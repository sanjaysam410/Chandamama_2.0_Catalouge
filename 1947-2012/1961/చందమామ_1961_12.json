{
    "book_id": "చందమామ_1961_12",
    "stories": [
        {
            "title": "చందమామ (ఆహ్వానము)",
            "book_page_start": 1,
            "pdf_page_start": 19,
            "pdf_page_end": 19,
            "author": "' చ క్ర పాణి'",
            "genre": "ఎడిటోరియల్",
            "moral": "చందమామ కథా ప్రమాణాలను అర్థం చేసుకుని, వాటికి అనుగుణంగా రచనలు పంపాలి.",
            "keywords": [
                "పాఠకులకు ఆహ్వానం",
                "దక్షయజ్ఞం సమాప్తి",
                "పార్వతీ కల్యాణం ఆరంభం",
                "ప్రపంచపు వింతలు"
            ],
            "characters": [],
            "locations": [],
            "content": "చందమామ\nసంచాలకుడు : ' చ క్ర పాణి'\nదీపావళి ప్రత్యేక సంచికను గురించి పాఠకులందరూ\nసంతృప్తిని వెలిబుచ్చుతూ రాశారు. వారికి మా కృతజ్ఞత.\nఈ సంచికతో \"దక్షయజ్ఞం” గేయకథ ముగుస్తున్నది.\nజనవరి నుంచి \"పార్వతీ కల్యాణం” ప్రారంభమవుతుంది.\nఇదికూడా శ్రీ ఉత్పలవారి రచనే. దానికి “వ. పా” గారి\nబొమ్మలుకూడా, '' ఉంటాయి. ఇంతవరకు \" మనదేశపు\nఅద్భుతాలు\" శీర్షిక వచ్చింది. దీనిస్థానే \"ప్రపంచపు\nవింతలు\" అన్న శీర్షిక ప్రారంభమవుతున్నది.\nచాలామంది పాఠకులు \"చందమామ”కు కథలు\nపంపటానికి అనుమతి కోరుతూ ఉత్తరాలు రాస్తున్నారు.\nకథలు ఎవరైనా పంపవచ్చు. ఎటువంటి కథలు పంపాలి\nఅని కొందరు అడుగుతున్నారు. \"చందమామ”లో ఎలాటి\nకథలు పడేదీ పాఠకులు తెలుసుకునే ఉండాలి. రచనల\nవెంట తిరుగు టపాకు బిళ్ళలు మాత్రం పంపండి. లేదా\nరచన తాలూకు కాపీ మీ వద్ద ఉంచుకోండి.\nసంపుటి 29 2\nడిసెంబర్ 1961 2\nసంచిక 6",
            "book_page_end": 1
        },
        {
            "title": "భారత చరిత్ర - 3 (వేదకాలం నాటి ఆర్యులు)",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "N/A",
            "keywords": [
                "వేదకాలం",
                "ఆర్యులు",
                "ఋగ్వేదం",
                "వర్ణవ్యవస్థ",
                "భరతజాతి"
            ],
            "characters": [
                "ఇంద్రుడు",
                "వరుణుడు",
                "మిత్రుడు",
                "నాసత్యులు",
                "దివోదాసుడు",
                "సుదాసుడు",
                "అశోకుడు"
            ],
            "locations": [
                "సప్తసింధు",
                "కాబూలు నదీ ప్రాంతం",
                "సరయూ నదీ ప్రాంతం",
                "మధ్య ఆసియా"
            ],
            "content": "భారత చరిత్ర\n3. వేదకాలం నాటి ఆర్యులు\nఇంతకు ముందు సింధు నాగరికత గురించి\nకొంత తెలుసుకున్నాం. ఆ నాగరికతలో\nజీవించిన వారికీ ఆర్యులకూ చాలా తేడా\nలున్నాయి. ఆర్యుల సంస్కృతికి ఆధారం\nవేదాలు. వేదాలలో హరప్ప, మొహెంజొ\nదారోలాటి నగరాల ప్రసక్తి ఎక్కడా లేదు.\nవారికి, విగ్రహారాధన లేదు. వారి ఆరాధ్య\nదైవాలైన ఇంద్రుడు, వరుణుడు, మిత్రుడు,\nనాసత్యులు (అశ్వనీ దేవతలు) సూర్యుడు,\nఅగ్ని— అందరూ పురుష దైవాలే.\nవేదాలు ఏనాడు పుట్టినదీ స్పష్టంగా\nతెలియదు. కాని ఆసియా పశ్చిమప్రాంతం\nలోని దేశాలలో దొరికిన లిఖిత రూపమైన\nఆధారాలనుబట్టి ఆ దేశాలను ఆర్య నామ\nధేయాలుగల రాజులు పాలించారనీ, ఇంద్ర\nమిత్ర వరుణ నాసత్యులు వారి ఇష్ట దేవత\nలని స్పష్టమయింది. ఈ ఆధారాలు క్రీస్తు\nపూర్వం 14 వ శతాబ్ధానివి.\nఆర్యులు ఎక్కడి నుంచో మన దేశానికి\nవచ్చారనటానికి ఋగ్వేదంలో ఆధారం\nఉన్నది. ఇంద్రుడు బహుదూర ప్రాంతం\nనుండి యదు, తుర్వశులనే జాతుల వారిని\nతెచ్చాడట. ప్రాచీనకాలంలో పర్షియావారికి\nపశు లేక పరశు అనే పేర్లుండేవి; వారితో\nయదులకు సంబంధాలుండేవి. పరశులు\nపార్థవుడనే రాజుతో యుద్ధంచేసినట్టు\nఋగ్వేదం వర్ణిస్తున్నది. ఈ పార్థవుడు\nసృంజయులకు రాజు.\nకాలక్రమాన ఆర్యజాతులలో రెండు\nపక్షాలు ఏర్పడ్డాయి. ఒక పక్షాన సృంజ\nయులూ, భరతులూ, రెండవ పక్షాన\nయదులూ, తుర్వశులూ, ద్రుహ్యులూ,\nఅనులూ, పూరులూ ఉండేవారు. ఈ రెండో\nపక్షంవారు స్థానిక ప్రజలైన దశ్యులతో సహ\nజీవనం చేసినట్టు చెప్పబడింది. దశ్యులు.\nనల్లనివారు, చట్టముక్కులవారు, యజ్ఞ\nబలులు ఇచ్చేవారుకారు, ఆర్యులకు అర్థం\nకాని భాష మాట్లాడేవారు. వీరే సింధు\nనాగరికతకు చెందిన వారనుకోవచ్చు.\nఆర్యజాతులుగా వేదాలలో కనిపించే\nవారిలో భరతులు ప్రత్యేకత గలవారు.\nవీరుండిన ప్రాంతాల గల నదులు దృష\nద్వతీ, సరస్వతీ, ఆపయా. ఇవన్నీ మధ్య\nఆసియా పడమర ప్రాంతాలివే. భరతులు\nఅగ్నిని ఆరాధించేవారు. వారికి తృత్సు\nవంశంవారు పాలకులు. తృత్సులకు వశి\nష్ఠుడు కుల గురువు.\nఆర్యజాతుల మధ్య జరిగిన అంతః\nకలహాల ఫలితంగా భరతజాతి అత్యున్నత\nస్థానం సంపాదించుకున్నది.\nఆర్యులు అనార్యులతో చేసిన యుద్ధాలు\nఇంకా ముఖ్యమైనవి. ఈ యుద్ధాలలో\nజయించి ఆర్యులు అనార్యదేశాలను ఆక్ర\nమించారు. వారు తూర్పుగా విస్తరించారు.\nశంబరుడనే అనార్యవీరుణ్ణి దివోదాసుడనే\nవాడు ఓడించాడు. విశ్వామిత్రుణ్ణి గురు\nవుగా పెట్టుకుని సుదాసుడనే వాడు యమునా\nతీరాన అనేక అనార్యజాతులను సమిష్టిగా\nపోరీ ఓడించాడు. ఆర్యులు తూర్పు ప్రాంతా\nలను ఆక్రమించటానికి భరతులలాగే\nపూరులుకూడా విశేష కృషిచేశారు. ఋగ్వేద\nకాలం నాటికి ఆర్యులు ఆక్రమించిన\nప్రాంతం కాబూలునదీ ప్రాంతం నుంచి\nసరయూనదీ ప్రాంతం వరకూ ఉంది.\n\" సప్తసింధు\" అనేది ఈ ప్రాంతంలో\nపెద్ద భాగం.\nఈ ప్రాంతాన్ని అచ్చగా ఆర్యులే ఆక్ర\nమించలేదు. ఆర్యులతోబాటు స్థానిక\nజాతులుకూడా ఉంటూండేవి.\nఋగ్వేదకాలం నాటి పరిపాలనాధికారం\nరాజుది. ఆయన తన రాష్ట్రాన్నీ, ప్రజలనూ\nకాపాడేవాడు. ఆయన కొక పురోహితుడు\nసలహా లివ్వటమేగాక, మంత్ర తంత్రాల\nద్వారా రాజ్యానికి శుభం కలిగించేవాడు.\nపరిపాలన ప్రజామోదం పొందాలన్న\nనియమం ఉండేది.\nఆ నాటి సాంఘికజీవితానికి కుటుంబం\nకుదురు. తండ్రి కుటుంబానికి పెద్ద. స్త్రీలు\nచదువుకునేవారు. కొందరు ఋక్కులు\nకూడా రచించారు. యుక్తవయసు వచ్చా\nకనే వారికి వివాహాలు జరిగేవి. వారు ధనం\nకోసమూ, ప్రేమించి కూడా పెళ్లాడేవారు.\nహెచ్చుమందికి ఒకే భార్య ఉండేది, కాని\nబహు భార్యాత్వం దూష్యంకాదు. ఆ కాలపు\nదుస్తులు నూలుతోనూ, లేడిచర్మాలతోనూ,\nఉన్నితోనూ చేసి వాటికి బంగారు అలంక\nరణలు అమర్చేవారు. బంగారు ఆభర\nణాలూ, పూలమాలలూ పండుగలకు\nవిధిగా ధరించేవారు. అలాగే విందులలో\nమాంసాహారం ఉండేది. మామూలుగా\nవేపిన ధాన్యమూ, అపూపాలు అనే పిండి\nవంటలూ, పెరుగూ, వెన్నా, పళ్ళూ తినేవారు.\nమొదట గోమాంస భక్షణ ఉండేది గాని అది\nక్రమంగా దూష్యమయింది. వారు సోమం,\nసుర అనే రెండు రకాల మద్యాలు తాగేవారు.\nపురుషులు వేటా, వ్యాయామ క్రీడలూ\nఅభ్యసించే వారు. స్త్రీలు నృత్యగానాలు\nనేర్చేవారు.\nఆర్యుల సమాజంలో వర్ణవ్యవస్థ\nక్రమంగా ఏర్పడింది; దస్యులనేవారు,\nశూద్రులయారు. అదే విధంగా ఆశ్రమాలు\nకూడా ఏర్పడ్డాయి. వ్యవసాయం ఉండేది.\nవర్తకం కూడా సాగేది. ధనం కింద గోవు\nలనూ, నిష్కము లనే బంగారు నాణెము\nలనూ వాడే వారు. రాక పోకలకు గుర్రాలు\nపూన్చిన రధాలూ, ఎడ్లులాగే బళ్ళూ\nఉండేవి. కమ్మరి, కుమ్మరి, కమసాలి,\nవైద్యవృత్తులుండేవి.\nఆర్యులకు లిపి ఉన్నట్టు కనబడదు.\nవేదాలు గురుముఖతః విని కంఠస్థం చేసే\nవారు. అశోకుడి శాసనాలకు వాడిన లిపి\nఅనార్య లిపి.",
            "book_page_end": 4
        },
        {
            "title": "దక్షయజ్ఞము (గే.క.) (షష్ఠాశ్వాసము)",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "పౌరాణికం",
            "moral": "త్రిమూర్తుల (బ్రహ్మ, విష్ణు, మహేశ్వరుల) మధ్య భేదభావం చూడకూడదు. శివుని పరిభవించిన దక్షుడికి తగిన శాస్తి జరిగింది.",
            "keywords": [
                "దక్షయజ్ఞం",
                "శివుడు",
                "బ్రహ్మ",
                "విష్ణువు",
                "ప్రమథగణాలు"
            ],
            "characters": [
                "దక్షుడు",
                "శివుడు (పరమశివుడు)",
                "బ్రహ్మ (విధాత)",
                "విష్ణువు (శ్రీవిష్ణువు)",
                "ప్రమథగణాలు",
                "భృగుమహర్షి",
                "నారదుడు",
                "దాక్షాయణి (హైమవతి)"
            ],
            "locations": [
                "యజ్ఞశాల"
            ],
            "content": "దక్షయజ్ఞము\nషష్ఠాశ్వాసము\nదీనులగుచు దివ్యర్షులు,\nదేవతలును బ్రహ్మకడకు\nపోయి మ్రొక్కి, రుద్రభటుల\nపోకడలను చెప్పుకొనిరి;\n\"భృగుమహర్షి గడ్డమ్మును\nపెఱికి పాఱవైచినారు;\nదక్షుని తల త్రెంచివేసి\nదగ్ధముగావించినారు !\nపాలు, నేయి, తేనియలను\nనేలపాలు గావించిరి;\nయాగాగ్నుల నార్పివేసి\nయాజ్ఞికులను బంధించిరి !\nఏ మందుము ! ఆ పవిత్ర\nహెూమాగ్నుల మూత్రించిరి;\nభూతమ్ములవోలె వారు\nఆ తావున నర్తించిరి !”\nమునులిట్టులు గగ్గోలుగ\nమొఱపెట్టగ, ఆ విధాత\nచాలు చాలు మీకు తగిన\n' శాస్తి జరిగెనని పల్కెను.\n\"పరమశివుని పరిభవించి\nజరిపించెడు యాగమిట్లు\nధ్వంసముగా కుండుటెట్లు ?\nహింస జరుగకుండుటెట్లు ?\nశీఘ్రముగా మీరు పోయి\nశివుని కాళ్ళమీద పడుడు—\nభక్తపరాధీనుడతడు!\nపరమదయాశీలియతడు!”\nఅని విధాత బోధింపగ\nమునులిట్టులు పలికినారు :\n\" ఏ మొగమున శివుని కడకు\nఏగమందువో దేవా!\nఉత్పల సత్యనారాయణాచార్య\nశివుని సతికి అవమానము\nచేసిన వారల మైతిమి—\nహరుని ఉగ్రకోపమునకు\nగుఱియగు వారల మైతిమి.”\nఅని మౌనులు దీనముగా\nఆ బ్రహ్మను వేడుకొనిరి;\nబ్రహ్మ వారలను గైకొని\nపరమశివుని కడకేగెను.\nధర్భాసన మందు శివుడు\nదాంతుండయి, శాంతుండయి\nకూరుచుండి నారదుతో\nగోష్ఠి జరుపుచుండె నపుడు.\n\"హర హర శంభో శంకర !\nకరుణింపుము పరమేశ్వర!”\nఅనుచు మునులు పరమేశుని\nఅడుగులపై పడి మ్రొక్కిరి.\nబ్రహ్మ శివులు ఒకరినొకరు\nబ్రమసి కౌగిలించుకొనిరి;\nశివుని గొల్చి బ్రహ్మయపుడు\nచేతులెత్తి యిట్లు పలికె :\n\" విష్ణుదేవుని మాయమోహము\nవిశ్వమంతట నిండియున్నది;\nఅతని మాయామోహ మంటని\nయట్టివాడవు నీవె, యీశ్వర!\nమాయలో బడినట్టివారల\nమాటలకు కోపింప కీశ్వర !\nయజ్ఞభాగం బీవు గైకొని\nయాగమును సాగింపు మీశ్వర!”\nఅని విధాత ప్రార్థింపగ\nఆనందము పొందె శివుడు;\nదక్షయజ్ఞశాల కపుడు\nదయచేసెను పరమశివుడు.\nప్రమథులెల్ల శివుని వెంట\nపరుగున ఏతెంచినారు;\nపాడుపడిన యజ్ఞశాల\nబాగుగ నొనరించినారు.\nదక్షుని మొండెమున మేక\nతలను పెట్టి తెచ్చినారు;\nశివపాద స్పర్శనమున\nజీవించెను దక్షు డపుడు.\nభృగుమునికి చింబోతుగడ్డము\nపెట్టి తెచ్చిరి ప్రమథులప్పుడు;\nశివుని కృపచే ఆ మహర్షియు\nజీవితుండయి లేచి మ్రొక్కెను.\nమృతిని పొందిన మునులు నిద్దుర\nమేలుకాంచిన యట్లు లేచిరి!\nదక్షుడపుడు శివు పదంబుల\nదండమిడి దీనముగ నిట్లనె :\n\" కూతు నవమానించి చంపిన\nపాతకుని నన్నేల ప్రోతువు ?\nఈశ్వరుని నిను పరిభవించిన\nహీనజంతువు నేల కాతువు?”\nఅనుచు దక్షుడు పరితపించుచు\nఆ మహేశుని చెంత ఏడ్చెను.\n\"శివుడు సంతోషింప యజ్ఞము.\nచేయు మీ ”వని బ్రహ్మ చెప్పెను.\nబ్రహ్మ వాక్కుతో దక్షుడు\nప్రారంభించెను యజ్ఞము;\nపరమదయామయుని శివుని\nభక్తితోడ పూజించెను.\nఓంకారముతో పాటుగ\nహెూమాగ్నులు మిన్నుముట్ట\nఆహుతులను గావించిరి,\nఅగ్నిష్టోమము చేసిరి.\nఅగ్నికుండమం దప్పుడు\nఅవతరించె ఉవ్వెత్తుగ\nపొగలాగున నీలమేఘ\nపుంజమువలె శ్రీవిష్ణువు.\nబాల సూర్యప్రభలు చిమ్ముచు\nపసిడి కోటీరమ్ము మెఱయగ,\nశంఖ చక్ర గదాయుధమ్ములు.\nసందిదండలు శోభలీనగ,\nఅవతరించిన విష్ణుదేవుని\nఅఖిలలోక శరణ్యు గనుగొని\nఒక్కమా రెల్లరును మ్రొక్కిరి,\nఓం నమో నారాయణా యని.\nనాల్గువేదములను బ్రహ్మ\nనలుమొగముల పఠియించెను;\nపారిషదుల గూడి శివుడు\nనారాయణు స్తుతియించెను.\nదక్షుండును, భృగుమహర్షి\nదాసోహంబని మ్రొక్కిరి;\nనారదాది మునులెల్లరు\nనర్తించుచు కీర్తించిరి.\nఅపుడు వారల కభయ మిచ్చుచు\nఆది దేవుం డిట్లు పలికెను :\n\"బ్రహ్మ విష్ణు మహేశులందున\nభావభేదము లేదు, దక్షుడ!\nమూడు మూర్తులవాడ నేనయి\nమూడు గుణముల వెలుగుచుందును;\nఈ త్రిమూర్తుల యందు భేదము\nఎంచకుండిన నీకు శుభమగు!”\nఅని పలుకుచు విష్ణుదేవు\nదంతర్ధానము చెందెను;\nదక్ష డమిత భక్తితోడ\nధాతను శివు బూజించెను.\nఅటుపిమ్మట —దాక్షాయణి\nహైమవతిగ జన్మించెను,\nతపమును మెప్పించి శివుని\nతన వల్లభు జేసికొనెను.\n* సంపూర్ణం *",
            "book_page_end": 8
        },
        {
            "title": "రాకాసిలోయ - 6",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహసం/ఫాంటసీ",
            "moral": "N/A (ధారావాహిక)",
            "keywords": [
                "మాంత్రికుడు",
                "బ్రహ్మదండి",
                "కేశవుడు",
                "జయమల్లు",
                "రాకాసిలోయ",
                "అంగరక్షకుడు"
            ],
            "characters": [
                "బ్రహ్మదండి మాంత్రికుడు",
                "కేశవుడు",
                "జయమల్లు",
                "కేశవుడి తండ్రి (ముసలివాడు)",
                "బ్రహ్మపుర రాజు",
                "మంత్రి",
                "రాజ గురువు",
                "అంగరక్షకుడు"
            ],
            "locations": [
                "రాకాసిలోయ",
                "బ్రహ్మపురం",
                "గుహ"
            ],
            "content": "[బ్రహ్మదండి మాంత్రికుడి శిష్యడైన జయమల్లుతో కలిసి, కేశవుడు ఏనుగుల కొల\nనుకు స్నానానికి వెళ్ళాడు. అక్కణ్ణించి తిరిగి వచ్చేప్పడు, జయమల్లు కేశవుడితో మాంత్రి\nకుణ్ణుంచి రాకున్న ప్రమాదాన్ని గురించి చెప్పాడు. వాళ్ళిద్దరూ గుహను సమీపిస్తుండగా,\nమాంత్రికుడు వాళ్ళను ఎండు పుల్లలు తేవలసిందిగా కేక పెట్టాడు. తరవాత — ]\nబ్రహ్మదండి మాంత్రికుడు తమ కేసి\nచూస్తూ చిరునవ్వు నవ్వటం, కాలభైరవుడు\nఆకలితో నకనక లాడిపోతున్నాడనటం,\nకేశవుడికి భయం కలిగించింది. ఒకవేళ\nతనూ, జయమల్లూ మాట్లాడుకున్న మాట\nలన్ని, తన మంత్ర శక్తిచేత వాడు విన్నా\nడేమో అనుకున్నాడు కేశవుడు. ఇంక నాలు\nగైదు గంటల్లోపల తను మరణించటమో\nలేక బ్రహ్మదండి మాంత్రికుడు చాపటమో\nతేలిపోతుంది.\nకేశవుడూ, జయమల్లూ ఎండు పుల్లల\nమోపులను గుహముందు పడవేసి, ఆడు\nగులో అడుగు వేసుకుంటూ, చప్పుడు\nచెయ్యకుండా గుహలోపలికి వెళ్ళారు.\nబ్రహ్మదండి మాంత్రికుడు కాలభైరవుడి\nవిగ్రహం ముందు బాచిపట్టు వేసుక్కూచుని,\nపెద్దగా మంత్రాలు చదువుతూ, మధ్య\nమధ్య చేతిలో వున్న చిన్న చిన్న గులక\nరాళ్లను విగ్రహం కేసి విసురుతున్నాడు.\nఇదేం పూజ చెయ్యటం? అన్నట్టు కేశవుడు\nజయమల్లు కేసి సౌంజ్ఞ చేశాడు. అతడు\nపెదాల మీద వేలు వేసుకుని, మాట్లాడకు\nఅన్నట్టు వురిమిచూశాడు.\nకొండమీది గుహలో మాంత్రికుడు కాల\nభైరవుణ్ణి గులకరాళ్లతో పూజించి ప్రసన్నుణ్ణి\nచేసుకోవాలని ప్రయత్నిస్తుంటే, అక్కడ\nబ్రహ్మపురంలో ప్రజలూ, రాజుగారూ కూడా,\nపొరుగు రాజ్యపు సైన్యాలు తమమీద\nఏ క్షణాన వచ్చి పడతవో అని గగ్గోలుపడి\nపోతున్నారు. రాజుగారూ, మంత్రీకూడా\nకొండ మీద శత్రుసైన్యాలేవో చేరినవని\nనమ్మారు. ఆ నమ్మకం పల్లనే వాళ్ళు\nకొంత సైన్యాన్ని కొండ మీద ఏమున్నదో\nచూసేందుకూ, శత్రుసైన్యం వుంటే వాళ్లను\nహతమార్చేందుకూ పంపారు. కాని, అను\nకోని విధంగా సైన్యాలు కొండ ఎక్కే సమ\nయానికి, కొండ అంతా కంపించిపోయి,\nపెద్ద పెద్ద రాళ్ళు మీద పడటంతో సైనికులు\nచాలా మంది మరణించారు. చావ గా\nమిగిలిన సైనికులు తిరిగివచ్చి కొండ మీద\nతాము చూచిన దాన్ని గురించి రకరకా\nలుగా చెపుతున్నారు.\nరాజుగారి రహస్య మందిరంలో ఆయ\nనతోపాటు మంత్రి, కొత్తగా నియమింప\nబడిన సేనానాయకుడూ, రాజ గురువూకూడా\nవున్నారు. సేనానాయకుడూ, మంత్రీ\nచెప్పింది విన్న తరువాత రాజు తన గురువు\nకేసి తిరిగి, \" గురువర్యా, అంతా విన్నారు\nగదా? సైనికులు చెప్పేదాంట్లో మనం ఏది\nనమ్మాలి? ఆ కొండమీద వందలసంఖ్యలో\nశత్రుసైనికు లున్నారన్న మాట నమ్మాలా?\nలేక శరీరం అంతా నెత్తురు పూసుకుని,\nనిప్పులు చెరిగే కళ్ళతో, నెత్తిన పెద్ద శిఖతో\nభయంకరంగా వున్న మాంత్రికుడున్నాడన్న\nమాట నమ్మాలా? నా కేమీ పాలుపోవటం\nలేదు,” అన్నాడు.\nరాజగురువు ఓ క్షణకాలం ఆలోచించి\nతృప్తిగా తలాడిస్తూ, \" ఈ రెండు మాటలూ\nనిజమే అని మనం ఎందుకు' నమ్మ\nగూడదు?\" అని అడిగాడు.\n\" మాంత్రికుడికి, శత్రుసైనికులకూ\nపొత్తెలా కుదురుతుంది? ఆ మాంత్రికుడు\nకూడా శత్రురాజుకు సహాయం చేయవచ్చిన\nవాడని మీ అభిప్రాయమా?” అన్నాడు\nరాజు అనుమానంగా.\n\"ఆ సంగతి మాత్రం నేను యిదమిత్థ\nమని తేల్చి చెప్పలేను. ఒక్క మాటలో\nచెప్పాలంటే, ఆ కొండ దగ్గిరకు వెళ్ళిన మన\nసైనికులందరికీ మతులు పోయినై. వందల\nసంఖ్యలో శత్రుసైనికుల్ని చూసినవాళ్ళ\nమాట అటుంచి, అక్కడున్న మాంత్రికుడే\nకొండలో భూకంపం పుట్టించాడనికూడా\nకొందరు నమ్ముతున్నారు. పైగా, ఆ వింత\nజంతువు ఒకటి !\" అంటూ రాజగురువు చిరు\nనవ్వు నవ్వాడు.\n\"అలాంటి జంతువు వుండే అవకాశమే\nలేదంటారా? నేనూ మొదట నమ్మలేదు.\nకాని, ఆ మాంత్రికుణ్ణి గురించి విన్న\nతరువాత...” అంటూ మంత్రి నీళ్ళు\nనమిలాడు.\n\"మంత్రీ, నేనూ కొద్దో గొప్పో మంత్ర\nశాస్త్రం చదివినవాణ్లే!\" అంటూ రాజగురువు\nచిరుకోపంగా మంత్రికేసి చూశాడు.\n\" గురువర్యా, అందుకేగదా మిమ్మల్ని\nయిక్కడికి రావలసిందిగా కోరింది.\nమీ సహాయం లేకుండా మేము చేయగలి\nగిందేమీ లేదు,\" అన్నాడు రాజుగారు బతి\nమాలుతున్నట్టు.\n\" సరే, కేవలం ఊహించిన వాటి\nసాయంతో మనం ఏం నిర్ణయాలు చేయ\nగలం? తమ అంగరక్షకుడి నాయకత్వాన\nకొండ దగ్గిరకు వెళ్ళిన సైనికుల్ని తిరిగి\nరానివ్వండి,\" అంటూ రాజగురువు లేచి\nగది బయిటికి వచ్చాడు.\nరాజుగారు పంపగా, కొండమీద ఎవ\nరున్నారో, అక్కడి పరిస్థితు లెలా వున్నవో\nచూచి వచ్చేందుకు బయలుదేరిన ఆయన\nఅంగరక్షకుడు, వెంట వున్న ఇద్దరు సైనికు\nలతో కొండ దాపున గల అడవిలోకి చేరాడు.\nఅల్లంత దూరాన భూకంపానికి ఎగుడు\nదిగుడుగా, ఒక రాయి మీద యింకో రాయి\nపడి వింత ఆకారాలు దాల్చి వున్న కొండను\nచూస్తూనే వాడి గుండెలు పీచుపిచు\nమన్నాయి. వాడి వెంట వున్న సైనికుల\nభయాన్ని గురించి చెప్పవలిసిందేలేదు.\n\"మీలో ఎవరైనా లోగడ ఈ కొండ\nఎక్కారా? దారి మార్గాలు తెలిసిన వాడు\nఒక్కడుంటే ఎంత బావుండును!” అన్నాడు\nరాజుగారి అంగరక్షకుడు.\nఅతడి వెంట వున్న సైనికుల్లో ఒకడు\nపూర్వం ఆ కొండ ఎక్కినవాడే. కాని,\nశత్రుసైనికుల్ని గురించిన కథలూ, వింత\nజంతువూ, మాంత్రికుడూ - ఇవన్నీ జ్ఞాపకం\nవచ్చి, వాడికి శరీరం జలదరిస్తున్నది.\n\" అయ్యా, మనం కొండెక్కి చూసే\nదేముంటుంది? ఒక వేళ అక్కడ శత్రు\nసైనికులు గాని, మాంత్రికుడుగాని వుంటే,\nమనం ప్రాణాలతో అక్కడి సంగతులు\nరాజుగారికి చెప్పేందుకు బతికివుండం. ఒక\nవేళ అంలాటి వాళ్ళెవరూ అక్కడ లేకపోతే,\nమనం పని కట్టుకుని ఆ కొండ ఎక్కటం\nవృధా,” అన్నాడా సైనికుడు.\nఅంగరక్షకుడికి ఈ మాటలు బాగానే\nవున్నట్టు తోచినై. తను తిరిగి వెళ్ళి రాజు\nగారితో కొండమీద ఎవరూ లేరని చెపితే\nసరిపోతుంది. కాని, తన వెంట వున్న\nసైనికుల్ని నమ్మటం ఎట్లా? రాజుగారి\nనుంచి మెప్పు పొందేందుకు, వాళ్ళు తను\nకొండే ఎక్కలేదని ఆయనతో చెప్పేస్తే,\nతనకు ప్రాణాపాయం తప్పదు!\n\"ఉహుఁ, అదేం లాభంలేదు. మనం\nకొండ ఎక్కి అక్క డెవరున్నారో చూడ\nవలసిందే. శత్రువుల చేతిలో చచ్చామా,\nవీరస్వర్గం. బతికి బయటపడ్డామా, రాజు\nగారి\" నుంచి గొప్ప బహుమానాలు పొంద\nవచ్చు. అయినా... ఎవడైనా ఒక్కడు దారి\nచూపేవాడుంటే బావుండునే...” అంటూ\nఅంగరక్షకుడు తల గోక్కొంటూ కొండకేసి\nచూడసాగాడు.\nఅంగరక్షకుడూ, సైనికులూ, ఏ చెట్టు\nకింద అయితే నిలబడి వున్నారో, ఆ చెట్టు\nమీదే కేశవుడి ముసలి తండ్రి కూచుని\nవున్నాడు. అతడు, తన కొడుకు వింత\nజంతువు నెక్కి కొండ మీదికి పారిపోయి\nనప్పటి నుంచీ, అక్కడ జరుగుతున్న\nసంగతులేవో చాలావరకు చూశాడు. మాంత్రి\nకుడు గుహలో నుంచి బయటికి రావటం,\nతన కొడుకూ, అదే వయసువాడైన మరి\nఒకడూ కలిసి మాట్లాడుకుంటూ వుండటం–\nబ్రహ్మపుర సైనికుల దాడీ, కొండలో పుట్టిన\nభూకంపం — సర్వం ఆతడు చూశాడు.\nతన కొడుకు ఎవడో మాంత్రికుడికి చిక్కి\nపోయాడన్న నమ్మకం ఆ ముసలివాడికి\nకలిగింది. తను ఒంటరిగా వెళ్ళి అతణ్ణి\nరక్షించటం ఎలాగా అని అతడు ఆలో\nచిస్తున్నాడు. ఇప్పుడు ఈ సైనికులు చెట్టు\nకిందికి వచ్చి, ఆ కొండ ఎక్కాలని మాట్లాడు\nకుంటూ వుండటం, దారి చూపేవాడు వుంటే\nబావుంటుందని చెప్పుకోవటం, ముసలివాడికి\nధైర్యం కలిగించింది.\nముసలివాడు పిల్లిలా చెట్టు కొమ్మల్లోంచి\nమెల్లిగా కిందికి దిగి, ఆ పక్కనే వున్న\nమరో చెట్టు కిందికి వెళ్ళి వెల్లకిలా పడుకుని,\nకళ్ళు మూసుకుని, నిద్రలో ఏదో కలవ\nరిస్తున్నవాడిలా శబ్దం చేశాడు. ఆ శబ్దం\nవింటూనే రాజుగారి అంగరక్షకుడికి, సైనికు\nలకూ పై ప్రాణాలు పైనే పోయినై ముగ్గురూ\nఒక్కసారి ఎగిరి గంతేసి, ఆ ధ్వని వచ్చిన\nవైపుకు చూశారు. వాళ్లకు చెట్టు కింద\nముసలివాడు కనిపించాడు.\n\"వీడే మాంత్రికుడై వుంటాడు! ఆ పొడ\nవాటి గడ్డం చూశావా? వాడు నిద్రలో వున్న\nట్టుంది, గొంతు కోసేస్తే పీడా విరగడవు\nతుంది,” అన్నాడొక సైనికుడు.\nఈ మాటలు వింటూనే, తనకు అనుకోని\nప్రమాదం ఏదో కలగనున్నదని గ్రహించిన\nముసలివాడు, ఆవిలిస్తూ లేచికూచున్నాడు.\nముసలివాడి వాలకం చూసి, వాడు మాంత్రి\nకుడై వుండడని వూహించిన అంగరక్షకుడు,\nచప్పున ఒరలో నుంచి కత్తి దూసి, అట్ట\nహాసం చేస్తూ అతడి దగ్గిరకు వెళ్ళి, \"ఎవర్రా\nనువ్వు? ఈ కొండ దగ్గిర అడవిలో నీకేం\nపని?” అని పళ్ళు కొరుకుతూ ప్రశ్నించాడు.\nముసలివాడు జవాబు చెప్ప బోయేంతలో\nసైనికుల్లో ఒకడు, “నువ్వు మాంత్రికుడివా?\"\nఅని అడిగాడు. . రెండోవాడు, \" నువ్వు\nశత్రుదేశపు సైనికుడివా?” అని రెట్టించాడు.\n\" అయ్యా, నేను మీరనుకునే వాణ్ణవర్నీ\nకాదు. ఈ అడివిలో కందమూలాలూ, ఆకల\nములూ తిని బతికే ఒక ముసలి వగ్గును.\nనన్ను చూసి మీరు శత్రుసైనికు డనుకోవటం\nవింతగావున్నది,” అన్నాడు ముసలాడు.\n\"అలాగా, అయితే నీ ప్రాణానికి\nఅపాయం కలగదని నేను అభయం యిస్తు\nన్నాను. నేను స్వయం బ్రహ్మపుర రాజు\nగారి అంగరక్షకు! ఈ కొండమీద రాజ\nద్రోహులెవరైనా వున్నారేమో; వుంటే హత\nమార్చాలని వచ్చాను. నీకు కొండమీది\nదారి తెరువు లేమైనా తెలుసా?” అని అంగ\nరక్షకుడడిగాడు.\nముసలివాడు తన అరచేతిని, వెడల్పుగా\nచాచి, \"ఇక్కడున్న గజిబిజి రేఖలూ,\nగుంటలూ సొట్టలూ ఎంతబాగా తెలుసో,\nకొండ మీది దారులు నా కంత బాగా\nతెలుసు,\" అన్నాడు.\n\" ఆహాఁ, అవసరానికి భలే వాడివి కన\nబడ్డావ్. అయితే, ముందుండి కొండమీదికి\nదారి తియ్యి. ఇవ్వాళో రేపో కాటికి\nప్రయాణం కట్టే వాడివిలా వున్నావుగాని,\nలేకపోతే రాజుగారికి చెప్పి, నీ కెన్ని బహు\nమానాలైనా యిప్పించే వాడిని,\" అన్నాడు\nఅంగరక్షకుడు.\nముసలివాడికి అంగరక్షకుడనే, మాటలు\nచెవి కెక్కటంలేదు. ఈ బ్రహ్మపుర సైని\nకుల సాయంతో తన కొడుకు కేశవుణ్ణి,\nమాంత్రికుడి బారి నుంచి రక్షించు కోవా\nఅన్నదే అతడి ఆరాటం. అతడు కొండకేసి\nనడవసాగాడు. కొంచెందూరం అతణ్ణి అను\nసరించి పోయింతరవాత, అంగరక్షకుడికి\nముసలివాడి చేతిలో వున్న కత్తి కనబడింది.\nవాడు ఆశ్చర్యపోతూ, \"అడవిలో కంద\nమూలాలు తిని బతికే నీకు ఈ కత్తి\nఎందుకు?” అని అడిగాడు.\n\"నేనూ, ఒకప్పుడు బ్రహ్మపుర రాజు\nగారి దగ్గిర సైనికుడుగా వున్నాను — ఈ రాజు\nగారు కాదు, ఈయన తండ్రిగారి కాలంలో.\nఅప్పటినుంచి ఈ కత్తి నా వెంటనే వుంటు\nన్నది,” అన్నాడు ముసలివాడు విసుగ్గా.\nఆ మాటలు వింటూనే సైనికులు గుస\nగుస లాడారు. అంగరక్షకుడు వాళ్లకేసి\nఉరిమి చూస్తూ, \"మన ప్రాణాల కొచ్చిన\nభయం ఏమీలేదు. వాణ్ణి నమ్మలేకే ముందు\nదారి తియ్యమన్నాను. ఏదైనా మోసం\nజరిగేలా వుందో, వెనక నుంచి వాడి మెడ\nనరికేద్దాం,\" అన్నాడు మెల్లిగా.\nముసలి వాడికి ఈ మాటలు వినిపించినా,\nవినిపించ నట్టే నటిస్తూ కొండ ఎక్కటం\nప్రారంభించాడు.\n— (ఇంకా వుంది)",
            "book_page_end": 16
        },
        {
            "title": "దుష్కర్మ ఫలితం",
            "book_page_start": 17,
            "pdf_page_start": 35,
            "pdf_page_end": 42,
            "author": "చందమామ బృందం",
            "genre": "బేతాళ కథ",
            "moral": "పాపం లేదా దుష్కర్మ యొక్క ఫలితం దానిని చేసిన వ్యక్తితో పాటు దానితో పరోక్షంగా సంబంధం ఉన్నవారిని కూడా పీడిస్తుంది.",
            "keywords": [
                "విక్రమార్కుడు",
                "బేతాళుడు",
                "రాజు",
                "నరబలి",
                "శాపం",
                "బ్రహ్మచారి రాజు"
            ],
            "characters": [
                "విక్రమార్కుడు",
                "బేతాళుడు",
                "రాజు",
                "రాణి",
                "బిచ్చగాడు",
                "రాజకుమారుడు (బ్రహ్మచారి రాజు)",
                "కువలయిని",
                "సన్యాసి",
                "గుర్రం మొహం మనిషి"
            ],
            "locations": [
                "శ్మశానం",
                "అరణ్యం",
                "ఋషీశ్వరుడి ఆశ్రమం",
                "మానస సరస్సు"
            ],
            "content": "దుష్కర్మ ఫలితం\nపట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టుపై నుంచి మళ్ళీ శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nఈ లోకంలో న్యాయం లేదు. నీవు సజ్జను\nడవే. కాని ఎవరో దుర్మార్గం తలపెట్టి\nనందు వల్ల, ఏ పాపమూ ఎరుగని నీవు\nఈ అర్ధరాత్రివేళ ఈ విధంగా శ్రమ పడు\nతున్నావు. ఒకరు చేసే పాపాలకు మరొకరు\nశిక్ష అనుభవిస్తారనటానికి నీ కొక కథ\nచెబుతాను విను,\" అంటూ ఈ విధంగా\nచెప్పసాగాడు :\nఒకప్పుడొక రాజుండేవాడు. ఆయనకు\nతన భార్య అంటే మితిలేని ప్రేమ. ప్రేమ\nకొద్ది ఆమె కోరిన ప్రతి కోరికా తీర్చేవాడు.\nఈ విధంగా రాజు తన ప్రతి చిన్న కోరి\nకనూ ఆజ్ఞగా శిరసావహించటం చేత రాణికి\nగారాబం జాస్తి అయింది. రానురాను ఆమె\nకోరికలు మహా దారుణంగా ఉండసా\nగాయి. అసలే రాజుగారి పంచప్రాణాలకన్న\nఎక్కువగా ఉంటున్న రాఖీ గర్భవతి\nఅయింది. దానితోబాటు ఆమె కోరికలు\nహెచ్చాయి. మామూలుగానే ఆమె కోరిన\nదెల్లా జరగనిచ్చే రాజు ఇప్పుడు మరింత\nఉత్సాహంతో ఆమె కోరికలు చెల్లించాడు.\nరాణి నిండు చూలాలై, ప్రసవించటానికి\nసిద్ధంగా ఉన్న రోజులలో రాజును ఒక\nభయంకరమైన కోరిక కోరింది తనకు\nమనిషిరక్తంలో స్నానం చెయ్యాలని ఉన్న\nదన్నది. ఈ ఘోరమైన కోరిక వినగానే\nరాజు చకితుడయాడు. అది చూసి రాణి,\n\" ఈ కోరిక తీరకపోయిందంటే నా ప్రాణం\nదక్కదు. నాతోపాటు నా గర్భంలో ఉన్న\nశిశువు ప్రాణంకూడా పోతుంది,” అన్నది.\nఈ మాట వింటుంటేనే రాజుకు తన\nప్రాణం పోయినంత పనీ అయింది. పాపం,\nఆయన తన భార్యకు మగబిడ్డ పుట్టి తన\nవంశం నిలబెడతాడని ఎంతో ఆశతో ఎదురు.\nచూస్తున్నాడు. అందుచేత ఆయన తన\nభార్య కోరిక తీర్చక తప్పలేదు.\nఆయన ఆజ్ఞ మీద కొందరు వేటగాళ్ళు.\nఅరణ్యంలోకి వెళ్ళి, ఒక వందమంది భిల్లు\nలను పట్టుకుని రాజుగారి వద్దకు తెచ్చారు.\nరాజుగారు వాళ్ళపైన లేని నేరాలేవో మోపి\nశిరచ్ఛేదానికి ఉత్తరువు ఇచ్చాడు. దౌర్భాగ్యు\nలైన ఆ భిల్లుల తలలు కొట్టించి, వారి ర క్త\nమంతా ఒక చలువరాతి తొట్టెలో పట్టించి,,\nరాజు తన భార్యను వచ్చి అందులో స్నానం\nచెయ్యమన్నాడు.\nపరమానందంతో రాణి పరిగెత్తుకుంటూ\nరక్తపు తొట్టి దగ్గరకు వచ్చింది. రక్తాన్ని\nచూసింది. కెవ్వున అరిచి, స్పృహతప్పి పడి\nపోయింది. ఆ స్థితిలోనే ఆమెకు ఒక మగ\nబిడ్డ పుట్టాడు.\nఆ భిల్లువాణ్ణి తల్లిదండ్రులు మహా గారా\nబంగా పెంచుతూ వచ్చారు. వాడు ఏడేళ్ళ\nవాడై ఉండగా ఒకనాడు ఒక ముసలి\nబిచ్చగాడు రాజద్వారం వెలపల నిలబడి,\n\" రాజునూ, ఆయన కొడుకునూ బయటికి\nరమ్మనండి,” అని కేకలు పెట్టాడు. భటులు\nవచ్చి ఈ సంగతి చెప్పేసరికి రాజుకు పట్ట\nరాని ఆగ్రహం వచ్చింది.\nఅయితే రాణి ఆయనతో, \"ఆ బిచ్చ\nగాడి రూపంలో వచ్చినవాడు ఏ దేవుడైనా\nకావచ్చు. అబ్బాయిని తీసుకుని బయటికి\nవెళ్ళండి. ఇంతలో వచ్చే నష్టమేమిటి?”\nఅని అన్నది.\nసరేనని రాజు తన కొడుకుతో సహా మేడ\nదిగి బయటద్వారం వద్దకు వెళ్ళాడు. రాణి\nపై అంతస్తు కిటికీలో నుంచి ముందుకు పంగి\nబయటికి చూస్తున్నది.\nబిచ్చగాడు రాజకుమారుణ్ణి చూస్తూనే,\n\" ఈ కుర్రవాడి శరీరం నిండా రక్తం ఉన్న\nదేమిటి?” అంటూ వెనక్కుతిరిగి వెళ్ళి\nపోయాడు. అదే క్షణంలో రాణి పై అంతస్తు\nకిటికీ నుంచి కిందపడి ప్రాణాలు వదిలింది.\nరాణి చనిపోవటంతో రాజుకు జీవితం\nశూన్య మనిపించింది. \" నూరుమంది భిల్లు\nలను అక్రమంగా చంపి పాపం చేసినవాణ్ణి\nనేను గదా, ఇందుకు నా భార్య ఎందుకు\nశిక్ష పొందాలి? నేనే ముందు చనిపోయి\nఉంటే ఆమె నాతోబాటు తప్పక ప్రాణాలు\nవదిలేది. అందుచేత ఆమెతోబాటు నేను\nకూడా మరణిస్తాను,” అని రాజు నిశ్చ\nయించుకున్నాడు.\nఆయన అధికార్లందరినీ పిలిచి, \" నేను\nప్రాణత్యాగం చేసుకుంటున్నాను. నా కోడుకు\nయుక్తవయస్కుడయేదాకా నా తమ్ముడిచేత\nరాజ్యపాలన చేయించండి,” అని ఆజ్ఞాపించి,\nఆత్మహత్య చేసుకున్నాడు.\nరాజకుమారుడు చూడటానికి అచ్చు\nతండ్రిలాగే ఉన్నప్పటికీ, అతనికి తల్లి\nమనస్తత్వం అలవడింది. అతని మనసుకు\nనిలకడ ఉండేదికాదు, అతని కోరికలు\nవిడ్డూరంగా ఉండేవి. అతని చుట్టూ ఉండే\nవారు అతన్ని అర్థంచేసుకుని, ఎంతో ఆద\nరంతో ఉండేవారు.\nఆ కుర్రవాడు సాధ్యమైనంత వరకు ఎవరి\nతోను ఎలాటి సంబంధమూ పెట్టుకోకుండా,\nఏకాంత వాసిలాగా పెరిగాడు. తరుచుగా\nఅతను వేట నెపంమీద వేటగాళ్ళతో అడవికి\nవెళ్ళేవాడు. అక్కడ తన పరివారాన్ని\nమోసంచేసి తప్పించుకుని, ఒంటరిగా\nకొండలూ, అరణ్యాలూ కలియ తిరిగేవాడు.\nఅతని మనసు దేని కోసమో వెతుకుతు\nన్నట్టుండేది, కాని తన కేమి కావాలో అత\nనికే తెలియదు.\nరాజకుమారుడు పెద్దవాడయేదాకా అతని\nపినతండ్రి ఒక్క పొల్లు రాకుండా రాజ్య\nపాలన జరిపాడు. ఆయన రాజకుమారుడికి\nతగిన కన్యను వెతికి వివాహం చేద్దామని\nకూడా ప్రయత్నించాడు. కాని ఎవరుకూడా\nతమ కుమార్తెను అతని కివ్వటానికి ఒప్పుకో\nలేదు. ఆ కుర్రవాడు . శాపంతో పుట్టాడని\nపుకారు పడిపోయింది. ఈ పుకారు చాలా\nదూరం వ్యాపించటం వల్ల కడజాతి కన్యలు\nకూడా అతన్ని పెళ్ళాడ నిరాకరించారు.\nఅందుచేత అతను బ్రహ్మచారిగా ఉండే\nరాజ్యాభిషేకం చేయించుకున్నాడు. అతనికి\nబ్రహ్మచారి రాజు అన్న పేరు వచ్చింది.\nఅతను ఒకసారి తన అలవాటుప్రకారం\nవేటకని బయలుదేరి, అడవిలో తన పరి\nవారం నుంచి తప్పించుకుని, ఒంటరిగా\nఅరణ్యమంతా సంచరిస్తూ ఒక ఋషీశ్వరుడి\nఆశ్రమంలో ప్రవేశించాడు. ఆ ఆశ్రమం\nఆవరణలో ఒక చిన్న వినాయకుడి గుడి\nఉన్నది. దాని చుట్టూ ఎత్తయిన చెట్లూ,\nవాటిని అల్లుకుని వనలతలూ ఉన్నాయి.\nరాజు ఆ లతల మధ్యగా పాకి వెళ్ళి, చల్లని\nనీడలో పడుకుని నిద్రపోయాడు.\nఎక్కడో మనుషులు మాట్లాడుతున్నట్టు\nవినిపించి అతను నిద్రలేచి ఎదురుగా చూసే\nసరికి ఒక లావణ్యవతి అయిన; మునికన్య\nవినాయకుడికి మొక్కుతూ, “దేవా, నాకు\nబ్రహ్మచారి రాజు భర్త అయేలాగు అనుగ్ర\nహించు!\" అని ప్రార్ధన చేస్తున్నది.\nఅతను అమితాశ్చర్యం చెంది లతల\nచాటు నుంచి ఆ మునికన్య ఎదటికి వచ్చి,\n\"నేనే బ్రహ్మచారి రాజును!” అన్నాడు.\nఆమె ఆ ఆశ్రమంలో ఉండే ఋషీశ్వరుడి\nకుమార్తె, పేరు కువలయిని. ఆమె అతన్ని\nతన వెంట తండ్రి వద్దకు తీసుకువెళ్ళింది.\nఆయన వారిద్దరూ వివాహమాడటానికి\nఅనుమతించి ఆశీర్వదించాడు.\nరాజు కువలయినిని తన వెంట తెచ్చు\nకుని ఆమెతో సుఖంగా జీవించసాగాడు.\nకువలయిని పతివ్రతలాగ నిష్కలంకమైన\nఆనందం పొందింది. కాని రాజుకు మాత్రం\nమనసు అస్థిమితంగా ఉండటమూ, అస్పష్ట\nమైన వాంఛలతో బాధపడటమూ ఉంటూ\nవచ్చింది.\nఒకనాడు రాజూ, రాణీ వనానికి వెళ్లారు.\nఅక్కడ వారు నడుస్తూ ఉండగా వారికి ఒక\nసన్యాసి ఎదురు వచ్చాడు. దంపతు లాయ\nనకు ప్రణామం చెయ్యబోతూండగా ఆయన\nతన పాదాన్ని ఒక దర్భముల్లుపై వేశాడు.\nకాలిలో దర్భ గుచ్చుకునే సరికి ఆ సన్యాసి\nపెద్ద పెట్టున అరిచి, ఒంటికాలిపై గెంతి,\nనోటికి వచ్చినట్టు శాపనార్థాలు ఉచ్చ\nరించాడు. సన్యాసి అయినవాడు కొంచెమైనా\nమనోనిగ్రహం లేకుండా ఉండటం చూసి\nకువలయిని గట్టిగా నవ్వేసింది.\nవెంటనే సన్యాసి తన కోపాన్ని ఆమె\nమీదికి మరల్చి, \"తొందరపడకు, నీవు\nఏడ్చేరోజు ఎంతోదూరం లేదులే! ఎవరో\nచేసిన పాపం నిన్ను కట్టి కుడుపుతుంది,\nచూస్తూ ఉండు!\" అన్నాడు.\nఈ సంఘటన జరిగిన కొద్ది కాలానికే\nనగరానికి ఒక వింతమనిషి వచ్చాడు. వాడి\nమొహం పొడుగుగా గుర్రం మొహం\nలాగుంది. వాడు వేణువు ఊదుతూ వీధి\nవెంబడి వస్తుంటే ఆ గానం విన్నవారందరూ\nమతులు పోయి, తమ్ము తాము మరిచి,\nవెర్రివేషాలు వేయసాగారు.\nఇది చూసి నగరవాసులకు మండి\nపోయింది. వారు గుర్రంమొహం వాణ్ణి పట్టు\nకుని దుర్గకు బలి ఇవ్వటానికి తీసుకు\nపోసాగారు. ఈ వార్త రాజుకు తెలిసింది.\nఆయన ఆ విచిత్రవ్యక్తిని పిలిపించి, వేణువు\nవాయించ మన్నాడు. గుర్రంమొహం వాడు\nవాయించాడు.\nఆ గానం వింటుంటే, ఎల్లప్పుడూ చెదిరి\nఉండే రాజుగారి మనసుకు స్థిమితం\nకలిగింది. ఆయన కళ్ళ ముందు హంసల\nమయమైన మానస సరస్సూ, దాని తీరాన\nఒక శ్వేతసుందరీ కనబడ్డాయి. ఆ దృశ్యం\nచూస్తుంటే రాజును ఇంతకాలమూ వేధించే\nఅస్పష్టమైన కోరికకు ఒక రూపం వచ్చింది.\nఅతనికి కావలిసింది ప్రపంచంలో ఆ శ్వేత\nసుందరి తప్ప ఇంకేమీ లేదు. ఆయన\nఆ శ్వేతసుందరిని తప్ప మిగతా ప్రపంచాన్నీ,\nతన భార్య అయిన కువలయనినీ కూడా\nమరిచి పోయాడు.\nరాజుగారికి మతి పోయిందన్నారు.\nఆయనకు మానస సరస్సును చేరుకోవాలన్న\nకాంక్ష పుట్టిందని తెలుసుకుని, ఆయన కోట\nదాటి పోకుండా భటులు అహోరాత్రాలు\nకాపలాకాశారు.\nఅయినా ఒక రాత్రి రాజు అందరినీ\nఏమరిచి కోట వెలుపడి ఎటో బయలు\nదేరాడు. కొంత దూరం వెళ్ళాక వెనక నుంచి\nకేక వినబడింది: \" ఆగండి, మీరు మానస\nసరస్సుకు పోతున్నారు. మీకు దారి\nచూపిస్తాను.”\nరాజు ఆగి ఆ మనిషిని దగ్గిరికి రాని\nచ్చాడు. ఆమె కువలయిని. కాని ఆయన\nగుర్తించ లేదు. తనకు దారి చెప్పే మనిషి\nదొరికి నందుకు సంతోషించి ఆమెను వెంట\nబెట్టుకుని నడిచాడు. రోజులు గడిచి\nపోతున్నా వారింకా నడుస్తూనే ఉన్నారు.\nకువలయిని నిరసించి పోతున్నది.\n\" నీ మూలంగా ఆలస్యమవుతున్నది.\nనాకు దారి చెప్పు. నేను ముందు వెళ్ళి\nపోతాను,” అన్నాడాయన ఆమెతో.\n\"మన దారులు వేరయేచోటగాని\nచెప్పను,” అన్న దామె. ఆ చోటు కూడా\nవచ్చింది. నీరసంతోనూ, ఆయాసంతోనూ\nఆమె ఒక చెట్టు కింద పడిపోయి, మరి\nకదలలేక పోయింది.\n\" ఇక మీ దారి మీది. నా దారి నాది.\nమానస సరస్సుకు ఎటు వెళ్ళాలో నాకూ\nతెలీదు. గొంతులో ఊపిరి ఉన్నంతదాకా\nమీ వెంట ఉండాలన్న కోరికతో మిమ్మల్ని\nమోసం చేశాను. నా పని అయిపోయింది,\"\nఅన్నది కువలయిని.\nరాజుకు వెర్రి కోపం వచ్చింది. ఆ ఆవే\nశంలో ఆయన ఆమె ఒక గట్టిగా పట్టుకుని\nఊపాడు. ఆమె ప్రాణం విడిచింది. ఆమె\nప్రాణం పోగానే రాజుకు పట్టిన ఉన్మాదం\nకాస్తా దిగిపోయింది. ఆమె తన భార్య\nఅనీ, తా నామెను చంపానని తెలుసు\nకున్నాడు. ఆమె పైన పడి ఏడిచాడు. ఆమె\nజుట్టు తన కంఠంచుట్టూ కట్టుకుని, ఆమె\nశరీరాన్ని చేతులలో ఎత్తుకుని సమీపంలో\nఉన్న మడుగులోకి దూకి ఆయన ప్రాణ\nత్యాగం చేసుకున్నాడు.\nబేతాళు డీ కథ చెప్పి, \" రాజా, పెద్ద\nరాజు గదా నూరుమంది భిల్లులను చంపి\nపాపం చేశాడు? ఆ పాపం ఆయననూ,\nఆయన భార్యనూ పీడించటమేగాక, ఆయన\nకొడుకునూ, ఆయనతో ఎట్టి సంబంధమూ\nలేని కువలయినినీ కూడా ఎందుకు\nసోకింది? ఈ ప్రశ్నకు సమాధానం తెలిసి\nకూడా చెప్పకపోయావో, నీ తల పగిలి\nపోతుంది,” అన్నాడు.\nదానికి విక్రమార్కుడు, \"పాపం ఒక్క\nమనిషికే చెందదు. ఆ మనిషితోనూ, ఆ పాప\nకార్యంతోనూ సంబంధం గల అందరినీ\nశిక్షిస్తుంది. కువలయినికి తన మామగారితో\nఏమీ సంబంధం లేకపోయినప్పటికీ,\n\"బ్రహ్మచారి రాజు నాకు భర్త కావాలి”\nఅని కోరుకున్నప్పుడే తన మామగారు చేసు\nకున్న పాపంలో పాలు పంచు కోవటానికి\nసిద్ధపడింది. ఒక ఇల్లు తగలబడితే దాపున\nఉండే ఇళ్ళన్నీ తగలబడతాయి. అలాగే\nపాపం కూడా ఒక వ్యక్తినీ, ఒక్క కార్యాన్నీ\nఅంటిపెట్టుకుని ఉండదు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n(కల్పితం)",
            "book_page_end": 24
        },
        {
            "title": "సజ్జనుడిపాట్లు - 1",
            "book_page_start": 25,
            "pdf_page_start": 43,
            "pdf_page_end": 50,
            "author": "సి. మాధవరావు",
            "genre": "ధారావాహిక",
            "moral": "అతిథి సత్కారం ధర్మం. సజ్జనుడు తన ఆదర్శాల కోసం కష్టపడతాడు.",
            "keywords": [
                "ఖలీఫా హారూన్ అల్ రషీద్",
                "జాఫర్",
                "అత్తఫ్",
                "అతిథి సత్కారం",
                "త్యాగం",
                "ప్రేమవ్యాధి"
            ],
            "characters": [
                "ఖలీఫా హారూన్ అల్ రషీద్",
                "జాఫర్ (మంత్రి)",
                "మసూర్ (అంగరక్షకుడు)",
                "అత్తఫ్ (ధనవంతుడు)",
                "కువలయిని (జాఫర్ భార్య)",
                "నాయబ్ (రాజ ప్రతినిధి)",
                "అమర్ (సంపన్నుడు)"
            ],
            "locations": [
                "బాగ్దాదు",
                "డమాస్కస్",
                "మక్కా",
                "మదీనా",
                "బస్రా"
            ],
            "content": "సజ్జనుడి పాట్లు\nబాగ్దాదులో ఖలీఫాగా ఉండే హారూన్ అల్\nరషీద్ ఒక్కొక్క రాత్రి నిద్ర పట్టక బాధ\nపడేవాడు. అలాటప్పుడు ఆయన మారు\nవేషంలో తన అనుచరులతో సహా సగర\nపర్యటన చేయటమో, సంగీతం ఆలకించ\nటమో, కవిత్వం వినటమో, హాస్యకథలు\nచెప్పించుకోవటమో చేసేవాడు.\nఇలాగే ఒక రాత్రి ఆయన నిద్ర పట్టక\nతన అంగరక్షకుడైన మసూర్ను పంపి\nతన మంత్రి అయిన జాఫర్ను పిలిపిం\nచాడు. తరవాత ఆయన జాఫర్ను వెంట\nబెట్టుకుని పు స్తకభాండారానికి వెళ్ళి అక్కడ\nపుస్తకాలు వెతుకుతూండగా ఒక చిన్న\nపుస్తకం, చాలా పాతది కనిపించింది.\nఖలీఫా దాన్ని తీసుకుని దుమ్ము దులిపి,\nపేజీలు తిప్పి చదవసాగాడు చివర\nకాయన విరగబడి నవ్వి, మరుక్షణమే\nకంట తడిపెట్టుకున్నాడు.\nఇదంతా చూస్తున్న జాఫర్కు, చాలా\nఆశ్చర్యం కలిగింది. అతడు ఖలీఫాను,\n\"ఏలిన వారు ఆ పుస్తకం చదువుతూ\nమొదట నవ్వటానికి, తరవాత కంట తడిపెట్ట\nటానికి కారణం ఏమిటి?” అని అడిగాడు.\nఆ ప్రశ్నకు ఖలీఫా మండిపడి, \"ఓరీ\nధూర్తుడా! నన్ను ప్రశ్నించటానికి నీ వెవ\nడవు? అలా అడిగినందుకు నీ కిదే శిక్ష!\nనేను ఎందుకు నవ్వానో, ఎందుకు ఏడి\nచానో, ఈ పుస్తకంలో ఉన్న విషయ\nమేమిటో చెప్పగల వాణ్ణి నీవు తీసుకు\nరాలేక పోయావో, నీ తల తప్పక తీయిం\nచేస్తాను,” అన్నాడు.\nఉరుము ఉరిమి మంగలం మీద పడి\nనట్టయింది. జాఫర్ వినయంగా, ” దాసుడు\nచేసినది తప్పే! తప్పులు ఎవరైనా చేయ\nవచ్చు, క్షమించే తాహతు ఏలినవారికి\nమాత్రమే ఉంటుంది,” అన్నాడు.\n\"నిన్ను క్షమించేది లేదు. నా నోట శిక్ష\nచెప్పినాక అది అమలు జరగవలిసిందే!”\nఅన్నాడు ఖలీఫా.\n\"దేనికైనా వ్యవధి కావాలి. ఆ సంగతి\nమనకు తెలియగలందులకే అల్లా ఒక్క\nక్షణంలో సృష్టి యావత్తూ చేయగలిగి ఉండి\nకూడా ఆరు రోజులపాటు సృష్టి క్రియ జరి\nపాడు. నాకు మూడు రోజులు గడు\nవివ్వండి,” అని జాఫర్ ప్రాధేయపడ్డాడు.\n\" సరే, నీకు మూడు రోజులు గడు\nవిచ్చాను. నేను చెప్పిన సమస్య విప్పగల\nవాణ్ణి వెతికిపట్టుకురా!\" అన్నాడు ఖలీఫా.\nజాఫర్ సరాసరి ఇంటికి వెళ్ళి తన తండ్రికీ,\nసోదరుడికి జరిగినదంతా చెప్పి, \" ప్రభువు\nలను సేవించటం పాముతో చెరలాటం!\nనేను ఈ రాజ్యంలో ఉండటం నాకూ,\nమీకూకూడా అపాయకరం. నేను దేశాల\nమీద వెళ్ళిపోతున్నాను,” అని తనవారి వద్ద\nసెలవు తీసుకుని, తన కరవాలమూ, వెయ్యి\nదీనారాలూ వెంట ఉంచుకుని, కంచర\nగాడిద పైన ఒంటరిగా డమాస్కను నగ\nరానికి పయనమయాడు.\nడమాస్కస్ భూలోక స్వర్గమని ఖ్యాతి\nపొందిన అందమైన నగరం. జాఫర్ తన\nకంచరగాడిద మీది నుంచి దిగి, దాన్ని నడి\nపిస్తూ, నగరసౌందర్యాన్ని విలోకిస్తూ వీధి\nవెంట నడుస్తూండగా ఆయన కొక దివ్య\nభవనం లాటిది కనబడింది. దాని చుట్టూ\nపెద్ద తోట ఉన్నది. ఆ తోటలో పట్టుబట్ట\nలతో తయారుచేసిన గుడారం ఉన్నది.\nదానిలో ఖురాసాన్ రత్నకంబళాలు పరిచి\nఉన్నాయి. వాటిమీద బాలీసులూ, మెత్తలూ\nవేసి ఉన్నాయి. గుడారం మధ్య పున్నమి\nచంద్రుడులాటి యువకుడు సుఖాసీనుడై\nఉన్నాడు. అతని కెదురుగా అనేకమంది\nఅతిథులు కూచుని మేలైన పానీయాలు\nసేవిస్తున్నారు. ఆ దృశ్యం చూస్తూ నిలబడి\nఆనంద తన్మయుడైన జాఫర్కు ఆశ్చర్యం\nకలిగించేలాగ, ఆ యువకుడి సరసను\nకూచుని ఉన్న యువతి కిన్నెరమీటుతూ\nదివ్యమైన పాట పాడ నారంభించింది.\nఅమృతధారలాటి ఆ గానానికి పరవశుడై\nజాఫర్ కొంచెం సమీపంగా వచ్చాడు.\nఅప్పుడు గుడారంలోని యువకుడు అతన్ని\nగమనించి, దుమ్ముకొట్టుకుని ఉండటంవల్ల\nదూరప్రయాణం చేసి వచ్చిన వాడని\nగ్రహించి, బానిసకుర్రవాణ్ణి పంపి జాఫర్ను\nతన వద్దకు ఆహ్వానించాడు. జాఫర్కు\nఎదురువెళ్ళి ఘనంగా స్వాగతం చెప్పి,\n\"తమ రాకవల్ల నా గృహం పావన\nమయింది,” అన్నాడు.\nనౌకర్లు జాఫర్ కోసం దివ్యమైన భోజన\nపదార్థాలు తెచ్చారు. జాఫర్ చేతులు\nకడుగు కోవటానికి ఆ యువకుడే నీరు\nఅందించి, ఆయనకు తానే స్వయంగా\nవడ్డించాడు. ఈ ఆతిథ్యం చూసి జాఫర్\nమనసు ఆనందించినప్పటికీ, ఖలీఫా ఆగ్ర\nహాన్ని అతనింకా మరవలేకపోయాడు.\nజాఫర్కు ఆతిథ్య మిచ్చిన యువకుడి\nపేరు అత్తఫ్. అతను గొప్ప ధనికుడేగాక\nఅతిథిసత్కారంలో అపూర్వమైనవాడు.\nఅతిథిని చక్రవర్తికన్న హెచ్చుగా చూడా\nలనీ, అతిథికి అవసరమైతే తన సర్వ\nస్వమూ, తన ప్రాణమూకూడా ఇవ్వాలనీ\nపూర్వులు చెప్పిన ధర్మాన్ని అక్షరాలా ఆను\nసరించేవాడు.\nతన అతిథిని ఏదో బాధిస్తున్నదని తెలిసి\nఅతని మనసుకు ఉల్లాసం కలగటానికి\nఅత్తఫ్ శాయశక్తులా ప్రయత్నించాడు.\n\"తమ రెవరు ? ఎక్కడి నుంచి, ఏ పని\nమీద మా నగరానికి దయచేశారు?” అని\nఅతను అడిగితే, జాఫర్, \"మాది బస్రా.\nనేనొక సైనికదళాధిపతిని. ఖలీఫాకు\nచెల్లించ వలసినది చెల్లించలేక ప్రాణభీతితో\nఇక్కడికి పారిపోయి వచ్చాను,” అని\nజవాబు చెప్పాడు.\n\"తమ దురదృష్టం మా అదృష్టమన్న\nమాట! నా ఇల్లు మీ ఇల్లే అనుకోండి.\nనేనూ మీ వాళ్లే. మీ రిక్కడ మీ ఇష్టం\nవచ్చినన్ని ఏళ్ళు నిస్సంకోచంగా ఉండి\nపాండి !” అన్నాడు అత్తఫ్.\nజాఫర్ నాలుగు నెలలు అత్తఫ్ అతిథిగా\nగడిపాడు. ఇంతకాలమూ అత్తఫ్ జాఫర్ను\nక్షణంపాటుకూడా వదలక, అతని వెంట\nనీడలాగా ఉంటూ వచ్చాడు. ఒకనాడు\nజాఫర్ అత్తఫ్, తనకు ఒంటరిగా నగర\nమంతటా తిరగాలని ఉన్నట్టు చెప్పాడు.\nఅత్తఫ్ అతని కొక మంచి గుర్రాన్నిస్తానంటే\nజాఫర్ తనకు కాలినడకనే తిరగాలని\nఉందన్నాడు. అత్తఫ్ అతనికి ఒక సంచీలో\nమూడు వందల దీనారాలిచ్చి, అవసరానికి\nవెంట ఉంచుకోమన్నాడు.\nజాఫర్ మెల్లిగా నడుచుకుంటూ, ఖలీఫా\nవల్ల తనకు కలిగిన అవమానానికి కుళ్ళుతూ,\nమసీదుకు వెళ్ళి, అక్కడ నాలుగు మంచి\nముక్కలు చెవిని వేసుకుని మనశ్శాంతి\nపొంది, బయటికివచ్చి, బిచ్చగాళ్ళకు దాన\nధర్మాలుచేసి, ఊరు చూస్తూ ఒక పెద్ద\nభవంతి వద్దకు వచ్చాడు. ఆ ఇంటి కెదు\nరుగా ఒక చలవరాతి బెంచి ఉన్నది,\nదానిపై తివాసీ పరిచి ఉన్నది. జాఫర్\nదానిమీద కూచుని విశ్రాంతి తీసుకుం\nటూండగా అతని కెదురుగా ఉన్న కిటికీ\nతెరుచుకున్నది. ఒక అద్భుత లావణ్యవతి\nకనిపించి, వెలపల ఉన్న పూలమొక్కలకు\nనీరు పోసి, తల ఎత్తి జాఫర్ను చూసింది.\nఆమె అందం చూడగానే జాఫర్ హృద\nయాన్ని ప్రేమ దహించ నారంభించింది.\nఆమె కిటికీ మూయబోతూ జాఫర్ తన కేసి\nతదేక దృష్టిత్తో చూస్తూండటం గమనించి,\n\"ఏమండి, ఈ ఇల్లు మీ ఇల్లా?\" అని\nఅడిగింది.\n\" లేదు, దేవీ! కాని ఈ బానిస నీవాడు!”\nఅన్నాడు జాఫర్.\n\"ఇది మీ ఇల్లు కానప్పుడు మీ తోవన\nమీ రెందుకు వెళ్ళిపోరు?” అని ఆమె\nఅడిగింది.\n\" నీ మీద రెండు పద్యాలు కట్టటానికి\nకాస్త ఆగాను,” అన్నాడు జాఫర్.\n\"ఏదీ చదవండి!\" అన్నదామె.\nజాఫర్ రెండు పద్యాలు చదివాడు.\nవాటిని శ్రద్ధగా విని ఆమె, \"మీ కన్నా\nమీ పద్యాలే కాస్తనయం!\" అంటూ కిటికీ\nమూసేసుకున్నది.\nప్రేమవ్యాధి సోకిన జాఫర్ ఆమె మళ్ళీ\nకనిపిస్తుందనే దురాశతో చీకటి పడినదాకా\nఆ బెంచీ మీదనే కూచుని, \"కాళ్ళీడ్చు\nకుంటూ అత్తఫ్ ఇంటికి వెళ్ళాడు. జాఫర్ని\nచూడగానే అత్తఫ్ ఆ దుర్దాగా, \"అలా\nఉన్నారేం?\" అని అడిగాడు.\n“నా ఒంట్లో ఏమీ బాగాలేదు, తమ్ముడూ.\nనాకు బతకాలన్న కోరికకూడా పోతున్నది,”\nఅన్నాడు జాఫర్.\nఅత్తఫ్ ఆందోళన మరింత అయింది.\nఅతను నౌకరును పంపి నగరంలోని గొప్ప\nవైద్యుణ్ణి పిలిపించాడు. వైద్యుడు జాఫర్ను\nపరీక్షించి, \"ఇది ప్రేమవ్యాధి!” అన్నాడు.\nఅత్తఫ్ ఈ మాట వినగానే ఫక్కున నవ్వి,\n\" ఆ అమ్మాయి ఎవరు?” అని జాఫర్ను\nఅడిగాడు.\nఉన్నసంగతి చెబితేగాని అత్తఫ్ వదల\nడని తెలుసుకుని జాఫర్ జరిగినదంతా\nచెప్పి, ఆ స్త్రీనీ, ఆమె ఉండే ఇంటినీ\nవర్ణించి చెప్పాడు. అత్తఫ్ గుండె గుబుక్కు\nమన్నది. ఎందుకంటే జాఫర్ ప్రేమించిన\nస్త్రీ అతనికి దగ్గిర బంధువు, అతనికి భార్య\nకానున్నది. వారిద్దరూ పరస్పరం ప్రేమించు\nకుంటున్నారుకూడా. ఈ సంగతి జాఫర్కు\nతెలిస్తే అతను తన ప్రేమను చంపేసు\nకుంటాడు. కాని అత్తఫ్ ఆదర్శం భగ్న\nమవుతుంది. అతిథి కోరికను ఎంత స్వల్ప\nమైన దాన్ని కూడా తోసి పుచ్చరాదని అత్తఫ్\nనియమం. తన అతిథి తన ప్రియురాలిని\nగాఢంగా కోరుతున్నాడు. అటువంటి కోరి\nకను చావనివ్వ వచ్చునా ?\nఅత్తఫ్ తన బంధువుల ఇంటికి వెళ్ళి,\nతన ప్రియురాలితోనూ, ఆమె తండ్రితోనూ\nమాట్లాడాడు. \" నాలో ఒక పవిత్రమైన\nకోరిక కలిగింది. నేను పుణ్యక్షేత్రాలు\nచూడబోతున్నాను. మక్కా వెళ్ళి అక్కడ\nకొన్ని ఏళ్ళుంటాను. తరవాత మదీనా వెళ్ళి\nఅక్కడకూడా కొన్ని ఏళ్ళు గడపాలని\nఉంది. ఈ కార్యక్రమానికి అంతరాయంగా\nఉంటుంది గనక నా పెళ్ళి ప్రయత్నం\nమానుకున్నాను. మంచి సంబంధం ఏదైనా\nచూసి మీ అమ్మాయికి పెళ్ళి చేసెయ్యండి.\nనా పైన ఆశలు పెట్టుకోవద్దు,” అన్నాడు.\nఈ మాటలు విని తండ్రి కూతుళ్లు గిలగిల\nలాడారు. \" ఈ వయసులో నీ బుద్ధి మక్కా\nమదీనాల పైకి ఎందుకు మళ్ళింది ? హాయిగా\nపెళ్ళాడి జీవితం సుఖంగా గడపక లేనిపోని\nప్రయాసలన్నీ ఎందుకు తెచ్చి పెట్టు\nకుంటావు?” అన్నారు.\n\"పవిత్రమైన నా నిర్ణయాన్ని మార్చ\nయత్నించ కండి. నేను ఉన్న సంగతి చెప్పి\nపోవటానికే వచ్చాను. మీ సలహా కోసం.\nరాలేదు,” అంటూ అత్తఫ్ తన ఇంటికి\nతిరిగి వచ్చేశాడు.\nఅతను జాఫర్, \" మిత్రమా, చింత\nమానుకో. నీ కోరిక నెరవేరే ఏర్పాట్లుచేసి\nవచ్చాను. ఒక్క చిన్నమోసం చేస్తే నీకా\nపిల్ల భార్య అవుతుంది. మా మామ గొప్ప\nవాడు. తన కుమార్తెను ఊరూ పేరూ లేని\nవాడి కివ్వడు. అందుచేత నీకు కావలిసిన\nపరివారమూ, గుడారాలూ, బానిసలూ\nమొదలైనవి నేను సమకూరుస్తాను. నీవు\nనగరం వెలపల అట్టహాసంగా శిబిరం వేసి\nఉండు. నీవు సాక్షాత్తూ ఖలీఫా మంత్రి\nఅయిన జాఫరవని నేను ఊళ్లో పుకారు\nవేస్తాను. తరవాత నీవు మా మామకు\nకబురుచేసి, ఆయన కుమార్తెను.. పెళ్ళాడ\nగోరుతున్నానని చెప్పించు. నీకు నీ ప్రియు\nరాలితో వివాహం అయిపోతుంది,” అన్నాడు.\nతన అతిథి నిజంగా ఖలీఫా మంత్రేనని\nఅత్తఫ్ ఎరగడు. అయినా దైవికంగా అతని\nనోటి వెంట ఆ మాటే వచ్చింది. అతను\nనగరానికి దూరంగా గుడారాలూ, సిబ్బందీ,\nగ్రురాలూ, ఇతర హంగామా అమర్చి,\nజాఫరు తగిన దుస్తులు ఏర్పాటుచేసి,\nఅతన్ని రహస్యంగా ఆ శిబిరంలో రాత్రివేళ\nప్రవేశ పెట్టాడు.\nఅతను పంపగా, కొందరు బానిస నౌకర్లు\nడమాస్కస్ లోని నాయబ్ (రాజ ప్రతినిధి)\nవద్దకు వెళ్ళి, బాగ్దాదు నుంచి ఖలీఫావారి\nప్రధాన మంత్రి జాఫర్ వేంచేసి నగరం\nవెలపల మకాం చేసి ఉన్నారని చెప్పారు.\nనాయబ్ వెంటనే నగర ముఖ్యులను\nవెంట బెట్టుకుని అట్టహాసంగా జాఫర్ శిబి\nరానికి వెళ్ళి, \" ప్రభూ, తమ రాక గురించి\nముందుగా కబురుపంపక పోయారా ? ఘన\nమైన స్వాగత సన్మానం ఏర్పాటుచే\nతునే!” అన్నాడు.\nఅందుకు జాఫర్, \" అది అంత ముఖ్యం\nకాదు. నేను గాలిమార్పు కోసం బయలుదేరి\nవచ్చాను. నా వివాహం అయేవరకు మాత్రమే\nఉండి తిరిగి వెళతాను. మీ నగరంలో అమర్\nఅనే సంపన్నుడికి ఒక కుమార్తె ఉన్నదని\nవిన్నాను. నాకూ ఆమెకూ వివాహం ఏర్పాటు\nచేయగలరేమో చూడండి,” అన్నాడు.\nనాయబ్ వెంటనే బయలుదేరి వెళ్ళి\nఅమర్కు మంత్రిగారి కోరిక నివేదించాడు.\nఅమర్ తల వంచక తప్పింది కాదు. అత్తఫ్\nఇచ్చిన సహకారం ధర్మమా అంటూ\nజాఫర్ అందరికీ బంగారమూ, బట్టలూ\nకానుకలు పెట్టాడు. వివాహ సమ్మతి పత్రం\nరాయటానికి కాజీ పచ్చాడు. పత్రంపై\nసాక్షులు సంతకాలు చేశారు. అందరికీ\nపానకమూ, భోజనమూ మొదలైనవి\nపెట్టారు. జాఫర్ తన భార్యతోసహా కావరం\nఉండటానికి ఒక ఇల్లు ఏర్పాటు చేస్తానని\nనాయబ్ అన్నాడు. కాని జాఫర్, \"నేను\nఖలీఫాగారి ఆజ్ఞను అనుసరించి వచ్చిన\nవాణ్ణి కాను. అందుచేత తిరిగి వెళ్లిపోవాలి.\nమా వివాహపు వేడుకలన్ని బాగ్దాదు నగరం\nలోనే జరుగుతాయి,” అన్నాడు.\nఅతను పరివారంలో సహా బాగ్దాదు\nదిక్కుగా బయలుదేరాడు. అతని భార్య\nఒక మేనాలో ప్రయాణం చేసింది. వారు\nకొద్ది గంటలు ప్రయాణం చేశారో లేదో,\nఅత్తఫ్ వెనుక నుంచి గుర్రం మీద వచ్చి\nవారిని కలుసుకున్నాడు. అతను జాఫర్ను\nఆలింగనం చేసుకుని, \"సోదరా, నీవు\nబయలుదేరిన క్షణం నుంచీ నా గుండె దడ\nదడలాడి పోతున్నది. నీకు ఎడమైన దాని\nకన్న నీ పరిచయమే లేకపోతే ఎంతో\nబాగుండు ననిపిస్తున్నది,” అన్నాడు.\nఅత్తఫ్ తనకు చూపిన ప్రేమాదరాలకూ,\nఇచ్చిన ఆతిథ్యానికీ, చేసిన సహాయానికీ\nజాఫర్ కృతజ్ఞత తెలుపుకున్నాడు. ఇద్దరూ\nగుడారంలో కలిసి భోజనంచేశారు.\n\"నీ యోగక్షేమాలు విడవకుండా తెలుపు\nతూండాలి,” అంటూ అత్తఫ్ జాఫర్కు\nవీడ్కోలు చెప్పి, తిరిగి వెళ్ళాడు.\n[ ముగింపు వచ్చే సంచికలో ]",
            "book_page_end": 32
        },
        {
            "title": "కష్టార్జితం (గుండు భీమన్న కథలు – 6)",
            "book_page_start": 33,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "హాస్యం/జానపదం",
            "moral": "తొందరపాటు ఆలోచనలు మరియు ఊహలతో పనిచేయడం హానికరమైన ఫలితాలకు దారితీస్తుంది.",
            "keywords": [
                "గుండు భీమన్న",
                "షావుకారు",
                "నూనె గుండిగ",
                "గుర్రం",
                "పావలా"
            ],
            "characters": [
                "గుండు భీమన్న",
                "షావుకారు",
                "షావుకారు కుక్క",
                "చనిపోయిన కుక్క యజమాని",
                "ఈగలు"
            ],
            "locations": [
                "బస్తీ",
                "షావుకారు గ్రామం"
            ],
            "content": "కష్టార్జితం\nగుండు భీమన్నను పనిలోకి తీసుకున్న\nషావుకారు బస్తీలో గుండిగ నిండా నూనె\nకొని, మళ్ళీ గుర్ర మెక్కి తన గ్రామానికి\nబయలుదేరాడు. గుండు భీమన్న నూనె\nగుండిగను నెత్తిన పెట్టుకుని, గుర్రం\nవెనకగా నడవసాగాడు.\nచూస్తున్న కొద్దీ గుండు భీమన్నకు గుర్రం\nమీద మోజు పుట్టుకొచ్చి, తనకుకూడా అటు\nవంటి గుర్రం ఉంటే బాగుండు సనిపిం\nచింది. వాడు షావుకారును, \"దొరగారూ,\nఆ గుర్రం ఖరీ దెంత ?” అని అడిగాడు.\n\" అయిదువందలు. కొంటావా ఏమిటి?”\nఅన్నాడు షావుకారు.\nగుండు భీమన్న నడుస్తూ ఆలోచించాడు.\nఇంటికి పోగానే షావుకారు పావలా ఇస్తాడు.\nఅదిపెట్టి ఒక ఆడకోడి గుడ్డూ, ఒక మగ\nకోడి గుడ్డూ కొనవచ్చు. ఆ గుడ్లలో నుంచి\nఒక పెట్టా, ఒక పుంజూ వస్తాయి. అవి\nచాలా గుడ్లు పెడతాయి. వాటన్నిటి నుంచీ\nకోళ్ళు వచ్చి ఇంకా అన్నిరెట్లు గుడ్లు పెడ\nతాయి. అవికూడా పెద్దవయాక అన్నిటినీ\nఅమ్మితే నూరు రూపాయలు వస్తాయి.\nఆ నూరు రూపాయలూ పెట్టి గొర్రెలను కొని\nకొద్దికాలం మేపితే పెద్ద గొర్రెల మంద\nతయారవుతుంది. ఆ మందను అమ్మితే\nసులువుగా అయిదువందల రూపాయలూ\nచేతికి వస్తాయి. ఆ డబ్బు పెట్టి తానుకూడా\nఒక మంచి గుర్రాన్ని ఎక్కి, డౌడో దౌడు!\nపోతా!....\nగుంగు భీమన్న నూనె గుండిగను పట్టు\nకున్న రెండు చేతులూ తీసి కళ్ళెపు తాళ్ళు\nపట్టుకున్నట్టు నటిస్తూ, ఎగురుతూ పరి\nగెత్తాడు. మరుక్షణమే నూనె గుండిగ కింద\nపడి నూనె అంతా నేలపాలయి పోయింది.\nషావుకారు ఆ చప్పుడు విని వెనక్కు\nతిరిగి చూసి, తన గుర్రాన్ని ఆపి దిగివచ్చి,\nకోపంతో, \" ఏమిట్రా ఇదీ? ” అని అడిగాడు.\n\"తప్పు నాది కాదండి, నా గుర్రంది!\nఅది మీ గుర్రం కన్న ముందు పరిగెత్తాలని\nచూసింది,” అన్నాడు గుండు భీమన్న.\nఆ మాట షావుకారుకు అర్థం కాలేదు.\nగుండు భీమన్న తాను చేసిన ఆలోచన\nఅంతా ఆయనతో చెప్పి, \"నా పావలా\nసంగతి మరిచేరు,” అన్నాడు.\n\"వెధవా, నాకు ఇంతనష్టం కలిగించింది\nచాలక, పావలాకూడా అడుగుతున్నావా?\nఈ నష్టం తీరేదాకా నీ చేత చాకిరి\nచేయించుకున్న మీదట నీ పావలా సంగతి\nచెబుతాను. ముందు ఇంటికి పద,” అంటూ\nషావుకారు ఖాళీగుండిగ భీమన్న నెత్తిన\nపెట్టి, ఇంటికి తీసుకు పోయాడు.\nషావుకారింటి వద్ద ఒక తెల్లకుక్క\nఉన్నది. దానికి ఒంటిమీద పుండు పడింది.\nరోజూ షావుకారు స్వయంగా పుండుకు\nమందు రాచేవాడు. ఇప్పుడు నౌకరు\nఏర్పడ్డాడు గనక ఆయన గుండు భీమన్నతో\n\" కుక్క పుండుకు మందురాచి, దానిపైన\nఈగలు వాలకుండా చూడు,” అన్నాడు.\nగుండు భీమన్న కుక్కకు మందురాచి\nదాని పక్కనే కూచున్నాడు. ఈగలు\nవచ్చి పుండు మీద వాలబోయాయి.\nవాడు చెయ్యి ఊపి, \"పాండి, పాండి!\nదొరగారు వాల వద్దని చెప్పారు, వినలేదా?”\nఅని ఈగలను కోప్పడ్డాడు.\nఈగలు అవతలికి వెళ్ళినట్టే వెళ్ళి మళ్ళీ\nవచ్చాయి. \"చెబుతుంటే మీక్కాదూ? బుద్ధి\nఉండక్కర్లా?” అని గుండు భీమన్న\nవాటిని కోప్పడ్డాడు. అయితే ఈగలు విని\nపించుకోలేదు.\n\"దెబ్బకుగాని దయ్యం వదలదు,”\nఅంటూ గుండు భీమన్న అవతలికి వెళ్ళి\nఒక పెద్ద రోకలి తెచ్చి, కుక్కమీద వాలిన\nఈగలను చావగొట్ట బోయాడు. అదిచూసి\nకుక్క హడలిపోయి బయటికి పరిగెత్తింది.\nభీమన్న దాన్ని వెంబడించాడు. వాణ్ణి చూసి\nకుక్క మరింత వేగంగా పరిగెత్తింది.\nఇద్దరూ ఊరి వెంట పడ్డారు. పారి\nపోతున్న షావుకారుగారి కుక్కను చూసి\nఊరకుక్కలకు అలుసై, అవికూడా దాని\nవెంట పడ్డాయి. గుండు భీమన్న ఆ కుక్కల\nమంద వెనక పరిగెత్తాడు.\nఈ గొడవలో అసలు కుక్క ఎటో\nతప్పించుకు పోయింది. గుండు భీమన్న\nమరొక తెల్ల కుక్కను పట్టుకుని, \"తప్పిం\nచుకు పోదామనుకున్నావా? ఇంటికి పద!”\nఅన్నాడు. అది వాణ్ణి కరవ బోయింది.\nవాడు దాని మూతి గట్టిగా నొక్కిపట్టి, రెండో\nచేత్తో దాన్ని ఎత్తుకుని షావుకారుగారింటికి\nవచ్చి, కుక్కను నేలమీద పెట్టాడు. ఊపిరి\nసలపక ఆది దారిలోనే చచ్చింది.\nషావుకారు ఆ కుక్కను చూసి, \"ఇది\nఎవరిదిరా? దీన్నెందుకు తెచ్చావు?” అని\nకోప్పడ్డాడు.\n\" ఇది మనదేనండీ. తెల్లకుక్క! కని\nపించటంలా?” అన్నాడు గుండు భీమన్న.\n\"వెధవా, ఇది మన కుక్కయితే\nపుండేదీ?” అని షావుకారు అడిగాడు.\n\"మందు రాశాంగా ? పోయింది పుండు!\"\nఅన్నాడు గుండు భీమన్న.\nషావుకారుకు వాడి మాటలు వింటుంటే\nమండుకొచ్చింది. \"మనదైతే మాత్రం\nచచ్చినదాన్ని ఇంటి- కెందుకు తెచ్చావూ?”\nఅన్నా డాయన.\n\" నేను పట్టుకున్నప్పుడది బతికే ఉంది.\nనన్ను కరవ బోయింది, అందుకని మూతి\nగట్టిగా నొక్కి పట్టుకున్నాను,” అన్నాడు\nగుండు భీమన్న.\n\"ఓరి నీ బుద్ధి బుగ్గిగానూ! ఎవరిదో\nఊల్లో వాళ్ళ కుక్కను కాస్తా చంపేశావు.\nవాళ్ళకీ సంగతి తెలిస్తే నా మర్యాదా,\nనీ ప్రాణాలూ దక్కవు! దీన్ని ఒక చాపలో\nచుట్టి చంకన పెట్టుకో. నేను గడ్డపార\nతీసుకుని ముందుగా ఊరి బయటికి వెళ్ళి\nగుంట తవ్వుతాను. అందులో ఈ కుక్కను\nపాతిపెట్టి, గుట్టు చప్పుడు కాకుండా తిరిగి\nవద్దాం!\" అన్నాడు షావుకారు.\nఆయన గడ్డపార తీసుకుని వెళ్లిపోయాక\nగుండు భీమన్న చచ్చిన తెల్లకుక్కను ఒక\nచాపలో చుట్టి చంకన పెట్టుకుని వెనకగా\nబయలుదేరాడు.\nవాడు దారి వెతుక్కుంటూ షావుకారున్న\nచోటికి వెళ్ళేసరికి ఆయన గుంట తవ్వి\nసిద్ధంగా ఉన్నాడు.\nగుండు భీమన్నతో. కాని తీరా చాప చుట్ట\nవిప్పి చూస్తే అందులో ఏమీలేదు. కుక్క\nదారిలో ఎక్కడో పడిపోయింది.\n\"వచ్చిన దారినే వెళ్ళి ఆ కుక్కను\nఎక్కడ పారేశావో చూసి త్వరగా పట్టు\nకురా,” అని షావుకారు గుండు భీమన్నను\nమళ్ళీ తరిమాడు.\nవాడు తాను వచ్చిన దారి జ్ఞాపకంలేక\nమరొకదారిన యజమాని ఇంటిదాకా\nవెళ్ళాడు. దారిలో ఎక్కడా చచ్చిన కుక్క\nకనిపించలేదుగాని, ఇంటికి వచ్చేసరికి\n\" ఇంతసేపు చేశావేమిటి? కుక్కను అసలు కుక్క ఇల్లు చేరి ఒక మూల పడు\nవేగిరం బయటికి తియ్యి,” అన్నాడాయన కుని ఉండటం కనిపించింది.\n\"దొంగ పీనుగా, దొరికావా?\" అని\nగుండు భీమన్న ఆ కుక్కను తీసుకుని,\nషావుకారు వేచి ఉన్న చోటికి తెచ్చి, \"దొరక్క\nఎక్కడికి పోతుంది? ఇదుగో తెచ్చాను,\nపూడ్చండి,” అన్నాడు.\n\" ఓరి దౌర్భాగ్యుడా, ఇది మన కుక్కరా.\nబతికే ఉంది. దీన్నెందుకు పూడ్చటం?\nఆ చచ్చిన కుక్కేదీ?” అన్నాడు షావుకారు\nనిస్పృహతో.\n\"మీరు కాదన్నారుగాని, ఆ, చచ్చిన\nకుక్క ఇదే నండీ! ఆ సన్యాసిలాగే ఇది\nకూడా చచ్చి మళ్ళీ బతికింది,\" అన్నాడు\nగుండు భీమన్న.\n\"ఛీ, తప్పుడు వెధవా! వెళ్ళి ఆ చచ్చిన\nకుక్కను పట్టుకురా!” అని యజమాని\nగద్దించాడు.\nవిధిలేక గుండు భీమన్న మళ్ళీ బయలు\nదేరాడు. ఈసారి వాడు వచ్చిన దారినే\nవెళ్ళాడు. కుక్క పడిపోయిన చోట గుంపు\nచేరింది. ఆ గుంపులో దాని యజమాని\nకూడా ఉన్నాడు. కుక్క ఎలా చచ్చిపోయి\nఉంటుందా అని అందరూ ఆశ్చర్యపడు\nతున్నారు. ఇంతలో గుండుభీమన్న అక్క\nడికి వచ్చి, చచ్చివున్న కుక్కను చూసి,\n\" నువిక్కడున్నావా? రా, పూడ్చేస్తాం!”\nఅంటూ ఆ కుక్కను ఎత్తుకున్నాడు.\nఅందరూ వాణ్ణి నిలవేసి, \"ఏమిటిది?\nఎవరు నువు? ఆ కుక్కతో నీ కేం పని?\nనువే దాన్ని చంపావా?\" అని అడిగారు.\n\"మీ రుండండయ్యా గుంట దగ్గిర\nయజమాని కాచుకునున్నాడు. ఎవరికీ తెలీ\nకుండా దీన్ని ముందు పాతెయ్యాలె!\"\nఅన్నాడు గుండు భీమన్న\nక్షణంలో నిజం తెలిసి పోయింది.\nఅందరూ కలిసి గుండు భీమన్న వెంట\nషావుకారున్న చోటికి వెళ్ళి, \"ఏమండీ,\nపెద్దవారు! మీకుకూడా ఇదేం పోగాలం?”\nఅని అడిగారు.\nపెద్ద మనిషికి అవమాన మయింది.\nఆయన నెత్తి బాదుకుంటూ చచ్చిపోయిన\nకుక్క యజమానితో, \" బాబూ, దారేపొయ్యే\nశనిని ఇంటికి తెచ్చుకున్నాను. వాడి బుద్ధి\nతక్కువ ఇంతా చేసింది. కుక్క చచ్చి\nనందుకు డబ్బిచ్చుకుంటాను. ఇంతటితో\nనన్ను వదిలి పెట్టండి,” అన్నాడు.\nఆయన భీమన్నతో, \"చేసింది చాలు\nరా, బాబూ ! ఇకనైనా వెళ్ళి పో!” అన్నాడు.\n\" అదేమిటి, దొరగారూ? నా పావలా\nమాటేమిటి?\" అన్నాడు గుండు భీమన్న.\n\"చేసింది చాలక ఇంకా పావలా\nకావాలిట్రా? నీకు సిగ్గులేదూ?” అన్నాడు\nషావుకారు కోపంగా.\n\"మీ నష్టం తీరేదాకా చాకిరీ చేసినాక\nపావలా మాట చెబుతానంటిరి గదండీ.\nచాకిరీ చేశానుగద!\" అన్నాడు భీమన్న.\nవాడితో మాట్లాడుతూ అక్కడే నిలబడితే\nనలుగురి మధ్యా తన పరువు పూర్తిగా\nపోతుందని, వాడు వదిలిందేచాలు నను\nకుంటూ ఆ షావుకారు వాడికి పావలా\nఇచ్చేశాడు.\nగుండు భీమన్న పరమానందంతో ఎగురు\nకుంటూ బామ్మకు పావలా చూపించటానికి\nఇంటికి బయలుదేరాడు.\n[ పై మాసం మరొక సంఘటన ]",
            "book_page_end": 38
        },
        {
            "title": "పులి - గాడిద",
            "book_page_start": 40,
            "pdf_page_start": 58,
            "pdf_page_end": 59,
            "author": "యస్. రాజగోపాలరావు",
            "genre": "జంతు కథ/నీతి కథ",
            "moral": "దౌర్జన్యం, అబద్ధాలు చివరకు తమకే హాని కలిగిస్తాయి. బుద్ధిబలం శారీరక బలం కంటే గొప్పది.",
            "keywords": [
                "పులి",
                "గాడిద",
                "బలపరీక్ష",
                "రాముడు",
                "బుద్ధిబలం",
                "బావి"
            ],
            "characters": [
                "పులి",
                "గాడిద",
                "చాకలివాడు",
                "రాముడు (పిల్లవాడు)"
            ],
            "locations": [
                "రామవరం గ్రామం",
                "అడవి",
                "పాడుపడిన బావి"
            ],
            "content": "పులి - గాడిద\nపూర్వం రామవరం అనే ఒక గ్రామంలో\nఒక చాకలివాడు వుండేవాడు. వాడికి ఒక\nగాడిద పుండేది. ఆ గ్రామానికి కొంత\nదూరంలో ఒక అడవి వుండేది. ఆ అడవిలో\nఒక పెద్ద పులి వుండేది. ఈ గ్రామంలో\nవుండే గాడిదకూ, అడవిలో నివసించే పులికి\nఎలాగో స్నేహం కలిసింది.\nఇట్లు వుంటూండగా ఒకనాడు ఆ రెంటికీ\nతమలో యెక్కువ బలవంతు లెవరు అనే\nవిషయంలో కొంచెం భేదాభిప్రాయం\nవచ్చింది. ఆ రెండూ కొంతసేపు వాదులాడు\nకున్నై. చివరికి పులి, \"మన మిద్దరమూ\nకొట్లాడుకుందాం. ఆ కొట్లాటలో ఎవరు\nగెలిస్తే వారు బలవంతులని నిర్ణయించు\nకుందాం,” అన్నది. ఈ మాటకు గాడిద\nగూడా అంగీకరించింది.\nపులి రామవరం గ్రామం వెళ్ళి,\nఅక్కడ ఒక కంసాలివాడితో తన గోళ్ళకు\nబాగా పదును పెట్టించుకొని వచ్చింది. గాడిద\nకూడా తన యజమాని వద్ద వున్న బట్టలన్నీ\nవీపు మీద వేసుకొని, వాటి పైన బాగా\nమందంగా బురద పూసుకొని వచ్చింది.\nపులికీ, గాడిదకూ పోట్లాట ప్రారంభమైంది.\nపులి గాడిదను తన గోళ్ళతో రక్కుతున్నది.\nకాని ఎంత రక్కినా పులి గోళ్ళకు బురదా,\nబట్టలూ వస్తున్నవే గాని, గాడిద శరీరానికి\nఏమీ అపాయం కలగటంలేదు. కాని గాడిద\nతన కాళ్ళతో పులిని లాగి తన్నుతున్నది.\nపులికి ఎముకలు విరిగినంత పనయింది.\nచివరకు పులి ఆ తన్నులకు నిలువలేక\nతాను ఓడిపోయినట్లు అంగీకరించింది.\nఇదంతా, ఆ అడవిలో ప్రతిరోజూ పశు\nవుల్ని కాచుకొనే ఒక పిల్లవాడు చూచాడు.\nవాడి పేరు రాముడు. రాము డిదంతా చూచా\nదని పులి గ్రహించింది. అది రాముడి వద్దకు\nపోయి, \" నేను ఓడిపోయానని 'నీవు ఎవరికీ\nచెప్పవద్దు. అట్లా చెప్పావంటే నిన్ను చంపే\nస్తాను,” అని బెదరించింది.\nరాముడు ఈ భయంతో ఇంటికి పోయి\nఎవరికీ తెలియకుండా పెద్ద ఉప్పుకుండలో\nదాక్కున్నాడు. ఆ రాత్రి భోజనసమయంలో\nవాడి తల్లి ఉప్పు కోసం కుండ దగ్గరకుపోతే,\nరాముడు దానిలో కనపడ్డాడు. రాముడి తల్లి\nవాడిని యిదంతా ఏమిటని అడిగింది.\nవాడు భయపడుతూనే మెల్లిగా జరిగిం\nదంతా చెప్పాడు. అప్పుడు తలి దండ్రులు\nవాడికి ధైర్యం చెప్పి, ఆ రాత్రి చుట్టూ\nతమ మంచాలు వేసుకొని, వాడి మంచం\nమధ్యలో వేసి పడుకోబెట్టారు.\nతాను ఓడిన విషయాన్ని రాముడు\nఇంటి వద్ద చెపుతాడో, చెప్పడో చూద్దామని\nపులి రాముడి ఇంటి వెనక వున్న కాకర\nపొదలో దాక్కున్నది. రాముడు చెప్పిం\nదంతా వినేటప్పటికి పులికి కోపం వచ్చింది.\nఇంట్లో వాళ్ళందరూ నిద్రపోయిన తరువాత\nలోపలికిపోయి, రాముడి మంచాన్ని తన\nవీపుమీద పెట్టుకొని పులి అడవి కేసి\nబయలుదేరింది.\nఇట్లా కొంతదూరం పోయిం తర్వాత\nరాముడికి మెలకువ వచ్చింది. పులి తనను\nతీసుకొని పోతున్నదని వాడు తెలుసుకొని,\nమెల్లిగా పులి వెండ్రుకల్ని మంచం నులకకు\nకట్టాడు. కొంత సేపటికి పులి ఒక పెద్ద\nచింతచెట్టు కిందగా నడుస్తున్నది. రాముడు\nఒక కొమ్మను పట్టుకొని చెట్టుపైకిపోయాడు.\nపులి కొంతదూరం పోయేటప్పటికి\nఒక పాడుపడిన బావి వచ్చింది. దానిలో\nరాముడిని మంచంతోపాటు వేద్దామనే వుద్దే\nశంతో, అది ఆ మంచాన్ని నూతిలోనికి విడిచి\nపెట్టింది. కాని, తన వెంట్రుకలు నులకకు\nకట్టివేయబడి పున్నవని పులికి తెలియదు!\nఅందుచేత ఆ మంచంతోపాటు పులికూడా\nబావిలోనే పడి చచ్చి పోయింది. రాముడు\nచెట్టు దిగి, ఇంటికిపోయి సుఖంగా వున్నాడు.",
            "book_page_end": 41
        },
        {
            "title": "సువర్ణలోభి",
            "book_page_start": 42,
            "pdf_page_start": 60,
            "pdf_page_end": 66,
            "author": "చందమామ బృందం (గ్రీకు పురాణ కథ)",
            "genre": "ఫాంటసీ/పురాణ కథ",
            "moral": "అతిగా ఆశించడం లేదా లోభం వల్ల చివరికి దుఃఖం కలుగుతుంది. బంగారు స్పర్శ అనేది శాపంగా మారవచ్చు.",
            "keywords": [
                "మైడాస్",
                "బంగారు స్పర్శ",
                "లోభం",
                "గాడిద చెవులు",
                "సాటర్లు",
                "గానదేవుడు"
            ],
            "characters": [
                "మైడాస్ (రాజు)",
                "గోర్డియస్",
                "మైడాస్ తల్లి",
                "సాటర్లు",
                "గానదేవుడు",
                "మంగలి",
                "సాటర్ల రాజు"
            ],
            "locations": [
                "ఫ్రిజియా దేశం",
                "నదీతీరం",
                "పక్టోలస్ నది",
                "రాజభవనం"
            ],
            "content": "సువర్ణలోభి\nగ్రీకు పురాణ కథ\nగోర్డియస్ అనే రైతు రాజైన కథ లోగడ\nచదువుకున్నాం. ఆ గోర్డియస్ క్కు మైడాస్\nఅని ఒక కుమారుడు కలిగాడు. వాడు\nచిన్నపిల్లవాడుగా ఉండగానే ఒకనాడు\nచీమల బారొకటి బంగారు రంగు గల\nగోధుమ ధాన్యపు గింజలను తీసుకుని వాడు\nనిద్రపోయే దిక్కుగా వచ్చింది. ఒక్కొక్క\nచీమా వాడి బుగ్గ మీదుగా ఎక్కి తాను\nతెచ్చిన గోధుమ గింజను వాడి పెదవుల\nమధ్య వెయ్యసాగింది. ఇది వాడి తల్లి చూసి\nతన పరివారాన్ని పిలిచి, \"ఈ అద్భుతం\nచూశారా? యువరాజు పెద్ద అయాక\nప్రపంచంలో కెల్లా ధనవంతుడవుతాడు!”\nఅన్నది. అంతలోనే కుర్రవాడు నిద్ర\nమేలుకుని నోట్లో ఉన్న ధాన్యపు గింజలు\nఊస్, ఏడుస్తూ లేచి కూచున్నాడు.\nకాలక్రమాన మైడాస్ పెద్దవాడై ఫ్రిజియా\nదేశానికి రాజయాడు. అతనిది మంచి పరి\nపాలనే కాని తెలివైన పరిపాలన కాదు.\nఎందుకంటే అతను మూర్ఖుడూ, మంద\nమతీనూ. అతనికి ఎంతసేపూ పూలతోట\nలంటే ప్రీతి, సంగీత మంటే చెవి కోసుకునే\nవాడు. వీటికి తోడుగా అతనికి సువర్ణలోభం\nకూడా పట్టుకున్నది. “నా కొడుకు అంతు\nలేని ధనం సంపాదిస్తాడు,” అని తల్లి\nఎప్పుడూ అంటూ ఉండిన మాటలు అతడికి\nవ్యసనమై పట్టుకున్నాయి.\nకాని అంతులేని బంగారం ఎలా వస్తుంది.\nపరిసర దేశాల మీద యుద్ధం చేసి వాటిని\nకొల్ల గొట్టాలి; అయితే మైడాస్కు యుద్ధాలు\nచేసే పాటి ప్రతాపం లేదు. పోనీ అతనికి\nవ్యాపారం చేసే దక్షితకూడా లేదు. అందు\nచేత మంత్రశక్తి వల్లనే తాను అపార\nధనికుడు కావాలని అతను కలలు కంటూ\nవచ్చాడు. అతని రాజ్యంలో మాంత్రికులూ,\nమహిమలు గలవారూ లేరు. అందుచేత\nఅతను అరణ్యాలన్నీ తిరుగుతూ, మహిమ\nగలవారిని వెతుకుతూ, అడవులలో ఉండే\nఆటవికులతో స్నేహం చేస్తూ ఉండేవాడు.\nమైడాన్తో స్నేహం చేసిన వారిలో సాటర్లు\nఅనే తక్కువ జాతి గంధర్వులుండేవారు.\nవీరి శరీరాలలో మనిషి లక్షణాలూ, జంతు\nలక్షణాలూ కలిసి ఉండేవి. మైడాస్కు ఒక\nసాటరుతో సఖ్యం కుదిరింది. వాడు పిల్లన\nగ్రోవి మీద పాడటం నేర్చిన మొదటి ప్రాణి\nనని, తనతో సమంగా గానదేవుడుకూడా\nపాడ లేడనీ ప్రగల్భాలు పలికాడు. '\nఈ మాట ఆలకించి గాసదేవుడు తన\nకిన్నెరతో సహా దిగి వచ్చాడు. మైడాస్ ను\nతీర్పుగాడుగా ఉంచి గానదేవుడు సాటరుతో\nపోటీ జరిపాడు.\nఆ ఇద్దరి పాటా ఆలకించిన మైడాస్ తన\nమిత్రుడైన సాటరు గానమే బాగున్నదని\nతీర్పు చెప్పాడు.\nగానదేవుడికి ఆగ్రహం వచ్చి, \" నీ బుద్ధికి\nతగిన చెవులను బహుమానించాను\nపుచ్చుకో!” అని మైడాస్ అన్నాడు.\nవెంటనే మైడాస్ చెవులు గాడిద చెవులుగా\nమారిపోయాయి. వాటిని ఎవరన్నా చూసి\nవేళాకోళం చేస్తారని మైడాస్ తన తలకు\nఒక పెద్ద ఎర్ర తలపాగా చుట్టుకున్నాడు.\nఅయితే ఈ రహస్యాన్ని మంగలి దగ్గిర\nదాచటం మటుకు సాధ్యం కాదు. అందుకని\nమైడాస్ తన మంగలికి డబ్బు దండిగా\nఇచ్చి, తన చెవుల రహస్యం ఎవరికీ చెప్ప\nనని ప్రమాణం చేయించుకున్నాడు.\nమంగలి రాజుగారి రహస్యాన్ని చాలా\nకాలం దాచాడు గాని, చివరకు దాన్ని ఎవరి\nకైనా చెప్పకపోతే మతి పోతుందనిపించింది.\nఆఖరుకు గాలికైనా గట్టిగా అరిచి చెప్పాలని\nవాడు అనుకున్నాడు. ఒకరోజు వాడు నదీ.\nతీరానికి వెళ్ళి, ఒడ్డున ఒక గుంట తవ్వి,\nఅందులో తల దూర్చి, \"మైడాస్ రాజుగారి\nచెవులు గాడిద చెవులు!” అని పదేపదే\nఅరిచాడు. ఇలా కొంతసేపు ఆరీచాక వాడి\nమనసు స్థిమిత పడింది. అప్పుడు వాడు\nగుంటను పూడ్చేసి, \"ఇక ఫరవాలేదు,”\nఅనుకున్నాడు.\nకాని కొంత కాలమయాక ఆ గుంట\nనుంచి తుంగ మొలుచుకు వచ్చింది. గాలి\nకొట్టినప్పుడల్లా ఆ తుంగ, \"మైడాస్ రాజు\nగారి చెవులు గాడిద చెవులు!\" అని గొణగ\nనారంభించింది. ఈ విధంగా మైడాస్\nరహస్యం ప్రజలందరికీ తెలిసిపోయింది.\n'ఇక మైడాస క్కు రాజుగా ఉండాలని\nపించలేదు. ఆయన దూర దేశం వెళ్ళి\nపోతున్నానని ప్రకటించి, చిన్నవాడైన తన\nకొడుకు పెద్దయాక రాజయే ఏర్పాటు చేసి\nప్రయాణమైనాడు.\nమైడాస్ గ్రీసుదేశపు ఉత్తర ప్రాంతానికి\nచేరి అక్కడ స్థిరపడ నిశ్చయించాడు.\nఅక్కడి ప్రజలకు తన గాడిద చెవుల\nరహస్యం తెలియదని ఆయనకు నమ్మకం\nకుదిరింది. ఆయన వాటిని ఇంకా ఎర్ర\nతలపాగాలోనే దాచి ఉంచుతున్నాడు.\nఅక్కడ ఒక నిర్జనమైన లోయలో ఆయన\nతన కోసం ఒక రాజభవనం నిర్మించుకుని,\nదానిచుట్టూ చక్కని గులాబీ తోట\nనాటించాడు.\nఆ లోయ చుట్టూ ఉండే కొండల మీద\nసాటర్లుండే వారు. వారు గులాబీ తోటలోకి\nవచ్చి, మంత్ర శక్తులను గురించి అపూర్వ\nమైన కథలు చెప్పుకోవటం మైడాస్ చాటు\nనుంచి చాలాసార్లు విన్నాడు. అయితే\nఆ సాటర్లు మైడాసు అంత దూరాన\nచూస్తేనే పారిపోయేవారు. అందుచేత వారి\nచెలిమి ఆయనకు లభించలేదు.\nవాళ్ళను ఎలాగైనా పట్టుకోవాలని నిశ్చ\nయించుకుని మైడాస్ ఒక యుక్తిపన్నాడు.\nగులాబీ తోటలో ఒక జలయంత్రమూ, దాని\nకింద చలవరాతి తొట్టే ఉండేవి. ఈ తొట్టె\nలోని నీటిని సాటర్లు తరుచు తాగటం\nమైడాస్ గమనించాడు. ఆయన ఒకనాడు\nజలయంత్రం నిలుపు చేయించి, తొట్టెలోని\nనీరు తీసేయించి, జలయంత్రం గుండా\nనీటికి బదులు ఘాటైన మద్యం ప్రవహించే\nటట్టు చేశాడు.\nఆ సాయంకాలమే సాటర్ల పెద్ద అయిన\nఒక ముసలి సాటరు ఆ జలయంత్రం వద్దకు\nవచ్చి, మద్యం తనవితీరా తాగి, కైపెక్కి,\nపక్కనే ఉన్న గడ్డి తివాసీపై వెల్లికిలా\nపడుకుని, గురక పెట్టి వెన్నెలలో నిద్ర\nపోయాడు. ఆ సమయంలో ' మైడాస్\nఆ సాటరు వృద్ధుణ్ణి బంధించి తన భవనం\nలోకి తెప్పించాడు.\nమర్నాడు సాటరు తెలివి వచ్చి, తాను\nబందీ అయినట్టు తెలుసుకుని, మైడాస్తో,\n\"నన్ను వదిలి పెట్టావంటే నీకు అద్భుత\nమైన కథలు చెబుతాను,” అంటూ విడ్డూర\nమైన కథలు చెప్పసాగాడు. ఆ వృద్ధుడు\nరకరకాల దేశాలను గురించీ, రెండు\nనిలువుల ఎత్తుండే మనుషులను గురించీ,\nదున్నకుండా విరగబండే పొలాలను గురించీ,\nదుఃఖమే ఎరగని మనుషులను గురించీ\nకథలు చెప్పాడు. మైడాస్ చలించలేదు.\nచివరకు ముసలి సాటరు బంగారం\nకొల్లలుగా ఉండే దేశం గురించి చెప్పాడు.\nఅక్కడ ఏది చెయ్యాలన్నా బంగారంతోనే\nచేస్తారుట. అక్కడ బంగారమే అన్నింటికీ\nముడిపదార్థం!\n\"నే నక్కడికి పోవాలి! నాకు కావలి\nసింది బంగారమే —బంగారం గురించిన\nకథలు కాదు!” అన్నాడు మైడాస్.\n\"అలా అయితే నీవు నా వెంట మా రాజు\nగారి వద్దకు రా. ఆయన నీ కోరిక తీర్చ\nగలడు,\" అన్నాడు ముసలి సాటరు.\nమైడాస్ సరే నన్నాడు. ఇద్దరూ కలిసి\nకొండల మధ్య ఉండే మరొక లోయకు\nవెళ్ళారు. అక్కడ ఒక పూపొదరింట\nసాటర్ల రాజు కూచుని ఉన్నాడు.\n\"మా ముసలివాడు పెద్ద పొరపాటు\nచేశాడు. ఆయన మీ గులాబీ తోటలో పడు\nకుని నిద్రపోవటం అపచారమే. అయినా\nఆయనను తిరిగి మాకు అప్పగించి నందుకు\nప్రతిఫలంగా ఏం కావాలో కోరండి!\"\nఅన్నాడు సాటర్ల రాజు మైడాస్తో.\n\" నాకు వేరే ఏమీ వద్దు. నేను ముట్టు\nకున్నదల్లా బంగారమయేటట్టు అను\nగ్రహించండి,” అన్నాడు మైడాస్. సాటర్ల\nరాజు పెద్దగా నవ్వి, \"సరే!” అంటూ\nమైడాస్ను తన మంత్రదండంతో తాకాడు.\nమైడాస్ ఆనందం కట్టలు తెంచుకుని\nప్రవహించింది. తన చిన్నతనంలో తల్లి\nఅంటూ ఉండిన మాట ఇప్పటికి నిజం\nకానున్నది. ఇక తన కున్నంత బంగారం\nప్రపంచంలో మరెవరికీ ఉండబోదు.\nఆయన ఇంటికి తిరిగి వస్తూ ఒక చెట్టు\nమండ తుంచాడు. మరుక్షణమే అది\nబంగారు మండగా మారి, మొయ్యలేనంత\nబరు వెక్కింది. దారిలో కనిపించిన రాయి\nపైకి తీస్తే అది బంగారు ముద్దగా మారి\nపోయింది. ఆయన చెప్పులు విడిచేసి గడ్డి\nమీద నడిచాడు. ఆయన పాదాలు పడిన\nచోటనల్లా గడ్డి బంగారు గడ్డిగా మారి\nపోయింది. దుమ్ములో నుంచి నడిస్తే ఆయన\nపాదాల గుర్తులుకూడా బంగారం రంగు\nతిరిగాయి.\nమైడాస్ వెర్రివాడులాగా అయిపోయాడు.\nఅతను ఆనందంతో, \"బంగారం! బంగా\nరం!” అని కేకలు పెట్టాడు. ఇంటి స్తంభాలూ,\nగోడలూ, నేలా, అన్నీ బంగారు మయం\nచేసేశాడు. ఆయన శరీరం మీది బట్టలు\nఅదివరకే బంగారువి అయిపోయాయి.\nఆయనను ఆకలి దహించ సాగింది.\nభోజనానికి కూచున్నాడు. ఆయన కూచున్న\nకుర్చీ, దాని ముందున్న బల్లా ఆయన\nస్పర్శతోనే బంగారువి అయాయి. ఆయన\nముట్టుకున్న ఆహారమూ, పానీయాలూ\nకూడా బంగారమై పోపటంతో పెద్ద\nచిక్కు వచ్చింది.\nభోజనంలాగే ఆయనకు ఆ రాత్రి సుఖ\nనిద్రకూడా లేకుండా పోయింది. ఆయన\nపడుకున్న హంసతూలికా తల్పం ఆయన\nశరీరం తగలగానే బంగారుదైపోయి ఆయన\nశరీరాన్ని బాధపెట్టింది.\nఆ రాత్రి గడిచే సరికి మైడాస్ క్కు బంగార\nమంటే భరించరాని రోత పుట్టింది. తోటలో\nపూలూ, పళ్ళూ అందంగా కనిపించాయి.\nకాని వాటిని తాకే యోగ్యత తనకు లేదు.\nఆకలి దప్పులతో చచ్చిపోయే పరిస్థితి తానే\nకోరి తెచ్చుకున్నాడు.\nమైడాస్ ఈ దుస్థితి నుంచి బయట\nపడటానికి సాటర్ల రాజునే శరణుజొచ్చాడు.\n\"అయ్యా, బుద్ధి గడ్డితిని పాపిష్టి వరం\nకోరాను. నా లోభమే నన్ను ముంచింది.\nనాకు ఈ దిక్కుమాలిన బంగారం నుంచి\nవిమోచన కలిగించండి,” అన్నాడు.\nసాటర్ల రాజు నవ్వి, \" నీవు కోరిన వరం\nనిజంగా అవివేకమైనదే. వరం పుచ్చుకుని\nవెళ్ళి పోయాక నీవు పడుతూ ఉండిన\nపాట్లన్నీ ఊహించుకుని మేమంతా ఎంతో\nఆనందించాం. అందుచేత నిన్ను క్షమిస్తాను.\nనీవు మామూలు మనిషివి కావాలంటే,\nఈ కొండ మీదగా వెళితే మరొక లోయ\nకనిపిస్తుంది. దాని ఎగువను కొంతదూరంలో\nఒక నది పుట్టింది. అక్కడ నీవు స్నానం\nచెయ్యి,” అన్నాడు.\nమైడాస్ అక్కడికి వెళ్ళి నీటిలో ముణిగి\nలేవగానే ఆయన ధరించిన బంగారుదుస్తులు\nమామూలు దుస్తులై తడిసిపోయాయి.\nమైడాస్ మామూలు మనిషి అయాడు.\nఅయితే ఆయన ముణిగినచోట నదీ ప్రాంత\nమంతా బంగారం మయం అయింది.\nమైడాస్ ముణిగిన నది పేరు పక్టోలస్.\nఅది పుట్టినచోట ఇప్పటికీ బంగారం\nదొరుకుతుందట.",
            "book_page_end": 48
        },
        {
            "title": "రామాయణం - 8 (అయోధ్యా కాండ)",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "పౌరాణికం/ధారావాహిక",
            "moral": "రాజధర్మం పాటించిన దశరథుడి దుఃఖం. కైకేయి యొక్క స్వార్థపూరిత కోరికల వలన కలిగిన విపత్తు.",
            "keywords": [
                "రామపట్టాభిషేకం",
                "కైకేయి వరాలు",
                "దశరథుడి మూర్ఛ",
                "మంధర కుట్ర",
                "రాముడి వనవాసం"
            ],
            "characters": [
                "దశరథుడు",
                "కైకేయి",
                "మంధర",
                "రాముడు",
                "భరతుడు",
                "వసిష్ఠుడు",
                "సుమంత్రుడు",
                "లక్ష్మణుడు",
                "సీత"
            ],
            "locations": [
                "అయోధ్య",
                "కోపగృహం",
                "దండకారణ్యం",
                "రాజసభ"
            ],
            "content": "అయోధ్యా కాండ\nరామాయణం — 8\n\"రాముణ్ణి అడవులకు నెట్టి భరతుడికి\nరాజ్యాభిషేకం జరిగే ఉపాయం నేను\nచెబుతాను విను. విని నేను చెప్పినట్టు\nనడుచుకో. ఒకప్పుడు దేవాసుర యుద్ధంలో\nఇంద్రుడికి నీ భర్త సహాయం వెళ్ళాడు.\nఆయన వెంట నీవూ వెళ్ళావు. దండకార\nణ్యాలలో మత్స్యధ్వజు డేలే వైజయంతం\nవద్ద శంబరుడనే మహా బలశాలి అయిన\nఅసురుడితో నీ భర్త గొప్పగా యుద్ధంచేసి\nగాయపడి మూర్ఛిల్లాడు. అప్పు డాయనను\nనీవు యుద్ధరంగం నుంచి దూరంగా తీసుకు\nపోయి ఆయన ప్రాణాలు కాపాడావు.\nస్పృహ తెలిసినాక ఆయన నీ సేవకు సంతో\nషించి నీకు రెండు వరాలిచ్చాడు. కాని\nవాటిని నీవు తరవాత కోరుకుంటానన్నావు.\nచూశావా? ఇప్పుడా రెండు వరాలూ కోరు\nకునే సమయం వచ్చింది. రాముణ్ణి పధ్నాలు\nగేళ్ళు అడవులకు పంపమనీ, భరతుడికి\nపట్టాభిషేకం చెయ్యమనీ నీ విప్పుడు\nనీ భర్తను కోరు!\" అని మంధర కైకేయికి\nహితపు చెప్పింది.\nకైకేయి, పాపం, సహజంగా మంచి\nస్వభావం కలదేగాని, మంధర చేసిన\nబోధలతో ఆమె మనస్సు పెడదారి పడింది.\nఆ మంధర తన తలలో ఒక చెడ్డ భావం\nప్రవేశపెట్టడంతో బాటు ఆ ఆలోచన సాను\nకూలమయే ఉపాయం కూడా చెప్పింది.\nకైకేయి మంధరను, \"ఓసి గూనిదానా!\nనిజంగా నీ వెంత తెలివిగల దానవే !\nనా మేలు నీవు కోరినట్టుగా మరెవరూ కోరరు\nగదా!” అని ప్రశంసించింది. ఆమె గూని\nదాని సలహాతో తన నగలన్నీ తీసివేసి,\nచిరిగిన కోక ఒకటి చుట్టుకుని, కోప\nగృహానికి వెళ్ళి, కటిక నేల మీద అలిగిన\nదానిలాగా పడుకున్నది.\n\"నీ భర్త నిన్ను చూడవచ్చి నప్పుడు\nకంటికీ మంటికి ఏకధారగా ఏడు. నీ కోపం\nగాని, నీ శోకంగాని రాజు కొంచెమైనా భరించ\nలేడు. వాటిని పోగొట్టటానికి ఆయన తన\nప్రాణాలనైనా ఇస్తాడు. నేను చెప్పిన రెండు\nవరోలూ ఇచ్చినదాకా నీవు మెత్త బడకు!\nనీకు మణులూ, ముత్యాలూ, బంగారమూ\nఇస్తానంటాడు; అక్కర్లేదని బెట్టు చెయ్యి.\nఆలోచించుకో, భరతుడు పధ్నాలు గేళ్ళు\nరాజ్యపాలన చేసినాక అతన్ని ఎవరూ కది\nలించ లేరు,” అన్నది మంధర.\n\" ఆ శంబరాసురుడి కన్న నీ కెక్కువ\nతంత్రాలు తెలుసు గదే!” అని కైకేయి\nమంధరసు మెచ్చుకున్నది. తన భర్త\nతనకు వరాలివ్వని పక్షంలో చచ్చి పోవ\nటానికి కూడా ఆమె నిచ్చయించుకున్నది.\nదశరధుడు రామ పట్టాభిషేక యత్నాల\nను ఆజ్ఞ ఇచ్చి, ఈ శుభవార్త కైకేయికి తానే\nస్వయంగా తెలిపే ఉద్దేశంతో కైకేయి శయన\nగృహానికి వచ్చి, అక్కడ ఆమె లేకపోవటం\nచూసి ఆశ్చర్యపడి, \"కైకేయీ, ఎక్క\nడున్నావు?” అని పిలిచాడు. జవాబు\nలేదు. ఆయన అంతఃపుర ద్వారం దగ్గిరికి\nవచ్చి అక్కడి ద్వారపాలికను, \"కైకేయి\nఎక్కడ?\" అని అడిగాడు.\nద్వారపాలిక భయంతో చేతులు జోడించి,\n\"ప్రభూ, వారు కోపగృహంలో ఉన్నారు,”\nఅని చెప్పింది.\nదశరథుడు కలవరపడుతూ కోప\nగృహానికి వెళ్ళి, అక్కడ నేలపైన పడి\nఉన్న కైకేయిని చూశాడు. లక్ష వరహాల\nవిలవచేసే ముత్యాలహారాలూ, ఇతర ఆభర\nణాలూ నేలపై చెల్లా చెదరుగా పడి ఉండి,\nఆకాశంలో నక్షత్రాల లాగా మెరుస్తున్నాయి.\nదశరథుడు కైకేయిని సమీపించి ఎంతో\nప్రేమతో ఆమెను బుజ్జగిస్తూ, \"దేవీ,\nనీ కెందుకిలా కోపం వచ్చింది? ఎవరిమీద?\nఎవరన్నా నిన్ను తిట్టారా? అవమానిం\nచారా? ఒంట్లో సరిగా లేదా? వైద్యులను\nపిలిపించనా ? ఎందు కేడుస్తావు ? ఊరుకో !\nకావాలంటే నీ యిష్టం వచ్చిన వాళ్ళను\nదండిస్తాను ! నిర్దోషులైనా సరే! నీ కోసం\nఏ దరిద్రుణ్ణి అయినా ధనికుణ్ణి చేస్తాను. నీకు\nనాతోబాటు మిగిలిన వారంతా విధేయులై\nఉండగా ఈ దుఃఖం దేనికి ? నీ కోరిక\nఏమిటో చెప్పు; నాప్రాణాలు ఒడ్డి అయినా\nసరే ఆ కోరిక తీరుస్తాను! లే, కైకేయీ,\nలే!\" అన్నాడు.\nఈ మాటలు విని కైకేయి, \" నా కెవరూ\nఅపకారం చెయ్యలేదు, అవమానమూ\nచెయ్యలేదు. నా కొక కోరిక ఉన్నది. దానిని\nమీరు తీరుస్తారని ప్రమాణం చేసేటట్టయితే\nచెబుతాను,” అన్నది.\nదశరథు డీ మాటలకు చిరునవ్వు నవ్వి,\nకైకేయి జుట్టు చేతితో నిమురుతూ, తన\nప్రాణంతో సమానమై రాముడి పైన ఒట్టు\nపెట్టుకుని, ఆమె కోరిక తీర్పటానికి\nప్రమాణం చేశాడు.\nఅప్పుడు కైకేయి దశరథుడికి శంబ\nరాసురుడితో జరిగిన యుద్ధాన్నీ, మూర్ఛి\nతుడై ఉన్న సమయంలో తాను ఆయనను\nరక్షించి దూరంగా తీసుకుపోయి పరిచర్యలు\nచేసిన విషయాన్నీ, ఆ సమయంలో ఆయన\nరెండు వరాలిస్తాను కోరమంటే తాను\nతరవాత కోరుకుంటానన్న సంగతీ జ్ఞాపకం\nచేసింది. తరవాత ఆ వరాలు రెండూ\nబయట పెట్టింది; రాముడికి జరగ బోతున్న\nపట్టాభిషేకాన్ని భరతుడికి చెయ్యాలి,\nరాముడు నారబట్టలనూ, కృష్ణాజినాన్నీ,\nజడలనూ, మునివేషాన్నీ ధరించి పధ్నాలు\nగేళ్ళు దండకారణ్యంలో నివసించాలి!\nఈ మాటలు వింటుంటే దశరథుడి\nకేదో భయం పుట్టుకొచ్చింది, స్పృహతప్పి\nనట్టయింది. కాళ్ళూ, చేతులూ వణికాయి.\nబాధతో నిట్టూర్పులు విడుస్తూ, ఆయన\nకైకేయిని నానాతిట్లూ తిట్టాడు.\n\"నీవు రాజకుమార్తె పనుకుని తెచ్చి\nఇంట్లో పెట్టుకున్నాను. కాని నీవు విషం\nకక్కే పామువు. నిన్ను తల్లిగా చూసు\nకుంటాడు గదా, ఆ రాముడికి ఇంత ద్రోహం\nఎలా తలపెట్టావు? నేను నీకేం ద్రోహం\nచేశాను ? ఏ మహాపాతకం చేశాడని రాముణ్ణి\nఅడవికి పంపను ? నా ప్రాణాలనైనా వదల\nగలను గాని రాముణ్ణి చూడకుండా బతక\nలేనే! ఈ దిక్కుమాలిన ఆలోచన మానుకో!\nనీ కాళ్ళు నెత్తిన పెట్టుకుంటాను, నన్ను\nకరుణించి ఈ వరం అడగకు. భరతు\nడంటే నాకు ప్రేమ లేదేమోనని పరీక్ష\nచెయ్యటానికి ఇలా అని ఉంటావు.\nరాముడు చేసిన సేవలో ఎన్నోవంతు కూడా\nభరతుడు నీకు చెయ్యలేదు. నీకు రాముడి\nకంటె భరతుడెక్కువ అంటే నేను నమ్మను.\nనీ మాటలతో నన్ను చాలా బాధపెట్టావు.\nచూడూ, నేను ముసలివాణ్ణి. కాటికి కాళ్ళు\nచాచుకొని ఉన్నాను. కావలిస్తే భూమండల\nమంతా తీసుకో కాని రాముడిపై ఆగ్ర\nహించకు. నీకు చేతులు జోడించి నమ\nస్కారం చేస్తాను,\" అని కైకేయిని దశ\nరథుడు ఎంతో సేపు వేడుకున్నాడు.\nదశరథుడు ఇలా దిగజారిపోతున్న కొద్దీ\nకైకేయికి ఆగ్రహం రెచ్చింది. మొదట\nవరాలిస్తాననీ, ఇప్పుడు కోరిక తీరుస్తాననీ\nప్రమాణాలు చేసి దశరథుడు బేలగా\nమాట్లాడటం రాజకులానికే కళంకమని\nఆమె అన్నది. తన వరాలను ఉపసంహ\nరించుకోననీ, రాముడి పట్టాభిషేకం జరిగే\nపక్షంలో తాను చచ్చిపోతాననీ అన్నది.\nదశరథుడు మానసిక వేదనతో దహిం\nచుకు పోయాడు. ఎటువంటి విషమ పరిస్థితి!\n\"నాయనా, అడవికి పోరా! ” అని\nరాముడితో ఎలా చెప్పటం ? కైకేయి కోరిక\nప్రకారం రామపట్టాభిషేకం మానేస్తే ఇతర\nరాజులంతా, \" పట్టాభిషేకం చాలా బాగా\nచేశారే?\" అని యద్దేవా చెయ్యరూ? కౌసల్య\nముఖం ఎలా చూడటం? ఆయన తనలో\nతాను దుఃఖించాడు, కైకేయిని తిట్టాడు,\nబతిమాలాడు, మధ్య మధ్య మూర్ఛ\nపోయాడు. ఆ రాత్రి ఆయనకు కాలరాత్రి\nలాగా గడిచి తెల్లవారింది.\nవసిష్ఠుడు తన శిష్యులతోసహా రాచన\nగరుకు వచ్చి, దశరథుడి అంతఃపురం వాకిలి\nదగ్గిర సుమంత్రు డెదురుకాగా, తాను\nవచ్చిన సంగతి రాజుగారికి చెప్పమన్నాడు.\nపట్టాభిషేకం ఏర్పాట్లన్నీ పూర్తి ఆయాయనీ,\nరాజుగారు కదిలిరావటమే వ్యవధి అనీ\nవసిష్ఠుడు చెప్పగా సుమంత్రుడు స్వేచ్ఛగా\nఅంతఃపురం ప్రవేశించాడు. సుమంత్రుడు\nవృద్ధుడు కావటంచేతా, రాజుగారికి ఆ బాల్య\nమిత్రుడు గనకా ఆయనను ఎవరూ అడ్డరు.\nఆయన తిన్నగా రాజుగారున్న చోటికి వెళ్ళి,\nరాజుగారి మనస్థితి ఊహించక, ఆయన\nనిద్రపోతున్నాడనుకుని, \"మహారాజా,\nలేవండి. సూర్యోదయం కూడా అయింది.\nరామపట్టాభిషేకం జరిపించటానికి అందరూ\nతమ రాక కోసం చాలాసేపుగా ఎదురు\nచూస్తున్నారు,” అని చెప్పాడు.\nదశరథుడు శోకంతో వాచి ఎర్రగా ఉన్న\nకళ్ళతో సుమంత్రుణ్ణి చూసి, \"ఏమోయ్,\nనన్ను నీ మాటలతో ఇంకా ఎందుకు దుఃఖ\nపెడతావు?\" అన్నాడు. దశరథుడు\nదుఃఖంలో ఉన్నాడని తెలియగానే సుమం\nత్రుడు చేతులు జోడించి, రెండడుగులు\nవెనక్కు వేశాడు. దశరథుడు సుమంత్రు\nడితో మాట్లాడేస్థితిలో లేనందున కైకేయి,\n\" సుమంత్రుడా, తెల్లవార్లూ మహారాజుకు\nరామపట్టాభిషేక మన్న ఆనందంతో నిద్ర\nలేదు. ఇప్పుడే కాస్త కునుకు పట్టింది. నీవు\nవెళ్ళి రాముణ్ణి పిలుచుకురా. 'ఇదే రాజు\nగారి ఆజ్ఞ అనుకో,” అన్నది.\n\"రాముడు ఇక్కడికి వచ్చి పట్టాభి\nషేకం చేసుకుంటాడు కాబోలు!\" అను\nకుంటూ సుమంత్రుడు అక్కడి నుంచి కది\nలాడు. నగరమంతా ఉత్సవంలాగా కోలా\nహలంగా ఉన్నది. రాజసభ జనంతో\nకిక్కిరిసి ఉన్నది. సంబారాలన్నీ సిద్ధంగా\nఉన్నాయి. రాజులందరూ కానుకలు\nతెచ్చారు. వారు తమలోతాము, \"రాజుగారు\nకనిపించరు. మనం వచ్చిన సంగతి వారికెలా\nతెలియడం?” అనుకుంటున్నారు. సుమం\nత్రుడు మర్యాదగా వారిని పలకరించి,\n\"తామంతా వచ్చిన సంగతి నేను మహారాజు\nగారికి తెలియ జేస్తాను. వారి దగ్గిరికి రాముణ్ణి\nతీసుకు పోతున్నాను,” అని చెప్పాడు.\nఆయన మళ్ళీ వెనక్కుతిరిగి దశరథుడి\nఅంతఃపురానికి వెళ్ళి, దశరథుడు పడుకుని\nఉన్న చోటికిచేరి, \"దశరథ మహారాజా,\nవిజయీభవ. రాత్రిగడిచి, తెల్లవారి, సూర్యో\nదయంకూడా అయింది. మీ కోసం బ్రాహ్మ\nణులూ, సేనాపతులూ, పట్టణంలోని\nపెద్దలూ ఎదురుచూస్తున్నారు. నిద్రమేలు\nకుని జరగవలసిన కర్మకాండ జరిపిం\nచండి,” అన్నాడు.\n\"రాముణ్ణి తీసుకు రమ్మని కైకేయి నీతో\nచెప్పెనే? తీసుకురాకుండా ఎందుకు\nవచ్చావు? ఆమె ఆజ్ఞ నా ఆజ్ఞకాదా? నేను\nనిద్రపోవటం లేదు. మేలుకునే ఉన్నాను.\nవేగిరం రాముణ్ణి తీసుకురా!” అన్నాడు\nదశరథుడు.\nసుమంత్రుడు చిత్తమని చెప్పి, రాజుకు\nనమస్కారంచేసి, \"ఏదో గొప్ప ఏర్పాటే\nజరగబోతున్నది!\" అని తనలో తాను\nసంతోషపడుతూ, రాజ వీధి వెంట జనం\nఉత్సాహంగా పట్టాభిషేకం గురించి అను\nకునే మాటలువింటూ రాముడుండే నగరుకు\nరథం తోలుకుని వచ్చాడు. అక్కడ జనం\nగుంపులు గుంపులుగా చేరి ఉన్నారు.\nరాముడి అంతఃపురంచుట్టూ ఏనుగులూ,\nగుర్రాలూ, సైనికులూ, మంత్రులూ కిటకిట\nలాడుతున్నారు. సుమంత్రుడు వారి నందరినీ\nతోసుకుంటూ వెళ్ళి. రాముడుండే ఏడంత\nస్తులమేడ ప్రవేశించాడు. తాను వచ్చినట్టు\nరాముడికి కబురుపంపి, అతని అనుమతితో\nరాముడుండే చోటికి వెళ్ళాడు.\nరాముడు చక్కగా అలంకరించుకుని\nబంగారు చక్కీపై కూచుని ఉన్నాడు. సీత\nపక్కనే నిలబడి వింజామర వీస్తున్నది.\nసుమంత్రుడు అతన్ని సమీపించి, నమస్క\nరించి, \"తండ్రిగారు కైకేయి అంతఃపురంలో\nఉన్నారు. నిన్ను చూడాలంటున్నారు,\" అని\nచెప్పాడు. ఈ మాటలువిని రాముడు ఆనం\nదంతో పొంగి పోయాడు. అతను సీతను\nలోపలికి పంపి, పట్టాభిషేకానికి చేసిన\nఅలంకారా లన్నిటితోనూ సుమంత్రుడి వెంట\nబయలుదేరాడు. అతను పులితోలు పరిచిన\nరథం ఎక్కి కూచోగానే, లక్ష్మణుడుకూడా\nవెనకగా ఎక్కి, ఒక చేత్తో అన్నగారికి ఛత్రం\nపట్టి, రెండవ చేత్తో చామరం వీచాడు.\nరాముడి వెనకగా గుర్రాలూ, ఏనుగులూ\nఎక్కిన రౌతులూ, కోలాహలంగా వేలకొద్దీ\nజనమూ నడిచారు.\nరాముడి రథం దశరథుడి నగరు ప్రవే\nశించి, మూడు ప్రాకారాలు దాటి నిలిచి\nపోయింది. తన వెంట వచ్చిన బలగమూ,\nప్రజలూ అక్కడ నిలిచిపోగా, రాముడు\nకాలినడకను మరి రెండు ప్రాకారాలు దాటి\nదశరథుడి అంతఃపురం ప్రవేశించాడు.\nఒక అందమైన ఆసనంపైన దశరథుడూ,\nకైకేయీ కూచుని ఉన్నారు. రాముడు\nతండ్రి కాళ్ళకూ, తరవాత కైకేయి కాళ్ళకూ\nనమస్కరించాడు. \"రామా,” అంటూ ఏదో\nచెప్పబోయి, దశరథుడు గొంతు పెగలక,\nకళ్ళు మూతపడి, కన్నీరు కారుస్తూ\nదుఃఖంతో వివశుడయాడు.",
            "book_page_end": 56
        },
        {
            "title": "ప్రపంచపు వింతలు: 1. ఎవరెస్టు శిఖరం",
            "book_page_start": 57,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "విజ్ఞానం/భౌగోళికం",
            "moral": "N/A",
            "keywords": [
                "ఎవరెస్టు శిఖరం",
                "హిమాలయాలు",
                "టెన్సింగ్",
                "హిల్లరీ",
                "ప్రపంచంలో ఎత్తయినది"
            ],
            "characters": [
                "టెన్సింగ్",
                "హిల్లరీలు"
            ],
            "locations": [
                "నేపాలు",
                "చైనా సరిహద్దు"
            ],
            "content": "ప్రపంచపు వింతలు :\n1. ఎవరెస్టు శిఖరం\nనేపాలు-చైనా సరిహద్దుపై నున్న హిమాలయ శిఖరం. ప్రపంచంలోకెల్లా ఎత్తయినది.\nఎత్తు 29,002 అడుగులు. 1922 లగాయతు ఈ శిఖరాన్ని చేరటానికి చాలా యత్నాలు\nజరిగాయి. చివరకు 1953 మే 29 న టెన్సింగ్, హిల్లరీలు ఈ శిఖరాన్ని అందుకున్నారు.",
            "book_page_end": 57
        },
        {
            "title": "భారతం (అట్ట చివరి బొమ్మ వివరణ)",
            "book_page_start": 62,
            "pdf_page_start": 80,
            "pdf_page_end": 80,
            "author": "చందమామ బృందం",
            "genre": "పౌరాణికం",
            "moral": "ధర్మరక్షణ కోసం కృష్ణుడు అధర్మంగా కనిపించే చర్యలు తీసుకున్నాడు; దుర్యోధనుడి దుష్కర్మ ఫలితమే యుద్ధం.",
            "keywords": [
                "మహాభారతం",
                "గదాయుద్ధం",
                "దుర్యోధనుడు",
                "కృష్ణుడు",
                "అశ్వత్థామ"
            ],
            "characters": [
                "దుర్యోధనుడు",
                "కృష్ణుడు",
                "భీముడు",
                "అర్జునుడు",
                "కృపాచార్యుడు",
                "అశ్వత్థామ",
                "పాండవులు"
            ],
            "locations": [
                "యుద్ధ శిబిరం",
                "ఓఘవతీ నదీతీరం"
            ],
            "content": "అట్ట చివ రి బొమ్మ\nగదాయుద్ధంలో దుర్యోధనుళ్లు పడగొట్టినందుకు పాండవపక్ష యోధులు భీముణ్ణి\nఅభినందిస్తూ ఉంటే, కృష్ణుడు వారిని ఊరుకోమనే నెపం మీద దుర్యోధనుణ్ణి ఎత్తి\nపొడుస్తూ, \" పెద్దవాళ్ళందరూ చెప్పిన మాటలు పెడచెవిని బెట్టి ఈ పురుషాధముడు\nఈ స్థితికి వచ్చాడు. చచ్చిన వాణ్ణి ఇంకేం చంపుతారు. రథాలెక్కండి. మన దారిన మనం\nపోదాం,” అన్నాడు.\nతొడలు తెగి పడి ఉన్న దుర్యోధనుడు ఈ మాటలు విని కోపంతో, చేతుల మీద\nకొంచెంగా లేచి, \"కృష్ణా, నీ కంటె పాపి ఎవడు? భీష్ముట్టే, ద్రోణుణ్ణి, కర్ణుణ్ణి, నన్నూ\nఅధర్మ యుద్ధంలోనే గదా ఓడించావు? నా తొడలు కొట్టమని నీవు చెప్పించటం నేను\nగమనించ లేదనుకున్నావా? నీకు సిగ్గయినా లేదేం?” అన్నాడు.\n\"నీవు చిన్నతనం నుంచి పాండవులకు చేయిస్తూ వచ్చిన అన్యాయాలకు, నేను\nచేయించినవి ప్రతిక్రియలు. నీవు లోభివై పాండవులకు రాజ్యం ఇవ్వకపోబట్టే గదా\nఅసలీ యుద్ధం జరిగింది!” అన్నాడు కృష్ణుడు.\nతరవాత పాండవులు దుర్యోధనుడి శిబిరానికి వెళ్ళారు. అది బావురుమంటున్నది.\nకృష్ణుడు అర్జునుడితో, \"గాండీవం తాడు తీసెయ్యి. అక్షయ తూణీరాలు తీసుకుని ముందు\nనీవు రథం దిగు, తరవాత నేను దిగుతాను,” అన్నాడు.\nఅర్జునుడు రథం దిగాక కృష్ణుడుకూడా దిగిపోగానే రధం భగ్గున మండి క్షణంలో\nబూడిద అయిపోయింది. అర్జునుడు ఆశ్చర్యంతో, \"ఇదేమిటి?” అన్నాడు.\n\"అస్త్రాలు దీన్ని ఏనాడో దగ్ధం చేశాయి. నేను ఉన్నందువల్ల ఇది అంతడాకా\nతగలబడకుండా నిలిచి ఉంది,” అన్నాడు కృష్ణుడు.\nపాండవులు దుర్యోధనుడి శిబిరంలో ఉన్న సమస్త సంపదనూ, దాస దాసీ జనాన్నీ అధీనం\nచేసుకున్నారు. గాంధారీ ధృతరాష్ట్రులను ఊరడించటానికి బయలుదేరుతూ కృష్ణుడు.\nపాండవులతో, \"మీరీ రాత్రి శిబిరంలో పడు కోవటం శుభకరం కాదు,” అని చెప్పాడు.\nవారు ఓఘవతీ నదీతీరానికి వెళ్ళారు.\nదుర్యోధనుడు తొడలు విరిగిపడి ఉన్నాడని తెలియగానే అశ్వత్థామ కృప కృత\nవర్మలు అతని వద్దకు వెళ్ళి ఏడిచారు. అశ్వత్థామ, \"రాజా, ఈ రాత్రే ఆ పాండవులనూ,\n*పాంచాలురనూ చంపేస్తాను, అనుమతి ఇయ్యి!” అన్నాడు.\nదుర్యోధనుడు కృపాచార్యుడితో, \"గురువర్యా, ఒక చెంబుతో నీరు తెచ్చి ఈ\nఅశ్వత్థామను కౌరవ సేనాపతిగా అభిషేకించు!” అన్నాడు. అభిషేకం పొంది అశ్వత్థామ\nఅప్యాయంగా దుర్యోధనుణ్ణి అలింగనం చేసుకున్నాడు. తరవాత హతశేసులైన ముగ్గురు\nవీరులూ దుర్యోధనుణ్ణి విడిచి వెళ్ళిపోయారు.",
            "book_page_end": 62
        },
        {
            "title": "చిత్రకథ",
            "book_page_start": 64,
            "pdf_page_start": 82,
            "pdf_page_end": 82,
            "author": "చందమామ బృందం",
            "genre": "హాస్యం/చిత్ర కథ",
            "moral": "తెలియని విషయాల గురించి అతిగా మాట్లాడకూడదు, లేకపోతే భయపడాల్సి వస్తుంది.",
            "keywords": [
                "దాసు",
                "వాసు",
                "గొర్రెల కాపరి",
                "భూతం",
                "పులి"
            ],
            "characters": [
                "దాసు",
                "వాసు",
                "గొర్రెలు కాచే కుర్రవాడు",
                "టైగర్ (పులి)"
            ],
            "locations": [
                "కొండ దగ్గర గుహ"
            ],
            "content": "చిత్రకథ\nఒక రోజున దాసూ, వాసూలు కొండ దగ్గిరకు షికారు వెళ్ళారు. 'అక్కడ\nవాళ్ళకు గొర్రెలు కాచే కుర్రవాడు కనిపించి, \" అదుగో, ఆ గుహలో ఒక వింత\nభూతం వున్నది. కావాలంటే మంత్రం వేసి దాన్ని గుప్పెట్లో పట్టుకుని బయటికి\nతెస్తాను. మీ చేత అయితే, మీరు లెండి,” అన్నాడు. దాసూ, వాసూలు వాణ్ణి\nతెమ్మన్నారు. గొర్రెలు కాచే కుర్రవాడు కర్ర ఊపుతూ, కేకలు వేస్తూ గుహలోకి\nవెళ్ళబోయేసరికి, లోపలి నుంచి పెద్ద ధ్వని వచ్చింది. గొర్రెల కుర్రాడు ఠరు\nకుని పారిపోసాగాడు. గుహలో నుంచి, ' టైగర్' బయిటికి దూకి వాడి వెంట\nపడింది. \"ఇదే, వింత భూతం!\" అంటూ దాసూ, వాసూలు నవ్వుకున్నారు.",
            "book_page_end": 64
        }
    ],
    "statistics": {
        "total_stories": 13,
        "author_counts": {
            "' చ క్ర పాణి'": 1,
            "చందమామ బృందం": 8,
            "ఉత్పల సత్యనారాయణాచార్య": 1,
            "సి. మాధవరావు": 1,
            "యస్. రాజగోపాలరావు": 1,
            "చందమామ బృందం (గ్రీకు పురాణ కథ)": 1
        },
        "genre_counts": {
            "ఎడిటోరియల్": 1,
            "చరిత్ర": 1,
            "పౌరాణికం": 2,
            "సాహసం/ఫాంటసీ": 1,
            "బేతాళ కథ": 1,
            "ధారావాహిక": 1,
            "హాస్యం/జానపదం": 1,
            "జంతు కథ/నీతి కథ": 1,
            "ఫాంటసీ/పురాణ కథ": 1,
            "పౌరాణికం/ధారావాహిక": 1,
            "విజ్ఞానం/భౌగోళికం": 1,
            "హాస్యం/చిత్ర కథ": 1
        }
    }
}