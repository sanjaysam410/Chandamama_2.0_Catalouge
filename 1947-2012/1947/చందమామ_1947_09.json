{
    "book_id": "చందమామ_1947_09",
    "stories": [
        {
            "title": "ఒక్కమాట",
            "book_page_start": 6,
            "pdf_page_start": 8,
            "pdf_page_end": 8,
            "author": "ఉమా దేవి",
            "genre": "కవిత్వం",
            "moral": "None",
            "keywords": [
                "చందమామ",
                "పిల్లల పాట",
                "కోరికలు",
                "బొమ్మలు"
            ],
            "characters": [
                "చందమామయ్య",
                "నేను (పిల్ల)"
            ],
            "locations": [
                "None"
            ],
            "content": "ఎందాక యిట్టె ఓ, చందమామయ్య\nమబ్బు గుఱ్ఱాన్నెక్కి పారిపోతావు!\nనీతోడ నన్నురా నిచ్చినావంటె\nఅమ్మ నాకిచ్చినా అప్పచ్చులన్ని\nదారిబత్తెముగ తెస్తాను నావెంట.\nకలువత్త నాకెన్నొ కధలు చెప్పింది\nకధలు చెప్పూకుంటు కదలిపోదాము.\nమాఅన్నయిచ్చేడు మరబొమ్మలెన్నొ\nగిరగిరా తిరిగేటి కీలుగుఱ్ఱాన్ని\nనాన్నగారిచ్చేరు మొన్న పండుగకు\nఈ బొమ్మలన్ని నీ కిచ్చివేస్తాను\nనీతోడ నన్నురా నిచ్చినావంటె\nచరచరా పొయ్యావు చందమామయ్య\nచెవిపడ్డదా నేను చెప్పేటిమాట!",
            "book_page_end": 6
        },
        {
            "title": "కాకమ్మక్క కథ",
            "book_page_start": 7,
            "pdf_page_start": 9,
            "pdf_page_end": 12,
            "author": "చందమామ బృందం",
            "genre": "జానపద కథ",
            "moral": "తెలివైన కాకి ఇద్దరు వ్యక్తులు పోట్లాడుకునేలా చేసి లాభపడింది. అనవసరమైన గొడవల్లోకి వెళ్లకూడదు.",
            "keywords": [
                "కాకమ్మక్క",
                "ఆహారం",
                "మోసం",
                "కుప్పమ్మ",
                "కోమటి"
            ],
            "characters": [
                "కాకమ్మక్క",
                "కాకిబావ",
                "నరసమ్మత్త",
                "కుప్పమ్మ",
                "కోమటి",
                "ముసలి తాత"
            ],
            "locations": [
                "పట్నం",
                "రోడ్డు"
            ],
            "content": "మనుషులకున్నట్టు కాకులకు అన్న చింతలేదు. అవి ఏదోవిధంగా పొట్ట నింపుకుంటాయి. ఈ పదార్థం అరుగు తుందా, అరగదా అనే విచారంకూడా వాటి కుండదు. ఒకనాడు పాపమెళ్లో ఉండే గాజుపూసల పేరు తెగి గాజు పూసలు కిందపడి దొర్లాయి. పక్కనే ఉండి చూస్తున్న కాకమ్మక్క చటు క్కున ఒకపూస అందుకుని ఎడంగా వెళ్ళి మింగేసింది. ఆ తరవాత కాక మ్మక్క అజీర్తితో చాలా బాధపడింది. ఆ విధంగానే ఒక రోజు కాకిబావ పిల్ల లాడుకుంటున్న గోలీ ఒకటి కాజేసి మింగాడు. వాత పైత్యంతో బాధపడ్డాడు. అయితే కాకులు మందులూ మాకులూ అవసరం లేకుండానే ఇటువంటి రోగాలు పోగొట్టుకుంటాయి. మరొకరోజు కాకమ్మక్క నరస మ్మత్తగారి వంటింటోనుంచి చిటికెడు ఎర్రకారం కాజేసి తిన్నది. కాకమ్మక్ష కళ్ళూ నోరూ భగ్గున మండాయి. “దీని నోరుపడా, డబ్బాలమీద సరిగా మూత లైనా పెట్టుకోదేం?\" అని కాకమ్మక్క నరసమ్మత్తని తిట్టుకుంది. కాని తిండి విషయంలో ఇటువంటి తిప్పలు కాకు లకు పరిపాటే.\nకాకులు సమస్తమైన వస్తువులూ తినటమే కాక, వాటిని అనేక రకాల చోట్ల సంపాదించు కుంటాయి. ఆస్ప త్రులూ, కసాయి దుకాణాలూ, మార్కె ట్లూ, సత్రాలూ, వీధులూ, పెరళ్ళూ, మధ్యాన్నం వేళల భోజన సమయాల్లో ఆఫీసులూ, ఫాక్టరీలూ ఎక్కడ పడితే అక్కడ, జనసంచారం ఉన్నచోటనల్లా కాకి తిండి సంపాదించుకుంటుంది. ఆఖరుకు రైలు స్టేషన్లలోనూ, రైలుపెట్టె ల్లోనూ కూడా కాకులు తిండి సంపా దించుకో గలవు. విమానాల్లోనూ స్టీమర్ల లోనూ కాకికి గడవదేమో కాని మిగతా అన్నిచోట్లా నిక్షేపంగా జరిగి పోతుంది.\nపట్నంలో కుప్పమ్మ అనే ఆడ మనిషి ఉంది. ఆవిడ ప్రతిరోజూ మిట్టమధ్యాన్నంవేళ ఫాక్టరీకూలీలకి భోజనాలు తెస్తుంది. కూలీల ఇళ్ళకు పోయి, వాళ్ల భోజనం మూటలన్నీ పోగు చేసుకుని, ఒక తట్టలో పెట్టు కుని, ఆ తట్ట నెత్తిమీద ఒయ్యా రంగా నిలబెట్టి ఫాక్టరీకి ఎండలో పడి బయల్దేరుతుంది.\nమన కాకమ్మక్క కుప్పమ్మ నెరుగును. కుప్పమ్మ తట్టలో తిండి పదార్థాలుంటాయనీ కాకమ్మ క్క ఎరుగును. అందుచేత ఒక రోజు కాకమ్మక్క కుప్పమ్మ వెంట పడింది. మెల్లిగా తట్టమీద వాలి అందులో ఏమేమి ఉన్నాయో పరీక్ష చేసింది. ఒక గుడ్డ మూటలోనుంచి అప్పడం ఒకటి తొంగిచూస్తున్నది. కాకమ్మక్క అప్పడం ముక్క విరిచి రుచి చూసింది. ఇంతలో మరోమూటలో మాంసంగారె కని పించింది. అది మూటలో దాక్కుని బయటికి కొద్దిగా కనిపిస్తున్నది. గట్టిగా లాగితే గాలికెగిరి పోతాయి. అందుచేత కాకులు తప్ప అది బయ టికి రాదు. అందు కని కాకమ్మక్ష కాళ్లుతన్నిపట్టి ముక్కుతోగారెనుగట్టిగా వట్టుకుని ఒక్కగుంజు గుంజింది. ఇంకే ముందీ? కుప్పమ్మతట్ట కాస్తా దడబడా కిందపడింది. మూటలన్నీ రోడ్డుమీద చెల్లా చెదరుగా పడిపోయాయి.\nకాకమ్మక్క రివ్వున ఎగిరి ఒక చెట్టుమీద కూర్చుంది. కుప్పమ్మ కాకమ్మక్కని తిట్లూ శాపనార్థాలూ పెట్టసాగింది. “ఈ కాకి పడిచావా! దీనిశార్థం పిల్లులికి పెట్టా! దీన్ని ఉండే లుతో కొట్టా!\" అని ఎత్తుకుంది కుప్పమ్మ. కాకపోయినా కుప్పమ్మ కేం పొయ్యేకాలం? తట్ట నెత్తిన అంత వొయ్యారంగా పెట్టుకు నడవకపోతే ఒక చేత్తో పట్టుకోకూడదూ? మధ్య, పాపం, కాకమ్మక్కేం చేసిందీ ? అన్ని మూటలూ రోడ్డుమీద పడిపోతే కాక మ్మక్కకేం వొరిగిందీ ?\nఅయితే ఈ విధంగా తిట్లు తినటం కాకులకు పరిపాటే. పైకి తిట్టేతిట్లు లక్ష్యం చెయ్యవు, వాటిపనేదో అవి చూసుకుంటాయి. అంతే. కాకమ్మక్క గారె సంపాదించుకుంది. ఇక కుప్పమ్మ ఏమని ఏం లాభం?\nకాకమ్మక్క మరోసారి ఇంతకన్నా భలేతమాషా చేసింది. వీధివెంట ఒక కోమటి తినుబండారాల లమ్ముతూ వస్తాడు. వాటిని తట్టలో పెట్టుకుని, తట్ట మీద తీగెలతడిక ఒకటి అడ్డంపెట్టి, తట్ట నెత్తిన పెట్టుకుని, కర్ర ఒకటి దానిమీదిగా ఆడిస్తూ చిన్న పాట పాడుతూ వస్తాడు కోమటి.\n\"గారెలు, మసాలా వడలు,\nచక్కిలాలు, పప్పుండలూ వొయ్:”\nకోమటి యుక్తికలవాడు, కాకులను చేరనివ్వడు. తట్టమీద తీగెలతడిక కప్పాడు, చేతిలో కర్ర పట్టాడు. కాని కాకమ్మక్క ఇంకా యుక్తికలది. తన తోటి కాకిని కోమటి మీదికి పంపకం చేసింది. కాకమ్మక్క స్నేహితురాలు కోమటి చంకకిందిగా ఎగురుతూ పోయింది. దాన్ని భయపెట్టటానికి కోమటి కర్ర దించాడు. ఇంతలో కాక మ్మక్క కోమటి తట్టమీది తీగెలతడిక ముక్కున కరుచుకుని పారిపోయింది.\nకోమటి తట్టను పక్కఇంటి అరుగు మీద పెట్టి అక్కడ పడుకుని ఉన్న తాతను చూస్తుండమని కాకమ్మక్క వెంట పరిగెత్తాడు. కాకమ్మక్క దూరంగా వెళ్లి తీగెలతడిక పారేసి చప్పున అరుగుమీద తట్ట దగ్గిరికి తిరిగి వచ్చింది. ఒక పప్పుండ భోంచేసింది. మసాలా వడలన్నీ చిందర వందర చేసింది. ఒక చక్కిలం పట్టుకుని నిష్క్రమించింది.\nకోమటి తిరిగివచ్చి తన తట్ట తారు మారై ఉండటం చూసి ముసలి తాత చేసిన పనేననుకున్నాడు. తాతకూ కోమటికీ మాటలు పెరిగి పోట్లాట కిందికి దిగింది. చుట్టుపక్కల వాళ్లంతా పోగై పోట్లాట బాగా రెచ్చగొట్టారు. మనుషులు పోట్లాడుకుంటే కాకమ్మ సొమ్మేం పోయిందీ? మనుషులు పోట్లాడితే కాకికే లాభం.",
            "book_page_end": 10
        },
        {
            "title": "విఘ్నేశ్వర ప్రార్థన",
            "book_page_start": 11,
            "pdf_page_start": 13,
            "pdf_page_end": 13,
            "author": "చందమామ బృందం",
            "genre": "భక్తి",
            "moral": "విద్యారంభే వివాహేచ ప్రవేశే నిర్గమే తథా. సంగ్రామే సర్వకార్యేషు విఘ్నస్తస్య నజాయతే.",
            "keywords": [
                "వినాయకుడు",
                "ప్రార్థన",
                "శుక్లాంబరధరం",
                "గణపతి",
                "విఘ్నశాంతి"
            ],
            "characters": [
                "వినాయకుడు",
                "పార్వతీ తనయ"
            ],
            "locations": [
                "None"
            ],
            "content": "శుక్లాంబరధరం విష్ణుం శశివర్ణం చతుర్భుజమ్,\nప్రసన్న వదనంధ్యాయే త్సర్వవిఘ్నోప శాంతయే.\nసుముఖశ్చైకదంతశ్చ కపిలో గజకర్ణికః,\nలంబోదరశ్చ వికటో విఘ్నరాజో వినాయకః.\nధూమకేతు ర్గణాధ్యక్షః ఫాలచంద్రో గజాననః,\nవక్రతుండ శ్శూర్పకర్ణ హేరంబ స్స్కంధపూర్వజః.\nషోడశైతాని నామాని యః పఠేచ్ఛృణుయాదపి,\nవిద్యారంభే వివాహేచ ప్రవేశే నిర్గమే తథా.\nసంగ్రామే సర్వకార్యేషు విఘ్నస్తస్య నజాయతే.\nతుండము నేకదంతమును తోరపుబొజ్జయు వామహస్తము\nమెండుగ మ్రోయుగజ్జెలును మెల్లనిచూపుల మందహాసము\nకొండొక గుజ్జురూపమున కోరినవిద్యలకెల్ల నొజ్జయై\nయుండెడు పార్వతీ తనయ ఓయి గణాధిప నీకు మ్రొక్కెదE.",
            "book_page_end": 11
        },
        {
            "title": "చందమామ ఆత్మకథ",
            "book_page_start": 12,
            "pdf_page_start": 14,
            "pdf_page_end": 16,
            "author": "చందమామ బృందం",
            "genre": "పౌరాణికం",
            "moral": "ఎవరి తప్పు లేకున్నా, ఇతరులు నిందించడం సహజం. నిజం తెలుసుకునే వరకు తొందరపడకూడదు.",
            "keywords": [
                "వినాయకచవితి",
                "శమంతకమణి",
                "కృష్ణుడు",
                "జాంబవంతుడు",
                "చంద్రుడు"
            ],
            "characters": [
                "చందమామ",
                "కృష్ణుడు",
                "సత్రాజిత్తు",
                "ప్రసేనుడు",
                "జాంబవంతుడు",
                "జాంబవతి"
            ],
            "locations": [
                "ద్వారక",
                "గుహ"
            ],
            "content": "కధకు కాళ్లు, ముంతకు చెవులు కొంతమంది పౌరాణికులు అంటారు.\nఉంటే. నాకు అంటగడుతున్ననిందలు, వారుచెప్పేకధకూడ నేనే చెప్పివేస్తాను.\nపుక్కిటి పురాణాలుకూడ నిజమే. నా మీద లేనిపోని అపనిందలు కొన్ని వేశారు. అవి నిజమైనవైతే నేను చెప్పకుండా దాచాలి. అవి నిజంకావు. అందువల్ల ఆ అపనిందల్లో ఒకదాన్ని గూర్చి మీకు చెబుతాను.\nముఖ్యంగా వినాయకచవితి కధ తీసుకోండి. ఆనాడు వినాయకుణ్ణి పూ జించకుండా నాముఖంచూస్తే నిందలు వస్తాయట. వినాయకుని పూజిస్తే పూజించవలసిందే. దానికి ఎవరు కా దంటారు? కాని అత న్ని పూజించక పోవటానికీ, నాడు నన్ను చూస్తే నింద రావటానికి సంబంధమేమిటి ?\n“కాదు సంబంధంఉంది. ఆనాడు వినాయకపూజ చేయకుండా నీముఖం చూడటంవల్లనే నింద వచ్చింది”, అని సత్రాజిత్తు సూర్యునిమెప్పించి శమం తకమణి పొందాడు. దాని కాంతి అంతా యింతా కాదు. రెండో సూర్యుడులాగా ఉంటుంది. అంతేకాదు. రోజుకు ఎనిమిది బారువులబంగారంఇస్తుంది. కృష్ణుడు తన కామణియిమ్మని సత్రాజిత్తును అడిగాడు. అతడు వల్లకాదంటే వల్లకాదన్నాడు. కృష్ణుడు అడిగిన కొన్ని నాళ్ల కుసత్రాజిత్తు తమ్ముడైన ప్రసేనుడు శమంతకమణిని మెళ్లో వేసుకొని వేటకువెళ్లాడు.\nఅడవిలో ఒక సింహం అకస్మా త్తుగావచ్చి అతన్ని చంపి ఆమణిని నోట కరుచుకొని వెళ్లబోతూవుంది. ఇంతలో జాంబవంతుడు ఆ మణినిచూచి ఆశ పడ్డాడు. వెంటనే సింహాన్ని చంపి మణిని పట్టుకొనిపోయి గుహలో తన బిడ్డల ఉయ్యాలతొట్టికి కట్టాడు. ఈ సంగతి తెలియని సత్రా కోటానికి అతడు జిత్తుకు అను ప్రసేనుని శవం మానం కలిగింది. జాడలు \"కృష్ణుడు మణి యిమ్మని అడి గాడు. అడిగి ఎన్నో రోజులు కాలేదు. తమ్ముడు కనిపించటం లేదు. మణి కని పించటం లేదు. ఇది త ప్ప క కృష్ణుడి ప నే కావాలి,” అను కొన్నాడు. అను కొన్నవాడుఊరు కోవచ్చునా. నలు గు రైదు గురు దగ్గర ఆ కాస్త అనుమానం వెళ్ల బెట్టాడు. ఈవార్త మెల్లగా కృష్ణునికి చేరింది. ఈ అపనింద పోగొట్టు మణికోసం బయలుదేరాడు. అడవిలో కనిపించింది. ఆప్రక్కనే సింహంకాలి నెత్తురు కనిపించాయి. వాటినిబట్టి పోగాపోగా ఒక గుహ ముందు సింహం చచ్చిపడి ఉంది. కృష్ణుడు ఆ చుట్టుపట్లు పరిశీలించి చూచాడు. గుహలోనుంచి కాంతి సన్న సన్నగా బయటికి కనిపించింది.\nఅతడు నదురు బెదురు లేకుండా తిన్నగా గుహలోకి ఒంటరిగా వెళ్లాడు. అలా లోపలికి వెళ్లగా వెళ్లగా పెద్ద గది, ఉయ్యాల, దానిపైన వ్రేలాడుతున్న మణి కనిపించాయి. అతడు మణి తీసు కోగానే ఉయ్యాలతొట్టిలోని పాప కెవ్వు మని అరిచింది.\nజాంబవంతుడు వచ్చి \"ఎవడురా వాడు : పాపడి ఆటవస్తువు కాజేస్తు న్నాడు,” అంటూ ఒక్కగుద్దుగుద్దాడు. దానితో యిరువురికి యుద్ధం ప్రారంభ మైంది. ఆ పిడిగ్రుద్దులమ్రోతకు గుహ దద్దరిల్లింది. ఇలా యిరవై ఎనిమిది రోజులు యుద్ధం జరిగింది. జాంబవం తుడు అలిసిపోయాడు. అతనికి రామ చంద్రుడు జ్ఞాపకం వచ్చాడు. యుద్ధం మానివేసి ప్రార్థన మొదలుపెట్టాడు. కృష్ణుడు నవ్వుతు నిలబడ్డాడు. అప్పటికి అతనికి తెలిసివచ్చింది, కృష్ణుడు రామ చంద్రమూర్తి అవతారమని. జాంబ వంతుడు ఎరుగక చేసిన తన తప్పు మన్నించవలసినదని వేడుకొన్నాడు. శమంతకమణిని, కూతురైన జాంబ వతిని కృష్ణునికి సమర్పించాడు.\nజాంబవతీ శమంతక మణులతో కృష్ణుడు ద్వారకకు వెళ్ళాడు. సత్రా జిత్తునుపిలిపించి జరిగినకధచెప్పి మణి యిచ్చివేశాడు. లేనిపోని అపనింద వేపి నందుకు సత్రాజిత్తు నొచ్చుకొని ఆ మణిని, తవకూతురైన సత్యభామను కృష్ణునకు ఇచ్చివేశాడు. నాటి నుంచి కృష్ణుడు చెబుతూవచ్చాడు. తన తప్పు లేదట. తన మామ తప్పు లేదట. చవితినాడు నాముఖం చూడటంవల్ల తనకు అపనింద వచ్చిందట. ఇది ఏమి న్యాయమో మీరే చెప్పండి! మామ, అల్లుడు సరిగా ఉండాలి. మధ్య బయటి వాళ్లు అల్లరిపడాలి. అసలు కృష్ణుడు ఎలాంటివాడో మీకుతెలుసుగా. బమ్మిని తిమ్మిని, తిమ్మిని బమ్మిని చేసేవాడు. అలాంటివాడిమాట నమ్మి నాకు అప నిందలుకట్టటం చాల అన్యాయం.\nఅసలు కృష్ణుడు అలా చేయటానికి కూడ చాల కారణాలున్నాయి. చదువు కుని పెద్దవాళ్ళయిన తరవాత నిజం మీకే తెలుస్తుంది.",
            "book_page_end": 14
        },
        {
            "title": "బండరాముడు",
            "book_page_start": 15,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "హాస్యం",
            "moral": "సామాజిక అసమానతలు, అన్యాయాలు ఉన్నప్పటికీ, ధైర్యంగా ఉండాలి. చివరకు విజయం లభిస్తుంది.",
            "keywords": [
                "స్కూలు",
                "బండరాముడు",
                "గోపిగాడు",
                "శృంగారం మేష్టారు",
                "వేరుశనక్కాయలు"
            ],
            "characters": [
                "బండరాముడు (నేను)",
                "గోపిగాడు",
                "శృంగారం మేష్టారు",
                "హెడ్డు మాష్టారు"
            ],
            "locations": [
                "బడి",
                "క్లాసు రూము"
            ],
            "content": "ఒకటోక్లాసు పాసయి రెండో క్లాసులోకి ఎవడ్రా నిన్ను పాసుచేసిందీ?\" అని. ఎట్లా వచ్చానో నాకే తెలీదు. మాక్లాసు అడిగాడు. వాడిపంట్లాము చూస్తే నాకు మేష్టారు చెప్పేదాకా నాన్నకూడా ఈ నవ్వొచ్చింది. అది వాడిదికాదు. వాడి మాట నమ్మలా. బడి తెరిచిన రోజు అన్నదో, వాడి బాబుదో అయి ఉం పెందలాడే వెళ్ళి నేను రెండో క్లాసులో టుంది. అందుకనే అంత వొదులుగా కూర్చున్నా. నామీద ఎక్కి మామిడి ఉంది.\nకాయలు కోశాడే, ఆ గోపిగాడు నేను “నేను పాసయానని మా మేష్టారు కూర్చున్న క్లాసులోకి వచ్చాడు. బెంచి చెప్పార్లే,” అన్నా.\nమీద కూర్చున్న నన్నుచూశాడు. గోపి “ఏడిచావులే. రైటర్నడిగి కను గాడు అయిదో క్లాసుమీద రెండో క్కునేదాకా నిన్నీ క్లాసులో కూచో దండయాత్ర చేయబోతున్న సంగతి నివ్వను. పద బయటికి,\" అంటూ ఆ బడిపిల్లలందరికీ అదివరకే తెలిసి దుర్మార్గుడు నన్ను బెంచి మీదినుంచి పోయింది. ఎట్లాగయినా నేను పాసయిన తాగాడు. వాడు బయటికి పొమ్మంటే వాణీ, వాడు తప్పినవాడూనూ. అందు నేనుపోతానా ఏమిటి? చచ్చినా పోనన్నా. కని గోపిగాడివంక గర్వంగాచూశా.\nగోపిగాడు మోటుసరసానికి దిగాడు. గోపిగాడు గొప్పగా చేతులు పం నన్ను బెంచిమీదినుంచి కిందికిలాగి ట్లాము జేబుల్లో పెట్టుకుని, \"ఈ క్లాస బయటి వరండాలోకి జరజరా ఈడ్చుకు లోకివచ్చి ఏమని కూర్చున్నావురా ? పోయి అక్కడ వదిలేశాడు. ఈతమాషా చూడటానికి చాలామంది పిల్ల లు చేరారు. \"బంద రాముడు రోయ్! \" అని కేకలేసి అందరూ నవ్వారు. నాకు పట్టరాని కోపమూ, సిగ్గూ, ఏడుపూ కలిగాయి. రెండో క్లాసులో శుభమా అని అడుగుపెడుతూనే ఇంత అవమానమా? ఏమయినా సరే, నాప్రాణం పోయినాసరే, గోపిగాడి అంతు కనుక్కో వాలని నిశ్చయించుకున్నా. మా రెండోక్లాసుకు కొత్త మేష్టార్ని వేశారు. ఆయన పేరు శృంగారం. ఆయన సూటూ బూటూ వేసుకుని నీటుగా సీమనుంచి అప్పుడే దిగివచ్చిన దొరగారల్లే బడికి తయా రయేవాడు. ఆయనకు ఇరవై యేళ్లుంటాయి. చిన్నక్లాసు మేష్టరెవరూ ఇన్ని షోకులు చేసుకోరు. ఈయనను గురించి మిగతా పిల్లలంతా ముందుగానే విన్నారు. అందుచేత ఆయన మొదటిరోజు క్లాసులోకిరాగానే అందరూ లేచి నిలబడ్డారు. ఆయననుచూసి నేను మేష్టరనుకోలేదు. పెద్దక్లాసుచది వే విద్యార్థి అనుకున్నాను. అందుకని నేను లేచి నిలబడలా, కాని మిగతా పిల్లలంతా నిలబడటంచూచి పోనీ గదా అని నేనుకూడా నిలబడదా మనుకుంటున్నా.\nఇంతలోనే శృంగారం మేష్టరు నన్నుచూసి, 'వెధవా, బెంచి యెక్కు:' అని ఆజ్ఞాపించాడు. అసలే గోపి గాడు చేసిన అవ మానంతో నేను కుళ్లుతుంటే రెండో అవమానం జరిగింది. మూలిగే నక్కమీద తాటికాయ పడ్డట్టయింది. కొత్త క్లాసులోకి వచ్చాననే సంతోష మంతా పోయింది. ఇట్లా అన్యా యంమీద అన్యాయం జరుగుతుంటే నోరెత్తటానికి లేదు. నోరెత్తితే దేహశుద్ధి జరుగుతుంది.\nనన్ను బెంచియెక్కించి శృగారం మేష్టారు వెంటనే కుర్చీలో కూర్చో లేదు. ఆయన జేబులోనుంచి రుమాలు తీసి జాగ్రత్తగా కుర్చీ తుడిచాడు. తరవాత కుర్చీఎత్తి నేలమీద రెండు సార్లుకొట్టి, కుర్చీలోనుంచి కింద ఏమైనా పడ్డాయేమోనని చూశాడు. ఆయన వెతుకున్న దేమిటో మాకందరికీ తెలుసు. నల్లులు : కుర్చీలోనుంచి రెండు మూడు నల్లులు కింద పడ్డట్టుంది. వాటిని మేష్టారు బూటుతో రాచేశారు. ఒక్క సారిగా పిల్లలంతా, “మేష్టారూ, బడి నిండా నల్లులేనండీ!\" అని అరిచారు. ఈ అరుపు వినేసరికి మేష్టారుకి కోపం వచ్చింది. 'మీరంతా బెంచి ఎక్కండి', అన్నారు మేష్టారు. అందరూ గోడ కట్టినట్టు బెంచీలమీద నిలబడ్డారు. నా కళ్ళిప్పుడు చల్లగా ఉన్నాయి. అందరూ కూర్చుని ఉంటే ఒక్కణ్ణి దిష్టిబొమ్మల్లే బెంచీఎక్కటం ఎంతో సిగ్గయింది. ఇప్పు డందరికీ నాగతేపట్టింది. నలుగురితో పాటు నారాయణా. నాకిప్పుడు చాలా బాగుంది. ఇంతలో క్లాసులు చూసు కుంటూ హెడ్డు మాష్టారు. మా క్లాసు పక్కగా వచ్చారు. మా క్లాసు కేసి ఆశ్చర్యంగా చూశారు. పిల్లలందరూ బెంచీలమీద నిలబడటం కనపడింది. శృంగారం మేష్టార్ని బయటికిపిలిచి ఏదో చెప్పి హెడ్డుమేష్టారు వెళ్ళిపోయారు. శృంగారంమేష్టారుక్లాసులోకి తిరిగివచ్చి. 'అంతా కూర్చోండి.' అని అరిచారు. గభాలున అందరమూ కిందికిదూకి బెంచీలమీద చతికిలబడ్డాము. బడి తెరిచిన కొద్దిరోజులకు ఒకనాడు మధ్యాన్నం ఇంటికి భోజనానికి వెళ్ళి తిరిగివచ్చా. ఆరోజు చక్కగా మాఅమ్మ నాకో కానీ ఇచ్చింది. అది పెట్టి బడిదగ్గిర వేరు శనక్కాయలు కొందా మనుకున్నా.. వేరు శ న క్కా య లమ్మే అబ్పి చుట్టూ పిల్లకాయలు గుమికూడి ఉన్నారు. వాళ్లను తోసుకునివెళ్ళి కానీ వేరుశనక్కాయలు కొనుక్కున్నా. వాటిని భద్రంగా దోసిట్లో పట్టుకుని, ఒక కాయ కొరికి ప ప్పులు తీ సి, పొట్టునలిసి, తింటూ బడిలోకి బయల్దేరా. ఇంతలోనే నా చేతి మీద ఎవరో కొట్టారు. వేరుశనక్కాయ లన్నీ కిందపడిపోయాయి. ఈపనిచేసిన వెధవ ఎవడా అని చూస్తే గోపిగాడే : నాకు భలే కోపంవచ్చింది. తలంతా వేడెక్కింది. అట్లాగే నిలబడిపోయినా. ఈలోపుగా గోపిగాడు వేరుశన క్షాయలమ్మే అబ్బిదగ్గిరికివెళ్లి తనుకూడా వేరుశనక్కాయలుకొనుక్కుని, దోసిట్లో పట్టుకుని, తిరిగి వచ్చాడు.వాడు నాదగ్గిరికి రాగానే నేను చప్పున వాడి చేతిమీదకొట్టి వాడి డొక్కలో గట్టిగా పోటుపొడిచా. వాడి వేరుశనక్కాయలుకూడా నేలపా లయాయి. నేను డొక్కలో పొడిచిన పోటుకు వెల్లికిలా పడ్డాడు. గోపిగాడు మళ్లీ లేచి నిలబడేలోపల కాలుతో వాణ్ణి నాయిష్టంవచ్చినట్టుతన్నా. గోపిగాడివంటి రౌడీని నావంటి బండ వెధవ ధైర్యంచేసి. తన్నుతూంటే,వింతచూడటానికి బడిపిల్ల లంతా చేరారు. గోపిగాడు లేవటానికి మళ్లీ ప్రయత్నించాడు. ఈసారి వాణ్ణి ముక్కుమీద గట్టిగా తన్నా. దాంతో వాడిముక్కు బెదిరి రక్తం కారటం మొదలుపెట్టింది. నాదారిన నేను కింద పడిపోయిన వేరుశనక్కాయలు ఏరుకో సాగా. పక్కనున్న పిల్లలుకూడా నాకు సహాయంచేసి ఏరిపెట్టారు.\nగోపిగాడు హెడ్డుమేష్టారి దగ్గిరికి పోయి తనముక్కు చూపించాడు. వాడి ముక్కునకారే నెత్తురుచూస్తూనే హెడ్డు మేష్టారు నన్ను ఈడ్చుకురమ్మ ని ప్యూనును పంపించారు. నేను వెళ్లేసరికి గోపివెధవ హెడ్డుమేష్టారిముందు దసరా కోతి ఆడినట్టు ఆడుతున్నాడు. నా కోసం హెడ్డుమేష్టారి చేతిలో పేంబెత్తం సిద్ధంగా ఉంది. ఎప్పటిమాదిరిగా నోరు మూసుకుంటే నావీపు చిట్లిపోతుందని తెలుసుకున్నా. ధైర్యంచేసి గబగబా హెడ్డుమేష్టారితో గోపిగాడు నన్ను పెట్టిన హింసలన్నీ చెప్పాను. అప్పుడు నా కంత ధైర్యం ఎట్లావచ్చిందో చెప్ప లేను. గోపిగాడు మళ్ళీ వామీద చెయ్యి చేసుకుంటే నేను వాణ్ణి ఎదుర్కొలేను. ఐతే అదృష్టవశాత్తూ కొద్దిరోజులకే గోపి గాణ్ణి బడినుంచి వెళ్ల గొట్టారు. వాడిమీద చాలా నేరాలువచ్చాయి. నన్ను మాత్రం బడిపిల్లలు గొప్పగా చూడసాగారు.",
            "book_page_end": 18
        },
        {
            "title": "పొట్టిపిచిక కథ",
            "book_page_start": 19,
            "pdf_page_start": 21,
            "pdf_page_end": 25,
            "author": "చందమామ బృందం",
            "genre": "నీతి కథ",
            "moral": "అహంకారం, కోపం అనర్థాలకు దారితీస్తాయి. సరైన సమయంలో తెలివిగా వ్యవహరించడం ముఖ్యం.",
            "keywords": [
                "పిచిక",
                "రాజు",
                "బంగారుకాసు",
                "దురుసుతనం",
                "కుక్క"
            ],
            "characters": [
                "తెగవాగుడు పిచిక",
                "రాజు",
                "మంత్రి",
                "సేనాధిపతి",
                "వంటవాడు",
                "తోటమాలి",
                "కుక్క"
            ],
            "locations": [
                "రాజుగారి మహలు",
                "గోపురం",
                "తోట"
            ],
            "content": "అనగా అనగా ఒక ఊళ్లో ఒక రాజు. ఆ రాజుగారికి చాలా అందమైన మహలు ఉంది. దాని కొక పెద్ద గోపురం. ఆ గోపురంలో ఒక పిచిక గూడుకట్టు కుంది. ఈ పిచిక చాలా పెంకి పిచిక. అంతేకాక తెగ వాగుతుంది. అంచేత అందరూ దాన్ని “తెగవాగుడు పిచిక” అంటారు.\nఒకరోజు ఈ పిచికకు గోపురం ముందు కానీ కాసు దొరికింది. అది మిలమిలా మెరుస్తున్న నాణెం. అచ్చంగా బంగారంలాగే ఉంది. పిచిక దాన్ని ముక్కుతో పట్టుకొని ముచ్చ టగా తెచ్చుకుంది. అటుతిప్పి ఇటుతిప్పి \"ఆహా ! నా బంగారుకాసు\" అంటూ ఉప్పొంగి పోయింది. పట్టలేని ఆనందంతో పిచిక గెంతు లేస్తూ నాట్యంచేస్తూ ఇలా పాడింది :\nతళతళా మెరిసేటి బంగారుకాసు\nమిలమిలా మెరిసేటి మేలై నకాసు\nదొరికింది దొరికింది బంగారుకాసు\nదారిలో దొరికింది బంగారుకాసు\nమిలమిలా తళతళా మెరిసేటికాసు:\nచుట్టుపక్కల ఉన్న పిచికలన్నీ ఈ పాటవిని గుంపులుగావచ్చి సంతోషంతో గెంతుతూ పాడడం మొదలుపెట్టాయి.\nగోపురానికి దగ్గరగానే రాజుగారి పడకగది ఉంది. పిచికల గొడవతో రాజుగారికి నిద్రాభంగ మయింది. వెంటనే పిచికవద్దనుంచి నాణెం తీసు కొమ్మని రాజుగారు మంత్రికి ఉత్తరు విచ్చారు. మంత్రి ఈ ఆజ్ఞను సేనాధి పతితో చెప్పగా సేనాధిపతి తన సేవకుడితో నాణెం తీసుకురమ్మని చెప్పాడు.\nసేవకుడు గోపురంఎక్కి పిచిక ముక్కునుంచి నాణాన్ని లాక్కొని సేనాధిపతి కిచ్చాడు. సేనాధిపతి దాన్ని మంత్రికిస్తే మంత్రి దాన్ని రాజుగారి కిచ్చాడు. రాజుగారు దాన్ని అటూ ఇటూ తిప్పిచూసి, \"అబ్బే! ఇంతాచేస్తే ఇది రాగినాణెం. దీనికేనా పిచిక ఇంత గొడవ చేసింది\" అని దాన్నొకమూల పారవేసి \"ఇక పిచిక అల్లరి చెయ్య” దను కొని నిద్రపోవడానికి పడుకున్నాడు.\nతెగవాగుడు పిచిక గడుసుదేగాని సేవకుడు నాణాన్ని లాక్కున్నప్పుడు ఏమీ చెయ్యలేక పోయింది. మిగిలిన పిచికలన్నీ ఏం ప్రమాదం వస్తుందో అని పారిపోయాయి. పిచిక ఒక్కత్తే ఉండిపోయింది.\nరాజుగారు మాంఛి గాఢ నిద్రలో ఉన్నారు. అంతట్లో పిచిక మళ్ళీ గెంతుతూ పాడడం మొదలు పెట్టింది.\n“మావూరు రాజుకీ మంచి వడ్డీమీద బంగారు కాసొకటి బదులిచ్చినాను !\nబదులిచ్చినాను నా బంగారుకాసు :”\nఈపాట వినగానే, ఇదివరకు పారిపోయిన పిచికలన్నీ మళ్ళీవచ్చి ఆడుతూ పాడడం మొదలుపెట్టాయి. మళ్ళీ రాజుగారికి నిద్ర చెడి పోయింది. రాజుగారికి ఎక్కడాలేని కోపం వచ్చింది. వెంటనే పిచికను తనదగ్గరకు తీసుకు రావలసిందిగా మంత్రికి ఉత్తరువుచేశాడు. మంత్రి సేనాధిపతికీ, సేనాధిపతి సేవకుడికీ ఈ ఉత్తరువు అందజేశారు. సేవకుడు చిత్తం అని వెళ్లి గోపురం ఎక్కి పిచికను పట్టుకొని సేనాధిపతి కిచ్చాడు. సేనాధిపతి ఆ పిచికను మంత్రికిస్తే మంత్రి దాన్ని రాజుగారి కిచ్చాడు.\nరాజుగారు తక్షణం వంటవాడిని పిలిపించి \"ఈ పిచికను తోటలో పాతిపెట్ట్ల”మని అన్నాడు.\nవంటవాడు పిచిక కాలి కొక తాడుకట్టి తీసుకుపోయి తోటమాలికిచ్చాడు. తోటమాలి దాన్ని నేలలో పాతిపెట్టాడు.\nతోటమాలి వెళ్లిపోగానే రాజుగారి కుక్క తాను దాగున్న చెట్టుపక్కనుంచి బైటికివచ్చి పిచికను తవ్వి తీసింది. కుక్కను చూసి మొదట పిచిక భయంతో వణికింది. కాని అంతట్లోనే ధైర్యం తెచ్చుకొని \"కుక్కా! కుక్కా ! నన్ను తినేస్తావా యేమిటి\" అని అడిగింది.\n\"ఔను, ఇప్పుడే\" అంది కుక్క.\n“నా వొళ్లంతా మట్టితో నిండివుంది. నా రెక్కలు తడిసిపోయాయి. ఈ మట్టిని వదు ల్చుకొని నారెక్కలు ఎండబెట్టుకోనియ్యి. అప్పుడే నువ్వు తినడానికి రుచిగా ఉంటాను” అంది పిచిక.\n“సరే. వేగం ఆ మట్టి తుడుచు కొని రెక్కలు ఎండబెట్టుకో” అని తొందరపెట్టింది కుక్క.\nపిచిక మట్టి దులుపుకుంటు న్నట్లుగా ఒక గెంతు గెంతింది. ఒళ్లంతా దులుపుకొని ఇంకో గెంతువేసి రెక్కలువిదిల్చి ఆర బెట్టుకుంది. త ర్వాత మరి కొంచెం దూరం గెంతి తుర్రు మని ఎగిరింది. ఎగిరి ఎగిరి పిచిక రాజుగారు నిద్ర పోతున్న మందిరం దగ్గరకే వచ్చింది. దాన్ని తరుముకుంటూ, అరుచుకుంటూ అక్కడకే కుక్కకూడా వచ్చింది. కుక్క అరుపులకి రాజుగారికి మళ్ళీ నిద్రాభంగమైంది. రాజుగారు చాలా కోపంతోలేచి \"కుక్కను చంపండి. కుక్కను చంపండి” అన్నారు.\nఇదివిని మంత్రి అరుస్తూ అక్కడికి వచ్చాడు. రాజుగారు కోపంతో 'మంత్రిని చంపండి. మంత్రిని చంపండి' అన్నారు.\nఅంతట అరుస్తూ పరుగెత్తుకొని 'సేనాధిపతి వచ్చాడు. 'సేనాధిపతిని చంపండి. సే నాధిపతిని చంపండి' అన్నారు రాజుగారు.\nవంటవాడు కేకలువేస్తూ వచ్చాడు.\n'వంటవాణ్ణి చంపండి. వంటవాణ్ణి చంపండి' అన్నారు రాజుగారు.\nఇదివిని తోటమాలి అరుస్తూ పరు గెత్తుకొచ్చాడు. రాజుగారు 'తోటమాలిని చంపండి' అన్నారు.\nఇదంతా పిచిక ఒకమూల దాక్కుని దొంగతనంగా కనిపెడుతూనే ఉంది.\nతోటమాలి కేకపెట్టగానే రాజుగారు కేకవేశారు. కుక్క మొరిగింది. మంత్రి అరిచాడు. సేనాధిపతి అరిచాడు. వంట వాడు అరిచాడు. తోటమాలి అరిచాడు. అందరూ అరిచారు.\nరాజుగారు ఒళ్లు తెలియని కోపంతో 'అందర్నీ చంపండి' అన్నారు.\nఇదంతాచూసి పిచిక ఇలాపాడుతూ ఎగిరిపోయింది :\n“వట్టి పిచ్చివాడు మారాజు :\nపనికిమాలినవాడు మారాజు :\nబుద్ధితక్కువవాడు మారాజు :\nఇంకెక్కడాలేదు ఇటువంటి రాజు!\nకాజేసినాడు నా బంగారుకాసు\nభూమిలోపల నన్ను పూడ్చిపెట్టేడు\nమంత్రిని చంపమని కేకలేశాడు\nసేనాపతిని చంప చప్పట్లు చరిచాడు\nవంటవాడినిపట్టి వధచెయ్య మన్నాడు\nతోటమాలిని చంపి పారేయమన్నాడు\nవట్టిపిచ్చివాడు మారాజు\nపనికిమాలినవాడు మారాజు!\nబుద్ధితక్కువవాడు మారాజు\nఇంకెక్కడాలేడు ఇటువంటి రాజు”\nఅని పాడుతూ పిచిక \"ఇటువంటి బుద్ధిలేని రాజుగారి రాజ్యంలో ఉండ కూడ\"దని ఎగిరిపోయింది.\nరాజుగారు నిష్కారణంగా కోపం తెచ్చుకున్నందుకు చాలా విచారించారు.\nపిచిక కూడా తన నోటి దురుసుతనం మానుకోవాలని గ్రహించింది. అప్పటి నుంచి పిచిక సుఖంగా బదికింది. రాజు గారుకూడా సుఖంగా బదికారు.",
            "book_page_end": 23
        },
        {
            "title": "జాతీయ పతాక",
            "book_page_start": 24,
            "pdf_page_start": 27,
            "pdf_page_end": 28,
            "author": "చందమామ బృందం",
            "genre": "వ్యాసం",
            "moral": "జాతీయ పతాకం దేశ ప్రజలందరికీ ప్రతీక. దాని గౌరవాన్ని కాపాడాలి మరియు సాటి మనుషుల కష్టసుఖాల్లో తోడ్పడాలి.",
            "keywords": [
                "స్వాతంత్ర్యం",
                "జాతీయ పతాక",
                "గౌరవం",
                "బ్రిటిషు",
                "దేశభక్తి"
            ],
            "characters": [
                "పిల్లలు",
                "భారత ప్రజలు",
                "బ్రిటిషు అధికారులు"
            ],
            "locations": [
                "భారతదేశం"
            ],
            "content": "పిల్లలారా !\nఈచిత్రం ఏమిటో మీ అందరికీ తెలుసు. ఇది మన జాతీయ పతాక. గడచిన ఆగస్టు 15 తేదీన మీరంతా ఈ జాతీయపతాక పట్టుకు తిరిగారు; చొక్కాలమీదా టోపిల మీదా ధరించారు. ఆరోజున మనదేశంలో ఉన్న ప్రతి కచ్చేరీమీదా, అనేక షాపుల మీదా, ఇళ్ళమీదా, విధుల్లో తోరణాల మీదా అనేక కోట్ల జాతీయ పతాకాలు ఎగిరాయి, ఎందుచేతనో తెలుసా ? ఆనాడు మనకు స్వాతంత్ర్యం వచ్చింది. అంటే ఆనాటినుంచి మనని మనమే పరిపాలించు కునే హక్కు సంపాదించాం. అందుచేతనే ఆనాడు ఈ మన జాతీయ పతాకకు మనమేకాక మన దేశంలో ఉన్న ఇతర దేశాల రాయబారులూ, మన గవర్నరు జనరలు మొదలైన తెల్లదొరలూ వందనాలు చేశారు.\nమనకు రాజకీయంగా స్వతంత్రంవస్తే అందరూ మన పతాకకు ఎందుకు పంద నాలు చెయ్యాలి? ఈరెంటికీ సంబంధం ఉన్నదా? ఉన్నది. ఈ పతాక మనదేశంలో ఉన్న ప్రజలందరి తరఫునా రాజ్యాంగ ప్రతినిధి. అంతటా నిండిఉన్న భగవం తుడికి నమస్కారం చెయ్యాలంటే మనం దేవాలయానికి వెళ్లి అక్కడి విగ్రహానికి నమస్కారంచేస్తాం, అదేవిధంగా మన దేశంలో ఉన్నవారందరియెడలా స్నేహ భావమూ, గౌరవమూ, భక్తి చూపాలంటే మన పతాకకు వందనంచేస్తారు. అందు కనే బ్రిటిషువారు ఇక్కడ పాలిస్తూఉన్న రోజుల్లో మన నాయకులు స్వాతంత్ర్యం కోసం ఉద్యమాలు నడిపినప్పుడు మన వాళ్ళు మన పతాక ఎగరవేస్తే బ్రిటిష అధికార్లు ఆ పతాకను తీసివేశారు. బ్రిటిషు అధికార్లు మన పతాకకు అవమానంచేసి నప్పుడు మన దేశంలో వారందరికీ అప మానం చేసినట్టయింది. అందుకనే వారు మన పతాకను అవమానించటం మనం సహించలేకపోయాం. ఐతే మనదేశంలో అనేక రాష్ట్రా లున్నాయి. అనేక భాషలు మాట్లాడేవారు న్నారు. అనేక మతాలవారున్నారు. అనేక కులాలవారున్నారు. కాని ఈ జాతీయ పతాక ఇందులో ప్రతి వొక్కడికీ ప్రతినిధి. మన ఆంధ్రులకు వేరే పతాక ఉన్నది. అది అరవవారికీ, బెంగాలీవారికీ, మరాఠీ వారికీ, మరెవ్వరికీ ప్రతినిధికాదు. వొక్క తెలుగు మాట్లాడేవారిదే. కాని ఈ జాతీయ పతాక అట్లాకాదు. భారత రాజ్యాంగ పరి పాలన కిందఉన్న ప్రతి వొక్కడికీ ఈ జండా ప్రతినిధి. మనదేశంలో ఉన్నశ్రీమం తులూ, ఉద్యోగులూ, నిరుద్యోగులూ, స్త్రీలూ, పిల్లలూ, దరిద్రులూ, నిర్భా గ్యులూ, కుంటివాళ్లూ, గుడ్డివాళ్ళూ, అనా ధలూ అందరూ ఈ పతాకకిందివాళ్లే.\nమీరు మీదేశంమీదా, దేశ ప్రజలమీదా దేశంలోసాగే పరిపాలనమీదా భక్తి గౌర వాలు చూపాలంటే ఈ పతాకకు భక్తి గౌరవాలు చూపండి మన పతాకకు ప్రపంచమంతటా గౌరవం సంపాదించా లంటే మన దేశంలో ఉన్న ప్రతి వొక్కడూ ఈ పతాకకు గౌరవం చూపటమేగాక దీని గౌరవం నిలబెట్టటానికి అనుక్షణమూ ప్రయత్నించాలి. మనంచేసే ప్రతి ద్రోహమూ, అన్యాయమూ ఆ పతాక యొక్క గౌరవానికి కళంకం తెస్తాయి. గడచిన యుద్ధానికి పూర్వం జర్మనీలో నాజీలు వొక పతాక ప్రతిష్ఠాపించారు. ఈ పతాకకింద హత్యలూ, దోపిడీ, మోసమూ, దౌర్జన్యమూ, ద్రోహమూ మొదలైన పనులు చేయబడ్డాయి. అందుచేత ప్రపంచంలో ఆ పతాకకు కాస్తయినా గౌరవం లేకుండా పోయింది.\nఆవిధంగానే ప్రపంచమంతటా బ్రిటీషు వారి పతాక సామ్రాజ్యవాద చిహ్నంగా ఉంటూ వచ్చింది. ఆ పతాకను చూడ గానే మనకు బ్రిటిషు ప్రజలలో ఉండే మంచి గుణాలూ, బ్రిటిష్ పరిపాలనలో ఉండేచెడ్డగుణాలూకూడా జ్ఞాపకంవచ్చేవి.\nమీరెప్పుడూ సాటివాళ్ళ కష్టసుఖాలు ఆలోచించి తోడ్పడండి. ఇతరుల మేలు కోరండి. ఆత్మగౌరవం కాపాడుకోండి.\nఇతరుల అన్యాయాన్ని దౌర్జన్యాన్నీ దైర్యంగా ఎదుర్కొండి. ఆవిధంగా మన పతాకకు గౌరవం చేకూర్చినవా రవుతారు.",
            "book_page_end": 25
        },
        {
            "title": "నమస్కారము",
            "book_page_start": 27,
            "pdf_page_start": 29,
            "pdf_page_end": 29,
            "author": "మం. పా. శాస్త్రి.",
            "genre": "దేశభక్తి",
            "moral": "None",
            "keywords": [
                "స్వాతంత్ర్యం",
                "జెండా",
                "గాంధీజీ",
                "ప్రార్థన"
            ],
            "characters": [
                "గాంధీజీ",
                "స్వాతంత్ర్య వీరులు"
            ],
            "locations": [
                "స్వారాజ్యపురము"
            ],
            "content": "గాలి వానలలోన కంపించిపోక\nకొండదారుల మధ్య కుసులూడకుండ\nజారు బురదలలో కూరుకోపోక\nమాతాత తోలేడు మా దేశ రథము |\nచకచకా చేరేము స్వారాజ్యపురము !\nజేజేలు మా గాంధిజీకి వేవేలు.\nఎడుగులో దిగుడులో ఎగదోసి దించి\nపెద్ద లెందరొ మధ్య మృతిబొందినారు\nవారి యాత్మలకెల్ల వాటిల్ల శాంతి\nపరమేశ్వరుని గూర్చి ప్రార్థింతు మెపుడు.\nధర్మ చక్రము మధ్య తళతళా మెఱయ\nమూడు రంగులతోడ మురిపాలు గుఱిసి\nమిన్నంటి యెగిరింది మిన్నయై జెండ!\nగోపాలకుల బ్రోచు గోవర్ధనముగ\nమమ్మెల్ల యపుడు గాపాడు మా జెండ\nస్వాతంత్ర జెండాకు సాష్టాంగ నతులు.",
            "book_page_end": 27
        },
        {
            "title": "జిత్తులమారి నక్క బావ",
            "book_page_start": 30,
            "pdf_page_start": 32,
            "pdf_page_end": 34,
            "author": "చందమామ బృందం",
            "genre": "నీతి కథ",
            "moral": "జిత్తులమారికి జిత్తులే రక్షణ. అత్యాశ అపదకు దారి తీస్తుంది.",
            "keywords": [
                "నక్క",
                "మంగలి",
                "ఉచ్చు",
                "మోసం",
                "గంధర్వుడు"
            ],
            "characters": [
                "నక్కబావ",
                "మంగలి",
                "మంగలి పెళ్లాం"
            ],
            "locations": [
                "అరణ్యం"
            ],
            "content": "మర్నాడు మంగలి నక్కభరతం పట్టించాలనుకున్నాడు. ఏవిధంగానైనా నక్క అంతు కనుక్కుంటే తప్ప వాడికోపం చల్లారేటట్టు కనిపించలేద. అందుచేత మంగలి అరణ్యానికిపోయి అక్కడా, అక్కడా ఉచ్చులువేసి ఇంటికి తిరిగివచ్చాడు.\nపాపం నక్కబావ కీసంగతి తెలీదు. ఎత్తుకొచ్చిన కోడిపెట్టను ఆరగించి నక్కబావ పొదలమాటున సుఖంగా నిద్రపోయింది. తిరిగి చీకటిపడే వేళకు లేచింది. మళ్ళీ ఆహారంకోసం వెతు క్కుంటూ వచ్చివచ్చి, మంగలి వేసిన ఉచ్చులో ఒకదానిలో పడిపోయింది.\nతలవని తలంపుగా మళ్ళీ నక్కబా వకు ఆపద సంభవించింది. ఈ ఆపద గడిచి బయటపడటం ఎట్లాగో నక్క బావకు తోచలేదు. ఉచ్చు వదిలించుకో వటానికి నక్క జిత్తులేమీ పనికిరాలేదు. తెల్లవారగానే మంగలి ఉచ్చులు ఒకటొకటే చూసుకుంటూ వచ్చాడు. ఆఖరుకు నక్కబావచిక్కిన ఉచ్చు కని పించింది. మంగలిని చూడగానే నక్క బావ పైప్రాణాలు పైనే పోయాయి. ఈ ఉచ్చు పన్నింది మంగలే అయితే తనని ప్రాణంతోటి వదలడు. ఎట్లాగా భగవంతుడా, అనుకుంది నక్కబావ.\n“మంగలిమామా, మంగలిమామా! నన్ను పట్టుకుంటే నీకేం వొరుగుతుంది? వాళ్లూవాళ్లూ నామీద చెప్పిన చాడీలు విని ఇంతపని చేస్తావా? \" అన్నది నక్కబావ.\n\"నువ్వు పచ్చిదొంగవు. నా ఆవును నీ పొట్ట బెట్టుకున్నావు. నిన్ను తాట వొలిపించి నీచర్మం ఎండెయ్యకపోతే నేను మంగలిని కాను\" అన్నాడు. మంగలి. “జరిగిపోయిందేదో జరిగిపోయింది. ఇక ఎన్న టికీ నీజోలికి రాను. నన్ను వొదిలెయ్యి।\" అన్నది నక్కబావ.\n\"నీడొక్క వాలి కలుచేసినాక అప్పు డు వదిలేస్తాను! \" అన్నాడు మంగలి.\nనక్కబావను ఉచ్చు విడిపించి, ఒక గట్టి గోత్యంలో వేసుకుని, దానిమూతి గట్టిగా బిగించి, గోతం భుజానవేసుకుని మంగలి ఇంటికి తిరిగి వచ్చాడు.\nగోతం ఒకపక్కగా పడేసి, మంగలి పెళ్లాన్ని పిలిచి, \"ఒసే, ఈ గోతాన్ని జాగ ర్తగా చూస్తూ ఉండు. దగ్గ రికి వెళ్లేవుసుమా! అందు లో ఉన్నదయ్యం ముకు పట్టుకుంటుంది” అనిచెప్పి మడ్డు కత్తి తీసుకురావటా నికి మేదర వాళ్లింటికి వెళ్లాడు.\nగోతంలో ఏమి ఉన్నదీ మంగలి పెళ్లానికి తెలియ లేదు. కాని మొగుడు వద్ద న్నాడని గోతం చాయలకు పోలేదు. నక్కబావ మంగలి పెళ్లాన్ని మోసం చెయ్యటానికి ఒక చక్కని ఉపాయం ఆలోచించింది.\n\"మంగలివొదినా, మంగలివొదినా ! గోతంమూతి కాస్త గట్టిగా బిగించ వూ ?” అని అడిగింది నక్కబావ.\nమంగలి పెళ్లాం ఉలిక్కిపడి, “ఎవరు నువ్వు?\" అని అడిగింది.\n\"నేను ఒక గంధర్వుణ్ణి. శావంచేత నేను ఈలోకంలోకి వచ్చాను. మంగలి అన్నయ్య నన్నీగోతంలో పెట్టి నదిలో పడేస్తే నేను మళ్ళీ మాలోకానికి వెళ్లి పోతాను. మాలోకంలోకి వెళ్ళేవరకూ నన్నెవ్వరూ చూడరాదు. చూసినవాళ్లు అప్సరసలై పోతారు, అందుకని కొంచెం గోతం మూతి గట్టిగా బిగించు, నీకు పుణ్యం ఉంటుంది\" అన్నది నక్కబావ.\nమంగలి పెళ్ళానికి అప్సరస అయి పోవాలని ఆశపుట్టింది. అందుచేత గబ గబా గోతంమూతి విప్పేసింది. బతుకు దేవుడా అని నక్క గోతంలోనుంచి బయటపడి పిక్కబలంకొద్దీ కాలికి బుద్ధిచెప్పి అరణ్యంలోకి వెళ్లిపోయింది.\nమడ్డుకత్తిపట్టుకుని మంగలి తిరిగి వచ్చిచూస్తే, ఇంకేముంది? గోతం ఖాళీ. నక్కదారిన నక్కపోయిండి. దిగులు మొహంతో పెళ్లాం క నిపించింది. మంగలి పెళ్లాన్ని పట్టుకు చావతన్నాడు. నక్కబావను హతమార్చందే నిద్రపో నని మళ్ళీ శపథం చేశాడు. నక్కబావ కూడా మంగలి అంతు కను క్కుంటానని శపథంచేసింది.\nఈమాటు ఏం జరుగుతుందో తరవాత చూద్దాం.",
            "book_page_end": 32
        },
        {
            "title": "గుగ్గిళ్ళ పాటలు",
            "book_page_start": 34,
            "pdf_page_start": 36,
            "pdf_page_end": 37,
            "author": "ఏటుకూరి రవీంద్రం",
            "genre": "కవిత్వం",
            "moral": "None",
            "keywords": [
                "బాల్యం",
                "పాటలు",
                "చందమామ",
                "చదువు",
                "వెంకటాద్రి"
            ],
            "characters": [
                "తులశమ్మ",
                "చందమామయ్య",
                "పిల్లలు"
            ],
            "locations": [
                "బడి",
                "దొడ్డి"
            ],
            "content": "* తులశమ్మ'\nఅమ్మా బంగరు బొమ్మా\nనీదొడ్డిలోది తులశమ్మా\nనీచెవ్వుకు చేరెడు కమ్మా\nనీ కమ్తదీసి మాకిమ్మా !\n* చందమామ\nవెండి లాంతరుబట్టి వేగవచ్చాడే,\nచల్లన్ని గాలిలో చందమామయ్య !\nబంగారు తేరుపై పరుగెత్తినాడే,\nవెన్నెల్ల జల్లంత వెలిసిపోయిందే !\n* వెంకటాద్రి\nకిఱ్ఱు కిఱు చెప్పులూ\nజణ్ణి వల్లెవాటులూ\nజంకులేని మాటలూ\nవెంకటాద్రి నీటులూ.\n* అబ్బాయి\nచదువంటె అబ్బాయి చండికేశాడే\nబద్దెపలుపా రావె బుద్దిచెప్పాలె!\nచదువంటే పిల్లోడు సంతోషపడునే\nకంసాలి రామయ్య కంటెచెయ్యాలె !\nపిల్లలారా రండి బళ్లోకిపోయి\nచల్లని గాలిలో చదువుకొందాము\nవిసరు విసరూ గాలి విసరవే గాలి\nమల్లెపూవులగాలి మామీద విసరు!\n* చేప- ఎఱ్ఱ\nవస్తావు పోతావు నాకోసమూ\nవచ్చి కూర్చున్నాడు నీకోసమూ !\nసగము చచ్చున్నాను నీకోసమూ\nసొంతము చస్తావు నాకోసమూ !",
            "book_page_end": 35
        },
        {
            "title": "నవ్వితే నవరత్నాలు",
            "book_page_start": 37,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "జానపద కథ",
            "moral": "మనస్ఫూర్తిగా ఇతరులకు సాయం చేస్తే మంచి జరుగుతుంది. దురహంకారం, అసూయ నష్టాన్ని కలిగిస్తాయి.",
            "keywords": [
                "వరం",
                "మాణిక్యాలు",
                "కప్పలు",
                "గౌరి",
                "చండి",
                "అవ్వ"
            ],
            "characters": [
                "గౌరి",
                "చండి",
                "అవ్వ",
                "దేవకన్య",
                "రాజు కొడుకు",
                "మంత్రి"
            ],
            "locations": [
                "పల్లెటూరు",
                "బావి",
                "రాజభవనం"
            ],
            "content": "అనగా అనగా వొక వూళ్లో వొక అవ్వ వుండేది. ఆ అవ్వకు యిద్దరు మనమరాళ్లు, వొకతె కూతురుబిడ్డ, రెండోది కొడుకు బిడ్డ. కూతురుబిడ్డ పేరు చండి. కొడుకుబిడ్డపేరు గౌరి, గౌరిచక్కటి చుక్క. కాని అవ్వప్రాణ మంతా చండిమీదనే గౌరి పొడఅంటేనే గిట్టేదిగాదు. పాచిపనిదగ్గరనించి ఇంటి పనులన్నీ గౌరిచేతనే చేయించేది.\nవొకరోజున గౌరి భావికి నీళ్లకిపోయింది. అక్కడికి వొక దేవకన్య \"ముసలిదాని రూపంలో వచ్చి \"అమ్మా, అమ్మా, దప్పి కగావున్నది. కాసిని నీళ్లు పొయ్యమ్మా” అని అడిగింది.\nగౌరి \"అలాగే పోస్తాను అవ్వా. వుండు” అని బిందె తీసుకెళ్లి అవ్వకు నీళ్లుపోసింది. ముసలిది సంతోషించి “అమ్మా, నువ్వు మంచి పిల్లవి. నీకు వొక వరం యిస్తాను. నువ్వు మాట్లాడినప్పుడల్లా మాటకు వొక్కొక్క మాణిక్యం రాల్తుంది. ఇక నువ్వు నవ్వావా, నవరత్నాలు రాల్తయ్యి” అని దీవించింది.\nగౌరి యింటికి చేరేసరికి రోజూకంటె కొంచెం ఆలస్యమైంది. వాళ్ల అవ్వ తిట్టింది. \"అవ్వా, అవ్వా ! నాకు భావిదగ్గిర వొక ముసలిది కనపడి మంచినీళ్లు పొయ్య మన్నది. పోసి వచ్చేసరికి కొంచెం ఆలస్య మైంది\" అన్నది గౌరి.\nగౌరి యీ మాటలనట మేమిటీ, నోట్లో నించి మాణిక్యాలు టపటప రాలట మేమిటీ వొక్కమాటుగా జరిగాయి. అవ్వకు ఆశ్చర్యంవేసి “యిదేమిటి తల్లీ! మాణి క్యాలు పడుతున్నయ్యే నీ నోటినించి, ఇది నిజమా, కలా?” అని అడిగింది. అవ్వ గౌరిని 'తల్లీ' అని ముద్దుగా పిలపటం యిదే మొదటిసారి.\nగౌరి భావిదగ్గిర జరిగిందంతా అవ్వతో చెప్పింది. “అరే, విచిత్రంగావుందే! అయితే మన చండినికూడా నీళ్లకు పంపాలి\" అని అవ్వ చండిని పిలిచి జరిగిందంతా చెప్పి నీళ్లకు పొమ్మని నెట్టింది.\nచండి బిందె, చెంబు తీసుకుని వొయ్యా రంగా నూతికి వెళ్లింది. మళ్ళీ వెనకటి మాదిరిగానే ముసలిదివచ్చి దాహానికి నీళ్లు అడిగింది.\nచండి కోపంతో \"పో, పో, దరిద్రపు ముండా! నేను, యిక్కడికి నీకు పూరికే నీళ్లు పొయ్యటానికి రాలేదు. మా గౌరికి యిచ్చి నట్లుగా నాకూ వొక వరంయిస్తే నీకు నీళ్ళు \"పోస్తాను\" అన్నది.\n\"అలాగే నమ్మా! ఆ వరమే నీకూ యిస్తాను. నాకు నీళ్ళు పొయ్యి” అన్నది ముసలిది.\nచండి నీళ్ళు తెచ్చి ముసలిదాని దోసిట్లో పోసింది. చండికి నీళ్ళుపొయ్యటం చేతకాలేదు. ముసలిదాని ముఖమూ, గుడ్డలూ అన్నీ తడిపింది. ముసలిదానికి కోపం వచ్చి “ఓ, చండీ ! నువ్వు మాట్లాడి నప్పుడల్లా నీ నోట్లోనించి కప్పలు పడతై. ఇక నవ్వావా, తేళ్ళూ, మండ్రగబ్బలూ, పాము లూ పడతై” అని మాయమైపోయింది.\nపాపం, చండి యేడుపు మొహంతో యింటికి తిరిగొచ్చింది. అవ్వ ఉత్సాహంతో ఎన్నో అడిగింది; కాని వొక్కదానికీ చండి జవాబు చెప్పదు ! అవ్వకు కోపంవచ్చి \"దున్నపోతా, ఎన్ని పిల్చినా మాట్లాడవ్. నీ నోటి రత్నాలు రాల్తా యనా” అని ఫెడీఫెడీ- రెండుమూడు దెబ్బలేసింది. చండికి కూడా కోపంవచ్చి \" ముసలి ముండా. నన్ను కొడ్తావా, పై గా భావికి పంపి....\" అన్నది చండి ఈమాట లనడమేమిటీ; కప్పలు నోట్లో నుంచి గబ గబ పడటమేమిటి, రెండూ వొక్కసారిగా జరిగినై. \"ఇదేమిటే?\" అన్నది అవ్వ. \" యిదే ఆ ముసలిముండ నాకిచ్చిన వరం\" అన్నది చండి.\nచండి నోటినించి కప్పలు మళ్లీ గబగబ పడినై.\nముసలిదానికి దిగులు పట్టు కుంది. చండిని ఏమిచేద్దామా అని\nఇలావుండగా, వొక రోజున ఆ దేశపు రాజుకొడుకు అవ్వ యింటి ముందుగా గుఱ్ఱంమీద పోతూ దొడ్లో అంట్లు తోముతున్న గౌరిని చూశా డు. ఆ పిల్లను చూడగానే అతనికి ఆమెను పెళ్లి చేసుకోవాలని బుద్ధిపుట్టింది. అతను ఎ కాయకిని యింటికి తిరిగొచ్చి మంత్రిని పిలిచి, “ఫలాని వూళ్లో, ఫలాని యింట్లో వొక చక్కటి పిల్ల వుంటుంది. నువ్వు పల్లకీ, నగలు, గుడ్డలు తీసుకుపోయి ఆ పిల్లను తీసుకొచ్చి నాకు పెళ్లి చెయ్యి\" అన్నాడు.\nమంత్రి మంచి నగలు, గుడ్డలు, పల్లకీ తీసు కుని ఆవూరు పోయి అవ్వతో రాజుగారి పెళ్లిసంగతిచెప్పి పిల్లని పంపమని అడిగాడు.\nఅవ్వకు భలే సంతోషంవేసింది. కాని దాని కొక దురాలోచ న పుట్టింది. గౌరికి బదులు చండిని పంపితే తనపీడ వదుల్తుం దను కుంది. అనుకుని, రాజు గారు పంపిన గుడ్డలు చండికికట్టి నగలుపెట్టి ముసుగు వేసి చండిని పల్లకీ ఎక్కించింది. ఎక్కించి చండి చెవిలో “జాగ్రత్త! పెళ్లి అయిందా కా మాట్లాడమాక ముసుగుకూడా తియ్యబో కు \" అని రహస్యంగా చెప్పింది.\nమంత్రి చండిని పల్లకీలో రాజుగారి దగ్గరకు తీసుకొచ్చాడు. పెళ్లి ప్రయత్నాలు జరిగినై.\nచండి పెళ్లిరోజు వరకూ మాట్లాడకుండా, ముసుగు తియ్యకుండానే జరిపింది. కాని, పెళ్లిపీటలమీద కూర్చున్న తర్వాత తప్పలేదు.\nపురోహితుడు యేవో మంత్రాలు అనమన్నాడు. చండి మరిచిపోయి అన్నది. అనట మేమిటీ, కప్పలు నోట్లోనించి పడటమేమిటీ వొక్కమాటే జరిగినై. చండికి యిది చూచేసరికి నవ్వొచ్చింది. పకపకా నవ్వింది. యింకేం, తేళ్లూ, పాములూ, మండ్రగబ్బలు కుప్పలు కుప్పలుగా పడ్డయి. పురోహితుడూ పెళ్లి పెద్దలూ అంతా పారిపోయారు.\nరాజు కొడుక్కి కోపంవచ్చింది. పీటల మీదనుంచి లేచి ఎకాయకిని చండి అవ్వ దగ్గిరకు పోయాడు. అవ్వ అప్పుడు వంటింట్లో బూరెల బుట్టదగ్గర కూర్చుని మెక్కుతున్నది. అక్కడే గౌరికూడా వంట పనులు చేస్తున్నది. రాజు కొడుక్కి గౌరిని చూడగానే ఆశ్చర్యంవేసింది. “నువ్వు యిక్కడికెట్లా వచ్చావ్?\" అని అడిగాడు గౌరిని.\n\"నేనుకూడా మా అవ్వకు వొక మనమ రాల్నే” అన్నది గౌరి వినయంగా. గౌరి యీమాటలనగానే నోటివెంట రత్నాలు రాలినై.\nఅప్పుడు రాజు కొడుక్కి అవ్వచేసిన మోసం తెలిసింది. కోపంతో మంత్రిని పిల్చి, \"ఈ అవ్వను, దాని మనమరాల్ని తీసికెళ్లి బుర్ర గొరిగించి గాడిదనెక్కించి వూరిచుట్టూ మూడుమాట్లు తిప్పి ఊరి బైటికి వెళ్లగొట్టు” అని ఆజ్ఞాపించాడు.\nఈ ఆజ్ఞ వినగానే గౌరికి ఏడుపులోకూడా నవ్వొచ్చింది. గౌరి నవ్వటమేమిటీ, నవ రత్నాలు రాలటమేమిటీ వొక్కసారే జరిగినై. గౌరి అవ్వను, చండిని వొదిలి పెట్టమని బ్రతిమాలింది. రాజుకొడుకు గౌరి మాటప్రకారం వాళ్లని వొదిలిపెట్టాడు.\nఆ తర్వాత ఆకాశమంత పందిరి, భూదే వంత అరుగూవేసి అంగరంగ వైభోగంగా గౌరిని పెళ్లిచేసుకున్నాడు.\nగౌరి రాజుకొడుకు సూరేళ్ళు బతికి హాయిగా రాజ్యమేలారు.",
            "book_page_end": 40
        },
        {
            "title": "తలలేని బంట్రోతు",
            "book_page_start": 42,
            "pdf_page_start": 44,
            "pdf_page_end": 45,
            "author": "వై. మనుబ్రహ్మాచార్యులు",
            "genre": "హాస్యం",
            "moral": "అదృష్టం వెంట ఉంటే, కష్టాలు కూడా లాభానికి దారితీయవచ్చు.",
            "keywords": [
                "చీమ",
                "తలలేని బంట్రోతు",
                "తద్దినం",
                "పంట",
                "అదృష్టం"
            ],
            "characters": [
                "ఎఱ్ఱచీమ",
                "తలలేని బంట్రోతు",
                "లేడి",
                "తాసిల్దారు"
            ],
            "locations": [
                "ఏరు",
                "పొలం"
            ],
            "content": "అనగా అనగా ఒక ఊళ్ళో ఒక ఎఱ్ఱచీమ వుంది. ఒకరోజున అది ఏట్లో స్నానానికి వెళ్ళింది. స్నానంచేస్తూ చేస్తూ పాపం కాలుజారి ఏట్లో పడిపోయింది. అది నీటిలో కొట్టుకుపోయి కొట్టుకుపోయి చివరికి వొక వంతెనకి అడ్డంపడింది. అడ్డంపడటంతో టే యిటునీరు అటు పోకుండా నిలిచిపోయింది. యీప్రమాదం తెచ్చి పెట్టిన దుర్మార్గు డెవడాఅని ఆఊరివాళ్లు కత్తులూ, కఠార్లూ, ఈటెలూ తీసుకుని ఏటి దగ్గిరికి పరుగెత్తుకుంటూ వచ్చారు. వంతెన కడ్డంగా పడివున్న చీమని చూడగానే వాళ్ళకి వొళ్ళు మండిపోయింది. ఎవరిశ క్తికొద్ది వాళ్లు కత్తులతో ఈటెలతో చీమక్కగార్ని చీల్చి చెండాడేరు. అప్ప టికీ దానిమీద కసిపోని కొంతమంది యోధులు, దానిచర్మం వొలిచి వూరులేని పాటిమీద యెండేసి యెవరిళ్లకి వాళ్లు చేరుకున్నారు.\nతెల్లారేసరికల్లా ఆపాటిమీద వేరులేనిగరిక మొలుచుకొచ్చింది. కాళ్లులేనిలేడి అటుపోతూ ఈ గరికని తింటానికొచ్చింది. తలలేని బంట్రోలొకడు కత్తిలేని వర తీసుకుని ఆ లేడివెంటబడ్డాడు. దోవలో వాడికి వాడితాత తద్దినం జ్ఞాపకంవచ్చింది. ఆ చుట్టుపక్కలచూస్తే వాడికి అడుగులేనికుండ కన్పించింది. అదితీసుకుని దాంట్లో రెండు శేర్లుబియ్యం పోసి పొయ్యిపెట్టటానికి రాళ్లకోసం చూచాడు. రెండు రాళ్ళుమాత్రం కనబడ్డయి. మూడోరాయికి బదులు తన మోకాలుబెట్టి వండాడు అన్నం. వాడి ఖర్మంకాలి పోసిన మూడు శేర్లలో రెండు శేర్లు కాలిపోయినై, వొక శేరు మాడి మసిఅయింది. ఏంజేస్తాడు? ఈమసే వడ్డిద్దామనుకుని బ్రాహ్మణార్ధానికి ముగ్గురు బ్రాహల్ని పిలిచాడు. ఇద్దరు రామన్నారు. వొకడు అంతేచిక్కలేదు. సరే తాతతద్దినం ఇలా తగలడింది, యిక వేట ఎలావెలగబెట్టానో అనుకుంటూ లేడికోసం బయలుదేరాడు. అనుకున్నంతపనీ అయింది. గరికమేసి లేడి ఎటో పోయింది : పాపం, కాళ్లీడ్చుకుంటూ కాళీచేతుల్తో ఇంటికిచేరాడు.\nమన బంట్రోతుకి మూడు ఎకరాల పొలముంది. అందులో మూడుపుట్లు వడ్లు పండుతాయి. వాటిలో రెండుపుట్లు తాలు, ఒకపుట్టి తప్పలు. ఇక వాడు తినేదేమిటో మీరే ఆలోచించండి.\nతాలుపండినా తప్పలుపండిన తాసిల్దారుకు సిస్తు చెల్లించక తప్పేదేముంది। ఆఏడుపండిన పంటకి మన బంట్రోతు మూడు డబ్బులు సిస్తుకట్టాడు. అందులో రెండుడబ్బులు చెల్లలేదు ; ఒకటి మారలేదు. తాసిల్దారుకి కోపంవచ్చి 'జుట్టుపట్టుకుని ఈడ్చుకురా వాణ్ణి'అని తన జమానుని పంపించాడు. జమానువచ్చి మన బంట్రో తును పట్టుకుపోయాడు.\nతాసిల్దారుగారు బంట్రోతును మూడుగుద్దులు వేయమని ఆర్డ రిచ్చారు. కాని మనబంట్రోతు పంటపండి, అందులో రెండుగుద్దులు తగలలేదు, ఒకటి తప్పిపోయింది. బ్రతుకుజీవుడా అని మళ్లీ కొంప చేరుకున్నాడు. వాడికి ప్రతి ఏటా యిలాగే జరుగుతుంటుందిట. చూశారా ఎంత అదృష్టవంతుడో !",
            "book_page_end": 43
        },
        {
            "title": "మరదలు మర్యాద",
            "book_page_start": 45,
            "pdf_page_start": 47,
            "pdf_page_end": 47,
            "author": "కనుపర్తి వరలక్ష్మమ్మ",
            "genre": "కవిత్వం",
            "moral": "None",
            "keywords": [
                "పండగ",
                "బావ",
                "మరదలు",
                "మర్యాద",
                "బ్లాకు మార్కెట్"
            ],
            "characters": [
                "మరదలు",
                "బావ (అల్లుడు)"
            ],
            "locations": [
                "None"
            ],
            "content": "మేనత్త కొమరుడా మేలైన బావా\nమానాన్న అల్లుడా మంచి కుఱ్ఱాడా\nపండక్కు వచ్చావు దండగేముంది\nపండగెళ్లేదాక ఉండి పోవయ్యా.\nసిసలైన భోజనము చేయనూవచ్చు\nపసగల తమలమూ వేయనూవచ్చు\nచుట్టు జరీపంచ కట్టనూవచ్చు\nఅక్కతో ముచ్చట్లు ఆడనూవచ్చు\nపండక్కు వచ్చావు దండగేముంది\nపండగెళ్లేదాక ఉండి పోవయ్యా.\nచీట్ల బియ్యమ్మని సిగ్గుపడబోకు\nకంట్రోలు రోజులని కంగారు పడకు\nబ్లాకు మార్కెట్టుంది భయమేమిలేదు\nఅల్లుడి మర్యాద కడ్డేమిరాదు\nపండక్కు వచ్చావు దండగేముంది\nపండగెళ్లేదాక ఉండి పో బావః",
            "book_page_end": 45
        },
        {
            "title": "బుడతడు",
            "book_page_start": 46,
            "pdf_page_start": 48,
            "pdf_page_end": 49,
            "author": "చలం",
            "genre": "జానపద కథ",
            "moral": "సాహసం, తెలివితేటలు, పట్టుదల ఉంటే ఎంతటి కష్టాన్నైనా అధిగమించవచ్చు.",
            "keywords": [
                "బుడతడు",
                "అడివిపంది",
                "వరహాలు",
                "రాచకన్య",
                "సాహసం"
            ],
            "characters": [
                "బుడతడు",
                "పేర్రాసి పెద్దమ్మ",
                "అన్నలు",
                "అడివిపంది",
                "రాజు కూతురు"
            ],
            "locations": [
                "అడవి",
                "పల్లెటూరు"
            ],
            "content": "అనగనగా ఒకవూళ్లో పేర్రా సి పెద్దమ్మవుంది. ఆమెకి నలుగురు కొడు కులు. ఆనలుగురూ వేటకెళ్ళారు. వాళ్ళకి ఓ అడివిపంది కనిపించింది. వాళ్ళని చూసి ఆపంది. \"నన్ను చంపకండి. నేను చెప్పేమాట వినండి. ఇక్కడ నాలుగుకుంచాల వరహాలుచల్లాను. నేను నీళ్లుతాగి వొచ్చేలోపల వాటిని మీరు ఎత్తితే నన్ను చంపండి. ఎత్తలేకపోతే నేను మిమ్మల్ని మింగేస్తాను\" అంది. \"ఓస్. ఇదెంతపని! వెళ్లిరా\" అన్నారు వాళ్లు. కాని ఎత్తలేకపోయారు. ఆ పంది వాళ్ల నలుగుర్నీ మింగేసింది.\nతనకొడుకులు తిరిగిరాలేదని, పేర్రాసి పెద్దమ్మ ఏడుస్తో ఓ పచ్చిమిరపకాయని పక్కలోపెట్టుకు పడుకుంది. తెల్లారే ప్పటికి ఓ బుడతడు పుట్టాడు ఆమెకి. వెంటనే బుడతడు, 'అమ్మా, నేను వేటకెడతాను' అన్నాడు. 'మీ నలుగు రన్నలూ వేటకు వెళ్ళి చచ్చిపోయారు. వాళ్ళని అడివిపంది మింగింది. నిన్నూ మింగుతుంది: వెళ్ళవొద్దని ఏడ్చింది. ఆ పేర్రాసి పెద్దము. కాని బుడతడు ఆమె మాటవినక కత్తీతీసుకుని అడివికి వెళ్ళాడు. అక్షడన్నల్ని మింగిన అడివి పంది కనిపించి, \"నన్ను చంపకు. నేను నీళ్లుతాగి వొచ్చేప్పటికి నాలుగు కుంచాల వరహాలు ఎత్తితే నన్నుచంపు\" అంది.\nబు డ త డు సరేనని దానిముందే నిమిషంలో నాలుగు కుంచాల వరహాల్నీ ఎ త్తి, పందిని మధ్యకి నరికాడు. నలుగు రన్నలూ పంది పొట్టలోంచి బైట పడ్డారు. బుడతణ్ణిచూసి, అసహ్యపడి గొయ్యితీసి, వాణ్ణి గోతిలో కప్పెట్టారు. కప్పిపెట్టి ఇంటికెళ్లారు. \"మీ తమ్ము డేడి?\" అని ఏడ్చింది పెద్దమ్మ.\n“వాడా? ఆబుడతడా మాతమ్ముడు? వాణ్ణి గొయ్యితీసి గోతిలో పాతిపెట్టే శాము\" అన్నారు వాళ్లు. \"అయ్యో : ఎంత పొరపాటు చేశారురా! వాడే మీ తమ్ముడు. గొయ్యితవ్వి వాణ్ణి నాకు తెచ్చిపెట్టండి” అంది వాళ్లతల్లి. సరే నని వాళ్లు అడివికివెళ్లి బుడతణ్ణితవ్వి ఇంటికి తీసుకొచ్చారు.\nపేర్రాసి పెద్దమ్మ బూరెలు వొండి నలుగురు కొడుకులకి పెట్టి, బుడతడికి మాత్రం పేడబూరెలు వొండిపెట్టింది. బుడతడు నలుగురన్నలదగ్గిర నాలుగు బూరెలు అడుక్కుని హాయిగా తింటూ పోయి నా డు. దోవలో బూరెలోంచి ఓ శనగపప్పు కిందపడ్డది. ఆ పప్పు మొక్క మొలవాలి అన్నాడు. మొలిచింది. చెట్టు పెరగాలి అన్నాడు. పెద్ద వృక్షమయింది. పువ్వు పుయ్యాలి, బూరెలు పండాలి అన్నాడు. పండింది.\nహాయిగా ఆ చెట్టునెక్కి బూరెలు తింటు న్నాడు. ఆ దోవన ఓ రాజుకూతురు వెడుతోంది. బూరెల్నిచూసి ఆ అమ్మా యికి నోరూరింది. 'నాకోబూరె పెట్టవా' అంది రాచకన్య. “నోటితో పెడితే నో రెంగిలి, కాలుతో పెడితే కాలెంగిలి. కన్నుతో పెడితే కన్నెంగిలి. ఎట్టా పెట్టను?\" అన్నాడు బుడతడు. “నీతల వెంటికతో పెట్టు\" అంది ఆమె. ఆ తలవెంటిక తోపాటు బుడతడుకూడా ఆమెవొళ్లోకి జారి ఆమె గుర్రంమీద ఆమెవొళ్లో స్వారిచేస్తూ హాయిగా వెళ్ళి పోయినాడు.",
            "book_page_end": 47
        },
        {
            "title": "తెనాలి రామలింగం",
            "book_page_start": 49,
            "pdf_page_start": 51,
            "pdf_page_end": 53,
            "author": "చందమామ బృందం",
            "genre": "హాస్యం",
            "moral": "తెలివైన ఉపాయంతో ప్రాణాపాయాన్ని కూడా తప్పించుకోవచ్చు.",
            "keywords": [
                "తెనాలి రామలింగం",
                "శ్రీకృష్ణదేవరాయలు",
                "ఉరిశిక్ష",
                "గూని",
                "చాకలి"
            ],
            "characters": [
                "తెనాలి రామలింగం",
                "శ్రీకృష్ణదేవరాయలు",
                "సేవకులు",
                "చాకలి",
                "చాకలి పెళ్లాం"
            ],
            "locations": [
                "విజయనగరం ఆస్థానం"
            ],
            "content": "రామలింగాన్ని గోతిలో కుతికవరకు పూడ్చి పెట్టి యేనుగులచేత తొక్కించ మని రాయలవారు ఆజ్ఞాపించారని కిందటినెల చదివారు జ్ఞాపకం పుందాః\nసరే, రాయలవారి ఆజ్ఞప్రకారం యిద్దరు సేవకులు రామలింగాన్ని పూరి బయటికితీసికెళ్లి వొక గొయ్యిత్రవ్వి అందులో కుతికవరకూ పూడ్చి పెట్టారు. ఇంకెక్కడ తప్పించుకుంటాడులే అను కుని సేవకులు రామలింగాన్ని వదిలి, యేనుగుల్ని తీసుకురావటానికి తిరిగి వూళ్ళోకొచ్చారు.\nఈలోగా వొక గూనిచాకలివాడు ఆదారినవస్తూ రామలింగాన్ని చూసి 'ఇదేంటి బాబయ్యా। యిలా పాతి పెట్టారు తమర్ని. ఎవరుబాబూ మీరు? అని అడిగాడు.\nమన రామలింగానికి వెంటనే వొక వుపాయం తట్టింది. “చాకలన్నా, చాక లన్నా, చెపుతాగాని మరి నాకో సహా యం చేసిపెడ్తావా?\" అని అడిగాడు. \"అలాగే బాబయ్యా, అదేదో సెల విప్పించండి\" అన్నాడు చాకలి.\n\"ఏమీలేదు చాకలన్నా. నాకూ, నీ కున్నగూనికి రెట్టింపు గూని వుంది. ఇప్పటికి పదేళ్ళనించీ బాధపడుతున్నాను ఈ గూనితో. నాఅదృష్టంకొద్దీ వొక వారం రోజులక్రిందట నాకో సాధు కన్పించాడు. నా గూనిచూసి ఆయనకి జాలివేసింది. 'ఒక రెండురోజులపాటు కుతికలోతుగోతిలో కంఠంవరకూ పూడ్చుకుని వుండు. ఆ రెండురోజులు కళ్లుకూడా మూసుకునే పుండాలి. ఏమి జరిగిన కళ్లు తెరవకూడదు. గడువు పూర్తికాగానే నీగూనికూడా మాయ మవుతుంది' అనిచెప్పాడు. సరే ఆవాళ నించీ ఈగోతిలో పాతుకుని కూర్చు న్నా యివ్వాల్టితో గడువు తీరిపోయింది. కాస్త నన్ను బయటికి లాగావంటే నా గూని వుందో పోయిందో చూసుకుం టాను” అన్నాడు రామలింగం. చాకలివాడిక్కూడా గూని పోగొట్టు కోవాలని ఆత్రం కలిగింది. \"బ్లాబ్బా బూ! మీకు పుణ్యం వుంటుంది. నన్ను కూడా కాస్త గోతిలోదించి పూడ్చి పెట్టండి. మీరు పోయే దోవలోనే నా యిల్లు వుంది. మా యింటిదానికి ఈ కబురు కాస్త అందించి దాన్ని వచ్చి ఈమూట తీసుకెళ్ళమనండి” అని ఆత్రంగా కోరాడు చాకలివాడు రామ లింగాన్ని.\n\"అలాగేలేవోయ్. నాబాధవంటిదే గా నీదికూడా. కాని నవ్వుమాత్రం ఈ వారంరోజులూ కళ్లు తెరవకూడదు. ఏమి ప్రమాదం జరిగినాసరే\" అన్నాడు రామలింగం.\n\"ఏదోలేండి బాబూ, ఎలాగో అవస్థ పడతాను. ఈపాడుగూని వదిలిపోతే చాలు” అన్నాడు చాకలి.\nరామలింగం చాకలివాణ్ణి గోతిలో కంఠందాకాపూడ్చి తనదారిన తాను బయలుదేరి వెళ్లిపోయాడు. పోతూ పోతూ చాకలివాడి పెళ్లాంతో ఈసంగతి చెప్పాడు. చాకలివాడి పెళ్లాం అన్నం మూటకట్టుకుని బయలుదేరింది. ఈలోపుగా, రాయలవారి సేవకులు ఏనుగులనితీసుకుని రామలింగాన్ని పూడ్చి పెట్టినచోటికి వచ్చారు. అప్పటికి కొంచెం చీకటిపడింది. గోతిలోవున్నది రామలింగమేననుకుని వాళ్ళు యేను గులచేత తొక్కించారు. కళ్ళుతెరిస్తే గూని పోదేమోనని పాపం చాకలి అలాగే గుట్టుచప్పిడి కాకుండా వూరు కున్నాడు. ఇంకేముందీ, పచ్చడి పచ్చడి అయిపోయాడు. వచ్చినపని అయింది. గదా అని రాయలవారి సేవకులు తిరిగి ఆస్థానానికి చేరుకున్నారు.\nచాకలివాడి పెళ్లాం అన్నపుమూటతో వచ్చిచూస్తే యింకేముందీ. మొగుడి తలకాయ ఆనమాలుకూడా లేకుండా పచ్చడి పచ్చడై కనిపించింది. పక్కనే వాడి గుడ్డల మూటచూసి అది తన మొగుడితలకాయే అని తెలుసుకుంది. ఆ మూట నెత్తినేసుకుని లబోదిబోమంటూ రాయలవారి ఆస్థానానికి వచ్చింది.\nఈలోపుగా మన రామలింగంకూడా ఆస్థానం చేరుకున్నాడు. జరిగిందంతా విన్నతర్వాత రాయలవారు 'ఔర పిడు గా, ఎంతపని చేశావ్ : నిష్కారణంగా ఏమీ తెలియని చాకలివాణ్ణి నీపొట్ట బెట్టు కున్నావుగదా. ఏదోలే, అయిపోయిం దేదో అయిపోయింది. నువ్వు తిరిగి కూకళ్ల యెదట బడ్డావ్. అదే పదివేలు' అని చాకలిదానికి మనువర్తి ఏర్పాటు చేసి పంపించారు.",
            "book_page_end": 51
        },
        {
            "title": "జోలపాటలు",
            "book_page_start": 52,
            "pdf_page_start": 54,
            "pdf_page_end": 55,
            "author": "దీవి భానుమతీదేవి",
            "genre": "జోలపాటలు",
            "moral": "None",
            "keywords": [
                "బాలుడు",
                "తల్లి ప్రేమ",
                "చందమామ",
                "కృష్ణమ్మ",
                "ఉయ్యాల"
            ],
            "characters": [
                "తల్లి",
                "బాలుడు",
                "చందమామ",
                "యశోద"
            ],
            "locations": [
                "విశాఖపట్నం"
            ],
            "content": "[ తల్లు ల కు ]\nగోరింట పువువంటి కొడుకు నెత్తుకుని\nబాలింత వచ్చింది బావినీళ్లాకు\nఏ దేది బాలింత ? యెంత చక్కందొ!\nమాచిన్ని పటుచీర మడమలకు పసుపు,\nకళ్లదీ కాటుకా పళ్లదీ యెరుపు,\nమావాడ బాలింత అబ్బాయి తల్లి.\nఏటికీ కాలువ యెంతదూరమ్ము\nయెత్తి పెంచిన తల్లికెంత మోహమ్ము!\nకాలువ నీళ్లన్ని కడు సంద్రమాయె\nకడలేని మోహమ్ము కన్న తల్లీకి.\nఇంతంత దీపమ్ము యిల్లెల్ల వెలుగు\nచుక్కల్ల చందమామ జగమెల్ల వెలుగు\nగోరంత దీపమ్ము కొండల్ల వెలుగు\nగోపాల కృష్ణమ్మ మందల్ల వెలుగు\nమాడంత దీపమ్ము మేడలకు వెలుగు\nమారాజు అబ్బాయి మాకళ్ల వెలుగు.\nఊచకా ఊగదే ఉయ్యాలచేరు\nపాడకా నిదరోడు పట్టి అబ్బాయి\nవిశాఖపట్నాన విసిరింది గాలి\nవింజరపు రేవున్న తేలిందివాడ.\nవర్తకుడి పేరేమి వాడపేరేమి ?\nవాడలోపోసినా దినుసు పేరేమి?\nవర్తకుడు అబ్బాయి వాడ నావాడ\nవాడలోపోసినా దినుసు ముత్యాలు.\nఉయ్యాలలో బాల వుగ్గుకేడుస్తే\nఉత్తమ్మ యశోద వూచి వుగ్గొయ్యి\nపల్లకిలో బాల పాలకేడుస్తే\nచల్లనీ మామయ్య, చందమామయ్య\nపాలోసి పోవయ్య పసిబాలకీవు.\nదేవుడి గుళ్లోన దేవుడాడేని'\nదేవేంద్ర సభలోన జూదమాడేని\nపరమేశు గుళ్లోను పాములాడేని\nపణతి నానట్టింట బాలలాడేని.",
            "book_page_end": 53
        },
        {
            "title": "వేలం వెట్టి కథ",
            "book_page_start": 54,
            "pdf_page_start": 56,
            "pdf_page_end": 57,
            "author": "కె. దుర్గాంబ",
            "genre": "హాస్యం",
            "moral": "తెలివైన మంత్రి మాటల్లో చెప్పలేనిదాన్ని ఆచరణలో చూపించి రాజును సంతృప్తిపరిచాడు.",
            "keywords": [
                "వేలం వెట్టి",
                "మంత్రి సుబుద్ధి",
                "రాజు",
                "గాడిద",
                "పుణ్యం"
            ],
            "characters": [
                "రాజు",
                "మంత్రి సుబుద్ధి",
                "కంచర గాడిద యజమానులు"
            ],
            "locations": [
                "పూరు"
            ],
            "content": "అబ్బాయిలూ, అమ్మాయిలూ! మీకు ఈ కథ తెలుసునా? పోనీ నే చెప్తావినండి. ఏం. అనగా, అనగా, ఒక పూరిలో, ఒక రాజూ, మంత్రీ వుండేవారు. ఆ మంత్రి పేరు సుబుద్ధి. ఒకరోజున రాజు మంత్రినిపిలిచి, \"వేలం వెళ్లి అంటే ఏమిటి” అని అడిగాడు.\nమంత్రి ఏమిచెప్పుతాడు? అందుకని రాజుగారితో \"రెండు రోజులు గడు వివ్వండి చూపిస్తాను\" అన్నాడు. ఆ మర్నాడు పొద్దున్నే లేచి స్నానంచేసి, వీబూదిపెట్టుకుని, వూరి చివర కంచర గాడిదలు వుంటే, వకదానికి మూడు ప్రదక్షిణాలుచేసి, ఒక వెంట్రుకపీకి చెవులో పెట్టుకున్నాడు. ఆగాడిద కల వాళ్లు పూళ్లోవున్న తదితరులు “యేమిటీ బాబూ ఆలాచేశారు\" అని అడిగారు.\nఈగాడిద “మధురనుంచి వచ్చింది. దీనికాళ్లు వసుదేవుడు పట్టుకున్నాడు. అంది చేత పుణ్యంవస్తుందని అలా చేశాను\"అని మంత్రిఅన్నాడు. ఆమాట వినివూరంతా ఒక్కరొక్కరే వెళ్ళటం మూడు ప్రదక్షణాలుచేసి దాని వెంట్రుక వొకటి పీకి చెవులో పెట్టుకోటం మొదలుపెట్టారు.\nఇల్లా చెయ్యటంతో ఆ గాడిద బొచ్చంతా ఊడి చావుకుసిద్ధం అయింది. ఈ సంగతి రాజుగారికికూడా తెలిసి మనంకూడా చూద్దామని బయలుదేరి వెళ్లి మూడు ప్రదక్షణాలుచేసి ఒక వెంట్రుక పీకినాడు.\nదానితో ఆగాడిద చచ్చిపోయింది. ఆ గాడిదకలవాళ్లు, “మాబ్రతుకు ఈ గాడిద తోనేవున్నది. మీ చేతులలో చచ్చిపో యింది. దీనిఖరీదు ఇవ్వ\" మన్నారు.\nఅప్పుడు రాజు మంత్రినిపిలిచి, ఇదేమిటి ఇల్లావచ్చింది అని అడిగాడు. అప్పుడు మంత్రి అన్నాడుకదా \"మీరు వేలం వెట్టి అంటె యేమిటని అడిగారు. దానికి నోటితో సమాధానంచెపితే మీకు నచ్చేది కాదు. అందుకని ప్రత్యక్షంగా చూపిస్తే తెలుస్తుందని ఇలా చేశాను\" అని అన్నాడు. రాజు, మంత్రితెలివికి సంతో షించాడు.\nగాడిదవాళ్లకు కొంత సొమ్ము ఇచ్చి వాళ్లను పంపించేశారు.\nకధ కంచికి, మనం ఇంటికి.",
            "book_page_end": 55
        },
        {
            "title": "బాబు రాజేంద్రప్రసాద్",
            "book_page_start": 57,
            "pdf_page_start": 59,
            "pdf_page_end": 61,
            "author": "చందమామ బృందం",
            "genre": "జీవిత చరిత్ర",
            "moral": "కష్టపడి చదవడం, దేశభక్తి, నిబద్ధత ఒక వ్యక్తిని గొప్ప నాయకునిగా తీర్చిదిద్దుతాయి.",
            "keywords": [
                "రాజేంద్రప్రసాద్",
                "కాంగ్రెస్",
                "విద్యాభ్యాసం",
                "ఖద్దరు",
                "వాలంటీరు"
            ],
            "characters": [
                "బాబు రాజేంద్రప్రసాద్",
                "మహేంద్రప్రసాద్ (అన్న)",
                "తల్లి",
                "ప్రిన్సిపాల్"
            ],
            "locations": [
                "జిరాదేయి (బీహార్)",
                "ఛప్రా",
                "కలకత్తా"
            ],
            "content": "కాంగ్రెస్నయకులకు జేజేలు కొట్టేటప్పుడు బాబు రాజేంద్ర ప్రసాద్ పేరు మీరువినే ఉంటారు. ఆయనకథ మీకు తెలుసునా ?\nబాబు రాజేంద్రప్రసాద్ తాత మిశ్రీలాల్గారు. పెదతాత చౌధురీ లాల్గారు. తండ్రి మహదేవ్ సహాయ్ గారు; అన్న మహేంద్ర ప్రసాద్గారు. జన్మస్థానం బీహా రులోని జిరాదేయి అనేగ్రామం.\nబాబు రాజేంద్రప్రసాద్ కు చిన్నప్పటినుంచి ఒక అలవాటు ఉండేది. ప్రొద్దుగ్రుంకటం ఆల స్యం, గుర్రున నిద్రపోయేవాడు. ఒక్కొక్కప్పుడు అన్నం తిన కుండాకూడా పండుకొనేవాడు. తల్లి ప్రేమతో మంచంమీది నుంచి ఎత్తుకొనివచ్చి అన్నం పెట్టేది. ఒకప్రక్క నిద్రపోతూ నే అన్నం తినేవాడు. ఇలా పెందలాడే నిద్రపోయే అలవాటు ప్లీడరు పనిచేసే రోజులలోకూడా పోలేదు. ఒకమాటు ఆయన ప్రొద్దుపోయే దాక మేలుకొందామని ప్రయత్నిం చాడు. రాత్రి నిద్రవస్తున్న సమయం లో పుస్తకం చేతిలోపట్టుకొని నిల బడ్డాడు. కాని నిద్ర ఆగలా. వీరు చుకు కిందపడ్డాడు. పుస్తకం పోయి దూరంగా పడ్డది, తలపోయి మంచం పట్టెకు కొట్టుకొంది అయినా ఆయనకు మెలుకువరాలా. తెల్లవారుజామునలేచి చూచుకొంటే ముఖాన బొప్పికట్టిఉంది.\nరాజెన్బాబుకు విద్యాభ్యాసం ఇంటి లోనే ఆరవయేట మౌల్వీసాహేబ్్వద్ద జరిగింది. చిన్నప్పటినుంచి పర్షియన్ భాష శ్రద్ధాభక్తులతో చదివాడు. తరు వాత హైస్కూలుచదువు ఛప్రాలో.\nచిన్నప్పటి నుంచి రాజెన్బాబు కష్ట పడి చదివేవాడు పైగా తెలివితేటలు కూడా ఉన్నాయి. ఉపాధ్యాయులు ఆయన తెలివితేటలకు ఆశ్చర్యపడి సంవత్సరం మొదట్లోనే చదువుతున్న తరగతినుంచి పై తరగతికి ఒక్క సారిగా పంపించారు. మ హేంద్రప్రసాద్ గారికి చిన్నప్పటి నుంచి దేశమన్నా, దేశపరిశ్రమలన్నా ఎంతో అభిమానం. ఈ అభిమానం తమ్ముడైన రాజేంద్రప్రసాద్ లో కూడా నాటుకొనేటట్లు చేశాడు. అందువల్లనే ఖద్దరు ఉద్యమం బయలుదేరకపూర్వమే 1890 నుంచికూడా రాజెన్బాబు ఖద్దరు తప్ప మరొకటి కట్టేవాడుకాడు. స్వడే వస్తువులనే వాడేవాడు.\nచిన్న తరగతులనుంచికూడా రాజెన్ బాబు చదువులో తతిమ్మావిద్యార్థుల కంటే మిన్నగా ఉండేవాడు. స్కూలు ఫైనల్పరీక్షలో కలకత్తా విశ్వవిద్యా లయానికంతకు మొట్టమొదటివాడుగా నెగ్గాడు. రాజెన్బాబు తరువాత ఎఫ్. ఏ., బి. ఏ. ఆనర్సు కలకత్తాలో చదివాడు. విశ్వవిద్యాలయం పరీక్షలకు ఏ విద్యా ర్థులు కూర్చోటానికి అర్హులో నిర్ణయిం చటానికి ప్రత్యేకంగా పరీక్షలు జరిగేవి. వీటినే సెలెక్షన్ పరీక్షలు అంటారు. యఫ్. ఏ. సెలెక్షన్ పరీక్షకు, ఆనర్సు సెలెక్షన్ పరీక్షకు రాజెన్బాబు కూర్చు న్నప్పుడు ఒకగమ్మత్తు జరిగింది.\nయఫ్. ఏ. సెలెక్షన్ ఫలితాలు ప్రక టించటానికి ప్రిన్సిపాల్ స్వయంగా క్లాసు కు వ చ్చాడు. తాను బాగా మార్కులు సంపాయించి మొదటివాడు గా పాసైనట్లు రాజెన్బాబుకు తెలుసు. అందువల్ల నిబ్బరంగా కూర్చున్నాడు. ప్రిన్సిపాల్ చదివిన పేర్లలో రాజెన్బాబు పేరు రాలేదు. రాజెన్ బాబులేచి, “నేను పాసయ్యాను, నా పేరు రాలేదేమి?\" అని అడిగాడు. ప్రిన్సిపాల్ మండి పడుతూ, \"నువ్వు తప్పి ఉంటావు. అందువల్లనే నీ పేరు ఇందులో లేదు,\" అన్నాడు. “కాదండి, నేను పాసయ్యా ను” అన్నాడు రాజెన్బాబు. “మళ్ళీ మాట్లాడావంటే అయిదురూపాయలు జరిమానా వేస్తాను\" అన్నాడు ప్రిన్సి పాల్. తన పేరు లేదన్న ఆందోళనతో ఆయన మళ్ళీ మాట్లాడటానికి ప్రయ త్నించాడు. ప్రిన్సిపాల్ \"పదిరూపా యలు నీకు జరిమానా విధించాను,” అన్నాడు. మళ్ళీ ఆయన ఏదో చెప్ప బోయాడు. ప్రిన్సిపాల్ జరిమానాను 15 రూపాయలకు పెంచాడు. ఇలా జరిమానా పెరిగి పెరిగి 25 రూపాయ లయింది. ప్రిన్సిపాల్ వెంటవచ్చిన గుమాస్తా రాజెన్బాబును ఎరుగును. అతడు వెనకనుంచి మాట్లాడవద్దని రాజెన్బాబుకు సైగచేశాడు. అప్పటికి ఆయన ఊరుకొన్నాడు. తరువాత విచా రిస్తేగుమాస్తా పొరపాటునరాజెన్ బాబు పేరు వదిలిపెట్టాడని తేలింది.\nఆయన కేవలం చదువుతోనే కూర్చో లేదు. బెంగాల్ విభజన ప్రతికూల ఉద్యమంలో పాల్గొన్నాడు. 1906 లో బీహార్ రాష్ట్రీయ విద్యార్థిసంఘాన్ని నెలకొల్పాడు. ఆ సంవత్సరంలోనే కల కత్తా అఖిలభారత సమావేశసందర్భం లో వాలంటీరుగా పనిచేశాడు.\nతరువాత అయిదు సంవత్సరాలకే, అంటే 1911 లో కాంగ్రెస్ వర్కింగ్ కమిటీ సభ్యుడయ్యాడు. ఆనాటినుంచి నేటివరకూ ఆ సభ్యత్వం ఆయనకు వస్తూనే ఉన్నది.",
            "book_page_end": 59
        }
    ],
    "statistics": {
        "total_stories": 18,
        "author_counts": {
            "ఉమా దేవి": 1,
            "చందమామ బృందం": 10,
            "మం. పా. శాస్త్రి.": 1,
            "ఏటుకూరి రవీంద్రం": 1,
            "వై. మనుబ్రహ్మాచార్యులు": 1,
            "కనుపర్తి వరలక్ష్మమ్మ": 1,
            "చలం": 1,
            "దీవి భానుమతీదేవి": 1,
            "కె. దుర్గాంబ": 1
        },
        "genre_counts": {
            "కవిత్వం": 3,
            "జానపద కథ": 3,
            "భక్తి": 1,
            "పౌరాణికం": 1,
            "హాస్యం": 4,
            "నీతి కథ": 2,
            "వ్యాసం": 1,
            "దేశభక్తి": 1,
            "జోలపాటలు": 1,
            "జీవిత చరిత్ర": 1
        }
    }
}