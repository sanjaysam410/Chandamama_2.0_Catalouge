{
    "book_id": "చందమామ_1947_07",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 9,
            "author": "చందమామ బృందం",
            "genre": "సంపాదకీయం",
            "moral": "చందమామ పిల్లలందరికీ వినోదాన్ని పంచుతుంది. (Implicit)",
            "keywords": [
                "పత్రికా ఆరంభం",
                "చందమామ",
                "కథలు",
                "జాబిల్లి",
                "తెలుగు పిల్లలు"
            ],
            "characters": [
                "చందమామ",
                "తెలుగు పిల్లలు",
                "శ్రీరాముడు",
                "కౌసల్య",
                "చలం",
                "దీక్షితులు"
            ],
            "locations": [
                "భూలోకం",
                "ఆకాశం"
            ],
            "content": "తెలుగు పిల్లల్లారా ! మీకు ఊహ వచ్చినప్పటినుంచీ నన్ను మీ చిట్టి చిట్టి చేతులతో 'చందమామ రావే, జాబిల్లి రావే', అని పిలుస్తూ ఉండేవాళ్లు. మీరే కాదు; మీలాగా మీ అమ్మ, మీ నాన్న, మీ అవ్వ, మీ తాత, మీ ముత్తవ, మీ ముత్తాత, ఆయన తండ్రి, ఆయన తాత, అందరూ నన్ను 'మామా' అనే పిలిచేవాళ్లు. నేను నవ్వేవాణ్ణి. నా నవ్వుచూస్తే మీకు ఎకడలేని సంతోషం. నన్ను తెచ్చిపెట్టమని అమ్మతో పోరు పెట్టేవాళ్లు! చూశారూ? మీరేకాదు, శ్రీరాముడు కూడా వెనక ఇలాగే పోరుపెట్టాడు. అప్పుడు వాళ్ల అమ్మ కౌసల్య ఏమిచేసిందనుకున్నారు? అద్దం తెచ్చి యిచ్చింది! పాపం, అద్దంలో నా బొమ్మ చూసి నేను వచ్చానని ఏడుపు మానాడు! చూశారూ శ్రీరాముడు ఎంత అమాయకుడో!\nఅయితే నేను మీ ముత్తాతల, తాతల, తండ్రుల కాలంలో రాలేకపోయాను. కాని ఇప్పుడు. వస్తున్నాను. మీకూ, మీ చెల్లెళ్లకూ, అక్కలకూ, అన్నలకూ, తమ్ముళ్లకూ కనిపిస్తాను. క్రింద భూలోకంలో, పైన ఆకాశంలో నేను చూసిన వింతలు, విడ్డూరాలు అన్నీ చెప్పుతాను. నాకు తెలిసిన కధలు, శాస్త్రాలు, పాటలు, పదాలు, గమ్మత్తులు, అన్నీ మీకు వినిపిస్తాను. ఇదుగో ఇప్పుడు కొన్ని చెప్పుతున్నాను. ఇప్పటి కివి చాలుకదూ? చాలకపోతే నాకు చెప్పండి. వచ్చే నెల వాటి అన్నిటితో మీ దగ్గరికి వస్తాను. మీ చందమామ.\nఆహ్వా న ము. చందమామా రావే, జాబిల్లి రావే రైలెక్కి రావే, రష్యాకధలు తేవే ఇంజనెక్కి రావే, ఇంగ్లీషు కధలు తేవే బస్సెక్కి రావే, బాంగ్లా కధలు తేవే కారెక్కి రావే, కాంమ్రేడ్ కధలు తేవే హారన్ ఊత్తూ రావే, ఆకలికధలు తేవే కొండెక్కి రావే, కోటి వేలు తేవే ఒలిచిన చోకలేట్లు ఒళ్లో పెట్టుకొని కరిగిన ఐస్క్రీం చేత్తో పట్టుకొని అలా అలా అలా వచ్చి, మా తెలుగుపిల్లల తీపి నోట్లో పోసిపోవే.",
            "book_page_end": 9
        },
        {
            "title": "ఉడతపాటలు",
            "book_page_start": 8,
            "pdf_page_start": 10,
            "pdf_page_end": 11,
            "author": "కృష్ణ శాస్త్రి",
            "genre": "బాలగేయం",
            "moral": "ప్రయాణంలో సౌలభ్యంతో పాటు ప్రమాదాలు కూడా ఉంటాయి.",
            "keywords": [
                "ఉడత",
                "ప్రయాణం",
                "రైలు",
                "స్టీమరు",
                "ఏరోప్లేన్"
            ],
            "characters": [
                "సీత",
                "ఉడత"
            ],
            "locations": [
                "యూరోపు",
                "సీమ",
                "రామేశ్వరం",
                "కాకినాడ"
            ],
            "content": "సీత ఏరోప్లేన్ తెచ్చావా, ఉడతా, ఉడతా, నే యూరోపు వెళ్లాలి ఉడతా, ఉడతా!\nఉ డ త హెూరుగాలి కొట్టొచ్చు, కారుమబ్బు పట్టొచ్చు, ఏరోప్లేను తేలేను సీతా, సీతా, నే యూరోపు రాలేను సీతా, సీతా!\nసీత స్టీమరేనా తెచ్చావా, ఉడతా, ఉడతా, నే సీమకెళ్లి రావాలి, ఉడతా, ఉడతా!\nఉ డ త ఏ తుపాను వస్తుందో! ఏ కెరటం లేస్తుందో! స్టీమరేనా తేలేను సీతా, సీతా! నే సీమకేనా రాలేను సీతా, సీతా!\nసీ త రైలుబండి తెచ్చావా ఉడతా, ఉడతా, నే రామేశ్వరం' వెళ్లాలి ఉడతా, ఉడతా!\nఉ డ త అడుగడుక్కి వంతెనలు, నడుమ నడుమ సొరంగాలు, రైలుబండి తేలేను సీతా, సీతా, నే రామేశ్వరం రాలేను సీతా, సీతా!\nసీ త కారుగాని తెన్చావా ఉడతా, ఉడతా, నే కాకినాడ వెళ్లాలి ఉడతా, ఉడతా !\nఉ డ త పెద్ద బస్సు లెదురొస్తయ్, ఎద్దుబళ్లు అడ్డాస్తయ్, కారేన తేలేను సీతా, సీతా, నే కాకినాడ రాలేను సీతా, సీతా!\nసీ త సైకిలేన తెచ్చావా ఉడతా, ఉడతా, నే సరదాగా వెళ్లాలి ఉడతా, ఉడతా!\nఉ డు త మలుపు గెలుపు తిరగాలి, మనిషొస్తే ఒరగాలి, సైకిలేన తేలేను సీతా, సీతా, నే సరదాగా రాలేను, సీతా, సీతా !",
            "book_page_end": 9
        },
        {
            "title": "నక్క బావ",
            "book_page_start": 10,
            "pdf_page_start": 12,
            "pdf_page_end": 14,
            "author": "చందమామ బృందం",
            "genre": "నీతికథ",
            "moral": "అతి ఆశతో చేసే మోసాలు చివరకు ద్రోహులుకే శిక్షను తెస్తాయి.",
            "keywords": [
                "నక్క",
                "మంగలి",
                "తోట",
                "మోసం",
                "ప్రతీకారం"
            ],
            "characters": [
                "జిత్తులమారి నక్క",
                "మంగలి"
            ],
            "locations": [
                "అడవి",
                "మంగలి పళ్లతోట"
            ],
            "content": "అనగా అనగా ఒక అడివిలో ఒక నక్క ఉండేది. అది చాలా జిత్తుల మారిది. అది ఎక్కడినించి వచ్చిందో, ఎప్పుడు వచ్చిందో ఎవరికీ తెలియదు. దానితరహా అంతా చిత్రంగా ఉండేది. అందుకని మిగతా నక్కలన్నీ “నువు తినవచ్చు, మిగతావి అమ్ముకుని పొది మా కులముదానివేకాదు పొ\" మన్నవి. దానితో మాట్లాడటంకూడా మానివేసినై.\nఇక నక్క ఏమిచేస్తుంది ? అక్కడ తన ఆటలు సాగకపోయేవరకు అడివికి దగ్గరగా ఉన్న ఊరు పోయి అక్కడ మంగలివానితో స్నేహం చేసుకున్నది. పాపం, ఆ మంగలి చాలా మంచివాడు. అతనికి ఈ నక్క సంగతి తెలియదు. పైగా నక్క చాలా పెద్దమనిషిలాగా తియ్యతియ్యగా మాట్లాడేది. అది నిజమని మంగలి నమ్మాడు. వాళ్లిద్దరికీ మంచిస్నేహం కలిసింది. ఒకనాడు నక్క మంగలితో అన్నది కదా \"మంగలి మామా, మంగలి మామా ! మనం పళ్లతోట వేసుకుం టే ఎట్లా ఉంటుంది ? మనం తిన్నన్ని నిండా డబ్బులు పోసుకోవచ్చు.” పాపం మంగలికి ఈ మాట లు వినేవరకు నోరు వూరింది. మామిడి మొక్కలు, సపోటా మొక్కలు, అరిటి మొక్కలూ తెచ్చి తోటవేశాడు. అక్కడక్కడా గుమ్మడిపాదులూ, దోసపాదు లూ పెట్టాడు. తనూ పెళ్లామూ కలిసి పాదులుచేసి, నీళ్ళు తెచ్చి. చెట్లకు పోసేవాళ్ళు. నక్క పైన కర్రపెత్తనం చేస్తూ కావిలి కాస్తున్నాననేది. కొన్నాళ్లకు తోట కాపుకు వచ్చింది. నక్క రాత్రంతా మేలుకుని కడుపు ఉబ్బేదాకా, పళ్ళు కాయలు మెక్కేది. ఒక పండు కాయ కనపడనిచ్చేది కాదు.\nఒకనాడు మంగలి “నక్కబావా, నక్క బావా ! తోటలో కాయలేమైనా ఉన్నా యా?\" అని అడిగాడు. “ఇప్పుడెక్క డివి ? వానాకాలం వస్తేగా దొరికేదీ ?\" అన్నది నక్క. పాపం, మంగలి నమ్హాడు. వానాకాలంవచ్చినాక అడిగాడు. “వానాకాలంలో ఎక్కడన్నా కాయలు ఉంటాయా? చలికాలం రావాలి \" అన్నది. చలికాలం వచ్చినాక అడిగితే, \"పిచ్చివాడా ! చలికాలంలో కాయలు దొరుకుతాయా, పిందెలు ఉంటాయి. ఎండాకాలంలో అడుగు,\" అని ఇట్లా ఏదో ఒకసాకు చెప్పుతూ మంగలిని ఒక కాయ తిన నివ్వలేదు. ఇంతలో ఎండా కాలం వచ్చింది. కాయలు కాచినై. నక్క ఒకనాటి రాత్రి అడివికిపోయి మిగతా నక్కలతో చుట్టరికం కలుపుకోవాలని వాటినన్నిటినీ విందుకు పిలిచింది. అవి వచ్చి, పొట్ట పట్టినన్ని తిని, మిగతావి తుంచి, కొరికి, మట్టిలో పారవేసిపోయి చక్షా పండుకొన్నవి.\nపాపం, మర్నాడు పొద్దున మంగలి వచ్చి తోట చూసుకుంటే కళ్ల వెంబడి నీళ్ళు వచ్చినై. చెట్లుని ఒక్క కాయ లేదు. ఒక్కమూలనుమాత్రం గుమ్మడి పాదుకు ఒక గుమ్మడికాయ ఉంది. అదీ ఆకులు కమ్మి ఉండటం మూలాన కనపడటంలేదు. నక్కచేసిన మోసానికి దాన్ని దండించాలనుకున్నాడు మంగలి . ఇంటోకిపోయి పొదిలో నుంచి మంగలి కత్తులు తీసి బాగా సానపట్టి గుమ్మడి కాయకి చుట్టూ కట్టాడు. ఆ కత్తులు కనపడ కుండా ఆ కులు అడ్డం పెట్టి, ఇంటికిపోయి హాయిగా నిద్రపోయాడు. మర్నాడురాత్రి తీరిగ్గా నక్షవచ్చింది. దానికి బాగా ఆకలి వేస్తున్నది. నెత్తురు కారకుండా ఉంటుందా ? నెత్తురు కారటం ఆగినతర్వాత బయలుదేరుదా మనుకున్నది. కాని ఆ నెత్తురు ఎండి గడ్డకట్టి అందులో ఇరుక్కుపోయింది. అందులోంచి కదలాలేదు, మెదలాలేదు. నకకి మంగలిమీద భలేకోపం వచ్చింది. \"నన్ను ఇందుట్లోనించి బయటికిరానియ్యి వీడిపని పట్టకపోతే:” అని శపధం చేసింది. పాపం: ముందు ఇది బయటపడితే కదా మంగలిపని పట్టటానికి. అబ్బాయి లూ. మనంకూడా చూద్దాము, నక్క వాడిపని ఎట్లా పట్టుతుందో",
            "book_page_end": 12
        },
        {
            "title": "తల్లిలేని పిల్లికూన",
            "book_page_start": 13,
            "pdf_page_start": 15,
            "pdf_page_end": 17,
            "author": "మా యా దే వి",
            "genre": "జంతు కథ",
            "moral": "ఎవరి మాతృభాష వారికే గొప్ప, దానిలోనే మాట్లాడడం శ్రేయస్కరం.",
            "keywords": [
                "పిల్లికూన",
                "ఆకలి",
                "మాతృభాష",
                "శారద",
                "పాలు"
            ],
            "characters": [
                "పిల్లికూన",
                "కుక్కపిల్ల",
                "కోడెదూడ",
                "కాకిపిల్ల",
                "కప్పపిల్ల",
                "మేకపిల్ల",
                "పెద్దపిల్లి",
                "శారద"
            ],
            "locations": [
                "ఊరు",
                "వీధి"
            ],
            "content": "అనగా అనగా ఒక ఊరు. ఆ ఊరి బైట వాములదొడ్లో ఒకపిల్లి ఉండేది. దానికో బుల్లి పిల్లికూన పుట్టింది. పాపం : పిల్లికూనని కన్న వెంటనే దాని తల్లి చచ్చిపోయింది. తల్లి లేని పిల్లికూనకి పిల్లిభాష తెలియనేలేదు. పిల్లికూనకి ఆకలివేసింది. పాలు కావాలి. కాని, ఎలా అడగాలో తెలియ లేదు దానికి, పాపం, ఆకలితో ఆవు రావురు మంటూ పిల్లికూన వీధిలో పడింది. ఏడుస్తూ నడుస్తోంది. దారిలో దానికొక కుక్కపిల్ల కనబడింది. పిల్లికూనని కుక్కపిల్ల అడిగిందిగదా: ‘పిల్లికూనా పిల్లికూనా గళ్ల గళ్ల పిల్లికూనా కళ్ల నీళ్లు ఎందుకమ్మా?' ఏడుస్తూనే అంది పిల్లికూన: ‘కుక్కపిల్లా : కుక్కపిల్లా ! ఒక్కసంగతి చెప్పగలవా ? ఆకలేస్తే పాలకోసం అమ్మనేమని అడుగుతావ్ ?' కుక్కపిల్ల అంది : 'భౌభౌమని అరుస్తాను పసందైన కుక్కభాష పాలు నీకుకావాలా భౌభౌమని అరిచిచూడు.' పిల్లికూన అంది : 'భౌభౌమని అరవలేను బాగులేదు కుక్కభాష మాతృభాషతప్ప నాకు మరోభాష వద్దు వద్దు.' అని పిల్లికూన అక్కణ్ణుంచి వెళ్లి పో యింది. దారిలో కోడెదూడ కనబడింది. అడిగితే,అంభా అని అరవమంది. పిల్లి కూనకి ఆ భాషా నచ్చలేదు. కాకిపిల్ల కనబడింది. కాకా అని అరవమంది. బెక బెక మని కప్పపిల్ల' కనబడింది. పిలవమంది. మేకపిల్ల కనబడింది. మేమే అని అడగమంది. పిల్లికూన ఏడుస్తూ వెళ్లి పోయింది. ఈ భాషలేవీ నాకు వద్దనుకుంది. ఆఖరికి ఒక పెద్దపిల్లి కనబడింది. ఏడుస్తున్న పిల్లికూనని బుజ్జగించి, ‘పిల్లికూనా, పిల్లికూనా ఎందుకమ్మా ఏడుస్తావ్?’ అని అడిగింది. ‘ఆకలేస్తే పాలకోసం అమ్మ నేమని అడుగుతావ్' అని అడిగింది పిల్లికూన. “ఓహో! ఆకలేస్తోందా పిల్లికూనా, పాలు తెస్తాను తాగు”అని శారద ఒక పళ్లెంనిండా పాలుపోసి తెచ్చింది. పిల్లి కూన సంతోషంతో పాలన్నీ తాగింది. తరవాత పిల్లికూనా, శారదా చాలా సేపు ఆడుకున్నారు. ఆఖరికి అలసిపోయి శారద నిద్రపోయింది. పిల్లి కూనకూడా ఒకమూల హాయిగా నిద్రపోయింది. ఇక కథ కంచికీ, మనం ఇంటికీ.",
            "book_page_end": 15
        },
        {
            "title": "తెనాలి రామలింగం",
            "book_page_start": 16,
            "pdf_page_start": 18,
            "pdf_page_end": 19,
            "author": "చందమామ బృందం",
            "genre": "హాస్యం",
            "moral": "తెలివిగా వ్యవహరించి, హాస్యంతో కష్టాల నుండి తప్పించుకోవచ్చు.",
            "keywords": [
                "తెనాలి రామలింగం",
                "వికటకవి",
                "కాళికాదేవి",
                "వరం",
                "హాస్యం"
            ],
            "characters": [
                "తెనాలి రామలింగం",
                "యోగి",
                "కాళికాదేవి (వెయ్యి తలలతో)"
            ],
            "locations": [
                "తెనాలి",
                "కాళికాదేవి గుడి"
            ],
            "content": "తెనాలి రామలింగం పేరు తెలియని పిల్లలు ఉండరు. అతని కాపేరు ఎలా వచ్చిందనుకున్నారు? తెనాలిలో పుట్టాడు కనుక తెనాలి రామలింగ మయాడు. ఆ రోజుల్లో తెనాలి చిన్న ఊరు. చిన్నప్పటినుంచి రామలింగం వట్టి చిలిపివాడు. ప్రతివాళ్లనీ పేర్లు పెట్టే వాడు. అతనికి నదురు బెదురు ఏ కోశానా ఉండేది కాదు. తనకు నచ్చనిదాన్ని వెక్కిరించటంలో మొనగాడు. ఒక రోజున రామలింగం వీధిలో ఆడుకొంటూవున్నాడు. ఒక యోగి ఆ దారిని పోతూ అతన్ని చూచాడు. రామలింగం రూపురేఖల్లోనూ, అతని మాటల్లోనూ యోగికి తెలివితేటలు కనిపించాయి. వెంటనే ఆయన రామలింగాన్ని దగ్గిరకు పిలిచి శక్తి మంత్రం ఉపదేశించి యిలా చెప్పాడు: \"నాయనా! ఈ మంత్రం వెయ్యిసార్లు కాళికాదేవి గుడిలో జపిస్తే, దేవి నీకు ప్రత్యక్ష మౌతుంది. వెయ్యి తలలతో కనిపిస్తుంది. నీవు భయపడగూడదు. అప్పుడు దేవి మెచ్చి నీవు కోరుకొన్న వరం ఇస్తుంది,” అని చెప్పి యోగి వెళ్లి పోయాడు.\nదేవి సరేనన్నది. రామలింగం అప్పుడు చెప్పాడు :-\n“అమ్మా! మాకు ఒక టే ముకు, కాని రెండుచేతులున్నాయి. ఎప్పుడన్నా జలుబు చేస్తే ఈ ఒకముక్కు చీదుకోటానికే రెండుచేతులు చాలటంలేదు. ఇక మీకా వెయ్యితలలు. కర్మంజాలక జలుబుచేస్తే ఆ వెయ్యిముక్తులు చీదుకోటానికి ఈ రెండుచేతులు ఎలా చాలుతాయా అని నవ్వు వచ్చింది.”\nదేవికూడా అతనిమాటకు నవ్వి- “నాయనా, నన్ను చూచి నవ్వినవాడివి ఇక నువ్వు ఎవరిని చూచి నవ్వవు గనుక. నీవు తప్పకుండా వికటకవి వవుతావు,” అంది. రామలింగం నమస్కరించి \"తల్లీ ఎటుతిప్పి చదివినా చెడనిమాట వరంగా ఇచ్చావు. ఇంతకంటే నాకు ఏమికావాలి,\" అన్నాడు. కాళిక అతని తెలివితేటలకు మెచ్చు కొన్నది. 'వికటకవి' అనే మాట ఎటు తిప్పిచదివినా మారేది ఏమి ఉంది? దేవి సంతోషించి మరొక వరంకూడా అతనికి ఇచ్చింది. “నీవు రాజాస్థానంలో విదూష కుడ వవుతావు. అంతే కాదు. నీలాగా పద్యం కూర్చటం మరొకరికి చేతకాదు.” అని ఆశీర్వదించింది. రామలింగం వికటకవిగా ప్రసిద్ధి కెళ్లాడు. ఆయన పేరుతో ఎన్నో హాస్య కధలు ఉన్నాయి. ఇవికాక వీరు రెండు మహాకావ్యాలు వ్రాశాడు. ఉద్భటారాధ్య చరిత్ర ఒకటీ. పాం డురంగ మాహా త్మ్యం రెండూ. పెద్దవాళ్లయి నాక మీరు వాటిని చదువుతారు కదూ.",
            "book_page_end": 17
        },
        {
            "title": "పండుటాకుల పాట",
            "book_page_start": 18,
            "pdf_page_start": 20,
            "pdf_page_end": 21,
            "author": "చందమామ బృందం",
            "genre": "ప్రకృతి",
            "moral": "ప్రతి వయస్సు, ప్రతి దశలోనూ ఆనందం ఉంటుంది. జీవిత చక్రంలో మార్పు సహజం.",
            "keywords": [
                "రావిచెట్టు",
                "చిగురుటాకు",
                "పండుటాకు",
                "జీవిత చక్రం",
                "ఆనందం"
            ],
            "characters": [
                "చిగురుటాకు",
                "రెమ్మ",
                "మండ",
                "కొమ్మ",
                "బోదె",
                "తల్లిచెట్టు"
            ],
            "locations": [
                "రావిచెట్టు"
            ],
            "content": "అనగా అనగా ఒక పెద్ద రావిచెట్టు. ఆ చెట్టు కొక పెద్దకొమ్మ. ఆ కొమ్మ కొక చిన్న రెమ్మ. ఆ రేష్త్రు కొక చిన్ని చిగురుటాకు చిగురుటాకును గాలి చల్లగా జోకొట్టింది. సూర్యకిరణాలు వెచ్చగా మేలుకొలిపాయి. ఆనందంతో ఉబ్బిపోయింది, చిగురుటాకు. ఇంతలో ఒకపాట సన్నగా వినిపించింది. ఈ పాట చుట్టుపట్ల చెట్లమీదినుంచి సన్న సన్నగావచ్చింది. ఈ పాటను పండుటాకులు విన్నాయి. అవికూడా పాట అందుకున్నాయి. రావిచెట్టుమీది పండుటాకులన్నీ పాడసాగాయి. చిగురుటాకు ఈపాట విన్నది. ఈపాట ఏమిటో దానికి అర్థం కాలేదు. 'పండుటాకులు రాలే వేళయింది' అని చెప్పింది పక్ష ఆకు. రాలి కిందపడటంలో ఆనందం ఉండి ఉండాలి అనుకున్నది చిగురుటాకు. రాలి కిందపడే భాగ్యం తనకు లేదే అని విచారించింది చిగురుటాకు.\nచిగురుటాకు తన విచారాన్ని రెమ్మకు చెప్పింది. రెము మండకు చెప్పింది. మండ కొమ్మకు చెప్పింది. కొమ్మ బోదెకు చెప్పింది. బోదె తల్లిచెట్టుకు చెప్పింది. తల్లిచెట్టు బోదెతో చిగురుటాకుకు ఈ విధంగా కబురుచేసింది: “చిగురుటాకును విచారించవద్దను. నన్నే అంటిపెట్టుకుని ఉండమను. నేనిచ్చే ఆహారం ఆరగించమను. ఎండలో చలి కాచు కోమను. గాలిలో ఆడుకోమను. పండుటాకుల పాటపాడే సమయం దానంతట అదే వస్తుంది. అప్పటిదాకా ఆగమను.” ఈమాట బోదె కొమ్మకు చెప్పింది. కొమ్మ మండకు చెప్పింది. మండ రెమ్మకు చెప్పింది. రెమ్మ చిగురుటాకుకు చెప్పింది. “అమ్మ చెప్పినట్టే చేస్తానులే,” అన్నది చిగురుటాకు. అది తల్లినే అంటిపెట్టుకున్నది. ఎంతో ఆహారం తీసుకున్నది. ఎండలో చలి కాచుకున్నది. గాలిలో ఆడుకున్నది. పెరిగి పెద్దదై ముదురు ఆకుపచ్చ రంగుకు తిరిగింది. క్రమంగా దానిరంగు తేలిక ఆకుపచ్చగా మారింది. తరవాత పసుపు పచ్చగా అయింది. మళ్లీ పండుటాకులపాట వినిపించింది. పండిన ఈ ఆకు కూడా ఆపాట విన్నది. మిగిలిన పండుటాకులతోపాటు పాడ నారంభించింది. పాట తెచ్చిన గాలి మెల్లిగా పండుటాకును చెట్టునుంచి వేరుచేసింది. పండుటాకు మెల్లిగా గాలిలో తేలుతూ క్రింద పడిపోయింది. కింద అనేకమైన ఎండుటాకు లున్నాయి. వాటిమధ్య పడి పండుటాకుకూడా వాటిలాగే దీర్ఘనిద్ర పోయింది.",
            "book_page_end": 19
        },
        {
            "title": "బండరాముడు",
            "book_page_start": 20,
            "pdf_page_start": 22,
            "pdf_page_end": 26,
            "author": "చూ డా మ ణి",
            "genre": "హాస్యం",
            "moral": "భయంతో ఆత్మవిశ్వాసం కోల్పోవడం వల్ల తెలివి తగ్గిపోతుంది. భయం లేకపోతే గొప్ప పనులు చేయవచ్చు.",
            "keywords": [
                "బండరాముడు",
                "పాఠశాల",
                "మేష్టారు",
                "శిక్ష",
                "పొడుముడబ్బీ"
            ],
            "characters": [
                "రాముడు (బండరాముడు)",
                "రాముడి తల్లిదండ్రులు",
                "మేష్టారు రమణయ్య (మాయలేడి)",
                "దుకాణదారు",
                "పిల్లకాయలు"
            ],
            "locations": [
                "పాఠశాల",
                "దుకాణం"
            ],
            "content": "ఎంతో ముచ్చటపడి మా అమ్మా నాన్నా నాకు శ్రీరామచంద్రమూర్తి వారిపేరు పెట్టుకున్నారు. పేరుపెట్టారే కాని అంతపొడుగుపెట్టి పిలవటానికి వాళ్లకే ఓపిక లేకపోయింది. అదీకాక నావంటి చిన్నిబుర్రగలవాడికి ఇంతపెద్ద పేరుదేనికీ? అందుచేత నా పేరు కుదించి 'రాముడు' అన్నారు. ఐతే, ఊళ్లోవాళ్లు ఈ పేరుకు ముందు రకరకాల తోకలు తగిలించారు. విష్ణుమూర్తికి వేయినామా లుంటే నాకు రెండువేలున్నాయి-బండ రాముడు, మొద్దురాముడు, రాచ్చిప్ప రాముడు, తిక్కరాముడు, మట్టిబుర్ర రాముడు, అడ్డతలరాముడు, పిచ్చి రాముడు, వెర్రిరాముడు, మన్నుతిన్న రాముడు, నిద్రమొహంరాముడు, దున్న పోతు రాముడు.... ఇలా ఎన్నో. మీకు కూడా ఏదన్నా మంచిపేరు దొరికితే దానితో నన్ను పిలిచుకోండి. నాకేమీ అభ్యంతరం లేదు. కాని నాకుమాత్రం ఈ పేర్లన్నిటిలోకీ బండిరాముడనే పేరు బాగుండేది. ఆ పేరుతోనే జాస్తిగా నన్ను పిలిచేవాళ్లు. మా అమ్మ నన్ను, “రా....ము.... ....లూ !\" అని చాలా పొడూగ్గా పిలిచేది. మా నాన్న మటుకు నన్ను రకరకాలుగా పిలిచేవాడు. ఆయన ఒకసారి పలికి నట్టు మరొకసారి పలికేవాడుకాదు. నా పేరుతో మానాన్న నవరసాలూ ఒప్పించేవాడు.\nఒక దసరా పండగనాడు నాకు అక్షరాభ్యాసం చేశారు. ఆ ముహూర్త బలిమిఏమో కాని నేను ఎప్పుడు పుస్తకం పట్టుకున్నా, అది నాచేతిలో తలకిందు గానే ఉండేది. “పుస్తకం సరిగా పట్టు కోరా, పశువా” అని మానాన్న మొట్టిన మొట్టికాయలూ, తిట్టినతిట్లూ, పెట్టిన తొడపాశాలూ ఇన్నన్ని కావు. “మొద్దు వెధవ! వెయ్యి పుఠాలు వేసినా వీడికి చదువురాదు. వెనకజన్మ లో వీడు ఏ గాడిదో అయిఉండాలి.” అని చెప్పేశాడుమానాన్న, విసుగుపుట్టి. అక్షరాభ్యాసం అయిన నాటినుంచీ నేను ఒక్క విద్యమాత్రం బాగానేర్చా. అదేమిటంటే దెబ్బలుతినటం. తోటి వాళ్లంతా నన్నే కొట్టేవాళ్లు; ఇరుగు పొరుగువాళ్లుకూడా, తమపిల్లలకు తగల వలసిన దెబ్బలు నాకే తగిలించేవాళ్లు; పైగా మాయింటికివచ్చి, \"మీ రాము డిట్లా చేశాడు, అట్లా చేశాడు\" అని ఫిర్యాదు చేసేవాళ్లు. మానాన్న నన్ను చావకొట్టేవాడు; ఇక మా అమ్మకూడా నాలాంటి గాడిదను కని, ఊళ్లో వాళ్ల చేతా మానాన్న చేతా దెబ్బలుపడటానికి వప్ప చెప్పినందుకు, కోపంవచ్చి నన్నే కొట్టేది. దీనికితోడు మానాన్నదగ్గిర నేను ఎనిమిది నెలలపాటు చదువుకున్నాను. అయిదు బళ్లూ నాకు వచ్చేలోగా ఎన్ని దెబ్బలు తినిఉంటానో మీరే ఊహించుకోండి. ఇలా దెబ్బలు తినడంవల్ల నావొల్లు బండబారి పోయింది. అందుకనేనేమో నాకు బండరాముడు అంటే ఇష్టం.\nచిన్నతనంలో నాకు తెలివిగలపనులు చెయ్యాలని ఉండేది. మంచిపనులూ చెయ్యాలని ఉండేది. దెబ్బలు తినటం అలవాటయినకొద్దీ ఈ ఉద్దేశం అడు గంటింది. దెబ్బలభయం మూలకంగా ఏపనిచెయ్యాలన్నా భయమే. అదీకాక ఏపనిచేసినా దెబ్బలే తగులుతున్నప్పుడు మంచిపనులేవో, చెడ్డపనులేవో తెలుసు కోవటం ఎలా? అందుచేత నాకు మంచీ చెడూ తెలుసుకునేశక్తిపోయింది. నేను సాధువునయాను. నా మెత్తతనం చూసి కొందరు నన్ను మొద్దురాము డనేవాళ్లు. ఇంక నాకు పెద్దచదువులు చెప్పటం మానాన్నవల్ల కాలేదు. అందుచేత నన్ను ఒకబడిలో వేశారు. నన్ను ఒకటోక్లాసులో చేర్చుకున్నా రు. మా క్లాసులోకల్లా నేనే పొడుగు. వయసులోకూడా నేనే అందరికన్నా పెద్ద. అందుచేత మిగిలిన వాళ్ల కెవరికీ తెలియని విద్య ఒకటి నాకుతెలుసు. అదేమి టంటే, చచ్చినా నోరు విప్పకపోవటం. నన్ను కొట్టినప్పుడల్లా పెద్దవాళ్లు, “నోరు మూసుకో, వెధవా! నోరుమూసుకో!” అనేవాళ్లు. వాళ్ళ ఉద్దేశం నేను పైకి ఏడవ రాదనో, మాట్లాడరాదనో నాకు తెలి యదు. నేనుమాత్రం నోరు మూసుకో వటం నేర్చుకున్నా. ఒకరోజు సాయంకాలం, క్లాసులో మా మేష్టారు పిల్లకాయల్ని, \"ఏం కధ చెప్పమన్నారు?” అని అడిగారు. పిల్లకాయలెవరూ మాట్లాడలేదు. నా పక్కన ఉన్న పిల్లవాడు నా చెవిలో, మాయలేడి కథ చెప్పమని అడుగు\", అని రహస్యంగా ఊదాడు. “మేష్టారూ, మాయలేడి కధ చెప్పండి,” అన్నాను. ఎందుకోగాని పిల్లకాయలంతా గొల్లున నవ్వారు. మేష్టారికళ్లు చింతనిప్పులల్లే అయా యి. ఆయనపళ్లు పటపటా కొరుకుతూ అంబశక్తికి మల్లే ఒక్కొక్క అడుగే వేసుకుంటూ, చేతిలో బెత్తం ఊపుతూ, “కోతివెధవా, పుండాఖోర్, బద్మాష్” అని తిడుతూ నామీదికివచ్చాడు. ఎన్ని దెబ్బలు తిన్నానో నేను లెక పెట్టలేదు. ఆ దెబ్బలతో ఆయనకోపం తీరిందో లేదో తెలియదు. అసలాయన నన్నెందుకు కొట్టిందీ, నేనేం తప్పుచేసిందీకూడా నే నెరగను. వాచిన కళ్లతో, బూరెలాగా పొంగిన వీపుతో ఇంటికి వెళ్లేటప్పుడు మా క్లాసు పిల్లకాయ ఒకడు నాతో చెప్పాడు : మేష్టారి పేరు రమణయ్యట; ఆయన చకచక ఎవ్వరికీ అందకుండా నడుస్తాడట. అందుచేత ఆయనకు మాయలేడి అని పేరు పెట్టారట. అందు కనేనట ఆ పేరంటే ఆయనకు కోపం.\nమర్నాడు నాకు బడికిపోటానికి బుద్ధి పుట్టలేదు. కాని మానాన్న మొట్టికాయల కంటే పంతులుగారి బెత్తమే నయమని వెళ్లాను. మేష్టారు నిన్న అనవసరంగా నన్ను కొట్టినందుకు ఇవాళ చాలాబాగా చూశారు. ఇవాళ మేష్టారికి డ్రాయింగు బొమ్మ వెయ్య బుద్ధయింది. చాక్పీసు తీసుకుని తేలు బొమ్మ వేస్తూండగా ఆయనకు పొడుంపీల్చవలిసిన అవసరం వచ్చింది. రొండినుండి పొడుండబ్బీ తీసిచూస్తే అందులో పొడుములేదు. ఆయన నాకేసిచూసి, నవ్వి, ఎంతో అపేక్షగా, “ఒరే, నాయనా, రాముడూ, ఇలారా”, అన్నాడు. నాకు చెమటలు పోశాయి. కాళ్లు వణుకుతూ ఆయన దగ్గిరికి వెళ్లా. \"ఒరే, అబ్బాయీ. ఈ పక్కదుకాణానికి వెళ్లి ఒక అర్ధణా నస్యం వేయించుకు రాగలవూ?” అన్నాడు. “వేయించుకు వస్తానండీ. నాకు దుకాణాలకు వెళ్లటం అలవాటే. మా వీధిలో వాళ్లందరికీ సరుకులు నేనే తెచ్చిపెడతాను. \"ఇవ్వండి,” అన్నాను ఉత్సాహంతో. ఆయనదగ్గిర పొడుము డబ్బీతోపాటు రెండు కాన్లు. తీసుకుని బయటికి పరుగెత్తాను.\nదుకాణంవాడికి పొడుముడబ్బీ, డబ్బులూ ఇచ్చి, పక్కనే గారడీ జరుగు తుంటే తొంగిచూశా. గారడీవాడు తుర కంలో ఏదో చెబుతున్నాడు. వాడితో ఇంకొకడు పాడుతూ డోలు కొడుతు న్నాడు. “ఓ అబ్బాయిలూ, మీలో ధైర్యంగలవా డెవడైనా ఇట్లా రండి\", అని గారడీవాడు పిలిచాడు. ఎవరూ రాలేదు. గారడీవాడికళ్లు నామీద పడ్డాయి. నామనసు ఊగింది పోవాలని. కాని మేష్టారిపొడుముడబ్బీ, బెత్తముజ్ఞాపకం వచ్చి, గబగబా దుకాణం దగ్గిరికిపోయి అక్కడఉన్న డబ్బీ తీసుకుని బడికి పరుగెత్తా. డబ్బీ మేష్టారి బల్లమీద పెట్టి వచ్చి మళ్లీ నాచోటులో కూర్చున్నా. మేష్టారు తేలుబొమ్మవేసి బల్లదగ్గి రికొచ్చి చూసుకునేసరికి బల్ల మీద నిప్పుపెట్టె ఉంది. ఇదేమిటని దాన్ని తెరిచిచూసేసరికి అందులోనుంచి ఒక తేలుపిల్ల బయటికి వచ్చింది. “రాముడు మేష్టారికి తేలుపిల్ల బహుమానం తెచ్చాడు”, అని క్లాసులో పిల్లకాయలు అరిచారు. నావీపు చెడింది అనుకున్నా. \"పొడుమేదిరా, రాముడూ,” అని అయ్యవారడిగాడు. అప్పుడు నాకు తెలిసింది, నేను పొడుముడబ్బీకి మారుగా ఎవరో అల్లరి పిల్లకాయ పెట్టిన నిప్పు పెట్టె తెచ్చానని. “ఇప్పుడేవెళ్లి క్షణంలో తెస్తానండీ”, అంటూ మళ్లీ దుకాణానికి దౌడుతీశా. నాస్థితి కనిపెట్టి దుకాణదారు నన్ను చాలా సేపు ఏడిపించి, నాచేత నీళ్లు తెప్పించి, దుకాణం ఊడ్పించి, ఆఖరుకు డబ్బీ ఇచ్చి పంపించాడు. ఆవిధంగా ఆ రోజు భగవంతుడి అనుగ్రహంవల్ల నాకు దెబ్బలు తప్పాయి. పొద్దున్నే లేచి ఎవరిదో మంచిమొహం చూసి ఉంటా.",
            "book_page_end": 24
        },
        {
            "title": "కాకమ్మక్క కధ",
            "book_page_start": 25,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "జంతు కథ",
            "moral": "సాటివారిని పంచుకొని తినాలనే మంచి బుద్ధి కాకులలో ఉంది. అపరిశుభ్రత మంచిది కాదు.",
            "keywords": [
                "కాకి",
                "కాకమ్మక్క",
                "నాయుడుగారు",
                "దొంగతనం",
                "సంగీతం"
            ],
            "characters": [
                "కాకి దంపతులు (కాకమ్మక్క, కాకిబావ)",
                "నాయుడుగారు (కుంభకర్ణుడు)",
                "నౌకరు"
            ],
            "locations": [
                "వేపచెట్టు",
                "నాయుడుగారిల్లు"
            ],
            "content": "కాకులు పురాణకాలంనించికూడా ప్రసిద్ధిగన్నవి. వెనక ఎప్పుడో ఒక కాకి అగస్త్యుడి కమండలం ఒలకబోసిం దట. అప్పుడు అందులో ఉన్న గంగ బయటికి వచ్చి నదిగా ప్రవహించింది. శ్రీరామచంద్రుడు సీతతో అరణ్యంలో ఉన్నప్పుడు ఒకనాడు ఒక కాకివచ్చి సీతామహాదేవి రొమ్ముమీద పొడిచింది. రాముడికి కాకిమీద ఆగ్రహం వచ్చింది. దగ్గిర ఉన్న గడ్డిపరక ఎత్తి కాకిమీద విసిరాడు. కాకి భయపడి మూడులోకాలూ తిరిగింది. రక్షించేవారు లేక ఆఖరుకు రామచంద్రుడినే శరణువేడింది. కాకికి ప్రాణం దక్కిందిగాని ఒక కన్ను పోయింది. ఆనాటినుంచీ కాకులకు ఒంటికంటి -చూపే. కాకి ఎట్లా చూస్తుందో మీ రెరుగు దురుగాదూ ? కాకులలో ఉన్న కొన్ని మంచి లక్షణాలు మనుషులలో కూడా లేవు. వాటిలో వర్ణభేదంలేదు. అందుక నే 'తెల్లనికాకులునులేవు తెలియర సుమతీ’ అన్నాడు కవి. కొన్ని కాకులను మనం మాలకాకు లంటాం. కాని నిజంగా వాటిలో అంటరానితనం లేదు. కాకులు ఇళ్ల కప్పుల మీద వరసగా కూర్చుని చదువుకోవటం చూశారా ? దాన్నే కాకి బడి అంటారు. కాకుల్లో ఇంకో మంచి బుద్ధికూడా ఉంది. ఒక కాకికి తినేటందు కేమైనా దొరికితే అన్ని కాకులనూ పిలు స్తుంది. అంతేకాని తనపొట్టకు మాత్రమే చూసుకోదు. వీటినిబట్టి కాకులు చాలా గొప్పవని చెప్పవచ్చు. అటువంటి ప్రసిద్ధిగన్న కాకి వంశంలో పుట్టింది మన కాకమ్మక్క. ఆవిడ గొప్ప సంగీత విద్వాంసురాలు. ఆవిడ గొంతెత్తి కాకధ్వనీ, కాకభైరవీ మొద లై న రాగాలు పాడితే దిక్కులు మారు మోగుతాయి. వినేవాళ్ల చెవులు చిల్లులు పడతాయి. కాకమ్మక్కయ్య మొగుడు కాకిణావ. చాలా విద్యలు నేర్చినవాడు. పిల్లల నెత్తి కొట్టి చేతిలో ఉన్న అప్పచ్చులు కా జెయ్యటంలో నేర్పరి. ఇన్ని గొప్ప గుణాలుచూసే కాకమ్మక్క కాకిబావను వరించింది. ఒకనాడు పొద్దున్నే కాకిబావయ్య కాకమ్మక్కయ్యతో అన్నాడు గదా : “ఒసే, కాకామణీ ! మనం ఈపూట ఎక్కడికైనా మంచిచోటికి విందుకుపోతే ఎట్లా ఉంటుందే ?\" అన్నాడు. బావకు సంతోషంగా ఉన్నప్పుడు అక్షయ్యను కాకామణీ అని పిలుస్తాడు. “బాగానే ఉంటుంది. ఎవరి ఇంటికి పోదాం?” అని రాగం తీసింది కాకమ్మ. కాకమ్మక్క ఎప్పుడూ మామూలుగా మాట్లాడదు, సంగీతంలోతప్ప. “దగ్గిరే నాయుడుగారిల్లుంది. పొద్దుటి పూట వారింటో చక్కని ఇడ్డెనలూ, ఉపా చేసుకుంటారు. ఆయితే నాయుడు గారు కుంభకర్ణుడు. బారెడు పొద్దెక్కి గాని లేవడు. ఏం మనుషులో వీళ్ళు! మనలాగా వీళ్లకు తెల్లారుజామునే లేచే అలవాటులేదు. వొట్టి సోమరిపోతులు. మన యిద్దరమూ నాయుడుగారింటికి పోదాం. నువు కమ్మగా ఆయనకు మేలు కొలుపులు పాడు. అప్పుడాయన లేచి మనకు ఫలహారం పెట్టిస్తాడు,” అన్నాడు కాకిబావ. నాయుడుగారి ఇంటిపక్షనే వేపచెట్టు ఒకటి ఉంది. దానికొమ్మ ఒకటి మేడ మీదికి ఉంది. ఆ కొమ్మమీద కాకి దంప తులు కూర్చున్నారు. ఇద్దరూ గొంతులు కలిపి ముచ్చటగా నాయుడుగారికి మేలు కొలుపు పాడ నారంభించారు. \"కాకా: కాకా క్రా : అక్రా: కిర్ క్రీ: క్రా క్రాంకి “కా అఅఅః కా అఅఅః క్రా అఅఅ : క్రు క్రీర్ :” కాకిపాటకు ఎంతటివాడై నానిద్రలేవవలిసిందే. కాకిపాట రుషుల తపస్సు కూడా భగ్నం చెయ్యగలదు. కాని నాయుడుగారు ఎద్దుమొద్దు స్వరూపం. అందుచేత ఆయన కాకిదంపతుల పాట లక్ష్యం చెయ్యకుండా గురకపెట్టి నిద్ర పోతున్నాడు. అందుచేత మన కాకిదంపతులు స్థాయి హెచ్చించి రాగం మార్చి ఇంకో మాంఛిపాట ఆరంభించారు. కాకభైరవి ఆలాపన జోరుగా సాగింది. అంతకంతకూ పంచమస్థాయికి వెళ్లింది. ఎట్లాగయితేనేం నాయుడుగారు లేచాడు. కాని కాకిపాట ఆనందించటానికి బదులు తనచేతికర్ర కాకులమీదికి కోపంగా విసిరివేశాడు. అది కాస్తా వేపకొమ్మల మధ్య చిక్షుకు పోయింది. చేసేదిలేక, నాయుడుగారు నౌకరును ఫలహారం పట్టుకురమ్మని కేకవేసి ముఖం కడుక్కోవ టానికి వెళ్లాడు. నౌకరు నాయుడుగారి పలహారం పట్టుకొచ్చి గదిలో పెట్టి వెళ్లాడు. ఆరు ఇద్దెనలూ, కమ్మని నెయ్యీ, గారెలూ, బిస్కట్లూ, వెన్నా, అన్నీ పళ్లెంలో ఉన్నాయి. కాకిబావా కాకమ్మక్కయ్యా చెట్టుమీదనుంచి దిగివచ్చి ఫలహారం ప్రారంభించారు. కాక మ్మక్కయ్య వొక్క ఇడ్డెనూ, వొక్ట్లగారే తిన్నది. కాకిబావ మాత్రం దిట్టంగా తిన్నాడు. అయితే ఇద్దరూ వెన్న నంజుకున్నారు. ఇద్దరి ముక్కులకూ వెన్న అంటింది. ఇద్దరూ కాసిని మంచి నీళ్ళు తాగారు. కాకిబావ నాయుడుగారి తివాసీమీద ముక్కు తుడుచుకున్నాడు. కాకమ్మక్కయ్య పక్క గుడ్డలతో తుడుచుకున్నది. ముక్కు తుడు చుకుంటూ ఉండగా కాకిబావకు మంచి ఆలోచన కలిగింది. ఫలహారం పళ్లె మంతా తనుపట్టుకు పోతే ఎంతబాగుంటుంది, అని? ఆలోచన బాగానే ఉంది కాని పట్టుకుపోవటం ఎట్లా? ఫలహారం పళ్లెం ముక్కుకు అరపదు. అందుకని కాకిబావ ఫలహారం పళ్లెం కింద ఉన్న గుడ్డను ముక్కుతో పట్టుకు లాగాడు. బల్లమీద పళ్లెమూ, గిన్నెలూ, గ్లాసులూ పెద్ద చప్పుడుతో కింద పడ్డాయి. ఇక గప్చిప్. అక్కడ ఏంజరిగిం దో కూడా చూడకుండా కాకిబావా, కాక మ్మక్కయ్యా ఊళ్లోకి ఉడాయించారు.",
            "book_page_end": 28
        },
        {
            "title": "కీలుగుఱ్ఱం",
            "book_page_start": 29,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "కాల్పనిక కథ",
            "moral": "అత్యాశ, మోసం దుష్ఫలితాలను ఇస్తాయి. తెలివిగా వ్యవహరించడం వల్ల కష్టాలు తొలగిపోతాయి.",
            "keywords": [
                "కీలుగుర్రం",
                "నవాబు",
                "శిల్పి",
                "సాహసం",
                "రాజకుమారి"
            ],
            "characters": [
                "నవాబు",
                "ఫిరోజిషా (నవాబు కొడుకు)",
                "జహనారా (నవాబు కూతురు)",
                "ముసలి శిల్పి",
                "వంగరాజపుత్రి",
                "గ్రీసురాజు",
                "భటులు",
                "వైద్యుడు"
            ],
            "locations": [
                "పర్షియా",
                "చందనపర్వతం",
                "గ్రీసు దేశం"
            ],
            "content": "అనగా అనగా ఒక నవాబు. ఆ నవా బుకు ఒక్కడే కొడుకు; ఒక్కతే కూతురు. కొడుకు చాలసాహసి. మిన్ను విరిగి మీదపడ్డా జంకేవాడుకాదు. పేరు ఫిరోజిషా. కూతురు చక్కని చుక్క పేరు జహనారా. ఆ నవాబు ప్రతి సంవత్సరం మహా వైభవంగా పీర్లపండగ చేసేవాడు. ఆ ఉత్సవాలు చూడడానికి దేశదేశాల నుంచి రాజకుమారులు, కవులు, గాయకులు, శిల్పులు వచ్చేవాళ్ళు. వచ్చి తమతమ విద్యలను చూపి నవాబువద్ద బహుమతులు పొందుతుండేవాళ్ళు. ఒకయేడు ఆ ఉత్సవాలకు ఓముసలి శిల్పి వచ్చాడు. ఇతర శిల్పులు ఆడే బొమ్మలు, పాడేబొమ్మలు, ఇంకా రక రకాల ప్రతిమలుతెస్తే, ముసలితాత ఒక కొయ్యబొమ్మ గుర్రాన్ని పట్టుకొచ్చాడు. తాతను చూడగానే తతిమ్మా శిల్పులకు ఎక్ట్లడలేని నవ్వువచ్చింది. \"ఈ గుర్రాన్ని నువ్వే చేశావా తాతయ్యా,” అని అడిగాడు ఒక శిల్పి. \"బలేగుర్రం తాతయ్యా, ఎంత కిస్తా వు?” అని వెక్షిరించాడు మరొక శిల్పి. “ఏమి గుర్ర మనుకున్నా వేమిరా అది దేవతాగుర్రం,” అన్నాడు మరొక శిల్పి. \"వాళ్లతో నీకెందుకుకాని దీన్ని ఎంతకిస్తావో నిజంగాచెప్పు తాతయ్యా.” అన్నాడు నవ్వకుండా మరొక శిల్పి. తాతకు కోపం వచ్చింది. \"మీరు కొనలేరు, మీ అబ్బలు కొనలేరు. ఎందుకు వచ్చినబాధ? పొండి, పొండి,\" అని కసిరాడు. నవాబు శిల్పులు తెచ్చిన బొమ్మలు చూచి మంచివాటిని పుచ్చుకొని ఆయా శిల్పులకు తగిన బహుమానమిచ్చాడు. చివరికి ముసలితాత కొయ్యగుర్రం మిగి లింది. \"ఏమిటి దీని విశేషం,\" అని అడిగాడు నవాబు. “ఏలినవారు చిత్తగిస్తే మనవి చేస్తాను. ఇది వట్టి చూపులగుర్రంకాదు. కీలుగుర్రం. ఇది కనుమూసి కనుతెరిచే లోపల చుక్కల్ని చూసివస్తుంది ఆకాశం అంతు కనుక్కొస్తుంది,\" అన్నాడు ముదివగ్గు. \"టటట్: అంతా అబద్ధం. అలాంటిది భూలోకంలో ఉండదు,” అన్నాడు నవాబు. \"ఏలినవారు అనుగ్రహిస్తే ఇప్పుడే చూపిస్తాను.\" అన్నాడు శిల్పి. \"ఇక్కడికి పదికో సు ల దూరంలో చందనపర్వతం ఉంది. దానిమీద మ సీదు. మసీదుకు పక్కన ఖర్జూరపుచెట్టు ఉంది. పోయి ఆ చెట్టు ఆకు పట్టుకురా చూస్తాను,\" అన్నాడు నవాబు. ముసలి శిల్పి నవాబు అనుమతి పుచ్చుకొని గుర్రమెక్కి ఏదో బుడుపు లాగావున్న మీట నొక్కాడు. గుర్రం ఆగమేగాలమీద లేచింది. అది ఎప్పుడు వెళ్లి ఎప్పుడు వచ్చిందో ఎవరికీ తెలీదు. నవాబు తెప్పరిల్లి చూచేసరికి ఖర్జూరపు ఆకు పుచ్చుకొని శిల్పి ఎదురుగా నుంచు న్నాడు. నవాబుకు ఎలాగైనా ఆ గుర్రాన్ని సంపాయించా లనిపించింది. \"నీకేమి కావాలన్నా కోరి పుచ్చుకో. నాకా కీలు గుర్రం మాత్రం యివ్వు,\" అన్నాడు. “అయితే మీ కుమార్తెను నాకిచ్చి పెళ్ళిచెయ్యండి,” అన్నాడు శిల్పి. అంతా తెల్లబోయారు. శిల్పిమూడుకాళ్లముసలి. అందులో పగలుచూస్తే రాత్రి కల్లోకి వస్తాడు. అలాంటివాడికి చూస్తూచూస్తూ, చక్కనిచుక్క, పదహారేళ్ల బాలను ఎలా ఇవ్వటం ? నవాబు ఆలోచించ సాగాడు. నవాబుకొడుకు పిరోజిషా అన్నా డు: — \"నీవు గారడీచేశావో లేక, ఆ గుర్రానికే ఆశక్తివుందో తెలీదు. అసలు ఇతరులు ఎక్కితే పోదేమో. నిజం తేల్చుకోకుండా ఎలాతీసుకోవటం ? నేను పరీక్షిస్తా.” అని, ఫి రో జిషా ఎకాయెకి వెళ్ళిని కీలుగుర్ర మెక్కి మీటనొక్కాడు. అది రివ్వున లేచి, చూస్తుండగానే మబ్బులోకి మాయమైంది. నవాబు, అతని బలగం తెల్ల బోయి చూస్తున్నారు. ఇంత సాహసం జరుగుతుందని ఎవరూ అనుకోలేరు. ఫిరోజిషా తిరిగి వస్తాడని ఎదురుచూస్తూ కూచు న్నారు. మధ్యాహ్నమైంది. ఆ చూకిలేదు. సాయంత్ర మైంది, అయిపులేదు, ప్రొద్దుగూకింది. ఆనవాలు లేదు. నవాబుకు పట్టరాని కోపం వచ్చింది. శిల్పి ఆ గుర్రాన్ని తేకపోతే తనకొడుకు యిలా అయ్యేవాడు కాదుగా. \"వీణ్ణి తీసికెళ్ళి జైలులో పడెయ్యండి. తరువాత చూదాము,” అన్నాడు. నవాబు శిల్పిని తీసికెళ్ళి భటులు జైల్లో తోశారు.\nఇక ఫిరోజిషా ఆ కీలుగుర్రంమీద వాయువేగంతో పైకిలేచాడు. ఆ వేగానికి అతనికి భయం కలిగింది. తాను ఎంత ఎత్తున ఉన్నానోనని క్రిందికి చూచాడు. మనుషులు కనిపించలా. చెట్లు కనిపిం చలా. తనకోట కనిపించలా. చందనగిరి మాత్రం చిన్ని పుట్టలాగా కనిపించింది. దానితో అతనికళ్ళు తిరిగాయి. గుర్రం జూలు గటిగా పట్టుకొన్నాడు. అది ఆక్షుండా పైకిపోతూవుంది. ఫిరోజిషాకు పెద్దలు తలుపుకొచ్చారు. అల్లారుముద్దుగా పెంచిన తండ్రి జ్ఞాపకం వచ్చాడు. రోజూ తనతో ఆడుతూ పాడుతూ వుండే చెల్లెలు జ్ఞాపకం వచ్చింది. స్నేహితులు జ్ఞాపకం వచ్చారు. అతనికి భయం మరీ ఎక్కువైంది. కళ్ళు మరీ గట్టిగా మూసు కొన్నాడు. గుర్రం వాయువేగ మనోవేగంతో పోతూనే వుంది. ఇలా కొంత సేపు పోగాపోగా ఫిరోజిషాకు జడుపు తగ్గింది. గుర్రాన్ని క్రిందికిదించటం ఎలాగా అని ఆలోచించాడు. ఎక్కడో దానికి మరొకమీట ఉండి తీరాలను కొన్నాడు. జూలులో వెదికాడు; కనిపించలా. జీనుప్రక్కన ఉన్న చీలలు తిప్పి చూచాడు; లాభం లేకపోయింది. చివరికి విసుగెత్తి దాని రెండు చెవులు పట్టుకొన్నాడు. గుర్రం వేగం తగి మెల్లగా క్రిందికి దిగ సాగింది. అప్పటికి అతని ప్రాణాలు కుదటపడ్డాయి. గుర్రపుచెవులు రెండు ఇంకా గట్టిగా వెనకకులాగాడు. చర్రున అది కిందికి దిగసాగింది. అలా దిగిదిగి చివరికి ఒక ఏడు అంత స్థుల మేడమీద వాలింది. అప్పటికి బాగా ప్రొద్దుపోయింది. పట్టణ మంతా మాటుమణిగివుంది. పిరోజిషా మెట్లు దిగి ఏడో అంతస్థు లోపలికి వెళ్ళాడు. అతనికి సంగీతం వినిపించింది. ఆ శబ్దాన్ని బట్టి వెళ్లాడు. మరకత మాణిక్యాలతో ధగ ధగ మెరుస్తూ వుంది, ఒక పెద్దగది. లోపలి కెళ్లాడు. అక్షడ ఒక హంసతూలికా తల్పంమీద రాజకుమార్తె పండుకొని ఉన్నది. ఆమె చుట్టూ చెలికత్తెలు పండుకొని నిద్రపో తున్నారు. ఫిరోజిషా తనకళ్ళను తాను నమ్మలేకపోయాడు. కలగంటున్నానేమో ననుకొన్నాడు. తనవొల్లు తాను గిచ్చు కొన్నాడు. బా ధ తెలుస్తూ నే వుంది. అప్పు డదంతా నిజమని అనుకున్నాడు. మళ్ళీ ఒకసారి రాజకుమార్తె వంక చూచాడు. చుక్లలమధ్య చంద్రుడిలాగా వుంది. బంగారపుజుట్టు, తళతళా మెరు స్తూవుంది. మెల్లగా వెళ్ళి ఆ జుట్టు మెల్లగా తాకాడు. రాజపుత్రి కళ్ళువిప్పి అతన్ని చూచింది. ఫిరోజిషా ఆమెను ప్రక్షకు తీసుకెళ్లి తన కధంతా చెప్పాడు. తనతో పర్షియాకువచ్చి తన్ను పెండ్లాడ వలసిందని ప్రార్ధించాడు. వంగరాజపుత్రికూడా అతన్ని ప్రేమించింది. రెండోవారికి చెప్పకుండా అతనివెంట బయలుదేరింది. ఇద్దరూ కీలుగుర్రమెక్కి పర్షియాలో తమ పట్టణంముందు వాలారు. మేళతాళాలు, బా జా భజంత్రీలు లేకుండా కొత్తపెండ్లికూతురును అంతః పురానికి తీసుకొనివెళ్ళటానికి ఫిరోజిషా మనస్సు ఒప్పలేదు. రాజపుత్రికకు ఇప్పుడేవస్తాననిచెప్పి ఆమెను, గుర్రాన్ని అక్కడి తోటలోని బంగళాలో దింపి ఒక్కడే ఇంటికి వచ్చాడు. నవాబు సంతోషానికి మేరలేక పోయింది. వెంటనే శిల్పిని విడుదల చేయించాడు. రాజపుత్రిని తీసుకురావటా నికి ప్రయత్నాలు ప్రారంభమయ్యాయి. ఈసంగతంతా శిల్పి విన్నాడు. గుప్పుడు చప్పుడుకాకుండా రాజకుమారి దగ్గరకు వెళ్ళి, “మిము ఈ గుర్రంమీద అంతః పురానికి తీసికొనిరమ్మన్నారు,” అన్నాడు. ఆమె నమ్మి కీలుగుర్రమెక్కి అతని వెనుక కూర్చుంది. శిల్పి మీట నొళ్లాడు. గుర్రం రివ్వున లేచి పోయింది. ఇక్కడ యిలా జరుగుతూవుండగా అక్కడ పర్షియాలో కాలినడకను బయలుదేరిన ఫిరోజిషా ఊళ్ళుదాటాడు, ఉకాలు దాటాడు. చీమలు దూరని చిట్టడవీ, కాకులు దూరని కారడవీ దాటాడు. ఎక్కడా తన రాజపుత్రిజాడ తెలియలేదు. ఏరులు పుత్రి లేక, తానుబ్రతకడం కల్ల అనుకొన్నాడు. ఎలాగైనా ఆమెను తిరిగి తీసుకురావాలని కాలి నడకను బయలుదేరాడు. శిల్పి ఎక్కినగుర్రం పోయిపోయి గ్రీసు దేశంలో ఒక మైదానంమీద దిగింది. రాజ కుమారి శిల్పిచేసిన మోసం తెలుసుకొని ఏడువ సాగింది. ఆ ఏడుపు వేటకువచ్చిన గ్రీసురాజు చెవులబడ్డది. అతడు చప్పునవచ్చి జరిగిన మోసం రాజపుత్రివల్ల విని శిల్పితల నరికివేశాడు. గ్రీసురాజుకుకూడా వంగరాజ పుత్రిమీద ప్రేమ ఏర్పడింది. ఇది ఏమాత్రం ఆమెకు ఇష్టంలేదు. రాజు బలాత్కారంనుంచి తప్పుకో టానికి పిచ్చిఎత్తినట్లు నటించసాగింది. దగ్గరకు వచ్చేవాళ్ళను రక్కేది, పీకేది. రాజు ఎంతో చిన్నపోయాడు. ఆమెపిచ్చి కుదర్చటానికి ఎందరో వైద్యుల్ని పిలిపించాడు. ఎన్నో మందు లిప్పించాడు. లాభంలేకపోయింది. నిజమైన పిచ్చి అయితేగా అసలు కుదరటానికి ? మేళతాళాలతో రాజపుత్రికి ఎదురుకోలు ఇవ్వడానికి వచ్చిన పరివారం జరిగినమోసం తెలుసుకొన్నది. ఈవార్త విని ఫిరోజిషా దిగాలుపడ్డాడు. రాజ దాటాడు, నదులుదాటాడు, గుట్టలెక్కా డు, మిట్టలెళ్లాడు. చివరికి గ్రీసురాజు పట్టణం చేరుకొన్నాడు. అక్కడ రాజ పుత్రి సంగతి విన్నాడు. ఫిరోజిషా వైద్యుని వేషంతో రాజు దగ్గరకు వెళ్లి “నాకు భూతవైద్యం తెలుసు. రాజపుత్రి పిచ్చి కుదురుస్తా\" నన్నాడు. రాజు సంతోషించి అతన్ని అంతఃపురానికి తీసుకువెళ్లాడు. కోత్త వైద్యుణి చూడగానే రాజకుమారికి పిచ్చి కొంచెం తగ్గిపోయింది. “రాజా, ఈ అమ్మాయికి ఒక కీలు గుర్రంమూలాన ఈ వ్యాధి కలిగింది ఈమెను ఆగుర్రంమీద ఎక్కించి చుట్టూ గుగ్గిలం ధూపం వెయ్యాలి. మంత్రాలు చదవాలి. అప్పుడుగాని ఈవ్యాధి పూర్తిగ పోదు. పదియేళ్ళు గడువిస్తే కీలుగుర్రం చేస్తాను,” అన్నాడు ఫిరోజిషా. \"ఈ భాగ్యానికి పది సంవత్సరా లెందుకు. మనదగ్గర ఒక కీలుగుర్రం ఉన్నది. దానితో చికిత్స చెయ్యి,” అన్నాడు రాజు. ఫిరోజిషా పాచిక పారింది. రాజ కుమారిని కీలుగుర్రం ఎక్కించి చుట్టూ దట్టంగా గుగ్గిలం ధూపం వేయించాడు. ఆపొగతెరలో తానుకూడా కీలుగుర్రం పై ఎక్కాడు. మీట నొక్కాడు. వాయు వేగంతో కీలుగుర్రం ఆకాశంలోకి ఎగిరి పోయింది. ఫిరోజిషా బెంగాలు రాకుమారితో క్షేమంగా ఇంటికిచ్చిచేరాడు. వారిద్దరికీ వైభవంగా పెండ్లి జరిగింది. పెండ్లి నాటి రాత్రి బెంగాలురాకుమారి కీలుగుర్రాన్ని తగలబెట్టించింది. దానితో వాళ్ళకష్టాలు తీరిపోయాయి. హాయిగా రాజ్యం ఏలు కుంటూ నూరేళ్ళు బ్రతికారు.",
            "book_page_end": 36
        },
        {
            "title": "పొట్టి పిచిక కథ",
            "book_page_start": 37,
            "pdf_page_start": 39,
            "pdf_page_end": 42,
            "author": "అవసరాల రామకృష్ణారావు. తుని.",
            "genre": "నీతి కథ",
            "moral": "పట్టుదల, ఉపాయం ఉంటే ఎంతటి కష్టమైనా తీర్చుకోవచ్చు. అన్యాయం చేసినవారు శిక్షార్హులే.",
            "keywords": [
                "పిచిక",
                "రొట్టిముక్క",
                "వడ్రంగి",
                "రాజు",
                "ఈగ",
                "న్యాయం"
            ],
            "characters": [
                "పొట్టి పిచిక",
                "వడ్రంగి",
                "రాజు",
                "లేళ్లు",
                "బోయవాడు",
                "ఎలక",
                "పిల్లి",
                "అవ్వ",
                "తాత",
                "ఆవు",
                "ఈగ"
            ],
            "locations": [
                "ఊరు",
                "చింతచెట్టు",
                "రాజభవనం",
                "ఉద్యానవనం"
            ],
            "content": "అనగా అనగా ఓ వూర్లో వక పొట్టి పిచిక వుండేది. అదేం చేసిందీ, ఊరల్లా తిరిగి ఉలవగింజ, చేనల్లా తిరిగి సెనగ్గింజ, పెరడల్లా తిరిగి పెసరగింజ, ఇల్లాం టివి ఎన్నోగింజలు పోగు చేసుకొని కొట్టి కొట్టి కొండంత రొట్టిచేసుకుంది. చేసుకుని, చింత చెట్టుమీద కూర్చుని, ఆ పిచి క ఆ రొట్టెను ఎగరేసుకుంటూ, ఎగరేసుకుంటూ, తింటూ ఉంటే, చీమతలకాయంత ముక్క చెట్టుతొర్రలో పడి పోయింది. అప్పుడా పిచిక ఏం చేసిందీ వడ్రంగి దగ్గరకి వెళ్లి వెళ్లి, \"వడ్రంగి, వడ్రంగి, అతి కష్టపడి కొండంత రొట్టెచేసుకుని తింటూంటే చీమ తలకా యంతముక్క చెట్టు తొర్రలో పడిపోయ్! చెట్టుకొట్టి అది తీసి పెట్టాలోయ్,” అంది. వడ్రంగి 'చీమ తలకా యంత ముక్కకై చెట్టు కొట్టాలా?' అని పక పక నవ్వాడు. అప్పు డాపిచిక కెంతో కోపంవచ్చి తిన్నగా రాజు దగ్గిరకి వెళ్లి, “రాజుగారూ, రాజుగారూ ! అతి కష్టపడి కొండంత రొట్టి చేసుకొని తింటూంటే చీమ తలకా యంతముక్క తొర్రలో పడిపోతే, వడ్రంగి తీసేడుకాదు. వడ్రంగిని దండించు రాజా.\" అంది. రాజుకూడా నవ్వి, “ఇంత చిన్నపనికి వడ్రంగిని దండించాలా? దండించను పో అన్నాడు రాజు. 'అమ్మా వీడిపని ఇలా వుందా !' అని ఆ పిచిక వెంటనే లేళ్లదగ్గిరకి వెళ్లి జరిగింది చెప్పి, “చెట్టు కొట్ట మంటే వడ్రంగి కొట్ట నన్నాడు. వడ్రంగిని దండిం చమంటే రాజు దండించ లేదు. రాజుకు ఉద్యానవన మంటే ఎంతో ఇష్టం. అది పాడుచెయ్యండి లేళ్లూ !” అంది. “ఈ చీమతలకాయంత రొట్టిముక్కకి చక్కటి రాజు పూలతోట పాడు చేస్తామా? చాలు, చాలు పో,” అన్నాయి లేళ్లు. “అమ్మ: వీటమ్మ కడుపు కాలా: ఈ వెధవ లేళ్ళకు ఇంత తెగులా!\" అని ఆ పిచిక ఏంచేసిందీ, బోయ వాడి దగ్గిరికివెళ్లి, ‘బోయాడూ! బోయా డూ! చీమ తలకాయంత రొట్టిముక్క చెట్టుతొర్రలో పడిపోయింది. తియ్యమంటే వడ్రంగి తీశా డు కా డు. వాడ్ని దండించమంటే రాజలా చేశేడుకాదు. రాజు గారి పూలతోటను పాడు చెయ్యమంటే లేళ్లలా చేశా యికాదు. లేళ్ల కాళ్లు బోయ విరక్కొట్టేడుకాదు. బోయ చెప్పులు కొరికి పాడుచెయ్యి ఎలకా!\" అంది. ఎలికెకూడా “నా వల్ల కాదు పొ” మ్మని అంది. “అమ్మ దొంగముండా, నీకెంత గర్వమే! అని పిల్లి దగ్గిరకి వెళ్ళి, “పిల్లిబావా! పిల్లి బావా!చీమతలకాయంత రొట్టిముక్క చెట్టుతొర్రలో పడిపోతే తియ్యమంటే వడ్రంగితీ సేడుకాడు. వడ్రం గిని దండించమంటే రాజలా చెయ్యలేదు. రాజు పూల తోట చెరుపమంటే లేళ్లలా చెయ్యలేదు. లేళ్ల కాళ్లు బోయ విరక్కొట్ట లేదు. ఎలక బోయ చెప్పులు కొరకలేదు. పిల్లి ఎలకను వేటాడలేదు. పిల్లి మీద అవ్వ వేడిపాలొయ్యలేదు. తాత అవ్వను చితక్కొట్ట లేదు. తాత, పాలుతియ్య దాని కొచ్చినపుడు 'ఫెడీ’ మని తన్ను ఆవూ,” అంది. 'అబ్బే, నే నలాచెయ్యను సుమా' అంది ఆవు. అప్పుడు పిచిక విచారిస్తూ, \"పొద్దున్నే లేచిఎవరిమొహం చూశానో, ఎవళ్ళ నడిగినా ఏమీ చెయ్యనంటున్నారు ఎలాగో \" అని ఏడుస్తూ కూర్చుంది. ఇంతట్లో ఓ ఈగ ఆ దారమ్మట వెడుతూ \"ఏం పిచికా ఏడుస్తున్నా\" వంటే, పిచిక జరిగినదంతా చెప్పి ఉపకారము చేసిపెట్ట మంది. అప్పుడు ఈగ ఏం చేసిందీ, వెంటనే వెళ్లి ఆవు చెవు లో దూరి నానా అల్లరి చేసింది. ఆవు ఆ బాధ భరించలేక తాతని తన్నింది. తాతకి కోపంవచ్చి అవ్వని చితకకొట్టాడు. అవ్వకు వళ్లుమండి పిల్లిమీద వేడి పాలొసింది. పిల్లి కోపం కొందీ ఎలక వెంటపడింది. ఎలక భరించలేక బోయ చెప్పులు కొరికింది. బోయ ఆ కోపం తీర్చుకోడానికి లేళ్ల కాళ్లను విరగకొట్టేడు. లేళ్ళు కోపంచేత రాజుగారి తోటను పాడు చే శాయి. రాజుకి బుద్ధివచ్చి వడ్రంగిని శిక్షించేడు. వడ్రంగి చచ్చి నట్టు చెట్టును నరికి, తొర్ర తవ్వి ఆ చీమ తలకాయంత రొట్టిముక్కనూ, తీసి పిచిక చేతిలో పెట్టేడు. పిచిక మళ్లీ ఎగవేసు కుంటూ ఎగ వేసుకుంటు ఆ రొట్టెముక్కను కమ్మగా తిన్నది.",
            "book_page_end": 40
        },
        {
            "title": "రుద్రమ్మ",
            "book_page_start": 41,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "చరిత్ర",
            "moral": "స్త్రీలు కూడా గొప్ప వీరులుగా, సమర్థవంతమైన పాలకులగా రాణించగలరు.",
            "keywords": [
                "రుద్రమ్మ",
                "కాకతీయ రాజ్యం",
                "యువరాజు",
                "కత్తిసాము",
                "సామ్రాజ్యం"
            ],
            "characters": [
                "రుద్రమ్మ",
                "గణపతిదేవుడు",
                "నారమ్మ (రాణి)",
                "మంత్రి",
                "చెలికత్తెలు",
                "సేనాని కొడుకు"
            ],
            "locations": [
                "కాకతీయ రాజ్యం",
                "ఆంధ్ర సామ్రాజ్యం",
                "విజయనగర సామ్రాజ్యం",
                "రాజభవనం"
            ],
            "content": "మనం మూడుసార్లు మహాసామ్రా జ్యం స్థాపించాము. మొదటిది ఆంధ్ర సామ్రాజ్యం, రెండోది కాకతీయ సామ్రాజ్యం, మూడోది విజయనగర సామ్రాజ్యం. ఈ మూడుసామ్రాజ్యాలు దక్షిణ దేశానికి చేసిన సేవ అంతా యింతాకాదు. వీటిని నెలకొల్పకుండా ఉన్నట్లయితే దక్షిణ దేశచరిత్ర మరొక విధంగా ఉండేది. ఈ సామ్రాజ్యాలను సమర్థతతో పరి పాలించినవారిలో స్త్రీలుకూడా ఉన్నారు. వారిలో రుద్రమ ముఖ్యురాలు. కాకతి గణపతిదేవ మహారాజుకు ఆడపిల్ల అయినా మగపిల్లవాడైనా రుద్రమ ఒక్కతే. తండ్రి తరువాత రాజ్యం చేయవలసింది ఆమే. అందు వల్ల గణపతిదేవుడు రాజుకు కావలసిన విద్యలన్నీ రుద్రమ్మకు చెప్పించ సాగాడు. రుద్రమ్మ కత్తిసాము నేర్చింది. గుఱ్ఱపుస్వారి నేర్చింది. సేనలను నడప నేర్చింది. కోటలుపట్ట నేర్చింది. ఇంకా మంచిరాజుకు ఎన్ని విద్యలు కావాలో అన్ని విద్యలు నేర్చుకొంటూవుంది. ఇదిమాత్రం తల్లి నారమ్మకు నచ్చ లేదు. అప్పుడప్పుడు నారమ్మ: భర్త గణపతిదేవునితో అంటూ వుండేది : — “ఆడపిల్లకు కత్తిసాములేమిటి, ఏ సంగీ తమో, ఏ చిత్రకళో నేర్పించక. ఆడ పిల్ల అన్నతరువాత ఆడపిల్లేకాని మగ పిల్లవాడు అవుతుందా ? ఇవ్వాళ కాకపోతే రేపైనా ఒకయ్యచేతిలో పెట్ట వలసిందేగాః\" గణపతిదేవుడు అతీపతీ చెప్పేవాడుకాదు. నవ్వి వూరుకొనేవాడు. రుద్రమ్మ సాముగరిడీలు నేర్చు కోవటం ఆమె చెలికత్తెలకుకూడా విడ్డూరంగా వుండేది. లోలోన కొంత అసూయ పడేవారుకూడా. ఎలాగైనా ఆమె మనస్సు చిన్నపుచ్చి మాన్పించా లనుకొన్నారు. ఏమిచేస్తే బాగుంటుందా అని గుసగుసలు పోయారు. అదికాద న్నారు, ఇదికాదన్నారు; చివరికి ఎలా గై తేనేం ఒక నిర్ణయానికి వచ్చారు. ఆనాడు రుద్రమ్మ ఉద్యానవనంలో ఒంటరిగా కూర్చునివుంది. అప్పుడే ఒక్కొక్క చెలిక త్తెవచ్చి, “జయము జయము యువరాజా!” అంటూ ప్రక్షన నిలబడింది. రుద్రమ్మ తొణకలేదు, బెణకలేదు. ఠీవిగా తలఆడిస్తూ అలాగే కూర్చున్నది. చెలికత్తెలు వెలవెలపోయి బొమ్మలులాగా నిలబడ్డారు. ఉలికేవాళ్లను ఉలికించవచ్చుకాని ఉలకనివాళ్లను ఏమి చేస్తారు ? రుద్రమ వాళ్లను తానే పలకరించింది. -\"యువరాజుతో మీరు చెప్పుకోగల మనవి ఏమిటి,\" అని అడిగింది. చెలి కత్తెలు నీళ్లు నమిలారు. 'మీకువచ్చిన వరవా ఏమీలేదు. మీరు ఏమికోరినా యిచ్చి వేస్తాను,\" అంది రుద్రమ్మ. చెలికత్తెలు ఒకరిముఖం ఒకరు చూచు కొన్నారు. అది అడిగితే బాగుండును, ఇది అడిగితే బాగుండునని ఒకరికొకరు సైగ చేసుకొన్నారు. చివరికి పెద్ద చెలికత్తె చేతులు జోడించి, \"మీరు ఆయుధాలు ఇక ఎన్నడూ ముట్టకపోతే చాలు. అంతకన్నా మాకు కావలసిం దేముంది?\" అన్నది. రుద్రమ్మ మనస్సు కటకటపడ్డది. ఇంతకాలం నేర్చుకొన్న సాముగరిడీలు ఏమికాను ? ఆయుధం ముట్టకపోతే తన తండ్రి మనస్సు ఎలా వుంటుంది? మాట తప్పితే చెలికత్తెలకు తనమీద గౌరవం ఏమి ఉంటుంది ? ఆమె ఆలో చించి, ఆలోచించి చివరికి అన్నది. \"సరే అలాగే, కాని నన్ను ముందు సాముగరిడీలలో ఓడించాలి. ఆపని ఎవరుచేసినా మళ్లీ ఆయుధం పట్టను. ' చెలికత్తెలకు ఎక్కడ లేని సంతోషం వచ్చింది. సరేనంటే సరేనన్నారు. ఈ సంగతి రాణి నారమ్మకు చెప్పారు. ఆమెకూడా మురిసిపోయింది. కూతురు చేత సాము గరిడీలు మాన్పించవచ్చు తెలియదు. తాతముత్తాతలనాటి నుంచి ననుకొంది. వెంటనే మంత్రిని పిలిపించి నేను ఎరుగుదును. కత్తిసాములో ఈ సంగతిచెప్పించి, కత్తిసాములో ఆరితేరిన వంశం అందెవేసినచేయి. ఈ వంశంలో రాజకుమారుణ్ణి పిలిపించమన్నది. పుట్టింది రుద్రమ. ఐనా నేను మెప్పుకు మంత్రి నవ్వాడు. రాణి ఆశ్చర్యపడి, అంటున్నానని మీకు సందేహం కలుగు \"నిన్నకాక మొన్న నేర్చుకొన్న ఆడ తుంది. మన సేనానికొడుకు సంగతి పిల్లను ఓడించలేరా? నేను నమ్మను. మీరు వినేవుంటారు. కత్తిసాములో ఆమాత్రపువీరులు ఉండకపోరు. మహా అతన్ని మించినవాళ్లు ఈ రాజ్యంలో రాజుగారివల్ల మాటవస్తుందని భయపడ లేరు. రేపే పిలిపించి పోటీ జరుపుదాము. కండి. వారికి నేను చెబుతాను,\" అన్నది. మీకే నిజం తెలుస్తుంది.” అన్నాడు. మంత్రి వినయంగా చెప్పాడు: — మరునాడు రుద్రమ్మకూ, సేనాని \"కాకతీయ వంశచరిత్ర మీకు సరిగా కొడుకుకూ మంత్రి రాణిసమక్షాన కత్తి సాములో పోటీ పెట్టించాడు. రుద్రమ్మ అనాయాసంగా సేనాని కొడుకును ఓడించి వేసింది. నారమ్మ తనకళ్లను తాను నమ్మ లేకపోయింది. ఆపోటీ చూచి నప్పటినుంచి కూతురుచేత సాముగరి డీలు మానిపించాలన్న పట్టుదల మరీ ఎక్కువైపోయింది. భర్త గణపతిదేవు నితో పోరుకాడి ఎలాగైతేనేం ఆయనను ఒప్పించింది. వెంటనే రాజ్యమంతటా “రుద్రమ్మను ఓడించినవారికి ప్రధాన సేనానిపదవి యిస్తాము,” అని చాటింపు చేశారు. మేము ఓడించగలమంటే మేము ఓడించగలమని కొమ్ములు తిరిగిన యోధులు, రాజకుమారులు వచ్చారు. కాని రుద్రమ్మను ఓడించినవారు లేక పోయారు. ఇక రుద్రమ్మకు ఆయుధం విడిచిపెట్టవలసినపని లేకపోయింది. ఈ రుద్రమదేవే గణపతిదేవుని తరువాత చాలకాలం అంగరంగ వైభోగంగా కాకతీయరాజ్యం ఏలింది. ఈమె మనుమడే ప్రతాపరుద్రదేవుడు. ఈమె పరిపాలనలో జరిగిన విశేషాలు చాలా ఉన్నాయి, మళ్ళీ ఇంకోమాటు మీకు చెప్పుతాను.",
            "book_page_end": 44
        },
        {
            "title": "ఆడపిల్లల పాటలు",
            "book_page_start": 45,
            "pdf_page_start": 47,
            "pdf_page_end": 47,
            "author": "వింజమూరి వెంకటరత్నమ్మ",
            "genre": "బాలగేయం",
            "moral": "సాంస్కృతిక కార్యక్రమాలు, పిల్లల ఆటలు.",
            "keywords": [
                "పెళ్లి",
                "పాటలు",
                "బాలగేయం",
                "సంపత్",
                "సాంస్కృతికం"
            ],
            "characters": [
                "ఆడపిల్లలు",
                "బ్రాహ్మణుడు",
                "సీతమ్మ",
                "అత్తగారు",
                "పంతులమ్మ"
            ],
            "locations": [
                "పెదచెరువు గట్టు",
                "పెదవీధి"
            ],
            "content": "పెదచెరువు గట్టునా భేరి వాగింది, పెళ్లివారొచ్చారు పెదవీధిలోకి ! పసుపు కుంకాలన్ని పెళ్లాలబట్టి, - రండి పేరంటాళ్లు, రండెదురు కుందాం! పానకపు కావిళ్లు బుజాన్ని పెట్టి, రావయ్య బ్రాహ్మడా, రావయ్య త్వరగ! పెళ్లమ్మ మా యింట్లో! పెళ్లి మా యింట్లో! పేరైన సీతమ్మ పెళ్లి మా యింట్లో! పెళ్లిపెళ్లనగానె పెరిగెబుగ్గల్లు! పెళ్లైన మర్నాడు తీసెబుగ్గల్లు! ఒకటి ఒకటి రెండు అవ్వ బోడి గుండు దూది నిమ్మ పండు గాజు గోలి గుండు ఒకటి ఒకటి రెండు. రెండు రెండు నాల్గు పంతులమ్మ నీల్గు బిచ్చగాని మూల్గు తే నెవంటి తెల్గు రెండు రెండు నాల్గు. మూడు మూడు ఆరు కంది పప్పు చారు పేరు లేని ఊరు అత్తగారి పోరు మూడు మూడు ఆరు.",
            "book_page_end": 45
        },
        {
            "title": "గాంధీ తాత",
            "book_page_start": 46,
            "pdf_page_start": 48,
            "pdf_page_end": 51,
            "author": "చందమామ బృందం",
            "genre": "జీవిత చరిత్ర",
            "moral": "సత్యసంధత, తల్లిదండ్రులపై గౌరవం, పశ్చాత్తాపం మనుషులను మహాత్ములుగా మారుస్తాయి.",
            "keywords": [
                "గాంధీ",
                "మహాత్ముడు",
                "సత్యసంధత",
                "దొంగతనం",
                "రాజకోట"
            ],
            "characters": [
                "గాంధీ తాత (మోహన్ దాస్)",
                "కరంచంద్ గాంధి (తండ్రి)",
                "పుత్తలిబాయి (తల్లి)",
                "అన్నగారు",
                "మాస్టరు",
                "ఇన్స్పెక్టరు"
            ],
            "locations": [
                "పోర్బందర్ (సుధామపురం)",
                "రాజకోట",
                "హైస్కూల్"
            ],
            "content": "ప్రతి యింట్లో ఒక తాతయ్య ఉండవచ్చు. కాని ఒక దేశం లోనివారందరికీ కలిపి ఒకే ఒక తాతయ్య ఉండటం చాల కష్టం. అలాంటి తాతయ్యలు ఏ వెయ్యే ళ్ళకో ఒకసారి దొరుకుతుం టారు. ఇవాళ మన భారతీయు లందరికీ ఒక తాతయ్య ఉన్నాడు. ఆయన ఎవరో మీకు తెలుసు కదూ? ఆయనే గాంధీతాత ! మనం చెప్పుకోవాలంటే ఆయన కథలు చాలా ఉన్నాయి. మన తాతయ్య తండ్రిగారు కరంచంద్ గాంధి; తల్లిగారు పుత్తలిబాయి. ఆయన 1889 అక్టోబరు 2 తేదీన పోర్బందర్ అనే గ్రామంలో పుట్టాడు. ఈ గ్రామాన్ని సుధామపురం అని కూడాఅంటారు. మన తాతయ్యకు బాల్యం పోర్ బందరు లోనే గడిచింది. ఆ ఊరిబళ్లో మూడో క్లాసు వరకు చదివాడేమో. గాంధీతాత తన కధ రాసుకుంటూ ఇలా అన్నాడు : \"ఆ రోజుల్లో చదువుమాట ఎలాఉన్నా మాస్టార్ని తిట్టటం మాత్రం నేర్చు కొన్నాను. నేను వట్టి మొద్దబ్బాయిని. ఒక్క అక్షరం ముక్క నాకు అంటేది కాదు. ఇప్పుడు చెప్పింది ఇంకా కాసేపటికి మరచిపోయేవాణ్ణి”. అంటే గాంధీతాత చిన్నతనంలో మనలాగానే మామూలు కుర్రవాడన్న మాట.\nమన తాతయ్య ఏడేళ్ళవాడై ఉండగా వాళ్ళనాయన రాజకోట సంస్థానంలో ఉద్యోగిగా ప్రవేశించాడు. మన తాతయ్య కూడా తండ్రివెంట వెళ్ళి అక్షడ బళ్లోనే కొంతకాలం చదివి హైస్కూలులో చేరాడు. మనతాతయ్య అక్కడ చదువు తుండగా ఒకసారి భలేగమ్మత్తు జరిగింది. ఇన్స్పెక్టరు తనిఖీకి వచ్చాడు. పిల్లలకు డిక్టేషకా వ్రాయమని ఐదు గొట్టుమాటలు ఇంగ్లీషులో చెప్పాడు. మనతాతయ్య “హరిశ్చంద్రుడు” లాంటి కష్టమైన ఒక ఇంగ్లీషుమాట తప్పువ్రాశాడు. మాస్టరు అదిచూచి 'ప్రక్షపిల్లవాడి పలకలోచూచి తప్పు దిద్దుకో' మని తాతయ్యకు సైగ చేశాడు. నువ్వూ నేనూ ఐతే అలాంటి మాస్టరుదొరికినందుకు ఎంత సంతోషించే వాళ్ళం ? కాని మనతాతయ్యకు మొదటి నించీ, అబద్ద మాడకూడదనీ, దొంగ తనం చేయకూడదనీ ఒకపిచ్చి ఉండేది. అందుచేత పక్కవాడి పలక చూచి తప్పు దిద్దుకోలేదు. మాస్టరుకు భలే కోపం వచ్చింది. ఇన్స్పెక్టరు పోయిన తర్వాత గాంధితాతను పిలిచి – \"నీకు బుద్ధిలేదా ? నేను పక్కకుర్రవాడి పలక చూసి నిన్ను దిద్దుకోమనలా ? ఎందుకు దిద్దుకోలేదూ ?\" అని ఆడిగాడు. “నేనీ బళ్లోనించి పొమ్మన్నా పోతాను గాని చచ్చినా దొంగతనం చేయను,” అన్నాడు గాంధీ తాత మాస్టరుతో. చూశారా ఇలాంటి మొద్దుపనులు చేసే ఆయన తాతయ్య అయ్యాడు. లేకపోతే మనందరికీ ఒకే తాతయ్య ఎలా దొరికే వాడు ?\nఇంకొక విచిత్రమైనకధ. గాంధీతాత 12 ఏళ్ళవాడై వుండగా ఆయన అన్నగారు ఊళ్లో 25 రూపాయలదాకా చిల్లరబాకీలు చేశారు. కాని తండ్రికి తెలియకుండా తీర్చే ఉపాయం తోచలేదు అతనికి. అన్నదమ్ములు ఇద్దరూ కూడబలుకు కొని, ఏలాగైతేనేం ఒక నిర్ణయానికి వచ్చారు. అన్నగారిచేతిని బంగారం మురుగు ఉంది. దాన్ని కొంచెం నరికించి బాకీ తీర్చుదామనుకున్నారు. గాంధీతాత ఈ పనిచేశాడేకాని గుండె దడదడా కొట్టకుంటూనే ఉన్నది. తండ్రిగారు తన్ను కొడతార నీకాదు, కొరతను వేస్తారనీకాదు. గాంధీగారితండ్రి పిల్లలు తప్పుచేస్తే తను బాధపడేవారు; చేతులతో తల ఊరక బాదుకునేవారు. అలాం టప్పుడు ఈ తప్పు తెలిస్తే తండ్రిగారు ఎంత బాధపడతారు! తన్ను శిక్షించితే * ఫర్వాలేదుకాని, తండ్రిగారు బాధపడ తారుకదా. ఇక జన్మజన్మానికి మళ్ళీ దొంగతనం చేయగూడదని మన తాతయ్యచెంపలు వేసుకొన్నాడు. ఐనా ఆయనబాధ పోలేదు. చేసినపని తండ్రి గారితో చెప్పితీరాలనుకొన్నాడు. ఎలా చెప్పటం? ఈ మాట వింటే ఆయన మనస్సు ఎంత నొచ్చుకుంటుంది ? ఒక వేళ చెప్పినా దానికితగ్గశిక్ష వేయడేమో? తాతయ్య మనస్సు వెనక్లూ ముందుకూ గుంజింది. జరిగింది చెప్పివేస్తేనేకాని పాపం పోదనుకొన్నాడు తాతయ్య. వెంటనే తండ్రిగారికి ఇలా ఉత్తరం వ్రాశాడు : “నాన్నగారికి, ఇంతటి బుద్ధితకుమ పని చేసినందుకు విచారపడు తున్నాను. అన్నగారి బాకీ తీర్చ టానికని మురుగుబంగారం కొంత నరికించి అమ్మివేశాను. ఇంతకన్న పెద్ద తప్పు మరేముంది ? దీనికి తగ్గ శిక్ష మీరు నాకు తప్పకుండా వెయ్యాలి. ఈ ఉత్తరం చూచిం తరువాత మీరు ఏమాత్రం విచార పడవద్దు.” ఈ ఉత్తరం మన తాతయ్య తనే పట్టుకెళ్ళి తండ్రిగారికి ఇచ్చాడు. ఆయన అప్పుడు జబ్బుపడి మంచంలో ఉన్నాడు. ఉత్తరం అందుకొని ఆయన లోలోపల చదువుకో సాగాడు. వారి కళ్లనించి కన్నీటి చుక్కలు జొటజోట క్రింద పడినాయి. అది చూడగానే గాంధితాతకు కూడ టపటపా కన్నీళ్ళు రాలాయి. కరంచంద్రు అమిత ఆనందంతో, పొంగివచ్చే వాత్సల్యంతో కన్నీళ్లు నించితే, మన తాతయ్య తాను ఎంత తప్పుపని చేశానన్న విచారంతో కన్నీళ్లు నించాడు. ఇందులో ఎవరి కన్నీళ్ళు కరంచంద్ కుమారుని ఉత్తరం చదివి మెల్లగా చించివేశాడు. కొడుకును దీవించాడు. గాంధీ తాత య్య మనసు కుదుటపడింది. ఇలాంటి సత్యసంధతవల్లనే గాంధిజీ మనందరికీ తాతయ్య అయ్యాడు. ప్రపంచానికి మహాత్ము డయ్యాడు.",
            "book_page_end": 49
        },
        {
            "title": "గీక్షసులు",
            "book_page_start": 50,
            "pdf_page_start": 52,
            "pdf_page_end": 55,
            "author": "చందమామ బృందం",
            "genre": "హాస్యం",
            "moral": "తెలివైన ఉపాయం ధైర్యంతో కూడినప్పుడు, పెద్ద ప్రమాదాల నుండి కూడా తప్పించుకోవచ్చు.",
            "keywords": [
                "గుడ్డివాడు",
                "చెమిటివాడు",
                "రాక్షసుడు",
                "తెలివి",
                "సాహసం"
            ],
            "characters": [
                "గుడ్డివాడు",
                "చెమిటివాడు",
                "రాక్షసుడు",
                "గాడిద",
                "చాకలివాడు"
            ],
            "locations": [
                "ఊరు",
                "మేడ",
                "అడవి"
            ],
            "content": "అనగా అనగా ఒక ఊళ్లో ఒక చెమిటి వాడూ ఒక గుడ్డివాడూ ఉండేవాళ్లు. వాళ్లిద్దరికీ మాంచి సావాసం. ఇద్దరూ ఆ ఊళ్లోనే అడుక్కుతిని బతికేవాళ్లు. కాని ఒక్క ఊళ్ళో ఎన్నాళ్లు దొరుకు తుంది వాళ్లకు బిచ్చం ? అందుకని ఆ ఊరువదిలి దూరదేశాలు పోయి బతుకు దామని ఇద్దరూ కలిసి బయలుదేరారు. దోవలో గుడ్డివాడు చెమిటివాడితో – \"ఇదుగో చెమిటి మామా ! మని ద్దరంఒక మాటకు వద్దాము. నేను విన్నదెల్లా నీకు చెప్పుతాను నువ్వు చూసిందెల్లా నాకు చెప్పు. మనకు దొరికిందెల్లా చెరి సగం పంచుకుం దాము.” అన్నాడు. చెమిటివాడు ఎగిరి గంతేసి 'సరే!' నన్నాడు. కొంతదూరం పోయేపరకు గుడ్డివాడికి గాడిద అరుపు వినిపించింది. \"ఇదుగో, ఇక్కడ దగ్గరలో ఎక్కడో గాడిద ఉంది. దాన్ని పట్టుకు తీసు కెళ్లామా, మనకు ఏది దొరికినా దాని మీద వేసుకోవచ్చు.” అన్నాడు. చెమిటివాడు గుడ్డివాడు చెప్పిన దోవనే పోయా డు. అక్కడ ఒక గుం జ కు గాడిద కట్టేసి ఉంది. చెమిటి వా డు దాన్ని విప్పి తోలుకు వచ్చాడు. ము గ్గు రూ మళ్లీ కొంచెం దూరం పోయా రు. చె మి టి వాడు అన్నాడు : \"ఇదుగో, గుడ్డిమామా ! ఇక్కడ చీమలబారు పోతున్నది” అన్నాడు. \"ఇంకేం, కాసినితీసి పై పంచను మూటకట్టు.. ఎందుకైనా పనికిరాక పోతయా ?” అన్నాడు గుడ్డివాడు. ఇంక కొంచెందూరం పోయేవరకు చాకలివాడి బాన కనిపించింది. దాన్ని కూడా తీసుకుని గాడిదమీద కట్టుకుని బయలుదేరారు. ఇంతలో పొద్దుకూకవచ్చింది. ఆకా శాన దట్టంగ మబ్బుపట్టింది. ఉరుములూ మెఱుపులతో వానవచ్చింది. దగ్గరలో ఏది కనపడినా చాలు, అందులో తల దాచుకుందా మనుకున్నారు ఇద్దరూ. అలాగే కా సైదూరం పోయేవరకు పెద్ద మేడ కనిపించింది. \"అదుగో, పేద్ద మేడ :” అన్నాడు. చెమిటివాడు. \"అయితే నా చెయ్యిపట్టుక్క వరు గెత్తు: నా చెవులు ఉఱుములోమోతకు పగిలిపోతున్నై.” అన్నాడు గుడ్డివాడు. “నాకు ఉఱుములంటే లెక్కలేదు. మెఱుపులతో నా కళ్ళు పోతున్నై!' అన్నాడు చెమిటివాడు. \"ఎందుకుమామా, మనిద్దరం ఊరికే వాదించుకోటం. త్వరగా కొంపకు చేర్చు, తడిసిపోతున్నాం” అన్నాడు గుడ్డివాడు. ఇద్దరూ ఆ కటిక చీకట్లో తడుస్తూ ఇంటికి చేరుకున్నారు. గుడ్డివాడు ఆ యింటి మెట్లూ, తలుపులూ గడియలూ చూసి \"ఇది ఎవడిదో రక్షసుడి కొంప లాగా ఉంది. మనం ఇంకోచోటికి పోదాం\" అన్నాడు. చెమిటివాడికి భయం వేసింది. కాని ఎక్కడికి పోతాడూ ? ధైర్యం తెచ్చు కుని — “దీంటోకే పోదాంపద గుడ్డి మామా! రాక్షసివస్తే నేను జవాబు చెప్పుతాను.” అన్నాడు. ఇద్దరూ బలమంతా ఉపయోగించి తలుపునెట్టి గాడిదను లోపలికితోలి మళ్లీ తలుపుబిగించారు. లోపల రాక్షసీ లేదు, గీక్షసీ లేదు. వాళ్ళకు బాగా ఆకలి వేస్తున్నది. అన్నమూ, కూరలూ, పళ్లూ పెట్టి ఉన్నవి. గాడిదను స్తంభానికి కట్టివేసి ఇద్దరూ కూచుని ఆ అన్న మంతా మెక్కారు. కడుపు నిండేవరకు వాళ్ళకు నిద్రవచ్చింది. గురక పెట్టడం మొదలు పెట్టారు. ఇంతలో ఎక్కడో తిరగటానికి పోయిన రాక్షసి వచ్చాడు. తలుపులు బిగించి ఉండేవరకు వాడికి కోపం వచ్చింది. \"ఎవడ్రోయ్ లోపల! తలుపు తీస్తారా, మిమ్మల్ని పచ్చడి చెయ్య మంటారా?\" అని కేక వేశాడు. ఈ కేకతో గుడ్డివాడికి మెలకువ వచ్చింది. గజ గజ వణుకుతూ చెమిటి వాడిని లేపి \"విన్నావా కేక : రాక్షసి వచ్చాడు !\" అన్నాడు. “నాకు వాడి కేకలంటే లెబలేదు. నువ్వుఊరుకో నేను జవాబుచెప్పుతాను.” అని, చెమిటివాడు రాక్షసిని దబా యించాడు : \"ముందు ఎవడివోయి నువ్వు? హాయిగా నిద్రపోయేవాళ్ల నివచ్చి లేపుతావు ” \"నేనా? రాక్షసుణ్ణి. ఇది నా యిల్లు. తలుపు తియ్యకపోతే మీ ప్రాణాలు తీస్తాను.” అన్నాడు రాక్షసుడు. “నువ్వు రాక్షసుడివైతే, మేము గీక్షసులం. ఏమనుకున్నావు ? మేము రోజూ రాక్షసులనే తింటా ము అన్నంలో.\" అన్నాడు చెవిటివాడు బిగ్గరగా. రాక్షసికి ఆశ్చర్యం వేసింది. “ఏమిటీ: మీరు రాక్షసుల్ని తినే గీక్షసులా? ఏదీ పొట్టచూపించండి నేను నమ్ముతాను” అన్నాడు రాక్షసుడు. \"అయితే కిటికీ దగ్గరికిరా చూపు తాను.” అన్నాడు చెమిటివాడు. రాక్షసి కిటికీదగ్గరకు వచ్చేవరకు గుడ్డివాడు చాకలిబాన తీసుకుపోయి కిటికీకి అడ్డం పెట్టాడు. రాక్షసి ఆబాన తడివిచూసి. \"అమ్మయ్యో ! ఎంత పెద్ద పొట్ట! అయితే బాబూ మీ తలకాయకూడా చూపుతారా?\" అని అడిగాడు రాక్షసుడు. గుడ్డివాడు గాడిదను లాక్కువచ్చి కిటికీముందు నిలబెట్టాడు. రాక్షసుడు గాడిదతల తడివిచూసి 'బాబో' అను కున్నాడు లోపల. కాని బయటికి కనపడ నివ్వకుండా \"బాబూ! మీ అరుపుకూడా కాస్తె వినిపిస్తారా ?\" అని అడిగాడు. గుడ్డివాడు మూటలో ఉన్న చీమల్ని తీసి గాడిద చెవులో పోశాడు. గాడిద తల అల్లల్లాడించి బిగ్గరగా, చెవులు పగిలిపోయేటట్టు ఓండ్ర పెట్టింది. పాపం: రాకాసికి హడలుపుట్టి ఆ అర్ధరాత్రే ఆడివిలోకి పారిపోయాడు.",
            "book_page_end": 53
        },
        {
            "title": "చందమామ ఆత్మకధ",
            "book_page_start": 54,
            "pdf_page_start": 56,
            "pdf_page_end": 59,
            "author": "చందమామ బృందం",
            "genre": "ఆత్మకథ",
            "moral": "చంద్రుడి యొక్క ప్రకాశం, కనిపించకపోవడం వెనుక ఉన్న శాస్త్రీయ కారణాన్ని (పౌర్ణమి, అమావాస్య) సులభంగా వివరించడం.",
            "keywords": [
                "చందమామ",
                "సూర్యుడు",
                "భూదేవి",
                "కాంతి",
                "అద్దం"
            ],
            "characters": [
                "చందమామ",
                "భూదేవి (అమ్మ)",
                "సూర్యుడు (తాత)",
                "చుక్కమ్మలు (అక్కయ్యలు)"
            ],
            "locations": [
                "ఆకాశం",
                "భూలోకం"
            ],
            "content": "మీకు నేను ప్రతిరాత్రీ ఒకేవేళకు కనిపించను. అప్పుడప్పుడు అసలురాను. అందువల్ల నేను మంచివాడిని కానని అనుకొనేరు. తల్లితండ్రులంటే నాకు భయభక్తులున్నాయి. చదువుసంధ్య లేకుండా నేను అల్లరిచిల్లరిగా తిరగటం లేదు. నిజంగా నాకధ తెలిస్తే ఇలాఎందుకు జరుగుతున్నదో మీకే తెలుస్తుంది. నామీద మీకు అంత అపనమ్మకం ఉండదు. నాకు ప్రతిరోజూవచ్చి మీతో ఆడుకోవాలనే ఉంది. మీకు ఎన్నో కధలు చెప్పాలనీ ఉంది. కాని ఏమిచెయ్యను? చాల ఏళ్లకిందట, —లక్షలు, కోట్ల సంవత్సరాల క్రిందట, అప్పటికి మనిషి ఇంకా పుట్టలేదు; జంతువు పుట్టలేదు; చెట్టు పుట్టలేదు; నీళ్లుకూడా లేవు. అప్పుడు మా అమ్మ నన్ను కన్నది. మా అమ్మను మీ రెరగరూ? మీరుంటున్నది మాఅమ్మ ఒళ్లోనేగా. భూదేవి మా అమ్మ. మా అమ్మ సూర్యునికూతురు. మా అమ్మ చిన్నప్పుడు మాతాత సూర్యుడిలాగా ఉండేదట. నేనుకూడా ఎరుగుదునుగా: నా చిన్నతనంలో మా అమ్మ ఎలా ఉండేదని: నా కళ్లుకూడా సరిగా చూడ నిచ్చేవికావు మా అమ్మ పుట్టినప్పటి నుంచి గిరగిరా గిరగిరా మా తాత చుట్టూ బొంగరాలు తిరుగుతూ ఆడు కొంటూ వుండేది. ఆనాటి ఆటలే మా అమ్మకు ఆచారమైపోయింది. ఏదన్నా మానుతుందేమోకాని మా అమ్మ ఆ అలవాటు వదిలిపెట్టదు. ఇలాఉండగా నేను పుట్టాను. పుట్టి కాలు వచ్చింతరువాత ఒక చోట ఎలా కూచుంటాము. కాలుచేతులు ఊరుకో నిస్తాయా? నేనూ మా అమ్మకొంగు వదలిపెట్టకుండా ఆమెచుట్టూ అల్లాబిల్లీ తిరిగేవాణ్ణి. చుక్కలు ఎంతో ప్రేమతో పిలిచేవి కాని నేను మా అమ్మను వదలిపెట్టేవాణ్ణికాను. చుక్కమ్మలు నన్ను ఎగతాళిచేసేవి. నేను ఆడంగి వాడిననీ, అమ్మ కొంగు వదిలిపెట్టననీ. ఆ రోజుల్లో నేను మా తాత సూర్యుడి లాగా వుండేవాణ్ణి. అందుకని అందరూ నన్ను ఎత్తి ముద్దులాడ పిలిచేవాళ్ళు. మా అమ్మకు నన్ను చూస్తే ఎంతో సంతోషం. నా ఆటపాటలకు మురిసి చక్కని అద్దం ఇచ్చింది. మీకు అద్దంఇస్తే ఏం చేస్తారు? ముఖం చూచుకోరూ? నేనూ ఆపొర పాటే చేశాను. అద్దంలో చూచుకున్న కొందికి నాముఖం నాకే ఎంతో అందంగా కనిపించసాగి ది అలా చూచుకొంటూ వుంటే ఇక ప్రపంచంలో మరోటి అంద మైనది ఉన్నట్లే కనిపించేది కాదు. అందువల్ల ఎప్పుడూ అదేపనిగా నన్ను నేను అద్దంలో చూచుకొనేవాణ్ణి. మా అమ్మ చివాట్లు పెడుతూవుండేది. నేను వింటేగా? ఇలా చేయగా చేయగా కొన్నాళ్ళకు నా కాంతి అంతా పోయింది. ముఖం మాడిన అట్ల పెనంలాగా అయిపోయింది. నాకు పుట్టెడు ఏడుపు వచ్చింది. చుట్టూచూచాను. చుక్కలు మిలామిలా మెరుస్తున్నాయి. ఎదురుగా చూచాను మాఅమ్మ జ్యోతిలాగా వెలిగిపోతున్నది. మాఅమ్మకు ప్రక్కగా చూచాను. మా తాత ఎలావున్నాడని ? చూడటానికి కళ్లు చాలకుండా ఉన్నాయి. నన్ను నేను చూచు కొన్నాను. నాఒళ్లు నాకే కనిపించలేదు. నాకు పట్టరాని యేడుపు వచ్చింది. పోయినకాంతి ఎలా తిరిగి సంపాదించ టం? ఆలోచించాను, ఏమీ పాలుపోలేదు. దిగాలుపడి కూర్చున్నాను. అప్పుడే ఆకాశంలో చుక్కమ్మ కిటికీ మిలమిల లాడింది. చప్పున ఒక ఉపాయం. తోచింది. అక్షడనుంచి ఒక గంతులో పోయి చుక్రమ్మ ఇంటి తలుపు తట్టాను. ఆమె తలుపు తీయకుండానే “ఎవరది, ఎందుకొచ్చావు\" అని కిటికీలోనుంచే గద్దించింది. “నేనే, చుక్రమ్మా, చందమామను. కాస్త వెలుగు పెట్టవూ?” అన్నాను. \"ఫో, ఫో! ఇప్పుడు కావలసివచ్చా నేం నేను? నల్లటి అట్ల పెనంమొహమూ నువ్వూ?\" అని కసిరింది. మీ అక్కయ్య బొమ్మ యియ్యక కరిసితే ఎలావుంటుంది? నాపనీ అంతే అయింది. కాళ్ళీడ్చుకొంటూ. ఇంకొక చుక్కమ్మ యింటికి వెళ్లాను. \"ఇక్కడ మాకే లేకపోతే నీ మొహానికెక్కడ ఇవ్వమంటావు, వెలుగు ?\" అని మూలిగింది ఆమె. తతిమ్మా చుక్కమ్మలూ యిలాగే అన్నాయి. ఇక ఏమిచేసేది ? బావురు మని ఏడ్చాను. అప్పుడే మాతాత సూర్యుడు జ్ఞాపకం వచ్చాడు. వెంటనే ఒక్కగంతులో మా తాతయ్య యింటిముందు వచ్చిపడ్డాను. కాని లోపలికివెళ్ళటం ఎట్లా? తలుపు తీదామంటే చేతులు కాలిపోవూ ? అంతగా మా తాతయ్య యిల్లు వెలిగి పోతున్నది. నేను ఏడుస్తూ అక్కడే నుంచున్నాను. అంతలో మా తాతయ్య ఏడుగుఱ్ఱాల బండిలో వస్తూ నన్ను చూచాడు. “నాయనా ఎందుకోయి ఏడుస్తున్నా వు? నాకు చెప్పవూ? నీకేమి తక్కువ,\" అన్నాడు. \"తాతయ్యా, నాలోని మంటలన్నీ ఆరిపోయాయి. వెలుతురంతా పోయింది. నాకన్నా చుక్కలే బాగున్నాయి. ఈ మాడుచెక్కముఖంతో మీఅందరిమధ్య ఎలావుండేది? తాతయ్యా, తాతయ్యా! నాకు కాస్త వెలుగివ్వవూ,” అని జాలిగా అడిగాను. తాతయ్య ఆలోచించి ఆలోచించి చివరికి అన్నాడు: “నువ్వుచాల పెద్ద పొర పాటు చేశావురా. మీ అమ్మ యిచ్చిన అద్దం సరిగా వాడుకోలేక చెడిపోయావు. ఆ అద్దం పెట్టిచూ స్తే ఎన్ని రంగులు కని పించేవి ! ఎంతప్రపంచం కనిపించేది ? ఎన్ని విచిత్రాలు కనిపించేవి : సరే జరిగిం దేదో జరిగింది. ఇకమీదనన్నా నేను చెప్పినట్టుచెయ్యి. నీ అద్దం ఉంది చూశావూ? దానిమీద ఎప్పుడూ నాకాంతి . పడుతూ ఉండేటట్టుగా పట్టుకో. ఆ అద్దంమీది వెలుతురు నీ ముఖానికి తిప్పుకో. అప్పుడు నీముఖం తెల్లగా ఉంటుంది.\" అన్నాడు. అప్పుడు నాకు ఎంత సంతోషం కలిగిందనుకొన్నారు. నాటినుంచి మా తాతయ్య చెప్పినట్టు చేస్తున్నాను. ఆయన వెలుగును నా అద్దంలో పట్టి నావైపు తిప్పుకుంటూవుంటాను. నాముఖం మళ్ళీ ప్రకాశించ మొదలుపెట్టింది. అయితే అప్పుడప్పుడు మాఅమ్మ నా అద్దానికి మా తాతయ్యకు అడ్డం వస్తుంది. అందు వల్ల మీకు సరిగా వేళకు కనిపించలేక పోతున్నాను. అంతేగాని మరేమీ లేదు.",
            "book_page_end": 57
        }
    ],
    "statistics": {
        "total_stories": 15,
        "author_counts": {
            "చందమామ బృందం": 10,
            "కృష్ణ శాస్త్రి": 1,
            "మా యా దే వి": 1,
            "చూ డా మ ణి": 1,
            "అవసరాల రామకృష్ణారావు. తుని.": 1,
            "వింజమూరి వెంకటరత్నమ్మ": 1
        },
        "genre_counts": {
            "సంపాదకీయం": 1,
            "బాలగేయం": 2,
            "నీతికథ": 1,
            "జంతు కథ": 2,
            "హాస్యం": 3,
            "ప్రకృతి": 1,
            "కాల్పనిక కథ": 1,
            "నీతి కథ": 1,
            "చరిత్ర": 1,
            "జీవిత చరిత్ర": 1,
            "ఆత్మకథ": 1
        }
    }
}