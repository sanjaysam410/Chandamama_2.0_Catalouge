{
    "book_id": "చందమామ_1947_08",
    "stories": [
        {
            "title": "తెలుగు పాపలారా!",
            "book_page_start": 1,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "ఆహ్వానము/సంపాదకీయం",
            "moral": "పుస్తక పరిచయం.",
            "keywords": [
                "చందమామ",
                "ఆహ్వానం",
                "దీవెనలు",
                "చక్రపాణి",
                "భాషలు"
            ],
            "characters": [
                "చక్రపాణి",
                "చందమామ"
            ],
            "locations": [
                "హిందూదేశం"
            ],
            "content": "తెలుగు పాపలారా !\n\nమీరు నన్నుచూసి సంతోషాన్ని వెలిబుచ్చుతూ\nవ్రాసిన జాబులన్నీ నాకు చేరినవి. మీకు ఇవే నా\nదీవెనలు. ఇకముందుకూడా మీకు ఇంతకంటె\nఅంద చందాలతో, గమ్మత్తు గమ్మత్తు కబుర్లు\nచెప్పుతూ కనిపిస్తాను, సరేనా!\n\nచూడండి, చందమామ ఏఒక్క జాతికి ఏఒక్క\nవ్యక్తికి మాత్రమే మామకాదు. హిందూదేశంలో\nఅన్ని జాతులకూ, అందరికీ మామే. అందుచేత\nనేను అరవం, కన్నడం, మళయాళం, హిందీ\nమొదలైన అన్ని భాషలలోవచ్చి అందరికీ కనిపించా\nలని అనుకుంటున్నాను. మీరేమంటారు?",
            "book_page_end": 1
        },
        {
            "title": "చందమామ ఆత్మకథ",
            "book_page_start": 6,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "మిథాలజీ/స్వీయచరిత్ర",
            "moral": "శాశ్వతమైన వస్తువులు తప్ప మిగతావి అశాశ్వతమైనవి.",
            "keywords": [
                "చందమామ",
                "ఆత్మకథ",
                "రోహిణి",
                "చలిగాలి",
                "కోటు"
            ],
            "characters": [
                "చందమామ (శిశువు)",
                "చందమామ తల్లి",
                "అశ్వని",
                "భరణి",
                "కృత్తిక",
                "రోహిణి",
                "అనూరాధ",
                "రేవతి"
            ],
            "locations": [
                "ఆకాశం"
            ],
            "content": "\"అమ్మా అమ్మా ! చందమామ వట్టి\nఅల్లరివాడే. ఎప్పుడూ చొక్కా అన్నా తోడు\nక్కోడు. నేను చూడు ఎలా తొడుక్కు\nన్నానో\" అని మీ అమ్మతో నామీద చాడీలు\nచెబుతుంటారు. నిజమేనా? నేను ఎందుకు\nతొడుక్కోనో ఎప్పుడన్నా ఆలోచించారూ ?\nదీనికి వొక పెద్ద భారతం ఉంది. మా అమ్మ\nమొన్నటిదాకా చెబుతూవుండేది.\n\nనేను పుట్టగానే ఆకాశమంతా వెలుతు\nరుతో నిండిపోయిందట. అదిచూచి ఆశ్చర్య\nపోయి గ్రహాలు వచ్చాయి, చుక్కలు\nవచ్చాయి. నన్ను అంతా చక్కని తండ్రి\nఅంటే చక్కని తండ్రి అన్నారు.\n\nమంచిరోజు చూచి అశ్వని నాకు చక్కని\nఉయ్యాల తెచ్చింది. భరణి అందులో\nముత్యాలు వేలాడకట్టింది. కృత్తిక, రోహిణి\nఅనూరాధ, రేవతి దానికి రంగురంగుల\nమబ్బుతెరలు కట్టారు. ఆతెరలకు వొక\nఅంచున మెరుపు మరొక అంచున ఇంద్ర\nధనుస్సు ఉండేవి.\n\n“చందమామ ఉయ్యాల నేను ఊపాలి\nఅంది” రోహిణి. “కాదు నేను” అంది\nరేవతి. ఇలా చుక్కలంతా పోట్లాడుకుం\nటూఉంటే మాఅమ్మ చివరికి రాజీ కుది\nర్చింది. దానిప్రకారం వంతులచొప్పున వొ క్కొ క్క రే వ చ్చి జోలపాడుతూ\nఉయ్యాల తొట్టిని ఊపుతూ ఉండేవారు.\n\nవొకరోజున చలిగాలి బయలుదేరిపోతూ\nనేను నిద్రపోతూవుంటే వచ్చి సూదులతో\nగుచ్చినట్టు గుచ్చింది. మీకు అలాంటి\nమనుషులు తగిలారో లేదో, వాళ్లకి చిన్న\nపిల్లల్ని ఏడిపిస్తేనే కాని ముద్దు రాదు.\nనేను వొక్కసారిగా కెవ్వుమన్నాను.\n\nమా అమ్మ గబగబా పరిగెత్తుకొచ్చి,\n“నా తండ్రిగా, ఏడవకు\" అంటూ ఎత్తు\nకొంది. నా ఏడుపుకు కారణం తెలుసు\nకొంది. ఆరోజునే ఆకాశంలోని అంగళ్లన్నీ\nతిరగ వేసి చలిదూర ని చక్కనిగుడ్డ\nతెచ్చింది. అది పెట్టి నాకు వక చిన్నకోటు\nకుట్టి తొడిగింది. ఆకోటు మెత్తగా, హాయిగా,\nవెచ్చవెచ్చగా ఉంది. ఆ కోటుతోనే ఆ\nరాత్రి నిద్రపోయాను.\n\nఇట్లా నిద్రపోయి లేచేటప్పటికి నాకోటు\nకాస్తా చినిగిపోయి ఉంది. వక్కసారి\nబావురుమన్నాను. మా అమ్మ గబగబా\nవచ్చి “ఎందుకోయి తండ్రీ ఏడుస్తావు ?\nఎవరు కొట్టారు?\" అని అడిగింది. నేను\nజరిగింది చెప్పలేకపోయాను. ఉయ్యాల\nఊపుతూన్న రోహిణి వట్టి కొంటె కోణంగి.\nఅది ఏమన్నా చేసిందేమోనని కసిరి నన్ను\nతన చేతుల్లోకి తీసుకొన్నది. నేను ఏడు\nస్తూనే చినిగిపోయిన కోటు చూపించాను.\nమా అమ్మ ఎగాదిగా నా కోటుచూచి \"నా\nబంగరు తండ్రిగా. ఏడవకు. నీకు ఇంకో\nమంచి కోటు కుట్టి తొడుగుతాగా. ఏడవకు.\nచాలకుండా కుడితే చినిగింది. ఈతడవ\nనీకు సరిపోయేటట్టుకుడతానుగా” అంది.\n\nమా అమ్మ మళ్ళీ అంగళ్ళన్నీ తిరిగి\nమంచి గుడ్డతెచ్చి వొకటికి రెండుసార్లు\nకొలతలు తీసుకుని కోటుకుట్టి తొడిగింది.\nఆకోటు తడువుకొంటూ, రోహిణి జోలపాట\nవింటూ నిద్రపోయాను. మరునాడు లేచే\nటప్పటికి ఏమి జరిగిందనుకొన్నారు.\nబంగారంవంటి కోటు బదాబదలుగా చిరిగి\nవుంది. మళ్ళీ బావురుమన్నాను.\n\nఇలా ప్రతిరోజు వొక కొత్తకోటు కుట్టి\nతొడగటం, మరునాటిప్రొద్దుటికి అది చాలక\nచిరిగిపోవటం జరిగింది. మా అమ్మ యిట్లా\n14 కోట్లు కుట్టింది. 14 కోట్లు చినిగాయి'\n15వ కోటు అన్నిటికన్నా పెద్దది. చాల అం\nదంగా ఉంది. అది ఏమైందో తెలుసునా ?\nమరునాటి ప్రొద్దుటికి పట్టి గంగిరెద్దు బొంత\nఅయింది. ఆమర్నాటికి మళ్ళీ నేను చిక్కి\nపోయాను.\n\nఇదంతాచూసి మా అమ్మకు విసు\nగెత్తింది. అప్పటినుంచి మళ్ళీ కోటుకాని\nచొక్కా కాని కుట్టి తొడగలేదు. ఎవరన్నా\nనాకు సరిపోయిన కోటు కుట్టిస్తే ఎంతో\nసంతోషిస్తాను. మీలో ఎవరుచేయగల\nరాపని ?",
            "book_page_end": 7
        },
        {
            "title": "వచ్చేశా !",
            "book_page_start": 8,
            "pdf_page_start": 10,
            "pdf_page_end": 10,
            "author": "మం. పా. శాస్త్రి",
            "genre": "కవిత",
            "moral": "పిల్లలను ఆహ్వానించుట.",
            "keywords": [
                "చందమామ",
                "పిల్లలు",
                "కవిత",
                "తోటలు",
                "పాలవెల్లి"
            ],
            "characters": [
                "చందమామ (కవిత్వంలో)"
            ],
            "locations": [
                "తెలుగు తోటలు",
                "పాలవెల్లి"
            ],
            "content": "తెల్లన్ని నావెల్గు తీగల్ల తోడ\nచల్లన్ని నాకాంతి చమికీల తోడ\nమామయ్య నే చందమామయ్య నేను,\n\nతెలుగు తోటలలోని కలువపూ దేనె\nతెలుగు ఊటలబావి తియ్యన్ని నీరు\nతెలుగు పిల్లల్లార! తీసుకొచ్చాను.\n\nతియ్యన్ని ఆనీట తేలిపోదాము\nతియ్యన్ని ఆతేనె తిందాము రండి!\n\nచుక్కల్ల తోగూడి చక్కగా ఆడి\nమబ్బుల్ల తోగూడి పాడుకుందాము\nఆటల్ల పాటల్ల అలసిపోతేను\nచిన్ని పిల్లల్లార! సేదల్లు దేర\nపాలవెల్లిపయిని పవ్వళిద్దాము.\nతెనుగు పిల్లల్లార! చనుదెండు! రండు!!",
            "book_page_end": 8
        },
        {
            "title": "కాకమ్మక్క కథ",
            "book_page_start": 9,
            "pdf_page_start": 11,
            "pdf_page_end": 14,
            "author": "చందమామ బృందం",
            "genre": "జంతు కథ",
            "moral": "ఇతరుల సహాయం లేకుండా స్వతంత్రంగా ఉండటం మంచిది.",
            "keywords": [
                "కాకి",
                "కాకమ్మ",
                "గూడు",
                "బండరాముడు",
                "స్వతంత్రం"
            ],
            "characters": [
                "కాకమ్మ",
                "కాకమ్మ తల్లిదండ్రులు",
                "తోబుట్టువులు",
                "బండరాముడు",
                "బండరాముడి అమ్మమ్మ"
            ],
            "locations": [
                "ఇంటి ఆవరణ",
                "వంటయిల్లు",
                "చెట్టు"
            ],
            "content": "కొకులను మనం చాలా అలుసుగా చూస్తాం. “కాకి చిరకాలమున్న నేకార్యమగును?\" అనేపద్యం మీరు చదివే వుంటారు. “లోకులు పలుగాకులు ' అని సామెత ఒకటిఉన్నది. ఈవిధంగా మనం కాకులను తిడతాం. కాని కాకులు చాలాగొప్పవి. మనకు తెలియని విష యాలు కాకులకు తెలుసు. కాకి గుమ్మం ముందు నిలబడి అరిస్తే మనయింటికి చుట్టాలు వస్తారు. చచ్చిపోయినవాళ్ళ మనస్సుల్లో ఏవైనా తీరని కోరికలుంటే కాకులు పిండాలు ముట్టవు. అప్పుడు మనం చచ్చిపోయినవాళ్ళ కోరికలు తీర్చటానికి ఒప్పుకుంటాం.\n\nకాకులెంత తెలివైనవో తెలుసుకోవా లంటే కాకమ్మ జీవితచరిత్ర చదవాలి.\nశ్రావణ మాసంలో ఒక మంగళ వారంనాడు కాకమ్మ గుడ్డులోనుంచి పైకివచ్చి కళ్లు తెరిచింది. కాకమ్మ తల్లి దండ్రులు చాలా ప్రజ్ఞావంతులు. ఎండు పుల్లలూ, చీపురు పుల్లలూ, రకరకాల ఈకెలూపెట్టి అందంగా గూడు కట్టటం వారికి తెలుసు.\n\nపుట్టినప్పుడు కాకమ్మ ఏమీ అం దంగా ఉండేదికాదు. ఈకలులేనివొళ్లూ, బోడితలా, తలకన్న పెద్దముక్కూ, చూస్తే ఎవరికైనా నవ్వొచ్చేది. కాని మనం కాకి పిల్లల్నిచూసి నవ్వరాదు. నవ్వితే వాటి తల్లిదండ్రులకు కోపం వస్తుంది. మనకు అందవికారంగా కని పించినా, కాకిపిల్ల కాకికిముద్దు. ఆ సం గతి మీకు తెలిసే ఉంటుందికదూ !\n\nకాకమ్మకు ముగ్గురు తోబుట్టువులు, ఇద్దరు అన్నదమ్ములూ ఒక చెల్లెలూ ఉండేవారు. ఇంతమందినీ పెంచుకు రావటం కాకమ్మ తల్లిదండ్రులకు ప్రయాసగా ఉండేది. కాకమ్మ తోబుట్టు వులలో ఇద్దరు మరీ ఆశాపాతకులు ఉండేవాళ్లు. తల్లిదండ్రులు తెచ్చిన ఆహా రాన్ని అందరికన్న ముందు వాళ్లు యిద్దరూ అందిపుచ్చుకుని కాజేసేవారు. మిగతా పిల్లలకిది కష్టంగా ఉండేది. అందరికన్నా వాళ్లకు ముందుగా రెక్షలు వచ్చాయి. ఒకరోజు వాళ్లిద్దరు'కూ'అని అరిచారు. వాళ్లు కాకులు కారనీ కోయిల లనీ కాకమ్మ నాన్నా అమ్మకూ తెలిసి పోయింది. కాకమ్మ తండ్రి వాటిని కోపంకొద్దీ వెంటబడి తరిమాడు కాని ఆ దుర్మార్గులు చికలేదు. కాకమ్మ తల్లి పెంచిన మోహంచేత వాటిని పోనిమ్మని తన భర్తను శాంతపరిచింది.\n\nకాకిపిల్లలు మెల్లిగా ఎగిరే స్థితికి వచ్చాయి. పక్కనున్న చెట్లమీదికీ ఇంటి కప్పులమీదికీ ఎగరటం అభ్యాసం చేశాయి. కొంతకాలం గడిచాక పిల్ల లను తిండివేటకు పట్టుకుపోయేసమయం వచ్చింది. మొదటిరోజు కాకమ్మవంతు. తల్లిదండ్రులవెంట కాకమ్మక్క తిండి వేటకు బయలుదేరింది.\n\nఒకానొక ఇంటి ఆవరణలో ఒక గండుకుక్క ఉన్నది. రోజూ దాని యజమాని దానికి ఉడక వేసిన ఎముకలు పెడతాడు. ఈరోజున కుక్కకు యజ మాని స్వయంగా ఆహారం పెట్టక నౌకరు చేత పెట్టించాడు. అందుకని కుక్క అలిగి నేలమీద పొర్లాడుతున్నది.\n\nకాకమ్మా, వాళ్ల అమ్మా, నాన్నా ఇంటి చూరుమీదినుంచి ఇదంతా చూస్తు న్నారు. కాకమ్మ తండ్రి “కా, కా,” అని అరిచాడు. కుక్క వాళ్ళకేసి నిర్లక్ష్యంగా చూసింది. కాకమ్మతల్లి “కా, కా, కా,” అని అరిచింది. కుక్కకు కోపంవచ్చి మొరిగింది. మళ్ళీ కాకమ్మ తండ్రి అరిచాడు. ఈసారి కుక్క పట్టించుకోలేదు. దానికి కాకులమీద విసుగెత్తింది. ఈ సంగతి గ్రహించి కాకమ్మతల్లి “కా” అని చిన్న కేక పెట్టి కుమా ర్తెను హెచ్చరించింది. కాకమ్మ రివ్వునవాలి, ఒకఎముక అందుకుని, మళ్ళీవచ్చి తల్లిదండ్రులను చేరుకున్నది. కాకుల కుటుంబం అక్కడినుంచి కదిలి. బండరాముడుగా రింటికి చేరుకున్నాయి.\n\nకాకమ్మ తల్లిదండ్రులు బండరాముణ్ణి బాగా ఎరుగుదురు. వాడిదగ్గిరవాళ్లు ఎన్నో అప్పచ్చులు కాజేశారు. వాణ్ణి ఎన్నిసార్లో ఏడిపించారు. బండ రాముడి అమ్మమ్మ చాలా ఆచారవంతురాలు. వాళ్ళింటో మాంసం వండుకోరు.\n\nఆవాళ రాముడు వాళ్ల ఇంటిపంచలో తప్ప అన్నం తిననని మొండికేశాడు. వాళ్ల అవ్వ పళ్లెంలో అన్నం పెట్టుకుని మనమడికి వడ్డించ టానికి వంటయింటినించి వస్తున్నది. ఆవిడను చూసి బెదిరి కాకమ్మ నోట్లో ఉన్న ఎముక కాస్తా జారవిడిచింది. అది ఖర్మంచాలక అవ్వ చేతిలో ఉన్న అన్నం పళ్లెంలో పడింది.\n\n” ఈ కాకులు పడిచావా! కంచెడు అన్నం గంజిగుంటలో పొయ్యాలిసి వచ్చిందే!\" అని అవ్వ తిట్టుకున్నది.\n\nఅవ్వ చాలా చెడ్డది. అసలే రేషను రోజులు గదా, అటువంటప్పుడువృధాగా అన్నం పారే స్తారా? పోనీ పారేసేది ఏ కాకులకో వెయ్యక గంజిగుంటలో పారేస్తారా? ఎముకలంటే అవ్వకు అంత లోకువా ?\nఅవ్వ వెళ్ళిపోతుండగా కాకమ్మ తండ్రికి గారెల వాసన కొట్టింది. వంట యింట్లో గారెలు వండుతున్నది అవ్వ. కాకమ్మ వంటింటోకి జొరబడి ఒక గారె పట్టుకున్నది. ఇంతలో తలుపు దభాలున మూసిన చప్పుడయింది. బండరాముడు, “అవ్వా, కాకి వంటింటో చేరింది. దబ్మునరా, దబ్మునరా!\" అని కేకలుపెట్టాడు. “చంపు: చంపు: \" అని తిరిగి కేక పెట్టింది అవ్వ.\n\nకాకమ్మ తల్లిదండ్రులు చుట్టు పక్కల ఉన్న కాకులను గొంతెత్తి పిలిచారు. బండరాముడు పరిగెత్తిపోయి కాకమ్మను చంపడానికి పెద్ద గడ తెచ్చాడు. అది పట్టుకుని లోపలికివచ్చి మళ్లీ తలుపుమూసేశాడు. కాకమ్మ లోపల ఇరుక్కు పోయింది. బండ రాముడి చేతిలో గడనుంచి తప్పించు కోవటానికి అటకమీద జాడీల దగ్గిర చేరింది. బండరాముడు కాకమ్మకేసి గడ బలంగా విసిరాడు. కాకమ్మ పక్కకు తప్పుకుంది. అటకమీది జాడీలు కిందపడి పగిలిపోయాయి.\n\n“ఏం చేస్తున్నావురా, బండ వెధవా ? చాల్లే నీ కాకివేట।\" అని అవ్వ బయటి నుంచి లబలబలాడింది.\n\n\"ఈసారిచూడు, అవ్వా ! ఈకాకి నేంచేస్తానో\" అని అరిచాడు బండ రాముడు. ఈసారి వాడు కొట్టినదెబ్బ పొమీది బూరెలమూకుడుకు తగిలి నెయ్యి యావత్తూ పొయిలోపడి భగ్గున అంటుకుంది. బండరాముడికి భయం వేసి తలుపు తెరిచాడు. ఆ సందులో కాకమ్మ బయటికి జారుకుని తల్లిదండ్రులను చేరుకుంది. అవ్వ బండరాముణ్ణి బాదటం కాకులంతా చెట్టుమీదినుంచి చూశాయి.\n\n“ఆ కుర్రవాడు నిన్నంటలేదు కద?\nఎందుకంటే మనిషి చెయ్యి తగిలితే\nకాకి మైలపడుతుంది. మైలపడ్డ కాకి\nనెవరూ పెళ్లాడరు,” అంది కాకమ్మతల్లి.\n\"లేదమ్మా. నన్నా అబ్బాయి తాక\nలేదు.\" అన్నది కాకమ్మ తల్లితో.\n\nఆనాటినుంచీ కాకమ్మ స్వతంత్రంగా\nఎకడికి పడితే అక్కడికి పోసాగింది.",
            "book_page_end": 12
        },
        {
            "title": "ఉడతపాటలు",
            "book_page_start": 13,
            "pdf_page_start": 15,
            "pdf_page_end": 15,
            "author": "కృష్ణ శాస్త్రి",
            "genre": "పాట",
            "moral": "సాహసం మరియు తెలివి ఉపయోగించి కోరిన పనులు సాధించవచ్చు.",
            "keywords": [
                "ఉడత",
                "పాట",
                "ప్రయాణం",
                "తొండం గుర్రం",
                "సాహసం"
            ],
            "characters": [
                "సీత",
                "ఉడత"
            ],
            "locations": [
                "కాశీ",
                "బొంబయి",
                "కలకత్తా",
                "ఢిల్లీ",
                "చెన్నాపట్నం"
            ],
            "content": "సీత\nహూత్, ఉడతా! హాత్ ఉడతా! ఊరికి వెడతావా ?\nఉ డ త\nఛాత్, సీతా! ధూత్, సీతా! తప్పక వెడతాను !\nసీ త\nబండిలేదు, బస్సూలేదు, ప్రయాణ మెట్లాగా ?\nఉ డ త\nకొమ్మలుతెచ్చి ఆకులుతెచ్చి గూడు కడతాను,\nచిన్నా పెద్దా రెమ్మలుతెచ్చి చెక్రాలు కడతాను!\nతొండా గుర్రం బండికి కట్టి తోలుకు వస్తాను!\nబండిమీద కొరడా పట్టుక బైఠా యిస్తాను.\nకాశీ వెడతా, బొంబయి వెడతా, కలకత్తా చూస్తా!\nకావలిసొస్తే ఢిల్లీకూడా కదిపేసే వస్తా!\nజిన్నాగారికి గాంధీజీకి స్నేహం చేస్తాను.\nచెన్నాపట్నం సాయంత్రానికి చెంగున వస్తాను.",
            "book_page_end": 13
        },
        {
            "title": "బండరాముడు",
            "book_page_start": 14,
            "pdf_page_start": 16,
            "pdf_page_end": 19,
            "author": "చందమామ బృందం",
            "genre": "బాలల కథ",
            "moral": "దుష్టుల సావాసం ప్రమాదకరం. ఇతరుల పట్ల విధేయత చూపాలి.",
            "keywords": [
                "స్నేహం",
                "మోసం",
                "మామిడికాయ",
                "దొంగతనం",
                "బడి",
                "కిష్టాయి"
            ],
            "characters": [
                "బండరాముడు",
                "గోపి",
                "కిష్టాయి",
                "మేష్టారు",
                "హోటల్ నౌకరు",
                "కిష్టాయి తండ్రి"
            ],
            "locations": [
                "బడి",
                "మామిడితోట",
                "చంద్ర భవన్ హోటల్",
                "జమీందారు ఇల్లు"
            ],
            "content": "\"బండరాముడూ, ఒరే బండ\nరాముడూ!\"\nనేను బడికి పోతుండగా ఎవరో\nవెనకనించి పిలిచారు. వెనక్కు తిరిగి\nచూతునుగదా, గోపి. వాడు అయిదో\nక్లాసు చదువుతున్న అల్లరి వెధవ.\nనాకూ వాడికీ సావాసంలేదు. అయినా\nవాడు నా సంగతి వినిఉంటాడు. మా\nబడిలో బండరాముడంటే ఎరగనివా\nళ్లెవరు ? మేష్టార్లుకూడా నన్ను గురించి\nమాట్లాడుకుంటారుట.\nగోపీ నన్ను కలుసుకుని, \"ఒరే,\nమామిడికాయలు దొంగిలింతామా?\nమనదారిలోనే గోడమీదికి వాలి ఒక\nమామిడి చెట్టున్నది. దానికాయలు బలే\nబాగుంటై. కోసుకుందామా?\" అన్నాడు.\n\"నేను దొంగతనాలు చెయ్యను. మా\nనాన్నకు తెలిస్తే చితకబొడుస్తాడు,\"\nఅన్నాను నేను.\n\"నువు దొంగతనం చెయ్యవద్దులే.\nనీకంత భయమైతే, నేనే చేస్తా. నువు\nఊరికే తోడుండు.\" అన్నాడు గోపీ.\nగోపిగాడి ధోరణి నా కర్థం కాలేదు.\nకాని రానంటే తంతాడని వాడివెంట\nవెళ్లటానికి ఒప్పుకున్నాను.\nమామిడితోట దగ్గిరికి వచ్చాము.\nరోడ్డుపక్క గోడ మీదుగా అంటు\nమామిడికొమలు వేలాడుతున్నాయి.\n\"నువు గోడకు ఆనుకుని నిలబడు.\nనీ బుజాలమీద ఎక్కి నేను కాయలు\nకోస్తాను. కాయల్లో నీకుకూడా భాగం\nపెడతాలే,” అన్నాడు గోపీ.\nతప్పే దేమున్నదీ? నేను ఒప్పుకో\nనన్నానా, గోపిగాడు నన్ను తప్పక\nతంతాడు. పెద్దవాళ్ల చేత తన్నులు తిన్నా\nగౌరవం. ఈ వెధవచేత తన్ను లెందుకు\nతినాలి ? అందుకని ఒప్పుకున్నాను.\nనేను గోడకానుకుని నీలబడ్డాను. గోపి\nగాడు నా బుజాలమీద నిలబడి కాయలు\nకోశాడు. జేబులనిండా, పుస్తకాలసంచీనిండా\nపట్టినన్ని కాయలు కోశాడు. తరవాత- దిగివచ్చి\nఒక కాయ తీసుకుని తింటూ నాకు భాగం\nపెట్టకుండా వెళ్లిపోసాగాడు. నేను వెంటపడి\nనా భాగం నాకు పంచమన్నాను.\nవాడు పళ్లికిలించి, \"పోరా, పో: నువు\nనా గుర్రానివి. గుర్రాల కెవరైనా. మామిడి\nపళ్లు పెడతారా ఏమిటి?\" అన్నాడు. ఇదంతా\nమా క్లాసుపిల్ల లెవరో చూశారు.\nఆరోజునుంచీ నాకు మా బడిపిల్లలు “గోపి\nగాడి గుర్రం” అని పేరు పెట్టారు. అటువంటి\nవెధవతో సావాసం చేసినందుకు నాకు ఇలా\nకావలసిందేలే.\nఈ సంగతి మా నాన్నకుకూడా ఎట్లాగో\nతెలిసింది. ఆయన నాకు చక్కగా దేహ\nశుద్ధి చేశాడు. ఇక జన్మలో ఎన్నటికీ అల్లరి\nవెధవలతో కలవగూడ దనుకొన్నాను.\nఆ తరవాత కొన్నాళ్లకు ఒకనాడు మధ్యా\nన్నం మా మేష్టారు నన్ను పిలిచి, “రాముడూ,\nకాఫీహోటలుకు వెళ్లి రెండు మసాలా వడలూ,\nరెండు దోసెలూ కట్టించుకో, పచ్చడి మరిచి(\nపొయ్యేవు సుమా. ఈ సీసాలో వేడిగా ఒక\nకప్పు కాఫీ పోయించుకుని వేగిరం పట్టుకురా\nఇదుగో రూపాయి,” అన్నారు.\nసరేనని నేను కాఫీహోటలుకు\nదౌడుతీశాను. బడిగేటుదగ్గిర నాకు\nకిష్టాయి కనిపించాడు. వాడు\nమూడోక్లాసు చదువుతున్న మొం\nడివెధవ. వాడినాన్న చిన్న జమీం\nదారు. బళ్లో అందరూ వాడి\nస్నేహితులే. వాడి యీడువాళ్లం\nతా సెకండు ఫారం చదువుతుంటే\nవాడు ప్రతిక్లాసూ మూడేసిదండ\nయాత్రలు చేస్తూ ఉన్నాడు. చదువులో\nవాడు నాకన్నకూడా మొండి. అయితే\nకిష్టాయి అల్లరిలో బాగా ఆరి తేరినవాడు.\nవాడు నన్ను చెయ్యిపట్టుకుని ఆపి, “నా\nవెంటరారా, మీ అయ్యవారికి కావలిసిన\nఫలహారాలన్నీ కానీ ఖర్చులేకుండా\nఇప్పిస్తాను. పై పెచ్చు మనంకూడా\nఊరికే ఫలహారంచేతాం,”అన్నాడు.\nకిష్టాయికేం? జమీందారుబిడ్డ. వాడి\nదగ్గిర బోలెడంత డబ్బుంటుంది. నాకు\nమావాళ్లెప్పుడూ కానీకిమించి ఇవ్వరు.\nఆదైనా ఎప్పుడోగాని ఇవ్వరు.\nకిష్టాయీ నేనూ కలిసి \"చంద్ర\nభవన్” హోటలుకు వెళ్లాం, ఠీవిగా కిష్టా\nయొక కుర్చీలో కూర్చున్నాడు. భయ\nపడుతూ వాడి కెదురుగా నేనొక కుర్చీలో\nకూర్చున్నా. దర్జాగా కిష్టాయి ఒక్కో\nప్లేటు గులాబ్ జామూన్, ఉల్లిగారెలూ,\nఒక్కోకప్పు కాఫీ తెప్పించాడు.\nఅంతమంచి పదార్థాలు నే నెప్పుడూ\nతినలా. బలే బాగున్నాయి.\nమా ఫలహారం అయిపోగానే\nకిష్టాయి అయ్యవారికోసం రెండువడలూ,\nరెండు దోసెలూ, సీసాడుకాఫీ ఆర్డ\nరిచ్చాడు. తరవాత వాడు డబ్బుతీసుకునే\nఆయనదగ్గిరికి వెళ్లి, \"మా మేష్టారు\nమమ్మల్ని ఫలహారం చేసిరమ్మనీ,\nతనకు ఫలహారం తెమ్మనీ చెప్పారు.\nఈఫలహారం ఆయనకిచ్చి నేను డబ్బులు\nతెస్తాను. అంతదాకా ఈ అబ్బాయి\nఇక్కడే ఉంటాడు,\" అని చెప్పాడు.\nనా దగ్గిరికివచ్చి రహస్యంగా, “నీ దగ్గిర\nఉన్న రూపాయి నా కిచ్చెయ్యి. మిగతాది\nనేను వేసుకుని బాకీతీర్చేస్తాను\" అన్నాడు.\nనాదగ్గిర ఉన్న రూపాయి కాస్తా\nవాడి కిచ్చేశాను.\nవా డా రూపాయి\nజేబులో వేసుకుని, నన్నక్కడే కూర్చో\nమని, అయ్యవారి ఫలహారం పట్టుకుని\nబయల్దేరాడు.\n\nకిష్టాయికోసం చూసీ, చూసీ, నాకు\nవిసుగెత్తింది. మూడుగంటలైనా వాడు\nరాడు. హోటలువాడి కీ విసుగెత్తింది\nకాబోలు. వాడు నాతో, “మా నౌకరును\nనీ వెంట పంపిస్తాను, డబ్బిప్పించు. లేదా\nనిన్ను పోలీసులకు వప్పగిస్తాను,\"\nఅన్నాడు. నాకు ముచ్చెమటలుపోశాయి.\nనన్ను కిష్టిగాడు మోసం చేశాడు. నేను\nమొద్దు వెధ వ ను గ న క నన్నందరూ\nమోసం చేస్తారు. మేష్టా రేమంటారో\nఅని నా గుండెల్లో రైళ్లు పరిగెత్తాయి.\nనాయరును వెంటబెట్టుకుని కుక్కిన\nపేనల్లే బడికివచ్చాను.\n\nనా మొహం కనపడగానే మేష్టారి\nకళ్ల వెంట నిప్పులు కురిశాయి.\n“పుండాఖోర్, ఇంత సేపు ఎక్కడ\nతిరుగుతున్నావ్ ? నా రూపాయి నాకు\nపంపించావే, కాఫీ ఎట్లా సంపాదిం\nచావ్?\" అని అడిగారు. నానోట మాట\nరాలేదు. కాని నావెంటవచ్చిన హోటలు\nనౌకరు జరిగినదంతాచెప్పాడు.\n\nఈ కథ విని క్లాసులో పిల్లలంతా\nగొల్లున నవ్వారు. మేష్టారికికూడా\nనవ్వాగలేదు. ఆయన కిష్టాయికోసం\nకబురుచేశాడు. కాని వాడు క్లాసులోలేడు.\nఅందుచేత హోటలు మనిషికి రెండు\nరూపాయిలూ మేష్టా రేదర్శించుకున్నారు.\n\nఆ సాయంత్రం నన్ను వెంటబెట్టు\nకుని మేష్టారు కిష్టాయి నాన్నగారింటికి\nవెళ్లారు. జమీందారుగారు సంగతంతా\nవిని మేష్టారికి రెండు రూపాయిలూ\nఇచ్చేశారు.",
            "book_page_end": 17
        },
        {
            "title": "అందాలు చిందేటి చందమామ",
            "book_page_start": 18,
            "pdf_page_start": 20,
            "pdf_page_end": 20,
            "author": "గో. శ్యామసుందర్",
            "genre": "పాట",
            "moral": "బాల్యం, చందమామపై ప్రేమ.",
            "keywords": [
                "చందమామ",
                "పాట",
                "బుజ్జాయి",
                "పాయసం",
                "మబ్బు గుర్రం"
            ],
            "characters": [
                "బుజ్జాయి",
                "చందమామ"
            ],
            "locations": [
                "మల్లె పందిరి"
            ],
            "content": "అందాలు చిందేటి చందమామా, ఆడు\nకుందాము రావోయి చందమామా !\n\nమల్లె పందిరికింద బుల్లి బుజ్జాయుంది,\nబుజ్జి తల్లికి లాల పోసి పోదువుగాని,\nచల్లంగ రావోయి చందమామా, మెల్ల\nమెల్లంగ రావోయి చందమామా !\n\nవెండిగిన్నెలొ వేడి బువ్వపెట్టూకోని,\nబంగారుగిన్నెలొ పాయసం పోసుకొని,\nతిందాము రావోయి చందమామా, నవ్వు\nకుందాము రావోయి చందమామా !\n\nచక్కన్ని చుక్కలతో సయ్యాట లాడుతూ,\nమబ్బు గుర్రాలెక్కి దబ్బునా పొయ్యేవు,\nమాట వినిపోవోయి చందమామా, ఒక్క\nమాటు దిగి రావోయి చందమామా !",
            "book_page_end": 18
        },
        {
            "title": "అన్నదమ్ములు",
            "book_page_start": 19,
            "pdf_page_start": 21,
            "pdf_page_end": 24,
            "author": "చందమామ బృందం",
            "genre": "నీతి కథ",
            "moral": "దురాశ పనికిరాదు. స్వార్థంతో కాకుండా ధర్మం కోసం కోరుకుంటేనే మంచి జరుగుతుంది. తొందరపాటు పనికిరాదు.",
            "keywords": [
                "రామయ్య",
                "సోమయ్య",
                "సన్యాసి",
                "మూడు వరాలు",
                "దురాశ",
                "తొందరపాటు"
            ],
            "characters": [
                "రామయ్య",
                "రామయ్య భార్య",
                "సోమయ్య",
                "సోమయ్య భార్య",
                "సన్యాసి",
                "గుర్రం"
            ],
            "locations": [
                "గ్రామం",
                "రామయ్య ఇల్లు",
                "సోమయ్య మేడ"
            ],
            "content": "అనగా అనగా వొకవూళ్లో రామయ్య, సోమయ్య\nఅని యిద్దరు అన్నదమ్ము లుండేవాళ్లు. రామయ్య\nపెద్దవాడు; తెలివిగలవాడు. సోమయ్య చిన్న\nవాడు; అమాయకుడు. రామయ్య భార్య భాగ్య\nవంతులబిడ్డ. అందుచేత గర్వంగా వుండేది.\nసోమయ్య భార్య బీదయింటి పిల్ల. అందుచేత\nకొంచెం అణకువగా వుండేది. రామయ్య తన\nతెలివితేటలన్నీ తమ్ముడిమీద ఉపయోగించి\nఅతని ఆస్తి అంతా కాజేసి తాతలనాటి చిన్న\nపాతయిల్లూ, నాలుగెకరాల మెట్టచేను మాత్రం\nఅతనికి యిచ్చాడు. పెద్దమేడ మిగతా ఆస్తీ అంతా తను ఉం చు కున్నా డు. పాపం,\nసోమయ్య దాంతోనే తృప్తి పడి\nకష్టపడి చేను దున్నుకుంటూ, వచ్చిం\nదాంట్లో తను కొంత తిని, మిగతాది\nధర్మంచేస్తూ వుండేవాడు.\n\nఇలా వుండగా వొకనాటి రాత్రి\nఎవరో సన్యాసి, రామయ్య యింటి\nకొచ్చి తలుపుతట్టాడు. రా మయ్య\nవచ్చి కిటికీ తెరిచి \" ఎవరు నువ్వు?\nఎందుకీ అర్ధరాత్రప్పుడు తలుపు\nతడ్తావు?” అని గద్దించాడు.\n\nఅప్పుడు సన్యాసి \" బాబూ, నేను\nసన్యాసిని. రామే శ్వ రం పోతూ\nయిటొచ్చాను. ఈ రాత్రి నాకు కొంచెం\nతిండి పెట్టి పడుకోనివ్వండి. ఉద\nయాన్నే వెళ్లిపోతాను ” అన్నాడు.\n\n\" ఏంటీ, మాయింట్లో వల్లగాదు\nపో, పో. అదుగో, ఆ ఎదురుగానే\nవున్నాడు షాహుకారు. వాడి దగ్గిరికి\nపో. దోవన యేసన్యాసిపోతున్నా పిలిచి\nఅన్నం పెడతాడు.\" అన్నాడు\nరామయ్య..\n\nయోగి పోయి సోమయ్య తలుపు\nతట్టాడు. సోమయ్యవచ్చి తలుపుతెరిచి సన్యాసిని యింట్లోకి తీసుకుపోయి, భార్యతో\nచెప్పి అన్నం పెట్టించాడు.\n\nసన్యాసి భోజనం చేసిన తర్వాత\nసోమయ్య ఆయనకి పక్కవేసి అతను\nనిద్రపోయిందాకా విసుర్తూ కూచున్నాడు.\n\nసన్యాసి హాయిగా నిద్రపోయి ఉద\nయాన లేచి వెళ్లేటప్పుడు సోమయ్యనూ\nఅతని భార్యనూ పిలిచి “మీకు మూడు\nవరాలిస్తాను. కోరుకోండి” అన్నాడు.\n\nసోమయ్య \"స్వామీ, నాకు, నలుగురు\nఇంటికివస్తే, ఉండటానికి పెద్ద యిల్లూ,\nబీదలకు ఎంత ధర్మంచేయటానికైనా\nచాలిన డబ్బూ యివ్వండి. అదిచాలు”\nఅన్నాడు.\n\nసోమయ్య పెళ్లాం “స్వామీ, నాకేమీ\nవద్దు; యితరులకు లేదనకుండా ధర్మం\nచెయ్యటానికి నాకు బుద్ధి పుట్టించు” అని\nరెండో వరం అడిగింది.\nమూడో వరంగా, సోమయ్య “స్వామీ,\nమాకు యెప్పుడూ యితరులకు మేలు\nచెయ్యాలనే బుద్ధి వుండేట్టుగా వర\nమివ్వండి” అని అడిగాడు.\n\nసన్యాసి చిరునవ్వు నవ్వి వెళ్లిపోయాడు.\nమర్నాడు ఉదయాన రామయ్య లేచి\nచూసేసరికి అతని యింటి ముందు పెద్ద\nమేడవుంది. రామయ్య దబదబ పెళ్లాన్ని\nపిలుచుకుని మేడ దగ్గిరకి పరుగెత్తాడు.\nఆ మేడలో అతని తమ్ముడూ తమ్ముడి\nభార్యా వున్నారు. రామయ్య “యిది ఎలా\nవచ్చిం” దని తమ్ముణ్ణి అడిగాడు. సోమయ్య\nరాత్రి జరిగిందంతా పూసగుచ్చినట్లు\nచెప్పాడు.\n\nఇక రామయ్య పెళ్లానికి కడుపు\nఉబ్బరం ఆగలేదు. మొగుణ్ణి గుర్రం\nఎక్కిపోయి సన్యాసిని పట్టుకు రమ్మని\nబలవంతపెట్టింది. అతన్ని పిలుచుకొస్తే\nరాజులాగా చూస్తానని హా మీ కూ డా\nఇచ్చింది.\n\nరామయ్య గుర్రం వేసుకుని వెళ్లాడు.\nకొంతదూరం పోయేవరకు సన్యాసి కని\nపించాడు. రామయ్య రొప్పుతూ, రోజుతూ\n\"స్వామీజీ! రాత్రి మావల్ల చాలా నేరం\nజరిగింది, ఈమాటు మా యింటికి రండి.\nమిమ్మల్ని రాజులాగా చూస్తాము. నా\nభార్యకూడా మిమ్మల్నితీసుకురమ్మన్నది”\nఅని బ్రతిమాలాడు.\n\n\"బాబూ! ఏదో నాదోవను నేను తీర్థ\nయాత్రలకు పోతున్నాను; నేను రాలేను.”\nఅన్నాడు సన్యాసి.\n\n“అలాగైతే ఎట్లా స్వామీ ! నా భార్య\nఊరుకోదు. మీరు రాకపోతే కనీసం మా\nతమ్ముడికిచ్చిన మూడు వరాలైనా ఇచ్చి\nవెళ్లండి.” అన్నాడు రామయ్య.\n\nసన్యాసి రామయ్య వదలడని అను\nకొని - “సరేలే నీకూ నువ్వుకోరుకున్న\nమూడు కోరికలు సిద్ధిస్తయి” అన్నాడు.\n\nరామయ్య పట్టరాని సంతోషంతో,\nగుర్రాన్ని మరీ వేగంగా పరుగెత్తిస్తూ ఇంటి\nవేపుకు బయలుదేరాడు. గుర్రం నోటివెంట\nనురుగులు కక్కుతూ, భూమిమీద కాళ్లు\nఆనకుండా దౌడుతీస్తున్నది.\n\nయింతలో రామయ్యకి వొక దుర్బుద్ధి\nపుట్టింది. \"గుఱ్ఱం ఇంత త్వరగా పరుగెత్తు\nతున్నదే వొకవేళ చచ్చిపోతే ఎట్లాగా ?”\nఅనుకున్నాడు. అనుకోవటంతోటే, గుఱ్ఱం\nథామ్మని క్రిందపడి చచ్చింది.\nరామయ్య మూడింట్లో రెండు వరాలు\nయిలా వూరికే పోగొట్టుకుని కాళ్ళీడ్చు\nకుంటూ యింటికివచ్చాడు. ఇంట్లో పెళ్ళాం\nకూర్చునివున్నది. ఆమె నెత్తిమీద జీను.\nఆమె రామయ్యని చూడగానే మండి\nపడుతూ, 'ఏమిటిదీ? ఎట్లావచ్చింది నీ\nజీను నా. నెత్తిమీదికి ?' అని అడిగింది.\n\nరామయ్య కప్పుడు తను అనుకున్న\nమాట జ్ఞాపకం వచ్చింది. \" ఇదుగో,\nజరిగిన పొరబాటేదో జరిగిపోయింది. నువ్వు\nవోర్పుగా జీను మోస్తూవుండు. మనదగ్గిర\nయింకోవరం మిగిలివున్నది. దీంతో\nమనం యేదైనా మంచివరం కోరుకుని\nధనవంతులమయి హాయిగా వుందాం.”\nఅన్నాడు.\n\nఈ మాటలు వినేవరకు అతని పెళ్ళాం\nమండిపడింది. “ నువ్వూ నీ డబ్బూ పోయి\nగంగలో పడండి తర్వాత. ముందు నా\nనెత్తిమీది జీను దించు. లేకపోతే\nబాగుండదు చెప్తున్నాను\" అన్నది.\n\nపాపం రామయ్య పెళ్ళానికి భయపడి\n\"జీను వూడిపోవాలి\" అని కోరుకున్నాడు.\nజీను వూడి క్రిందపడ్డది.\n\nచూశారా ! రామయ్య చుర్భుద్ధితో\nయింత కష్టపడీ తెచ్చుకున్న మూడు\nవరాలు యిట్లా మట్టిలో కలిసిపోయినై.",
            "book_page_end": 22
        },
        {
            "title": "గీక్షసులు",
            "book_page_start": 23,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "జానపద కథ",
            "moral": "కష్టం వచ్చినప్పుడు తెలివైన ఉపాయంతో దాన్ని దాటవచ్చు. పొరపాట్లు కూడా కొన్నిసార్లు మంచి ఫలితాలనిస్తాయి.",
            "keywords": [
                "రాక్షసులు",
                "గుడ్డివాడు",
                "చెమిటివాడు",
                "ధనం",
                "తెలివి",
                "గాడిదచెవులు"
            ],
            "characters": [
                "గుడ్డివాడు",
                "చెమిటివాడు",
                "దోనెకడుపు రాక్షసి",
                "కొంగకాళ్ల రాక్షసి (మామ)",
                "గెద్దముక్కు రాక్షసి (బావమరిది)",
                "పులిమొహం రాక్షసి",
                "పిల్లికళ్ల రాక్షసి",
                "గాడిదచెవుల రాక్షసి"
            ],
            "locations": [
                "అడవి",
                "గ్రామం"
            ],
            "content": "రాక్షసి పారిపోయినాక గుడ్డివాడూ, చెమిటివాడూ \"అబ్బ! బ్రతికిపోయా,” మనుకున్నారు. ఇంకా అక్కడే ఉంటే మళ్ళీ వస్తాడేమోనని వాళ్లకి భయం వేసింది. అప్పటికి వాన వెలిసింది. మబ్బులు విచ్చిపోయినై. వెన్నెల కాసింది. చెమిటివాడికి ఆ యింటో ఒక మూలను ఏదో గుట్ట కనపడింది. దగ్గిరికి పోయి చూశాడు. వెండీ బంగారునగలూ, నాణేలూ. చెమిటివాడు, గుడ్డివాడికి ఈ సంగతి చెప్పి అవన్నీ నాలుగుమూటలు కట్టి రెండుమూటలు గాడిదమీద, మిగతా రెండు మూటలూ చెరిఒకరు వేసుకుని ఆ రాత్రికి రాత్రే బయలుదేరి వెళ్లారు.\n\nఇక రాక్షసి ఏమిచేశాడూ ? ఆ పరి గెత్తడం పరిగెత్తడం రొప్పుకుంటా, రోజుకుంటా వాళ్ళ మామగారి ఇంటికి పోయిపడ్డాడు. పడి ఈ సంగతంతా మామకూ, బావమరదులకూ చెప్పాడు. వాళ్లకి ఈమాటలు వినేవరకు కోపం వచ్చింది. “ఛా! పనికిమాలిన వెధవాః రాక్షసజాతికి అవమానం తెచ్చావు. పద, మేము వస్తున్నాము. ఆ గీక్షసులు ఎక్కడ ఉన్నారో చూపించు,\"అన్నాడు\nమన రాక్షసి మామనూ, బావమరు దులనూ వెంటబెట్టుకుని తన యింటికి వచ్చాడు. అక్కడ ఎవ్వరూలేరు. పైగా ఇంటిలో ఉన్న ధనమంతా పోయింది. ఇక అంతా కలిసి గీక్షసులను వెతు క్కుంటూ అడివినిపడ్డారు.\n\nమీరు రాక్షసుల పేర్లు ఎప్పుడన్నా విన్నారూ ? చాలా గమ్మత్తుగా ఉంటై వాటి పేర్లు. మన రాక్షసి పేరు దోనెకడుపు రాక్షసి. వాడి మామ పేరు కొంగకాళ్ల రాక్షసి. రెండోవాడి పేరు\nపులి మొహం రాక్షసి. మూడోవాడి పేరు పిల్లి కళ్ల\nరాక్షసి. నాలుగోవాడి పేరు\nగాడిదచెవుల రాక్షసి.\n\nఈ రాక్షసులు వెతు క్కుంటూరావడం మన\nగుడ్డివాడు కనిపెట్టాడు.\nవాడు చప్పుడువిని-“చెమి\nటన్నా: రాక్షసులు మన\nవెంటపడ్డారు. గా డి ద ని\nఅడివిలోపలికి తోలి, మన\nఇద్దరం చెట్టు ఎక్కితే\nబాగుంటుంది. వాళ్లు దాటి\nపోయిన తర్వాత మనం\nవెళ్లవచ్చు,” అన్నాడు.\nచెమిటివాడు సరేనని\nగాడిదను అడివిలోకి\nతోలి, చెట్టెక్కి కూర్చు\nకున్నారు. రాక్షసులు చెట్టుదగ్గరికి వచ్చి\nగుడ్డివాణ్ణి చూశారు. కొంగకాళ్ళ రాక్షసి\nముందు వీణ్ణి పట్టుకుతిందామన్నాడు.\nఅక్కడినించి ఒకళ్ల మీద ఒకళ్లు ఎక్కి\nఅందరికీ పైన గాడిదచెవుల రాక్షసిని\nఎక్కమన్నారు.\n\nగుడ్డివాడికి వీళ్ళమాటలు వినేవరకు\nభయంవేసింది. చేతులతో అటూ ఇటూ\nతడవటం మొదలుపెట్టాడు. వాడి చేతికి\nగాడిదచెవుల రాక్షసి చెపులు చిక్కినవి.\nవాడు తన సత్తవంతాచూపి ఆ చెవులు\nమెలిపెట్టాడు: ఇటు చెమిటివాడు\n‘పోనివ్వమాకు : అట్లాగే పట్టుకో ' \nఅని కేకవేశాడు.\n\nఇంకేం ! ఆ నొప్పికి, ఈ కేకలకూ\nఆగలేక గాడిదచెవుల రాక్షసి గీపెడుతూ\nఒక్క దూకున కిందికిదూకి పారిపో\nయాడు. వాడి అరుపూ, పారిపోవటమూ\nచూసి మూడోవాడూ, మూడో వాణ్ణి చూసి\nరెండోవాడూ ఇట్లా అంతా చావుపరుగు\nతీశారు.\n\nవాళ్లు పారిపోయినాక గుడ్డివాడూ,\nచెమిటివాడూ చెట్టుదిగి వచ్చారు. చెమిటి\nవాడు గాడిదను వెతుక్కుని తోలుకు\nవచ్చాడు. అప్పటికి తెల్లవారింది\nఇద్దరూకలిసి ఊరిముఖంగా ప్రయాణం\nసాగించారు. ఊరి దగ్గరికి చేరినాక\nచెమిటివాడు —— “గుడ్డిమామా ! గుడ్డి\nమామా! మనం ఊరిదగ్గరికి చేరాము.\nఇక ఫర్వాలేదు. మనం తెచ్చుకున్నది\nభాగాలు వేసుకుందామా ?\" అన్నాడు.\n\nగుడ్డివాడు సరే నన్నాడు చెమిటి\nవాడు భాగాలువేశాడు. అందులో చెమిటి\nవాడు తన భాగానికి కాస్త ఎక్కువగా\nవేసుకున్నాడు. గుడ్డి వాడు రెండు\nరాసులూ చేతులతో తడివిచూశాడు.\nతనభాగం చిన్నది. వాడికి కోపంవొచ్చి\nచెమిటివాడిని చరిచి కొట్టాడు చెంపమీద.\nఆ దెబ్బకు చెమి టివాడు బిత్తర\nపోయాడు. తర్వాత సంబాళించుకుని\nవాడు గుడ్డివాడి కణతమీద లాగిగుద్దాడు.\n\nఈ గుద్దుతో గుడ్డివాడితల తిరి\nగింది కాసేపు తల దిమ్ముగా ఉంది.\nఆతర్వాత చిత్రమేమంటే వాడికి కళ్లు\nకనపడటం మొదలుపెట్టినై . ఇటు\nచెమిటివాడికి ఆచెంపదెబ్బతో వినపడటం\nమొదలు పెట్టింది. ఈసంగతి . ఒకరి\nకొకరు చెప్పుకున్నారు. ఆ తర్వాత\nన్యాయంగా భాగాలు వేసుకుని, పక్క\nవూరుపోయి హాయిగా ఉన్నారు.\n\nచూశారా గమ్మత్తు. కలిసి వచ్చే\nటప్పుడు మనం పొరపాట్లుపడ్డా మనకు\nమంచే కలిగిస్తాయి.",
            "book_page_end": 25
        },
        {
            "title": "రాజుగారు - దోమగారు",
            "book_page_start": 26,
            "pdf_page_start": 28,
            "pdf_page_end": 29,
            "author": "చందమామ బృందం",
            "genre": "హాస్యం",
            "moral": "తెలివైన ఆలోచన పెద్ద సమస్యలను కూడా సులభంగా పరిష్కరిస్తుంది.",
            "keywords": [
                "రాజు",
                "దోమ",
                "సైన్యం",
                "బంటు",
                "హాస్యం"
            ],
            "characters": [
                "రాజుగారు",
                "దోమగారు",
                "సామంతులు",
                "సర్దార్లు",
                "బంటు"
            ],
            "locations": [
                "రాజమందిరం"
            ],
            "content": "రాజుగారి\nరాజుగారి ముకుమీద\nదోమ కుట్టింది.\nరాజ్యంలో ప్రజకంతా\nహడలెత్తింది!\n\nసామంతులు, సర్దార్లూ,\nబంట్లూ, సైన్యాధిపతులు\nకత్తులతో ఈటెలతో\nకదనానికి లేచినారు.\n\nకత్తులతో నరకలేక\nఈటెలతో పొడవలేక\nసర్దార్లూ సామంతులు\nచలచల్లగ జారినారు.\n\nతిరిగి తిరిగి దోమ మళ్లి\nరాజుకడకె వచ్చింది.\nజనమంతా చూస్తుండగ\nముకువిద వాలింది.\n\nదోమగారు\nజనమంతా విస్తుపోయి\nనోళ్లుతెరచి చూస్తుంటే\nబంటొకడు బుద్ధిశాలి\nపరుగెత్తెను రాజుకడకు.\n\nఏమరుపాటుగ నుండిన\nదోమను గురిచూచివాడు\nరాజుగారి ముకుమీద\nచేతికొద్ది గుద్దినాడు.\n\nఆ దెబ్బకి రాజుగారు\nహరిహరి అని అరిచినారు\nఆదెబ్బకి దోమగారు\nహరహరమని వాలినారు.\n\nబంటుసేవ బంటుచేవ\nప్రజలంతా మెచ్చినారు\nతక్షణమే రాజతణ్ణి\nతన మంత్రిగ చేసినాడు.",
            "book_page_end": 27
        },
        {
            "title": "సోమరి పోతు",
            "book_page_start": 29,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "నీతి కథ",
            "moral": "సోమరితనం అపాయకరం. అదృష్టం కష్టపడేవారినే వరిస్తుంది.",
            "keywords": [
                "సోమరిపోతు",
                "కష్టజీవి",
                "లక్ష్మీదేవి",
                "గాడిద",
                "తాబేలు",
                "నత్త"
            ],
            "characters": [
                "సోమరిపోతు",
                "కష్టజీవి",
                "లక్ష్మీదేవి",
                "గాడిద",
                "నత్త"
            ],
            "locations": [
                "గ్రామాలు",
                "అడవి",
                "లక్ష్మీదేవి భవనం"
            ],
            "content": "అనగా అనగా ఒక ఊళ్లో ఒక సోమరిపోతు ఉండేవాడు. వాడు ఇటు గడ్డిపోచ తీసి అటువేసేవాడు కాదు. పోనీ తిండి తినడు అందామా, ముగ్గురు మనుషులకు సరిపోయేది తేలిగ్గా యీడ్చే వాడు: అదీ వాడిదగ్గరకు తీసుకువచ్చి అందించాలి.\n\nఇక ఆఊళ్లో మిగతావాళ్ళకి రాత్రిం బగళ్లు చెమటవోడ్చి పనిచేసేసినా కడుపు నిండీ నిండకుండా ఉండేది. వాళ్లు ఎన్నాళ్లు వేగుతారు, ఈ సోమరి పోతుతో. ఊళ్లోనించి తన్ని తరిమారు.\n\nఆ పక్కగ్రామంలోనే ఇంకో కష్ట జీవి ఉండేవాడు. వాడు వొళ్లు దాచుకో కుండా రోజల్లా శ్రమపడేవాడు. అయినా వాడికి తిండికి అస్తాహ స్తంగా చాలేది. ఇక ఆగ్రామంలో మిగతా వాళ్లు అంతా సోమరిపోతులు. వొళ్లువంచి పనిచేసే వాళ్లుకారు దొంగతనాలూ అవీ చేసి ముప్పొద్దులా తినేవాళ్లు. అలాంటివాళ్లు కష్టంచేసే వాళ్లనిచూసి ఎలాసహిస్తారు? వాడిని అందరూ కలిసి కాకుల్లాగా పొడిచి ఆగ్రామంనించి వెళ్లగొట్టారు.\n\nఇక సోమరిపోతుకు వూరికే తిండి దొరికే మరోవూరు కావాలి. దానికోసం కాళ్లీడ్చుకుంటూ బయలుదేరి, కొంత దూరం పోయేవరకు బద్ధకంవేసి చెట్టు కింద పండుకుని నిద్రపోయాడు. ఇటు కష్టజీవి ఏగ్రామంలో పని దొరుకు తుందా, చేసిన పనికి మెప్పువస్తుందా అని బయలుదేరాడు. అతను దోవను వస్తూవస్తూ చెట్టుకింద పడుకున్న మన సోమరిపోతును చూసి దగ్గరికి వచ్చాడు.\n\nఅప్పటికి తూర్పు బాగా తెల్ల వారింది. సూర్యుడు ఉదయించాడు.\nమన కష్టజీవి సోమరిపోతును పలక రించాడు. ఇద్దరూ తమ తమ కష్ట సుఖాలు చెప్పుకొన్నారు. ఇంతలో పడ ఒక దివ్యమైన భవనం. బాలసూర్యుని లేత కిర ణాలు దానిమీదపడి బంగారంలాగా తళతళా మెరిసిపోతున్నది.\n\nఅప్పుడే దక్షిణపు వేపున, కోటిచంద్రుల కాంతితో మన బాటసారులకు ఒక దేవత కని పించింది. ఆమె తేజస్సు చూడటానికి వెయ్యికళ్లు చాలవు. ఆమె వొంటి నిండా నగలు. మన బాట సారులు ఆశ్చర్యంతో ఆమె వంక చూస్తూ ఉండి పోయారు.\n\nఈ దేవత ఎవరోకాదు; లక్ష్మీదేవి. ఆమె మన బాటసారులనుచూచి, \"ఓ బాటసారులారా?\nనేను లక్ష్మిని. ఆ కనిపించే భవనమే నాయిల్లు.\nమీరు ప్రొద్దుకూకేలోపల నాఇంటికి వచ్చినట్టయితే\nమీరు బ్రతికి ఉన్నంతకాలమూ నాకు అతిథులుగా\nఉండి భోగభాగ్యాలతో తులతూగవచ్చు\" అని\nచెప్పి అంతర్ధానమయింది.\n\nకష్టజీవికి ప్రాణం లేచివచ్చింది. ఇన్నాళ్లూ కష్టపడితే పొట్ట నిండలేదు. ఇవ్వాళ ఒక్కనాడూ కష్టపడితే ఇక జీవితంలో దరిద్రం ఉండదుగదా అనుకున్నాడు. అనుకుని సోమరిపోతుతో—\n\n\"విన్నావా తమ్ముడూ ! మనం సాయంత్రం లోపల ఎలాగానన్నా పోయి ఆయింటో పడ్డామా ఇక మనకష్టాలు గట్టెక్కినట్టే. పద, త్వరగా పోదాము, \" అన్నాడు కష్టజీవి సోమరిపోతుతో.\n\"అబ్బో అట్లా కనపడుతున్నది కాని, అది దగ్గర ఉన్నదనుకున్నావా ? ఆమె మాటలు నమ్మి బయలుదేరితే మనం పరిగెత్తలేక ఛస్తాం: ఎందుకు అన్నయ్యా, వృధా ఆయాసం : పరి గెత్తి పాలుత్రాగేకంటే నిలబడి నీళ్లు త్రాగటం మంచిది:\" అన్నాడు సోమరి పోతు. సోమరిపోతుతో వంతుపెట్టుకు కూచుంటే లాభంలేదనుకుని కష్టజీవి ఒంటరిగా భవనంకేసి నడవసాగాడు.\n\nసోమరిపోతుకు కష్టజీవినిచూస్తే జాలివేసింది. 'ఇంతదూరం ఎట్లా నడు స్తాడా' అనుకున్నాడు. “ఇలాంటి సమ యాలలో కధల్లో చెప్పే కీలుగుర్రం దొరికితే ఎంత బాగుండును । రివ్వున పోయి ఆమె యిచ్చే ఆతిధ్యమేమిటో తేల్చుకోవచ్చుగదా : ” అనుకున్నాడు.\n\nఏమైనా సోమరిపోతు అక్కడి నించి కదలలేదు. పదిగంటలైంది.\nఇంతలో వాడి కొక బక్కచిక్కిన గాడిద కనిపించింది. దాన్నెక్కిపోతే బాగుండదా అనుకుని, ఎక్కి సవారీ ఆరంభించాడు. గాడిద చచ్చేటట్టు పరి గెత్తింది. మధ్యాహ్నానికి సోమరిపోతు కష్టజీవిని కలుసు కున్నాడు. అతన్ని చూసి వెకిలిగా నవ్వి గాడిదను బాదుకుంటూ ముందుకు వెళ్లిపోయాడు. గాడిద కొంతదూరం నురుగులు కక్కు కుంటూ కక్కుకుంటూ పరిగెత్తి రోడ్డు మీదపడి ప్రాణాలు విడిచింది. సరే గాడిద ఎలానూ చచ్చింది; కాసేపు విశ్రాంతి తీసుకుందామని గాడిదను తలక్రింద పెట్టుకుని పడుకున్నాడు.\n\nఇంతలో వాడికొక తాబేలు కనిపించింది. సరే ఊరుకోవటం ఎందుకు? దాన్ని ఎక్కిపోదామని బయలుదేరాడు.\nపొద్దుకూకబోతూ ఉండగా కష్టజీవి వచ్చి సోమరిపోతును కలుసుకున్నాడు.\n\"తమ్ముడూ ! పొద్దుకూకవచ్చింది. ఇక నన్నా తాబేలు వదిలి నాతో పరిగెత్తు, లేక పోతే చేరుకోలేము” అన్నాడు కష్టజీని.\n\n\"అదుగో, ఆకనపడేదేగా ఇల్లు। ఇక్కడినించి పడుకుని దొల్లిగిలివెళ్లినా వేళకు చేరుతాము. నువ్వు ముందు పోయిమాత్రం ఏమిచేస్తావు?\" అన్నాడు సోమరిపోతు.\n\nకష్టజీవి వీడితో లాభంలేదనుకొని పరిగెత్తటం మొదలుపెట్టాడు. పొద్దు గర్భంలో పడుతుండగా కష్టజీవి వాకిట్లో అడుగుపెట్టాడు. లక్ష్మీదేవి వాడిని ఆహ్వానించి ఇంటోకి తీసుకుపోయింది.\n\nసోమరిపోతు తాబేలుఎక్కి మెల్లిగా వాకిటిదగ్గరకు చేరుకునేవరకు తలుపులు మూసుకొంటున్నాయి. తలుపులు తెరవ మని దబదబ బాదాడు సోమరిపోతు. ఉహుఁ. మళ్లా తలుపులు తెరుచుకోనే లేదు. ____\n\n“ఛా. అనవసరంగా ఎంత శ్రమ పడ్డాను.... సరే, అయిందేమో అయింది। ఈరాత్రికి ఇక్కడే పడుకుందాము.” అని వాకిలి మెట్టుమీద తలపెట్టి పండు కున్నాడు సోమరిపోతు.\n\nతెల్లవారినాక చూస్తే సోమరి పడు కున్నచోట ఒక నత్తఉన్నది. అదే మన సోమరిపోతు బాటసారి.",
            "book_page_end": 32
        },
        {
            "title": "వెన్నెలబంతి",
            "book_page_start": 33,
            "pdf_page_start": 35,
            "pdf_page_end": 35,
            "author": "తిమ్మరాజు హైమవతి",
            "genre": "కవిత",
            "moral": "చందమామ సౌందర్యం అనంతం.",
            "keywords": [
                "వెన్నెలబంతి",
                "చందమామ",
                "కవిత",
                "పిల్లలు",
                "రామచంద్రుడు"
            ],
            "characters": [
                "పిల్లలు",
                "చందమామ"
            ],
            "locations": [
                "ఆకాశ వీధి",
                "అందాల మేడ"
            ],
            "content": "వెలిగింది వెలిగింది వెన్నెలా బంతి\nవెలుగులో పాపల్లు వెలిగిపోతారు\nదేదీప్యమానమౌ దివ్యతేజముతో\nదీప్తివంతంబైన దీ పెద్దబంతి.\n\nఅంద చందాలతో అలరారు బంతి\nఆకాశవీధిలో అమరినాబంతి\nపిల్లలందరకునూ ప్రియమైన బంతి\nవెండి వెలుగులబంతి, వెన్నెలాబంతి.\n\nరవివంశతిలకుండు రామచంద్రుండు\nమారాముపెట్టినా గారాలబంతి\nఅందాల మేడలో అద్దాలలోకి\nదిగివచ్చి, మాతోటి తిరిగేటిబంతి !",
            "book_page_end": 33
        },
        {
            "title": "పొట్టిపిచిక కథ",
            "book_page_start": 34,
            "pdf_page_start": 36,
            "pdf_page_end": 37,
            "author": "నండూరి చిట్టెమ్మ",
            "genre": "జంతు కథ",
            "moral": "నోరు మంచిదైతే ఊరు మంచిదవుతుంది. అతిగా మాట్లాడటం ప్రమాదకరం.",
            "keywords": [
                "బ్రాహ్మణుడు",
                "పిచ్చిక",
                "జొన్నచేను",
                "వల",
                "శెట్టి"
            ],
            "characters": [
                "బ్రాహ్మణుడు",
                "పొట్టిపిచ్చిక",
                "శెట్టి",
                "భమిడిలేళ్లు",
                "వెండిలేళ్లు"
            ],
            "locations": [
                "పొలం",
                "గ్రామం"
            ],
            "content": "అనగా అనగా ఒక ఊళ్లో కుంచ మంత బ్రాహ్మడు ఉండేవాడు. అతను ఎంతో కష్టపడి కంచమంత జొన్న చేను వేసుకున్నాడు. అది అట్లా అట్లా పెరిగి కంకులు వేయటం మొదలుపెట్టే వరకు రెండు భమిడిలేళ్లూ, రెండు వెండిలేళ్లూ వచ్చి రాత్రిళ్లు తినివేయటం మొదలు పెట్టినై. అవి తినిపోగా ఒకటి అరా కంకి మిగిలితే మన పొట్టిపిచ్చిక వచ్చి సగలు తినివేస్తూ ఉండేది.\n\nఒకనాడు బ్రా హ్మడు పొలం వచ్చి చూసుకునే వరకు చేనంతా ఈటుపోయి ఉం ది. ఒకటీ అరా అక్కడక్కడ మిగిలిన కంకులు పిచ్చిక తింటూ ఉంది.\nపాపం బ్రాహ్మడికి ఏడుపూవచ్చింది, కోపం వచ్చింది. ఈ పిచ్చిక పని పట్టాలి అనుకుని బోయవాడి దగ్గరికిపోయి వల అడిగి తబ్బి ఉచ్చు లేశాడు.\n\nపాపం పొట్టిపిచ్చిక అది కానకుండా వచ్చి ఉచ్చుల్లో చిక్కుకుంది. ఇంకేం. బ్రాహ్మడు ఎగిరిగంతేసి దాన్ని చంకలో పెట్టుకుని ఇంటికి బయలుదేరాడు. ఇక మన పిచ్చిక ఊరుకుంటుందా? చంకలో కూచునే పాట ఎత్తుకుంది!\nకుంచమంత బ్రాహ్మడికి గూ, గూ, గూ!\nకంచమంత జొన్నచేను గూ, గూ, గూ!\nరెండు భమిడిలేళ్ళు గూ, గూ, గూ!\nరెండు వెండిలేళ్ళు గూ, గూ, గూ!\nచేనుకాస్త మేశాయి గూ, గూ, గూ!\nనేనుకూడ తినబోతె గూ, గూ, గూ!\nపొట్టివా డొచ్చాడు గూ, గూ, గూ!\nపొంచిపొంచి చూశాడు గూ, గూ, గూ!\nనన్ను పట్టుకున్నాడు గూ, గూ, గూ!\n\nఈ పాట వినేవరకు బ్రాహ్మడికి కోపం వచ్చింది.\nచంక బాగా బిగిం చాడు. ఉహుఁ, మనపిచ్చిక నోరు ముయ్యలేదు.\n\nమన బ్రాహడు ఏం చేస్తా డూ?\nఊళ్లోకిపోతే దీనిపాటవిని అంతా నవ్వు\nతారు। అందుకని ఊరిబయట ఉన్న శెట్టి\nగారి అరుగుమీద కూచున్నాడు.\nమన పిచ్చిక నోరు మూస్తేగా ! పాడుతూనే ఉంది.\nకుంచమంత బ్రాహ్మడికి గూ, గూ, గూ!\nకంచమంత జొన్నచేను గూ, గూ, గూ!\nఅని. దీని పాటవిని శెట్టి బయటికివచ్చి\n'ఏమండీ శాస్త్రుల్లుగారు మీ జొన్నచే\nనెంతండీ? అన్నాడు.\nబ్రా హడు దోసిట చూపి \"ఇంత!” అన్నాడు.\n“ఇంతేనా?\" అన్నాడు శెట్టి.\n\"కాదు!\" అని బ్రాహ్మడు రెండు\nఅరిచేతులూ కాస్త ఎడంగా తీసి\n\"ఇంత” అన్నాడు.\n“ఓసి, ఇంతేనా!\" అన్నాడు శెట్టి.\nఅప్పుడు బ్రాహడికి కోపంవచ్చి రెండు\nచేతులూ బారచాపి “ఇంతా!” అన్నాడు.\nఇంకేం, చేయి తీసేవరకు మన\nపిచ్చిక తుర్రున పారిపోయి చెట్టుమీద\nకూచుని \"కుంచమంత బ్రాహ్మడికి\nగూ, గూ, గూ !' అని పాడటం\nమొదలు పెట్టింది.\n\nబ్రాహ్మడు బాగా మోసపోయానే\nఅని తన్ను తిట్టుకుంటూ ఇంటికి వెళ్లాడు.",
            "book_page_end": 35
        },
        {
            "title": "బెస్తవాడు - భూతం",
            "book_page_start": 37,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "జానపద కథ",
            "moral": "తెలివిని ఉపయోగించి ప్రమాదాల నుంచి బయటపడవచ్చు. ఇతరులకు సహాయం చేస్తే తిరిగి మేలే జరుగుతుంది.",
            "keywords": [
                "బెస్తవాడు",
                "భూతం",
                "కూజా",
                "సాలమన్ రాజు",
                "తెలివి"
            ],
            "characters": [
                "బెస్తవాడు",
                "భూతం",
                "సాలమన్ రాజు (ప్రస్తావన)",
                "రాజు (కొత్త రాజు)"
            ],
            "locations": [
                "సముద్రం",
                "లోయ",
                "చెరువు",
                "రాజ్యం"
            ],
            "content": "అనగా అనగా ఒక దేశంలో ఒక బీద బెస్తవాడుండేవాడు. వాడు పొద్దున్నే లేచి సముద్రపొడ్డుకుపోయి నాలుగు సార్లేవలవేసేవాడు. ఆ నాలుగుతూర్లకు యేవి దొరికితే అవి తీసుకుని బజారుకు పోయి అమ్ముకుని, ఆ వచ్చినడబ్బుతో పొట్టపోసుకుంటూ ఉండేవాడు. ఒక్కొక రోజున ఒక చేపైనా దొరికేదికాదు. అయినా వాడు \"ఇవ్వాళ నాకు దేవు డేమీ యివ్వలేదు,” అనుకునితృప్తిగానే యింటికి వెళ్లేవాడు.\n\nఒకరోజున వాడు మామూలుగా సముద్రానికివచ్చి వల వేశాడు; మొదటి సారి వలలో వాడికి చచ్చిన కుక్క వచ్చింది. రెండోసారి వేశాడు; ఎండ్ర కాయలు పడ్డాయి. మూడో సారి వేశాడు; బొమ్మరాళ్లూ, నత్త గవ్వలూ వచ్చినై. నాలుగోసారి దేవుణ్ణి తలచు కుంటూ మళ్లీ వలవేశాడు; ఒక ఇత్తడి కూజా దొరికింది.. వాడు అదిచూసి చాలా సంతోషించాడు. “ఇది అమ్ము కుంటే నూరుచేపల ఖరీదన్నా రాక పోతుందా?\" అనుకున్నాడు.\n\nకూజాకు మూతవేసి చుట్టూ తాడు కట్టివుంది. అది చూడగానే వాడికి ఒక ఆలోచనకూడా తట్టింది. ఈ కూజానిండా ఎవరైనా మొహరీలు పోసుకుని వుండ కూడదా, అనుకున్నాడు. అనుకుని వాడు తాడు విప్పాడు. తాడు తీసివెయ్య గానే మూత దానంతటదే ఎగిరివచ్చింది. బెస్తవాడు ఆశతో కూజాలోకి చూశాడు. అతనికి దాంట్లో పొగతప్ప మరేమీ కనిపించలేదు. కాని, క్రమంగా అది బైటికి రా సాగింది. అది అట్లావచ్చి అట్లావచ్చి ఆకాశం ఎత్తుకు పోయింది. ఆ తర్వాత ఆ పొగంతా ఒక చోటకు చేరి పెద్ద భూతమైంది.\n\nపాపం, బెస్తవాడు భూతాన్ని చూడ గానే భయపడి, పారిపోదామను కున్నాడు. కాని. భూతం పోనివ్వలేదు.\n“ఓ! రాజా ! నీ మాట యిక యెప్పుడూ\nవింటాను, రా!” అని.\n\nబెస్తవాడికి ఆశ్చర్యం వేసింది.\n\"ఎవర్ని నువ్వు పిల్చేది ? నేను రాజును\nకాను,” అన్నాడు.\n\n\"నువ్వు సాలమకా రాజువుకాదా?\"\nఅని అడిగింది భూతం.\n\n\"ఉహుఁ, ఆ రాజు వెయ్యేళ్ల కింద టే\nచచ్చిపోయాడు. నేను బెస్తరాజుని.”\nఈమాట విని భూతం ఆకాశం\nదద్దరిల్లేట్లుగా నవ్వి, \"బెస్తరాజువా\nనువ్వు: ఐతే, వుండు. నిన్ను తిన\nబోతున్నాను,” అన్నది.\n\nబెస్తవాడు గజగజ వణకుతూ,\n\"నన్ను చంపుతావా ? ఎందుకూ? నిన్ను\nఈ కూజాలోనుంచి వదలి పెట్టినందుకా ?\nనేను చేసిన మేలుకు యిదేనా నువ్వుచేసే\nసహాయం?” అన్నాడు.\n\n\"ఆఁ ఇదే. నిన్ను తినక తప్పదు.\nఅయితే నీ వెట్లానూ చావబోతున్నావు\nకాబట్టి ఒకవరం కోరుకో. నీకు ఆ వరం\nయిస్తాను.”\n\n“అయితే నీ కథ తెలుసుకోవాలని\nవుండి, చెప్పు.\" అన్నాడు బెస్తవాడు.\n\"విను, చెప్తాను — పూర్వం నేను మంచిభూతాన్ని.\nసాలమన్రైజు నన్ను పొగగా మార్చి ఈ కూజాలో\nబంధించాడు. బంధించి నన్ను తీసుకెళ్లి సముద్రంలో\nపారేయించాడు. నేను అప్పుడు ఎవరై నావచ్చి నన్ను\nఈ కూజాలోనించి వదిలి పెడితే వాడికి పెద్ద సహాయం\nచేద్దామనుకున్నాను చాలాకాలం. ఎవ్వరూ రాలేదు.\nఇక నాకు కోపం వచ్చింది. ఈ మాటు ఎవరైనా\nవచ్చి నన్ను వదిలిపెడితే వాడినిచంపుదా మను\nకున్నాను. నువ్వు వచ్చి వదిలించావు. నిన్ను నేను\nచంపక తప్పదు.”\n\nఇక భూతాన్ని బ్రతిమాలినా లాభంలేదు, అను\nకున్నాడు బెస్తవాడు. వాడికి హఠాత్తుగా ఒక ఆలోచన\nతట్టింది. \"ఓ భూతమా! నీమాటలు నేను నమ్మ\nలేకుండా వున్నాను. అంతా అబద్ధంగా తోస్తున్నది.\nఇంత పెద్ద భూతానివి ఈ కాస్త కూజాలో వున్నావంటే\nఎట్లా నమ్మేది? నా కళ్లతో చూస్తేగాని నేను నమ్మ\nలేను.” అన్నాడు బెస్తవాడు.\n\nఈ మాటు భూతం మోసపోయింది. \"అలాగా,\nనన్ను నమ్మలేవా? ఐతే వుండు చూపిస్తాను,\" అని\nఆ భూతం మళ్లీ పొగగా మారి కూజాలోకి పోయింది.\nపోయి, “యిప్పుడు నమ్ముతావా నామాట?\" అని\nఅడిగింది.\n\n“కాసేపు ఆగు. సరిగా చూడనివ్వు నన్ను\" అని\nబెస్తవాడు గబుక్షున కూజాకు మూత పెట్టి తాడుతో\nగట్టిగా బిగించి పార వేశాడు.\n\nలోపలనుంచి భూతం\nలబలబలాడ మొదలెట్టింది\n“ఓ బెస్తరాజా! నన్ను\nవొదిలిపెట్టు. నిన్నిక\nచంపను. నీ కెంతో ధన\nమిస్తాను.\"\n\n\"నేను నీ మా ట\nనమ్మను, \" అన్నాడు\nబెస్తరాజు.\n\n\"బేతాళుడి తోడు.\nనిన్ను ఏమిచెయ్యను.'\nనన్ను వొదిలి పెట్టు, అని\nబ్రతిమాలింది భూతం.\n\nబెస్తవాడు 'వది లి\nపెట్టాడు. భూతం ఆ\nకూజాలోంచి మళ్లీ బయటికివచ్చి కూ\nజాను ఒక్క తన్ను తన్నింది. కూజా\nఎక్కడో సముద్రం మధ్యనపోయి\nపడింది. అప్పుడు భూతం బెస్త\nరాజుతో అన్నది : \"నీ వల తీసుకుని\nనా అరిచేతిలోకి యెక్కి కూర్చో. నిన్ను\nమంచిచోటుకు తీసుకుపోయి వదిలి\nపెడతాను.”\n\nబెస్తవాడు అలాగే అరిచేతిలో కెక్కి\nకూర్చున్నాడు. భూతం అతన్ని తీసు\nకుని ఆకాశంలోకి ఎగిరింది. కొండలూ,\nనదులూ, అడవులూ ఎన్నోదాటి ఆఖరుకు ఒక లో యద గ్గి రకి వచ్చి దిగింది.\nఅక్కడ ఒక మంచి చెరువుంది. నీళ్లు\nఅద్దంలాగా తెల్లగా వున్నై. భూతం\nబెస్తవాడితో, “నువ్వు రోజూ యిక్కడ\nఒక్కసారి వల వేసుకో. నాలుగు చేపలు\nపడతై. అవి తీసుకెళ్లి. పక్కరాజుకు\nఅమ్ముకో. అతను నీకు బోలెడు\nడబ్బిస్తాడు. నీ కిక దరిద్రంఉండదు,”\nఅన్నది. తర్వాత భూతం నేలను ఒక్క\nతన్ను తన్నింది.\n\nభూమి రెండుగా బ్రద్దలైంది. భూతం\nదాంట్లోకి పోయింది. భూమి మళ్లీ మూ\nసుకుంది.\n\nఆ బెస్తవాడు రోజూ అక్కడకొచ్చి\nవల వేసేవాడు. నాలుగు రంగుల్లో\nనాలుగు చక్కటి చేపలు పడేవి. అవి\nతీసుకెళ్లి పక్కనున్న రాజు కిచ్చేవాడు.\nఆరాజు వాటికి 400 మొహరీలు యిచ్చే\nవాడు. పల్లెవాడి దరిద్రం తీరింది.\nహాయిగా భార్యతో బిడ్డల్తో బ్రతుకు\nతున్నాడు.",
            "book_page_end": 40
        },
        {
            "title": "పండిత జీ",
            "book_page_start": 41,
            "pdf_page_start": 43,
            "pdf_page_end": 45,
            "author": "చందమామ బృందం",
            "genre": "చరిత్ర",
            "moral": "నిజాయితీ, దేశభక్తి మరియు ఉన్నత విద్య ద్వారా గొప్ప స్థానాన్ని పొందవచ్చు.",
            "keywords": [
                "జవహర్ లాల్ నెహ్రూ",
                "మోతీలాల్ నెహ్రూ",
                "దేశభక్తి",
                "విద్య",
                "ప్రధాన మంత్రి"
            ],
            "characters": [
                "పండిత జవహర్ లాల్ నెహ్రూ",
                "మోతీలాల్ నెహ్రూ (తండ్రి)",
                "స్వరూపరాణి (తల్లి)",
                "ముబారక్ ఆలీ",
                "బ్రూక్స్"
            ],
            "locations": [
                "కాశ్మీర్",
                "ఇంగ్లండు",
                "హారో (స్కూల్)",
                "కేంబ్రిడ్జి ట్రినిటీ కాలేజీ",
                "ఇండియా"
            ],
            "content": "\"పండిత జవహర్ లాల్కు జై,\nమహాత్మ గాంధీకి జై \" అనిచాల\nసార్లు మీరు అనివుంటారు. లేదా\nకనీసం ఆ జేజేలన్నా విని\nఉంటారు. పండిత జవహర్ లాల్\nనెహ్రూ ఎవరో మీకు తెలుసా?\nనెహ్రూవంశంవారిది మొదట\nకాశ్మీరదేశం. వారి పూర్వులు\nసంయుక్త రాష్ట్రాలకువచ్చి\nఅక్కడే స్థిరనివాసం ఏర్పరచు\nకొన్నారు. జవహర్ లాల్ తండ్రి\nమోతీలాల్ నెహ్రూ, తల్లి స్వరూప\nరాణి. మొదట్లో అంతగా ఉన్న\nకుటుంబం కాకపోయినా, మోతీ\nలాల్ నెహ్రూగారు న్యాయవాద\nవృత్తిలో సంపాదించి సంపన్ను\nలయ్యారు. మన జవహర్ లాల్\n1889 నవంబరు 14న జన్మించాడు.\nమోతీలాల్ గారిది విచిత్ర\nస్వభావం. వారికి అంతలోనే\nకోపం, అంతలోనే సంతోషం వచ్చేది. ఇంట్లో ఏమాత్రం పొరపాటు\nజరిగినా అగ్నియై కూర్చునేవారు. జవ\nహర్ లాల్ కూడ తండ్రిదగ్గరకు వెళ్ళి\nమాట్లాడటానికి జంకేవాడు. తల్లిదగ్గిర\nమాత్రం ఆయనకు ఎంతో చనువు\nఉండేది. తండ్రిగారు కోపపడినప్పుడు\nస్వరూపరాణి కొడుకుతరఫున వాదిస్తుం\nడేది. జవహర్ లాల్ అయిదేళ్ల వాడై\nఉండగా ఒక చిన్నగమ్మత్తు జరిగింది.\nఒక రోజున ఆయన తండ్రిగారి గది\nలోకి వెళ్లాడు. బల్ల మీద రెండుపౌంటెన్\nకలాలు కనిపించాయి. వెంటనే ఆయ\nనకు ఒక ఆలోచనకలిగింది. \"ఎవ\nరైనా ఒకేసారి రెండుచేతులతో వ్రాయ\nరు. ఒక చేతితో వ్రాయటానికి ఒక\nకలం చాలు. నాన్నగారికి రెండు కలాలు\nదేనికి? నేను ఒక కలం తీసుకొంటే\nతప్పేముంది?\" ఇలా అ నుకుని\nఆయన బల్లమీదనుంచి ఒక కలం\nతీసుకొని వెళ్లిపోయాడు.\n\nమోతీలాల్ గారువచ్చి చూచుకోగానే\nరెండోకలం కనిపించలేదు. పనిమనుషు\nలందరిని పిలిపించారు. కేకలువేశారు.\nఆ కలాన్ని తెచ్చి యివ్వకపోతే తిత్తి\nఊడదీయిస్తా నన్నారు. వెంటనే దాని\nకోసం ఇల్లంతా వెతుకులాట ప్రారంభ\nమైంది. జవహర్లాల్ తండ్రిగారి\nదగ్గరకు మెల్లగా వెళ్లి కలంఇచ్చాడు.\nఆయన మండిపడి కొడుకును గట్టిగా\nచితకబొడిచాడు. ఆదెబ్బలకు తాళలేక\nబోరున యేడుస్తో ఆయన తల్లిదగ్గరకు\nవెళ్లాడు. అన్ని దెబ్బలుతిన్నా ఆయనకు\nతండ్రిగారిమీద కోపంరాలేదు. “అమ్మా,\nనాన్నగారినేమీ అనకు. తప్పంతానాదే, ”\nఅని తల్లి స్వరూపరాణితో అన్నాడు.\n\nజవహర్ చిన్నప్పుడు.. ముబారక్\nఆలీగారివద్ద చదివాడు. ఆయనవద్ద\nచిత్ర విచిత్రాలైన అరేబియన్ కధలు\nవిన్నాడు. వీటికి తోడు తల్లి భారతంలో\nనుంచి, రామాయణంలోనుంచి ఎన్నో\nక థ లు చెప్పింది. జవహర్లాల్క\nతన పుట్టినరోజు పం డు గ అంటే\nఎంతోసరదా. ఆరోజున ఆయన్ను గోధు\nమలు మొదలైనధాన్యాలతో తులాభారం\nతూచి వాటిని పేదసాదలకు పంచి\nపెట్టేవారు. కొత్త కొత్త దుస్తులు\nతొడిగేవారు. బంధువులు, స్నేహితులు\nవచ్చి ఎన్నో బహుమతు లిచ్చేవారు.\nఅన్నిపనులు ముగిసినతరువాత మహా\nవైభవంగా విందుజరిగేది. ఇవన్నీ\nఆయనకెంతో ఉత్సాహాన్ని రేకెత్తించేవి.\n“ఈ పండుగ ప్రతిరోజూ రాకూడదా?\nమధ్య మూడువందల అరవైనాలుగు\nరోజులు అడ్డు దేనికి,\" అనుకొనేవాడు.\n\nజవహర్ తన పదకొండో ఏట దివ్య\nజ్ఞానసమాజ మతస్థుడైన బ్రూక్సవద్ద\nమూడేళ్ళు చదివి తరువాత మానాడు.\n\n1905 లో, అంటే జవహర్ 15 వ\nయేట నెహ్రూ కుటుంబం ఇంగ్లండు\nవెళ్లింది. అప్పుడు ఆయన “హారో\"లో\nవిద్యాభ్యాసం కొనసాగించాడు. ఇక్కడ\nస్కూలులో చదువుతుండగా ఆయన\nతెలివితేటలకు మెచ్చుకొని, “గారిబాల్డీ\nజీవితం\" బహుమతిగా ఇచ్చారు. ఈ\nపుస్తకం చదవగానే ఆయనకు దేశ\nభక్తుల చరిత్రలు చదవాలన్న కుతూ\nహలంకలిగి ఎన్నో చరిత్రలు చదివాడు.\nతరువాత ఆయనకు “హారో\" స్థితిగతులు\nతన జ్ఞానవికాసానికి సరిపడవని తోచింది.\nఅక్కడనుంచి మరొక స్కూలుకు\nమారటానికి తండ్రిగారి అనుమతి\nఎలాగో సంపాదించి 1907 లో కేంబ్రిడ్జి\nట్రినిటీ కాలేజీలో చేరాడు.\n\nహారోలో మొలకలెత్తి ట్రినిటీలో\nప్రబలమైన దేశభక్తి జవహర్ హృద\nయంలో తరువాత మహావృక్షమైంది.\nమనదేశానికి తిరిగి వచ్చినప్పటినుంచి\nదేశంకోసం ఆయన నిర్వహించని\nకార్యము, చేయని త్యాగము లేదు.\n\nఈనాడు ఆయన ఇండియా అధి\nనివేశానికి ప్రథాన మంత్రి. ఇరవై ఐదు\nకోట్ల ప్రజలకు ఆయన నాయకుడు.",
            "book_page_end": 43
        },
        {
            "title": "జిత్తులమారి నక్కబావ",
            "book_page_start": 44,
            "pdf_page_start": 46,
            "pdf_page_end": 50,
            "author": "చందమామ బృందం",
            "genre": "జంతు కథ",
            "moral": "జిత్తులమారి నక్క తన తెలివితేటలు, మోసపూరిత ఉపాయాలతో తనను తానే రక్షించుకుంది.",
            "keywords": [
                "నక్క",
                "మంగలి",
                "తోడేళ్ళు",
                "ఆవు",
                "మోసం",
                "గ్రామ దేవత"
            ],
            "characters": [
                "నక్కబావ",
                "మంగలి",
                "తోడేలు దంపతులు",
                "మాదిగవాళ్లు"
            ],
            "locations": [
                "అడవి",
                "మంగలి ఇల్లు/దొడ్డి"
            ],
            "content": "నక్కబావ నెత్తురు గడ్డలో యిరుక్కు\nపోయిందని చెప్పానుగదూ? పాపం\nఅలాగే రెండు పగళ్లు రెండు రాత్రిళ్లు\nకదల - మెదలకుండా వుండిపోయింది.\nగాయాలు నాక్కోటానికైనా మెడ కది\nలించలేదు. ఎందుకంటే, మెడ జూలు\nనిండా నెత్తురు గడ్డకట్టుకుపోయింది.\nమంగలివాడ్ని ఎన్ని తిట్టిందో చెప్పలేం.\nమంగలిని ఎలా వంచించాలా అని ఎత్తులు\nమీద ఎత్తులు వేస్తూ వుండిపోయింది.\n\nమూడోనాడు పెద్ద వానజల్లు పడింది.\nఆ వానకు నెత్తురంతా తడిసి నక్క కదల\nటానికి వీలైంది. కాని, మూడురోజులు\nఅలాగే కూర్చుని పుండటంవల్ల నరాలు\nపట్టుకుపోయి నాలుగుకాళ్లమీద నిలబడ\nలేక పోయింది. కాసేపటికి ఎలాగో నిలవ\nదొక్కుకుని దగ్గరున్న చెట్లల్లోకి పోయి\nయేవో ఆకులు మేసింది. దానికి అదే\nమందు. మీకు తెలుసునా ! జంతువులకు\nజబ్బుచేస్తే అడివిలో ఆకులు మేస్తవి.\nసరే, నక్క బావ మందుతిన్నది. బాగానే\nవుంది. కాని దానికి తిండి ఎట్లా ? అదీగాక\nమూడురోజుల్నించి కటికి వుపవాసమయ్యె.\nపోయి కోడిపిల్లల్ని బాతుపిల్లల్ని వేటాడ\nటానికైనా వొంట్లో వోపికలేదయ్యె! ఎట్లాగా\nఅని ఆలోచిస్తోంది ఆ చెట్టుకింది. దానికి\nమంగలివాడి ఆవు జ్ఞాపకం వచ్చింది.\nదగ్గర్లోనేవుంది వాని యిల్లు. దాన్ని ఎట్లా\nగన్నా చంపిస్తే హాయిగా పదిరోజులు\nతినొచ్చు.\n\nయిట్లా అలోచిస్తూవుండగా ఆదోవ స\nతోడేళ్ల దంపతులు వచ్చినై. నక్కకు వొక\nవుపాయం తట్టింది. మొగతోడేల్ని పిల్చి\n\" ఇదుగో, తోడేలుమానూ. మీకు ఆవు\nదొరికితే చంపుతారా ” అని అడిగింది.\n\" అబ్బా, చంపుతాం ” అన్నవి తోడేళ్లు, \"అయితే మీ\nరిక్కడే వుండండి \" అని చెప్పి నక్క బావ\nమెల్లిగా మంగలివాడి కొట్టంలోకి పోయింది.\nఅప్పటికి బాగా చీకటిపడింది. మంగలి\nయింట్లో అన్నం తింటున్నాడు. కొట్టంలో\nఎవ్వరూలేరు. మెల్లిగా ఆవుతాడు కొరికి,\nదొడ్డిదోవనే ఆవుని తీసుకొచ్చింది. తోడేళ్లు\nఆవుకోసం చెట్టువెనకాల దాక్కునివున్నై.\nఆవుని చూడగానే వెనకాలగావచ్చి పైన\nబడి చంపిపారవేసినై.\n\nఈలోపల మంగలి అన్నంతిని, ఆవుకు\nమేతవేసిపోదామని కొట్టంలోకి వచ్చాడు.\nఆవులేదు. పాపం గాభరాపడి యిరుగు\nపొరుగువాళ్లని పిల్చి కాగడాలూ, నూనె\nబుడ్లూ చేతబట్టుకుని వెతుక్కుంటూ\nతోడేళ్ల దగ్గిరికి వచ్చారు. తోడేళ్లు మను\nమ్యల్ని చూడగానే పారిపోయినై. నక్క\nబావ అంతకుముందే వాళ్లని చూచి గుబు\nరులో దాక్కున్నాడు.\n\nచచ్చిపోయిన ఆవును చూసేసరికి\nపాపం మంగలికి ఏడుపువచ్చింది. ఏం\nజేస్తాడూ ? ఇంటికొచ్చి పెళ్ళాంతో తోడేళ్లే\nఈపని చేసినయ్యని చెప్పాడు. నక్క బావ\nమీద వాళ్లకి కాస్తకూడా అనుమానం\nపోలేదు.\n\nమర్నాడు ఉదయాన్నే తోలైనా అమ్ము\nకుందామని మంగలి మాదిగవాళ్లతో పోయి\nచెప్పాడు. మాదిగవాళ్లు “మా కిప్పుడు\nచేలల్లో పనులున్నై తీరికలే” దని చెప్పారు.\nపాపం మంగలి ఏంజేస్తాడు ? అవును\nఅలాగే వొదిలిపెట్టి వూరుకున్నాడు.\nఈ లోపల . నక్క బావ ఏంటేశాడూ!\nఆవుకడుపుకు బెజ్జం పెట్టి రోజూ రాత్రిళ్లొచ్చి\nతినటం మొదలుపెట్టేడు. మూడురోజులైం\nతర్వాత కడుపుబాగా ఖాళీ అయింది. నక్క\nబావ మళ్లీ అక్కడి కక్కడికి తిరగట\nమెందుకని పగలంతాకూడా ఆవు కడుపు\nలోనే ఉండి ఆకలైనప్పుడల్లా తినటం\nమొదలు పెట్టాడు. ఇట్లా నాలుగురోజు\nలయ్యేసరికి మాంసం అయిపోయింది.\nఇక నక్కబావ బయటికి పోదామను\nకున్నాడు. కాని ఆవుతోలు ఎండకి ఎండి\nబెజ్జం బాగా బిగుసుకుపోయింది. పాపం\nనక్క ణావ ఏంచేస్తుంది? కొరికి బైటికిరావా\nలని చూసిందిగాని, ఉహుఁ దానితరం\nగాలేదు.\n\nఇలా యింకో రెండురోజులు గడిచినై.\nవొకరోజున మాదిగవా ళ్లాదోవన వస్తూ\nఎండుకుపోయిన ఆవు-ని చూసి దీన్ని\nయింటికి లాక్కుపోయి తోలు వొల్చుకుంటే-\nబాగుంటుం దనుకున్నారు. అనుకుని\nకొమ్ములు పట్టుకుని యీడ్చుకు పో అని బిగ్గరగా అరిచింది నక్క జావ,\nపోయారు, నక్కకి యిది చూసేసరికి పై\nప్రాణాలు పైనేపోయినై. కాని దానికి\nచప్పున వొక వుపాయంతోచింది, \" ఎవర్రా\nమీరు ? మీకు మదమెక్కిందా? నే నెవ\nరనుకున్నారు? ఈవూరు గ్రామదేవతను,\nనాకు కోపం తెప్పిస్తారా? మీ వూరు\nనాశనం చెయ్యబోతున్నాను. రేపు సాయం\nత్రం లోపల నూరుబిందెల నీళ్లతోనూ,\nవొక కోడిపుంజుతోనూ వొచ్చి, నీళ్లతో సన్ను\nఅభిషేకంచేసి కోడిపుంజును నాకు బలి\nయిన్వకపోతే మీవూరుకు గత్తరతెస్తాను.\"\n\nపాపం యీ మాటలు వినేసరికి మాది\nగాళ్లకి భయంవేసింది. వాళ్లు ఆవుని వొదిలి\nవూళ్లోకి పరిగెత్తి మునసబుతోనూ కరణాల\nతోను యీ సంగతి చెప్పారు. వాళ్లందరూ\nఆవుదగ్గిరికి వ చ్చి దేవరకి దణ్ణం పెట్టి\n\" అమ్మా, తల్లి, గంగానమ్మా, మావల్ల\nతప్పేందమ్మా \" అని అడిగారు.\n\n\" మీవల్లగాదు. మీ మంగలివాడినల్ల.\nవాడు ఆవును చంపాడు. ఆ పాపమంతా\nమీ వూరికి చుట్టుకుంది. మీరుపోయి\nవాడినీ వాడి పెళ్లాన్నీ పంపి యిందాక నే\nచెప్పిన పూజలు చేయించండి. మీ జోలికి\nరాను. లేకపోతే మీ ఊరు సర్వనాశనం\n“చేస్తాను.\" అన్నది నక్క బావ,\n\nఅప్పుడు మునసబు, కఠణం, వూళ్లో\nవాళ్లూ అంతా మంగలి యింటికిపోయి\n“ఇదంతా నీత ప్పేనట. ఈపూజ ఖర్చంతా\nనువ్వే పెట్టుకోవాలి” అని చెప్పారు.\nపాపం మంగలి ఏంజేస్తాడు ? నూరు\nబిందెల నీళ్లూ, పళ్లూ, పత్రి, పెద్ద కోడి\nపుంజూ తీసుకుని తప్పెట్లూ, తాళాలూ,\nగణాచార్లతో పూజచెయ్యటానికి మొగుడూ,\nపెళ్లాలు ఆవుదగ్గిరికి వచ్చారు, కోడిని\nకాళ్లుగట్టి ఆవుముందు పడేసి నూరు\nబిందెల నీళ్లూ ఆవుమీద పోసి, మంగలి,\nమంగలివాడి పెళ్లాం ఆవుముందు ప్రాణా\nచారం బడ్డారు,\n\nఅప్పటికి ఆపుతోలు బాగామెత్తబడింది.\nకంత మళ్ళీ పెద్దదైంది. నక్క వొక్క దూకున ఆవు కడుపులోంచి బైటికిడూకి\nకోడిపుంజును నోట కరుచుకుని వొకటే\nపరుగు.\n\nపాపం నక్కతంతు తెలియగానే,\nమంగలిమీద వూళ్లోవాళ్లకి జాలివేసింది.\nతలాకాస్తా డబ్బిచ్చి యింకో ఆవును\nకొనుక్కోమన్నారు.\n\nనక్క బావ ఇవాళ బాగా హుషారుగా\nవున్నాడు. వారంరోజుల్నుంచీ ఆవుమాంసం\nదొరకటంవల్ల కొంచెం పుంజుకున్నాడు.\nపైగా యివ్వాళ కోడిపుంజు దొరికింది.\nమళ్ళీ మామూలు బరిలోకిపోయి పడుకుని\n\" మంగలీ ! జాగ్రత్త !! నిన్ను యింతటితో\nపదుల్తా ననుకున్నావేంటీ ?\" అని బెది\nరించింది.\n\nపాపం మంగలక్కడ లేడుగా వింటా\nనికి! హాయిగా యింట్లో పడుకుని నిద్ర\nపోతున్నాడు. చూద్దాం. ఈమాటు నక్క\nమళ్ళీ ఏమిచేస్తుందో.",
            "book_page_end": 48
        },
        {
            "title": "చీమ - చిలుక - పాయసం",
            "book_page_start": 49,
            "pdf_page_start": 51,
            "pdf_page_end": 53,
            "author": "కె. పద్మ మణి పట్నాయక్",
            "genre": "బాలల కథ",
            "moral": "తొందరపాటు పనికిరాదు. ఒకరి కష్టాన్ని చూసి నవ్వకూడదు.",
            "keywords": [
                "చీమ",
                "చిలక",
                "పాయసం",
                "ఏనుగు",
                "చెరువు",
                "శాపం"
            ],
            "characters": [
                "చీమ",
                "చిలక",
                "రావిచెట్టు",
                "ఏనుగు",
                "తోడికోడళ్లు",
                "కావిడి మనిషి"
            ],
            "locations": [
                "అడవి",
                "చెరువు"
            ],
            "content": "అనగా అనగా ఒక పోయింది. చిలకకూడా\nచీమా ఒక చిలకా ఉండే ఆత్రపడి పాయసంలో\nవారు. వాళ్లిద్దరికీ ఎంతో ముక్కుముంచింది. ఇంకేం\nసావాసం. ఒకనాడు వాళ్ళి ముక్కు చుర్రున కాలింది.\nద్దరికీ పాయసం వండుకు అది కుర్రో మొర్రోమని\nతినాలని బుద్ధిపుట్టింది. చీమ ముకు విదిలించుకుంటూ\nపోయి బియ్యపు నూకలూ, రావిచెట్టుమీదికి పోయి\nపంచదారా తెచ్చింది. చిలక కూచుంది.\nపోయి కట్టెపుల్లలూ, చట్టీ,\nనిప్పూ తెచ్చింది. చీమ\nనిప్పు అంటించింది. చిలక\nపొయ్యిఊదింది. పాయసం\nతయారయింది.\n\nఅయితే చీమకి మహ\nతొందర. అది గబగబా\nచట్టిఎక్కి పాయసం తిన\nబోయి అందులోపడి చచ్చి\nచిలకకు కొంచెం విసు\nగేసి “ఏమీలేదు. చీమా\nనేనూ పాయసం వండు\nకున్నాము. చీమ పాయసం\nలోపడి చచ్చింది. నాకు\nముక్తుకాలింది. ఇంత\nపోకిళ్లు పోతున్న నీ ఆకులు\nరాలిపోకూడదూ!\" అంది.\n\nరావిచెట్టు చిలకనుచూసి\nకొంచెం గేలిగా “చిలకా,\nచిలకా : ఏం, విచారంగా\nఉన్నావు?” అని అడిగింది.\n\nరావిచెట్టు ఆకులు జలజలా,\nరాలిపోయాయి.\n\nఇంతలో ఒక ఏనిగ ఆ\nదారినిపోతూ చెట్టునుచూసి\nనవ్వువచ్చి “చెట్టూ, చెట్టూ!\nనీ ఆకులు రాలిపోయా\nయేం? ఎండాకాలం\nకాదుగా?\" అన్నది.\n“ఏమీలేదు. చీమా చిలకా పాయసం వండుకున్నాయట. చీమ పాయ సంలోపడి చచ్చింది. చిల కకీ ముక్కు కాలింది. చిలకని వెక్కిరించిన రావి చెట్టుకు ఆకులు రాలాయి; అదిచూసి నవ్విన ఏనిగకు తొండం వూడింది. ఏనిగని చూసి వెటకారంచేసిననాకు నీళ్లెండి పోయాయి. నన్ను చూసి పగలబడుతున్న మీ బిందెలు అలాగే అంటుకు\n“ఏమీలేదు. చీమా చిలకా పాయసం వండు కున్నాయట. చీమ పాయ సంలోపడి చచ్చింది. చిల కకి ముక్కుకాలింది. చిల కని వెక్కిరించిన రావి చెట్టుకు ఆకులు రాలాయి. రావిచెట్టునుచూసి నవ్విన ఏనిగకు తొండం వూడింది. ఏనిగనిచూసి వెటకారం చేసిన చెరువుకు నీళ్లెండి పోయాయి. చెరువునిచూసి పగలబడ్డ మాకు బిందెలు అంటుకుపోయాయి. ఇక మమ్మల్ని వోదార్చటానికి వచ్చిన నీకు కావిడి అం టుకు పోకూడదూ?\" అన్నారు, వాళ్లు కడుపు మంట పట్టలేక.\n\nఅయితే ఈమాట అనీ అనకముందే ఆమనిషి కావిడి కిందపార వేశాడు. కావిడి కిందపడటంతో టే వాళ్ల బుజాలమీది బిందెలు వూడిపోయినై. చెరువుకు నీళ్ళువచ్చినై. ఏని గకు తొండం వచ్చింది. చెట్టుకు ఆకులువచ్చినై. చిలక ముక్కు బాగయింది. చీమ బతికింది.\n\nఅందరూ ఆనందంతో ఆరోజు పాయసంతాగారు.",
            "book_page_end": 51
        },
        {
            "title": "తేనెటీగల సహాయం",
            "book_page_start": 54,
            "pdf_page_start": 56,
            "pdf_page_end": 57,
            "author": "చందమామ బృందం",
            "genre": "నీతి కథ",
            "moral": "చిన్న సహాయం కూడా పెద్ద ఆపద సమయాల్లో మేలు చేస్తుంది. దయ చూపితే మేలు జరుగుతుంది.",
            "keywords": [
                "యోగదత్తుడు",
                "సింహకేతు",
                "తేనెటీగలు",
                "సహాయం",
                "కోట"
            ],
            "characters": [
                "యోగదత్తుడు (రాజు)",
                "సుమతి (కూతురు)",
                "సింహకేతు (రాజకుమారుడు)",
                "దేవి",
                "తేనెటీగలు"
            ],
            "locations": [
                "జావా దేశం",
                "సింహళ దేశం",
                "అడవి",
                "తామరకొలను",
                "గుహ"
            ],
            "content": "పూర్వం వకప్పుడు జావా దేశాన్ని యోగ దత్తుడనే రాజు పరిపాలించేవాడు. అతనికి సుమతి అనే చక్కటి చుక్కలాంటి కూతురుండేది. ఆపిల్ల అందం దేశదేశాల్లో పేరు మోగిపోయింది. ఎంతోమంది రాజ కుమారులు ఆపిల్లను పెళ్లిచేసుకోవాలని చూస్తుండేవాళ్లు. వాళ్లల్లో సింహళదేశపు రాజకొమారుడు సింహకేలు వకడు. అతను పెద్ద సైన్యాన్ని పోగుచేసి పెద్దపెద్ద వోడ లలో జావా దేశంమీదికి దండెత్తాడు.\n\nయోగదత్తుడికి యీ సంగతి తెలిసింది.\nఅతని మంత్రులు, సామంతులు యుద్ధం\nచేసి సింహకేతును జావాలో కాలుపెట్ట\nకుండానే పారదోలదా మన్నారు. కాని,\nయోగదత్తుడు వొప్పుకోలేదు - \"రాజులు యుద్ధం చెయ్యటం ప్రజలకు మంచిది కాదు. విరాజు వోడిపోయినా నష్టపడేది ప్రజలే. కాబట్టి అతన్నే యీ ప్రజల్ని ఏలనిద్దాం. నాకేమీ అభ్యంతరంలేదు. నేను నా భార్యను పిల్లను తీసుకుని అడివిలోకిపోయి వుంటాను” అన్నాడు.\n\nయోగదత్తుడు అడవికి వెళ్లిపోయాడు. మంత్రులు, సామంతులు, ప్రజలు అతనితో\nకూడా - అడివికి వెళ్లారు. సింహకేతు\nజావాలో దిగాడు. అక్కడ అతనికి వొక్క\nనరమానవుడు కనిపించలేదు. అతను\nనిరుత్సాహపడ్డాడు. యోగదత్తు డెక్కడ\nవున్నది అతనికి జాడ చెప్పేవాళ్లేలేరు.\n\nయోగదత్తుడు దట్టమైన అడవికిపోయి\nఅక్కడ వొక గుహలో భార్యా బిడ్డల్తో\nవుండసాగాడు.\n\nఓరోజు వుదయాన అతను తపస్సు\nచేసుకోటానికని బయలుదేరాడు. దోవలో\nతామరకొలను వొకటివున్నది. అక్కడ\nవొక తామర పువ్వుమీద సాలీడు వలపన్ని వుంది. ఆ వలలో వొక తేనెటీగ చిక్కుకుని\nవున్నది. యోగదత్తుడికి జాలివేసి వొక\nపుల్లతో దాన్ని తప్పించాడు. ఆ తర్వాత\nమామూలు చోటుకుపోయి కూర్చుని\nతపస్సు చేసుకోటం మొదలు పెట్టాడు.\nఅతనికి ఆవేళ దేవి ప్రత్యక్షమై \"ఓ, రాజా!\n- తేనెటీగకు నువ్వుచేసిన వుపకారం వూరికే\nపోదు. శత్రువునించి నిన్ను కాపాడతాయి. చెట్ల మానులతో వొక కోట\nకట్టు. జావాదేశపు తేనెటీగలన్నీ వచ్చి\nదాంట్లో వుంటై” అని చెప్పి మాయమైంది.\n\nయోగదత్తుడు ఆప్రకారంగానే కోట\nకట్టాడు. తేనెటీగలన్నీ వచ్చి అందులో\nవున్నై. అతని ప్రజలుకూడా ఆ కోటలోనే\nవున్నారు.\n\nకొంత కాలానికి యోగదత్తుడు యిక్కడ\nవుంటున్న సంగతి సింహకేతుకు తెలిసింది.\nఅతను రాజునుచంపి అతని కూతుర్ని\nయెత్తుకుపోదా మనుకుని పెద్ద సైన్యంతో\nవచ్చి కోట ముట్టడించాడు. కాని అతన్ని\nఎవ్వరూ యెదిరించలేదు. సింహకేలు కొయ్య కోటను ధ్వంసంచేశాడు. యింకేం\nతేనెటీగలు వొక్కమాటుగా జుమ్మని\nలేచినై. సింహకేలును, అతని సైన్యాన్ని,\nగుఱ్ఱాల్ని చచ్చేటట్టు కుట్టినై. పాపం,\nసింహకేతు మొహంఅంతా వాచి కళ్లు\nకనపడక గుఱ్ఱంమీదనుంచి పడిపోయాడు.\nయోగదత్తుడు అతన్ని తన గుహలోకి\nతీసుకుపోయి గాయాలు మాన్పి తన\nకూతుర్నిచ్చి పెళ్లిచేశాడు. సింహకేలు\nబుద్ధి తెచ్చుకుని జావా ప్రజలను చక్కగా\nపరిపాలిస్తూ అక్కడే వుండిపోయాడు.",
            "book_page_end": 55
        },
        {
            "title": "తెనాలి రామలింగం",
            "book_page_start": 59,
            "pdf_page_start": 61,
            "pdf_page_end": 63,
            "author": "చందమామ బృందం",
            "genre": "హాస్య కథ/చరిత్ర",
            "moral": "సమయస్ఫూర్తి (Presence of mind) అపాయాల నుంచి రక్షిస్తుంది.",
            "keywords": [
                "తెనాలి రామలింగం",
                "కృష్ణ దేవరాయలు",
                "తాతాచార్యులు",
                "హాస్యం",
                "సమయస్ఫూర్తి"
            ],
            "characters": [
                "తెనాలి రామలింగం",
                "కృష్ణ దేవరాయలు (రాజు)",
                "తాతాచార్యులు (గురువు)",
                "పండితుడు",
                "బంట్రోతులు"
            ],
            "locations": [
                "విజయనగరం",
                "దర్బారు",
                "తుంగభద్ర నది"
            ],
            "content": "రామలింగం కాళికాదేవి వరంవల్ల\nగొప్ప కవి అయినాడు. కాని ఏమి\nలాభం? ఆరోజుల్లో అంత పెద్దకవులను\nఆదరించగలవారు తెనాలి చుట్టుపక్కల\nలేరు. ఒక్క విజయనగరం మహా\nరాజు కృష్ణ దేవరాయలు మాత్రం తెనుగు\nకవులను ఆదరిస్తూ ఉండేవారు. ఆ\nసంగతి తెలిసి రామలింగం ఎన్నో కష్టాలు\nపడి విజయనగరం చేరుకున్నాడు.\n\nఇన్ని ప్రయాసలుపడి చేరుకున్నా\nరాజుగారి దర్శనం దొరకటం సులభం\nకాదు; రాజు ఆస్థానంలో ప్రవేశించటం\nమాట అటువుంచి. రామలింగం ఆ\nఊళ్ళో విచారిస్తే రాయలవారి గురువు\nగారైన తాతాచార్యుల వారిని పట్టుకుంటే\nరాజాస్థానంలో సులభంగా చేరవచ్చని\nచెప్పారు. రామలింగం ఆనాటినించీ\nతాతాచార్యులవారి సేవచేయడం మొదలు\nపెట్టాడు. ఇలా మూడుమాసాలు శ్రమ పడ్డాడు. ఆచార్యులవారి అనుగ్రహం\nకలగలేదు. “నీబోటి కుర్రాళ్లకి రాజుగారి\nదర్శనమేమిటీ: నీ కవిత్వం వారికి\nవినిపించట మేమిటీ?” అని నవ్వాడు.\n\nఆఖరికి రామలింగానికి విసుగుపుట్టి\nఒకనాడు ఆస్థానం బంట్రోతుకు లంచ\nమిస్తాననిచెప్పి దర్బారులో ప్రవే\nశించాడు. అప్పుడు దర్బారులో పెద్ద\nవేదాంత చర్చ జరుగుతున్నది. ఒక\nపండితుడు ఈ ప్రపంచమంతా మిధ్య\nఅనీ, మనంచూచేది అంతా కల్పితమనీ\nచెప్పుతున్నాడు. సభలోవారంతా ఆశ్చ\nర్యంతో నోర్లు తెరుచుకు వింటున్నారు.\nఆయన ఉపన్యాసం చాలించి కూర్చో\nగానే రామలింగం లేచి - \"స్వామీ :\nమనమిప్పుడు చేస్తున్నవన్నీ చేస్తున్నా\nమని అనుకోవటమేకదా?” అని అడి\nగాడు. ఆయన - \"అవును, అంతే”\nఅన్నాడు.\n\"అయితే స్వామీః మహారాజుగా\nరిప్పుడు మనకు భోజనాలు పెట్టిస్తారు\nకదా. మీరు తినకుండా మానుకోండి.\nఈ ప్రపంచం మిధ్య కాదనుకునే\nమాబోటివాళ్లం కొంతమందిమి భోం\nచేస్తాము.” అన్నాడు రామలింగం.\n\nసభలోవాళ్లంతా గొల్లున నవ్వారు.\nపాపం ఆ వేదాంతి చిన్నబోయాడు.\nరాయలువారు రామలింగం సమయ\nస్ఫూర్తికి మెచ్చుకుని ఆస్థానంలో\nచోటిచ్చారు.\n\nరామలింగం కోరిక నెరవేరింది.\nఇక తాతాచార్యులవారి పని ఎట్లాపట్టాలా\nఅని ఆలోచించ మొదలు పెట్టాడు.\nతాతాచార్యుల వారికి తెల్ల వారు\nఝామునేలేచి తుంగభద్ర నదికిపోయి\nస్నానంచేయటం అలవాటు. ఈసంగతి\nరామలింగం తెలుసుకుని ఒకరోజున\nతాతాచార్యులవారు స్నానంచేస్తుండగా\nగుడ్డలుతీసి దాచాడు. ఆచార్యులవారు\nస్నానంచేసి బయటికివచ్చి చూసుకుంటే\nగుడ్డలులేవు. రామలింగం అప్పుడే\nఏమీ తెలియనివాడిలాగా ఒకవేపునించి\nవచ్చి ఆచార్యులవారిని పలకరించాడు.\nరామలింగాన్ని చూసేవరకు ఆచార్యుల\nవారి పైప్రాణాలు పైనేపోయినవి. ఇది\nరామలింగం పనేనని గ్రహించి బ్రతి\nమాలటం మొదలుపెట్టాడు. రామలింగం\nచాలాసేపు బ్రతిమాలించుకుని ఆఖరికి\nఒకషర్తుమీద గుడ్డలుఇవ్వటానికి ఒప్పు\nకున్నాడు. అదేమిటంటే- తాతాచార్యుల\nవారు రామలింగాన్ని ఊళ్లో దా కా\nమొయ్యాలి ।\n\nఏంచేస్తాడూ పాపం ఆచార్యుల\nవారు, విధిలేక ఒప్పుకున్నాడు. అప్పటికి\nతూర్పు బాగా తెల్లవారింది. రామలిం\nగాన్ని భుజాలమీద ఎక్కించుకుని\nఊళ్లోకివచ్చిపడదామని పరుగుతీయటం\nమొదలు పెట్టాడు.\nఅప్పటికి ఊళ్లోవాళ్లంతా లేచారు.\nతాతాచార్యులవారు రామలింగాన్ని\nభుజాలమీద ఎక్కించుకుని పరుగెత్తుకు\nరావడం అంతా ఆశ్చర్యంతో చూస్తు\nన్నారు. రాయలవారుకూడా లేచి మేడ\nపైకివచ్చి చూశారు. వారికి గుంపులుగా\nచేరినజనమూ, తాతాచార్యులవారు రామ\nలింగాన్ని మోయటమూ కనిపించింది.\nవారికి చాలా కోపంవచ్చింది! బంట్రోతు\nలనుపిలిచి - \"మీరుపోయి ఆ పైనఎక్కి\nకూచున్నవాణ్ణి దించి తన్నుకుంటూ\nతీసుక”రమ్మని ఆజ్ఞాపించారు.\n\nబంట్రోతులువచ్చి తాతాచార్యులవారిని\nరామలింగం మీదినించి లాగి బాదు\nకుంటూ, బాదుకుంటూ రాయలవారి\nదగ్గరికి తీసుకెళ్లారు. నేను రాజుగారి\nగురువుగార్ని అని యెంత మొత్తుకున్నా\nవాళ్లు వినలేదు.\n\nరాయలవారికి గురువుగారి అగ\nచాట్లు చూసేవరకు మరీ కోపంవచ్చింది.\nరామలింగాన్ని పట్టుకుపోయి, గోతిలో\nపాతిపెట్టి ఏనిగలచేత తొక్కించమని\nఆజ్ఞాపించారు. ఈవిధంగా తాతాచార్యుల\nవారి కడుపుమంట చల్లారింది.\n\nరామలింగం చావకుండాతప్పించుకో\nగలడా ? వచ్చేసారి చదవండి !",
            "book_page_end": 61
        }
    ],
    "statistics": {
        "total_stories": 19,
        "author_counts": {
            "చక్రపాణి": 1,
            "చందమామ బృందం": 12,
            "మం. పా. శాస్త్రి": 1,
            "కృష్ణ శాస్త్రి": 1,
            "గో. శ్యామసుందర్": 1,
            "తిమ్మరాజు హైమవతి": 1,
            "నండూరి చిట్టెమ్మ": 1,
            "కె. పద్మ మణి పట్నాయక్": 1
        },
        "genre_counts": {
            "ఆహ్వానము/సంపాదకీయం": 1,
            "మిథాలజీ/స్వీయచరిత్ర": 1,
            "కవిత": 2,
            "జంతు కథ": 3,
            "పాట": 2,
            "బాలల కథ": 2,
            "నీతి కథ": 3,
            "జానపద కథ": 2,
            "హాస్యం": 1,
            "చరిత్ర": 1,
            "హాస్య కథ/చరిత్ర": 1
        }
    }
}