{
    "book_id": "చందమామ_1970_10",
    "stories": [
        {
            "title": "మాంత్రికులదీవి",
            "book_page_start": 20,
            "pdf_page_start": 20,
            "pdf_page_end": 25,
            "author": "ఎస్. వీరభద్రరావు",
            "genre": "ఫాంటసీ/సాహసం",
            "moral": "అదృష్టాన్ని నమ్ముకోకుండా తెలివి, ధైర్యం ఉపయోగించాలి. శక్తిని దుర్వినియోగం చేయకూడదు.",
            "keywords": [
                "వజ్రం",
                "మాంత్రికుడు",
                "పంది",
                "కేశవుడు",
                "మంత్రపు వస్తువులు"
            ],
            "characters": [
                "కేశవుడు",
                "మాంత్రికుడు (పంది రూపంలో)",
                "మాంత్రికుడు (కాళ్ళు లేనివాడు)",
                "మాంత్రికుడు (రాక్షసాకారుడు)",
                "పద్మసేన మహారాజు",
                "సోమదేవుడు"
            ],
            "locations": [
                "తూర్పు తీరం గ్రామం",
                "దీవి",
                "కొబ్బరిచెట్లు",
                "శూరపురనగరం"
            ],
            "content": "తూర్పు తీరాన ఒక గ్రామంలో కేశవు డనే పేడ యువకుడు ఉండేవాడు. వాడు ద్వీపాంతరాలకు వెళ్ళి డబ్బు సంపాదించు\nకుండామనుకుని, ఒక వర్తకపు ఓడలో బయలుదేరాడు.\nఆ ఓడ సముద్రం మీద కొద్ది రోజులు ప్రయాణం చేశాక ఒక భయంకరమైన\nఉప్పెన వచ్చింది. ఓడ ముణిగిపోయింది.\nమిగిలిన ప్రయాణీకులు ఏమయారో తెలియ *\nలేదు. కేశవుణ్ణి మాత్రం ఉప్పెన కెరటాలు\nఒక దీవి మీదికి తెచ్చి పడేశాయి.\nఆ దీవిలో ఒక మనిషి గాని, ఒక పక్షి\nగాని, ఒక జంతువు గాని లేదు. ఎక్కడ\nచూసినా కొబ్బరిచెట్లున్నాయి. వాటి నిండా\nకాయలున్నాయి. ఆ కాయలు కోసుకు తిని\n'పొట్టపోసుకోవటం తప్ప కేశవుడికి మరొక\nమార్గం కనిపించలేదు. అందుచేత వాడు\nఒక కొబ్బరిచెట్టు ఎక్కాడు.\nఅప్పుడు వాడి కొక అద్భుతం కన\nబడింది. ఒక పెద్ద అడవిపంది గాలిలో\nతేలుతూ ఆ దీవి కేసి వస్తున్నది. కేశవుడు\nతన కళ్ళను తానే నమ్మలేక పోయాడు.\nఆ పండికి రెక్కలన్నా లేవు. అది గాలిలో\nతేలుతూ వచ్చి దీవి మీద వాలి, ఎండ\nపొడలో పడుకుని, పెద్దగా గురక పెడుతూ\nనిద్ర పోసాగింది.\nకేశవుడు చెట్టు నుంచి దిగి వచ్చి\nఆ పందిని పరీక్షించాడు. అది మామూలు\nపందిలాగే ఉన్నది. అయితే దాని నోట\nబలమైన కోరలున్నాయి. ఆ పంది పక్కనే\nచాలా పెద్ద వజ్రం ఒకటి ఉన్న ది.\nఆ వజ్రాన్ని ఆ పందే, నోటకరుచుకుని\nతెచ్చి ఉండాలి.\nకేశవుడు ఆ వజ్రాన్ని ఎత్తి పరీక్షిం\nచాడు. అంత పెద్ద వజ్రాన్ని వా డెన్నడూ\nచూడలేదు.\n\" ఈ దీవి నుంచి వెళ్ళి పోగలిగితే\nనా దరిద్రం తీరటానికి ఈ వజ్రం చాలు,\" \nఅనుకున్నాడు కేశవుడు,\nఅంతలో ఆ పంది గురక పెట్టటం మాని\nనిద్రలేచే లక్షణాలు ప్రదర్శించింది.\n\"అయ్యో, ఈ పంది నన్ను చంపేస్తుంది.\nకాబోలు! చెట్టు మీదనే ఉండిపోతే ఎంత\nబాగుండేది!\" అనుకున్నాడు వాడు.\nఈ మాట మనసులో అనుకోవట మే\nతడవుగా కేశవుడు గాలిలో లేచి కొబ్బరి\nచెట్టు మట్టల మధ్య వాలాడు.\n\"ఈ వజ్రంలో ఏదో మహిమ ఉన్నది.\nఇది పట్టుకుని ఏది కోరుకుంటే అది జరుగు\nతుందిలాగుంది. దీని మహిమ వల్లనే పంది\nగాలిలో తేలుతూ వచ్చింది.\" అనుకున్నాడు\nకేశవుడు.\nఈ లోపల పంది లేవనే లేచింది. అది,\nకేశవుడున్న చెట్టు కిందికి వచ్చి, తల ఎత్తి\nచూసింది. కేశవుడి చేతిలోని వజ్రం దానికి\nకనిపించింది. వెంటనే అది భయంకరంగా\nగర్జించింది.\nకేశవుడు ఒక బరువైన కొబ్బరికాయ\nకోసి, బలం కొద్దీ పంది ముట్టె మీద విసి\nరాడు. ఆ దెబ్బకు పంది మూర్ఛపోయింది.\nఅదే సమయమనుకుని కేశవుడు వజ్రం\nసహాయంతో కిందికి దిగి వచ్చి, పెద్ద\nరాయితో పంది తల చితకగొట్టి, దాన్ని\nచంపేశాడు.\nఆ పంది ఒక మాంత్రికుడు. వాడికి\nపంది రూపంలో గాలిలో తిరగటం సరదా.\nకేశవుడు తనకు తెలియకుండానే ఒక మాంత్రి\nకుణ్ణి చంపేసి, వాడి శక్తులకు మూలమైన\nవజ్రాన్ని సంపాదించుకున్నాడు. ఆ దీవిలో\nఇంకా ఇతర మాంత్రికులున్నారు. ఆ సంగతి\nకూడా వాడికి తెలియదు.\nఅయితే కోరినది ఇవ్వగల వజ్రం చేతికి\nరావటంతో కేశవుడి భయాల న్నీ తీరి\nపోయాయి. వాడికి ఆ దీవి అంతా తిరిగి\nచూడాలనిపించింది. వాడు కూడా గాలిలో\nతేలుతూ దీవి లోపలి భాగం కేసి బయ\nలుదేరాడు.\nదూరాన వాడికి పొగ కనిపించింది.\nఅక్కడ ఎవరో ఉన్నారు. వాళ్ళను చూద్దా\nమని కేశవుడు అటుగా వెళ్లాడు.\nఅక్కడ ఒక గుడిసె ఉన్నది. దాని\nముందు కాళ్ళులేని వా డొకడు కూర్చుని.\nనిప్పుల్లో మేకపిల్లను కాలుస్తున్నాడు.\nకేశవుడు ఆ కాళ్ళులేనివాణ్ణి సమీపించి,\n\"అయ్యా, నాకు కాస్త తిండి, రాత్రికి పడు\nకునేటందుకు చోటూ ఇప్పించగలరా?\"\nఅని అడిగాడు.\n\"నా కున్న దానిలోనే నువూ తిను,”\nఅంటూ కాళ్లులేనివాడు తాను కాల్చుకున్న\nమేకపిల్లలో కేశవుడికి భాగం పెటాడు.\nకాని ఆ మనిషి తన కేసి చూసే చూపు\nలను చూస్తే వాడు తనను కూడా కాల్చుకు\nతినేవాడిలాగే కనిపించాడు కేశవుడికి.\nతిండి తినటం అయాక ఆ మనిషి కేశ\nవుణ్ణి, \"నువ్విక్కడికి ఎలా వచ్చావు?\" అని\nఅడిగాడు.\nకేశవుడు తన కథ అంతా చెప్పి, తన\nచేతిలో ఉన్న వజ్రాన్ని చూపాడు.\n\"కాళ్లు లేనివాణ్ణి. కదలలేకుండా\nఉన్నాను. నా కా వజ్రం ఇచ్చావంటే నేను\nనీకు మహిమ గల గొడ్డలి ఇస్తాను. దాని\nపిడి మీద కొట్టి, 'నిప్పుచెయ్యి' అంటే అది\nవెళ్ళి కట్టెలు కొట్టి తెచ్చి, నిప్పు చేస్తుంది.\nదాని తల మీద కొట్టి, 'తల తియ్యి!' అంటే\nఎదటి ప్రాణి తలతీస్తుంది,” అన్నాడు\nకాళ్ళులేని మాంత్రికుడు.\n\"సరే, మారకం నా కిష్టమే!\" అని కేశ\nవుడు తన వజ్రాన్ని ఒక చేత్తో ఇస్తూ, రెండో\nచేత్తో గొడ్డలి తీసుకున్నాడు. వెంటనే వాడు\nగొడ్డలి తల మీద కొట్ట, \"తల తియ్య!\"\nఅన్నాడు. మరుక్షణం ఆ గొడ్డలి కాళ్ళులేని\nవాడి తల నరికేసింది.\nకేశవుడు జా గ్రతపడటం మేలే అయింది.\nలేకపోతే ఆ కాళ్ళు లేని మాంత్రికుడు వజ్రం\nసహాయంతో వ్యాస మంటలో వేసి ఉండేవాడే.\nమరొక మాంత్రికుణ్ణి చంపటమే గాక,\nవజ్రంతోబాటు గొడ్డలి కూడా సంపాదించి\nకేశవుడు సూర్యా స్తమానం అయేసరికి\nమరొక గుడిసె వద్దకు వచ్చాడు. దాని బయట\nచేతులు లేనివాడొకడు కూర్చుని ఉన్నాడు.\nవాడి పక్కన ఒక చిన్న అరుగూ, దాని\nమీడ ఒక చట్టీ ఉన్నాయి.\nఈ చేతులు లేనివాడు తనను సమీపి\nస్తున్న కేశవుణ్ణి చూసి కంగారుపడుతూ,\nగడ్డంతో చట్టిని పక్కకుతోశాడు. ఆ చట్టిలో\nఉన్న పాలు కందిక దొర్లి, .మహాప్రవాహమై\nకేశవుడి కేసి పారసాగాయి. అంత కంతకూ\nఅది ఒక పెద్ద వరచలాగా అయి, చేతులు\nలేనివాడి గుడిసెచుట్టూ ఉన్నచోటును\nముంచసాగింది.\nమామూలుగా అయితే కేశవుడు ఆ ప్రవా\nహంలో ముణిగిపోవలిసినవాడే. కాని\nవజ్రం సహాయంతో వాడు గాలిలోకి లేచి,\nచేతులు లేనివాడి పక్కన వాలాడు.\nచేతులు లేనివాడు ఆశ్చర్యంతో, '' ఇదేం\nవిద్య?\" అన్నాడు.\nకేశవుడు తన వజ్రం చూపించి, \"ఇడ్\nఉంటే కోరినదెల్లా చెయ్యవచ్చు.\"అన్నాడు.\n“నా చట్టి తీసుకుని నాకా వజ్రం ఇయ్యి.\nఈ మంత్రపు చట్టి కోరిన ఆహారం ఇస్తుంది.\nదీన్ని బోర్లించి దేశాలకు దేశాలే ముంచి\nపారెయ్యవచ్చు,'' అన్నాడు వాడు.\nకేశవుడు తన వజ్రాన్ని వాడికిచ్చి చట్టి\nచేతులోకి తీసుకుంటూ, గొడ్డలి తల మీద\nకొట్టి, \"తల తియ్యి!\" అన్నాడు. మరు\nక్షణం చేతులులేని వాడి తల పడిపోయింది.\nకేశవుడికి వజ్రంతో. గొడ్డలితో బాటు\nచట్ట కూడా వచ్చింది. ఆ రాత్రికి వాడు\nచేతులు లేనివాడి గుడిసెలోనే పడుకుని,\nమర్నాడు లేచి రోజల్లా తిరిగి, సాయం\nకాలానికి ఒక అరణ్యాన్ని సమీపించాడు.\nఆ అరణ్యంలో నుంచి తప్పెట చప్పుడు\nభయంకరంగా వినవస్తున్నది. అరణ్యం\nలోని దీనుగులూ. సింహాలూ, పులులూ,\nఇతర మృగాలూ ఆ ధ్వని విని బెదిరి,\nమండలు మందలుగా పారిపోతున్నాయి.\nచప్పుడు కొంత సేపటికి ఆగిపోయింది.\nకేశవుడు ఆ దిక్కుగా వెళ్ళాడు. చెట్లమధ్య\nఖాళీస్థలంలో ఒక రాక్షసాకారుడు కూర్చుని\nఉన్నాడు. వాడిముందు డోలులాటిది\nఉన్నది. వాడు కెశవుట్టి చూస్తూనే, \"ఏయ్,\nభోజనానికి రా!\" అని పిలిచాడు.\n\"అలాగే!\" అంటూ కేశవుడు ఆ రాక్ష\nసుడికి సాధ్యమైనంత దూరంగా చతికిల\nబడ్డాడు. రాక్షసుడు కేశవుడికి మాంసం కూర\nఇవ్వబోయాడు. అది నరమాంసమని కేశవు\nడికి అనుమానం కలిగింది.\n\"నేను శాకాహారిని. మాంసం తినను,\"\nఅంటూ వాడు తన చట్టి నుంచి ఆహారం\nతినసాగాడు.\n\"అదేం చట్టి?\" అని రాక్షసుడు\nఅడిగాడు.\n\"ఇందులో ఏది కాలంటే ఆ ఆహారం\nదొరుకుతుంది.\" అన్నాడు కేశవుడు.\n\"ఆ చట్టి నా కిచ్చి నా డోలు తీసుకో ఇది\nమంత్రపుడోలు. దీన్ని ఒకపక్క వాయిస్తే\nఎలాటి ప్రాణులూ భయపడి పారిపోతాయి.\nరెండోపక్క వాయిస్తే అంతులేని సేనలు\nపుట్టుకొచ్చి నిన్ను రక్షిస్తాయి\" అన్నాడు\nరాక్షసుడు.\n\"సరే.\" అంటూ కేశవుడు రాక్షసుడికి\nచట్టి ఇచ్చి డోలు తీసుకుని, తన గొడ్డలితో\nరాక్షనుడి తల నరికేశాడు.\nవజ్రమూ, గొడ్డలీ, చట్టీ. డోలూ సంపా\nదించుకున్న కేశవుడు చాలా దేశాలు తిరిగి\nఒక రాజ్యం చేరాడు. ఆ దేశపురాజు వట్టి\nపాపాత్ముడు. అతను తన ప్రజలనే దోచి,\nచంపించేవాడు; దేశానికి కొత్తవాడు ఎవడు\nవచ్చినా పట్టితెప్పించేవాడు.\nకేశవుడు ఆ దేశంలో అడుగు పెట్టగానే\nపన్నెండుమంది భటులు అతన్ని పట్టుకోవ\nటానికి వచ్చారు. కేశవుడు డోలు ఒకపక్క\nవాయించేసరికి వాళ్ళు బెదిరి పారిపోయారు.\nఇదితెలిసి రాజు కేశవుడి పైకి సైనికులను\nపంపాడు. కేశవుడు మళ్ళీ డోలు వాయించి\nవాళ్ళను కూడా పారదోలాడు. ఈ సారి\nరాజు తన సైన్యాన్ని మొత్తంగా పంపాడు.\nకేశవుడు తన చట్టి బోర్లించి వరదలు పుట్టిం\nచాడు. సైన్యమంతా ఆ వరదలో పడి\nకొట్టుకుపోయింది.\nరాజు ఒంటరిగాడయి పోయాడు. కేశ\nవుడు రాజున్న చోటికి వెళ్ళి, తన గొడ్డలి\nతలను తట్టి. \"తల తియ్య! \" అన్నాడు.\nరాజు తల ఎగిరిపోయింది.\nప్రజలు సంతోషించి కేశవుడికి రాజ్యాభి\nషేకం చేశారు.\n\"మన దేశానికి సైన్యంలేకుండా పోయింది.\nఎలా?” అన్నారు మంత్రులు కేశవుడితో.\nకేశవుడు డోలు రెండోపక్క కొట్టి అంతు\nలేని సేనలను సృష్టించాడు.\nమంత్రులు సంతోషించారు. అంత సేనను\nఅంత సులభంగా సృష్టించే రాజుండగా తమ\nదేశానికి శత్రుభయం ఉండదని వాళ్ళు\nగ్రహించారు.",
            "book_page_end": 25
        },
        {
            "title": "అమరవాణి",
            "book_page_start": 26,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "నీతి పద్యాలు/సాహిత్యం",
            "moral": "చెడు స్నేహం మొదట ఆకర్షించినా అంతమవుతుంది, మంచి స్నేహం శాశ్వతం. చండకోపులైన రాజుల సాంగత్యం ప్రమాదకరం.",
            "keywords": [
                "స్నేహం",
                "రాజు",
                "దుర్మార్గులు",
                "మంచివారు",
                "పద్యాలు"
            ],
            "characters": [],
            "locations": [],
            "content": "శశి దివసధూసురో, గళితయౌవనా కామినీ,\nసరో విగతవారిజం. ముఖ మనక్షరం స్వాకృతేః\nప్రభు ర్ధనపరాయణః, సతతదుర్గతి స్సజ్జనో.\nనృపాంగణగతః ఖలో, మనసి సప్తశల్యాని మే.\n1\n[కాంతిహీనుడైన పగటి చంద్రుడూ, యౌవనం ఉడిగిన స్త్రీ, తామరలు లేని సరస్సూ,\nచదువు లేని అందగాడూ, ధనాశ గల రాజూ, అదృష్టహీనుడైన మంచివాడూ, రాజు\nపంచన చేరిన దుర్మార్గుడూ నా మనస్సును (శల్యాల వలె) బాధిస్తారు.\nన కశ్చి చండకోపానా మాతీయోనామ భూభుజాం.\nహెూతార మపి జుహ్వానం స్పృష్టో డహతి పావక\nచండకోపులైన రాజులకు దగిర వాళ్ళంటూ ఉండరు. అగ్నిహోత్రుడు\nహెూమం చేసేవాడి చెయ్యే అయినా, తగిలితే కాలుస్తాడు గద! ]\n2\nతనకు\nఆరంభగుర్వీ. క్షయిణీ క్రమేణ లఘ్వీ పురావృద్ధి ముపైతి పశ్చాత్,\nదినస్య పూర్వార్థ పరార్ధ భిన్నా ఛాయేవ మైత్రి ఖలసజ్జనానాం,\n3\n[దుర్మార్గుల స్నేహం ఉదయపు నీడవలె మొదట జాస్తిగా ఉండ కాను రాను తరిగి\nపోతుంది. సజ్జన స్నేహం సాయంకాలపు నీడలాగా మొదట స్వల్పంగా ఉండి రాను\nరాను పెరుగుతుంది.?",
            "book_page_end": 26
        },
        {
            "title": "కథావిశేషాలు (ఖడ్గవర్మ, జీవదత్తుల సాహసం)",
            "book_page_start": 2,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహసం/రాజకుమారుల కథ",
            "moral": "ధైర్య సాహసాలు, వివేకం కలిగినవారు విజయం సాధిస్తారు.",
            "keywords": [
                "ఖడ్గవర్మ",
                "జీవదత్తుడు",
                "పద్మసేన మహారాజు",
                "మాంత్రికులు",
                "పట్టపుటేనుగు"
            ],
            "characters": [
                "ఖడ్గవర్మ",
                "జీవదత్తుడు",
                "పద్మసేన మహారాజు",
                "సోమదేవుడు (మంత్రి)",
                "వృద్ధుడు (మాంత్రికుడు)",
                "రాజకుమారి పద్మావతి"
            ],
            "locations": [
                "శూరపురనగరం",
                "అరణ్యం",
                "పద్మపురం"
            ],
            "content": "పూర్వం ఖడ్గవర్మ. జీవదత్తుడు అనే\nక్షత్రియయువకు లిడ్డరు దేశాటన చేస్తూ,\nఒక రాత్రివేళ శూరపురనగర ప్రాంతాన గల\nఅరణ్యం చేరారు. ఆ రాత్రి నిద్రించేం\nదుకు అనువైన చోటు కోసం వెతుకు\nతూండగా, అదృష్టవశాన వాళ్ళకు అల్లంత\nదూరంలో మినుకు మినుకుమంటూ చిన్న\nవెలుగు కనిపించింది. ఆ వెలుగు కనిపించే\nచోట ఎవరో మనుమలున్నారన్న సంగతి\nతెలియగానే, వాళ్ళెవరై వుంటారన్న\nసంశయం వాళ్ళిద్దరికీ కలిగింది. అక్కడ\nఏ కట్టెలు కొట్టేవాడో నివసిస్తూండవచ్చు;\nఅలాకాక ఏ బందిపోటు దొంగలో, మంత్ర\nతంత్ర విద్యలు నేర్చిన దుష్టమాంత్రికులో\nవుండవచ్చు.\nఇద్దరికీ ఒకే విధమైన సంశయం కలగ\nటంతో, ఆ యువకులిద్దరూ కొంచెం సేపు\nఆ వెలుగు కేసి చూస్తూ మౌనంగా వూరు\nకున్నారు. తరవాత జీవదత్తుడు ఏదో చెప్ప\nబోయేంతలో, ఖడ్గవర్మ ముందుకు అడుగు\nవేయబోయాడు. జీవదత్తుడు అతడి భుజం\nపట్టుకు ఆపి, \"ఏమి చేయబోతున్నావ్?\nఅక్కడికి వెళదామంటావా? కావాలంటే\nయిక్కడ ఏ చెట్టు కిందనైనా స్తలం శుభ్ర\nపరుచుకుని, సుఖంగా తెల్లవార్లూ నిద్ర\nపోవచ్చు,” అన్నాడు.\n“హాయిగా రాత్రి వెళ్ళబుచ్చటానికి\nఇల్లేదో కనిపిస్తూండగా, చెట్ల కింద పడుకునే\nఅవస్థ ఎందుకు? అక్కడ వున్నవాళ్ళు\nఆహ్వానించినా, లేక ఎదురు తిరిగినా మన\nకొచ్చే నష్టం ఏమీలేదు. ఆహ్వానిస్తే మిత్రుల్లా\nఇంట ప్రవేశిస్తాం, ఎదురు తిరిగితే తరిమి\nకొట్టి ఇల్లాక్రమిస్తాం,\" అన్నాడు ఖడ్గవర్మ.\nధైర్య సాహసాల్లో, బల పరాక్రమాల్లో\nఆ ఇద్దరు క్షత్రియయువకులూ సమఉజ్జీలు.\nపోతే ఖడ్గవర్మది వేగిరపాటు తత్వం, జీవ\nదత్తుడిది శాంతస్వభావం,\nయువకులిద్దరూ నిశ్శబ్దంగా నడుస్తూ\nపోయి ఆ వెలుగు వస్తున్న చోటుచేరారు.\nఅక్కడ వారి కొక చిన్న పూరి ఇల్లు కనిపిం\nచింది. ఆ ఇంటి కిటికీ లోంచి దీపపు కాంతి\nబయిటికి వస్తున్నది. జీవదత్తుడు ఇంటి\nతలుపు దగ్గిరకు పోయి మెల్లిగా తోసి\nచూశాడు. దానికి లోపల గడివేసి వున్నది.\nఈ లోపల ఖడ్గవర్మ కిటికీ దగ్గిరకు పోయి\nలోపలికి తొంగి చూశాడు. లోపల వృద్ధు\nడొకడు నిద్రపోతున్నాడు.\nఖడ్గవర్మ, జీవదత్తుడి దగ్గిరకు తిరిగి\nవచ్చి చిన్న గొంతుతో, \"లోపల వృద్ధు\nడెవరో నిద్రపోతున్నాడు. రాత్రి యింకా\nరెండు జాములైనా కాందే, తలుపు బిగించు\nకుని సుఖంగా నిద్రపోయే యిత డెవరై\nవుంటాడు?” అన్నాడు.\n\"పరుల కెవరికీ హాని చేయనివాడూ,\nపగలల్లా కష్టపడి పనిచేసేవాడూ G0\nవుంటాడు, సందేహం లేదు. నీ కత్తినిక\nఒరలో పెట్టు; తలుపు తడదామా?\"\nఅన్నాడు జీవదత్తుడు.\n\"అంతకాక మరిచేయగలిగిందేముంది!”\nఅంటూ ఖడ్గవర్మ గట్టిగా తలుపు తట్టాడు.\nఆ ధ్వనికి లోపల నిద్రిస్తున్న వృద్ధుడు\nమేల్కుని తలుపు తెరిచాడు. ఖడ్గవర్మా,\nజీవదత్తుడూ అతడికి నమస్కరించారు.\n\"అయ్యా, మేం బాటసారులం. ఈ రాత్రికి\nయిక్కడ పడుకునేందుకు అనుమతిస్తారా?’”\nఅని అడిగాడు, జీవదత్తుడు.\nవృద్ధుడు నవ్వుతూ యిద్దర్నీ లోపలికి\nఆహ్వానించి, \" ఈ రాత్రే కాదు, మరెన్ని\nరాత్రులైనా మీ రిక్కడ నిద్రించవచ్చు.\nకాని మిమ్మల్ని చూడబోతే కలయింటి\nబిడ్డల్లా వున్నారు. పడుకునేందుకు నా దగ్గిర\nగొంగళి తప్ప మరేం లేదు,” అన్నాడు.\n\"ఆ గొంగళే యివ్వండి, మేం మా ప్రయా\nణాల్లో చెట్ల కిందా, కొండకోనల్లో కటిక\nశిలల మీదా పడుకుని నిద్రపోయిన రోజు\nలున్నవి,\" అన్నాడు జీవదత్తుడు.\nవృద్ధుడు వాళ్ళకు చెరొక గొంగళీ\nయిచ్చాడు. వాళ్ళు వాటిని నేల మీద\nపరుచుకుని పడుకోబోయేంతలో అతడు,\n\"ఇంత చిన్న వయసులో దేశాటనకు\nఎందుకు బయలుదేరారు ? ఇందులో మీరా\nశించిన ప్రయోజనం ఏమిటి? కీర్తా?\nధనమా?” అని అడిగాడు.\n\"ఆ రెండూ ఒకదాన్నొకటి అంటి పెట్టు\nకుని వుంటవి. అందులో ఏ ఒకటి లభిం\nచినా, రెండవదీ సమకూరినట్టే. ఉన్న\nఊళ్లో సుఖంగా జీవించే తెరువు లేక,\nదేశాటన ప్రారంభించాం. మా శక్తి సామ\nర్థ్యాలు, ఈ ప్రాంతపు ఏలిక అయిన పద్మ\nసేనమహారాజు దగ్గిర ప్రదర్శించాలని, పద్మ\nపురం పోతున్నాం,” అన్నాడు జీవదత్తుడు.\nవృద్ధు డా మాటలకు సంతోషిస్తున్న\nవాడిలా నవ్వి, “నేను ఆ మహారాజుగారి\nపశువుల కాపరిని. ఆయన రేపు, ఈ ప్రాంతా\nలకు వేటాడ వస్తున్నారు. మీ మీ శక్తి సామ\nర్ధ్యాలను చూపేందుకు చాలా అనుకూలంగా\nవుంటుంది. కాని....\" అంటూ జీవదత్తుణ్ణి\nనఖఖ పర్యంతం ఒకసారి పరీక్షగా చూసి,\n\"నీ మిత్రుడు ఖడ్గధారి. నువ్వో చేత దండం\nపట్టుకుని, తల మీద శిఖతో క్షత్రియ లక్ష\nణాలు లోపించినట్టు కనబడుతున్నావు.\nఆ కొయ్యదండంతో మహారాజు ముందు\nనువ్వే వీరోచిత కార్యాలు చేయగలవు?''\nఅని అడిగాడు.\nఆ ప్రశ్నకు జీవదత్తుడు జ వాబేమీ\nయివ్వకుండా కొంచెంగా తల పక్కకు తిప్పు\nకున్నాడు. ఆ క్షణం వరకూ మౌనంగా వుండి\nఆ సంభాషణ అంతా వింటున్న ఖడ్గవర్మ,\n\"తాతా! నా మిత్రుడి బలశౌర్యాలను శంకిం\nచకు. అతడు బుద్ధిబలంలోనూ, దేహబలం\nలోనూ కూడా నా కన్న మిన్న. అతడి\nవేషంలో క్షత్రియయువకుడి లక్షణాలు\nలోపించటానికి వేరే కారణం వున్నది.\"\nఅని చెప్పాడు.\n\"అది తెలియనందువల్ల, ఏదో ప్రశ్నిం\nచాను, ఏమీ అనుకోకండి. యువరాణి\nపద్మావతి సంగతి నే చెప్పటం ఎందుకు?\nమీకే తెలుస్తుంది. సరే, మీకు తినటానికి\nపెట్టేందుకు యిప్పుడు రొట్టెముక్క కూడా\nలేదు.... కాని, కావలసినన్ని పండ్లూ ఫలాలూ\nవున్నవి,\" అని వృద్ధుడు గదిలో ఒక మూల\nనున్న పెద్ద బుట్టలో నుంచి కొన్ని పళ్ళు\nతెచ్చి వారి ముందుంచాడు.\nఖడ్గ, జీవదత్తులు వృద్ధుడికి తమ కృత\nజ్ఞత చెప్పుకుని, ఆ ఫలాలు భుజించి\nగొంగళ్ళ మీద పడుకుని తెల్లవారు జాము\nవరకూ సుఖంగా నిద్రపోయారు. తూర్పు\nతెల్లనవుతూండగా వృద్ధుడు లేచాడు. అత\nడితోపాటు వాళ్ళిద్దరు కూడా లేచి కాల\nకృత్యాలు తీర్చుకుని, దాపుల నున్న కొల\nనులో స్నానం చేసి, దుస్తులు ధరించి,\nవృద్దుడు పెట్టిన రొట్టెలు తిన్నారు.\nఒకటి రెండు బారల పొద్దెక్కేసరికి\nదూరంగా అరణ్యంలో కలకలం. బయలు\nదేరింది. వృద్ధుడు ఆ కలకలం వస్తున్న\nవైపుకు చేయి చూపి, \"అదుగో, మహారాజు\nగారు వేటకు వెళుతున్నారు. ఆ య న\nవేటాడబోయే ప్రాంతాన సింహాలకూ, పులు\nలకూ కొదవలేదు. ఇది మీకు మంచి అవ\nకాశం. ఇక, నా పని మీద నేను పోతు\nన్నాను,\" అన్నాడు.\nఖడ్గ, జీవదత్తులు వెంటనే కదిలి పద్మ\nసేనమహారాజు పరివారం వెనకగా బయలు\nదేరారు. మహారాజూ, మంత్రి, మరికొండరు\nరాజోద్యోగులూ గుర్రాల మీద వున్నారు. ఎవరో ఒక్కరు గాని బాణం కొట్టి దాన్ని\nఆయన భటుల్లో కొందరు విల్లంబులూ,\nమరికొందరు ఈటెలూ ధరించి వున్నారు.\nమిట్టమధ్యాహ్నం వేళకుకొంచెంముందుగా,\nఅంతా ఒక కీకారణ్య ప్రాంతం చేరారు.\nరాజు గుర్రం మీద వుండి తనకు కని\nపించిన పులులనూ, ఆడవి పందులనూ\nతరిమి తన చేతిలో వున్న ఈటెతో కొట్ట\nసాగారు. ఒకోసారి ఏదైనా పులి గర్జిస్తూ\nఎదురు తిరిగినప్పుడు ఆయన ఎక్కి వున్న\nగుర్రం బెదిరి పక్కకు పరిగెత్తేది. అలాంటి\nసమయాల్లో, మంత్రి సోమదేవుడు గాని,\nఆయన వెన్నంటి వున్న రాజోద్యోగుల్లో\nవధించేవాళ్ళు.\nఖడ్గవర్మా, జీవదత్తుడూ రాజపరివారంలో\nకలిసి, పారిపోయే పులులనూ, సింహాలనూ\nకాక; కోపంతో రెచ్చిపోయి తమ మీదికి\nదూకబోయే వాటిని మాత్రమే వేటాడ\nసాగారు. ఖడ్గవర్మ అవకాశం చిక్కినప్పుడు\nపులులా సింహాలా వెనకకాళ్ళను తన\nఎడమచేత్తో పట్టుకుని, కుడిచేత నున్న\nకత్తితో వాటి తలలు నరికేవాడు. జీవదత్తుడు\nతన మీదికి దూకబోయే క్రూరమృగా\nలను చేత నున్న దండంతో గట్టిగా మోది\nచంపేవాడు,\nఈ ఇద్దరు అపరిచిత యువకుల ధైర్య\nసాహసాలూ, నైపుణ్యం రాజుగారి పరివా\nరంలో చాలామందిని ఆశ్చర్యపరిచినై. కాని,\nవేట ఉత్సాహంలో ఎవరూ యీ సంగతి\nరాజుకు చెప్పలేదు. అందరికన్న ముందు\nపద్మ సేనమహారాజూ, కొంచెం వెనగ్గా మంత్రి\nసోమదేవుడూ గు ర్రాలను దూకి స్తూ\nముందు పోతున్నారు. వారికి హఠాత్తుగా\nఒక గుబురు పొదలోంచి సింహగర్జన విని\nపించింది. సింహం పొద నుంచి బయట\nపడుతుందన్న నమ్మకంతో రాజూ, మంత్రీ\nఈటెలను ఎత్తిపట్టుకుని సిద్ధంగా వున్నారు.\nకాని, వారనుకున్నట్టు ఆ పొదలోంచి ఒక\nసింహం కాక, రెండు సింహాలు ఒకేసారి\nవాళ్ళ గుర్రాల మీదికి లంఘించినై.\nపద్మ సేనరాజూ, సోమదేవుడూ ఈటెలను\nసింహాల కేసి విసిరే లోపల గుర్రాలు బెదిరి,\nవెనక్కు తిరగబోయి ఒకదాన్నొకటి ఢీ\nకొట్టుకున్నై. రాజూ, మంత్రీ పట్టు\nతప్పి వాటి మీది నుంచి కిందికి పడి\nపోయారు. సింహాలు నోళ్ళు తెరిచి వాళ్ళ\nమీదికి దూకేంతలో వెనక నుంచి ఖడ్గవర్మా,\nజీవదత్తుడూ భయంకరంగా ఆరుస్తూ\nముందు కురికి, వాటి వెనకకాళ్ళను పట్టు\nకుని చేత నున్న ఆయుధాలతో వాటి తలల\nమీద గట్టిగా కొట్టారు. సింహాలు రెండూ\nనేల మీద పడి గిలగిల తన్నుకోసాగినై.\nపద్మ సేనుడూ, మంత్రీ అంత సాహసంతో\nసింహాల నెదుర్కున్న ఖడ్గ, జీవదత్తుల కేసి\nఆనందాశ్చర్యాలతో చూశారు. పరివారం\nఅంతా వాళ్ళ చుట్టూ మూగారు.\nపద్మ సేనమహారాజు యువకు లిద్దర్నీ\nఉద్దేశించి, \"మీ ధైర్యసాహసాలే కాక, సింహా\nలను చంపటంలో మీరు కనబరిచిన\nనైపుణ్యం కూడా నన్నెంతగానో ఆనంద\nపరుస్తున్నది. నా రాజ్యంలో యింత గొప్ప\nవీరు లున్నారన్న సంగతి, ఈ నాటివరకూ\nనాకు తెలియదు,” అన్నాడు.\nమంత్రి సోమదేవుడు రాజుతో సంప్ర\nతించి, ఖడ్గ, జీవదత్తుల పేర్లు అడిగి తెలుసు\nకుని, వాళ్ళను నగరానికి ఆహ్వానించాడు.\nఒక గంట కాలం అందరూ చెట్లనీడల్లో\nవిశ్రాంతి తీసుకుని, భోజనాలు ముగించిన\nతరవాత, తిరిగి నగరానికి బయలుదేరారు.\nనగరద్వారం దాటి రాజు తన పరివా\nరంతో తన భవనాన్ని సమీపించేంతలో,\nరాజవీధిలో నుంచి జనం పక్కనున్న\nసందుగొందులకు పారిపోతూండటం అతడి\nదృష్టిని ఆకర్షించింది. ఏదో శత్రుసైన్యం\nనగరంలోకి జొరబడిందేమో అని కూడా\nఓ క్షణం సేపు అనుమానించాడు, రాజు. కాని\nఅంతలో కొందరు యువకులు పరిగెత్తుకు\nవస్తూ, \" దారి తొలగండి! పట్టపుటేనుగు\nకట్లు తెంచుకుని వీధిన పడింది. మావటీని\nచంపి, అడ్డపడిన వారినందరినీ తొక్కుతూ,\nతొండంతో విసిరికొడుతూ యిటే వస్తున్నది,”\nఅంటూ అరిచారు.\nఆ హెచ్చరిక వింటూనే ఖడ్గ, జీవ\nదత్తులు రాజపరివారం నుంచి ముందుకు\nవచ్చారు. ఏనుగు ఎటు నుంచి వస్తున్నదా\nఅని వాళ్ళు పరికించి చూసేంతలో, ఐరా\nవతంలా వున్న పట్టపుటేనుగు కోరల నుంచి\nకారుతున్న రక్తంతో, తొండాన్ని అటూ\nయిటూ వేగంగా తిప్పుతూ, పెద్దగా ఘీంక\nరిస్తూ వారి కేసి పరిగెత్తుకు రాసాగింది.\nరాజూ, అతడి పరివారం వీధి అంచుకు\nపోయి కత్తు లూ, బాణాలతో దాన్ని\nఎదుర్కునేందుకు సిద్ధం కాసాగారు.\nఖడ్గవర్మ జీవదత్తుణ్ణి హెచ్చరించి కత్తి\nదూసి, వేగంగా తనను సమీపిస్తున్న మదపు\nటేనుగు కేసి మెరుపులా దూకి, దాని కాళ్ళ\nసందుగా పోయి, చటుక్కున దాని తోక\nపట్టుకుని కత్తితో వెనకకాళ్ళలో ఒకదాని\nమీద బలంగా కొట్టాడు. అదే సమయంలో\nజీవదత్తుడు ఏనుగు తొండం పట్టుకుని,\nఒక్క ఊపున దాని కుంభస్థలం మీదికి\nఎగిరిపోయి, దండంతో దాని తల మీద\nగట్టిగా మోదాడు.\nఏనుగు భయంకరంగా ఒక్కసారి ఘీంక\nరించి ఖడ్గవర్మను తొండంతో వడిసి పట్టు\nకునేందుకు వెనుదిరగ బోయింది. కాని\nఅంతలో అతడు దాని రెండవ కాలును\nకూడా కత్తితో నరికాడు. అదే సమయంలో\nజీవదత్తుడు దాని తల మీద మరోసారీ\nబలంగా దండంతో కొట్టాడు. ఏనుగు వెనక\nకాళ్ళు తెగటంతో వెనక్కు విరుచుకు పడ\nబోయి, తల మీద బరువుగా తగిలిన దెబ్బకు\nముందుకు ఒరిగి—చివరకు పట్టు తప్పి\nపక్కకు పడిపోయింది.\nమరుక్షణాన రాజప్రాసాదం మీది నుంచి\nహర్షధ్వానాలు వినిపించినై. ఖడ్గ, జీవ\nదత్తులు తలలెత్తి చూశారు. రాజకుమారి\nపద్మావతి తన చెలికత్తెలతో కలిసి వాళ్ళిద్దరి\nమీదా పూలుజల్లింది. ఆ దృశ్యం చూసిన\nపద్మ సేనమహారాజు సంతోషంతో, \"కుమా\nరికి యిన్నాళ్ళకు తనకు నచ్చిన మహా\nవీరుడు కనిపించాడు!\" అన్నాడు.\n“మ హా రా జా, వీరు డొకడుకాదు,\nయిద్దరు! యువరాణికి యీ ఇద్దరిలో ఎవరు\nనచ్చినట్టు? మీరు ఏకాంతంగా మాట్లాడి\nచూడండి.\" అన్నాడు మంత్రి సోమదేవుడు.\n- ( ఇంకావుంది)",
            "book_page_end": 9
        },
        {
            "title": "జన్మసాఫల్యం",
            "book_page_start": 3,
            "pdf_page_start": 35,
            "pdf_page_end": 39,
            "author": "చందమామ బృందం",
            "genre": "బేతాళ కథ",
            "moral": "ఉన్నత జన్మను సాధించడానికి అడ్డదారులు లేవు. ఒకరి కర్మ ఫలితంగా కాకుండా పొందిన జన్మ శాశ్వత ఆనందాన్ని ఇవ్వదు.",
            "keywords": [
                "విక్రమార్కుడు",
                "బేతాళుడు",
                "కురంగం",
                "మానవజన్మ",
                "తపస్సు"
            ],
            "characters": [
                "విక్రమార్కుడు",
                "బేతాళుడు",
                "జయశీలుడు (రాజు)",
                "కురంగం (జింక/యువకుడు)",
                "ముని"
            ],
            "locations": [
                "హేమంతదేశం",
                "రాజభవనం",
                "అరణ్యం",
                "ముని ఆశ్రమం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nకేసి నడవసాగాడు. అప్పుడు శవం\nలోని బేతాళుడు, \" రాజా, ఏదో కోరి ఇంత\nశ్రమిస్తున్నావు గదా, తీరా నీ కోరిక తీరాక\nనువు నిజంగా తృప్తిపడతావని నమ్మకం\nఏమీ లేదే! పూర్వం కురంగుడికి పట్టిన గతే\nనీకూ పట్ట వచ్చు. శ్రమతెలియకుండా\nఉండగలందులకు నీకు అతడి కథ చెబు\nతాను విను,\" అంటూ ఇలా చెప్పసాగాడు.\nపూర్వం హేమంతదేశాన్ని పాలించిన\nజయశీలుడు, అరణ్యంలో వేటాడటంలో\nకన్న కూడా, అరణ్యంలోని మృగాలను\nప్రాణాలతో పట్టి తీసుకురావటంలో చాలా\nనేర్పు కలవాడు.\nఆయన ఒకనాడు అడవి నుంచి ఒక\nజింకను పట్టి తెచ్చాడు. రాజుకు సంతానం\nలేదు. ఆయనకు ఎందుచేతనో ఈ జింక\nమీద అమితమైన వాత్సల్యం ఏర్పడింది.\nదానికి కురంగం అని పేరు పెట్టి. తన\nసొంత బిడ్డను చూసినట్టు చూసుకోసాగాడు.\nరాజభవనంలో అందరూ కురంగాన్ని రాజ\nకుమారుణ్ణి చూసినట్టే చూసేవారు.\nఅయితే కురంగానికి అరణ్యంలో\nఉండిన స్వేచ్ఛ ఇప్పుడు లేదు. అది దానికి\nబాధగానే వుండేది. అయినా అది మానవులకు\nగల మహత్తర శక్తులను అర్ధం చేసుకున్నది.\nవాళ్ళు తమ కన్న ఎంతో బలం గల సింహా\nలనూ, పులులనూ, వినుగులనూ పట్టి తెచ్చి\nబోనులలో బంధించారు. అరణ్యంలో తన\nప్రాణాలను క్షణంలో తీయగల క్రూర\nమృగాలు మానవులకు చిక్కి, వారి అదుపు\nఆజ్ఞలలోనూ, శిక్షణలోనూ ఉంటున్నాయి.\n\"నిజంగా జన్మ అంటే మానవులదే\nజన్మ!\" అని కురంగం మెచ్చుకున్నది.\nకాని దానికి స్వేచ్ఛ పైన ఇచ్ఛపోలేదు.\nఅది రోజురోజుకూ ఎక్కువ కాసాగింది.\nఅరణ్యంలో తాను స్వేచ్ఛగా గడిపిన జీవితం\nదానికి కలలు రాసాగింది. మనుషుల\nనిర్బంధం నుంచి ఎలా తప్పించుకు పారి\nపోవటమా అని చూసి చూసి, అవకాశం\nదొరకగానే కురంగం రాజభవనం నుంచి\nతప్పించుకుని అరణ్యంలోకి పారిపోయింది.\nఆరణ్యంలోకి ప్రవేశించిన కురంగం\nతిన్నగా ఒక ముని ఆశ్రమంలోకి వెళ్ళింది.\nదానికి ఆ మునిని చూడగానే పరమానంద\nమయింది. ముని కూడా ఉత్తమమైన\nమానవజన్మ ఎత్తినవాడే. అయితే ఆయన\nతనను నిర్బంధంలో ఉంచడు. ఈ ముని\nవెంట ఉండటంవల్ల తనకు స్వేచ్ఛా\nమానవస్నేహమూ, రెండూ లభిస్తా యను\nకున్నది కురంగం.\nకురంగానికి మానవజాతి పట్ల చాలా\nగౌరవం ఉన్నదని ముని గ్రహించాడు. తన\nతపశ్శక్తితో దానికి మానవరూపం ఇస్తే ఏం\nచేస్తుందో చూడాలన్న అభిలాష కలిగి, ఆ\nముని కమండలోదకం చల్లి కురంగాన్ని\nమనిషిగా మార్చాడు. ముని ఎదట కురం\nగుడు ఒక యువకుడుగా నిలబడ్డాడు.\nకురంగుడు తనకు మానవజన్మ లభించి\nనందుకు ఎంతగానో సంతోషించాడు. వాడు\nమునికి సేవలు చేస్తూ కొద్ది రోజులు ఆ\nఆశ్రమంలోనే గడిపాడు. కాని వాడి మన\nస్సంతా ఇప్పుడు నగరం మీద ఉన్నది. ఈ\nఅరణ్యమూ, ఆశ్రమమూ వాడికి ఏమా\nత్రమూ బాగాలేదు. ముని తన దారిన తాను\nతపస్సులో ముణిగి ఉంటాడు. తపస్సు\nచేసుకోనప్పుడు కూడా ఏమీ మాట్లాడడు.\nజనసంచారం లేదు. వింతలూ, వినోదాలూ\nఅసలే లేవు.\nఒకనాడు కురంగుడు మునికి, చెప్ప\nకుండా నగరానికి పారిపోయాడు. నగరంలో\nఅంతమంది జనం ఉండి కూడా కురంగుణ్ణి\nగురించి ఎవరూ పట్టించుకోలేదు. కొందరు\nవాణ్ణి పలకరించి, \"నీ పేరేమిటి? ఊరే\nమిటి? ఏం పని చేస్తావు? \" అని అడిగితే\nవాడు ఏమీ చెప్పలేకపోయాడు..\n\" నేను పులులనూ, సింహాలనూ పట్టు\nకుని బోనుల్లో పెడతాను,\" అని వాడు\nకొందరితో తన కోరిక తెలిపాడు. ఆ పని\nఎలా చేస్తాడో వాడికీ తెలియలేదు.\nఎక్కడికి వెళ్ళాలో తెలీక వాడు రాజ\nభవనంలో ప్రవేశించ బోయాడు. కాని\nద్వారపాలకులు వాణ్ణి అడ్డగించారు.\n\"నేను ముందు ఇక్కడ ఉన్నవాణ్ణి!\"\nఅని వాడు చెబితే వాళ్ళు విరగబడి నవ్వారు.\nజింక రూపంలో ఉండగా తనపట్ల ఎంతో\nశ్రద్ధ చూపినవాళ్ళు మనిషి అయినాక తనను\nహీనంగా చూడటం అతడికి అర్థం కాలేదు.\nరాజభవనం ఆవరణలో అడుగు పెట్టలేక\nకురంగుడు మనిషి సాంగత్యం కోసం వీధి\nవెంట నడిచేవాళ్ళ వెంట పడ్డాడు. వాళ్ళు\nఅది గమనించి వాణ్ణి తరిమి కొట్టారు.\nకొందరు వాడికి పిచ్చి పట్టిందనుకున్నారు.\nకురంగుడికి ఏమి చెయ్యటానికీ పాలు\nపోలేదు. తిరిగి తిరిగి వాడు అలసిపోయాడు.\nఆకలి దహించుకు పోతున్నది. ఏ చెట్టు\nఆకులో, దారి పక్క గడ్డ మెయ్యటానికి\nజింక కాదు, మనిషి.\nకొందరు యాచకులు ఇంటింటా తిండి\nఅడుక్కుంటూ ఉండటం కురంగుడు\nచూసి, తాను కూడా అదే పని చేశాడు.\nకొందరు వాణ్ణి చూసి, “రాయిలాగా ఉన్నావు.\nఏదన్నా పని చేసి పొట్ట పోసుకోలేవా?” అని\nతిట్టారు. ఎవరో ఇల్లాలు వాడికి పాచిపోయిన\nఆహారం పెట్టింది. అది తినగానే కురంగుడికి\nవాంతి అయింది. రాజుగారి ఇంట తాను\nజింక రూపంలో ఉన్నప్పుడు వంటకాలు\nఎంత మంచి వాసన కొట్టేవో వాడికి\nగుర్తున్నది.\nఒక ఇంటి నుంచి కాస్త మంచి ఆహారం\nవాసన కొట్టింది. వాడా వాసనను బట్టి\nలోపలికి వెళ్లి, వంట ఇంట్లో తయారుగా\nఉన్న వంటకాలను చూశాడు. అక్కడ\nఎవరూ లేరు. వాడు ఒక పాత్ర తీసుకుని\nఆవురావురుమని తినసాగాడు. ఇంతలో ఎవరో\nవచ్చి, \"దొంగ, దొంగ!\" అని కేకలు పెట్టి,\nకురంగుణ్ణి పట్టుకుని, చావగొట్టి, కారా\nగృహంలో పెట్టించారు.\nకురంగుడి కిప్పుడు మానవజన్మ మీద\nపూర్తిగా విరక్తి కలిగింది. కాపలావాళ్ళు\nఅజాగ్రత్తగా ఉన్న సమయంలో వాడు కారా\nగృహం నుంచి తప్పించుకుపోయి, అరణ్యం\nచేరుకుని, ఆశ్రమంలో ఉన్న ముని కాళ్ళ\nపైన పడి, \"స్వామీ, నాకీ మానవజన్మ\nవద్దు. నన్ను తిరిగి జింకగా మార్చండి,\"\nఅని ఏడ్చాడు. ముని కమండలోదకం చల్లి\nకురంగుణ్ణి తిరిగి జింకగా మార్చేసి, దాన్ని\nతన ఆశ్రమంలోనే ఉండనిచ్చాడు.\nబేతాళు డీ కథ చెప్పి, \" రాజా, మానవ\nజన్మ గురించి కురంగుడి అభిప్రాయం\nమారిపోవటానికి మూలకారణ మేమిటి?\nఒకసారి మనిషి అయినవాడు తిరిగి జింక\nకావటానికి సిద్ధపడ్డాడంటే, మనిషి జన్మ\nనిజంగా ఉత్తమజన్మ కాదనుకోవాలా?\nఈ సందేహాని కి సమాధానం తెలిసి\nకూడా చెప్పకపోయావో నీ తల పగిలిపో\nతుంది,” అన్నాడు.\nదానికి విక్రమార్కుడు, \" కురంగుడు\nమానవజన్మ గురించి అభిప్రాయం మార్చు\nకోవటానికి రెండు భిన్నకారణా లున్నాయి.\nసుఖమే జీవిత పరమార్థ మనుకున్నట్టయితే,\nహీనప్రాణులు సుఖపడినంతగా మానవులలో\nచాలామంది సుఖపడరు. వారి కి కలిగే\nకష్టాలు సంస్కారంతో ఎదుర్కోవలసినవి.\nఅలాటి మానవ సంస్కారం కురంగుడికి\nలేదు. మరొక కారణం ఏమిటం టే,\nకురంగుడు తన కర్మ పరిపాకం ద్వారా\nమానవజన్మ ఎత్తిన వాడు కాడు. ముని\nయొక్క తపశ్శక్తి కారణంగా అతనికి\nమానవరూపం లభించింది. అందు చేత\nమానవ జీవితం అతనికి ఏ మాత్రమూ\nఅతకదు. అందుకే అతను జింకగా మారటా\nనికి తహతహలాడాడు.\" అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nమళ్ళీ చెట్టెక్కాడు. (కల్పితం)",
            "book_page_end": 7
        },
        {
            "title": "అయిదు తలల నాగేంద్రుడు",
            "book_page_start": 22,
            "pdf_page_start": 40,
            "pdf_page_end": 48,
            "author": "జి. ఆదిశేషయ్య",
            "genre": "సాహసం/ఫాంటసీ",
            "moral": "అధికార ఆశ, స్వార్థం ఎప్పటికీ కష్టాలనే తెస్తాయి. ఇతరులకు హాని చేసినా లేదా మాట తప్పినా దాని ఫలితం ఉంటుంది.",
            "keywords": [
                "కిశోరుడు",
                "నాగేంద్రుడు",
                "గరుత్మంతుడు",
                "ప్రపంచాలు",
                "దున్నపోతులు"
            ],
            "characters": [
                "కిశోరుడు",
                "వృద్ధుడు",
                "గరుత్మంతుడు",
                "మహా సర్పం",
                "రాజకుమార్తె"
            ],
            "locations": [
                "గ్రామం",
                "కొండగుహ",
                "అధోలోకాలు",
                "నాగలోకం"
            ],
            "content": "ఒక గ్రామంలో కిశోరు డనే కుర్రవా\nడుండేవాడు. వాడికి ఎవరూ లేరు. అందు\nచేత వాడు ఉన్న చోట ఉండకుండా\nదేశాలుపట్టి తిరుగుతూ ఉండేవాడు. వాడికి\nకొత్త చోట్లన్నా, కొత్త కొండలన్నా, కొత్త\nనదులన్నా, కొత్త మనుషులన్నా ఎంతో\nఇష్టం . ఎవరు పలకరించినా వాళ్ళతో\nకిశోరుడు - ఆప్యాయంగా మాట్లాడేవాడు.\nఒకరోజు వాడు ఒక వృద్ధుడితో మాట్లా\nడుతూ, తాతా, నేను చూడని దేశం లేదు.\nప్రపంచమంతా చూశాననుకో. ఇంకా\nచూస్తాను,” అన్నాడు.\nదాని కా వృద్ధుడు, \" బాబూ, ఈ ప్రపం\nచాన్ని ఎవరైనా చూడవచ్చు. దీనికి దిగు\nవన ఇంకా ఏడు ప్రపంచా లున్నాయి.\nఅవి చూసినవాడు గొప్పవాడు ! '' అన్నాడు.\nఆ క్షణం నుంచీ వాడికి భూమి అడు\nగున ఉన్న ప్రపంచాలు చూడాలనిపిం\nచింది. కిందిలో కాలకు పోవాలంటే ఎక్కడో\nబిలా లున్నాయని వాడు ఎవరో చెప్పగా\nవిన్నాడు. అందుచేత వాడు దేశసంచారం\nచేస్తూ, ఎక్కడ ఏ బిలం ఉందని తెలిసినా\nఅందులోకి దిగి చూశాడు. కాని అన్ని\nబిలాలూ కొంత లోతున ఆగిపోయాయి.\nఇలా ఉండగా ఒకరోజు కొన్ని కొండల\nమధ్య వాడి కొక గుహ కనబడింది. ఆ\nగుహలో ఏమున్నదని కిశోరుడు అక్కడ\nపశువులు కాస్తున్నవాళ్ళని అడిగాడు.\n“అది పాతాళగుహ.\" అన్నారు వాళ్లు.\n“అందులోకి పోతే పాతాళం వస్తుందా?\"\nఅని అడిగాడు కిశోరుడు.\n\"ఏమో, ఎవరుచూశారు? అందులోకి\nఎవరూపోరు.\" అన్నారు పశువులకాపర్లు.\nకిశోరుడు ఆ గుహలోకి ప్రవేశించాడు.\nకొంత దూరం పోయాక గుహలో నుంచి\nకిందికి దిగి పోయే బిలం కనిపించింది.\nకిశోరుడు చీకటిలో తడువుకుంటూ ఆ\nబిలం వెంట దిగిపోయాడు. పోయినకొద్దీ\nవేడి జాస్తి అయింది. అయినా లక్ష్యపెట్టక\nకిశోరుడు ఇంకా కిందికి దిగిపోయాడు.\nకొంత సేపటికి దిగువన కాంతి కనబడింది.\nఅది మంటల కాంతి. ఆ మంటలున్న\nలోకంలోకి కిశోరుడు అడుగుపెట్టాడు.\nఅక్కడ అతని కొక వింతమనిషి కన\nబడి, '' ఎవరు నువు? భూలోకంలో వాడివి\nలాగున్నావు. ఈ లోకాని కెందు కు\nవచ్చావు? \" అని అడిగాడు.\n\" నాకు కిందిలోకాలన్నీ చూడా లనిపిం\nచింది. వచ్చాను,” అన్నాడు కిశోరుడు.\n\" రావటం వచ్చావు గాని, తిరిగి ఎలా\nవెళతావు? అది సాధ్యం కాదు,\" అన్నాడు\nవింతమనిషి.\n\" ఆ విషయం నాకు విచారం లేదు.\nనాకు ఏ లోకమైనా ఒకటే. దిగువ లోకా\nలన్నీ చూడటం ఎలాగో తమకు తెలిస్తే\nచెప్పండి.” అన్నాడు కిశోరుడు.\nవింతమనిషి తన కాలిచెప్పులు కిశోరుడి\nకిస్తూ, \"ఇవి తొడుక్కుంటే నీకు అధో\nలోకాలకు వెళ్ళే శక్తి వస్తుంది. కాని నువు\nపైకి రావటానికి ఇవేమీ ఉపకరించవు.,\"\nఅని చెప్పాడు.\nకిశోరుడు సంతోషంగా ఆ చెప్పులు\nతొడుక్కున్నాడు. వెంటనే అతనికి వేడివల్ల\nబాధ లేకుండా పోయింది, అతను ఆ లోక\nమంతా చూశాడు. చాలామటుకు అది\nకూడా భూలోకం లాగే ఉంది.\nఅక్కడి నుంచి కిశోరుడు కింది లోకానికి\nదారి అడిగి తెలుసుకుని, ఆ లోకానికి దిగి\nపోయాడు. అక్కడ మనుషులు తక్కువగా ఉన్నారు. ఒక్కొక్క లోకమే\nచూసుకుంటూ, ఆకలి వేసినప్పుడు ఎవరి\nనన్నా తిండి యాచించి, వారు పెట్టినది\nతింటూ, చివరకు కిశోరుడు నాగలోకానికి\nచేరుకున్నాడు.\nనాగలోకం మిగిలిన లోకాలన్నిటి కన్నా\nచాలా అసహ్యంగా ఉన్నది. మనిషి లాటి\nప్రాణి అక్కడ మచ్చుకైనా కనిపించ\nలేదు. ఎక్కడ చూసినా సర్పాలు.\nమిగిలిన లోకాలకు వచ్చినందుకు కిశో\nరుడు పశ్చాత్తాప పడలేదు గాని, నాగలోకా\nనికి వచ్చినందుకు చాలా విచారించాడు.\nఈ లోకంలోనే తాను శాశ్వతంగా ఉండి\nపోవాలంటే అతనికి దిగులు పుట్టుకొచ్చింది.\nఇంతలో అతని వెనక నుంచి, \"ఎవరు\nనువు?\" అని భయంకరమైన గొంతు\nప్రశ్నించింది. కిశోరుడు వెనక్కు తిరిగి\nఒక బ్రహ్మాండమైన పక్షిని చూశాడు.\n\" మహాప్రభో, నే నొక బుద్ధిలేని మని\nషిని. అధోలోకాలు చూడాలన్న కుతూ\nహలంతో, అజ్ఞానం కొద్దీ ఇలావచ్చాను. నా\nతెలితక్కువను మన్నించి తమరు నన్ను నా\nలోకానికి పంపేస్తే తమకు యావజ్జీవం\nకృతజ్ఞుడనై వుంటాను,” అన్నాడు కిశోరుడు\nఆ పక్షికి నమస్కారం చేసి.\nఆ పక్షి కొంచెం ఆలోచించి, \" పెద్ద\nపొరపాటే చేశావు. కాని నీ కోరిక సిద్ధించే\nటట్టు నేను చూస్తాను. నేను ఈ సర్పాలకు\nచక్రవర్తిని. నన్ను గరుత్మంతు డంటారు.\nనేను ఒక సర్పాన్ని నీకు తోడిచ్చి మీ లోకా\nనికి పంపుతాను. నువు మీ లోకం చేరి ఆ\nసర్పాన్ని తిప్పి పంపెయ్యి. సర్పాలు మహా\nతలబిరుసుగా వుంటాయి. నా ఈక ఒకటి\nతీసి దగ్గిర ఉంచుకో. అది ఒంటికి తగి\nలితే చాలు ఏ సర్పమైనా చెప్పిన మాట\nవింటుంది,\" అన్నాడు.\nగరుత్మంతుడు ఒక మహా సర్పాన్ని\nపిలిచి, \" నువు ఈ మనిషి వెంట వెళ్ళి\nఇతన్ని భూలోకం చేర్చు. అతను చెప్పి\nనట్టు చెయ్యి. ఇది నా ఆజ్ఞ,” అన్నాడు.\nమహాసర్పం వెంటరాగా కిశోరుడు అధో\nలోకాలన్నీ దాటి భూలోకానికి చేరుకున్నాడు.\nఈ ప్రయాణం చాలా రోజులు పట్టింది.\nఅందుచేత సర్పం తనకు కావలిసిన ఆహా\nరాన్ని నాగలోకం నుంచి తెచ్చుకున్నది.\nదారిలో అది పేచీలు పెట్టినప్పుడల్లా కిశో\nరుడు గరుత్మంతుడి ఈక తీసి చూపి\nభయపెట్టాడు.\n\" నాకు చాలా సహాయం చేశావు. ఇక\nనువు నీ లోకానికి తిరిగివెళ్ళు. నిన్నూ,\nనీ అవతారాన్నీ చూసి ఈ లోకంలోవాళ్ళు\nదడుచుకుంటారు,” అన్నాడు కిశోరుడు\nసర్పంతో.\n\" నాకు దారిబత్తెం ఇప్పించు, అలాగే\nపోతాను. ఇంటి నుంచి తెచ్చుకున్న తిండి\nఅయిపోయింది,\" అన్నది సర్పం.\n\" ఎంత ఆహారం కావాలి?\" అన్నాడు\nకిశోరుడు.\n\" అయిదు దున్నలు,\" అన్నది సర్పం.\n\"దొరుకుతాయేమో చూస్తాను. నువు\nఈ పక్కనే ఉన్న కొండగుహలో ఉండు,\"\nఅన్నాడు కిశోరుడు.\nకిశోరుడు ఆహారం తెస్తానని సర్పానికి\nమాట ఇచ్చాడేగాని, అయిదు దున్నలను\nతీసుకురాగల నన్న నమ్మకం అతనికి\nఏ కోశానా లేదు. ఎవరి దగ్గిరనైనా దున్న\nలను కొందామన్నా అతని వద్ద చిల్లిగవ్వ\nకూడా లేదు.\nకిశోరుడు కొంత దూరం ప్రయాణించి\nఒక గ్రామం చేరాడు. అతను గ్రామ పెద్ద\nఇంటికి వెళ్ళి, తాను నాగలోకానికి వెళ్ళి\nవస్తున్నట్టు చెప్పాడు. త్వరలోనే ఈ వార్త\nగ్రామమంతా తెలిసింది. గ్రామప్రజలు కిశో\nరుడి చుట్టూ మూగి, అతని అనుభవాలు\nఆశ్చర్యంగా విన్నారు.\nక్రమంగా వార్త చుట్టుపట్ల గ్రామాలకు\nతెలిసింది. అందరూ కిశోరుడి అనుభవాలు\nచెప్పించుకు వినేవాళ్ళే, అతనికి వీరపూజ\nజరిగింది. ఈ సందడిలో కిశోరుడు సర్పం\nమాటా, దాని ఆహారం మాటా పూర్తిగా\nమరిచాడు. అందుకు కారణం ఏమంటే,\nఇంతలో మరింత దారుణం జరిగింది.\nఇద్దరు మగపిల్లలూ, ముగ్గురు ఆడపిల్లలూ\nమాయమయారు. ఇది సర్పం పనే. దాన్ని\nచంపటానికి గ్రామాలలో ఉన్న సాహసికు\nలైన యువకులు బయలుదేరుతున్నారు.\nకిశోరుడు వాళ్ళను కలుసుకుని, \" నేనూ\nమీ వెంట వస్తాను,” అన్నాడు.\n\"అలా అయితే ఏదన్నా ఆయుధం\nతీసుకో.” అన్నారు యువకులు. వాళ్ళు\nగొడ్డళ్ళూ, ఈటెలూ, కత్తులూ, బరిసెలూ\nతీసుకున్నారు.\n\" నా కేమీ ఆయుధం అవసరంలేదు,”\nఅంటూ కిశోరుడు వారి వెంట వెళ్ళాడు.\nఅంతా కలిసి కొండగుహను చేరు\nకున్నారు. వాళ్ళ అలికిడి విని సర్పం\nగుహ నుంచి బయటికి వచ్చింది. దాన్ని\nచూస్తూనే కిశోరుడి వెంట వచ్చినవాళ్ళు\nవెనక్కుతిరిగి పారిపోయి, దూరంగా\nనిలబడ్డారు.\nకిశోరుడు మాత్రం సర్పాన్ని సమీపించి,\nఏమిటి నీ ఆగడం? నువ్వెందు కింకా\nవెళ్ళిపోలేదు?\" అని కోపంగా అడిగాడు.\n“నువు నాకు ఆహారం తెచ్చి పెడతా\nనంటివి గద? నీ కోసమే చూస్తున్నాను.”\nఅన్నది సర్పం.\n\"నేను ఆహారం తెచ్చేదాకా - ఊరు\nకున్నావా? దొరికిన మృగమల్లా తిన్నావు\nగద? మృగాలను తింటే తిన్నావు. పిల్ల\nలను తింటావా? ఎంత అన్యాయం!''\nఅన్నాడు కిశోరుడు.\n\"నేను పిల్లలను తిన్నానా? ఎవరా\nఅన్నది? లోపలికివచ్చి చూడు!\" అంటూ\nసర్పం గుహ లోపలికి దారి తీసింది.\nగుహ లోపలిభాగం విశాలంగా ఉన్నది.\nదాని ఎగువ ఆకాశం కూడా కొద్దిమేర కని\nపిస్తున్నది. అక్కడ అయిదుగురు పిల్లలు\nమహా ఉత్సాహంగా ఆటలాడుకుంటున్నారు.\nకిశోరుడు వాళ్ళను సమీపించి,\n\"మీ అమ్మలూ, నాన్నలూ మీ కోసం శోకాలు\nపెడుతుంటే మీ రిక్కడ ఆటలాడు\nతున్నారా? పదండి మీ ఇళ్ళకు,\" అన్నాడు.\n\" మేం పోము! మా కిక్కడ బాగున్నది.\nపాము మీద సవారీ చేస్తున్నాం. తోక పట్టు\nకుని ఉయ్యాల లూగుతున్నాం,\" అన్నా\nడొక పిల్లవాడు.\n“నాకు తోడుగా ఉన్నారు. వాళ్ళను\nతీసుకుపోకు,\" అంటూ సర్పం ప్రాధేయ\nపడింది.\n\"నీ సుఖం కోసం వాళ్ళ తల్లిదండ్రు\nలను ఏడవమంటావా? అదేమీ కుదరదు.\nఈ పిల్లలను నా వెంట పంపావంటే నీ\nఅయిదు దున్నలనూ సాయంకాలం లోపల\nతెచ్చి ఇస్తాను. సరేనా?” అన్నాడు కిశో\nరుడు సర్పంతో.\n\"నీ యిష్టం. అలాగే కానీ!'' అన్నది\nసర్పం విచారంగా.\nకిశోరుడు అయిదుగురు పిల్లలనూ వెంట\nబెట్టుకుని గుహ బయటికి వచ్చేసరికి,\nబయట దూరంగా ఉన్న యువకుల ఆశ్చ\nర్భానికి అంతులేదు. తరవాత తమ\nపిల్లలు సుఖంగా తిరిగివచ్చినందుకు\nవాళ్ళ తల్లిదండ్రులు కిశోరుడికి బ్రహ్మ\nరధం పట్టారు.\n\" నేను మీకీ ఉపకారం చేసినందుకు\nనాకు అయిదు దున్నపోతులను వెంటనే\nఇప్పించండి,” అని కిశోరుడు వాళ్ళను\nఅడిగాడు.\n\" అయిదు కాదు, అయిదువంద లివ్వ\nమంటే ఇస్తాం. మా పిల్లలను ప్రాణాపాయం\nనుంచి రక్షించావు.” అన్నారు వాళ్ళు.\nకిశోరుడు అయిదు దున్నపోతులనూ\nతీసుకుని సర్పం ఉండే గుహకు వెళ్ళి\n\" ఈ దున్నపోతులను తీసుకుని నువు\nనీ లో కాని కి వెళ్ళిపో, నేను కాస్త\nపరువుగా బతుకుతాను!\" అన్నాడు\nసర్పంతో.\n\"కిశోర్, నన్ను పంపెయ్యకు. నాకీ\nలోకం బాగున్నది. నీ దున్నపోతులు నాకు\nవద్దు, నువే ఉంచుకో. నేనీ ప్రాంతంలో\nఉండకుండా ఎటో వెళ్ళిపోతాను. నా వల్ల\nనీకేమీ అపకీర్తి రాదు, నిశ్చింతగా\nఉండు,” అన్నది సర్పం దీనంగా.\nకిశోరుడికి దాన్ని చూస్తే జాలివేసింది;\nపైకి మాత్రం గంభీరంగా, “రేపటి నుంచీ\nనువ్వీప్రాంతాల కనిపిస్తే నేను ఊరు\nకునేది లేదు,” అని హెచ్చరించి, గ్రామా\nలకు తిరిగి వచ్చాడు.'\nఅటుతరవాత ఆ ప్రాంతాల సర్ప\nభయం పోయింది. అనేక గ్రామాలవాళ్ళు\nఏకమై కిశోరుణ్ణి కిరీటంలేని రాజును\nచేసేశారు.\nఒక ఏడాది కాబోలు గడిచింది. నూరు\nయోజనాల దూరంలో ఉండే ఒక రాజ\nకుమార్తెనూ, ఆమె చెలికత్తెలనూ ఒక\nభయంకరమైన సర్పం ఎత్తుకుపోయినట్టు\nవార్త పొక్కింది. తన కుమార్తెను సర్పం\nబారి నుంచి కాపాడిన వారికి ఆ కుమార్తె\nనిచ్చి పెళ్ళి చేస్తానని రాజు చాటింపు\nవేయించాడు.\nరాజకుమార్తె విషయం పట్టలేదుగాని,\nతన మూలంగానే భూలోకవాసులకు పెద్ద\nబెడదవచ్చిపడ్డందుకు కిశోరుడు విచారిం\nచాడు. ఈసారి తప్పక ఆ సర్పాన్ని నాగ\nలోకానికి పంపెయ్యాలని నిశ్చయించు\nకుని, అతను నూరు యోజనాలూ ప్రయా\nణించి రాజుండే చోటు చేరుకున్నాడు.\nరాజకుమార్తె అందలంలో చెలికత్తెలతో\nసహా వనవిహారానికి పోతుంటే, అక\nస్మాత్తుగా మహాసర్పం దారి కడ్డువచ్చి,\nరాజకుమార్తెనూ, బోయీలనూ, అంద\nలాన్నీ, చెలికత్తెలనూ కూడా తీసుకుపోయి\nనగరం వెలుపల ఉన్న కొండగుహకు\nచేర్చిందని కిశోరుడు తెలుసుకున్నాడు.\nరాజు సర్పాన్ని చంపటానికి సైనికులను\nపంపితే వారు, అది ఊదిన మంటలకు\nతట్టుకోలేక పారిపోయివచ్చారట.\nసర్పం ఉండే చోటికి దారి తెలుసుకుని\nకిశోరుడు ఒంటరిగా బయలుదేరి వెళ్ళాడు.\nఅతని అలికిడి విని సర్పం గుహ నుంచి\nభయంకరంగా మంటలు కక్కుతూ అతని\nమీదికి వచ్చింది.\nకిశోరుడు గరుత్మంతుడి ఈక పైకి తీసి,\n\" నా మీద ఎదురుతిరిగేదాకా వచ్చిందా\nనీ సంగతి?\" అన్నాడు.\n\" రాజకుమారుడల్లే తయారయావు.\nఅందుచేత నిన్ను గుర్తించలేదు, కిశోర్.\nనా కోసం ఇంతదూరం వస్తావనీ అనుకో\nలేదు.\" అన్నది సర్పం.\n\"ఇంతకూ ఆ రాజకుమార్తెనూ, మిగి\nలిన వాళ్ళనూ ఏం చేశావు?\" అన్నాడు\nకిశోరుడు కోపంగా.\n\" ఏమీ చెయ్యలేదు, కిశోర్. ఒంటరిగా\nఉండలేక తోడు తెచ్చుకున్నాను. చూడు. .\nకిశోర్. రాజకుమార్తె రవ్వలాటి పిల్ల. నువు\nతీసుకుపోయి పెళ్ళాడు. నువు నన్ను\nపంపెయ్యనందుకు నేను చేసే ప్రత్యుప\nకారం ఇదే !\" అన్నది సర్పం.\n\" అయితే నువు నాగలోకానికి తిరిగి\nపోవా?\" అన్నాడు కిశోరుడు.\n\"అక్కడ బాగుండదు, కిశోర్. ఈ\nలోకం చాలా బాగుంది. నన్ను పంపేస్తే\nనీకేం ఒరుగుతుంది?\" అన్నది సర్పం.\n“ నువ్వు ఇలాటి పాడుపనులేవో చేస్తావు.\nవాటికి బాధ్యుణ్ణి నేనే కద!\" అన్నాడు.\nకిశోరుడు.\n\"చూడు, కిశోర్. నేను ఒంటరిగా\nఉండలేను. ఒక పని చెయ్యి. గరుత్మంతు\nతుడి ఈకతో నా తలకు రెండు పక్కలా\nగీరు. మరి రెండు తలకాయలు మొలు\nస్తాయి. వాటిని గీరావంటే మరిరెండు\nతలలు మొలుస్తాయి. అప్పుడు నాతో నేను\nరకరకాల కబుర్లు చెప్పుకుంటూ కాల\nక్షేపం చేస్తాను,\" అన్నది సర్పం.\n\"ముందు రాజకుమార్తెనూ, పరివా\nరాన్నీ వదులు,\" అన్నాడు. కిశోరుడు.\nరాజకుమార్తె గాని, ఆమె వెంట ఉన్న\nవాళ్ళు గాని సర్పాన్ని చూసి భయపడు\nతున్నట్టు కనిపించలేదు. రాజకుమార్తె\nపాముతో వెళ్ళివస్తానని చెప్పి అందలంలో\nతన ఇంటికి బయలుదేరింది.\nకిశోరుడు సర్పంతలను గరుత్మంతుడి\nఈకతో గీరి దానికి అయిదు తలలు తెప్పిం\nచాడు. \"నే నిక మనుషుల జోలికి రాను,\n'కిశోర్. నా వల్ల నీకు ఎలాటి ఆపకీర్తి\nరాదు. నా మాట నమ్ము,\" అన్నది సర్పం.\nకిశోరుడు తిన్నగా రాజభవనానికి వెళ్ళి,\nరాజుగారి గౌరవం పొంది, రాజకుమార్తెను\nపెళ్ళాడాడు.\nసర్పం గురించి మరెక్కడా ఆందోళన\nపుట్టలేదు. అయితే అప్పుడప్పుడూ ఎవరో\nఒకరు, \" అయిదుతలల నాగేంద్రుడు కని\nపించాడు ! '' అని అనటం జరిగింది. చాలా\nమంది దాన్ని దేవుడుగా స్మరించి పూజిం\nచారు. అయిదుతలలు ఆ నోటా ఆ నోటా\nపది పన్నెండు తలలూ, వెయ్యి తలలూ\nకూడా అయాయి. నాగేంద్రుణ్ణి గురించి\nఎన్నో కథలు కూడా పుట్టాయి.",
            "book_page_end": 30
        },
        {
            "title": "రాజ్యార్హుడు",
            "book_page_start": 49,
            "pdf_page_start": 49,
            "pdf_page_end": 50,
            "author": "వై. రాజేంద్రనాథ్",
            "genre": "రాజ కథ",
            "moral": "ప్రజల శ్రేయస్సు పట్ల ఆదరం చూపేవారే రాజ్యపాలనకు అర్హులు.",
            "keywords": [
                "రత్నగిరి రాజు",
                "అజయసింహుడు",
                "విజయసింహుడు",
                "యువరాజు",
                "ప్రజల ప్రేమ"
            ],
            "characters": [
                "రత్నగిరి రాజు",
                "అజయసింహుడు",
                "విజయసింహుడు",
                "మంత్రి",
                "గురువులు",
                "పౌరుడు"
            ],
            "locations": [
                "రత్నగిరి",
                "రాజభవనం",
                "బంగారుపల్లె"
            ],
            "content": "పూర్వం రత్నగిరి\" రాజుకు లేకలేక కవల\nపిల్లలు కలిగారు. రాజు వారికి అజయ\nసింహుడూ, విజయసింహుడూ అని పేర్లు\nపెట్టి ఎంతో గారాబంగా పెంచాడు.\nరాజు తన కొడుకులకు తగిన గురువు\nలను ఏర్పాటు చేసి, రాచవిద్యలన్నీ శ్రద్ధగా\nనేర్పించాడు. అన్ని విద్యలలోనూ ఇద్దరూ\nసమమైన ప్రావీణ్యం ప్రదర్శించారు.\nవాళ్ళకు యుక్తవయసు వస్తున్న కొద్దీ\nరాజుకు ఒక సమస్య పట్టుకున్నది. తన\nఅనంతరం వారిలో ఎవరు రాజు కావాలి?\nఆయన గురువులను అడిగి చూశాడు.\n\"మహారాజా, అజయ విజయులలో\nమాకు ఏమాత్రమూ తేడా కనిపించ లేదు.\nఇద్దరూ అన్ని విద్యలలోనూ తూచినట్టు\nసమంగా ఉన్నారు,\" అన్నారు గురువులు.\nఈ మాట విని రాజు నిరాశ చెంది,\nమంత్రితో తన సమస్య గురించి చెప్పాడు.\n\" మహారాజా, అజయ విజయుల పట్ల\nమీకు సమమైన ప్రేమ ఉండటం చేతనే\nమీకీ సమస్య ఏర్పడింది. కనుక ఇప్పుడు\nమనం తెసుకోవలిసిన దేమంటే, అజయ\nవిజయులలో ఎవరికి మీ పైన ఒక్క పిసరు\nహెచ్చు ప్రేమ ఉన్నదని! ఎవరికి మీ పైన\nప్రేమ హెచ్చుగా ఉంటే వారినే యువ\nరాజుగా చెయ్యండి,\" అన్నాడు మంత్రి.\n\"నా కొడుకు లిద్దరూ నన్ను సమంగానే\nప్రేమిస్తున్నారనుకుంటున్నాను. వారి\nప్రేమలో, ఒకవేళ, కాస్త హెచ్చు తగ్గు\nలుంటే అది మనం తెలుసుకునే దెలా?\"\nఅని రాజు అడిగాడు. అందుకు మంత్రి ఒక\nఉపాయం ఆలోచించి చెప్పాడు.\nఒకనాడు రాజు వేటకని బయలుదేరుతూ\nఅజయ, విజయుల నిద్దరినీ తన వెంట\nతీసుకుపోయాడు. మంత్రి కూడా వారి వెంట\nబయలుదేరాడు.\nదారిలో ఒక పౌరుడు పరిగెత్తుకుంటూ\nవచ్చి, “మహారాజా, మా బంగారుపల్లె మీద\nబందిపోటు దొంగలు పడి దోస్తున్నారు.\nతమరు వచ్చి మమ్మల్ని కాపాడాలి,\" అని\nవేడుకున్నాడు.\nరాజు తన కొడుకుల కేసి చూశాడు.\nఅజయ, విజయులు తండ్రి భావం గ్రహించి,\nఆ పౌరుడితో బంగారుపల్లెకు బయలు\nదేరారు. వాళ్ళు కొంతదూరం వెళ్ళేసరికి\nవెనక నుంచి ఒక రాజభటుడు పరిగెత్తు\nకుంటూ వచ్చి, “మహారాజా వారిని దొంగలు\nచుట్టు ముట్టారు. మహారాజావారు వాళ్ళతో\nయుద్ధం చేస్తున్నారు,” అని చెప్పాడు.\nఈ మాట వింటూనే విజయుడు,\n\" అజయా, పద ! ముందు వెళ్ళి నాన్న\nగారిని కాపాడదాం,\" అన్నాడు. \n\"లేదు, విజయా! నాన్నగారిని మనం\nవెళ్ళి రక్షించ నవసరం లేదు. ఆయన\nతనను తాను రక్షించుకోగలరు. తమను\nతాము రక్షించుకోలేనివారు బంగారుపల్లె\nప్రజలు,\" అన్నాడు అజయుడు.\nఅయినా విజయుడికి మనస్సు నిలవ\nలేదు. తండ్రిని దొంగల నుంచి కాపాడా\nలనిపించింది. అతను తండ్రి ఉన్న చోటికి\nఅతి వేగంగా తిరిగి వచ్చి, రాజూ, మంత్రీ\nఒక చోట కూర్చుని కబుర్లు చెప్పుకుంటూ\nఉండటం చూశాడు. అజయుడు కూడా\nబంగారుపల్లేకు వెళ్ళి అక్కడ బందిపోటు\nబెడద ఏమీ లేదని తెలుసుకున్నాడు.\n\" చూశారా, మహారాజా? విజయుడికే\nమీ పైన హెచ్చు ప్రేమ. అతనినే యువ\nరాజు చెయ్యండి.\" అన్నాడు మంత్రి\nరాజుతో.\n“లేదు, మంత్రి, అజయుడికి నా మీద\nతక్కువ ప్రేమ లేదు. పైగా హెచ్చు\nవిశ్వాసం ఉన్నది. దానికి తోడు వాడికి\nప్రజలపట్ల ఆదరం ఉన్నది. వాడే రాజ్యా\nర్హుడు!\"\" అన్నాడు రాజు.",
            "book_page_end": 50
        },
        {
            "title": "మాయదారి ముసలిది",
            "book_page_start": 4,
            "pdf_page_start": 51,
            "pdf_page_end": 58,
            "author": "ఆర్. నాగభూషణం",
            "genre": "హాస్యం/సాహసం",
            "moral": "ఇతరులను మోసం చేయాలనుకునేవారు చివరికి తమకంటే తెలివైనవారి చేతిలో పరాజయం పాలవుతారు.",
            "keywords": [
                "పాదరసం అలీ",
                "దిలైలా",
                "జీనాబ్",
                "అహ్మద్",
                "జురేక్",
                "పావురాలు"
            ],
            "characters": [
                "పాదరసం అలీ",
                "నౌకరు",
                "అహ్మద్ (కొత్వాల్)",
                "హసన్ (కొత్వాల్)",
                "దిలైలా",
                "జీనాబ్",
                "జురేక్"
            ],
            "locations": [
                "బాగ్దాదు నగరం",
                "నైల్ నది",
                "జురేక్ దుకాణం"
            ],
            "content": "ఆ రాత్రి చీకటిపడి ఆ ఇంటి యజమాని\nతన నౌకరుతో సహా తిరిగి వచ్చాడు. తల\nవాకిలికి తాళం లేదు. కంగారుపడి ఆయన\nఇల్లంతా చూసుకుని, దొంగతనం ఎమీ జరగ\nలేదని తెలుసుకున్నాడు.\nతన యజమాని స్నానం కోసం నౌకరు\nబావి వద్దకు వెళ్ళి, చేద వేసి పైకి తోడ\nబోయాడు. కాని చేదను ఎవరో గట్టిగా పట్టు\nకున్నట్టు అయింది.\n\"అమ్మో, దయ్యం!\" అని కేక పెట్టి\nనౌకరు ఇంట్లోకి పరిగెళ్తాడు.\nవర్తకుడు దీపం పట్టుకుని దొడ్లోకి వచ్చి,\nచేదతాడు పట్టుకుని బావిలో నుంచి పైకి\nవస్తున్న \" పాదరసం\" అలీని చూశాడు.\nవర్తకుడు ఆగ్రహంతో, \"బద్మాష్'\nఎవరు నువు? ఇప్పుడే నిన్ను భటులకు పట్టి\nఇస్తాను!\" అని కేకలు పెట్టాడు.\n\"పాదరసం\" అమాయికంగా మొహం\nపెట్టి, ఎంతో మర్యాదగా, \"అయ్యా, ఇది\nఏ దేశం? ఏ గ్రామం? నేను ఈజిప్టుదేశం\nవాణ్ణి. నేను మా నైల్ నదిలో స్నానం\nచేస్తూ, ఒక సుడిగుండంలో చిక్కుకుని\nఅడుగుకు దిగిపోయి, చాలా సేపటికి తేలాను.\nనేను తేలినది మీ బావిలో!” అన్నాడు.\nఈ అబద్ధాన్ని వర్తకుడు నమ్మేశాడు.\n\"ఎంత ఆశ్చర్యం! ఇది బాగ్దాదు\nనగరం. ఎక్కడ ముణిగి ఎక్కడ తేలావు!\nనీకు పొడిబట్ట లిస్తాను. ఈ రాత్రికి ఇక్కడే\nభోజనం చేసి పడుకో. రేపు మీ దేశానికి\nబయలుదేరి పోదువుగాని,\" అన్నాడు\nఆయన జాలిగా.\nమర్నాడు ఉదయం \" పాదరసం \" తిరిగి\nఇంటికి చేరేదాకా అహ్మద్ ప్రాణాలు ప్రాణా\nలలో లేవు తన ప్రియశిష్యుణ్ణి గురించిన\nఆందోళనతో అహ్మద్ క్రితం రాత్రి తిండి\nతినలేదు. కన్ను మూయలేదు. తెల్లవారు\nతూనే అతను తన సాటి కొత్వాలయిన\nహసన్ను పిలిపించి సలహా అడిగాడు.\nవారిద్దరూ మాట్లాడుతూ ఉండగానే\n\"పాదరసం\" తిరిగి వచ్చాడు.\nఅతను తన అనుభవమంతా కొత్వాళ్ళు\nఇద్దరికీ వివరంగా చెప్పాడు.\nఅంతా విని హసన్ చిరునవ్వు నవ్వి,\n\"బాగ్దాదులో ఒక చిన్నది ఇంత పని చేసిం\nదంటే అది దిలైలా కూతురు జీనాబ్ తప్ప\nమరొకతె కాదు. అది నీకు చిక్కితే ఏం\nచెయ్యదలిచావు?\" అని అలీని అడిగాడు.\n“పెళ్ళాడదామనుకుంటున్నాను!\"\nఅన్నాడు. \"పాదరసం\" తడువుకోకుండా\n\" అది నీకు ఇంత చేశాక కూడానా?\"\nఅన్నాడు హసన్ ఆశ్చర్యంతో.\n\"ఇంతకు రెట్టింపు చేసినా దానిమీద నాకు\nఆగ్రహం లేదు. దాన్ని నా భార్యగా చేసుకోవా\nలన్న కోరిక తప్పించి జీవితంలో నాకు మరే\nకోరికా లేదు,\" అన్నాడు “పాదరసం.”\n\"అంత బలమైన కోరిక తీరవలిసిందే.\nనువ్వూ దానిలాగే అందగాడివి. మీ కిద్దరికీ\nజోడు సరిపోతుంది,” అన్నాడు హసన్.\n\" మనవాడికి నువు కాస్త సహాయం\nచెయ్యి, హసన్,\" అన్నాడు అహ్మద్.\nహసన్ కొంచెం ఆలోచించి, \"పాదరసం”\nఅనుసరించదగిన మార్గం తెలిపాడు.\n“పాదరసం” తన ఒళ్ళంతా నల్ల రంగు\nపూసుకుని నీగ్రోలాగా తయారై, నీగ్రో\nదుస్తులు ధరించి, కొంత డబ్బూ, ఇంత\nభంగూ తీసుకుని, కూరలబజారుకు వెళ్లాడు.\nఅక్కడ అతనికి దిలైలా వంటవాడు కూరలు\nకొంటూ కనిపించాడు. \"పాదరసం” వాణ్ణి\nపట్టుకుని, \"అన్నా, నేనీ నగరానికి కొత్తగా\nవచ్చాను. సాటి నీగ్రోవు కనిపించావు. సారా\nదుకాణానికి పోదాం పద, స్నేహపూర్వకంగా\nతాగుదాం,” అన్నాడు.\n\"సారా దుకాణంలో కూర్చుని తాగ\nటానికి నాకు తీరిక 'ఎక్కడుంది? నువే\nమా యింటికి రాగూడదూ? నీకు ఏ రకం\nతాగుడు కావాలన్నా అక్కడ ఉన్నది.\nఆ పైన నీకు భోజనం కూడా పెడతాను,\"\nఅన్నాడు దిలైలా వంటవాడు.\n“పాదరసం\" కోరినదీ అదే. అతను\nవంటవాడి వెంట దిలైలా ఇంటికి చేరి, వంట\nఇంట ప్రవేశించాడు.\nత్వరలోనే దిలైలా, జీనాబ్ భోజనానికి\nవచ్చారు. వంటవాడు వారికి ఆహారమూ,\nతాగుడూ సిద్ధం చేసి, ఒక్కొక్కటే తీసుకు\nపోయి వారికి అందించసాగాడు. వాడు\nవంటగది నుంచి అవతలికి వెళ్ళిన సమ\nయంలో \"పాదరసం\" వాళ్ళ తాగుడు\nలోటాలలో భంగు కలిపేశాడు.\nకొంతసేపటికి భంగు తన ప్రభావం\nచూపింది. దిలైలా, జీనాబ్, నలభైమంది\nనీగ్రో బానిసలూ, వంటవాడూ, ఎక్కడి\nవాళ్ళక్కడ ఒళ్ళు తెలియకుండా పడి\nపోయారు. ఆఖరుకు వేటకుక్కలు కూడా\nభంగుకు గురిఅయాయి.\nఇప్పుడు -రసం\" యథేచ్ఛగా\nఇల్లంతా గాలించి, దిలైలా ధరించే అధికార\nదుస్తులూ, వెండి పావురంగల బంగారు\nటోపీ, నీగ్రోలు వేసుకునే ఎర్ర జరీ\nదుస్తులూ పోగుచేసి మూట కట్టుకున్నాడు.\nతరవాత అతను మిద్దె మీదికి వెళ్లి, గూళ్లలో\nనుంచి పావురా అన్నిటినీ బయటికి తీసి,\nపెద్ద పంజరంలో పెట్టుకున్నాడు. తరవాత\nఒక చీటీ మీద, \" ఈ పని చేసినవాడు\nవీరాగ్రేసరుడైన 'పాదరసం' అలీ తప్ప\nమరెవరూ కాదు!\" అని రాసి పెట్టి,\nమూటనూ, పంజరాన్ని తీసుకుని అహ్మద్\nఇంటికి వెళ్ళిపోయాడు.\nచీకటి పడుతూండగా దిలైలాకు స్పృహ\nవచ్చింది. ఆమె లేచి \"పాదరసం\" పెట్టి\nపోయిన చీటీ చూసుకుని, పోయిన వస్తువు\nలేవో తెలుసుకున్నది. అవన్నీ ఖలీఫా సొత్తే!\nదిలైలాకు పెద్ద సమస్య వచ్చి పడింది.\nఈ దొంగతనం వివరాలు బయటపడితే ఆమె\nఉద్యోగంతోబాటు పరువూ పోతుంది.\nఆ తరవాత “ పాదరసం\" మీద పగ తీర్చు\nకున్నప్పటికీ ప్రయోజనం ఉండదు. \"పాద\nరసం\" చేత ఈ పని చేయించినవాడు\nఅహ్మదే అయిఉంటాడు, అహ్మద్ మీద పగ\nతీర్చుకోవటానికని తాను తన కూతురి ద్వారా\n“పాదరసం\" అలీకి పరాభవం చేయిస్తే,\nఅహ్మద్ ఆ \"పాదరసం\" ద్వారానే తన\nమీద పగ సాధించాడు. రెంటికీ సరి\nపోయింది. తాను వెళ్ళి అహ్మద్ కాళ్ళు\nపట్టుకుని, పోయిన సొత్తు తిరిగి తెచ్చు\nకోవటం తప్ప దిలైలాకు గత్యంతరం లేదు.\nపగ సాధించుకున్నాడు గనక అహ్మద్ తనతో\nరాజీకి రావచ్చు.\n\"ఇప్పుడే వస్తా,\" అని కూతురికి చెప్పి\nదిలైలా అహ్మద్ ఇంటికి వెళ్ళింది.\nదిలైలా అహ్మద్ ఇంటికిచేరేసరికి అహ్మద్,\nహసన్, \" పాదరసం” భోజనాలకు కూర్చుని\nఉన్నారు. ఆమెను చూడగానే అహ్మద్,\nహసన్లు లేచి నిలబడి, తలలు వంచి సలా\nములు చేసి, \"దయ చెయ్యండి, దిలైలా!\nమాతోబాటు భోజనం చెయ్యండి!\" అని\nగౌరవంగా ఆహ్వానించారు.\nవారి ముందున్నది పావురాల మాంస\nమని తెలియగానే దిలైలాకు కళ్ళు చీకట్లు\nకమ్మాయి, తల తిరిగిపోయింది.\nఆమె వణుకుతున్న కంఠంతో,\n\" అహ్మద్కు నా మీద ఎంత కసి ఉంటే\nమటుకు, ఖలీఫా ప్రాణప్రదంగా చూసుకునే\nటపా పావురాలను దొంగతనంగా తెప్పించు\nకుని, వండించుకు తినటం భావ్యమా ?\nదొంగతనంలో మాత్రం నియమం ఉండ\nవద్దా?\" అన్నది.\nహసన్ ది లైలాను అనునయిస్తూ\n\"కంగారు పడకమ్మా! టపా పావురాలకు\nఏ ఆపదా రాలేదు. ఖలీఫా సొత్తంతా సుర\nక్షితంగానే ఉన్నది. ఈ చిన్నవాడికి ఒకే\nఒక కోరిక ఉన్నది. దానికి నువు అంగీక\nరించినట్టయితే నీ పావురాలూ, దుస్తులూ\nఈ క్షణాన నీకు తిరిగి వస్తాయి. అందుకు\nనేను హామీపడతాను,” అన్నాడు.\n\"ఆ కోరిక ఏమిటో చెప్పండి. నేను\nకాదనే స్థితిలో లేనని మీకు తెలుసుగదా!\"\nఅన్నది దిలైలా.\n“మరేమీ లేదు. ఈ కుర్రవాడు, అలీ\nనీ కుమార్తెను, జీనాబ్ను పెళ్ళాడగోరు\nతున్నాడు. దానికి నువు అంగీకరించాలి,”\nఅన్నాడు హసన్.\n\"అయ్యో, నాయనా! నన్నింత శ్రమ\nపెట్టినది ఇందుకా? నా అంగీకారంవల్ల చిన్న\nమెత్తు లాభం లేదు. మా జీనాబ్కు వయసు\nవచ్చేదాకా దానికి రక్షకుడు దాని మేన\nమామ నా పెద్దన్న జురేక్. ఆయన సరే\nననందే ఈ పెళ్ళి జరగదు. మీకు తెలియని\nదేముందీ? జురేక్ శతమొండి, ఎడ్డెమంటే\nతెడ్డెమనే రకం. ఆయనని ఈ పెళ్ళికి\nఒప్పించేభారం ' పాదరసం' అలీ తనమీద\nవేసుకోవాలి. అది తప్ప మరోమార్గం లేదు,”\nఅన్నది దిలైలా.\n\" అలా అయితే, నేను జురేక్ను కలుసు\nకుని, ఆయనచేత సరేననిపించి, ఆ తర\nవాతనే జీనాబ్ను పెళ్ళాడతాను,\" అన్నాడు\n\"పాదరసం.\"\nదిలైలా తన దుస్తులూ, పావురాలూ తీసు\nకుని వెళ్ళిపోయింది.\nదిలైలా అన్న జురేశ్ ఒకప్పుడు ఆరితేరిన\nదొంగ. ఆ కాలంలో అతను చేసిన దొంగ\nతనాలకు దర్యాప్తూ, విచారణా ఉండేవి\nకావు. అతను కూర్చున్న చోటునుంచి కదల\nకుండా ఎప్పుడు, ఎక్కడ ఏ దొంగతనం\nచెయ్యాలన్నా చేసేవాడు. ఇప్పుడు ముసలి\nతనం వచ్చేసింది; దొంగతనాలు మానేసి,\nచేపలు వేయించి అమ్ముకుని కాలక్షేపం\nచేస్తున్నాడు.\nతన దుకాణానికి కొనుగోలు దార్లను\nఆకర్షించటానికి జురేక్ ఒక యుక్తి పన్నాడు.\nఅతను తన దుకాణం వాకిలికి ఒక వెయ్యి\nదీనారాల సంచీ వేళ్ళాడ గట్టి, దాన్ని ఎవరు\nఎత్తుకు పోగలిగితే - వాళ్ళు ఉంచుకోవచ్చు\nనని ప్రకటన చేశాడు.\nఎలాగైనా ఆ సంచీ కాజేతామని వేల\nసంఖ్యలో జనం వచ్చి వేయించిన చేపలు\nకొన్నారు. కాని ఒక్కరైనా ఆ సంచిని\nకాజెయ్యలేకపోయారు. ఎందుచేతనంటే,\nఎవరైనా ఆ సంచిని తాకితే చాలు, దుకాణం\nఅంతటా గంటలూ, డప్పులూ మోగేవి. అవి\nమోగగానే జురేక్, దొడ్లో ఉన్నాసరే, పరిగెత్తు\nకుంటూ వచ్చి దొంగను పట్టేసేవాడు, లేక\nపోతే, దొంగతనం చెయ్యదలిచినవాళ్ళను\nదూరం నుంచే సీసపుగుళ్ళు విసిరి కొట్టే\nవాడు. అలా కాళ్ళూ, చేతులూ విరుచు\nకున్నవాళ్ళూ, గాయపడినవాళ్ళూ బాగ్దా\nదులో చాలామంది ఉన్నారు.\n\"పాదరసం\" జురేక్ వద్దకు వెళ్ళి, తన\nఊరూ, పేరూ చెప్పుకుని, \" నేను కొత్వాల్\nఅహ్మద్ గారింట బస చేస్తున్నాను. నాకు\nమీ మేనగోడలయిని జీనాబ్ను పెళ్ళాడాలని\nఉన్నది. అందుకు మీ అనుమతి కోరటానికి\nవచ్చాను,” అన్నాడు.\nజురేక్ తల అడ్డంగా తిప్పి, \"నువు\nజీనాబ్ను పెళ్ళాడటానికి నేను ఏమాత్రమూ\nఒప్పుకోను. నువు జీనాబ్కు ఎంతమాత్రమూ\nతగవు,\" అన్నాడు.\nజురేక్ తన దుకాణంలో వేళ్ళాడ గట్టిన\nదీనారాల సంచీ కాజేస్తే ముసలాడు పెళ్ళికి\nఒప్పుకుంటాడని తోచి, \"పాదరసం”\nఆ సంచీని కాజెయ్యాలని నిశ్చయించు\nకున్నాడు.\nఅందుకని అతను నిండు చూలాలి వేషం\nధరించి, మర్నాడు జురేక్ దుకాణానికి వచ్చి,\nచేపలు బేరం చేస్తూ, నొప్పులు వచ్చినట్టు\nఅభినయించాడు. అది చూసి జురేక్, తన\nభార్యను కేక వెయ్యటానికి కంగారుగా\nలోపలికి వెళ్ళాడు.\nజురేక్ లోపలికి పోగానే \"పాదరసం \"\nచప్పున దీనారాల సంచీని పట్టుకున్నాడు.\nఅతని చెయ్యి సంచీకి తగులుతూనే దుకాణ\nమంతటా గంటలూ డప్పులూ మోగాయి.\nవెంటనే జురేక్ దుకాణంలోకి వచ్చి.\nసంచీని వదిలి పారిపోతున్న \"పాదరసం\"\nమీదికి సీసంగుండు విసిరాడు.\nఆ గుండు దెబ్బకు \" పాదరసం” వీధిలో\nకుప్ప కూలిపోయాడు. అతను వెంటనే\nలేచి, కుంటుకుంటూ అహ్మద్ ఇల్లు చేరు\nకున్నాడు.\nఈ సంఘటన కళ్ళారా చూసినవాళ్ళు\nజురేకు రకరకాలుగా తిట్టుతూ, \"నువు\nమనిషివా, పశువువా? పాపిష్టి డబ్బుతో\nఅందరికీ ఆశ పెట్టటంగాక, నిండు చూలా\nలిని సీసంగుండుతో కొడతావా?'' అన్నారు.\n\"ఇటువంటి నీతులు చాలా విన్నాం!\"\nఅన్నాడు జురేక్ నిర్లక్ష్యంగా.\nదెబ్బ తిని కూడా \"పాదరసం\" తన\nపట్టు వదలలేదు. దెబ్బ నయం కాగానే\nఅతను జురేక్ దుకాణానికి మళ్ళీ బయలు\nదేరాడు. జురేక్ చేతిలో చావుకైనా సిద్ధ\nపడ్డాడు గాని, అతను జీనాబ్ను పెళ్ళాడే\nప్రయత్నం మానదలచ లేదు.\nఈ సారి “పాదరసం\" ఒక నౌకరు వేషం\nధరించి, ఒక సంచీ చేత పట్టుకుని, జురేక్\nదుకాణానికి వెళ్ళి, \"వేయించిన చేపలు\nవేడివేడిగా ఇప్పించండి,” అని అడిగాడు.\n\"వేడివేడి చేపలు కావాలంటే నిప్పు\nచేసేదాకా ఆగు,\" అని జురేక్ అవతలికి\nవెళ్ళాడు. వెంటనే “పాదరసం” దీనారాల\nసంచీ పట్టుకున్నాడు. దుకాణం అంతటా\nగంటలూ, డప్పులూ గందరగోళంగా\nమోగాయి.\nజురేక్ ఒక్క దూకున దుకాణంలోకి\nవచ్చి పడి, \"నీ దొంగ వేషం నేను కనిపెట్ట\nలేదనుకున్నావురా?\" అని, ఒక సీసం\nగుండు తీసి, \" పాదరసం\" తలకు గురి\nపెట్టి, బలంగా విసిరాడు.\n\"పాదరసం \" చప్పున వంగాడు. జురేక్\nవిసిరిన సీసంగుండు వీధిలోకి పోయి, వీధి\nవెంట నడిచే ఒక మనిషి నెత్తిన ఉన్న\nపెరుగు ముంతకు తగిలింది. ముంత పగిలి,\nఅందులోని పెరుగు చింది, ఒక కాదీ ముఖం\nమీదా, గడ్డం మీదా పడింది.\nఇది చూస్తున్నవాళ్ళు జురేక్తో, \"కాదీ\nగారు నీ పాపిష్టి డబ్బుకు వడ్డీ కట్టి నీకు\nవడ్డిస్తారులే ఉండు!\" అన్నారు.\n— (ఇంకా వుంది)",
            "book_page_end": 11
        },
        {
            "title": "భూతాలబెడద",
            "book_page_start": 2,
            "pdf_page_start": 59,
            "pdf_page_end": 62,
            "author": "పి. కళ్యాణరావు",
            "genre": "ఫాంటసీ/ నీతి కథ",
            "moral": "చెడు పనులు, వాటి ఫలితంగా వచ్చే జన్మలు తేలికగా వదలవు; మంచి పనులు చేసినా వాటి ఫలం వెంటనే లభించకపోవచ్చు.",
            "keywords": [
                "భూతాలు",
                "గౌరి",
                "ముసలిది",
                "వజ్రం",
                "పిశాచజన్మ",
                "బొమ్మలు"
            ],
            "characters": [
                "తల్లి",
                "గౌరి",
                "పెద్ద భూతం",
                "చిన్న భూతం (చిలక రూపం)",
                "ముసలిది",
                "జమీందారు"
            ],
            "locations": [
                "గ్రామం",
                "తోపులు",
                "అరణ్యం",
                "జమీందారు ఇల్లు"
            ],
            "content": "ఒక గ్రామంలో తల్లి కూతుళ్ళుండేవాళ్ళు.\nవాళ్ళు చాలా పేదవాళ్ళు. వాళ్ళు ఒక\nగుడిసెలో ఉండేవాళ్ళు. వాళ్ళకు వేరే\nదిక్కులేకపోవటంచేత, తల్లి అక్కడా,\nఅక్కడా చాకిరి చేసి డబ్బులు తెచ్చు\nకునేది. ఆ డబ్బుతో తల్లి కూతుళ్ళు\nఏ పూటకాపూట గడిపేవాళ్ళు.\nఇలా ఉండగా తల్లి జబ్బు పడింది.\nతల్లిని చూసే భారం కూతురి పైన పడింది.\nఆ పిల్ల పేరు గౌరి. ఆమె చాలా చురు\nకైనది. ఇంటిపనులన్నీ చక్కగా చెయ్య\nగలదు. ఇప్పుడామె బయటికి వెళ్ళక\nతప్పలేదు.\nఅందుచేత గౌరి, ఊరికి కొంచెం\nదూరంగా ఉన్న తోపుల్లోకి వెళ్ళి, ఎండిన\nపుల్లలూ, కొమ్మలూ ఏరి, కట్టగట్టి తెచ్చి\nఊళ్ళో అమ్మి, ఆ డబ్బులతో తనకూ,\nతల్లికీ జరిగిపోయేటట్టు చూడసాగింది.\nఆ తోపుల అవతల అరణ్యంలో రెండు\nభూతాలుండేవి. అవి చాలాకాలం క్రితమే\nపిశాచజన్మ ఎత్తాయి. ఎవరైనా మంచి\nవాళ్ళకు మేలుచేస్తే విశాచజన్మ పోతుందని\nవాటి నమ్మకం.\nఅందుచేత, పెద్దభూతం చిన్నభూతంతో,\n\" ఈ అడవి అవతల తోపుల్లోకి ఒక చిన్న\nపిల్ల వచ్చి వంటచెరుకు ఏరుకుంటున్నది.\nనే నా పిల్లకు సహాయంచేసి విమోచనం\nపొందుతాను,\" అన్నది.\n\"నీకు విముక్తి కలిగితే నేనూ అదే\nపని చేస్తాను.\" అన్నది చిన్నభూతం.\nపెద్దభూతం తోపులోకి వచ్చి, గౌరి వచ్చే\nలోపల అక్కడ ఉన్న ఎండుపుల్లలూ,\nకొమ్మలూ ఏరి, ఒకచోట పోగు పెట్టింది.\nగౌరి వస్తూనే ఆ పోగును చూసి, \" నా కన్న\nముందే ఎవరో వచ్చి వీటిని ఏరి పెట్టు\nకున్నట్టున్నారు.” అనుకున్నది. ఆమె తోపు.\nలన్నీ తిరిగింది, కాని ఎక్కడా ఒక్క\nఎండుపుల్ల కనిపించలేదు. అందుచేత ఆమె\nవట్టిచేతులతో ఇంటికి పోయింది.\nఆ రోజు వృధాగా పోయింది. ఇక\nపుల్లలు ఏరి డబ్బు సంపాదించటం సాధ్యం\nకాదనీ, తన మీద ఎవరో పోటీకి వచ్చారనీ\nగౌరికి అనిపించింది. అరణ్యంలోకి పోవచ్చు\nగాని, గౌరికి ధైర్యం చాలలేదు. ఇంకేదన్నా\nపని దొరుకుతుందేమోనని గ్రామంలో\nతిరుగుతూండగా ఒక ముసలిది తన ఇంటి\nబయట అరుగు మీద కూర్చుని పూల\nదండలు కట్టుతూ కనిపించింది. ఆమె\nపక్కన తట్టలో పూలున్నాయి. ముసలి\nదానికి వేళ్ళు స్వాధీనంలో లేకపోవటంచేత\nపూలమాలలు కట్టటం ప్రయాసగా ఉండటం\nగౌరి గమనించింది.\n\" అవ్వా, నీ కెందుకు శ్రమ? నేను\nనీకు మాలలు కట్టిపెట్టుతాను. నీకు తోచి\nనది ఇయ్యి,\" అన్నది గౌరి.\n\" ఏం చెయ్యను, తల్లీ? ఇది నా వృత్తి.\nవేళ్ళు స్వాధీనంలో ఉండటం లేదు. నీకు\nచాతనయితే మాలలుకట్టి, అంగడిలో అమ్మి\nడబ్బు తీసుకురా. వచ్చిన డబ్బులో\nనాలుగోవంతు నీకిస్తాను,” అన్నది\nముసలిది.\nఆమె గౌరిని అరుగు మీద కూర్చోబెట్టి,\nతన పని చూసుకునేటందుకు ఇంట్లోకి\nవెళ్ళింది.\nకిందటి రోజు గౌరికి సహాయం చెయ్య\nటానికి వ్యర్ధప్రయత్నం చేసిన భూతం\nఇవాళ మళ్ళీ సహాయం చెయ్య నిశ్చయించు\nకున్నది. గౌరి గంపలో నుంచి ఒక్కొక్క\nపువ్వు తీసినప్పుడల్లా భూతం ఆ గంపలో\nఒక్కొక్క పువ్వు వేస్తూ వచ్చింది.\nకొంతసేపయాక ముసలిది బయటికి\nవచ్చి, \"అస్తమానం కావస్తున్నది. ఇంకా\nమాలలు కట్టటం పూర్తి కాలేదా? గంపలో\nపూలు గంపనిండా అలాగే ఉన్నాయే?\nఇంతసేపూ ఏం చేస్తున్నావు ? గోళ్లు గిల్లు\nకుంటున్నావా,\" అన్నది గౌరితో.\n\" చూడు, అవ్వా, ఎంత పొడుగు మాల\nకట్టానో!\" అంటూ గౌరి తాను కట్టిన\nమాలను మూడు బారల నిడివిన చూపింది.\nకాని మరుక్షణం ఆమె గంప కేసి చూసి,\n“అరె, పూలన్నీ అలాగే ఉన్నాయే! ఇదేదో\nదయ్యపుగంప లాగున్నదే!\" అన్నది.\n“నువే దయ్యం లాగున్నావు ! ఎవరు,\nతల్లీ, నువు? చేసిన సహాయం చాల్లే. ఇక\nవెళ్ళు!\" అంటూ ముసలిది గంపలో\nపూలనూ, గౌరి కట్టిన మాలనూ దూరంగా\nపారేసింది. గౌరికి సహాయం చెయ్యటానికి\nకూడా విఫలమయింది.\nమర్నాటి నుంచి గౌరి ఇంటి వద్దనే\nఉండి, మట్టిబొమ్మలు చేసి, వాటితో\nజీవించ నిశ్చయించింది. ఆమె తండ్రి\nజీవించి ఉండగా మట్టిబొమ్మలు చేసే\nవాడు. అతను పోయినాక బొమ్మల అచ్చులు\nమూలపడి ఉన్నాయి. గౌరి కొంత రేగడి\nమట్టి తెచ్చి, దాన్ని తన ఇంటి ముందు\nతడిపి పెట్టింది.\nఈసారి అరణ్యంలో ఉండే చిన్న\nభూతం గౌరికి సహాయం చేసి చూద్దామను\nకున్నది. అది చిలక రూపంలో జమీందారు\nఇంటికి వెళ్ళి, వారింటి నుంచి ఒక వజ్రాన్ని\nతస్కరించి తెచ్చి, గౌరి తడిపి ఉంచిన\nమట్టిలో వేసింది.\nగౌరి లోపలికి వెళ్ళి, బొమ్మల అచ్చులలో\nనుంచి ఏనుగు బొమ్మ చెయ్యటానికి పనికి\nవచ్చేవి ఏరి తెచ్చుకునే సమయంలో ఈ పని\nజరిగిపోయింది.\nతాను కలిపి పెట్టిన మట్టిలో మణి ఉన్న\nసంగతి గౌరి గమనించనే లేదు. ఆమె\nఆ మట్టితో ఏనుగు బొమ్మ తయారు చేసి,\nఅచ్చు నుంచి తీసి ఆరబెట్టింది. మర్నాడు\nఉదయం దానికి రంగులు వేసి మళ్ళీ ఆర\nబెట్టింది. ఆ మర్నాడు ఆమె ఆ ఏనుగు\nబొమ్మను జమీందారు ఇంటికి తీసుకుపోయి.\nకొనమని వేడుకున్నది.\nజమీందారు పిల్లలు ఆ బొమ్మ కావా\nలన్నారు. జమీందారు దాన్ని కొని, గౌరి\nచేతిలో - ఒక రూపాయి పెట్టి పంపేశాడు.\nఅప్పటికే వజ్రం పోయిన సంగతి తెలిసి\nజమీందారు చాలా ఆందోళన పడుతున్నాడు.\nదొంగ దొరకలేదు. అందరు నౌకర్లనూ,\nఅన్ని ప్రదేశాలనూ సోదా చేశారు, కాని\nలాభంలేకపోయింది.\nఇంతలో జమీందారు పిల్లలు ఏనుగు\nబొమ్మతో ఆడుకుంటూ ఉండగా, అది కాస్తా\nఎవరి చేతి నుంచో కిందపడి పగిలింది.\nఆ పగిలిన ఏనుగు ముక్కలలో పోయిన\nవజ్రం దొరికింది.\nజమీందారు గౌరిని పిలిపించి, ఆమెను\nదొంగగా నిర్ణయించటానికి ప్రయత్నించాడు.\nకాని గౌరి రెండు రోజులుగా ఇల్లు కదల\nలేదని రుజువయినాక ఆమెకు కొంత బహు\nమానం ఇచ్చి పంపేశాడు.\nఅది మొదలు గౌరి బొమ్మలు తయారు\nచెయ్యటంలో నైపుణ్యం సంపాదించి,\nతననూ తల్లినీ కూడా పోషిస్తూ వచ్చింది.\nఅరణ్యంలో ఉండే రెండు భూతాలకూ\nపిశాచజన్మ నుంచి విముక్తి లభించలేదు.",
            "book_page_end": 5
        },
        {
            "title": "అతిగారాబం",
            "book_page_start": 63,
            "pdf_page_start": 63,
            "pdf_page_end": 65,
            "author": "నిర్మల జి.",
            "genre": "సాంఘిక కథ/నీతి కథ",
            "moral": "అతి గారాబం పిల్లల ప్రవర్తనను పాడు చేస్తుంది. అతి చిన్న విషయాలకు అతిగా స్పందించడం సరికాదు.",
            "keywords": [
                "గారాబం",
                "కూతుళ్ళు",
                "భర్త",
                "కాపరం",
                "మునగపువ్వు",
                "తల్లిదండ్రులు"
            ],
            "characters": [
                "తల్లి",
                "తండ్రి",
                "పెద్ద కూతురు",
                "రెండో కూతురు",
                "మూడో కూతురు",
                "భర్తలు"
            ],
            "locations": [
                "గ్రామం",
                "అత్తవారి ఇల్లు"
            ],
            "content": "ఒక గ్రామంలో ఒక గృహస్థుకు ముగ్గురు\nఆడపిల్ల లుండేవాళ్ళు. తల్లిదండ్రులు\nవాళ్ళను గారాబంగా పెంచి, పెళ్ళిళ్ళు\nచేసి, ఒకే రోజు ముగ్గురినీ అత్తవారిళ్ళకు\nపంపేశారు.\nకాని మర్నాటి ఉదయానికల్లా పెద్ద\nకూతురు ఏడ్చుకుంటూ పుట్టింటికి తిరిగి\nవచ్చింది. తల్లీ, తండ్రీ ఆమెను ఓదార్చి,\nఆమె ఏడుపుకు కారణం అడిగారు.\n\"నిన్న సాయంకాలం నేనూ, నా భర్తా\nమునగచెట్టు కింద కూర్చుని మాట్లాడు\nకుంటూండగా, గాలికి ఒక మునగపువ్వు\nరాలి నా మీద పడింది. అది చూసి కూడా\nనా భర్త, 'దెబ్బేమైనా తగిలిందా?' అని\nమాటవరసకై నా అడగలేదు. అంత నిర్లక్ష్య\nమైన భర్తతో ఎవతె మాత్రం ఎలా కాపరం\nచేస్తుంది? అందుకనే వచ్చేశాను.\" అన్నది\nపెద్దకూతురు.\nమధ్యాన్న మయేసరికల్లా రెండోకూతురు\nమూతిముడుచుకుని హడావిడిగా పుట్టింటికి\nవచ్చేసింది.\n\"ఏమమ్మా, వచ్చేశావేం?\" అని తల్లి\nదండ్రులు అడిగారు.\n\"చూడమ్మా! ఈ ఉదయం నేను\nమజ్జిగ చిలికి వెన్న తీసి ముద్ద చేస్తుంటే,\nవెన్నముద్ద కాస్తా నా కాలి మీద పడింది.\nనా భర్త అక్కడే ఉండి కూడా, 'కాలికి\nగాయం తగిలిందా?' అని చూడలేదు.\nఅంత పట్టించుకోని మనిషితో ఎలా కాపరం\nచెయ్యటం?\" అన్నది రెండోకూతురు.\nఆ సాయంకాలాని కల్లా మూడోకూతురు\nధుమధుమ లాడుతూ, మూటా ముల్లేతో\nసహా పుట్టిల్లు చేరుకున్నది.\n\"నువ్వూ బయలుదేరి వచ్చావా! నీకేం\nకష్టం వచ్చింది. తల్లీ?\" అని తల్లిదండ్రులు\nఆమెను అడిగారు.\n\" నా భర్త ఎటువంటి కర్కోటకు డను\nకున్నారు? భోజనం చేసిన తరవాత నేను\nతమలపాకుల ఈనెలు తీసి, చిలకలు చుట్టి\nతన కివ్వాలట! తమలపాకుల ఈనెలు\nతీసేటప్పుడు చేతులు కోసుకుపోవూ? అది\nకూడా తెలీదు. ఆ మనిషికి!\" అన్నది\nమూడోకూతురు.\nఈ కూతుళ్ళ విషయంలో ఏం చెయ్యాలో\nతల్లికీ, తండ్రికీ పాలుబోలేదు. వాళ్ళను అతి\nరూపంగా పెంచటం తమదే తప్పు అని వాళ్లు\nతెలుసుకున్నారు. తమ కూతుళ్ళ ఈ ప్రవర్త\nనకు కారణం తామే అని తెలిస్తే లోకం\nతమనే నిందిస్తుంది.\nకూతుళ్ళకు బుద్ధి చెప్పి, కాపరాలకు\nపంపటం ఎలాగా అని తల్లి ఆలోచించి, ఒక\nనిర్ణయానికి వచ్చింది.\nఆ రాత్రి అందరికీ భోజనాలు వడ్డించి\nచివరకు తల్లి కూర్చున్నది. ఆమె పాత్రలలో\nమిగిలినదంతా తన పళ్ళెంలో దిమ్మరించు\nకుని, అంతా తినేసి, చెయ్యి కడిగేసుకుని,\nగుడ్ల నీరు కుక్కుకుంటూ ఒక మూల\nకూర్చున్నది.\nఈ సంగతి గమనించి కూతుళ్ళు,\nముగ్గురూ తల్లి దగ్గిరకుపోయి, “ఏమమ్మా?\nఏం జరిగింది? ఎందు కేడుస్తున్నావు? ”\nఅని అడిగారు.\n“ఎందుకు అడుగుతారు? నా కష్టాలు\nఒకరు ఆర్చేవా, తీర్చేవా?\" అన్నది తల్లి\nబెక్కుతూ.\n'అదేమిటమ్మా? మాకు చెప్పక పోతే\nఇంకెవరితో చెబుతావు? ఏం జరిగింది?\"\nఅని కూతుళ్ళు తల్లిని ఒత్తిడి చేశారు.\n\"చూడండే, అమ్మాయిలూ! నేను\nభోజనం చేశానా? అన్నీ అడుగంటాయి.\n'అయ్యో, నువు కడుపునిండా తిన్నావా?\nమారు వడ్డించుకున్నావా?' అని మీ నాన్న\nఅడిగిన పాపాన పోయినారా? ఇటువంటి\nమనిషితో నేను గనక ఇన్నేళ్ళు కాపరం\nచేశాను. ఇక నా వల్ల కాదు. మీ రెట్లాగూ\nమీ కాపరాలు మానుకుని రానే వచ్చారు.\nమనమంతా కలిసి ఎక్కడికన్నా పోయి\nహాయిగా బతుకుదాం, పదండి, బయలు\nదేరండి,” అన్నది తల్లి.\nతల్లి మాటలు కూతుళ్ళకు మరీ అతి\nశయంగా తోచాయి.\n“మరీ చోద్యంగా మాట్లాడతా వేమిటే,\nఅమ్మా? ఈ మాత్రం దానికే ఎవరన్నా ఇల్లు\nవిడిచిపెట్టి, పరాయిచోటుకు పోతారా?”\nఅన్నారు వాళ్ళు:\n“నాది చోద్యమని మీరేనా అంటున్నది?\nఆశ్చర్యంగా ఉన్నదే! మునగపువ్వు మీద\nపడితే దెబ్బ తగలడమూ, వెన్నముద్ద కాలి\nమీద పడితే గాయం కావటమూ, తమల\nపాకుల ఈనెలు తీస్తే వేళ్ళు కోసుకు\nపోవటమూ చోద్యం కావా ఏం? ఈ వంకలు\nపెట్టి మీరు ముగ్గురూ మీ భర్తలనూ, కాపరా\nలనూ వదిలిపెట్టి రాలేదూ? పగలంతా వెట్టి\nచాకిరీ చేసిన పెళ్ళాం కడుపునిండా తిన్నదో\nలేదో కనుక్కోని భర్తను నేను వదిలేస్తానంటే\nమీకు చోద్యం అయిందా?\" అన్నది తల్లి.\nతల్లి మాటలు కూతుళ్ళ తలకెక్కాయి.\nవాళ్ళు మారుమాటాడక, ఆ రాత్రి గడిచి\nతెల్లవారగానే, ఎవరి భర్తల దగ్గిరికి వారు\nవెళ్ళిపోయారు.",
            "book_page_end": 65
        },
        {
            "title": "చక్రవడ్డీ",
            "book_page_start": 66,
            "pdf_page_start": 66,
            "pdf_page_end": 66,
            "author": "వై. వీరేంద్రనాథ్",
            "genre": "లఘు కథ",
            "moral": "మనం ఇతరులకు చేసే దానిని తిరిగి మనం అనుభవించాల్సి వస్తుంది. మనం అనుసరించే నీతి మనకే వర్తిస్తుంది.",
            "keywords": [
                "వర్తకుడు",
                "చక్రవడ్డీ",
                "పెద్దమనిషి",
                "ఋణం"
            ],
            "characters": [
                "వర్తకుడు",
                "పెద్దమనిషి (గ్రహించినవాడు)"
            ],
            "locations": [
                "ఊరు",
                "కొట్టు"
            ],
            "content": "ఒక ఊళ్ళో ఒక వర్తకుడు ఉండేవాడు. అతను పేదవాళ్ళకు రూపాయీ, అర్ధాఅప్పుపెట్టి\nనెలకు రెట్టింపు చొప్పున చక్రవడ్డీతో తీసుకునేవాడు.\nకొట్టు మీదికి బేరానికి వచ్చిన ఒక పెద్దమనిషి, \" ఏమయ్యా, షావుకారూ? నుపు\nచక్రవడ్డీ పుచ్చుకోవటమేనా ఇవ్వటం కూడా ఉందా?” అని అడిగాడు.\n\"అదేం మాట, పంతులుగారూ? పుచ్చుకునేటప్పుడు పుచ్చుకుంటాను, ఇచ్చే\nటప్పుడు ఇస్తాను,\" అన్నాడు వర్తకుడు.\nఆ పెద్దమనిషి కొన్ని సరుకులు కొని డబ్బిచ్చాడు.\n\" నేను మీ కింకో అర్ధణా ఇవ్వాలి. గుర్తుంచుకోండి,” అన్నాడు వ్యాపారస్తుడు.\n\" తరవాత వడ్డీతో సహా ఇదువుగానిలే!\" అంటూ ఆ పెద్దమనిషి వెళ్ళిపోయాడు.\nరెండేళ్ళు గడిచాయి. ఆ పెద్దమనిషి వచ్చి, \"ఏమయ్యా, నా బాకి తీరుస్తావేమిటి ?\nమరిచిపోయావా? రెండేళ్ళ క్రితం నాకు అర్ధణా బాకీ ఉన్నావు!\" అన్నాడు.\nవ్యాపారస్తుడు ఒక రూపాయి తీసి ఇవ్వబోయాడు.\n\"లెక్క సరిగా కట్టవయ్యా! నెలకు నెలకూ అసలును రెట్టింపు చెయ్యి,” అన్నాడు\nపెద్దమనిషి.\nలెక్క కడితే వ్యాపారస్తుడు పెద్దమనిషికి రెండు లక్షల అరవైరెండువేల నూటనలభై\nనాలుగు రూపాయలు ఇవ్వవలసి వచ్చింది.\nవ్యాపారస్తుడు తన వడ్డీవ్యాపారం మానే షరతు మీద పెద్దమనిషి ఆ మొత్తాన్ని\nవిడిచి పెట్టాడు !",
            "book_page_end": 66
        }
    ],
    "statistics": {
        "total_stories": 10,
        "author_counts": {
            "ఎస్. వీరభద్రరావు": 1,
            "చందమామ బృందం": 3,
            "జి. ఆదిశేషయ్య": 1,
            "వై. రాజేంద్రనాథ్": 1,
            "ఆర్. నాగభూషణం": 1,
            "పి. కళ్యాణరావు": 1,
            "నిర్మల జి.": 1,
            "వై. వీరేంద్రనాథ్": 1
        },
        "genre_counts": {
            "ఫాంటసీ/సాహసం": 1,
            "నీతి పద్యాలు/సాహిత్యం": 1,
            "సాహసం/రాజకుమారుల కథ": 1,
            "బేతాళ కథ": 1,
            "సాహసం/ఫాంటసీ": 1,
            "రాజ కథ": 1,
            "హాస్యం/సాహసం": 1,
            "ఫాంటసీ/ నీతి కథ": 1,
            "సాంఘిక కథ/నీతి కథ": 1,
            "లఘు కథ": 1
        }
    }
}