{
    "book_id": "చందమామ_1970_05",
    "stories": [
        {
            "title": "మనిషి- గుర్రమూ",
            "book_page_start": 2,
            "pdf_page_start": 16,
            "pdf_page_end": 20,
            "author": "వి. మోహనరావు",
            "genre": "హాస్యం, జానపదం",
            "moral": "ఇతరుల కష్టాలను తేలికగా తీసుకోకూడదు; మన స్థానమే మేలని తెలుసుకోవాలి.",
            "keywords": [
                "గుర్రం",
                "శివుడు",
                "జమీందారు",
                "మార్పు",
                "హాస్యం"
            ],
            "characters": [
                "శివుడు",
                "గుర్రం",
                "బైరాగి",
                "జమీందారు"
            ],
            "locations": [
                "గ్రామం",
                "జమీందారుగారి కొట్టం"
            ],
            "content": "ఒక గ్రామంలో శివుడు అని ఒక పేద కుర్రవాడుండేవాడు. వాడు నిత్యసంతోషి. ఎప్పుడూ హాస్యాలతో ముణిగి తేలేవాడు; కష్టపడి పనిచేసేవాడు కాడు. అందుచేత అతను దరిద్రుడుగానే ఉంటూ వచ్చాడు. అయితే అతన్ని ఆ విచారం అంతగా బాధిం\nచేది కాదు.\n\nఆ గ్రామంలో ఒక జమీందారుండేవాడు. శివుడు బొత్తిగా చేతిలో రాగిదమ్మిడీ కూడా లేనప్పుడు జమీందారుగారి దివాణానికి వెళ్ళి, అక్కడివాళ్ళు ఏ పని చెయ్యమంటే ఆ పని చేసేవాడు.\n\nఒకరోజు అతనికి జమీందారుగారి గుర్రాన్ని మాలీసు చేసే పని ఇచ్చారు.\nశివుడు ఆ గుర్రాన్ని తోముతూ, \"బాగా\nఉలవగుగ్గిళ్ళ దాణా తిని ఈ గుర్రం ఎలా\nకండలు పట్టిందో! దీని ఒళ్ళు ఎంత నిగ\nనిగలాడుతున్నదో! అదృష్టమంటే దీని\n\nఅదృష్టమే చెప్పాలి. నేను జమీందారుగారి\nగుర్రాన్ని గానయినా పుట్టాను కాను,\" అన్నాడు గట్టిగానే.\n\nతాను గుర్రమై పుట్టటం గురించి ఆలో\nచించుకుంటేనే శివుడికి విపరీతంగా నవ్వు\nవచ్చేసింది. వాడి నవ్వు విని కాబోలు\nగుర్రం గడ్డి మెయ్యటం మాని వాడి కేసి\nతిరిగి చూసి, \"హాస్యంగా అంటున్నావా.\nలేక నిజంగానే అంటున్నావా ఆ మాట?\"\nఅని అడిగింది.\n\nగుర్రం మాట్లాడటం వినేసరికి శివుడు\nబిత్తరపోయి, నవ్వటం మానేసి, దాని కేసి.\nవింతగా చూడసాగాడు. గుర్రం ఇంకా\nఇలా అన్నది:\n\"జమీందారుగారి సవారీ ఎంత భయం\nకరమో. ఆయన కమ్బీ దెబ్బలు ఎలా\nఉంటాయో, రికాబులతో డొక్కలో ఎలా\nపొడుస్తారో నీ కేమన్నా తెలుసా? తెలుసు\n\nకోవాలంటే, నా చెవులు రెండూ పట్టుకుని,\nనువు నేనై పోవాలని కోరుకో!”\n\nశివుడు వెంటనే గుర్రం ముందుకు\nవెళ్ళి. దాని చెవులు రెండూ పట్టుకుని,\n\"నేను జమీందారుగారి గుర్రం అయి\nపోవాలి,\" అన్నాడు.\n\nమరుక్షణమే తాను గుర్రమైపోయినట్టు\nశివుడు తెలుసుకున్నాడు. గుర్రం స్థానంలో\nఒక బైరాగివాడు నిలబడ్డాడు.\n\n\"ఏయ్, బైరాగీ, అలా చూస్తూ నిల్చు\nన్నావేం? వెళ్ళి నాకు ఉలవ గుగ్గిళ్ళు\nపట్టుకురా!\" అన్నాడు శివుడు.\n\nకాని బైరాగివాడు గుర్రంమాట వినిపించు విప్పి ఇవతలికి తీసుకువచ్చేటప్పుడు శివుడు\nకోక గబగబా బయటికి జారుకున్నాడు.\n\nతాను చేసినది పెద్ద పొరపాటని శివుడి\nకిప్పుడు తెలిసి వచ్చింది. ఈ గుర్రం అవ\nతారం నుంచి బయటబడే మార్గమేమిటో\nవాడికి తెలియలేదు. అవకాశం దొరికిన\nక్షణమే ఇంటికి పారిపోవాలని నిశ్చ\nయించుకున్నాడు.\n\nకొంత సేపయాక జమీందారు తన నౌకర్లతో\nగుర్రానికి జీను వేసి సిద్ధం చెయ్యమన్నాడు.\nనౌకరు ఒకడు వచ్చి. శివా, ఒరే శివా!\"\nఅని కేక వేస్తే జవాబు రాలేదు. కొట్టంలో\nగుర్రం మాత్రమే ఉన్నది. వాడు గుర్రాన్ని\n\nకాళ్ళు ఝాడించి పరుగు లంకించు\nకున్నాడు. జమీందారు నౌకర్లు వాడి\nవెంటపడ్డారు.\n\nశివుడు తిన్నగా తన ఇంటికి పరిగెత్తి,\nతన తల్లి ఉన్న చోటికి వెళ్ళాడు. ఆమె\nతనను దాస్తుందని వాడి భ్రమ. తనకు\nవచ్చిన కష్టం గురించి వాడు తల్లికి చెప్పు\nకున్నాడు. కాని వాడి భాష ఆమెకు కొంచెం\nకూడా అర్థమైనట్టు లేదు. లోపలికి వచ్చిన\nగుర్రాన్ని చూసి ఆమె కంగారుపడి, \"ఛీ!\nఛీ!\" అని దాన్ని బయటికి తరమటానికి\nయత్నించింది.\n\nఈ లోపల జమీందారుగారి మనుషులు\nవచ్చి, చావగొట్టుతూ జమీందారుగారి\nఇంటికి చేర్చారు. చాలాసేపటి క్రితమే\nప్రయాణానికి సిద్ధమై ఉన్న జమీందారు\nతన గుర్రం మీద ఎక్కి కూర్చున్నాడు.\nఅయితే ఎన్నడూ లేనిది. ఈ గుర్రం\nఇవాళ ఒంటె లాగా కుడి పక్క రెండు\nకాళ్ళూ, తరవాత ఎడమ పక్క రెండు\nకాళ్ళూ ముందుకు వేసి నడుస్తున్నది. అలా\nనడిచే గుర్రం మీద కూర్చోవటం ఆయనకు\nచాలా బాధాకర మనిపించింది.\n\n\"దీని కేదో దయ్యం పట్టి ఉంటుంది!\"\nఅనుకున్నాడు. జమీందారు.\nదారి కటూ\nఇటూ నిలబడి జనం జమీందారునూ,\nగుర్రాన్ని వింతగా, ముక్కుల మీద వేళ్ళు\nవేసుకుని చూస్తున్నారు. వాళ్ళను చూస్తే\nశివుడికి నవ్వు ఆగలేదు. వాడు వీధిమధ్యన,\nవెనక కాళ్ళమీద చతికిలబడి, ముందుకాళ్ళు\nగాలిలో ఆడిస్తూ వెర్రిగా నవ్వసాగాడు.\n\nజమీందారు కాస్తా గుర్రం మీది నుంచి\nవెనక్కు జారి దుమ్ములో వెల్లికిలా పడి\nపోయాడు. ఆయన లేచి దుమ్ము దులుపు\nకుంటూ ఉంటే చూసి శివుడికి పశ్చా\nత్తాపం కలిగింది. అందుకని వాడు జమీం\nదారు కేసి తన ముందుకాళ్ళు రెండూ\nజోడించాడు.\n\n\"చూడండి, చూడండి! గుర్రం జమీం\nదారుగారికి దణ్ణం పెడుతున్నది.\" అన్నారు\nజనం ఆశ్చర్యంగా.\n\nజమీందారుకు ప్రాణం చచ్చినట్టయింది.\nఆయనకు అక్కడ ఒక్క క్షణం ఉండ\nబుద్ధి కాలేదు. అదృష్టవశాన గుర్రం\nమామూలుగా లేచి నిలబడింది. జమీందారు\nదాని మీద ఎక్కి కూర్చున్నాడు. అయితే\nఆయన కళ్ళాలు చేతికి తీసుకునే లోపుగా\nగుర్రం శరవేగంతో పరిగెత్త నారంభించింది.\nఅందుచేత జమీందారు ముందుకు పడి\nపోయి గుర్రం మెడ వాటేసుకుని, కింద\nపడకుండా చూసుకోవలసి వచ్చింది.\n\nశివుడు అలా వేగంగా చాలా సేపు పరి\nగెత్తి అలిసిపోయాడు. వాడు ఒక గ్రామం\nచేరవచ్చి వేగం తగ్గించాడు. గ్రామస్తులు\nగుర్రాన్నీ రౌతునూ చూసి, రౌతు స్థితికి\nజాలిపడి సహాయం చెయ్యడానికి వచ్చారు.\nదుమ్ముకొట్టుకుని, తల వంచుకుని, గుర్రం\nమెడను కౌగలించుకుని ఉన్న జమీందా\nరును. లోగడ ఆయన్ని చూసివున్న వాళ్ళు\nకూడా గుర్తించలేదు.\n\nజమీందారు గుర్రం మీది నుంచి దిగా\nలన్న తొందరలో అందినవాణ్ణి పట్టుకుని\nతన బరువంతా వాడి మీద వేసి దిగబో\n\nయాడు. అయితే జమీందారు చేతికి చిక్కి\nనది ఒక మనిషి చెవి. ఆ మనిషి ఆ గ్రామా\nనికి పెద్ద. ఆయనకు కోపం వచ్చి జమీందా\nరును పట్టుకుని ఒక్క గుంజు గుంజి కింద\nపడేసి, కాలితో ఒక్క తన్ను తన్నాడు.\n\nఇదంతా చూసిన శివుడికి పట్టరాని\nఆగ్రహం వచ్చి గ్రామ పెద్ద జుట్టును బల\nమైన తన పళ్ళతో పట్టి పీకాడు. అప్పటికీ\nవాడి కసి తీరలేదు; భయంకరంగా నోరు\nతెరిచి అందిన వాడినల్లా కరిచాడు. గ్రామ\nస్థులు పారిపోయి, గుర్రాన్ని శిక్షించడానికి\nబరిసెలూ, ఈటెలూ, రోకళ్ళూ, దుడ్డు\nకర్రలూ తీసుకుని తిరిగి వచ్చారు.\n\nశివుడికి కంపరం పట్టుకున్నది. వాడు\nవెనక్కు తిరిగి కాలిసత్తువకొద్ది పరిగెత్తు\nకుంటూ తన ఊరు చేరి, జమీందారుగారి\nదివాణంలోని కొట్టంలో దూరి దాక్కు\nన్నాడు. జమీందారుగారు ఎక్కడో దిగబడి\nఉంటాడనుకుని, ఆయన నౌకర్లు గుర్రాన్ని\nచక్కగా మాలిస్చేసి, జొన్నరొట్టె. ఉలవలూ\nపెట్టారు. వాటిని మెక్కుతూ శివుడు,\n\" ఎంత బుద్ధిమాలిన పని చేశాను! నేను\nమళ్ళీ మామూలు మనిషిని కావటం ఎలా?\"\nఅనుకున్నాడు.\n\nఆ క్షణంలో కొట్టం తలుపులు తోసుకుని,\nబైరాగివాడు లోపలికి వచ్చాడు. వచ్చి,\n\"ఏం, శివుడూ! గుర్రం బతుకు బాగుందా?”\nఅని అడిగాడు.\n\n\"దివ్యంగా ఉన్నది! ఒక్కటే నా\nభయం — ఇంత బలమైన ఆహారం తింటు\nన్నానే, ఇదంతా బాగా జీర్ణించుకోగలనా\nఅని! \" అన్నాడు.\n\n\"అయితే మళ్ళీ నన్ను గుర్రం అయిపో\nనిస్తావేమిటి?\" అన్నాడు బైరాగి.\n\n\"అదేం?\" అన్నాడు శివుడు.\n\n\" నా పెళ్ళాం పోరు పడలేకనేగా నేను\nగుర్రమయానూ? అది నన్ను ఈ బైరాగి\nవేషంలో కూడా గుర్తుపట్టి వెంటపడింది.\nఅదిగో వచ్చేస్తున్నది. మహామారి !\nత్వరగా \" అంటూ బైరాగి ఎగిరి గుర్రం\nరెండు చెవులూ గట్టిగా పట్టుకుని, \"నేను\nజమీందారుగారి గుర్రం అయిపోదును\nగాక!\" అన్నాడు.\n\nతరవాత ఏం జరిగినది శివు డెరగడు.\nమర్నాడు వాడు నిద్ర లేచేసరికి వాడు\nఆ కొట్టంలో గడ్డి మీద పడుకుని వున్నాడు.\nవా జమీందారు మనుషులు ఒక్క ప్రశ్న\nఅయినా వెయ్యలేదు.\n\nఇదంతా నిజంగా జరగలేదని, హాస్యాల\nమారి శివుడు కలగన్నాడనీ కొందరంటారు.\nఅదే నిజమేమో!",
            "book_page_end": 6
        },
        {
            "title": "వ్యర్థవరాలు",
            "book_page_start": 7,
            "pdf_page_start": 21,
            "pdf_page_end": 22,
            "author": "ఆర్. సుభద్ర",
            "genre": "నీతి కథ",
            "moral": "అత్యాశ పనికిరాదు. వరాలు కోరుకునేటప్పుడు ఆలోచించి, తమ అవసరాలకు తగినవి కోరుకోవాలి.",
            "keywords": [
                "వరాలు",
                "అత్యాశ",
                "పేదరికం",
                "దేవత",
                "చేపల హారం"
            ],
            "characters": [
                "కట్టెలు కొట్టేవాడు (భర్త)",
                "భార్య",
                "దేవత"
            ],
            "locations": [
                "గ్రామం",
                "అడవి",
                "గుడిసె"
            ],
            "content": "ఒక గ్రామంలో అడవికి సమీపంగా ఒక\nకట్టెలు కొట్టేవాడు భార్యతో సహా ఒక గుడి\nసెలో నివసిస్తూ ఉండేవాడు. కావటానికి పేద\nవాళ్లయినా, ఇద్దరూ కష్టం చేసి జీవించినా,\nవాళ్ళకు సుఖంగానే జరుగుతూ ఉండేది,\nఅయితే వాళ్ల గుడిసెకు సమీపంలోనే\nకొందరు సంపన్నులు ఇల్లు కట్టారు. వాళ్ళు\nతమకన్న సుఖంగా బతకటం చూసినాక\nఈ దంపతులకు కొంచెం కన్నుకుట్టింది.\nఒకనాడు రాత్రి గుడిసెలో కూర్చుని\nభార్యాభర్తలు ఈ విషయమే మాట్లాడు\nకుంటున్నారు.\n\n\"కొందరు పెట్టి పుట్టుతారు. మనక్కూడా\nఇంత డబ్బుంటే చక్కగా కావలిసిందెల్లా\nకొనుక్కుని ఎంత హాయిగా ఉండేవాళ్లం!”\nఅన్నది భార్య.\n\n\"నన్నడిగితే ఈ భాగ్యవంతులకు సుఖ\nపడటం తెలీదు. నాకే అంత డబ్బుంటేనా.\nఎంత సుఖపడేవా!\" అన్నాడు కట్టెలు\nకొట్టేవాడు.\n\n\"వెనకటి రోజుల్లో దేవతలు కనబడి\nకోరిన వరాలిచ్చే వాళ్ళుట. ఎవరైనా దేవత\nవచ్చి మనని వరాలు కోరుకొమ్మంటే ఎంత\nబాగుండును\" అన్నది భార్య.\n\nఆమె మాట ఇంకా పూర్తి కాకముందే\nఆ గుడిసెలో ఆకస్మాత్తుగా ఒక స్త్రీ ప్రత్యక్ష\nమయింది. ఆమెను చూడగానే దేవత అనీ,\nమామూలు మనిషి కాదనీ తెలిసిపోతున్నది.\n\n\"నేను దేవతను. వరాల కోసం మీరు\nతహతహలాడుతున్నారు గనక మీకు మూడే\nమూడు వరాలిస్తున్నాను. ఆ పైన మీరు\nకోరవద్దు. వాటితో తృప్తిపడండి.\" ఆని\nఆ దేవత అంతర్థానమయింది.\n\nఈ సంఘటనకు నిర్ఘాంతపోయిన ఆ పేద\nదంపతులు, దేనికోసం కోరుకోవాలో ఒకం\nతట నిర్ణయించుకోలేక తికమకపడ్డారు.\n\n\"నన్నడిగితే, మనం కూడా ధనవంతు\nలమై, గొప్ప వాళ్ల లాగా ఉండాలని కోరు\nకోవటం మంచి దంటాను,” అన్నది భార్య.\n\n\"నీ మొహం! డబ్బున్నంత మాత్రాన\nరోగాలూ రొష్టులూ రావా, దొంగలు పడి\nచావగొట్టరా? ఆరోగ్యమూ దీర్ఘాయువూ\nఉంటే చాలా నయం,\" అన్నాడు భర్త.\n\n\"బతికి ఏం లాభం? బీదరికంతో మరింత\nకాలం తీసుకోవటానికా?\" అన్నది భార్య.\n\" అదీ నిజమే మరి. ఆలోచించి మరీ\nకోరుకుందాం వరాలు!\" అన్నాడు భర్త.\n\nభార్య వంట చెయ్యటానికి నిప్పు\nరాజేస్తూ, \"ఈ పూట కూరకు చేపలుంటే\nఎంత బాగుండేది !\" అన్నది.\n\nఆమె అలా అనటమే తడవుగా పై నుంచి\nకొన్ని చేపలు ఆమె ముందు పడ్డాయి.\n\nమూడు వరాలలోనూ ఒకటి తీరిందని\nగ్రహించి భర్త, \"ఎంతపని చేశావే పాపిష్టి\nదానా? వెధవ కోరిక కోరితివే? ఇంతకన్నా\n\nఈ చేపలన్నీ నీ మెళ్ళో హారంగా పడాలని\nకోరుకోకపోయావూ? బాగుండేది!\" అన్నాడు.\n\nమరుక్షణంలో ఆ చేపలన్నీ ఒక హారంగా\nఏర్పడి, భార్య మెడను అలంకరించాయి.\n\n\"నువు చేసిన నిర్వాకం మాత్రం ఏమిటి?\nనేనొక వరం పాడుచేస్తే నువు మరొకటి\nపాడు చేశావు.\" అంటూ ఆమె ఆ చేపల\nహారాన్ని తన మెడలో నుంచి తీయటానికి\nప్రయత్నించింది. కాని ఆ చేపల హారం\nఆమె ఒంటికి అంటుకుపోయి ఊడిరాలేదు.\nభర్త కూడా దాన్ని తీయలేకపోయాడు.\n\n\"ఛీ, ఛీ ! చేపలు కూరవండుకు తిన\nటానికి కూడా లేకుండా చేశావు. ఇది ఊడి\nరాకపోతే నేను ఉరి పోసుకు చస్తాను.\nవరాలు లేకపోతే పీడాపోయింది. ఈ అప\nమానం భరించలేను,\" అన్నది భార్య.\n\nచేసేది లేక, కట్టెలు కొట్టేవాడు తన\nభార్య మెడలోని హారం ఊడి రావాలని\nకోరుకున్నాడు..",
            "book_page_end": 8
        },
        {
            "title": "శిథిలాలయం- 29",
            "book_page_start": 29,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "జానపదం, సాహసం",
            "moral": "సరైన నాయకత్వం లేకపోతే తప్పుడు సలహాలకు లొంగి నష్టపోతారు.",
            "keywords": [
                "వృశ్చికజాతి",
                "నాంగ్సామ్",
                "శిఖిముఖి",
                "వెలగపండు",
                "శిధిలాలయం"
            ],
            "characters": [
                "శిఖిముఖి",
                "వృశ్చిక నాయకుడు",
                "నాంగ్సామ్",
                "శిథిలాలయ పూజారి",
                "సవరభేరుండం",
                "జాంగ్ల"
            ],
            "locations": [
                "వృశ్చికలంక",
                "కొండ",
                "గుహ",
                "లోయ"
            ],
            "content": "[రాత్రివేళ శిఖిముఖీ వాళ్ళను వృశ్చికలంక లోని ఆదిమవాసులు పట్టుకున్నారు వాళ్ళ\nనాయకుడు చెప్పిన వెర్రి వెలగపండు కోసం నాంగ్సామ్ వెళ్ళి, అక్కడ కాపలా\nవున్న వాణ్ణి పట్టుకుని, కాళ్ళూ చేతులూ కట్టివేశాడు. వాడు పక్క నున్న బండరాయితో\nపాటు, శిఖిముఖి వాళ్ళు నిద్రపోతున్న కొండ దిగువకు దొర్లుకు రాసాగాడు. తరవాత —]\n\nగుహలో నిద్రపోతున్న వృశ్చికజాతి వాళ్ల\nనాయకుడికీ, గుహముందు కునికిపాట్లు\nపడుతున్న శిఖిముఖీ అతడి అనుచరులకూ,\nకొండపై నుంచి దొర్లుకు వస్తున్న బండ\nరాయీ, కాపలావాడూ కలిసి చేసే పెద్ద\nధ్వని భయం కలిగించింది. ఏదో పెను\nతాకిడికి కొండ శిఖరం తునాతునకలై\nకింద పడుతున్న దనుకున్నాడు. శిఖిముఖి.\nఅతడు గొంతెత్తి తనవాళ్ళను హెచ్చరించే\n\nలోపలే, గుహలో నుంచి వృశ్చికజాతివాళ్ళ\nనాయకుడు మెరపులా బయటికి వచ్చాడు.\n\n''కొండ అంచు నుంచి దూరంగా\nపరిగెత్తండి. భూకంపం! భూకంపం!”\nఅంటూ అరిచాడు వాడు.\n\nఆ హెచ్చరిక వింటూనే అందరూ\nపారిపోబోయేంతలో, పెద్ద ధ్వనితో బండ\nరాయీ, ఓ క్షణం ఆలస్యంగా కాపలా\nవాడూ కొండ మీది నుంచి కిందబడ్డారు.\n\nఅదృష్టవశాన బండరాయి మనుషు లెవరూ\nలేని చోట పడింది, కాని కాపలావాడు\nమాత్రం కీచుమని అరుస్తూ తన జాతివా\nళ్ళిద్దరి మీద దభీమంటూ పడిపోయాడు.\n\nవృశ్చికజాతి నాయకుడు కిందపడి\nమూలుగుతున్న కాపలావాణి సమీపించి,\n\"ఇదేవిఁటి? కాళ్ళూ చేతులూ కట్టు\nకున్నావేం?\" అని ప్రశ్నించాడు.\n\nవాడు తడబడుతూ లేచి నిలబడి,\n\"మనం పట్టుకున్న యీ ఇభ్యుజాతి\nవాళ్ళల్లో ఒకడు నేను కాపలాకాసే\nచోటుకు వచ్చి, దొంగదెబ్బ తీసి నా\nకాళ్ళూ చేతులూ కట్టివేశాడు. ఈ సంగతి\n\nచెప్పేందుకు నేను కొండ మీది నుంచి\nదొర్లి వచ్చాను,\" అన్నాడు.\n\nఈ మాటలు వృశ్చిక నాయకుణ్ణి, శిఖి\nముఖీ, విక్రమకేసరుల్ని కూడా ఆశ్చర్య\nపరిచినై. శిఖిముఖి తన అనుచరుల కేసి\nచూసి, వాళ్ళల్లో నాంగ్సామ్ లేడని\nతెలుసుకున్నాడు. అతడు విక్రమకేసరితో\nయీ సంగతి చెప్పబోయేంతలో వృశ్చిక\nనాయకుడు గడగడ వణికిపోతూ, \"మీలో\nఒకడు రహస్యంగా ఆ వెర్రివెలగపళ్ళ\nకోసం వెళ్లాడు. ఒకవేళ దుస్సాహసం\nకొద్దీ వాడా పండు తిన్నాడో. చాలా\nచిక్కుల్లో పడిపోతాడు. ఇప్పుడేం\nచేయటం?\" అన్నాడు.\n\n\" అలా అయితే మనం త్వరగా పోయి\nనాంగ్సోమ్ ఆ వెలగపండు తినకుండా\nఆపే ప్రయత్నం చేద్దాం. ఇంతకీ ఆ పండు\nతింటే రాబోయే ప్రమాదం ఏమిటి?\"\nఅన్నాడు శిఖిముఖి.\n\n\"వృశ్చికజాతి వాళ్ళ నాయకుడు తప్ప\nమరెవరూ ఆ వెర్రివెలగపండు తిని నిభా\nయించుకోలేరు. ఆ మధ్య నాకు పట్టుబడ్డ\nశిఖవాడికి వాడు పెట్టుకున్న పేరు —\nశిధిలాలయపూజారి కామాలు — వాడి చేత\nఆ పండు తినిపించి, నిజం మాట్లాడేటట్టు\n\nచేద్దామనుకున్నాను.\" అన్నాడు వృశ్చిక\nనాయకుడు.\n\nశిఖాముఖి వృశ్చిక నాయకుడితో,\n\"నాంగ్సామ్ ఎవర్నీ మోసగించి వెర్రి\nవెలగపండు కోసం వెళ్ళలేదు. అతడి\nకీ మధ్య, యీ ప్రాంతాల గాలీ నీరూ\nపడక మనస్థిమితం కాస్త తప్పింది. మనం\nమనం అంతా మిత్రులం. శిధిలాలయం\nఎక్కడుందో కనుక్కోవటంలో నీకు అన్ని\nవిధాలా సాయపడగలం. ముందు నాంగ్\nసోమ్ ఎక్కడున్నాడో వెతికి పట్టుకుందాం\nపదండి,\" అన్నాడు.\n\nనాంగా సోమ్ వెర్రివెలగపండు తినివుంటే\nఅతణ్ణి తప్పక వృశ్చికమాతకు బలి యిస్తా\nనని వృశ్చిక నాయకుడు తన వాళ్ళతో\nచెప్పి, శిఖిముఖీవాళ్ళతో, \"పదండి!\nపండు తిని మీ వాడు ప్రాణం మీదికి\nతెచ్చుకోక ముందే పట్టుకుందాం,\" అన్నాడు.\n\nఅందరూ వృశ్చిక నాయకుడి వెంట\nవెర్రివెలగపండు చెట్లున్న కొలను కేసి\nబయలుదేరారు. కాని, యీ లోపలే నాంగ్\nసోమ్ వెలగచెట్టెక్కి ఒక పండు కోసు\nకుని తిన్నాడు. అది తిన్న కొద్ది క్షణాల\nకల్లా అతడికి ఏదో మైకం కమ్మినట్టయి\nపోయింది. తాను నిలబడ్డ భూమి, చెట్టు\n\nచేమలూ, కొండలూ అన్నీ గిర్రున తిరిగి\nపోతున్నట్టు తోచింది.\n\n\"నేను తిన్నది వెర్రివెలగపండు! నా\nవెర్రెత్తుతున్నట్టున్నట్టున్నది. కేదో\nవెర్రితోగాని భూగర్భంలో వున్న శిధిలా\nలయం కనుక్కోలేనేమో! అసలు శిధిలా\nలయం, వృశ్చికమాత మందిరం ఒకటేనా ?\nఒకటే! అదుగో శిధిలాలయం! అదుగో,\nవృశ్చికమాత మందిరం!\" అంటూ నాంగ్\nసోమ్ తల పీక్కుని, అరుస్తూ కొండదార్ల\nవెంట పరిగెత్తసాగాడు.\n\nఅత పట్టుకునేందుకు బయలుదేరిన\nశిఖిముఖీ వాళ్ళకు అతడు చెట్లల్లో నుంచీ,\n\nకొండకోనల్లో నుంచీ ఆరిచే అరుపులు తప్ప\nమనిషి మాత్రం కనిపించలేదు. ధ్వని\nవచ్చిన దిక్కుగా వాళ్ళు సూర్యోదయం\nఅయే వరకూ అతడి కోసం గాలించి, బాగా\nఅలిసిపోయి, ఒక కొండ అంచున వున్న\nచెట్ల కింద కూలబడ్డారు.\n\nవెర్రివెలగపండు చెట్లున్న కొలనుకు\nఆవల నున్న అరణ్యంలో వృశ్చికజాతివాళ్ల\nకాపుదలలో వున్న శిధిలాలయ పూజారికి,\nనాంగ్సామ్ పిచ్చిగా వేసే కేకలు, ఆరాత్రి\nవేళే వినిపించినై, అతడు తన అనుచరు\nలైన సవరభేరుండాన్నీ, తతిమ్మావాళ్ళనూ\nహెచ్చరించి, వృశ్చికజాతి కాపలా వాళ్లతో,\n\nఆ కేకలు పెట్టేవాడు వృశ్చికమాత ఆవేశిం\nచిన మహాభక్తుడనీ, అతణ్ణి అనుసరించి\nపోతే, మాతమందిరం కనబడుతుందనీ\nనమ్మబలికాడు.\n\nమాయమర్మాలు అంతగా ఎర గ ని\nవృశ్చిక జాతివాళ్ళు, శిథిలాలయ పూజారి\nవెంట నాంగ్సోమ్ కోసం బయలుదేరారు.\n\nతూర్పు తెలతెలవారుతూండగా వాళ్ళకు\nఒక గుహ ముందు నాంగ్సామ్ కనిపిం\nచాడు. గుహ ముఖం చిక్కని సాలె\nగూటితో కప్పబడి వున్నది. అందులో ఒక\nరాక్షసితేలు చిక్కుకుని, బయట పడేం\nదుకు నానా ప్రయాసా పడుతున్నది.\n\nనాంగ్సామ్ ఆ సాలెగూటి ముందు కత్తి\nపట్టుకుని అటూ యిటూ గెంతుతూ,\n\"రక్షించండి! రక్షించండి! భయంకర\nజలజంతువు నన్ను మింగబోతున్నది!\"\nఅంటూ అరుస్తున్నాడు.\n\nఆ అరుపులూ, నాంగ్సోమ్ భయంతో\nవణికిపోతున్న తీరూ చూసి, శిథిలాలయ\nపూజారి అతడికి వెర్రి వెలగపండు తిన్న\nకారణంగా మతిస్థిమితం తప్పిందని\nగ్రహించాడు. వృశ్చికజాతివాళ్ళు నమ్ము\nతున్నట్టు బహుశా ఆ స్థితిలోనే అతడు\nనిజమైన శిథిలాలయం ఎక్కడ వున్నదో\n\nకనుక్కోవచ్చన్న నమ్మకం కూడా అతడికి\nకలిగింది.\n\nపూజారి అతణ్ణి సమీపించి, \"నువ్వు\nఇభ్యుజాతి వాడివి కాదా? నిన్ను గోల్భరా\nగ్రామంలో చూశాను. నీ పేరు నాంగ్సోమ్,\nఅవునా?\" అని ప్రశ్నించాడు.\n\nనాంగ్సామ్ ఆ మాటలు వింటూనే\nఉలిక్కిపడి వెనక్కు తిరిగి, \"నెత్తి మీద\nశిఖతో యిక్కడ అవతరించిన మహాను\nభావులు మీ రెవరు? సిద్ధుల్లా వున్నారు.\nనన్ను యీ ఖడ్గమృగం నుంచి కాపాడాలి,”\nఅంటూ పూజారికి సాష్టాంగపడ్డాడు.\n\nపూజారి అతణ్ణి భుజాలు పట్టుకుని లేపి\nనిలుచో పెట్టి, \"అది ఖడ్గమృగం కాదు,\nరెండు తలల గండభేరుండం. ఒక్క\nక్షణంలో చంపేయిస్తాను.\" అంటూ పక్క\nనున్న సవరభేరుండంతో, \"భేరుండం!\nఆ పిశాచిని నరుకు.\" అన్నాడు.\n\nఆ వెంటనే భేరుండం కత్తితో తేలును\nబలంగా కొట్టాడు. అది రెండుగా తెగిపోయి,\nరక్తంతో సాలెగూడు తడిసిపోయింది. నాంగ్\nసోమ్ ఆ నెత్తురు చూస్తూనే వణుకుతూ\nపూజారి పాదాలు పట్టుకుని, \"మహా సిద్ధులు\nనన్ను రక్షించాలి! నెత్తుటి ప్రవాహంలో కొట్టు\nకుపోతున్నాను, ఈతరాదు!\" అన్నాడు.\n\nశిథిలాలయ పూజారి అతడికి అభయం\nయిస్తున్నవాడిలా చేతిని తల మీద పెట్టి,\n\"నీ కొచ్చిన భయం ఏమీ లేదు. రక్తపు\nపేరును, సెలయేటి జాలుగా మార్చాను.\nనువ్వు దాని వెంట బయలుదేరి భూగర్భంలో\nశిథిలాలయం వున్నచోటు చేరు.\" అన్నాడు.\n\n\"గురుసిద్ధా, తమ ఆజ్ఞ!\" అంటూ\nనాంగ్సోమ్ అక్కణ్ణించి కదిలి వేగంగా\nనడవసాగాడు.\n\nశిథిలాలయ పూజారి తన బంట్లతో, \"బల్లి\nతోక పట్టుకుని బ్రహ్మపుత్రానది యీద\nచూసినట్టుంది మన పని! అయినా\nఏ పుట్టలో ఏ పాముందో చెప్పలేం. వీడి\n\nవెర్రి మనను శిధిలాలయం చేర్చినా చేర్చ\nవచ్చు. వీడు పారిపోకుండా జాగ్రత్త\nపడాలి.\" అని చెప్పి నాంగ్సామ్ వెంట\nనడవసాగాడు.\n\nనాంగ్సామ్ వాళ్ళను ఆ చుట్టు పక్కల\nగల గుట్టల్లో, చెట్లల్లో నానా గిరికీలూ\nకొట్టించాడు. వెర్రి వెలగపండు విషం అతడి\nమస్తిష్కాన్ని బాగా వశపరుచుకున్నది.\nఅతడికి ప్రతి చిన్న ప్రాణి ఏనుగంత ఆకా\nరంలో భయంకరంగా కనబడసాగింది.\nఅలాంటి సమయాల్లో అతడు పెద్దగా,\n\"గురుసిద్ధా, నీవే రక్ష!\" అంటూ కేకలు\nపెట్టసాగాడు.\n\nమిట్టమధ్యాహ్నం వేళకు నాంగ్సామ్\nఅందర్నీ ఒక ఎత్తయిన పర్వతం మీదికి\nచేర్చాడు. దిగువను ఒక చిన్న లోయ\nవున్నది. ఆ లోయలో చాలా ఎత్తుగా, గుబు\nరుగా పెరిగిన వటవృక్షాలు అసంఖ్యా\nకంగా వున్నవి.\n\nనాంగ్ లోయ కేసి ఓ మారు చూసి జుట్టు\nగట్టిగా పీక్కుని, \"గురుసిద్ధా! శిధిలాలయం\nఆ అగాధంలో వున్నది. ఎంత బంగారం!\nఎన్ని మణిమాణిక్యాలు! ఆలయం మీది\nకలశం....అదుగో, మెరుస్తున్నది!' అన్నాడు.\n\nశిధిలాలయపూజారి లోయలోకి తొంగి\nచూశాడు. నాంగ్సేమ్ చెప్పిన వేమీ అత\nడికి కనిపించలేదు. పెద్ద పెద్ద ఊడలు\nదించుకున్న వటవృక్షాలు మాత్రం అతడి\nకంటబడినై.\n\n\"ఇది వెర్రి వాగుడు! వెధవ మనల్ని\nగుట్టలూ పుట్టలూ తిప్పి నానా హైరానా\nపెట్టాడు, లోయలోకి తోసేస్తే సుఖపడి\nపోతాం.\" అన్నాడు శిధిలాలయపూజారి\nకోపంగా.\n\nఆ మాట వింటూనే సవరభేరుండం\nముందుకు వచ్చి, \"గురుప్రభో! శాల్తీని\nవున్న పళంగా తోయమన్నారా, ముక్కలుగా\nనరికి విసరమన్నారా?\" అన్నాడు.\n\nమరుక్షణం వృశ్చికజాతివాళ్లలో కల\nకలం లేచింది. వాళ్ళు రాతి గొడ్డళ్ళను\nపై కెత్తి ముందుకు వచ్చి, \"ఈ ఇభ్యుజాతి\nవాడికి ఎలాంటి హానీ జరగ్గూడదు. అతడు\nవృశ్చికమాత గణాచారి. అతడు చెప్పినట్టు\nఆ లోయలో వృశ్చికమాత మందిరం\nవున్నదేమో ఎవరు చూశారు!\" అన్నారు.\n\nపూజారి ఏదో అనబోయేంతలో సవర\nభేరుండం చేతులు వూపుతూ, అదీ\nనిజమే, గురుప్రభో! అలా గాల్లోకి ఎగిరి\nలోయలో వాలమన్నారా?\" అన్నాడు.\n\nశిధిలాలయపూజారి అతణ్ణి గట్టిగా కసిరి,\n\"నువ్వు మళ్ళీ అతిగా తాగటం మొదలు\nపెట్టినట్టుంది, జాగర్త. కొండ ముచ్చుగా\nమార్చి, యిక్కడి చెట్ల మీద వదిలి\nపోతాను,\" అన్నాడు.\n\n\"గురుప్రభో! అలా చేయకండి. కొండ\nముచ్చులు కొండల్లో తప్ప చెట్ల మీద\nఉండటం....\"\n\nసవరభేరుండం మాట పూర్తి చేసే\nలోపలే పూజారి కీచుమంటూ ఒక్క ఎగు\nరెగిరి, \"అదె, వచ్చె వచ్చె! శబరశుంఠ\nశిఖిముఖీ వాడిదండూ!\" అన్నాడు.\n\nశిఖిముఖి కొండ మీదికి వస్తూనే, \"నాంగ్\nసోము కొండ అంచు నుంచి యివతలికి\n\nలాగండి,” అని శిధిలాలయపూజారిని చూసి,\n\"దుర్మార్గుడా, యింత కాలానికి దొరికావ్!\nపారిపోవాలని చూశావో వీపులో కత్తో,\nబాణమో గుచ్చుకుంటుంది.\" అన్నాడు.\n\nఎలా పారిపోవటమా అని ఆలోచిస్తున్న\nపూజారికి, శిఖాముఖి మాటల్తో ఒక\nఉపాయం తోచింది. అతడు చప్పున\nముందుకు దూకి నాంగ్సమ్ను భుజాన\nవేసుకుని, కొండ అంచునే పరిగెత్తుతూ\nఇరుకు రాళ్ల మధ్య జొరబడ్డాడు.\n\nపాము బారి నుంచి తప్పుకుని పులినోట\nపడినట్టయింది. పూజారి పని. అటు వైపు\nనుంచి కుంటుతూ వస్తున్న జాంగ్ ఒక్క\n\nగావు కేక పెట్టి, \"పాపాత్ముడా! ఇక నువ్వు\nప్రాణాలతో పారిపోలేవు!\" అంటూ అతడి\nమీదికి ఉరికాడు.\n\nశిధిలాలయపూజారి, నాంగ్సామ్ను\nభుజం మీది నుంచి కిందికి జార్చి, మొలను\nవేలాడుతున్న చురకత్తితో జాంగ్లి గుండె\nలకు గురి చేసి పొడవ జూశాడు. కాని\nఅంతలో జాంగ్ లా వచ్చి మీద పడటంతో,\nకత్తి గురి తప్పి అతడి భుజంలో గుచ్చు\nకున్నది. జాంగ్ల అంత బలమైన కత్తి\nపోటునూ లెక్క చేయకుండా పూజారి\nమెడ పట్టుకోబోయాడు. కాని, పూజారి తల\nపక్కకు తిప్పి కొండ అంచుకు ఒరిగి\nపోవటంతో, అతడి నెత్తిమీది శిఖ జాంగ్\nచేతికి దొరికింది.\n\nజాంగ్ లకు తగిలిన గాయం నుంచి\nరక్తం కారుతున్నది. కాని, అతడు పూజారి\nశిఖ వదలకుండా గట్టిగా పట్టుకుని కొండ\nమీదికి లాగేందుకు ప్రయత్నిస్తున్నాడు.\n\nపూజారి తాను కింది లోయలో పడిపోతానన్న\nభయంతో గిలగిల తన్నుకుంటున్నాడు.\n\nఆ పరిస్థితుల్లో శిఖిముఖి అక్కడికి పరి\nగెత్తుకుంటూ వచ్చి, \"జాంగ్ లా, నీ స్వామి\nభక్తి మెచ్చదగింది. సవరగండు పోతు\nకూతురు నాగుమల్లి, వీడి శిఖ కావా\nలన్నది!\" అంటూ కత్తితో శిథిలాలయ\nపూజారి శిఖ మొదటి కంటా కోశాడు. మరు\nక్షణం శిధిలాలయపూజారి ఒక్క చావుకేక\nపెట్టి లోయలోకి పడిపోయాడు.\n\nఆ క్షణం వరకూ నాంగ్ సోమ్ ఏం చేస్తు\nన్నదీ ఎవరూ గమనించలేదు. అతడు లోయ\nలోని మహా వటవృక్షాల కేసి కన్నార్పకుండా\nచూడ సాగాడు. అతడికి శిధిలాలయ\nపూజారి పెట్టిన చావుకేక వినిపించింది.\nఆ వెంటనే నాంగ్సామ్, \"అదుగో, శిధి\nలాలయం!\" ఆని అరిచి లోయలోని\nవటవృక్షాల కేసి దూకేశాడు.\n— (ఇంకా వుంది)",
            "book_page_end": 36
        },
        {
            "title": "అర్ధరాజ్యం",
            "book_page_start": 17,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "బేతాళ కథ",
            "moral": "ఒక కార్యం యొక్క వెనుక ఉన్న ఉద్దేశం, కార్యం కంటే ముఖ్యమైనది.",
            "keywords": [
                "విక్రమార్కుడు",
                "బేతాళుడు",
                "ప్రచండుడు",
                "ప్రతాపుడు",
                "అర్ధరాజ్యం"
            ],
            "characters": [
                "విక్రమార్కుడు",
                "బేతాళుడు",
                "ప్రచండుడు",
                "ప్రతాపుడు",
                "రాజకుమార్తె",
                "రాజు"
            ],
            "locations": [
                "శ్మశానం",
                "రాజుగారి దేశం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటి లాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, కేవలమూ శ్రమ\nవల్ల కార్యసిద్ధి కావటం సందేహాస్పదం.\nఅందుకు నిదర్శనంగా నీకు ప్రతాపు డనేవాడి\nకథ చెబుతాను, శ్రమతెలియ కుండా విను.\"\nఅంటూ ఇలా చెప్పసాగాడు:\n\nపూర్వం ఒక గొప్పదేశంలో ఒక గజ\nదొంగ ఉండేవాడు. వాడు చొరవిద్య లన్నిటి\nలోనూ ఆరితేరినవాడు. ఎండుటాకుల\nమీదుగా కూడా వాడు నిశ్శబ్దంగా పోగలడు;\nకటిక చీకటిలో సైతం స్పష్టంగా చూసే\nశక్తి నిచ్చే అంజనం లాంటివి ఎన్నో ఉప\nకరణాలు వాడి వద్ద ఉండేవి. ఆ కారణం\nచేత వాడు యౌవనంలో ప్రవేశించే నాటికే\nఅంతులేని సంపదలు కొల్లగొట్టి దాచాడు.\n\nఈ గజదొంగను చూసినవారు లేరు.\nవాణ్ణి పట్టినవారు అంతకన్నా లేరు. కాని\nప్రజలు వాడికి ప్రచండు డని పేరుపెట్టారు.\nవా పట్టటం కోసం వెయ్యిప్రయత్నాలు\nచేయించిన ఆ దేశపు రాజుగారు, చివరకు\nప్రాణం విసిగి, ప్రచండుు పట్టి ఇచ్చిన\nవారికి తన కుమార్తె నిచ్చి పెళ్ళిచేస్తానని\nతన దేశమంతటా చాటింపు వేయించాడు.\n\nరాజకుమార్తె పేరుమోసిన సౌందర్య\nవతి. ఆమెను పెళ్ళాడే అవకాశం దొరుకు\nతుంది గదా అని చుట్టుపక్కల ఉన్న రాజ\nకుమారు లందరూ ప్రచండుణ్ణి పట్టుకునే\nటందుకు నడుములుకట్టారు.\n\nఇందువల్ల ప్రచండుడికి పెద్ద చిక్కు\nవచ్చిపడింది. తన కోసం అంతమంది గాలి\nస్తుంటే అతను దొంగతనానికి బయలుదేరటం\nప్రమాదకరం. అంత దాకా తాను సంపా\nదించుకున్నది తీసుకుని మరో దేశానికి పోవా\nలన్నా దారిలో ఉండే దేశాలవాళ్ళు తన\nకోసం వెయ్యికళ్ళతో చూస్తూ ఉంటారు.\nతాను ఉత్త చేతులతో పోతే ఎవడూ కనుక్కో\nలేడు, కాని ఇంతకాలం కష్టపడి సంపా\nదించుకున్నది వదిలేసి పోవటం అవివేకం;\nదాన్ని వెంట తీసుకుపోతే దారిలో ఎవడో\nఒకడు తనను అనుమానించి పట్టుకుని,\nరాజుగారికి అప్పగించి, రాజకుమార్తెను\nపెళ్ళాడవచ్చు. అందువల్ల తనకూ ముప్పు.\nరాజకుమార్తెకూ ముప్పు. అడావుడి కొంత\nతగ్గే దాకా తగ్గి ఉండి, అందరూ తనను\nమరిచిపోయాక గాని, లేదా రాజకుమార్తె\nతగిన వరుణ్ణు పెళ్ళాడే దాకా గాని ఆగి.\nఅప్పుడు మరో దేశానికి పోయి సుఖంగా\nబతుకుదా మనుకున్నాడు ప్రచండుడు.\n\nఅతను దొంగతనాలకు వెళ్ళటం పూర్తిగా\nనిలిపివేసి, ఎవరికీ అనుమానం కలగకుండా\nకఠినమైన కూలిపనులు చేస్తూ, భరింప\nరాని దారిద్య్ర్యంతో బాధపడుతున్నట్టు\nనటించసాగాడు.\n\nఒక ఏడాది గడిచింది. ఎక్కడా దొంగ\nతనాలు లేవు. రాజుగారూ. ప్రజలూ కూడా\nఆ గజదొంగను గురించి దాదాపు మరిచి\nపోయారు. వాడు దేశం నుంచి ఏనాడో పారి\nపోయాడనీ, ఆకస్మాత్తుగా చచ్చిపోయాడనీ\nరకరకాలుగా జనం చెప్పుకున్నారు.\n\nరాజు వద్ద కొలువు చేసే యోధులలో\nప్రతాపు డనేవాడు ఒకడు ఉండేవాడు.\nవాడు చిన్నవాడైనా, యుద్ధాలలో అసాధా\nరణమైన సాహస పరాక్రమాలు ప్రదర్శించి\nరాజు గారి అభిమానపాత్రు డయాడు.\nఅతడు మొదటిసారి రాజకుమార్తెను చూసి\nనప్పుడే ఆమెను తీవ్రంగా మోహించాడు;\nతన వంటి సామాన్య యోధుడికి రాజకుమా\nర్తెను పెళ్ళాడే అవకాశం ఉండదని ఎంత\nగానో నిరాశ చెందాడు.\n\nఇంతలో రాజుగారి చాటింపు జరిగింది.\nప్రచండుస్ట్లు పట్టుకునేటందుకు ప్రతాపుడు\nచేసిన కృషి మరెవ్వరూ చేసి ఉండరు.\nఅతను మారువేషం వేసుకుని, ప్రచండు\nఎరుగుదునన్న వ్యక్తి ఎక్కడన్నా కనబడతా\nడేమోనని కాలుకాలిన పిల్లి లాగా నగరం\nఅన్ని మూలలా తిరిగాడు. రాత్రివేళల వీధు\nలన్నీ కారాడి, తానే దొంగగా రాజభటు\nలకు పట్టుబడినంత పని కూడా చేశాడు.\n\nప్రతాపుడు ఇంత శ్రమపడటానికి మరొక\nకారణం ఏమంటే, రాజకుమార్తె తనను\nప్రేమించిందని అతనికి గట్టి నమ్మకం\nకుదిరింది. ఎందుచేతనంటే, ఒకసారి\nఅతను, రాజుగారూ, రాజకుమార్తె ఉండగా\nరాజుగారి ప్రకటన విషయం ప్రస్తావించి,\n\" ప్రచండు ఏ మామూలు మనిషో పట్టి\nఇచ్చినట్టయితే రాజకుమార్తెకు తీరని\nఅన్యాయం జరుగుతుంది.\" అన్నాడు.\nవెంటనే రాజకుమార్తె, \" తండ్రిగారి ఆజ్ఞను\nపాలించి ఆయన మాటను నిలబెట్టడం కన్న\nకుమార్తెకు ఉత్తమ ధర్మం ఉండదు.\nఅదీగాక, ఎంతో సాహసమూ, పరాక్రమమూ\n\nలేనివాడు ప్రచండు పట్టగల డనుకోను.\nనాకు ప్రచండుడి శక్తులలో పూర్తి విశ్వాసం\nఉన్నది.\" అన్నది.\n\nఅది మొదలు ప్రతాపుడు దొంగను పట్ట\nటానికి రెట్టింపు శ్రమపడ నారంభించాడు.\nఅయితే అతని శ్రమ వ్యర్థమైపోయింది.\nప్రచండుడు దేశం విడిచి పోయినట్టూ..\nచచ్చిపోయినట్టూ ప్రజలు రకరకాలుగా\nచెప్పుకుంటూ ఉంటే ప్రతాపుడు నీరసపడి\nపోయాడు. రాజకుమార్తెను పెళ్ళాడటానికి\nబహు చక్కని అవకాశం దొరికినట్టే దొరికి,\nచేయిజారిపోయింది గదా అని అతడు\nబాధపడసాగాడు.\n\nఅప్పటికీ ప్రతాపుడి మనస్సులో ఏ మూల\nనన్నా ఆవంత ఆశ మిగిలి ఉంటే రాజుగారు\nదాన్ని నాశనం చేసి, తన కుమార్తెకు తగిన\nవరుడి కోసం మంత్రులతో ఆలోచనలు\nప్రారంభించాడు. పరిసర దేశాల రాజకుమా\nరులలో ఆమెకు తగిన వరుళ్ళు లేకపో\nలేదు; వారిలో ఎవరిని ఎన్నుకోవటమా\nఅన్నదే ప్రశ్న అయి కూర్చున్నది.\n\nఈ స్థితిలో ప్రతాపుడు సాహసానికి ఒడి\nగట్టాడు. ఒకనాటి సాయంకాలం రాజ\nకుమార్తె ఉద్యానంలో తన చెలికత్తెతో\nవిహరిస్తూ ఉండగా అతను మారువేషంతో\nవచ్చి ఆమెను ఎత్తుకుపోయి, తన ఇంటనే\nఒక గదిలో రహస్యంగా దాచి ఉంచాడు.\n\nఈ వార్త క్షణాల మీద రాజుగారికి తెలిసి\nపోయింది. ఆయన వెంటనే ఒక చాటింపు\nనగరంలో వేయించాడు. రాజకుమార్తెను\nతీసుకు వచ్చిన వారికి అర్ధరాజ్యం !\n\nరాజకుమార్తెను ఎత్తుకు పోయినవాడు\nకూడా ప్రచండుడే అయి ఉంటాడని చాలా\nమంది ఊహించారు. అయితే ప్రచండుడికి\nరాజుగారు వేసిన ఈ చాటింపుతో ఆశ తల\nఎత్తింది. రాజకుమార్తెను తిరిగి రాజుగారికి\nచేర్చినట్టయితే తనకు అర్ధరాజ్యం వస్తుంది;\nఅప్పుడు తాను ఎంత వైభవంగా బతికినా\n\nశంకించే వారుండరు. అందుచేత అతను\nరాజకుమార్తెను వెతకటానికి పూనుకున్నాడు.\nరాజకుమార్తెను ఎత్తుకు పోవటానికి శక్తి\nసామర్ధ్యాలున్నవారు నలుగురైదుగురి కంటె\nలేరు. ఈ దురన్యాయం జరిగిన సమ\nయంలో వారంతా ఎక్కడెక్కడ ఉన్నదీ\nప్రచండుడికి తేలికగానే తెలిసిపోయింది;\nఒక్క ప్రతాపుడి సంగతే అనుమా నా\nస్పదంగా కనిపించింది.\n\nఅర్థ రాత్రి కావస్తుండగా ప్రచండుడు\nసునాయాసంగా ప్రతాపుడి ఇంట ప్రవేశిం\nచాడు. ఒక గదిలో ప్రతాపుడూ, రాజ\nకుమార్తే మాట్లాడటం వినపడింది.\n\n\"నేను నిన్ను ప్రేమించానని ఎవరు\nనీతో చెప్పారు? ప్రచండుణ్ణి పట్టుకునే వ్యాస్\nపెళ్ళాడ వలిసిన బాధ్యత నాపైన ఉండగా\nనేను ఎవరిని గాని ఎలా ప్రేమిస్తాను?\nతొందరపడి నీ ప్రాణం మీదికి తెచ్చు\nకున్నావు. చేతనైతే నన్ను ఈ రాత్రే\nమా ఇంటికి చేర్చు, అలా చేస్తే నీ పేరు\nబయటపెట్టను.\" అంటున్నది రాజ\nకుమార్తె.\n\n\"నీ కోసం ప్రాణాలు పోగొట్టు కోవటాని\nకైనా నేను సిద్ధమే. నాకు దొరికావు, నిన్ను\nఎలా వదిలి పెడతాను? మర్యాదగా సన్ను\nపెళ్ళాడటానికి ఒప్పుకో. మన వివాహం\n\nఅయిపోతే రాజుగారు క్షమిస్తారు. ఇంకెక్కడి\nప్రచండుడు? వాడెప్పుడో చచ్చాడు. వాణ్ణి\nఒకరు పట్టుకునే దేమిటి? నిన్ను పెళ్ళాడే\nదేమిటి?\" అంటున్నాడు ప్రతాపుడు.\n\nఇంతలో చిన్నగా తలుపు చప్పుడయింది.\nప్రతాపుడు వారించే లోపల రాజకుమార్తె\nచప్పున వెళ్ళి తలుపు తెరిచింది. ప్రచండుడు\nలోపల ప్రవేశించి రాజకుమార్తెతో,\n. \"మీ కోసమే వచ్చాను.. మన ఇంటికి\nపోదాం వడండి. రాజుగారు తమ కోసం\nచాలా ఆందోళన పడుతున్నారు.\" అన్నాడు.\n\nప్రతాపుడు ప్రచండుడి పైకి పులి లాగా\nఅంఘించాడు. ఇద్దరూ కలియబడి తన్నుకో\n\nసాగారు. ఈ అలికిడికి ప్రతాపుడి సేవకులు\nపరిగెత్తుకుంటూ వచ్చారు.\n\n\"పట్టుకోండి! వీడే ప్రచండుడు!\" అని\nప్రతాపుడు తన సేవకులను హెచ్చరిం\nచాడు. ఆ వచ్చిన వాడెవడైనా కానీ, వాడే\nప్రచండుడని రాజకుమార్తెనూ రాజునూ\nసమ్మిస్తే, తన కోరిక ఈడేరుతుందన్న\nఆలోచన మెరుపు లాగా మనస్సులోకి వచ్చి\nప్రతాపుడు అలా అన్నాడు. అసలు ప్రచం\nడుడు చచ్చాడనే అతని విశ్వాసం.\n\nసేవకులు ప్రచండు పట్టుకున్నారు.\nప్రచండుణ్ణి వెంట బెట్టుకుని ప్రతాపుడు\nరాజుగారి దగ్గిరికి బయలుదేరాడు. అతనితో\nబాటు రాజకుమార్తె కూడా బయలుదేరింది.\n\n\"మహారాజా. ప్రచండుణ్ణి పట్టు\nకున్నాను.\" అంటూ ప్రతాపుడు ప్రచం\nడు చూపాడు. తన కుమార్తె తిరిగి దొరికి\nనందుకు పరమానందం చెందిన రాజు\nఈ మాటకు నిర్ఘాంతపోయి, ప్రచండుడి\nకేసి తిరిగి, \"ఎవరు నువు?\" అని అడిగాడు.\n\n\"నా పేరు సూరన్న, మహారాజా. పారా,\nపలుగూ తీసుకుని పొట్ట పోసుకునేవాణ్ణి.\"\nఅన్నాడు ప్రచండుడు.\n\n\"ఈ మనిషి ప్రచండు ఉన్నది అబద్ధం.\nప్రచండుడు చచ్చిపోయాడని ఈ ప్రతాపుడే\n\nనాతో అన్నాడు. నన్ను ఎత్తుకుపోయిన\nవాడు ప్రతాపుడు. నన్ను విడిపించ వచ్చిన\nవాడు ఈ సూరన్న.\" అన్నది రాజకుమార్తె.\n\n\"ఆడి తప్పను. ఈ సూరన్నకు రేపే\nఅర్ధరాజ్యం ఇచ్చేస్తాను. ఎవర్రా అక్కడ?\nరేపు విచారణ జరిగే దాకా ఈ ప్రతాపుర్ణ\nఖైదులో ఉంచండి,\" అన్నాడు రాజు.\n\nభటులు ప్రతాపుణ్ణి పట్టుకుపోయారు.\nఅప్పుడు ప్రచండుడు రాజుతో, \"మహా\nరాజా, నాదొక విజ్ఞాపన. ప్రచండుణ్ణి పట్టు\nకున్న వారికి తమరు తమ కుమార్తె నిచ్చి\nపెళ్ళి చేస్తామన్న కారణంగా ఇలాటి అక్ర\nమాలు జరుగుతున్నాయి. మీరా మాటను\nఉపసంహరించి, రాజకుమార్తెను తన\nఇష్టాను కూలంగా పెళ్లాడనిచ్చే పక్షంలో\nఆ ప్రచండుడి ఆచూకీ నేను చెబుతాను.\nవాడు చావలేదు, దేశం విడిచి పోనూ\nలేదు,\" అన్నాడు.\n\n\"నిజమా? ఆ ప్రచండుడు ఎక్కడ\nఉన్నాడు?\" అని రాజు ఆత్రంగా అడిగాడు.\n\"నేనే ప్రచండుణ్ణి,\" అన్నాడు ప్రచం\nడుడు వినయంగా.\n\nరాజు నిర్ఘాంతపోయి, కొంచెంసేపు ఆలో\nచించి, \"సరే, ఇక్కడే నీకు బస ఏర్పా\nటయింది. వెళ్ళి పడుకో.\" అన్నాడు.\n\nమర్నాడు సభలో ప్రతాపుడి విచారణ\nజరిగింది. రాజు అతనికి యావజ్జీవ కారా\nగార శిక్ష విధించాడు. తరవాత ఆయన,\nరాజకుమార్తెను తనకు తిరిగి తెచ్చి ఇచ్చిన\nసూరన్న అనే అతనికి అర్ధరాజ్యం ఇచ్చి,\nతన కుమార్తెతో వివాహం జరపనున్నటు\nప్రకటించాడు.\n\nబేతాళు డీ కథ చెప్పి, \" రాజా, అంతా\nతనకు అనుకూలంగా అయినాక ప్రచండుడు\nతన రహస్యం బయట పెట్టి, తన పీక\nమీదికి వచ్చినంత పని ఎందుకు చేశాడు?\nఅతన్ని పట్టి ఇచ్చిన ప్రతాపుడికి తన\nకుమార్తె నిచ్చి పెళ్ళి చెయ్యటానికి\n\nమారుగా రాజు ఆమెను పంచండుడికే\nఎందుకు ఇచ్చి చేశాడు? ఈ సందేహాలకు\nసమాధానాలు తెలిసి కూడా చెప్పక\nపోయావో నీ తల పగిలిపోతుంది.\" అన్నాడు.\n\nదానికి విక్రమార్కుడు. \" రాజు సరిగానే\nప్రవర్తించాడు. ప్రచండు పట్టి ఇచ్చిన\nఘనత ప్రతాపుడి కి దక్కరాదని రాజ\nకుమార్తె మాటల వల్లనే వెల్లడయింది.\nప్రచండు నిజంగా పట్టి ఇచ్చినవాడు\nప్రచండుడే నని చెప్పాలి. అందుచేతనే\nరాజు తన కుమార్తెను అతనికి ఇచ్చి ఉండ\nవచ్చు. లేదా, రాజకుమార్తె ఇచ్ఛానుసారం\nపెళ్ళి చెయ్యమని ప్రచండుడు రాజును\nకోరి ఉన్నాడు గనక, ప్రచండుణ్ణి పెళ్ళా\nడటం రాజకుమార్తె ఇచ్ఛ కూడా కావచ్చు.\nగజదొంగ అని ప్రచండుణ్ణి రాజు శిక్షించే\nఅవకాశం లేదు. ఎందుచేతనంటే, రాజ\nకుమార్తెను తెచ్చినందుకు అర్థరాజ్యానికి\nప్రచండుడు అర్హుడయాడు. ఏ రాజుగాని\n\nతన సాటిరాజును విచారణ చేసి శిక్షించ\nలేడు. ప్రచండుడు తనను తాను బయట\nపెట్టుకోవటానికి కారణం లేకపోలేదు.\nరాజుగారు తనను గురించి వివరాలు\nతెలుసుకోవటానికి తప్పక ప్రయత్నిస్తాడు.\nఅప్పుడు అతని రహస్యం బయట పడ\nవచ్చు. ఆదీగాక, ప్రచండుడు ఒక విధంగా\nరాజకుమార్తెను ప్రేమించినట్టే కనబడ\nతాడు. లేకపోతే, ఆమెను ఎవరో ఎత్తుకు\nపోయినట్టు తెలియగానే ఆమె జాడ వెతు\nకుతూ బయలుదేరడు. ఆది కేవలమూ\nఆర్థరాజ్యం కోసమే అయితే తన రహస్యం\nబయటపెట్టే ముందు కొంచెం ఆలోచించే\nవాడే. అతను చాలావరకు రాజకుమార్తె\nసుఖం కోరే ఆ పని చేసినట్టు కనబడు\nతుంది.\" అన్నాడు.\n\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు. (కల్పితం)",
            "book_page_end": 24
        },
        {
            "title": "సిందాబాద్ అద్భుతయాత్రలు",
            "book_page_start": 25,
            "pdf_page_start": 39,
            "pdf_page_end": 46,
            "author": "చందమామ బృందం",
            "genre": "సాహసం, జానపదం",
            "moral": "అదృష్టం ఎప్పుడూ మనల్ని వరించదు. దైవభక్తి, స్నేహితుల సహాయం ఆపద నుండి రక్షిస్తాయి.",
            "keywords": [
                "సిందాబాద్",
                "ఏడవ యాత్ర",
                "తిమింగిలాలు",
                "జలపాతం",
                "అగరుచందనం"
            ],
            "characters": [
                "సిందాబాద్",
                "ఖలీఫా హారూనల్ రషీద్",
                "వృద్ధుడు (మామగారు)",
                "సిందాబాద్ భార్య"
            ],
            "locations": [
                "బాగ్దాదు",
                "ఇథియోపియా",
                "సముద్రం",
                "లంక"
            ],
            "content": "సిందాబాద్కు సముద్రయానాల మీద\nవిముఖత కలిగింది. వయసు కూడా వచ్చే\nసింది. తన జీవితంలో పడదగిన కష్టాలన్నీ\nపడ్డాడు. వ్యాపారం ద్వారా అంతులేని\nసంపద పోగుచేసి, బాగ్దాదునగరంలో\nతనకు మించిన ధనికుడు లేడనిపించు\nకున్నాడు. ఖలీఫా స్నేహం సంపాదించు\nకున్నాడు. ఆయన అతన్ని అప్పుడప్పుడూ\nపిలిపించి అతని అనుభవాలు చెప్పించుకుని\nవింటున్నాడు. ఈ పరిస్థితులలో అతనికి\nదేశాటన చెయ్యాలనీ, ఏళ్ళతరబడి దేశాంత\nరాలలో అగచాట్లు పడాలనీ ఉత్సాహం\nకలగలేదు. ఇంటిపట్టునే ఉండాలని\nపించింది.\n\nఅయితే తలవని తలంపుగా అతను\nమరొకసారి ప్రయాణం చెయ్యవలసి\nవచ్చింది. ఖలీఫా హారూనల్ రషీద్\nఅతన్ని పిలిపించి, \"సిందాబాద్. ఇథ\n\nయోపియా రాజుకు సమాధానం పంపదల\nచాను. ఆయన కోసం కొన్ని కానుకలు\nకూడా సిద్ధం చేశాను. వాటిని నీ ద్వారానే\nపంపదలచాను. నిన్ను మళ్ళీ చూసి ఆయన\nఎంతో సంతోషిస్తాడు. ఇవాళే నువు బయలు\nదేరి వెళ్ళాలి,\" అన్నాడు.\n\nతనకు సముద్రయానం మీద ముఖం\nమొత్తిందని ఖలీఫాతో ఎలా చెప్పటం? తన\nఅయిష్టాన్ని ఖలీఫాకు ఏమాత్రమూ తెలియ\nనివ్వక. తాను ప్రయాణానికి సిద్ధంగా\nఉన్నానన్నాడు సిందాబాద్.\n\nఖలీఫా దారిఖర్చుల కింద అతనికి పదివేల\nదినారా లిచ్చాడు: ఇథియోపియా రాజుకు\nతాను పంపించే సమాధానమూ, బహుమా\nనాలూ కూడా సింద్ బాద్ పరం చేశాడు.\nఖలీఫా పంపే బహుమానాలలో ఎర్ర\nమఖ్మల్ పరుపూ, మరి రెండు వేరే రంగుల\nమెత్తలూ, నూరు పట్టుతానులూ, తెల్ల\n\nకురువింద రత్నాలతో తయారుచేసిన కూజా,\nమేలుజాతి అరబ్బీ గుర్రాలూ ఉన్నాయి.\nసిందాబాద్ వీటన్నిటినీ తీసుకుని బస్రా\nచేరి, అక్కడ ఒక ఓడ పట్టుకున్నాడు.\nఆ ఓడ ఇథియోపియా రాజుండే దీవి చేర\nటానికి మూడు మాసాలు పట్టింది. ఇథియో\nపియా రాజు, ఖలీఫా పంపిన లేఖా, కాను\nకలూ అందుకుని చాలా సంతోషించి,\nఖలీఫా ఔదార్యాన్ని కొనియాడాడు. ఆయన\nసందాబాద్ను చాలాకాలం ఉండి పొమ్మ\nన్నాడు గాని, సింద్ బాద్ కొద్దిరోజులు\nమాత్రమే ఉండి, బస్రాకు తిరుగు\nప్రయాణం కట్టాడు.\n\nఅతను ఎక్కిన వర్తకపు ఓడకు గాలి\nఅనుకూలంగా ఉండటంచేత ప్రయాణం\nసుఖంగా సాగింది. దారిలో సీసీవి\nతగిలింది. అక్కడ వర్తకులు క్రయ విక్ర\nయాలు చేశారు. ఓడ ఆ దీవిని వదిలిన\nవారం రోజులకు పెద్ద వర్షాలు ఆరంభ\nమయాయి. సరుకులు తడిసి పోకుండా\nబేళ్ళ మీద కాన్వాసు కప్పారు.\n\nఓడ సరంగు తెరచాప స్తంభం ఎక్కి,\nచాలా సేపు అన్ని దిక్కులా పరీక్షించి\nచూశాడు. చివరకు అతను కిందికి దిగి\nవచ్చేసరికి అతని ముఖంలో రక్తం లేదు;\nఅందరి కేసి పిచ్చిగా చూస్తూ, నిశ్శబ్దంగా\nగడ్డం పీక్కుంటున్నాడు.\n\nఅందరూ అతని చుట్టూ మూగి,\n\" ఏమిటి? ఏమిటి?\" అని అడిగారు.\n\n\"అల్లాను ప్రార్థించండి. మనని అల్లా\nతప్ప ఎవరూ కాపాడలేరు. మనం తోవ\nతప్పి మారుమూల సముద్రం చేరాం!\"\nఅన్నా డతను,\n\nతరవాత అతను ఒక పట్టు పాడుంపీల్చి\nఏదో పుస్తకం తీసి అందులో చూసి, \" అను\nకున్నంతా అయింది! ఆ కనిపించే తీరం\nభయంకరమైనది. ఈ సముద్రంలో ఓడ\nలను మింగేపాటి తిమింగిలా లున్నాయి.\n\nఆ తీరాన అతి భయంకరమైన జంతువులూ,\nమహాసర్పాలూ ఉన్నాయి. ఉన్న సంగతి\nచెప్పేశాను,\" అన్నాడు.\n\nఅతనామాట అంటూండగానే ఓడ ఇంత\nఎత్తున లేచి, మళ్ళీ నీటిమీద పడింది.\nప్రయాణికుల గుండెలు క్షబంపాటు ఆగి\nపోయాయి. సముద్రమంతా తెర్లుతున్నది.\nనీటిని అలా చేస్తున్నవి మూడు తిమింగి\nలాలు. అవి కొండల్లాగా ఉన్నాయి. అవి\nఓడను తరుముతూ వస్తున్నాయి.\n\nఒక తిమింగిలం తన నోటిని తెరిచి\nఓడను అందుకున్నది. సిందాబాద్ నీటిలోకి\nదూకేశాడు. మరుక్షణం ఆ తిమింగిలం\nఅతనుండిన ఓడను మింగేసింది! తరవాత\nమూడు తిమింగిలాలూ ఈదుకుంటూ తమ\nదారిన వెళ్ళిపోయాయి.\n\nతిమింగిలం ఓడను మింగేటప్పుడు దాని\nపలక ఒకటి విరిగి నీటిలో పడింది. సింద్\nబాద్ దానిమీదికి ఎగబాకి, కాళ్లతోనూ, చేతుల\nతోనూ నీటిని తోస్తూ, ఒక లంకను చేరు\nకున్నాడు. ఆ లంకలో పళ్లచెట్లు ఉన్నాయి.\nఅతనికి అక్కడ ఒక నది కూడా కనిపిం\nచింది. అది వేగంగా ప్రవహిస్తున్నది.\n\nఆ నదే తనను కాపాడితే కాపాడాలనీ,\nచెల్లినట్లైననీ సిందాబాద్ అనుకున్నాడు.\n(కిందటిసారి నది ద్వారానే అతను రత్నాల\nదీవి నుంచి బయటబడ్డాడు.) అందుచేత\nఅతను ఒక చెట్టు కొమ్మలు పోగుచేసి, దృఢ\nమైన లతలతో వాటిని కలిపి కట్టి తెప్ప\nతయారు చేశాడు. తరవాత చెట్ల పళ్ళు\nకొన్ని తిని, మరికొన్ని తెప్ప మీద పేర్చు\nకుని, తెప్పతో సహా ప్రవాహంలోకి జారాడు.\nతెప్ప బాణం లాగా దూసుకుపోయింది.\nఆ వేగానికి అతను పళ్ల కుప్ప మీదికి\nపడిపోయాడు.\n\nపోయిన కొద్దీ నది వేగం హెచ్చుతున్నది.\nనీరు సురుగులు కక్కుతున్నది. దూరా\n\nన్నుంచి హెూరు విన వస్తున్నది. ముందుకు\nచూస్తే, అంత దూరాన నది ఆకస్మాత్తుగా\nఅయి పోయినట్టు కనిపించింది. అక్కడ\nజలపాతం ఉన్నదనీ, ఆ జలపాతపు హెూరే\nవినవస్తున్నదనీ సిందాబాద్ గ్రహించాడు.\nతాను తెప్పతో సహా ఆ జలపాతంలో పడి\nపోతాడు. అదే అతని ఆఖరుక్షణం! అతను\nమనసు భగవంతుడి మీద లగ్నం చేసి, కళ్ళు\nమూసుకుని, తెప్పను గట్టిగా కరుచుకుని\nపడుకున్నాడు.\n\nతెప్ప జలపాతాన్ని చేరటమూ, పడి పోవ\nటానికి ఒరగటమూ అతనికి తెలుసును.\nఅయితే అలా ఒరిగిన తెప్ప, ఒరిగినట్టే\n\nఉండిపోయింది; మరి కదలలేదు, కిందికి\nపడిపోలేదు.\n\nఆశ్చర్యంతో అతను కళ్ళు తెరిచి\nచూశాడు. అతన్నీ, అతని తెప్పనూ ఒక\nవల పట్టేసింది. ఆ వలను విసిరినవాళ్ళు\nఒడ్డున ఉన్నారు. వాళ్ళు వలను లాగి,\nఅతన్నీ తెప్పనూ ఒడ్డుకు చేర్చారు.\n\nసిందాబాద్ చలికి వణుకుతూ, సగం\nచచ్చి ఒడ్డున పడుకుని ఉండగా, తెల్లని\nగడ్డం గల ఒక వృద్ధుడు అతన్ని దయగా\nపలకరించి, అతని మీద వెచ్చని బట్టలు\nకప్పాడు; అతని శరీరమంతా మృదువుగా\nమర్దన చేశాడు.\n\nవృద్ధుడు చేసిన ఈ ఉపచారాలతో సింద్\nబాద్కు కాస్త బలం చేకూరింది. అతను\nలేచి కూర్చోగలిగాడు గాని మాట్లాడలేక\nపోయాడు. ఆ స్థితిలో అతన్ని వృద్ధుడు\nస్నానశాలకు తీసుకుపోయి, అతని శరీరాన్ని\nసుగంధ తైలాలతో మర్దన చేయించి, స్నానం\nఆయాక తన ఇంటికి తీసుకుపోయి, తృప్తిగా\nభోజనం పెట్టించాడు. వృద్ధుడి ఇంట్లో\nఅందరూ సిందాబాద్ను అప్యాయంగా\nచూశారు. వృద్ధుడు ఇంట్లో ఉన్నా లేక\nపోయినా, సిందాబాద్ అవసరాలు చూడ\nటానికి బానిసలు హాజరుగా ఉండేవారు.\n\nఅతను ఆ వృద్ధుడి ఇంట మూడు రోజు\nలున్నాడు. కాని ఆ మూడు రోజులూ,\nవృద్ధుడు గానీ, అతని వాళ్ళు గాని సింద్\nబాద్ను ఎలాటి ప్రశ్నలూ వెయ్యలేదు.\n\nమూడు రోజులకు సిందాబాద్ తేరుకుని\nమామూలు మనిషి అయాడు. నాలుగో\nరోజున వృద్ధుడు సిందాబాద్, \"మీకు\nఏ లోపమూ కలగటం లేదు గద ? అల్లా\nఅనుగ్రహం వల్ల నేనా సమయానికి అక్కడ\nఉండి మిమ్మల్ని ఆపద నుంచి కాపాడగలి\nగాను....ఇంతకూ మీ రెవరు ? ఎక్కడ\nనుండి వస్తున్నారు?\" అన్నాడు.\n\nసిందాబాద్ ఆ వృద్ధుడికి తన కృతజ్ఞత\nతెలుపుకుని, తన కథ అంతా చెప్పేశాడు.\nతాను అనేకమార్లు సముద్రయానాలు చేసిన\nవర్తకుని సిందాబాద్ చెప్పగానే, వృద్ధుడు,\n\"అలా అయితే, మీ సరుకు వెంటనే అమ్మె\nయ్యటం మంచిది. అది చాలా మేలురకం\nసరుకు. దానికి ఇక్కడ మంచి గిరాకీ\nఉన్నది,” అన్నాడు.\n\nసింద్బాద్ ఆ మాట విని నిర్ఘాంత\nపోయాడు. వృద్ధుడు ఏ సరుకు గురించి\nమాట్లాడుతున్నది అతనికి అర్థం కాలేదు.\nఅతను కట్టు బట్టలతో ఉన్నాడు. అతని\nవద్ద వర్తకపు సరుకు పూచికపుల్ల కూడా\n\nలేదు. అయినా ఆ మాట పైకి అనక,\nసిందాబాద్ వృద్ధుడితో, “తొందరేం, చూతాం\nలెండి!\" అన్నాడు.\n\n\"ఇంక జాప్యం దేనికి? అలా బజారుకు\nవెళ్ళి, మంచి ధర పలుకుతుందేమో విచా\nరింతాం. లేకపోతే వచ్చిన నష్టం లేదు.\nసరుకు నా గిడ్డంగిలోనే ఉంటుంది,\"\nఅన్నాడు వృద్ధుడు.\n\n\"మీ ఇష్టం, బాబుగారూ. మీరేది చేస్తే\nనేను కాదంటాను గనక? నేను మీ చేతిలో\nవాణ్ణి. నాతో చెప్ప నవసరం కూడా లేదు,\nతోచినట్టు చే సెయ్యండి!\" అన్నాడు.\nసిందాబాద్.\n\nఇద్దరూ కలిసి బజారుకు వెళ్ళారు.\nఅక్కడ తన తెప్ప ఉండటం చూసి సింద్\nబాద్ నిర్ఘాంతపోయాడు. ఆ తెప్పను వర్త\nకులూ, దళార్లూ పరీక్ష చేస్తున్నారు.\n\n\"యా అల్లా! ఏమి అద్భుతమైన చందనం!\nఇంత మంచి దినుసు ఎన్నడూ చూసి ఎర\nగను!\" అంటున్నారెవరో.\n\nతాను తప్ప కట్టుకున్నది మేలు జాతి\nఅగరుచందనం చెట్టుకొమ్మలని సిందాబాద్కు\nతెలిసి వచ్చింది. అతను పైకి గుంభనగా\nఉండిపోయాడు.\n\nఆ తెప్ప కోసం వర్తకులు వేలం పాడారు.\nపాట వెయ్యి దీనారాలతో ఆరంభమై పది\n\nవేల దాకా పెరిగింది. వేలం వేసేవాడు\nసిందాబాద్ కేసి తిరిగి, \"పదివేలకు కొట్టెయ్య\nమంటారా?\" అని అడిగితే నిందాబాద్\nవద్దన్నాడు.\n\nకాని వృద్ధుడు అతనితో, \"బాబూ, ఇంత\nకన్న ధర రాదు. కావలిస్తే నేనే మరో నూరు\nపెచ్చువేసి తీసుకుంటాను,” అన్నాడు..\n\n\"మీరే తీసుకునేటట్టుంటే నేను కాదం\nటానా, బాబుగారూ?\" అన్నాడు సిందాబాద్.\n\nతెప్పను వృద్ధుడి గిడ్డంగికి ఆయన బాని\nసలు చేరవేశారు. వృద్ధుడు సింద్బాదకు\nపదివేల ఒకవంద దీనారాలు పెట్టెలో పెట్టి\nఇచ్చాడు. తరువాత ఇద్దరూ కబుర్లు చెప్పు\nకుంటూ భోజనం చేసేటప్పుడు వృద్ధుడు\nసింద్బాద్ అన్నాడు:\n\n\"బాబూ, నాకు మగపిల్లలు లేరు. కాని\nబోలెడంత ఆస్తి ఉన్నది. చాలా పదవులు\nకూడా నిర్వహిస్తున్నాను. నా ఆస్తికంతా\nవారసురాలు నా కూతురు. దాన్ని పెళ్ళాడి\nనా ఆస్తికీ, హెూదాలకూ వారసుడవవు\nతావా ఏమిటి?\"\n\n\" బాబయ్యా, మీ మాట ఎలా కాదనేది?\"\nఅన్నాడు సిందాబాద్.\n\nవెంటనే వృద్ధుడు కాదీని, సాక్షులనూ\nపిలిపించి సిందాబాద్కు తన కుమార్తె నిచ్చి\n\nపెళ్ళి చేశాడు. ఆమె చాలా అందమైనది.\nఆమె వంటిన అనేక వేల దీనారాల విలువ\nగల నగలు ఉన్నాయి. ఆమెతో అన్యో\nన్యంగా కాపరం చేస్తూ, మామగారికి వ్యాపా\nరంలో సహాయపడుతూ సిందాబాద్ చాలా\nకాలం అక్కడే ఉండిపోయాడు.\n\nకొంతకాలం గడిచాక, సింద్బాద్ మామ\nగారైన వృద్ధుడు చనిపోయాడు. నిందాబాద్\nఆయనకు ఉత్తరక్రియలు ఆర్భాటంగా\nజరిపించాడు. మామగారి ఆస్తికి వారసుడై\nఆ ప్రాంతానికి తానిప్పుడు ముఖ్యుడైనందున\nసింద్బాద్ అక్కడి ఆచారాలను మరింత\nశ్రద్ధగా పాటించవలసి వచ్చింది.\n\nఅతనిప్పుడు ఉన్న నగరంలో ఏటా ఒక\nవింత జరుగుతుంది. ప్రతి ఏడూ వసంత\nకాలంలో ఒక్కరోజున అక్కడి పురుషుల\nకందరికీ రెక్కలు వస్తాయి. ఆ రోజల్లా\nవారు గగన విహారం చేస్తారు. ఈ రెక్కలు\nస్త్రీలకూ, పిల్లలకూ రావు. వారు నగరం\nలోనే ఉండిపోతారు.\n\nచిత్రమేమిటంటే, అందరు పురుషులకూ\nవచ్చే రెక్కలు సిందాబాద్కు రాలేదు.\nఅందుచేత నగరంలోని పురుషులంతా గగన\nవిహారం వెళ్ళిన నాడు అతను స్త్రీలతోనూ,\nపిల్లలతోనూ బాటు నగరంలో ఉండి\n\nపోయాడు. తనకు రెక్కలు రాని కారణం\nఎంతమంది నడిగిగా తెలియలేదు.\n\nఅందుచేత సింద్బాద్ తనకు రుణపడి\nఉన్న ఒక వర్తకుడితో రహస్యంగా ఏర్పాటు\nచేసుకుని, ఆ వర్తకుడు రెక్కలతో ఆకా\nశంలో విహరించేనాడు అతని నడుము\nవాటేసుకుని తాను కూడా పైకి వెళ్ళాడు.\n\nఆకాశంలోకి చాలా ఎత్తు వెళ్ళేసరికి, సింద్\nబాద్కు స్వర్గం చేరువలోనే ఉన్నట్టూ,\nఅక్కడి గంధర్వుల గానం వినిపిస్తు\nన్నట్టూ తోచింది.\n\n\"అల్లా! ఏమి నీ మహిమ!\" అన్నాడు.\nఅతను ఆనందపారవశ్యంతో,\n\nమరుక్షణమే సిందాబాద్ వర్తకుడితో సహ\nరాయిలాగా కిందికి దిగి రాసాగారు. అయితే\nఅదృష్టవశాన వారొక కొండశిఖరాన క్షేమంగా\nదిగారు. వర్తకుడు సిందాబాద్ కేసి కోపంగా\nచూసి, తిరిగి ఆకాశంలోకి ఎగిరిపోయాడు.\n\n\"అయ్యా, మీరు నా ప్రాణం కాపా\nచారు. ఇంతకు ముందు జరిగినదానికి\nక్షమించాలి. మీరు ఒక పేరు ఉచ్చ\nరించగానే నాలో ఎగిరేశక్తి పోయింది.\nమేమా పేరు ఉచ్చరించము!\" అన్నాడతను.\n\n\"నేనూ ఉచ్చరించనులే. ముందు\nసన్ను మా ఇంటికి చేర్చు,\" అన్నాడు.\nసిందాబాద్.\n\nఆ నగరంలో వాళ్ళు విశాచగణాలకు\nపుట్టినవాళ్ళు. ఈ మాట సింద్బాద్ భార్య\nకూడా చెప్పింది. ఆమె కోరిక మీద అతను\nతన ఆస్తి అంతా అమ్మేసి సొమ్ము చేసు\nకుని, దానితో ఒక ఓడా కొంత సరుకూ కొని,\nభార్యతో సహా బాగ్దాదుకు వచ్చేశాడు.\n\nఅతన్ని చూసి అతని బంధుమిత్రులంతా\nచాలా సంతోషించారు. ఇక ఎన్నడూ ప్రయా\nణాలు చెయ్యనని అతను వారి వద్ద\nప్రమాణం చేసి, యావజ్జీవం ఆ మాటమీదే\nఉండిపోయాడు. — (అయిపోయింది)",
            "book_page_end": 32
        },
        {
            "title": "బెదిరిపోయిన దయ్యం",
            "book_page_start": 33,
            "pdf_page_start": 47,
            "pdf_page_end": 52,
            "author": "పి. సత్యనారాయణ",
            "genre": "హాస్యం, జానపదం",
            "moral": "గయ్యాళి భార్య కంటే దయ్యమే మేలు. (ఒక సమస్యను పరిష్కరించడానికి మరొక పెద్ద సమస్యను సృష్టించకుండా, తెలివిగా వ్యవహరించాలి).",
            "keywords": [
                "కట్టెలవాడు",
                "గయ్యాళి భార్య",
                "భూతం",
                "రాజకుమార్తె",
                "తప్పించుకోవడం"
            ],
            "characters": [
                "కట్టెలు కొట్టేవాడు",
                "భార్య",
                "భూతం",
                "రాజు",
                "రాజకుమార్తె"
            ],
            "locations": [
                "అడవి",
                "పాడు నూయి",
                "రాజభవనం"
            ],
            "content": "ఒక కట్టెలుకొట్టేవా దుండేవాడు. వాడి\nభార్య పిశాచిలాటిది. మొగుణ్ణి కుక్క\nకన్న హీనంగా చూసేది. వాడి సంపాదన\nఅంతంత మాత్రంగా ఉంటే, అదంతా\nతాను కాజేసేది, వాడికి సరిగా తిండి అయినా\nపెట్టేది కాదు. \" ఈ కూరలో ఉప్పు జాస్తి\nఅయినట్టుందే?\" అని వాడు ఏ పూట\nఅయినా అంటే రెండో పూట అసలు ఉప్పే\nవేసేది కాదు.\n\nఇంత గయ్యాళితో వేగినంత కాలం వేగి\nఆ నిర్భాగ్యుడు ఆత్మహత్య తప్ప తన కొక\nమార్గం లేదనుకున్నాడు. కాని ఉరిపోసు\nకోవటానికి తాడన్నా లేదు. కొందామంటే\nడబ్బులు లేవు. అందుచేత వాడు తను\nసంపాదించేదానిలో నుంచి ఏగానీ, డబ్బూ\nమిగిల్చి, దాన్ని ఒకచోట దాస్తూ వచ్చాడు.\nఅయితే కొద్ది రోజులకే వాడి పెళ్ళాం దొంగను\nపట్టుకున్నది.\n\n\" ఈ డబ్బులన్నీ నీ కెక్కడివి? వీటిని\nఎందుకు దాస్తున్నావు? స్నేహితులతో కలిసి\nతాగుదామనా?\" అని అడిగింది పెళ్ళాం.\n\n\"అదేమీ లేదే ! తాడు కొనుక్కుని ఉరి\nపోసుకుందామని!\" అన్నాడు మొగుడు.\n\nఈ మాట వింటూనే ఆ గంపగయ్యాళి\nతన మొగుడి మీద అమ్మశక్తి లాగా పడి,\nరక్కి, వీకి, చావ చితకగొట్టేసింది.\n\nఇక లాభం లేదనుకుని కట్టెలు కొట్టే\nవాడు మర్నాడు తెల్లవారుఝామునే లేచి,\nఅడవి కుండా కొండల కేసి బయలుదేరాడు.\nఅయితే మొగుడు బయలుదేరటం\nపెళ్ళాం చూసింది. చూసి, \"వీడి ఎత్తు\nఏమిటో చూడాలి!\" అనుకుని, మొగుడి\nవెనకగా తానూ బయలుదేరింది.\n\nపెళ్ళాం తనను వెంబడించటం గుర్తించి\nకట్టెలవాడు, \"భగవంతుడా, నా కీ పీడ\nనుంచి విముక్తి లేదా?\" అనుకున్నాడు.\n\nవాడు ఒకచోట ఆగి, గొడ్డలి తీసి, కట్టెలు\nకొట్ట నారంభించాడు — ఆ పనిమీదే తాను\nబయలుదేరి వచ్చినట్టుగా.\n\nవాడి పెళ్ళాం వాడికి కనబడే దూరం\nలోనే దేనికోసమో వెతుకుతున్నదాని లాగా\nఆ పాదలోకి, ఈ పొదలోకి చూడసాగింది.\nఆమె ఒక పాడుపడిన నూతి కేసి నడు\nస్తూండటం అకస్మాత్తుగా మొగుడి కంట\nపడింది. ఆ నూతి మీద ఏవేవో తుప్పలూ,\nదుబ్బులూ పెరిగి ఉండటాన, కొత్తవాళ్ళకు\nనూయి కనిపించదు.\n\nతన పెళ్ళాం పొరపాటున ఆ నూతిలో\nపడితే కట్టెలు కొట్టేవాడు పెద్దగా చింతించ\n\nవలసిన అవసరం ఏమీ లేదు. అయినా\nవాడు వస్తుతః మంచివాడు కావటంచేత,\n\" అక్కడ పాడు నుయ్యి ఉన్నది, జాగర్తే!\"\nఅని కేక పెట్టాడు.\n\n\"నన్ను భయపెట్టి ఇంటికి పంపేసి,\nఆ తరవాత ఏదో చేద్దామనుకుంటున్నాడు!\nనేనా మోసపొయ్యేదాన్ని?\" అనుకుంటూ\nకట్టెలు కొట్టేవాడి పెళ్ళాం మరి రెండడు\nగులు వేసి నూతిలో పడిపోయింది.\n\n\"నీ కర్మ! అనుభవించు!\" అనుకుని\nకట్టెలు కొట్టేవాడు తన గొడ్డలి తీసుకుని,\nఇంటికి తిరిగి వెళ్ళిపోయాడు. ఆ రాత్రి\nవాడు సుఖంగా నిద్రపోయాడు.\n\nకాని మర్నాడు లేవగానే వాడి మనసు\nపీక నారంభించింది. ఎంత దుర్మార్గురాలు\nఅయినా అది తన పెళ్ళాం దాన్ని ఆపాడు\nబావిలో నుంచి పైకి తీయటం తన ధర్మం\nఅనుకుని వాడు అడవికి అడ్డంపడి పాడు\nబావి కేసి వెళ్ళాడు.\n\nవాడు బావి దగ్గర మోకరించి, లోపలికి\nచూస్తే ఏమీ కనిపించలేదు. అలికిడి కూడా\nఏమీ లేదు.\n\nవాడు తన తలగుడ్డ తీసి బావిలోకి వదు\nలుతూ, \"ఏమే, ఈ బట్ట గట్టిగా పట్టుకో,\nనిన్ను పైకి లాగుతాను,\" అన్నాడు.\n\nదానికీ జవాబు లేదు, కాని రెండు క్షణా\nలయాక తలగుడ్డ బరువెక్కింది. తన\nపెళ్ళాం ఇంత బరువా అని ఆశ్చర్యపోతూ\nకట్టెలవాడు తన తలగుడ్డను పైకి లాక్కో\nనారంభించాడు.\n\nకాని తీరా చూస్తే పైకి వచ్చినది కట్టెల\nవాడి పెళ్ళాం కాదు — ఏదో భూతం! దాన్ని\nచూసి కట్టెలవాడు మూర్ఛపోయినంత\nపని చేశాడు.\n\nభూతం వాణ్ణి చూసి, \"భయపడకు!\nఇవాళ నువు ఎంత పుణ్యం చేసుకున్నావో\nనీకు తెలీదు, నన్ను ఘోరమైన విపత్తు\nనుంచి కాపాడావు. నీ రుణం ఎలాగైనా\nతీర్చుకుంటాను,\" అన్నది.\n\n\"రుణం తీర్చటమా ! నేను నీ కేం ఉప\nకారం చేశాను?\" అన్నాడు కట్టెలవాడు\nకంగారుపడిపోతూ,\n\n\"ఇంకేం చెయ్యాలి? నే నీ బావిలో\nఎన్నో ఏళ్ళుగా సుఖంగా, ప్రశాంతంగా\nజీవిస్తున్నాను. నిన్న ఒక భయంకరమైన\nఆడది నాకు దాపరించింది. ఆ క్షణం\nనుంచీ నాకు శాంతి లేదు. దేవుడల్లే నువు\nవచ్చి నన్ను కాపాడావు. నీకు మంచి ఉప\nకారం చేస్తాను, నిజం ! చూడూ, ఈ దేశపు\nరాజుగారికి అప్సరసలాటి కూతురున్నది.\n\nఆమెకు నేను పూనుతాను. రాజుగారు అడ్డ\nమైన వైద్యులనూ, జ్యోతిష్కులనూ పిలి\nపిస్తాడు. వాళ్ళు భేషజాలైతే చేస్తారు గాని\nఅందువల్ల ఫలితం ఉండదు. రాజుగారికి\nమతిపోయి ఉన్న సమయంలో నువు వచ్చి\nఆమెకు పట్టిన దయ్యాన్ని వదలగొట్టు.\nఅప్పుడు రాజుగారు నీకు గొప్ప బహుమానా\nలిస్తాడు,\" అన్నది భూతం.\n\nదయ్యాన్ని ఎలా వదలగొట్టను?\" అని\nకట్టెలవాడు అడిగాడు.\n\n\" నువు రాగానే నేను పోతాను. నువ్వేదో\nమంత్రాలు చదివినట్టు నోరు ఆడించు,\"\nఅన్నది భూతం.\n\nకట్టెలు కొట్టేవాడు తన ఇంటికి బయలు\nదేరాడు. భూతం రాజుగారి ఇంటి కేసి\nవెళ్ళిపోయింది. కట్టెలవాడి భార్య గురించి\nఎవరికీ పట్టలేదు.\n\nక్షణాలమీద భూతం రాజభవనానికి చేరు\nకుని రాజకుమార్తెను ఆవహించింది.\nకుమార్తె తన తలను రెండు చేతులతోనూ\nగట్టిగా పట్టుకుని, పెద్దగా అరిచి, విరుచుకు\nపడిపోయింది. దాసీలు ఆమెను శయ్య\nమీదికి చేర్చారు.\n\nఈ సంగతి రాజుకు తెలియగానే ఆయన\nఆస్థాన వైద్యులను పిలిపించి, వారి చేత\nచికిత్స చేయించాడు. వారిచ్చిన ఔషధా\n\nలేవీ పని చెయ్యలేదు. రాజు వైద్యులను\nవెళ్లగొట్టి మాంత్రికులను పిలిపించాడు.\nమాంత్రికులు కూడా రాజకుమార్తెకు\nస్వస్థత కలిగించలేకపోయారు.\n\nరాజు దైవజ్ఞులను కూడా పిలిపించాడు.\nవాళ్ళు పంచాంగాలు తిరగవేసి, రాశులూ,\nఅంశలూ గుణించి, పూజలూ శాంతులూ\nజరిపించారు. కాని రాజకుమార్తెకు అందు\nవల్ల ఏమీ మేలు జరగలేదు.\n\nఏ విధంగానూ తన కుమార్తె స్థితి బాగు\nకాకపోయేసరికి, రాజు, తన కుమార్తెకు\nసరి అయిన చికిత్స చేసినవాడికి ఆమె\nనిచ్చి పెళ్ళిచేసి, తన అనంతరం రాజును\nచేస్తానని చాటింపు వేయించాడు.\n\nఈ లోపల కట్టెలు కొట్టేవాడు తన ఇంట\nహాయిగా ఉంటున్నాడు. వాడి దారిద్య్రం\nఎప్పుడూ ఉన్నదే, కాని భార్యనుంచి విముక్తి\nపొందిన ఆనందంలో వాడు ముణిగి తేల\nసాగాడు. భూతం గురించీ, అది రాజ\nకుమార్తెను పట్టటం గురించి, దాన్ని తాను\nవదిలించి రాజుగారి నుంచి బహుమానం\nపొందటం గురించీ వాడు పూర్తిగా\nమరిచిపోయాడు.\n\nఇంతలో వాడికి రాజుగారి చాటింపు విన\nవచ్చింది. అది వింటూనే వాడికి భూతం\n\nచెప్పిన మాటలు గుర్తుకు వచ్చాయి.\nవెంటనే వాడు చాటింపు వేసేవాడి వద్దకు\nపరిగెత్తుకుంటూ వెళ్ళి, \" రాజకుమార్తెకు\nనేను చికిత్స చేయగలను. ఆమెకు ప్రాణా\nపాయం కలగక ముందే నన్ను రాజభవ\nనానికి తీసుకు పాండి!\" అన్నాడు.\n\nకట్టెలవాణ్ణి రాజభవనం చేర్చారు. ఈ\nపేదవాడు తన కుమార్తెకు చికిత్స చెయ్యటం\nఅసంభవం అని రాజుకు అనిపించినా,\nఆయన మనసులో కొంచెం ఆశ మొల\nకెత్తింది. ''ఏ పుట్టలో ఏ పాముంటుందో!\"\nఅనుకున్నాడాయన.\n\nకట్టెలవాడు రాజకుమార్తె ఉన్న గదిలోకి\nవెళ్ళాడు. నీరు తెప్పించి చేతులు కడు\nక్కుని, మంత్రాలు చదువుతున్నట్టు పెద\nవులు కదిలిస్తూ వాడు రాజకుమార్తె నుదు\nటినీ, చెంపలనూ నిమిరాడు.\n\nమరుక్షణమే రాజకుమార్తె లేచి కూర్చుని\nచుట్టూ ఉన్నవారిని చూసి చిరునవ్వు\nనవ్వింది. ఆమె శరీరంలో ఎలాటి వ్యాధీ\nఉన్నట్టు కనబడలేదు. ఇది చూసి రాజ\nభవనంలో ఉన్న వారందరూ ఆమితంగా\nసంతోషించారు.\n\nరాజుగారు అన్న మాట నిలబెట్టు\nకున్నాడు. ఆయన కట్టెలు కొట్టేవాడికి\n\nమంచి బట్టలూ, ఆభరణాలూ పెట్టి అలంక\nరించి, అతని గౌరవార్థమై గొప్ప విందు\nచేసి, తరవాత అతనికి తన కుమార్తె నిచ్చి\nవైభవంగా పెళ్ళి చేశాడు.\n\nతన మొదటి భార్యతో కాపరం చేసిన\nకట్టెలవాడికి రాజకుమార్తెతో కాపరం\nచెయ్యటం స్వర్గంలో ఉన్నట్టుగా ఉన్నది.\nరాజకుమార్తెను వదిలిపెట్టి పోయిన\nభూతం పొరుగు దేశపు రాజు కూతుర్ని\nపట్టింది. దానికి రాణివాసాలు చాలా\nసుఖంగా ఉన్నాయి.\n\nపొరుగురాజు కూడా తన కుమార్తెకు రక\nరకాల చికిత్సలు చేయించి విఫలుడయాడు.\n\nఇంతలో ఆయనకు వార్త తెలిసింది — తన\nపొరుగున ఉన్న రాజు కూతురికి కూడా\nఇలాగే జబ్బు చేస్తే ఎవరో వచ్చి రక్షిం\nచాడట : ఆ రాజు తన కుమార్తెను అతనికే\nఇచ్చి పెళ్ళి చేశాడట.\n\nవెంటనే ఆయన కట్టెలవాడి మామగారి\nదగ్గరకు ఒక దూతను పంపాడు. \"దయచేసి\nమీ అల్లుణ్ణి పంపండి. అతను నా కుమార్తెకు\nచికిత్స చేసినట్టియితే, నా కుమార్తెను కూడా\nఅతనికి రెండవ భార్యగా ఇచ్చి పెళ్ళి\nచేస్తాను,” అని రాజుగారి మాటగా దూత\nతెలిపాడు.\n\nమామగారి అనుమతితో కట్టెలవాడు\nపొరుగు రాజకుమార్తె వద్దకు వచ్చి, పూర్వం\nలాగే చేతులు కడుక్కుని, రాజకుమార్తె\nనుదురూ, చెంపలూ నిమిరాడు, మంత్రం\nచదువుతున్నట్టు పెదవులు కదపసాగాడు.\n\nకాని భూతం వదిలిపోక కట్టెలవాడితో\nరహస్యంగా, \"నువు చేసిన ఉపకారానికి\n\nప్రత్యుపకారం అదివరకే చేశాను. నేనీ\nపిల్లను వదిలిపోను. పిచ్చి వేషాలు వేశావంటే\nనీ పెళ్ళాన్ని మళ్ళీపట్టి నీ రోగం కుదుర్చు\nతాను!\" అని బెదిరించింది.\n\nకట్టెలవాడు భూతంతో, \"నా కీ పిల్లతో\nపనిలేదు. కావలిస్తే నా భార్యను కూడా\nతీసుకో. నేను వచ్చినది నా మొదటి భార్య\nనుంచి తప్పించుకోవటానికి. ఆ రాక్షసి\nఎలాగో బావి నుంచి తప్పించుకుని నన్ను\nవెతుక్కుంటూ రాజభవనానికి వచ్చింది.\nఇక్కడికి కూడా నా వెంటపడి వస్తు\nన్నది!\" అన్నాడు.\n\nభూతం కట్టెలవాడి మాటలు పూర్తి\nకాకుండానే రాజకుమార్తెను వదిలి పారి\nపోయింది. అది ఎటు పోయినదీ, దాని\nసంగతి ఏమైనది విన్నవారు లేరు.\n\nకట్టెలవాడు మాత్రం రెండో రాజ\nకుమార్తెను కూడా పెళ్ళాడి, ఇద్దరు భార్యల\nతోనూ సుఖంగా ఉన్నాడు.",
            "book_page_end": 38
        },
        {
            "title": "కోడిగుడ్ల వెల",
            "book_page_start": 39,
            "pdf_page_start": 53,
            "pdf_page_end": 55,
            "author": "ఎల్. కాంతారావు",
            "genre": "హాస్యం, నీతి కథ",
            "moral": "వస్తువుల ధరలను అతిగా పెంచడానికి ఊహలను వాడకూడదు. న్యాయం, సహేతుకత ముఖ్యం.",
            "keywords": [
                "కోడిగుడ్లు",
                "వెల",
                "వ్యాపారి",
                "పేదరాశి పెద్దమ్మ",
                "న్యాయం"
            ],
            "characters": [
                "యువకుడు",
                "పేదరాశి పెద్దమ్మ",
                "న్యాయాధికారి",
                "కుర్రవాడు (వకీలు)"
            ],
            "locations": [
                "గ్రామం",
                "న్యాయస్థానం"
            ],
            "content": "ఒక యువకుడు బతుకుతెరువు కోసం తన\nగ్రామం నుంచి బయలుదేరి ఒకనాడు ఒక\nగ్రామం చేరుకున్నాడు. అతను ఒక\nపేదరాశి పెద్దమ్మ ఇంటికి వెళ్ళి, \"పెద్దమ్మా,\nనన్ను ఆకలి దహించి వేస్తున్నది. చాలా\nదూరం నుంచి వస్తున్నాను. తినటానికి\nఏమైనా పెట్టుదూ !\" అన్నాడు.\n\n\"వేళగాని వేళ వచ్చావు. నా దగ్గిర\nఆరు గుడ్లు మాత్రం ఉన్నాయి. అవి అట్లు\nవేసి ఇవ్వనా ? \" అన్నది పెద్దమ్మ.\n\nదానికి యువకుడు సరేనన్నాడు. పెద్దమ్మ\nతన వద్ద ఉన్న ఆరుగుడ్లూ అట్లువేసి అతనికి\nపెట్టింది. వాటితో అతని ఆకలిబాధ కాస్తా\nతీరిపోయింది.\n\nగుడ్లకు ఏమివ్వమన్నావు, పెద్దమ్మా?\"\nఅన్నాడు యువకుడు.\n\" ఏమిస్తావు నాయనా? ఒక రాగిమాడ\nఅవుతుంది.\" అన్నది పెద్దమ్మ.\n\n\"పెద్ద చిక్కే వచ్చి పడింది, పెద్దమ్మా.\nనా దగ్గిర బంగారుకాసు మాత్రం ఉన్నది.\nఅది తీసుకుని చిల్లర ఇవ్వగలవా?\"\nఅన్నాడు యువకుడు.\n\n\" అంత చిల్లర నా దగ్గిర ఉంటుందా,\nనాయనా? కాస్త గుర్తుంచుకుని, తిరిగి\nఇటుగా వచ్చే టప్పుడు ఇయ్యి పోనీ.\"\nఅన్నది పెద్దమ్మ.\n\nయువకుడు ముందుకు సాగిపోయాడు.\nఅతను దేశాలు గడిచి, సముద్రాలు దాటి,\nద్వీపాంతరాలకు వెళ్ళి, అక్కడ పర్తకం\nచేసి, చాలా డబ్బు గడించి, స్వదేశానికి\nతిరిగివస్తూ, అనేక సంవత్సరాల ఆనంతరం\nతిరిగి పేదరాశి పెద్దమ్మ ఉండే గ్రామం\nచేరి, ఆమెకు తాను బాకీ ఉన్న రాగిమాడ\nఇవ్వబోయాడు.\n\nపెద్దమ్మ గడుసుపిండం. యువకుడిప్పుడు\nగొప్ప ధనవంతుడని పసిగట్టి, \" ఆ గుడ్ల\n\nలెక్క అంత తేలిక కాదు, నాయనా!\"\nఅన్నదామె.\n\nయువకుడు ఆశ్చర్యపోయి, \"లెక్క\nఏమిటి?'' అన్నాడు.\n\n\"నువు ఆ నాడు తిన్న ఆరు గుడ్లూ కొద్ది\nరోజుల్లో ఆరు కోళ్ళు అయి ఉండేవి. అవి\nమళ్ళీ గుడ్లు పెట్టేవి. ఆ గుడ్లు కోళ్ళు\nఅయి ఉండేవి. అన్ని కోళ్ళూ మళ్ళీ\nగుడ్లు పెట్టేవి. ఇలా లెక్కచూస్తే నువు\nనాకు అయిదారు లక్షల గుడ్లకు తబ్బిచ్చు\nకోవలసి ఉంటుంది. సుమారుగా ఒక\nవెయ్యి బంగారు కాసు లిస్తే నా బాకీ తీరి\nపోతుంది.\" అన్నది పేదరాశి పెద్దమ్మ.\n\n\"నా దగ్గిర అంత డబ్బు లేదు.\"\nఅన్నాడు యువకుడు.\n\nపేదరాశి పెద్దమ్మ న్యాయాధికారి వద్దకు\nవెళ్ళి. యువకుడు తనకు వెయ్యి బంగారు\nకాసులు బాకీ ఉన్నట్టూ, అతను ఆ బాకీ\nతీర్చ నిరాకరిస్తున్నట్టూ ఫిర్యాదు చేసింది.\n\nన్యాయాధికారి రక్షకభటులను పంప్,\nయువకుణ్ణి పట్టి తెప్పించి, నిర్బంధంలో\nఉంచి. మర్నాడు విచారణ చేస్తానని\nచెప్పాడు.\n\nమర్నాడు యువకుడు న్యాయస్థానానికి\nరాగానే ఒక కుర్రవాడు అతన్ని సమీపించి,\n\"అయ్యా, నేను కొత్తగా న్యాయశాస్త్రం చది\n\nవాను. మీ తరఫున వాదించడానికి ఎవరూ\nలేరు గనక ఆ పని చేసే అవకాశం నాకు\nఇప్పించండి.\" అన్నాడు.\n\nయువకుడు ఆశ్చర్యపడి, తన కేమీ\nఅభ్యంతరం లేదన్నాడు. న్యాయాధికారి\nఫిర్యాదినీ, ముద్దాయినీ పిలిచాడు.\n\nపేదరాసి పెద్దమ్మ న్యాయస్థానంలో\nహాజరుగానే వున్నది. యువకుణ్ణి భటులు\nముందుకు తెచ్చారు.\n\nన్యాయశాస్త్రం చదివిన కుర్రవాడు\nన్యాయాధికారిని సమీపించి, \"తమరు ఈ\nవిచారణ కొద్దిగా వాయిదా వేయాలని నా\nమనవి. నేను ముద్దాయి పక్షాన వాదించ\nబోతున్నాను. కాని అతనితో వివరంగా\nమాట్లాడటానికి నాకు వ్యవధి చిక్కలేదు,\"\nఅని చెప్పాడు.\n\n\"నిన్న సాయంకాల మంతా ఏం చేస్తు\nన్నావు?\" అని న్యాయాధికారి కోపంగా\nఅడిగాడు.\n\n\" తమరు నన్ను మన్నించాలి. నేను నిన్న\nనల్లా వేరుశనగ నాటటానికని విత్తులు\nవేయించుతూ పొలంలోనే ఉండిపోయాను,”\nఅన్నాడు కుర్రవాడు.\n\n\"అదేం బుద్ధిలేని మాట! నాటే వేరు\nశనగవిత్తులను ఎవ రైనా వేయించుకుం\nటారా? వేపిన విత్తులు ఎక్కడన్నా మొల\nకెత్తుతాయా?\" అన్నది పేదరాసి పెద్దమ్మ.\n\nకుర్రవాడు ఆమె కేసి ఆశ్చర్యంగా\nచూసి, \" అట్లు వేసిన కోడిగుడ్లు పిల్లలై\nతరతరాలుగా గుడ్లు పెట్టగా లేనిది వేయిం\nచిన విత్తులు మొలకెత్తటం అబ్బ\nరమా?'' అన్నాడు.\n\nన్యాయాధికారికి విషయం బోధపడి\nపోయింది. పేదరాసి పెద్దమ్మ తెచ్చిన ఫిర్యా\nదును ఆయన కొట్టిపారేశాడు. యువకుడు.\nతన పక్షాన వాదించిన కుర్రవాడికి మంచి\nబహుమానం ఇచ్చి, తన గ్రామానికి\nవెళ్ళిపోయాడు.",
            "book_page_end": 41
        },
        {
            "title": "గజదొంగ",
            "book_page_start": 43,
            "pdf_page_start": 57,
            "pdf_page_end": 59,
            "author": "సి. ఆంజనేయశర్మ",
            "genre": "నీతి కథ, హాస్యం",
            "moral": "దొంగతనం ఎంత తెలివిగా చేసినా, ఇతరులకు హాని చేయకూడదు అనే నీతిని పాటించడం ముఖ్యం.",
            "keywords": [
                "గజదొంగ",
                "శిష్యుడు",
                "వ్యాపారి",
                "దొంగతనం",
                "నీతి"
            ],
            "characters": [
                "గజదొంగ",
                "శిష్యుడు",
                "వ్యాపారి",
                "ధనికుడు",
                "నౌకరు"
            ],
            "locations": [
                "నగరం",
                "సత్రం"
            ],
            "content": "ఒకనాడు ఒక వ్యాపారి ఒక నగరానికి\nవర్తకం మీద వచ్చి, తాను తెచ్చిన సరు\nకంతా అమ్మేసి, విక్రయ ధనం వెయ్యి\nరూపాయలు మూట కట్టుకుని, ఆ రాత్రి ఒక\nసత్రం గదిలో పడుకున్నాడు.\n\nఆ వ్యాపారి మర్నాడు ఉదయం లేచి\nచూసుకుంటే డబ్బు మూట లేదు. వెంటనే\nఅతను సత్రం యజమానికి ఈ సంగతి\nతెలిపాడు.\n\nసత్రం యజమాని సత్రంలో బస చేసిన\nవారందరినీ ఒక చోట చేర్చి, అందరి\nసామాన్లూ సోదా చెయ్యమని నౌకర్లను\nఆజ్ఞాపించాడు.\n\nఆ సమయంలో ఒక పెద్ద మీసాలవాడు,\nతలకొక గుడ్డ చుట్టుకుని, ఒక మూట\nతీసుకు వచ్చి వ్యాపారి కాళ్ళ దగ్గిర పెట్టి,\n\"ఇదుగో మీ డబ్బు మూట. మీ సొమ్ము\nసరిగా ఉన్నదో, లేదో చూసుకోండి. దీన్ని\n\nదొంగిలించిన వాణ్ణి నేనే. నా కారణంగా\nఈ పెద్ద మనుషులందరూ అవమానానికి\nగురి కావటం సహించలేక పట్టుపడి పోదా\nమని వచ్చాను.\" అన్నాడు.\n\nఈ మాటకు వ్యాపారి ఆనందించి, మూట\nవిప్పి, డబ్బు ఎంచి చూసుకుని, \"డబ్బంతా\nసరిగానే ఉన్నది. ఇంతకూ నువు మామూలు\nదొంగవు కానట్టున్నావు. దొంగ ఎవడూ ఇలా\nచెయ్యడు. ఇంద బహుమానం!'' అంటూ\nకొంత డబ్బు వాడి కివ్వబోయాడు.\n\nవాడు దాన్ని స్వీకరించక, \"దొంగ\nదండనకు అర్హుడుగాని, బహుమానానికి\nఅర్హుడు కాడు. ఇంతకూ నేనీ దొంగతనం\nఎలా చేశానో చెబితే మీ కందరికీ హెచ్చ\nరికగా ఉంటుంది. మీరు మీ సరుకంతా\nఅమ్మేసి సొమ్ము చేసుకుని బయలు దేర\nగానే నేను మీ వెనకే వచ్చాను. మీరు\nసత్రంలో గది ఏర్పాటు చేసుకునేటప్పుడు\n\nమీది ఫలానా గది అని తెలియగానే అందులో\nప్రవేశించి, మంచం కింద దూరాను. మీరు\nపడుకుని గురక పెట్టటం మొదలు పెట్టగానే,\nఇలా పాకుతూ వచ్చి, మూట చప్పుడు\nకాకుండా ఇలా పట్టుకుని, ఈ వెనక ఉన్న\nచీకటి గదిలోకి పారిపోయాను-\" అంటూ,\nవ్యాపారి మూటను తీసుకుని వెనక ఉండే\nగదిలోకి పరిగెత్తి, వెనక ఉన్న గోడ దూకి,\nలాఘవంగా అడవిలోకి మాయమయాడు!\n\nదొంగ ఉద్దేశమేమిటో తెలియక, వాడు\nమళ్ళీ వస్తాడని చూస్తున్న వారందరికీ\nవాడి ఎత్తు అర్థమయే సరికి వాడి జాడ\nఏ మాత్రమూ లేదు.\n\nనిజానికి వాడు మామూలు చీకటి దొంగ\nకాదు, గ జ దొంగ. వాడు నలుగురూ\nచూస్తూండగానే దొంగతనం చేస్తాడు.\n\nఈ గజదొంగ కింద ఒక శిష్యుడుండే\nవాడు. వాడు తన గురువుకు సహాయకుడుగా\nకూడా ఉండే వాడు. ఈ శిష్యుడు ఒక సారి\nఒక ధనికుణ్ణి వెంబడించాడు. ఆ ధనికుడి\nచేతిలో ఒక పసుపురంగు సంచీ ఉన్నది.\nఆ సంచీలో బంగారు నాణాలున్నాయి. వాటిని\nధనికుడు ఎంచి సంచీలో పోసుకోవటం\nచూసి దొంగ ఆయనను వెంబడించాడు.\n\nఆ ధనికుడు ఇంటికి వచ్చి, సంచీని\nలోపల పెట్టమని తన నౌకరు కిచ్చి,\nవాణ్ణి చెంబుతో నీరు తెమ్మన్నాడు. నౌకరు\nసంచీని లోపల బల్లమీద పెట్టి, యజమానికి\nచెంబుతో నీళ్ళు తెచ్చి ఇచ్చి, ఆయనకు\nఫలహారం తీసుకురావటానికి మళ్ళీ లోపలికి\nవెళ్ళాడు. యజమాని కొబ్బరిచెట్టు దగ్గిర\nకాళ్ళు కడుక్కునే సమయంలో దొంగ\nచల్లగా లోపల ప్రవేశించి, బల్లమీద సంచీ\nసంగ్రహించి, శిఘ్రంగా అడవి చేరి, తన\nగురువుకు సంచి ఇచ్చి, తాను దాన్ని ఎలా\nసంగ్రహించినదీ చెప్పాడు.\n\n\"ఒరే, చాలా తప్పుపని చేశావు. సంచీ\nపోవటం కని పెట్టి ఆ ధనికుడు తన నౌకరును\n\nశంకించి, హింస పెడతాడు. మన వల్ల ఎవ\nరికీ హాని రాకూడదు.\" అన్నాడు గజదొంగ.\n\n\"పొరపాటే జరిగింది. ఇప్పుడే వెళ్ళి\nనౌకరు బాధపడకుండా చూస్తాను.\"\nఅంటూ శిష్యుడు పసుపురంగు సంచీ తీసు\nకుని ధనికుడి ఇంటికి వచ్చాడు. ధనికుడు తన\nనౌకరును వసారాగుంజకు కట్టి, ఆ సంచీ\nఏం చేశావో చెప్పకపోతే నిన్ను వాతలు\nపెట్టి చంపేస్తాను! చెప్పు!\" అని భీకరంగా\nబెదిరిస్తున్నాడు.\n\n\"నేనే పాపమూ ఎరగను, బాబో !\" అని\nనౌకరు ఏడుస్తున్నాడు.\n\nఇంతలో గజదొంగ శిష్యుడు,\n''అయ్యా!'' అని పిలిచాడు.\n\n\" ఎవరూ?\" అంటూ ధనికుడు బయటి\nవేపు చూశాడు.\n\nగజదొంగ శిష్యుడు పసుపురంగు సంచి\nధనికుడి ముందు పెట్టి, \" నేను సుభానుగారి\nపనిమనిషినండి. మీ రింతకు ముందు\n\nవారింటికివచ్చి, వారితో మాట్లాడుతూ.\nఈ సంచీ అక్కడ పెట్టి మరిచిపోయారండి.\nసుభానుగారు ఈ సంచీ తమ కివ్వమన్నా\nరండి. వస్తానండి,\" అంటూ వెళ్ళిపోయాడు.\n\nధనికుడు ఇంటికి వస్తూ సుభానుగారిం\nటికీ వెళ్ళిన మాట నిజమే. కాని సంచీ\nఇంటికి తెచ్చినట్టు ఆయనకు బాగా గుర్తు\nన్నది. ఆయన నౌకరు కట్లు విప్పుతూ,\n\" ఈ సంచీని నేనసలు ఇంటికే తీసుకు\nరాకపోతే, బల్లమీద పెట్టానని ఎలా అన్నా\nవురా?\" అని అడిగాడు.\n\n\"మీ రిచ్చానని గట్టిగా చెబుతుంటే\nనేను బల్లమీద పెట్టాను కాబోలు ననుకున్నా\nనండి,\" అన్నాడు నౌకరు.\n\nకాని తరవాత ధనికుడు తన సంచీ విప్పి\nచూసుకుంటే అందులో ఉన్నవి బంగారు\nనాణాలు కావు చిళ్ళపెంకులు! విచారిం\nచగా సుభానుగా రికి అలాటి నౌకరు\nలేనట్టు తేలింది.",
            "book_page_end": 45
        },
        {
            "title": "సామాన్యమైన ప్రశ్నలు",
            "book_page_start": 46,
            "pdf_page_start": 60,
            "pdf_page_end": 62,
            "author": "డి. పూర్ణచంద్రరావు",
            "genre": "హాస్యం, తెలివి కథ",
            "moral": "తెలివిగల మాట సరళమైన సమస్యలను కూడా క్లిష్టమైనదిగా మార్చి విజయాన్ని సాధిస్తుంది.",
            "keywords": [
                "రాముడు",
                "జానకి",
                "పండిత సభ",
                "ప్రశ్నలు",
                "తెలివి"
            ],
            "characters": [
                "రాముడు",
                "జానకి",
                "ధనికుడు (జానకి తండ్రి)",
                "రాజు",
                "పండితులు"
            ],
            "locations": [
                "గ్రామం",
                "రాజధాని నగరం",
                "పండిత సభ"
            ],
            "content": "ఒక గ్రామంలో ఒక ధనికుడు ఉండేవాడు.\nఆయనకు ఒకతే కుమార్తె. ఆ ధనికుడి\nవద్ద ఒక దిక్కులేని కుర్రవాడు ఉండే\nవాడు. చిన్నతనం నుంచీ వాడు ఆ ధనికుడి\nఇంటనే పెరిగి, పశువులను కాస్తూ ఉండే\nవాడు. చదువు సంధ్యలు లేకపోయినా,\nవాడు సూక్ష్మబుద్ధి గలవాడు. మంచి\nమాటకారి. వాడి పేరు రాముడు.\n\nధనికుడి కూతురు జానకి రాముడి కన్న\nకాస్త చిన్నది. కాని ఆమెకు తన యీడు\nవాళ్ళు మరెవ్వరూ లేని కారణం చేత అస్త\nమానమూ వాడి కబుర్లు వింటూ, వాడికి\nబాగా మాలిమి అయింది.\n\nరాముడూ, జానకి పెరిగి పెద్దవాళ్ళయే\nకొద్దీ వారి మధ్య ఉన్న ఆప్యాయత ఆపేక్ష\nగానూ, ఇంకా ముదిరి ప్రేమగానూ పరిణ\nమించింది. వాళ్ళు పెళ్ళాడదామనే నిర్ణ\nయానికి కూడా వచ్చేశారు.\n\nఈ స్థితిలో ధనికుడికి అసలు సంగతి\nకాస్తా తెలిసిపోయింది. తన మంచితనం\nతన కొంపకే ఎసరు తెచ్చిందని, తానిచ్చిన\nఅలుసుతో రాముడు తన కూతురి మనసు\nదొంగిలించ జూస్తున్నాడనీ ఆగ్రహించి\nఆయన రాముణ్ణి చావగొట్టబోయాడు. కాని\nజానకి తండ్రికి అడ్డువచ్చి, \"వాడు చేసిన\nతప్పేముంది? నాకీ ప్రపంచంలో వాడి\nకన్న ఇష్టమైనవాడు మరొకడు లేడు. నేను\nవాణ్ణి తప్ప మరొకరిని పెళ్ళాడను. కావ\nలిస్తే నన్నే చావగొట్టండి,\" అన్నది.\n\nరాముణ్ణి తన చూరు కింద ఇంక ఉండ\nనివ్వరాదని నిశ్చయించుకుని యజమాని\nవాడితో, \"ఒరే, నిన్ను పామును పాలుపోసి\nపెంచినట్టు పెంచాను. నా కూతురు మూర్ఖు\nరాలు. నువు నిజంగా నా అల్లుడివి కావా\nలంటే ధనమూ, కీర్తి కూడా సంపాదించాలి.\nఅవి రెండూ సంపాదించుకు రావటానికి నీకు\n\nఏడాది గడు విచ్చాను. ఈ క్షణమే\nయిక్కణ్ణించి వెళ్ళిపో!\" అన్నాడు.\n\nజానకి ఏడిచింది. రాముడు ఊరు వదిలి\nవెళ్ళిపోయాడు. గ్రామాలలో ఉండే వాళ్ళకు\nధనమూ, కీర్తి ప్రతిష్ఠలూ రావు. అందు చేత\nవాడు తిన్నగా రాజధాని నగరం చేరాడు.\n\nరాముడు రాజధాని చేరేసరికి అక్కడ\nపండిత సభలు జరుగుతున్నాయి. రాజు\nగారు ఏటా మూడు రోజులపాటు పండిత\nపరిషత్సభలూ, పోటీలూ జరిపి, ఆ పోటీ\nలలో అందరినీ మించిన వారికి గొప్ప\nసన్మానమూ, సత్కారమూ చేస్తారు. వాటికి\nఅందరూ రావచ్చు.\n\nఈ ఏడు ఒక వింత జరిగింది. సభ\nమూడు రోజుల నుంచి జరుగుతున్నప్పటికీ\nఏ పండితుడూ మరొక పండితుణ్ణి ఓడించట\nమన్నది జరగలేదు.\n\nసాయం కాలంలోపల ఎవరో ఒకరు\nవిజయం సాధించాలి. రాజుగారు ఎంత\nప్రోత్సహించినా పండితుల పస\nఅయి\nపోయినట్టు కనిపించింది. వారు వేసే\nప్రశ్నలు రానురాను నీరసంగా పరిణ\nమించి, చివరకు అయేపోయాయి.\n\nరాజుగారు హతాశుడై, \" ప్రేక్షకులలో\nకూడా ఎవరన్నా ప్రశ్నలు వేయవచ్చు..\"\nఅన్నాడు. పండితులే వట్టిపోయాక సామాన్యు\n\nలవల్ల ఏమవుతుంది? అందుచేత చాలాసేపు\nఎవరూ నోరు మెదపలేదు. కాని మాటకారి\nఅయిన రాముడు ఊరుకోలేక, \"మహా\nరాజా, నేను మామూలు మనిషిని. తమ\nసెలవైతే మా మూలు ప్రశ్నలు వెయ్య\nగలను!'' అన్నాడు. రాజు అనుమతించాడు.\n\n\" ఒక దారిన రెండు వైపుల నుంచి\nఇద్దరు మనుషులు వస్తూంటారు: వారు\nఒకరికొకరు ఏమవుతారు? వాళ్ళు కలుసు\nకున్నప్పుడేమవుతారు? ఒకరినొకరు దాటి\nపోయాక ఏమవుతారు?\" అని రాముడు\nఅడిగాడు.\n\nఈ ప్రశ్నలు విని పండితులు నిర్ఘాంత\nపోయారు. ఇవి పిచ్చి ప్రశ్నలని కొందరు\nఆక్షేపణ తెలిపారు. రాజుగారికి కూడా\nఅలాగే అనిపించింది. ఆ ప్రశ్నలకు పండి\nతులు సమాధానాలు చెప్పటానికి సిద్ధంగా\nలేరని రూఢి చేసుకుని, రాజుగారు రాము\nడితో, '' ప్రశ్నలు వెయ్యగానే సరికాదు.\n\nవాటికి నువు సమాధానాలు చెబితేనే గెలిచి\nనట్టు! లేకపోతే నిన్ను తీవ్రంగా శిక్షించ\nగలను.\" అన్నాడు.\n\nరాముడు చిరునవ్వు నవ్వి. \"నే నడిగిన\nప్రశ్నలు చాలా తేలికైనవి, మహారాజా! ఒక\nదారిలో రెండు వైపుల నుంచి వచ్చేవాళ్ళు\nఒకరికొకరు ఎదురవుతారు; కలుసుకున్నాక\nదగ్గిర అవుతారు ఒకరినొకరు దాటిపోయాక\nదూరమవుతారు!\" అన్నాడు.\n\nసభలో అందరూ గొల్లున నవ్వారు. రాజు\nగారు రాముడి సహజయుక్తికి సంతోషించి,\nఆ యేడు పండిత పరిషత్తులో వాడికే\nవిజయం చేకూరినట్టు ప్రకటించి, వాడికి\nసన్మానమూ, సత్కారాలూ చేసి పంపాడు.\n\nరాముడు తన గ్రామానికి తిరిగివచ్చి జరి\nగినదంతా తన యజమానికి చెప్పాడు. వాడు\nవెళ్ళినది మొదలు తన కుమార్తెను పట్టు\nకున్న దిగులు కళ్ళారా చూసిన ధనికుడు\nరాముడికి, జానకికీ పెళ్ళి చేసేశాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 63,
            "pdf_page_end": 68,
            "author": "చందమామ బృందం",
            "genre": "పురాణం, పౌరాణిక కథ",
            "moral": "ధర్మమే ప్రధానం. కష్టకాలంలోనూ ధర్మాన్ని పాటించడం, తల్లి ఆజ్ఞను గౌరవించడం ఉత్తమం.",
            "keywords": [
                "పాండవులు",
                "ద్రౌపదీ వివాహం",
                "అర్జునుడు",
                "వ్యాసుడు",
                "కుంతి"
            ],
            "characters": [
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు (పాండవులు)",
                "ద్రుపదుడు",
                "ద్రౌపది",
                "కృష్ణద్వైపాయనుడు",
                "కుంతీదేవి"
            ],
            "locations": [
                "పాంచాల నగరం",
                "కాంపిల్య నగరం",
                "హస్తినాపురం"
            ],
            "content": "బ్రాహ్మణుడు పాండవు లున్న చోటికి\nవచ్చి, \" మా రాజుగారు మీ వృత్తాంతమంతా\nతెలుసుకుని రమ్మని నన్ను పంపాడు.\nమా రాజుగారు పాండు మహారాజుకు\nస్నేహితుడు; తన కుమార్తెను అర్జునుడి\nకిచ్చి పెళ్ళి చెయ్యాలని కలలుగన్నాడు.\nఅందుచేత మీ కులగోత్ర నామాలు తెలిపి,\nసంతోషం కలిగించండి.\" అని అడిగాడు.\n\nధర్మరాజు ఆ బ్రాహ్మణుడికి అతిథి\nసత్కారాలు జరిపి; కూర్చోబెట్టి, \"మీ రాజు\nగారికి మా కులగోత్రనామాలతో ఏం పని?\nమత్స్యయంత్రం కొట్టినవారికి తన కుమార్తె\nనిస్తానన్నాడు. మా వాడు ఆ పని చేసి పిల్లను\nగెలుచుకున్నాడు. మీ రాజు కోరిక నెరవే\nరిందని అనుకుంటున్నాను.\" అన్నాడు.\n\nఇంతలో ద్రుపదుడు పాండవులను\nతీసుకురమ్మని పంపిన రథాలు వచ్చాయి.\nపాండవు లందరూ వేరువేరు రధాలలో\nఎక్కారు. కుంతీ ద్రౌపదీ ఒక రధంలో\nఎక్కారు. రధాలు రాజనగరు చేరాయి.\nద్రుపదుడు వారి కోసం రకరకాల కానుకలు\nపంపాడు, అయితే పాండవులు క్షత్రియోచిత\nమైనవే గ్రహించి, మిగిలినవి వదిలేశారు.\nతరవాత ద్రుపదుడు వారిని కళ్ళారా\nచూసి, నిశ్చయంగా క్షత్రియులేనని రూఢి\nచేసుకున్నాడు.\n\nఒక మంటపంలో సమావేశం జరిగింది.\nఅక్కడ ద్రుపదుడు ధర్మరాజు కేసి తిరిగి,\n\" అయ్యా, మీ రెవరో మాకు తెలియలేదు.\nమీ రెవరో తెలిస్తేనే గాని మా పిల్లను\n\nశాస్త్రోక్తంగా వివాహం చెయ్యటం సాధ్యం\nకాదు,\" అన్నాడు.\n\nఅప్పుడు ధర్మరాజు నిజం చెప్పేశాడు.\nద్రౌపదిని గెలుచుకున్నవాడు అర్జునుడేనని\nతెలియగానే ద్రుపదుడి కంట ఆనంద\nబాష్పాలు రాలాయి. \"మీరు లక్కయింట\nచనిపోకుండా తప్పించుకోవటం నా\nఅదృష్టం. మీకు మీ రాజ్యం తిరిగి సంపా\nదించి పెడతానని ప్రతిజ్ఞ చేస్తున్నాను.\"\nఅన్నాడాయన.\n\nకుంతీదేవీ, పాండవులూ, ద్రౌపదీ ఉండ\nనానికి మంచి భవనం ఒకటి ఏర్పాటయింది.\nఅందులో వాళ్ళకు సుఖంగా జరుగుతున్నది.\n\nకొద్ది రోజులయాక ద్రుపదుడు పాండ\nవులతో, మంచి శుభముహూర్తం చూసి\nద్రౌపదికీ, అర్జునుడికి త్వరలో వివాహం\nఏర్పాటు చేస్తానన్నాడు.\n\n\" అది ఎలా వీలవుతుంది? అర్జునుడి\nకన్న పెద్దవాళ్ళం నేనూ, భీముడూ ఇంకా\nఅవివాహితులం,\" అన్నాడు ధర్మరాజు.\n\n\" అలా అయితే మా కృష్ణను నీకే ఇచ్చి\nచేస్తాను.\" అన్నాడు ద్రుపదుడు.\n\nమీ కుమార్తె రత్నం లాంటిది. రత్నాన్ని\nఅందరూ అనుభవించవచ్చును. మా అమ్మ\nనోట వచ్చిన మాటను బట్టి మేము అయిదు\nగురమూ ఆమెను పెళ్ళాడతాము.\"\nఅన్నాడు ధర్మరాజు.\n\nఈ మాటకు ద్రుపదుడు నివ్వెరపోయి,\n\"ఒక పురుషుడు అనేకమంది భార్యలను\nపెళ్ళాడవచ్చును గాని, ఒక స్త్రీ అనేక\nమంది భర్తలను వివాహం చేసుకోవటం\nఎక్కడన్నా కద్దా? దీని విషయమై రేపు.\nనువూ, నేనూ, కుంతీదేవీ, మా ధృష్టద్యు\nమ్నుడూ కలిసి చర్చించి, ఏదో ఒకటి\nనిశ్చయించుకుందాం,\" అని ద్రుపదుడు\nఅప్పటికి చర్చ కట్టిపెట్టాడు.\n\nఆ సమయానికి నల్లజింకతోలు ధరించి\nకృష్ణద్వైపాయనుడు అక్కడికి వచ్చాడు.\n\nఅందరూ ఆయనకు ఎదురు వెళ్ళి, పూజించి,\nతీసుకు వచ్చి ఉచితాసనం మీద కూర్చో\nబెట్టి, తాము కూడా కూర్చున్నారు.\n\nఆ సభలో ద్రుపదుడు కృష్ణద్వైపాయ\nనుడితో, \" మహాత్మా, అన్ని ధర్మాలూ\nతెలిసినవాడై ఉండి కూడా ఈ ధర్మరాజు,\nనా కుమార్తెను తాము అన్నదమ్ములు\nఅయిదుగురూ పెళ్ళాడాలంటున్నాడు. మీకు\nతెలియని విషయాలుండవు. ఏ యుగంలో\nనైనా అనేకమంది పురుషులు ఒక్కస్త్రీని\nపెళ్ళాడినది కద్దా? అది ధర్మ విరుద్ధం\nకాదా?\" అన్నాడు.\n\nవెంటనే ధర్మరాజు, \"అధర్మం నా నోట\nఎన్నడూ రాదు. మేమందరమూ ఈమెను\nపెళ్ళాడతామన్నప్పుడు మీరు నిశ్చింతగా\nఆ పని చెయ్యవచ్చును. మా కందరికి\nఈమె పైన మనసు పోయింది. అదీగాక\nమా తల్లి ఆజ్ఞ అయింది. తల్లి ఆజ్ఞ పాలిం\nచటం కన్న ఉత్తమ ధర్మమేమున్నది?\nపూర్వాచారాల మాటకు వస్తే గౌతమ\nవంశంలో పుట్టిన జటిల అనే మునికన్య\nఏడుగురికి భార్య అయింది. దాక్షాయణి\nఅనే మునికన్య ప్రచేతను అనే మునులు\nపదిమందికి భార్య అయింది. ఇవి పురాణా\nలలో మనం విన్నవే.\" అన్నాడు.\n\nధృష్టద్యుమ్నుడు మరొక రకం అభ్యం\nతరం లేవదీశాడు: తమ్ముడైన అర్జునుడు\nస్వశక్తితో గెలుచుకున్న కన్యను అన్న\nఅయిన ధర్మరాజు ఎలా పెళ్ళాడతాడు?\nకృష్ణ ఇంతమందికి ఎలా భార్య అవుతుంది?\nకుంతి తన మాట అబద్ధం కారాదని\nపట్టుపట్టింది.\n\nకృష్ణద్వైపాయనుడు కుంతికి ధైర్యం\nచెప్పి, ద్రుపదుడితో, \"రాజా, ధర్మరాజు\nచెప్పినది ఆధర్మం కాదు. కుంతి కోరికా\nతప్పు కాదు. ఈ అయిదుగురు అన్నదమ్ము\nలకూ నీ కుమార్తె నిచ్చి వివాహం\nచెయ్యి,\" అన్నాడు.\n\nతరవాత ఆయన ద్రుపదుణ్ణి ఏకాంతంగా\nతీసుకుపోయి, ద్రౌపది పూర్వజన్మల\nవృత్తాంతం ఈ విధంగా చెప్పాడు:\n\nపూర్వం మౌద్గల్యు డనే మునికి ఇంద్ర\nసేన అనే భార్య ఉండేది. మౌద్గల్యుడికి\nకుష్ఠవ్యాధి సోకటం చేత ఆమెకు భర్త\nనుంచి ఎలాటి సుఖమూ లేకుండా పోయింది.\nఆమె భర్త కోసం కలవరిస్తూ చనిపోయి,\nమరొక జన్మలో కాశీరాజు కుమార్తెగా\nపుట్టింది. ఆ జన్మలో ఆమె ఎంతో సౌందర్య\nవతి. అయినా ఆమెకు భర్త దొరకలేదు.\nఅందుకామె చాలా దుఃఖించి, పరమేశ్వ\nరుణ్ణి గురించి తీవ్రమైన తపస్సు చేయ\n\nనారంభించింది. కొంతకాలానికి పరమేశ్వ\nరుడు ఆమె ఎదట ప్రత్యక్షమై, \"ఏమి కోరి\nతపస్సు చేస్తున్నావు? నీ కేమి కావాలో\nకోరుకో.'' అన్నాడు.\n\nఆమె ఆత్రంగా, \"పతి, పతి, పతి, పతి,\nపతి!\" అని అయిదుమార్లు అన్నది.\n\n\"నీకు వచ్చే జన్మలో అయిదుగురు\nమహాపురుషులు భర్తలు కాగలరు,”\nఅన్నాడు మహేశ్వరుడు.\n\nతనకు అయిదుగురు భర్తలయేట\nట్టుంటే, తాను అందరికీ సమంగా సేవలు\nచేస్తూ, అందరినీ సమంగా సుఖపెట్టేటట్టు\nఅనుగ్రహించమని కాశీరాజు కూతురు\nమహేశ్వరుణ్ణి వేడింది.\n\nఆమె ఇప్పుడు ద్రౌపదిగా పుట్టి, పూర్వ\nజన్మలో పరమేశ్వరు డిచ్చిన వరాన్ని అను\nసరించి పాండవు అయిదుగురికీ భార్య\nకానున్నది.\n\nఈ సంగతి చెప్పి, కృష్ణద్వైపాయన\nముని ద్రుపదుడికి, పూర్వకాలం ఇలాటి\nవివాహాలుండే వనటానికి ఒక నిదర్శనం\nచెప్పాడు. అదేమిటంటే; నితంతు డనే\nరాజర్షికి సాల్వేయుడూ, శూరసేనుడూ,\nశ్రుతసేనుడూ, సారుడూ, అతిసారుడూ\nఅనే అయిదుగురు కొడుకులుండేవారు.\n\nఎంతో అన్యోన్యంగా ఉండే ఆ అయిదు\nగురూ కలిసి ఉశీనర రాజకుమార్తె అయిన\nఅజితను పెళ్ళాడి, ఆమె యందు ఆ అయిదు\nగురూ సంతానం కన్నారు. ఇది ఒకప్పుడు\nఉండిన ఆచార మే.\n\nవ్యాసుడైన కృష్ణద్వైపాయనుడే ఈ మాట\nచెప్పాక ద్రుపదుడికి సందేహనివృత్తి\nఅయింది. పాండవులందరూ తన కుమా\nర్తెను పెళ్ళాడటానికి సమ్మతించాడు.\n\nఆ రోజే మంచి లగ్నం ఉన్నది. చంద్రుడు\nపుష్యమి నక్షత్రంతో కలిసి ఉన్నాడు.\nఅందుచేత పాండవులకు ద్రౌపదితో ఆ రోజే\nవివాహం కావటం మంచిదని కృష్ణద్వైపా\nయనుడన్నాడు. ద్రుపదుడు వెంటనే వివాహ\nయత్నాలు ప్రారంభించాడు. కౌంపిల్య\nనగర మంతటా అరటిచెట్లూ, పోకగుత్తులూ\nఅమర్చారు. లేత రావిఆకుల తోరణాలు\nఅమర్చారు. అన్ని ఇళ్ళముందూ గంధం\nకలిపిన నీటితో అలికి, కర్పూరంతోనూ,\nముత్యాలతోనూ ముగ్గులు పెట్టారు. నగర\nమంతా అలంకరించబడి, జనంతో\nకిటకిట లాడింది. అంతటా పుష్పమాలలు\nకనిపించాయి. ను వాసనలు కొట్టాయి,\nమంగళాశీర్వచనాలు వినిపించాయి. ద్రుప\nదుడి భవనానికి ఈశాన్యాన పెళ్ళి\n\nపందిరి వేశారు. దానిని చక్కగా అలంక\nరించారు. దాని స్తంభాలకు ఆకుపచ్చ\nపట్టుబట్టలు చుట్టారు. రంగురంగుల బట్ట\nలతో చాందినీ అమర్చి, దానికి ముత్యాల\nమాలలూ, పుష్పమాలలూ వేళ్ళాడగట్టారు.\nబంగారు తిన్నె మీద అగ్నికుండం ఏర్పాటు\nచేశారు. బంగారు పాత్రలతో పుణ్యనదీ\nజలాలు తెచ్చిపెట్టారు.\n\nఅక్కడికి పాండవు లయిదుగురూ\nమంగళస్నానాలు చేసి. మేలి వస్త్రాలు\nధరించి వచ్చారు. చక్కని బట్టలూ, అలం\nకరణలూ ధరించి సఖులతో సహా ద్రౌపది\nకూడా వచ్చింది. ధౌమ్యుడు పుణ్యాహ\n\nవాచన మయాక ముందుగా ద్రౌపదినీ,\nధర్మరాజునూ పెళ్ళిపీటల మీద కూర్చో\nబెట్టి, హెూమం చేయించి, శాస్త్రోక్తంగా\nవారిద్దరికీ పాణిగ్రహణం చేయించాడు.\nతరవాత భీమార్జున నకుల సహదేవులు\nఅదే విధంగా ద్రౌపదిని పెళ్ళాడారు.\n\nద్రుపదుడు తన అల్లుళ్ళందరికి వేరు\nవేరుగా వెలలేని ఆభరణాలూ, ధనమూ,\nధనేతరాలూ, రధాలూ, గుర్రాలూ, ఏను\nగులూ, దాసీలూ, పాడిఆవులూ కానుక\nఇచ్చాడు. పాండవులు తన అల్లుళ్ళు అయి\nఉండగా దేవతలు కూడా తనను ఏమీ\nచెయ్యలేరని ద్రుపదుడికి తోచింది.\n\nవివాహ విధి పూర్తి కాగానే ద్రౌపది\nఅంతఃపురంలోకి తిరిగి వచ్చి, ఉత్తమాస\nనంలో అంతఃపుర స్త్రీల మధ్య కూర్చుని\nఉన్న కుంతీదేవి వద్దకు పోయి, సాష్టాంగ\nవందనం చేసి, చేతులు జోడించి నిల\nబడింది. కుంతీదేవి తన కోడలిని చూసు\nకుని ఎంతో ముచ్చట పడి ఆమెకు నీతులు\nచెప్పి, ఆశీర్వదించింది.\n\nపాండవులు ద్రౌపది ని పెళ్ళాడినట్లు\nతెలియగానే కృష్ణుడు ఆ అయిదుగురికీ\nఅంతులేని కానుకలు తీసుకువచ్చాడు.\nతరవాత పాండవులు కృష్ణుడితో సహా\nకాంపిల్యనగరం లోనే ఉండి సమస్త\nభోగాలూ అనుభవించసాగారు.\n\nద్రౌపదీ స్వయంవరంనాడు మత్స్య\nయంత్రాన్ని కొట్టి, కర్ణుడితో యుద్ధం చేసిన\nవాడు అర్జునుడేననీ, శల్యుస్ట్లో ఓడించిన\nవాడు భీముడనీ, పాండవులు లక్క\nయింట కాలిపోక సజీవులుగానే ఉన్నారనీ.\nఎలాగో వారు కుంతీదేవితో సహా ఆ ఆపద\nనుంచి బయట పడ్డారనీ రాజలోకానికి\nఇప్పుడు తెలిసిపోయింది.\n\nహస్తినాపురానికి తిరిగి వెళ్ళిపోయే\nదుర్యోధనుడికి కూడా ఈ మాట తెలిసింది.\nపాండవుల అదృష్టం చూసి దుర్యోధనుడు",
            "book_page_end": 54
        }
    ],
    "statistics": {
        "total_stories": 10,
        "author_counts": {
            "వి. మోహనరావు": 1,
            "ఆర్. సుభద్ర": 1,
            "చందమామ బృందం": 4,
            "పి. సత్యనారాయణ": 1,
            "ఎల్. కాంతారావు": 1,
            "సి. ఆంజనేయశర్మ": 1,
            "డి. పూర్ణచంద్రరావు": 1
        },
        "genre_counts": {
            "హాస్యం, జానపదం": 2,
            "నీతి కథ": 1,
            "జానపదం, సాహసం": 1,
            "బేతాళ కథ": 1,
            "సాహసం, జానపదం": 1,
            "హాస్యం, నీతి కథ": 1,
            "నీతి కథ, హాస్యం": 1,
            "హాస్యం, తెలివి కథ": 1,
            "పురాణం, పౌరాణిక కథ": 1
        }
    }
}