{
    "book_id": "చందమామ_1970_12",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "చరిత్ర విశేషం",
            "moral": "",
            "keywords": [
                "భారతయుద్ధం",
                "ధర్మరాజు",
                "రాజసూయం",
                "దుర్యోధనుడు"
            ],
            "characters": [
                "ధర్మరాజు",
                "దుర్యోధనుడు",
                "జరాసంధుడు"
            ],
            "locations": [
                "భారతదేశం"
            ],
            "content": "భారతయుద్ధం అతి దారుణమైనది. దానికి కారణాలు రకరకాలుగా చెప్పవచ్చు. అందరూ చెప్పుకునే కారణం దుర్యోధనుడి మత్సరం. కాని అసలు కారణం ధర్మరాజు చేసిన రాజ సూయం. రాజ సూయం యొక్క ప్రధానోద్దేశం సామ్రాజ్యాన్ని స్థాపిం చటం. దుర్యోధనుణ్ణి రారాజు అన్నారు. జరాసంధుణ్ణి సమ్రాట్టు అన్నారు. కాని వీరిద్దరూ 'సా మ్రా జ్యాలు ఏలినవారు కారు. ఆ కాలంలో ఆ పనికి పూనుకున్న వాడు ధర్మరాజే!",
            "book_page_end": 1
        },
        {
            "title": "అమాయకురాలు",
            "book_page_start": 2,
            "pdf_page_start": 20,
            "pdf_page_end": 22,
            "author": "సి. నాగార్జునరావు",
            "genre": "సాంఘిక కథ",
            "moral": "అమాయకత్వం మంచిదే అయినా, ఇతరులు మోసం చేయకుండా జాగ్రత్తగా ఉండాలి. నిజాయితీ, ప్రేమ గెలుస్తాయి.",
            "keywords": [
                "అమాయకత్వం",
                "కుటుంబం",
                "తోడికోడళ్లు",
                "శిల్పి విగ్రహం",
                "మోసం"
            ],
            "characters": [
                "కనకమ్మ",
                "శారద",
                "కనకమ్మ భర్త",
                "శిల్పి",
                "శిల్పి భార్య (విగ్రహం)"
            ],
            "locations": [
                "గ్రామం",
                "ఇల్లు"
            ],
            "content": "ఒక ఊరిలో ఒక శిల్పి ఉండేవాడు. అతనికి ఇద్దరు కొడుకులు. వారికి పెళ్ళిళ్ళు అయి భార్యలు కాపరానికి వచ్చారు. శిల్పి భార్యకు చిన్న కోడలైన కనకమ్మ అంటే ఎక్కువ ఇష్టంగా ఉండేది. కనకమ్మ కూడా అత్తగా రంటే ఎంతో ప్రేమాభిమానాలూ, భయ భక్తులూ కలిగి ఉండేది. పెద్ద కోడలు శారద అత్తగారంటే నిర్లక్ష్యంగా ఉండేది.\nకొంత కాలానికి శిల్పి భార్య చని పోయింది. శిల్పి ఆమె విగ్రహం నిలువెత్తుది తయారుచేసి ఇంట్లో ఒక పక్క పెట్టాడు. మరి కొంత కాలం గడిచాక శిల్పి కూడా కన్నుమూశాడు.\nఅత్తమామ లిద్దరూ పోయేసరికి, ఇంటి పెత్తనం దగ్గిర తోడికోడళ్ళిద్దరి మధ్యా చిన్న చిన్న ఘర్షణలు బయలుదేరాయి. ఈ ఘర్ష ణలు లేకుండా చేసుకోవటానికి అన్నదమ్ము లిద్దరూ కూడబలుక్కుని, ఇంటిని రెండు\nభాగాలుగా విభజించుకుని నివసించ సాగారు. రెండు భాగాలకూ మధ్యగా ఉన్న గదిలో శిల్పి భార్య విగ్రహం పెట్టారు.\nఆ విగ్రహం గురించి అన్నదమ్ము లేమీ పట్టించుకోలేదు. పెద్దకోడలు శారద కూడా విగ్రహం ఉన్న గదిలోకి అడుగు పెట్టక, తమ వేపు తలుపు బంధించి పెట్టింది. కాని కనకమ్మ అత్తగారు పోయిన దగ్గిరనుంచీ ఆ విగ్రహాన్నే అత్తగారులా చూసుకుంటూ, విగ్రహానికి నమస్కరించి, పూలు పెట్టి, \" ఆశీర్వదించండి, అత్తయ్యా! \" అని దణ్ణం పెట్టుకునేది; తాను ఏమి చెయ్య దలుచుకున్నా విగ్రహానికి చెప్పి చేసేది; \"ఇవాళ మీ కిష్టమైన కూర చేస్తున్నాను!” అని చెప్పేది. ఆమె చాలా అమాయకురాలు.\nఆమె అమాయికత్వం ఎంత దాకా పోయిం దంటే, ఒకనాడు ఆమె తన అత్తగారికి ఇష్ట మైన వంటకాలు తయారుచేసి, విగ్రహం\nముందు విస్తరి వేసి వడ్డించి, \" భోంచెయ్యండి. ఇవాళ మీరు భోంచేస్తేనేగాని నాకు ముద్దదిగదు,” అని పట్టుబట్టి కూర్చున్నది.\nతన తోడి కోడలును ఒక కంట కని పెడుతూ వుండిన శారద, తలుపు అవతల నుంచి, \" అత్తగారు ఎక్కడన్నా అందరి ఎదటా భోంచేస్తారా ఏం ? ఓ ఘడియసేపు ఒంటరిగా వదిలితే భోంచేస్తారు,” అన్నది.\n“నిజమే కద! \" అనుకుని కనకమ్మ తలుపు మూసి తమ భాగంలోకి వెళ్ళి పోయింది. వెంటనే శారద తలుపు తెరిచి, ఆకులో వడ్డించి ఉన్న పదార్థాలన్నీ పాత్ర లోకి తీసుకుని, తమ భాగంలోకి వెళ్ళి పోయి, మళ్ళీ తలుపు మూసేసింది.\nఒక ఘడియ గడిచాక కనకమ్మ అత్త గారి విగ్రహం ఉండే గదిలోకి వెళ్ళి చూస్తే ఖాళీ విస్తరి కనిపించింది. అత్తగారు నిజం గానే భోంచేసిం దనుకుని, ఆమె రోజూ అత్త గారి విగ్రహం ముందు విస్తరి వేసి వడ్డించి, \"తినండి, అత్తయ్యా,\" అని చెప్పి, ఇవత లకు వచ్చేస్తూండేది. ఒక ఘడియ అవతల వెళ్ళి చూస్తే విస్తరి ఖాళీగా ఉండేది.\nకనకమ్మ చేస్తున్న ఈ పని ఒకనాడు భర్త కంటపడింది. \"నీకేమైనా పిచ్చి పట్టిందా ఏమిటి? విగ్రహానికి భోజనం పెడు\nతున్నావేమిటి?\" అని అతను భార్య నడిగాడు.\n\"అత్తగారు రోజూ భోంచేస్తున్నారు. కావలిస్తే మీరే చూడండి,” అన్నది కనకమ్మ.\nఆమె భర్త తలుపు సందులలో నుంచి చూసేసరికి, అవతలి భాగంలో నుంచి తన వదినెగారు వచ్చి, విస్తట్లో వడ్డించిన పదార్థా లన్నీ గిన్నెలోకి తీసుకుంటూ ఉండటం కనిపించింది. శారద ఇలా చెయ్యటం తన అన్నకు ఎంత అవమానమో అతను గ్రహిం చాడు. అతను పరువుగా వదినెగారి దుర్బుద్ధి పోగొట్టే ఉపాయం ఏదా అని ఆలోచించాడు. అతను కనకమ్మతో, “ఇటు చూడు, కనకం !\nఇన్నాళ్ళుగా నువు అమ్మకు అన్నం పెడుతున్నావు గాని ఆమె ఏ రూపంలో వచ్చి భోంచేస్తున్నదీ నువు చూడనే లేదు. రేపు అన్నం పెట్టి, తలుపు సందులో నుంచి చూడు,” అన్నాడు.\n\"అలా చూస్తే, అత్తయ్య సిగ్గు పడతారేమో?” అన్నది కనకమ్మ.\n\" నువు చూస్తున్నట్టు ఆవిడకు ఎలా తెలుస్తుంది?\" అన్నాడు భర్త.\nకనకమ్మ తృప్తి పడి, మర్నాడు అత్తగారి విగ్రహం ముందు విస్తరి వేసి వడ్డించి, తలుపులో ఉన్న సందు గుండా లోపలికి చూసింది. ఆమెకు శారద కనబడింది.\nకనకమ్మ ఆశ్చర్యపోయింది. తన అత్త గారు తాను పెట్టిన భోజనాన్ని తన తోడికోడలి రూపంలో వచ్చి భోజనం చేసి ఇద్దరు కోడళ్ళకూ న్యాయం చేస్తున్నదన్నమాట! ఆవిడ ఇంటి పెద్దకోడలి రూపంలో రావటం కనకమ్మకు చాలా ఉచితంగా తోచింది.\nఆమె శారద వద్దకు వెళ్ళి, \"అక్కా, నువ్వెంత అదృష్టవంతురాలివి! అత్తయ్య నీ రూపంలో వచ్చి భోంచేస్తున్నారు. ఇక మీద నేను నిన్ను అత్తగారిలా చూసు కుంటాను!\" అన్నది.\nశారద ముఖం కందిపోయింది. కన కమ్మ నిజం తెలుసుకుని, తనతో వ్యంగ్యంగా మాట్లాడుతున్నదని అనుకుని, ఆమె విగ్రహం గదిలోకి రావటం మానేసింది.\nతాను రోజూ వడ్డించే భోజనం అత్తగారు తినటం మానేసిన సంగతి గమనించి కన కమ్మ, \"నేను తొంగి చూసిన సంగతి అత్త గారికి తెలిసినట్టున్నది. ఆమె భోజనం చెయ్యటం లేదు!\" అని భర్తతో విచారంగా చెప్పింది. భర్త ఆమెకు అసలు విషయం చెప్పి, ఊరడించాడు. శారద తనకు ముఖం చూపటానికి సిగ్గు పడుతూండటం గమ నించిన కనకమ్మ, తన భర్త చెప్పినది నిజమేనని గ్రహించింది.",
            "book_page_end": 4
        },
        {
            "title": "యుక్తిపరుడు",
            "book_page_start": 5,
            "pdf_page_start": 23,
            "pdf_page_end": 25,
            "author": "మల్లాది వెంకటకృష్ణమూర్తి",
            "genre": "రాజ కథ/యుక్తి కథ",
            "moral": "తెలివిగా వ్యవహరించడం ద్వారా శత్రువులను సులభంగా పట్టుకోవచ్చు.",
            "keywords": [
                "గూఢచారులు",
                "రాజద్రోహం",
                "బుద్ధిమతి",
                "శక్తిమంతుడు",
                "వ్యూహం"
            ],
            "characters": [
                "శక్తిమంతుడు (రాజు)",
                "శూరసేనుడు (రాజు)",
                "బుద్ధిమతి",
                "చారులు",
                "భటులు"
            ],
            "locations": [
                "విదర్భ దేశం",
                "కళింగ దేశం",
                "పాడుబడిన గుడి",
                "రాజదివాణం"
            ],
            "content": "పూర్వం విదర్భదేశాన్ని శక్తిమంతుడు అనే రాజు పరిపాలిస్తూండేవాడు. కళింగ రాజయిన శూరసేనుడికి విదర్భరాజ్యాన్ని కబళించాలని బుద్ధిపుట్టింది. విదర్భ వార్తలు ఎప్పటికప్పుడు అందజేయటానికి అనేక మంది చారులను నియోగించాడు.\nఈ సంగతి శక్తిమంతుడికి తెలిసింది. శూరసేనుడి చారులు కొందరు పట్టుబడ్డారు. మిగతా చారులకు హెచ్చరికగా ఉండ గలందులకు శక్తిమంతుడు పట్టుబడిన చారులను తీవ్రంగా శిక్షించాడు.\nఅయితే శక్తిమంతుడి దివాణంలోనే శూర సేనుడి చారులు తయారయారు. అంతఃపురంలో జరిగేవి కూడా శూరసేనుడికి తెలిసిపోతున్నాయి. ఈ సంగతి శక్తి మంతుడు గ్రహించాడు. ఆయన అంత రంగికులుగా మసలేవారిలోనే ఆయనకు ద్రోహం తలపెట్టి, శూరసేనుడి చారులుగా\nపని చేస్తున్న వాళ్ళున్నారని శక్తిమంతుడు రూఢి చేసుకున్నాడు.\nఈ ద్రోహులను పట్టివేయాలి. కాని తన పరివారంలో ద్రోహులెవరో, నమ్మదగిన వాళ్ళెవరో తెలుసుకోవటం శక్తిమంతుడికి చాలా కష్టమయింది. అందరూ నమ్మదగిన వారిలాగానే, రాజభక్తులలాగానే పైకి కనబడుతున్నారు.\nవారి అసలు రూపాలు తెలుసుకునే టందుకు బుద్ధిమతి అనేవాణ్ణి నియో గించాడు. ఈ బుద్ధిమతి అనేవాడు మంచి తెలివితేటలు గలవాడు. రాజుకున్న రహస్య సలహాదారులలో ముఖ్యుడు. అదీగాక, అతను ఇంతకుమునుపు కొందరు శూర సేనుడి చారులను బయట పెట్టటానికి సహాయ పడినవాడు. అంతఃపురంలోనే శత్రువుల చారులున్నట్టు మొదట ఆధారాలు సంపాదించినవాడూ అతనే.\nరాజుగారు నియోగించిన మీదట బుద్ధి మతి దివాణంలోని చారులను పట్టుకునే టందుకు దీర్ఘంగా ఆలోచించి ఒక నిర్ణ యానికి వచ్చాడు.\nమర్నాడు రాత్రి బుద్ధిమతి రాజుగారి కొలువులో ఉన్న ముఖ్యులను ఇరవై అయిదు మందిని తన ఇంటికి విందుకు ఆహ్వా నించాడు. వీరందరూ వచ్చారు. విందు జరిగింది. తరవాత బుద్ధిమతి ఒక్కొక్కరి తోనూ రహస్యంగా, \"ఇది నా వీడ్కోలు విందు. నేను శత్రువుల గూఢచారి నన్న విషయం రాజుగారు ఎలాగో పసి కట్టాడు. ఇవాళ విందుకు వచ్చిన వారిలో గూఢచారు\nలైనవాళ్ళ పేర్లు కూడా రాజుగారికి తెలిసి పోయాయి. ఈ గూఢచార్లందరినీ రేపు ఉదయం ఉరి తీయటానికి రాజుగారు ఏర్పాట్లు చేసి ఉన్నాడు. నేను దీపం ఉండ గానే ఇల్లు చక్క పెట్టుకోకపోతే, రాజు గారికి నా పైనగల అనుమానం రుజువయి, రేపు ఉరి పడనున్న వాళ్ళలాగే నేనూ ఉరి శిక్ష పడవలిసి వస్తుంది. అందుచేత నేను తెల్లవారే లోపల ఈ దేశపు పొలిమేర దాటి పోతున్నాను. ఈ సంగతి నీ కొక్కడికే చెబుతున్నాను. దీన్ని మరెవరికీ తెలియ నీయవద్దు. రహస్యంగా వుంచు, మరి సెలవు!\" అని చెప్పాడు.\nఇలా ప్రతి ఒక్కడికీ చెప్పి బుద్ధిమతి పంపెయ్యగానే నిజమైన రాజభక్తిగల వారందరూ తిన్నగా అంతఃపురానికి వెళ్ళి, రాజుగారికి బుద్ధిమతి రహస్యం చెప్పేశారు.\n‘\" ఆ దుర్మార్గుడి సంగతి నేను కనిపెడు తూనే ఉన్నాను. అతను పొలిమేర దాటి పోకుంటా వేగులవాళ్ళను అదివరకే ఉంచాను. మీరు నిశ్చింతగా ఇళ్ళకు పోయి సుఖంగా నిద్రపొండి,\" అని ధైర్యం చెప్పి వారిని పంపేశాడు రాజు.\nతెల్లవారు జామున బుద్ధిమతి తన ఇంటి నుంచి బయలుదేరి, గుర్రం మీద అతి వేగంగా పొలిమేర కేసి వెళ్ళాడు. అతను పొలిమేరను సమీపించేసరికి చెట్ల చాటు నుండి ఇద్దరు అశ్వికులు అతన్ని సమీ పించారు.\nవాళ్ళు రాజుగారి కొలువులో ఉన్నవారే. వారిని చూసి బుద్ధిమతి, \"మీరు కూడా వచ్చారా? మంచిపని చేశారు!\" అన్నాడు.\n“అవును, మేము కూడా నీతో వచ్చేస్తాము. నిన్న రాత్రి మీ ఇంటి నుంచి వచ్చాక మాకు నిద్ర పట్టలేదు. మామీద రాజుగారికి రుజు వులు కూడా దొరికినాక మేము పారిపోక, ఉరి పడటం అవివేకంగద. నువు తెలివిగల వాడివి గనక ముందే జాగ్రత్త పడ్డావు.” అన్నారు వాళ్ళు.\n\" రండి, పోదాం. సమీపంలో ఒక పాడు పడిన గుడి ఉంది. అక్కడ కాస్త విశ్రాంతి తీసుకుందాం,” అన్నాడు బుద్ధిమతి.\nముగ్గురూ గుడిని సమీపించి, గుర్రాలను దిగి గుడి లోపలికి వెళ్ళారు. మరుక్షణమే శక్తిమంతుడి భటులు వచ్చి వారిని చుట్టు ముట్టారు. బుద్ధిమతితోపాటు రాజద్రోహు లిద్దరూ రాజుగారి వద్దకు తీసుకుపోబడ్డారు.\nరాజు అడిగిన మీదట రాజద్రోహులు తమ నేరం ఒప్పుకున్నారు. రాజు బుద్ధిమతి చాతుర్యాన్ని బహిరంగ సభలో మెచ్చుకుని, అతన్ని ఘనంగా సత్కరించాడు.",
            "book_page_end": 7
        },
        {
            "title": "రాతిరథం-3",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహస కథ/జానపద",
            "moral": "శత్రువుల బలహీనతను గుర్తించి, తెలివైన వ్యూహంతో ప్రమాదం నుండి బయటపడాలి.",
            "keywords": [
                "రాతిరథం",
                "రాకుమారి",
                "అపహరణ ప్రయత్నం",
                "మహేంద్ర నగరం",
                "జీవదత్తుడు",
                "ఖడ్గవర్మ"
            ],
            "characters": [
                "జీవదత్తుడు",
                "ఖడ్గవర్మ",
                "పద్మావతి (రాకుమారి)",
                "పద్మ సేనుడు (రాజు)",
                "సోమదేవుడు (మంత్రి)",
                "ప్రతాపచంద్రుడు (యువరాజు)",
                "యువవైద్యుడు"
            ],
            "locations": [
                "పద్మపురం",
                "అతిథిగృహం",
                "రాజప్రాసాదం",
                "మహేంద్ర నగరం",
                "అరణ్యం",
                "వింధ్యారణ్యం"
            ],
            "content": "[ రాకుమారి పద్మావతి, ఖడ్గ జీవదత్తులకు తనకు దొరికిన ఒక బొమ్మ రాతిరథాన్ని\nచూపి, వింధ్యపర్వత ప్రాంతాల్లో వున్న అలాంటి పెద్ద రాతిరథాన్ని కదిలించమన్నది.\nఆ రాత్రి వాళ్ళను ముగ్గురు మనుషులు చంపజూచారు. ఖడ్గవర్మ వాళ్ళల్లో ఒకడి కాలు\nతెగ్గొట్టాడు. ఆ సమయంలో రాజభటులు అక్కడికి పరిగెత్తుకు వచ్చారు. తరవాత—]\nప్రహరీ గోడ అవతల రేగిన కలకలం వింటూనే జీవదత్తుడు అతిథిగృహం నుంచి, ఖడ్గవర్మ వున్న చోటుకు పరిగెత్తాడు. ఖడ్గ వర్మ గోడ అవతల జరుగుతున్న గొడవ ఆలకిస్తున్నాడు. రాజభటులు కాలు తెగిన ముసుగు వ్యక్తిని ప్రశ్నిస్తున్నారు. వాళ్ళకు జవాబుగా వాడు పెద్దగా మూలుగుతున్నాడు.\nఖడ్గవర్మ ఒకటి రెండు మాటల్లో జరిగిన దంతా జీవదత్తుడికి చెప్పాడు. జీవదత్తుడు ఆలోచించాడు; ఒక ముసుగువాడి శవం తామున్న అతిథిగృహంలో వున్నది, ఒకడు పారిపోయాడు, మరొకడు కాలు తెగి రాజ- వీధిలో పడివున్నాడు ! ఆ ముసుగువాళ్ళను పంపిన శత్రువు లెవరై వుంటారు?\nతక్షణం చేయవలసిన పనిని గురించి ఒక నిర్ణయానికి వచ్చిన జీవదత్తుడు, ప్రహరీగోడ ఎక్కి అవతల వున్న రాజభటు లతో, \"మీరు కేకలు వేసి గొడవ చేస్తే పది\nమందీ పోగవుతారు. ఈ ముసుగువాడు రాజగృహంలో ప్రవేశించ చూసి, తగిన శాస్తికి గురయ్యాడు. అంతా రాజుగారు చూసుకుంటారు. వాళ్లె గోడమీదగా లోపలికి పడవెయ్యండి!\" అన్నాడు.\nరాజప్రాసాదం లోపలి నుంచి మాట్లాడు తున్నాడు గనక జీవదత్తుడు ఎవరో ముఖ్య రాజోద్యోగి అయివుంటాడని భావించి, రాజ భటులు కిక్కురుమనకుండా ముసుగువాణ్ణి పైకెత్తి గోడ మీద వున్న జీవదత్తుడికి అందించారు. జీవదత్తుడు వాణ్ణి దిగువ నున్న ఖడ్గవర్మ కేసి జార్చి, గోడ మీంచి కిందికి దూకాడు.\nఇప్పుడు కాలుపోగొట్టుకున్న ఆ ముసు గువాడి ముఖాన ముసుగు ఏంలేదు. ఆ నల్లటి వస్త్రం భుజం మీది నుంచి వేలాడుతున్నది. జీవదత్తుడు దాన్ని చించి యింకా రక్తం కారుతున్న వాడి కాలి గాయానికి గట్టిగా బిగించాడు. తరవాత అతడూ, ఖడ్గవర్మా వాణ్ణి తమ అతిథి గృహంలోకి మోసుకుపోయి, నేల మీద పడుకోబెట్టారు.\n“నువ్వెవరివి? మమ్మల్ని చంపేందుకు నిన్నూ, నీ అనుచరుల్నీ పంపిన వాళ్లెవరు? '' అని ప్రశ్నించాడు, జీవదత్తుడు వాణ్ణి.\nవాడు దాహం అన్న సూచనగా చేయి ఆడించాడు. ఖడ్గవర్మ ఒక పాత్రలో నీళ్ళు తెచ్చి వాడి నోటికి అందించాడు. దాహం తీరిన తరవాత వాడు బాధతో మూలుగుతున్నప్పటికీ, కాస్త మైకం వదిలి యీ. లోకంలోకి వచ్చినవాడిలా, చుట్టూ ఓ మారు కలయజూశాడు. అతడి దృష్టికి జీవ దత్తుడి దండం దెబ్బకు ప్రాణాలు కోల్పో యినవాడి శవం-గదికి ఓ మూలగా కని పించింది. దాన్ని చూస్తూనే వాడు పెద్దగా మూలిగాడు.\nజీవదత్తుడు అతడితో, “ ఒరే, నువ్వెవరు? నిన్ను పంపిన దుర్మార్గు లెవరు? నిజం .\nచెప్పావో రాజవైద్యుణ్ణి పిలిపించి నువ్వు రక్తస్రావంతో చావకుండా బతికే మార్గం చూస్తాను,” అన్నాడు.\nఆ మాటకు కాలు తెగినవాడు గట్టిగా కళ్ళు మూసుకుని ఒకటి రెండు క్షణాలు మౌనంగా వూరుకుని, తరువాత కళ్ళు తెరిచి, జీవదత్తుణ్ణి, ఖడ్గవర్మనూ ఓసారి పరీక్షగా చూసి, “మీరు క్షత్రియులు, నేనూ క్షత్రి యుణ్ణి. ముందు నాకు చికిత్స చేయించటం ధర్మం!'” అన్నాడు.\nఆ మాటలు ఖడ్గవర్మకు చాలా కోపాన్ని తెప్పించినై. అయినా అతడు దాన్ని తొక్కి పెడుతూ, \"నీచుడా! నువ్వు క్షత్రియుడ వేమోగాని, క్షాత్రం మాత్రం నీలో లేదు. దొంగచాటుగా వచ్చి, నిద్రపోతున్న మమ్మల్ని చంప జూచినవాడివి, నీ వెలాంటి క్షత్రియు డివి!'' అన్నాడు.\nజీవదత్తుడు, ఖడ్గవర్మను కొంచెం శాంతించమని చెప్పి, బయటికిపోయి రాజ భవనం కాపలావాడొకణ్ణి పిలిచి, వాడితో త్వరగా వైద్యు డెవరినైనా పిలుచుకు రమ్మని చెప్పాడు.\nకాపలావాడు వైద్యుణ్ణి తెచ్చే లోపల జీవదత్తుడు, కాలు తెగినవాణి మరొకసారి నిజం చెప్పమని ప్రశ్నించాడు. దానికి వాడు కొంచెంసేపు తటపటాయించి, చివరకు, \"అయ్యా, నా ప్రాణాలు మీ చేతుల్లో వున్నవి!....చెప్పక తప్పదు. నేను మహేంద్రనగరం రాజుగారి రెండవ కుమా రుణ్ణ. ఈ చచ్చినవాడు మంత్రిగారి మూడో కుమారుడు. ఆ పారిపోయినవాడు, సేనాపతి పెద్ద కొడుకు,” అన్నాడు.\n\"నిజమా? అలా అయితే, ఆ తరవాతి కథ మహ బావుంటుంది! మరి, మీ ముగ్గురు మహావీరులూ, ఈ పద్మపురంలో ముసుగులు తగిలించుకుని రాత్రివేళ కొంపలకు కన్నా లేస్తున్నారెందుకు? తమ పేరు?\" అన్నాడు జీవదత్తుడు.\n“నా పేరు ప్రతాపచంద్రుడు. నేను ఈ పరాయి నగరంలో రాత్రివేళ యింత సాహసానికి ఒడిగట్టటానికి కారణం, ప్రేమ!” అన్నాడు కాలు తెగినవాడు.\n\"పేరులో తప్ప మీలో ప్రతాపం లేదు, ప్రతాపచంద్రా ! మీ ప్రవర్తనా, చేయబూనిన పనీ: పిరికివాళ్ళూ, దుష్టులూ చేసేది. సరే, ప్రేమ అన్నారే, ఏమిటా ప్రేమ?” అని అడిగాడు జీవదత్తుడు.\nప్రతాపచంద్రుడు బాధతో మధ్య మధ్య మూలుగుతూ, ఖడ్గ జీవదత్తులకు, తాను రాకుమారి పద్మావతిని ప్రేమించాననీ, ఆమె మహావీరుణ్ణి తప్ప వివాహ మాడనని ప్రతిన బట్టటంతో, తన మిత్రులతో కలిసి, ఈ నగరం వచ్చి ఆమెను అపహరించుకు పోజూశాననీ చెప్పాడు. కాని, తన ప్రయత్నా నికి ఆటంకంగా ఖడ్గ, జీవదత్తులు కనిపించా రనీ--అందుకే ముందు వాళ్ళను తుద ముట్టించేందుకు ప్రయత్నించాననీ అన్నాడు.\nప్రతాపచంద్రుడు రాకుమారిని అపహ రించుకు పోవటానికి, తామిద్దరూ ఎలా ఆటంకంగా పరిణమించారో ఖడ్గ జీవదత్తు లకు అర్థం కాలేదు. చావు బతుకుల మధ్య వూగిసలాడుతున్న వాడి మాటలు హేతు బద్ధంగా వుండే అవకాశం లేదన్నాడు జీవ\nదత్తుడు, ఖడ్గవర్మతో. ఇంతలో కాపలా వాడు ఒక యువ వైద్యుణ్ణి అక్కడికి తీసుకువచ్చాడు.\nఈ వచ్చిన యువవైద్యుడు రాజవైద్యుడి దగ్గిర వైద్యవిద్య నేర్చుకుంటున్నవాడు. అతడికి యీ నాటివరకూ సొంతాన ఎవరికీ చికిత్స చేసే అవకాశం చిక్కలేదు. అందు వల్ల బాధతో మూలుగుతున్న ప్రతాప చంద్రుణ్ణి చూస్తూనే, “ఆహాఁ, కాలు తెగి పోయిందా? కుడికాలై పోయిందిగాని, ఎడమ కాలైతే తిరిగి కుట్టి, కట్లు కట్టేసి వుందును,\" అన్నాడు వెంట తెచ్చుకున్న సంచీలోంచి మందుమాకులు తీస్తూ.\nకల్లా రాజు పద్మ సేనుడూ, మంత్రి సోమ దేవుడూ అతిథి గృహం దగ్గిరకు వచ్చి, బయట నిలబడి, కాపలావాడి చేత ఖడ్గ జీవ దత్తులకు కబురు చేశారు. వాళ్ళిద్దరూ బయిటికి వచ్చి, రాజునూ, మంత్రినీ చూసి ఎక్కడలేని ఆశ్చర్యం పొందారు.\nవాళ్ళ ఆశ్చర్యాన్ని గమనించిన మంత్రి చిన్న గొంతుతో, \"మాకు ఈ జరిగి పోయిన దుర్ఘటన సంగతి ఎలా తెలిసిందనా మీ ఆశ్చర్యం? గోడలకు చెవు లుంటాయి; కాపలావాళ్ళు కూడా వుంటారు! సరే, యింతకూ ఆ ప్రతాపచంద్రుడు బతుకు\n\"కాలు తెగిపోయి చాలా సేపయింది. మనిషి చావకుండా కాపాడండి, చాలు. రాజుగారు చాలా సంతోషిస్తారు,” అన్నాడు జీవదత్తుడు.\n“ నా చేతుల్లో యింతవరకూ ఎవరూ చావలేదు. నా సొంతాన యీ నాటివరకూ ఎవరికీ వైద్యం చేసింది కూడా లేదను కోండి!'' అంటూ యువవైద్యుడు, ప్రతాప చంద్రుడి కాలికి కట్టి వున్న వస్త్రం ముక్కను విప్పి, గాయానికి మందులు పూసి, తిరిగి కట్టుక ట్టేశాడు.\nయువవైద్యుడు యీ విధంగా తన పని పూర్తి చేసుకుని బయిటికిపోయిన పావు గంట\nతాడా? అతణ్ణి ఏం చేయదలిచారు?” అని అడిగాడు.\nరాజు, ఖడ్గ జీవదత్తుల ముఖాల కేసి తీవ్రంగా చూస్తూ వూరుకున్నాడు. ఆయనకు యీ ప్రతాపచంద్రుడి కారణంగా మహేంద్ర నగర రాజుతో యుద్ధంలాటిది రావచ్చన్న అనుమానం పట్టుకున్నది. ఈ పరిణామానికి కారకులు ఖడ్గ జీవదత్తులే అని ఆయన కు అనిపించింది.\nజీవదత్తుడు. రాజు మౌనానికి కారణం గ్రహించి, జరిగినదంతా ఆయనకు నివే దించి, \"మహారాజా! మేము ఆత్మరక్షణకు మాత్రమే యిలా చేయవలసి వచ్చింది.\nపైగా అప్పట్లో మాకు యీ ముసుగు వ్యక్తుల నాయకుడు మహేంద్ర నగరరాజ కుమారుడని తెలియదు,” అన్నాడు.\n“సరే, జరిగిందేదో జరిగింది. - ఇప్పుడేం చేస్తే బావుంటుంది?\" అన్నాడు రాజు. ఆ ప్రశ్న మంత్రినీ, ఖడ్గజీవదత్తుల్నీ కూడా ఉద్దేశించి మరీ ఆయన అడిగాడు.\nమంత్రి సోమదేవుడేమంటాడో చూద్దా మని జీవదత్తుడు కొద్దిసేపు జవాబివ్వకుండా వూరుకున్నాడు. కాని, సోమదేవుడు కొంచెం సేపు ఆలోచిస్తూ వూరుకుని తరవాత జీవ దత్తుడితో, \"మహా రాజు గారికీ, నాకూ యీ జరిగిన విపత్తు తెలియదే అనుకుందాం. అప్పుడు మీ ఇద్దరూ ఏం చేసి వుండేవాళ్లు?\" అని ప్రశ్నించాడు.\nజీవదత్తుడు, ఖడ్గవర్మ కేసి చూశాడు. ఖడ్గవర్మ నువ్వే చెప్పమన్న సూచనగా తలా డించి వూరుకున్నాడు. అప్పుడు జీవదత్తుడు, మహారాజూ, మహామంత్రీ మా ప్రవర్తనలో ఎలాంటి తొందరపాటూ లేదని ఒప్పుకుంటా రనుకుంటాను. ఈ ప్రతాపచంద్రుణ్ణి ఏమి చేయాలనేది మాకై మేము నిర్ణయించ గలిగితే—యిలా చేస్తాం. ఇతణ్ణి తెల్లవారే లోపలే నగరం దాటించి అరణ్యంలో ఏ చెట్టు కిందో పడుకోబెట్టి, మా దారిన\nమేము రాతిరథం కోసం వింధ్యారణ్యాలకు పోతాం.” అన్నాడు.\n\"బహుశా అరణ్యంలో అతణ్ణి ఏ క్రూర మృగమో తినేస్తుంది. కాని పారిపోయిన సేనాని కొడుకు మూడోవాడి మాటేమిటి? వాడు మహేంద్రనగరం చేరి జరిగిన దంతా తమ రాజుకు చెప్పేస్తాడు గదా!\" అన్నాడు, పద్మ సేన మహారాజు.\n“అందువల్ల . మహారాజుకు ఎలాంటి చిక్కూ రాదు. వాడు మా ఇద్దరిని గురించే చెపుతాడు. ఆ రాజు మా మీద పగసాధిం చేందుకు ప్రయత్నిస్తాడు. మంత్రి కొడుకు శవాన్నీ, ప్రతాపచంద్రుకో నగరం దాటించి\nతీసుకుపోయేందుకు మాకు ఒక బండీ, అనుమతి పత్రం యిప్పించండి, చాలు. తక్కిన పనులన్నీ. అరణ్యంలో మేం పూర్తి చేస్తాం,” అన్నాడు జీవదత్తుడు.\nపద్మ సేన రాజూ, మంత్రీ కొంచెం దూరంగా పోయి కొద్దిసేపు ఏదో మాట్టాడు కుని తిరిగి ఖడ్గజీవదత్తుల దగ్గిరకు వచ్చారు. వాళ్ళిద్దరికీ జీవదత్తుడు చెప్పిన ఉపాయం దివ్యంగా కనిపించింది.\n“సరే, మీరు కోరినట్టే వేగవంతమైన రెండెద్దులను పూన్చిన బండీ యిప్పిస్తాను. శవాన్నీ, ఆ ప్రతాపుణ్ణి దాంట్లో వేసుకుని సూర్యోదయం లోపల నగరం దాటి అరణ్యం చేరండి.\" అన్నాడు రాజు.\nరాజుగారి ఆజ్ఞ కాగానే కాపలావాడు రెండెడ్లను కట్టిన ఒండీ ఒక దాన్ని, వెనకా ముందు తెరలు కట్టి తీసుకువచ్చాడు. నగర ద్వారాన్ని కాపలా కాసేవాళ్ళకు ఎడ్లబండిని బయిటికి వదలవలసిందిగా సోమదేవుడు\nపత్రం రాసి, దానిమీద తన సొంత ముద్ర వేసి జీవదత్తుడికి యిచ్చాడు.\nఖడ్గ, జీవదత్తులు మహేంద్రనగర మంత్రి కొడుకు శవాన్నీ, సొమ్మసిల్లి పడివున్న ప్రతాపచంద్రు బండిలో వేసుకుని, దాని గూడుకు వెనకా ముందూ తెరలు అడ్డం కట్టి, బండి తోలుకుంటూ పోయి నగర ద్వార రక్షకులకు మంత్రిగారి ఆజ్ఞాపత్రం చూపారు. ద్వారరక్షకులు మారుమాటాడకుండా బండిని బయిటికి పోనిచ్చారు.\nనగరం వదులుతూనే ఖడ్గ జీవదత్తులు ఎడ్లను గట్టిగా అదిలించి, అరణ్యంలో తమకు తెలిసిన పశువుల కాపరి వృద్ధుడున్న గుడిశె కేసి వేగంగా బయలుదేరారు. అదే సమయంలో ప్రాణాలతో బతికి బయటపడిన ప్రతాపచంద్రుడి మిత్రుడు, జరిగిన సంగతి తమ రాజుకు చెప్పేందుకు గుర్రం మీద శరవేగంతో మహేంద్రనగరం దిక్కుకేసి బయలుదేరాడు. — (ఇంకా వుంది)",
            "book_page_end": 16
        },
        {
            "title": "నవ్విన దొంగ",
            "book_page_start": 17,
            "pdf_page_start": 35,
            "pdf_page_end": 39,
            "author": "సాదనాల చంటిబాబు రచన ఆధారంగా",
            "genre": "బేతాళ కథ",
            "moral": "ధనార్జన మనిషికి దురాశనూ, స్నేహానికి ద్రోహాన్నీ నేర్పుతుంది. ద్రోహులు శిక్షార్హులు.",
            "keywords": [
                "స్నేహం",
                "ద్రోహం",
                "వర్తకం",
                "ధనం",
                "దురలవాట్లు",
                "కారాగారం",
                "బేతాళ కథ"
            ],
            "characters": [
                "విక్రమార్కుడు",
                "బేతాళుడు",
                "తారానాథుడు",
                "సోమనాథుడు",
                "రాజు",
                "దొంగ"
            ],
            "locations": [
                "కుగ్రామం",
                "రాజధాని నగరం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానానికి నడవసాగాడు. అప్పుడు శవం లోని బేతాళుడు, \" రాజా, నువు ఏ స్నేహి తుడి కొరకైనా ఇలా శ్రమపడుతున్న పక్షంలో స్నేహితులను గుడ్డిగా నమ్మకు. పరిస్థితుల ప్రభావం వల్ల ఆప్తమిత్రులే ద్రోహులవుతారు. స్నేహభావంతో చెడిపోయిన తారానాథుడి కథ చెబుతాను, శ్రమ తెలియకుండా విను,\" అంటూ ఇలా చెప్పసాగాడు:\nఒక కుగ్రామంలో తారానాథుడూ, సోమ నాథుడూ అని ఇద్దరు ఆప్తమిత్రులుండే వారు. వాళ్ళు ధనార్జన చేయదలచి, తమ గ్రామం విడిచి పెట్టి, దూరదేశాలకు వెళ్ళి వర్తకం చేసి మంచి లాభాలు గడించారు. ఆ లాభాలను ఇద్దరూ సమంగా పంచుకుని, తమ తమ ఇళ్ళలో స్థిరపడ్డారు.\nతారానాథుడు తన డబ్బును పొదుపుగా వాడుకుంటూ, ఏ లోటూలేకుండా సుఖ జీవనం చేస్తూ వచ్చాడు. కాని సోమనాథుడు హెచ్చుకాలం రాజధానీనగరంలోనే గడు పుతూ, తాగుడూ, జూద మూ అలవాటు చేసుకుని, త్వరలోనే తనకున్నదంతా తగ లేసి, కట్టుగుడ్డలతో మిగిలాడు.\nఒక రోజు సాయంత్రం తన ఇంటికి వచ్చిన సోమనాథుణ్ణి చూసేసరికి తారా నాథుడికి కళ్ళ నీళ్ళ పర్యంతమయింది. సోమనాథుడు వాడిన ముఖంతో, జుట్టురేగి, కట్టినబట్టలు మాట్టికొట్టుకుని, దరిద్ర దేవతలాగా ఉన్నాడు.\n\" ఏమిటి సోమనాథా ? ఇలాటి దుస్థితి నీ కెలా వచ్చింది? '' అంటూ తారానాథుడు అతనికి కొత్తబట్ట లిచ్చి, చక్కగా భోజనం పెట్టి, ఆ రాత్రి అతను సుఖంగా నిద్ర పోవటానికి సౌకర్యం కలిగించాడు.\nఅయితే సోమనాథుడికి ఆ రాత్రి నిద్ర పట్టలేదు. తన మిత్రుడు చూపిన ఆదరానికి అతను సంతోషించక పోగా ఈర్ష్య పడ్డాడు. తనతో సమంగా డబ్బు పంచుకున్న తారా నాథుడు మహారాజుగా జీవించట మేమిటి? తాను తిండికీ, బట్టకూ కూడా లేనివాడు కావటమేమిటి?\nపచ్చి తాగుబోతుగా తయారైన సోమ నాథుడికి, ఈ సంగతి తలుచుకున్న కొద్దీ తారానాథుడి పైన పట్టరాని ద్వేషం కలి గింది. ఒక రాత్రివేళ అతను తన మంచం మీది నుంచి లేచి, మూలనున్న కర్ర తీసుకుని, నిద్రపోతున్న తారానాథుణ్ణి స్పృహతప్పి పోయేటట్టు కసికొద్దీ కొట్టి, అప్పటి కప్పుడే రాజధానికి బయలుదేరి పోయాడ.\nమర్నాడు అతను రాజుగారి న్యాయసభకు వెళ్ళి, \"మహారాజా, మా గ్రామంలో తారా నాథుడని నా బాల్యమిత్రు డొకడున్నాడు. నేను దేశాంతరాలకు వెళ్ళి, వర్తకం చేసి\nధనం సంపాదించుకుని తిరిగి వచ్చేసరికి అతను నా ఇల్లు ఆక్రమించుకున్నాడు; బాల్యస్నేహితుడు గదా అని మంచిగా నా యిల్లు ఖాళీ చేసి ఇయ్యమంటే నన్ను పట్టుకుని చావగొట్టాడు. తమరు నా దుస్థితి గమనించి నాకు న్యాయం జరిగేటట్టు అను గ్రహించాలి,” అన్నాడు.\nరాజు తన భటులను గ్రామానికి పంపి తారానాథుణ్ణి రప్పించాడు. సోమ నాథుడు కిందటి రాత్రి కొట్టిన దెబ్బ లతో సగం చచ్చి ఉన్న తారానాథుడు భటుల సహాయంతో రాజుగారి కెదురుగా నిలబడ్డాడు.\n\"నువు ఉంటున్న ఇల్లు సోమ నాథుడిదిట. ఆ మాట నిజమేనా?\" అని రాజు తారానాథుణ్ణి అడిగాడు.\nతారానాథుడు సోమనాథుడి కేసి చూసి, సంగతి గ్రహించి, \"నిజమే, మహారాజా ! ఆ ఇల్లు సోమనాథుడిదే! \" అన్నాడు.\n\"ఆ ఇల్లు ఖాళీ చెయ్యమంటే, నువు సోమనాథుణ్ణి కొట్టినమాట నిజమేనా?\" అని రాజు మళ్ళీ అడిగాడు.\nతన మీద ఇలాటి ఫిర్యాదు చేసిన సోమ నాథుడి మనస్థితికి జాలిపడి తారానాథుడు, \"నిజమే, మహారాజా!\" అని తలవంచు కున్నాడు.\nసోమనాథుడు స్నేహభావమనేది ఎలా ఉంటుందో పూర్తిగా మరిచిపోయి ఉండటం చేత, తారానాథుడు తను కొట్టిన దెబ్బలతో మతిచెడి అలా జవాబులు చెబుతున్నా డనుకున్నాడు.\nరాజు తారానాథుణ్ణి దోషిగా నిర్ణయించి అతనికి కారాగార శిక్ష విధించాడు.\nభటులు అతన్ని తీసుకు పోయారు.\nఈ తీర్పు వినగానే, విచారణ నిమిత్తం తీసుకురాబడిన దొంగ ఒకడు సభ అంతా మారు మోగేటట్టు గట్టిగా నవ్వాడు.\nసభ ముగియగానే రాజుగారు దొంగను తన వద్దకు పిలిపించి, \" ఎందు కలా\nనవ్వావు?” అని అడిగాడు. దొంగ ఆయనకు తాను నవ్విన కారణం చెప్పాడు.\nరాజు వెంటనే సోమనాథుడి వద్దకు ఒక మనిషిని పంపించి, \"ఇవాళ తమరు రాజుగారి ఇంట అతిథిగా ఉంటున్నారు! ” అని చెప్పి తన వెంట రాజభవనానికి తీసుకుపోయాడు.\nరాజుగారు తనకు అనుకూలంగా తీర్పు ఇవ్వటమేగాక, తన మీద ఆదరం కూడా చూపుతున్నందుకూ, తన ఎత్తు సులువుగా పారినందుకూ సోమనాథుడు అమిత ఆనందం పొందాడు.\nఅతనికి రాజభవనంలో ఒక మంచి గదిలో బస ఏర్పాటు చేశారు. అక్కడ అతనికి భోజనమూ, తాగుడూ సమకూర్చ బడింది. అతను సుఖంగా తిని, తాగి, చల్ల గాలి కోసం కిటికీ తెరిచి చూసేసరికి, అవతలి గదిలో సంకెళ్ళు వేసిన తారానాథుడు కనిపించాడు.\nసోమనాథుడు అతన్ని పిలిచి, \"ఎలాగూ నీ జీవితం ఖైదులో వెళ్ళిపోవలిసిందే. నువు నీ డబ్బు ఎక్కడ దాచావో చెప్పు? \" అని అడిగాడు.\nతారానాథుడు అతని వంక జాలిగా చూసి, “నా ఇంటి తూర్పు గదిలో నా ధన\nమంతా రహస్యంగా దాచాను. అది తీసుకుని, ఇకనైనా దురలవాట్లు మాని సుఖంగా జీవించు,” అన్నాడు,\nమరుక్షణమే సోమనాథుడున్న గదిలోకి ఇద్దరు భటులు వచ్చి, అతన్ని పట్టుకు తీసుకుపోయారు.\nమర్నాడు సభలో రాజుగారు సోమనాథు డికి యావజ్జీవ కారాగారశిక్ష విధించాడు. తారానాథుడి శిక్ష అలాగే ఉండిపోయింది.\nబేతాళుడీ కథ చెప్పి, \"రాజా, దొంగ ఎందుకు నవ్వాడు? అతను రాజుకు రహస్యంగా ఏం చెప్పి ఉంటాడు? సోమ నాథుడే దోషి అనీ, తారానాథుడు నిర్దోషి అనీ తేలిపోయాక రాజు సోమనాథుణ్ణి శిక్షించటం భావ్యంగానే ఉన్నది గాని, తారా నాథుడి శిక్ష ఎందుకు రద్దు చెయ్యలేదు? ఈ అనుమానాలకు తెలిసి కూడా సమా ధానం చెప్పకపోయావో నీ తల పగిలిపో తుంది,'' అన్నాడు.\nదానికి విక్రమార్కుడు, “ చచ్చేటట్టు దెబ్బలు తిన్నట్టు కనిపిస్తున్న తారానాథుడు తాను సోమనాథుణ్ణి కొట్టానంటే రాజు నమ్మి తీర్పు చెప్పినందుకు దొంగ నవ్వాడు. ఆ దొంగ రాజుతో తారానాథుడి జవాబులు నమ్మతగినవికావనీ, అసలు సంగతి మరో విధంగా విచారించమని చెప్పి ఉంటాడు. అందుకే రాజు నిజం తెలుసుకోవటానికి సోమనాథుడికి ఆతిథ్య మిచ్చాడు. సోమ నాథుడితో బాటు రాజు తారానాథుణ్ణి కూడా ఎందుకు శిక్షించాడంటే ఇద్దరూ అన్యాయం కొనసాగటానికి సమంగానే పని చేశారు. సోమనాథుడి నేరం సఫలం కావటానికి తారా నాథుడు చేతనయినదంతా చేశాడు. అందు చేత అతను శిక్షార్హుడు,\" అన్నాడు.\nరాజుకీ విధంగా మౌనభంగం కలగగానే బేతాళుడు శవంతో సహా మాయమై తిరిగి చెట్టెక్కాడు.\n(కల్పితం)\n(సాదనాల చంటిబాబు రచన ఆధారంగా)",
            "book_page_end": 21
        },
        {
            "title": "రాజయోగం",
            "book_page_start": 22,
            "pdf_page_start": 40,
            "pdf_page_end": 42,
            "author": "పి. వీరేశం",
            "genre": "జానపద కథ",
            "moral": "జ్యోతిష్య సలహాలను పాటించడం, అలాగే నియమాలు/ప్రమాణాలు నిలబెట్టుకోవడం గొప్ప అదృష్టాన్ని తెస్తుంది.",
            "keywords": [
                "రాజయోగం",
                "జ్యోతిష్యం",
                "శపథం",
                "నీటిఎద్దడి",
                "రాణి",
                "కొండరాయి"
            ],
            "characters": [
                "ఆనందుడు",
                "లావణ్య",
                "జ్యోతిష్కుడు",
                "రాజు",
                "సిద్ధుడు"
            ],
            "locations": [
                "గ్రామం",
                "నగర రాజభవనం",
                "కొండ"
            ],
            "content": "పూర్వం ఒక గ్రామంలో ఆనందుడనే ఒక యువకుడుండే వాడు. అతనికి యుక్త వయసు రాగానే అతని తల్లి దండ్రులు అతని కొక సంబంధం చూశారు. పిల్ల పేరు లావణ్య. ఆమె చక్కనిదే, కాని ఆమెను పెళ్ళాడితే తనకు అచ్చి వస్తుందో రాదోనని, ఆనందుడు తనకు బాగా తెలిసిన ఒక జ్యోతిష్కుడి వద్దకు వెళ్ళి, ఆయన సలహా అడిగాడు.\nజ్యోతిష్కుడు ఆనందుడి ద్వారా లావ ణ్యను గురించి తెలుసుకుని, \"అబ్బాయీ, ఈ పిల్లను నువు వివాహం చేసుకునే పక్షంలో నువ్వామె పాదరక్షలు మోయవలిసి వస్తుంది; ఆమెను అమ్మా అని పిలవవలిసి వస్తుంది. కాని, కాపరానికి వచ్చినాక నువు ఏ పరిస్థితి లోనూ ఒక ఏడాడిపాటు ఆమెతో మాట్లాడ కుండా ఉండాలి. అలా చేసినట్టయితే ఆమెద్వారా నీకు రాజయోగం కలుగు\nతుంది. ఇష్టమైతే ఆమెను పెళ్ళాడు, లేదా ఈ సంబంధంవదులుకుని మరొక సంబంధం చూసుకో,” అన్నాడు.\nఆనందుడు జ్యోతిష్కుడు చెప్పిన మాటలు బాగామననం చేసుకుని, లావణ్యను పెళ్ళాడటానికి నిశ్చయించాడు. వారిద్దరీకీ వివాహం జరిగింది. అయితే తన భార్య కాపరానికి వచ్చినది మొదలు ఆనందుడు ఆమె కేసి చూడనైనా లేదు, ఆమెతో మాట్లాడలేదు.\nతన భర్త ప్రవర్తన లావణ్యకు ఏ మాత్రమూ అర్థంకాలేదు. తన మీద అతనికి ఇష్టంలేదో, ఏ కారణం చేతనైనా తన మీద అతనికి కోపంవచ్చిందో లావణ్య తెలుసుకో లేక పోయింది. ఆమె అతన్ని సంతోష పెట్టటానికి ఎన్ని ప్రయత్నాలో చేసింది; అతనికి ఇష్టమైన వంటకాలు చేసి పెట్టింది; అతని దారికి అడ్డంగా నిలబడింది. ఎన్ని\nచేసినా అతను మాట్లాడలేదు. అతన్ని మాట్లాడించటానికి విరుద్ధ మైన పనులు కూడా చేసింది; కూరలో ఉప్పువేసేది కాదు; స్నానానికి మసులునీళ్ళు తోడి పెట్టేది, ఆమె ఏం చేసినా అతను భరించాడే గాని ఆమెతో మాట్లాడలేదు.\nతనతో ప్రేమగా ఉండాలని భార్య చేసే ఈ ప్రయత్నాలు చూసి ఆనందుడికి జాలి కలిగింది. ఏడాది గడువు తీరేలోపుగా తాను నిగ్రహాన్ని కోల్పోతానేమోనని భయంకలిగి, ఒకనాడు ఆనందుడు ఎవరికీ చెప్పకుండా ఇంటినుంచి వెళ్ళిపోయాడు. తరవాత అతని జాడలేదు. భర్త తనతో ఎందుకు ముభా వంగా ఉన్నాడో తెలియని లావణ్య, అతను వెళ్ళిపోయాక కుంగిపోయింది.\nఇంతలో ఆ దేశంలో నీటిఎద్దడి సంభ వించింది. నగరంలో ఉండే సరస్సుకు నీటినితెచ్చే వాగు ఎండి పోయింది. కొండ మీద నుంచి కిందికి ప్రవహించే ఆ వాగుకు ఒక కొండరాయి అడ్డంపడిందనీ, దాన్ని తొలగిస్తే చెరువులు నిండుతాయనీ అన్నారు. ఎందరోవచ్చి ఆ రాయిని పక్కకు నెట్టేందుకు రక రకాల ప్రయత్నాలు చేశారు. కాని ఆ రాయిని తొలగించటం వారిలో ఎవరి తరమూ కాలేదు.\nభర్తతో కాపరం చేస్తూ కూడా బ్రహ్మ చారిణిగా ఉండిన స్త్రీ తోస్తే ఆ రాయి పడి పోతుందని ఒక సిద్ధుడు చెప్పాడు. భర్త తనను విడిచి పెట్టి, దేశాలు పట్టిపోయి నందుకు కుమిలిపోతున్న లావణ్యకు ఈ మాట వినపడగానే, రాజుగారి వద్దకు వెళ్ళి, \"మహారాజా, ఏడాది క్రితం నేను కాపరానికి వచ్చాను. ఇంతవరకు నా భర్త నాతో పల్లెత్తుమాట అనలేదు. నీటిప్రవా హానికి అడ్డున్న రాయిని నేను తొలగించగల • నేమో చూస్తాను,\" అన్నది.\nఆమెను చూసి రాజు ఆశ్చర్యపడి, \" అమ్మా, నువు ఈ నీటి ఎద్దడి పోగొట్ట\nగలిగితే నీకు నిశ్చయంగా అర్థరాజ్యం ఇస్తాను. ప్రయత్నించి చూడు. సఫలమైతే ప్రజలు సుఖపడతారు,” అన్నాడు.\nరాజభటులు లావణ్యను కొండమీదికి తీసుకు వెళ్ళారు. ఆమె చెయ్యి తగలగానే కొండరాయి కదిలి కిందికి దొర్లిపోయింది. దానివెంబడే నీరు బయలుదేరి, కొండ దిగివచ్చి చెరువులను నింపేసింది.\nఅన్నప్రకారం రాజు లావణ్యను అర్థ రాజ్యానికి రాణిగా పట్టాభిషేకం చేశాడు. ఆమె సమస్త రాజలాంఛనాలతోనూ తన రాజ్యభాగాన్ని పాలించుకోసాగింది.\nఇది జరిగిన కొద్దిరోజులకు ఆనందుడు చినిగిన బట్టలతో, దుమ్ముకొట్టుకుని, బి కారి రూపంలో, తన భార్య రాజ్యం చేస్తున్న నగరానికి వచ్చి, వీధిన నడవసాగాడు. అంతలో రాణిగారు రథంలో ఆ వీధిన రావటం తటస్థించింది. రథంలో నుంచి రాణి గారి పాదరక్ష కిందపడిపోయింది. వెంటనే\nఆనందుడు దాన్ని తీసుకుని, రథం వెంబడి పరిగెత్తి, \" అమ్మా, మీ పాదరక్ష కింద పడిపోయింది! \" అంటూ ఆ పాదరక్షను ఆమె పాదంవద్ద ఉంచాడు.\nలావణ్యను ఆనందుడు గుర్తించలేదు గాని, ఆమె తన భర్తను గుర్తించి, తన భర్త తనను ఈ విధంగా పలకరించినందుకు ఆశ్చర్యమూ, ఆనందమూ పొందింది. ఆమె రథం ఆపించి అతనిని కూడా ఎక్కించుకుని రాజభవనానికి తీసుకుపోయింది.\nతనను వెంటతెచ్చినది రాణీ లావణ్య అని తెలిసి ఆనందుడి సంతోషానికి మేరలేదు. అతను తన వ్రతాన్ని నిలబెట్టుకున్నందుననే ఆమె రాణి కాగలిగింది. ఇప్పుడతను అసలు సంగతి అంతా ఆమెకు చెప్పి, ఆమె కుండిన అనుమానాలన్నీ పోగొట్టాడు. మర్నాడే ఆనందుడు రాజుగా ప్రజలకు పరిచయం చేయబడి, తన భార్యతో చాలాకాలం సుఖంగా రాజ్యంచేశాడు.",
            "book_page_end": 24
        },
        {
            "title": "అన్నదమ్ములు",
            "book_page_start": 25,
            "pdf_page_start": 43,
            "pdf_page_end": 44,
            "author": "దమ్ము శ్రీనివాసులు",
            "genre": "నీతి కథ",
            "moral": "అన్నదమ్ముల మధ్య అనురాగం, సహాయం స్వార్థం కన్నా గొప్పవి.",
            "keywords": [
                "అన్నదమ్ములు",
                "ప్రేమ",
                "స్వార్థరాహిత్యం",
                "పంట",
                "ధాన్యం పంపకం",
                "కుటుంబం"
            ],
            "characters": [
                "పరంధామయ్య",
                "రామయ్య",
                "లక్ష్మయ్య",
                "రామయ్య భార్య",
                "లక్ష్మయ్య భార్య"
            ],
            "locations": [
                "గ్రామం",
                "పొలం (కళ్ళం)"
            ],
            "content": "ఒక వూళ్ళో పరంధామయ్య అనే ఆయన ఉండేవాడు. ఆయనకు ఇద్దరు కొడుకులు. రత్నాల్లాటి వాళ్ళు. పెద్దవాడి పేరు రామయ్యా, చిన్నవాడి పేరు లక్ష్మయ్యానూ.\nవాళ్ళు నిజంగా రామలక్ష్మణులే. ఒక రంటే ఒకరికి పంచప్రాణాలు. వాళ్ళు పెద్దవాళ్ళయి పెళ్ళి చేసుకున్నారు. పెళ్ళాలు కాపరాలకు కూడా వచ్చారు.\nకొంత కాలానికి వాళ్ళ తల్లి దండ్రులు పోయారు. అయినా ఆ అన్న దమ్ములు ఒకే కుటుంబంగా వుండి, తమ పొలాన్ని కలిసే చేసుకుంటున్నారు. అన్న భోజనానికి వెళ్ళినప్పుడు తమ్ముడు పొలం దగ్గిర ఉండే వాడు. తమ్ముడు భోజనానికి వెళ్ళి నప్పుడు అన్న పొలందగ్గిర వుండేవాడు.\nకాలం గడిచింది. రామయ్యకు సంతానం కలగలేదు. కాని తమ్ముడు లక్ష్మయ్య అయిదుగురు బిడ్డల తండ్రి అయాడు.\nఈ తేడాతోబాటు వాళ్ళ పెళ్ళాల మధ్య ఇంటి పని చెయ్యటం విషయంలో కలతలు ఆరంభమయాయి.\nఈ పోట్లాటలు వదిలించుకోవటానికి ఒకటే దారి కనిపించింది. అదేమిటంటే, ఇల్లూ, పొలమూ పంచేసుకుని, వేర్లు పడి పోవటం. రామయ్యా, లక్ష్మయ్యా ఆ పనే చేసేశారు. కాని వాళ్ళ మధ్య ఉండే ప్రేమాభిమానాలు మాత్రం ఏమీ చెడలేదు. పొలం దగ్గిర ఎప్పటిలాగే ఉండేవాళ్ళు.\nఒక ఏడు పొలాలు విరగపండాయి. అన్నదమ్ము లిద్దరూ పంటలు కోయించి, కుప్పలు నూర్పించి, ధాన్యం రాసులు పోయించారు. ఇంక ధాన్యాన్ని ఇళ్ళకు చేర్చటమే తరవాయి అన్నమాట.\nఆ రాత్రి రామయ్య పొలంలో రామయ్యా, లక్ష్మయ్య పొలంలో లక్ష్మయ్యా కాపలా ఉన్నారు.\nభోజనం వేళకు రామయ్య తన తమ్ముణ్ణి పిలిచి, \"తమ్ముడూ, నేను ఇంటికి వెళ్ళి అన్నం తిని వస్తాను. అందాకా నా కళ్ళం కూడా కాస్త చూస్తూ ఉండు. నేను వచ్చి నాక నువు వెళుదువుగాని,” అన్నాడు.\nలక్ష్మయ్య సరేనని అన్నను పంపేశాడు.\nఅప్పుడు లక్ష్మయ్యకు ఆలోచన వచ్చింది. తనకు ముగ్గురు కొడుకులూ, ఇద్దరు కూతుళ్ళూ ఉన్నారు. తన పెద్ద కొడుకు ఎలాగూ రెండు మూడేళ్ళలో చేతి కంది వస్తాడు. అప్పుడు తన పని చాలా తేలికవుతుంది, కాని, పాపం, తన అన్నకు పిల్లలు లేరు. వయసా పెరుగుతున్నది. పెద్దతనంలో సుఖ పడాలంటే ఇప్పటి నుంచీ వెనకేసుకోవలిసినవాడు. ఆయనకు తను సహాయం చేస్తానంటే ఒప్పుకోడు. ఆయన ఒప్పుకున్నా తన పెళ్ళాం ఒప్పుకోదు.\nఇలా అనుకుని లక్ష్మయ్య గంప ఒకటి తీసుకుని. తన రాశిలో నుంచి పది గంపల\nధాన్యం తన అన్నరాశిలోపోసేసి, ఏమీ ఎరగ నట్టు తన మంచం ఎక్కి కూర్చున్నాడు.\nఇంతలో రామయ్య భోంచేసి రానే వచ్చాడు. వచ్చి, లక్ష్మయ్యను భోజనానికి పంపాడు. లక్ష్మయ్య వెళ్ళాక రామయ్య ఆలోచనలో పడ్డాడు. ఈ యేడు పంట బాగానే పండింది. ఎంత పండినా లక్ష్మయ్య కేం లాభం? పెద్ద సంసారం. పిల్లలకు చదువులు, బట్టలు, ఖర్చు! తన దారి వేరు. తానూ, తన భార్యానూ! లక్ష్మయ్యకు సహాయం చెయ్యాలంటే ఈ ఏడు తనకు మంచి అవకాశం. కాని తాను ధాన్యం ఇస్తే వాడు తీసుకోడు. ఒకవేళ వాడు తీసుకున్నా తన పెళ్ళాం ఒప్పుకోదు. అందుచేత —\nరామయ్య అటూ ఇటూ చూసి, లక్ష్మయ్య ఉపయోగించిన గంపతోనే పదిగంపల ధాన్యం తన రాశి నుంచి తీసి తమ్ముడి రాశిలో పోసి ఏమీ ఎరగనట్టు కూర్చున్నాడు!",
            "book_page_end": 26
        },
        {
            "title": "దురాశ",
            "book_page_start": 27,
            "pdf_page_start": 45,
            "pdf_page_end": 47,
            "author": "జి. సాంబిరెడ్డి",
            "genre": "నీతి కథ",
            "moral": "దురాశ దుఃఖానికి చేటు. ఇతరులను మోసం చేయాలనుకుంటే, ఆ మోసం మనకే తిరిగి తగులుతుంది.",
            "keywords": [
                "భూస్వామి",
                "రంగయ్య",
                "మామిడి తోట",
                "మోసం",
                "సన్యాసి వేషం",
                "ప్రతీకారం",
                "దురాశ"
            ],
            "characters": [
                "భూస్వామి",
                "రంగయ్య",
                "రంగయ్య కొడుకు",
                "శిష్యులు (రంగయ్య కొడుకు స్నేహితులు)"
            ],
            "locations": [
                "గ్రామం",
                "తోట",
                "మర్రిచెట్టు"
            ],
            "content": "ఒక గ్రామంలో అమిత దురాశాపరుడూ, దుష్టుడూ అయిన భూస్వామి ఉండేవాడు. ఒక సంవత్సరం అతను నలభైఎకరాల మామిడితోట వేశాడు. మొక్కలకు నీళ్ళు పోయటానికీ, తోటకు కాపలా కాయటానికీ మనిషిని పెట్టదలచి, భూస్వామి రంగయ్య అనే పేదవాణ్ణి పిలిచి, \"చూడు, రంగయ్యా! మామిడి మొక్కలు కాపుకు వచ్చేదాకా నీళ్ళు పోస్తూ కాపలాకాస్తూ ఉండినట్టయితే, అవి కాపుకు రాగానే నీకో నాలుగెకరా లిస్తాను,” అన్నాడు.\nరంగయ్య సరే నన్నాడు. అతను తోటలోనే చిన్న ఇల్లు వేసుకుని, మొక్కలకు నీళ్ళు పోస్తూ, తోటకు కాపలా కాస్తూ నాలుగేళ్ళు గడిపాడు. నాలుగోవాడు తోట కాపుకు వచ్చింది. రంగయ్య భూస్వా మితో, \" తోట కాపుకు వచ్చింది. వచ్చి చూచుకోండి,\" అన్నాడు.\nభూస్వామి తనకున్న భూముల్లో ఎందుకూ పనికిరాని బంజరు నాలుగెకరాలు చూపించి, \"ఇదే నేను నీ కివ్వదలచిన భూమి. దీన్ని సాగుచేసుకో,” అన్నాడు రంగయ్యతో.\nరంగయ్య భూస్వామితో, \" నాలుగెక రాల మామిడితోట ఇస్తానని ఇలా మోసం చెయ్యటం ధర్మం కాదు. అన్నమాట ప్రకారం మామిడితోట ఇప్పించండి,” అన్నాడు.\nభూస్వామి రంగయ్యతో, \" నేను నీకు నాలుగెకరాలు ఇస్తానన్నాను గాని, నాలుగెక రాల మామిడితోట ఇస్తాననలేదు. అదీ గాక తోట అంతా కాపుకు రాలేదు. కావలిస్తే చూడు,\" అంటూ పూతా, పిందే లేని రెండు గొడ్డుమోతు చెట్లను చూపించాడు.\nచేసేదేమీలేక రంగయ్య, భూస్వామి చేసిన మోసానికి విచారిస్తూ ఇంటికి వెళ్ళాడు.\nజరిగినదంతా విని రంగయ్య కొడుకు మండి పడ్డాడు. అతను భుస్వామికి తగిన గుణ పాఠం నేర్పాలని నిశ్చయించుకున్నాడు.\nకొద్ది రోజులు గడవ నిచ్చి ఆ కుర్రవాడు తానొక సన్యాసి వేషం వేసుకుని, తన స్నేహితు లిద్దరికి శిష్యుల వేషాలు వేసి, తాను వెళ్ళి ఊరు బయట మర్రిచెట్టు కింద కూర్చుని, తన స్నేహితుల నిద్దరినీ ఊళ్లోకి పంపాడు,\nవాళ్ళిద్దరూ ఊళ్ళో జనం మధ్య తిరు గుతూ, తమ గురువుగారు గొప్ప శక్తులు కలవాడనీ, కాశీకి వెళ్ళుతూ ఊరి బయట మర్రిచెట్టు కింద మకాం చేసి ఉన్నారనీ, కోరినవారు వెళ్ళి వారి దర్శనం చేసుకుని లాభం పొందవచ్చుననీ ప్రచారం చేశారు.\nఈ ప్రచారం విని చాలామంది గ్రామస్థులు పాలూ, పళ్ళూ పట్టుకుని ఆ సన్యాసి వద్దకు వెళ్ళారు, వారంతా తానెరిగినవారే కావటం చేత, రంగయ్య కొడుకు తాను దివ్య దృష్టితో తెలుసుకున్న వాడిలాగా నటిస్తూ, వారి కష్ట సుఖాలన్నీ మాట్లాడాడు. ఇందువల్ల సన్యాసి మీద అందరికీ అంతులేని గురికుదిరింది.\nఆ రోజు సాయంత్రం ‘శిష్యులు\" మళ్ళీ గ్రామంలోకి వెళ్ళి, తమ గురువుగారు భూమిలో ఉండే నిధి నిక్షేపాల జాడలు చెప్పగలరని ప్రచారం చేశారు. ఈ ప్రచారం భూస్వామి చెవుల పడింది.\nభూస్వామి ఆ రాత్రి బాగా చీకటి పడినాక పాలూ, పళ్ళూ, ఇతర కానుకలూ తీసుకుని, ఎవరూ లేని సమయంగా చూసి, మర్రిచెట్టు వద్దకు వెళ్ళి, సన్యాసి దర్శనం చేసుకుని, అతని కాళ్ళ పైన పడి, “ నాకు నిధులున్న చోటు ఒక్కటైనా చూపించండి. వాటిని పూర్తిగా పుణ్యకార్యాలకే వెచ్చిస్తాను,” అని వేడుకున్నాడు.\nభూస్వామి చేత మళ్ళీ మళ్ళీ అడిగించు కుని సన్యాసి, బలవంతాన ఒప్పుకుంటు న్నట్టు నటించి, భూస్వామిని వెంట బెట్టు\nకుని పొలాల మీదికి బయలుదేరాడు. వాళ్లు, రంగయ్యకు భూస్వామి ఇచ్చిన బంజరు భూమిని చేరగానే, సన్యాసి ఒక చోట పెద్ద గిరి గీసి, అక్కడ నిలువు లోతు తవ్వితే అంతులేని బంగారం దొరుకుతుందని అతడికి చెప్పాడు.\nఆ సన్యాసి భూస్వామితో, \"నేను తెల్ల వారుతూనే కాశీకి వెళ్ళిపోతున్నాను. మళ్ళీ ఇటుగా వచ్చే లోపుగా ఈ నిధితో ఒక శివా లయం కట్టించాలి!'' అని చెప్పి భూస్వామిని పంపేసి, తన శిష్యులతో సహా అప్పుడే వెళ్ళిపోయాడు.\nభూస్వామి తెల్లవారగానే రంగయ్యను పిలిపించి, \"రంగయ్యా, నేను నీ కిచ్చిన బంజరు నాలుగెకరాలూ నాకే తిరిగి ఇచ్చెయ్యి. నువు పెద్ద వాడివి, ఆ బంజరు సాగు చెయ్యలేవు. నువు అడిగినట్టు నీకు నాలుగెకరాలు మామిడి తోటే ఇస్తాను, తీసుకో,” అన్నాడు.\nరంగయ్య తల అడ్డంగా తిప్పి, “వద్దు లెండి. నాకా బంజరే ఉండ నియ్యండి. మీరు నలభై ఎకరాల మామిడి తోట ఇచ్చినా నాకు వద్దు. దాన్ని మీరే ఉంచుకోండి,\" అన్నాడు.\nభూస్వామి మధనపడిపోతూ, రంగయ్యతో బేరానికి దిగి, పది ఎకరాల మామిడి తోట యిస్తా నన్నాడు. తరవాత దాన్ని ఇరవై ఎకరాలు చేశాడు. చివరకు, రంగయ్య ఆ బంజరు పొలం వదులుకుంటే నలభై ఎకరాల మామిడి తోటా ఇచ్చేస్తానన్నాడు.\nఅప్పుడు రంగయ్య దిగి వచ్చి, మామిడి తోటంతా తన పేర రాయించుకుని ఇంటికి వెళ్ళిపోయాడు.\nభూస్వామి బంగారం గురించి కలలు కంటూ, సన్యాసి గిరి గీసిన చోట తవ్వించ నారంభించాడు. ఎంత లోతు తవ్వినా అక్కడ బంగారం ఏమీ దొరక లేదు భూస్వామికి.",
            "book_page_end": 29
        },
        {
            "title": "దిద్దుబాటు",
            "book_page_start": 30,
            "pdf_page_start": 48,
            "pdf_page_end": 50,
            "author": "యు. సర్వేశ్వరరావు",
            "genre": "నీతి కథ",
            "moral": "సంపద శాశ్వతం కాదు; అది ఎప్పుడూ దానధర్మాలకు వినియోగించాలి. దురాశకు పోతే అదృష్టం కూడా దరిద్రంగా మారుతుంది.",
            "keywords": [
                "దిద్దుబాటు",
                "ముని",
                "కోరిక",
                "టెంకాయ",
                "దానధర్మాలు",
                "దురాశ",
                "శ్రీమంతుడు",
                "గంగులు"
            ],
            "characters": [
                "ముని",
                "గంగులు",
                "శ్రీమంతుడు",
                "శ్రీమంతుడి భార్య"
            ],
            "locations": [
                "అడవి",
                "గ్రామం"
            ],
            "content": "ఒక అడవిలో ఒక ముని తపస్సు చేసు కుంటూ ఉండేవాడు. కట్టెలు కొట్టుకోవ టానికి అడవికి వచ్చేవాళ్ళు అతని ముందు పళ్ళూ, ఫలాలూ పెట్టి వెళ్ళిపోయేవాళ్ళు. ఆ ముని కళ్ళు తెరిచినప్పుడు ఎదురుగా ఏమైనా కనిపిస్తే తినేవాడు, లేనిపక్షంలో అడవిజంతువులు వాటిని తినేవి.\nఒకనాడు ఒక మనిషి టెంకాయలు మూటతో అడవి మార్గంగా వెళుతూ, మునిని చూసి, నాలుగు టెంకాయలను ముని ముందు ఉంచి వెళ్ళిపోయాడు. కొంత సేపైన తరవాత ముని కళ్ళు తెరిచి టెంకా యలను చూసి, వాటిని పగలగొట్టే ఆలోచ నలో ఉండగా ఒక కట్టెలుకొట్టేవాడు ఆయ నను సమీపించి, తన గొడ్డలితో ఒక టెంకా యను కొట్టి మునికి ఇచ్చాడు. ముని ఆ టెంకాయలోని నీరు తాగి, కొబ్బరి తింటూండగా కట్టెలుకొట్టేవాడు మరొక\nటెంకాయ కొట్టబోయాడు. ముని వాణ్ణి వారించి, \" వీటిని నువు తీసుకుపో. వాటిని కొట్టేటప్పుడు నువు ఏ కోరిక కోరుతావో అది సిద్ధిస్తుంది. నీ సంగతి నాకు బాగా తెలుసు,\" అన్నాడు.\nకట్టెలుకొట్టేవాడు మునికి నమస్కారం చేసి, తన కట్టెలమోపుతోబాటు ముని ఇచ్చిన మూడు టెంకాయలనూ తీసుకుని ఇంటికి వెళ్ళాడు.\nఆ మనిషి పేరు గంగులు. అతను కట్టెలు అమ్మినదానిలో సగం ఖర్చుచేసి, కాలు భాగం దానంచేసి, మిగిలిన కాలు భాగం వెనక వేసుకునేవాడు. తన దగ్గిర ఎంత డబ్బుపోగయినా కట్టెలుకొట్టటం మానరాదని ప్రతిజ్ఞ చేసుకున్నాడు. తక్కువ డబ్బులు దొరికిననాడు దానంచేసే మొత్తం తగ్గిందని విచారించేవాడు కాని, తన ఖర్చుకు తగ్గిందని దిగులుపడేవాడు కాడు.\nగంగులు ఇంటికి వెళ్ళి, \" నా నియ మానికి భంగం రాకుండా, నేనూ, నా భార్యా, బిడ్డలూ సుఖంగా ఉండేటట్టు రోజులు గడ వాలి!\" అని కోరుకుని, ఒక టెంకాయ కొట్టాడు. అది మొదలు అతనికి కట్టెల వ్యాపారం బాగా కలిసివచ్చింది. కూడ బెట్టిన ధనంతో కాస్త మంచి ఇల్లు కట్టు కుని, పూర్వం కన్న హెచ్చుగా దాన ధర్మాలు చేస్తూ, భార్యా బిడ్డలతో అతను సుఖంగా జీవించసాగాడు. అతన్ని అందరూ \"గంగయ్యగారు \" అని ఎంతో గౌరవంగా కూడా విలపసాగారు.\nగంగులు ఇంటి సమీపంలో ఒక శ్రీమంతు డుండేవాడు. కట్టెలుకొట్టే గంగులు తనను మించి దానధర్మాలు ఎలా చేస్తున్నాడో. ఎలా కీర్తి సంపాదిస్తున్నాడో ఆ శ్రీమంతు డికి అర్థం కాలేదు. ఆయనకు గంగులు మీద ఎక్కడలేని ఈర్ష్యా, ఆశ్చర్యమూ కూడా కలిగాయి.\nఒకనాడా 'శ్రీమంతుడు గంగులుతో \" చూడు, గంగయ్యా. నువు చక్కగా అభి వృద్ధిలోకి వచ్చావు.. నాకు చాలా సంతో షంగా ఉంది. అయితే, నువ్వేమీ అనుకో కుండా ఉంటే, కుతూహలం కొద్దీ ఒక్క మాట అడుగుతాను-నీకు అడవిలో\nఏదన్నా నిధిగాని దొరికిందా ఏమిటి?” అని అడిగాడు.\n\"అదేమీ లేదండి. అంతా ఒక ముని చలవ !\" అంటూ, కపటం ఎరగని గంగులు జరిగినదంతా వివరంగా చెప్పాడు.\n\"అయితే నీ దగ్గిర ఇంకా రెండు టెంకాయలున్నాయన్న మాట! ఏమి అదృష్టం! వాటిని చూడాలని కుతూహలంగా ఉంది. రేపు మీ యింటికి వస్తే చూపిస్తావు కదూ?\" అన్నాడు శ్రీమంతుడు. గంగులు అలాగే నన్నాడు.\nమర్నాడు శ్రీమంతుడు తన బట్టలో ఒక మామూలు టెంకాయ దాచుకుని వెళ్ళి.\nగంగులు తెచ్చిచూపిన రెండు టెంకాయ లనూ చాలాసేపు పరీక్షించి, గంగులు చూడకుండా వాటిలో ఒకటి సంగ్రహించి, దాని స్థానంలో తాను తెచ్చిన టెంకాయ ఉంచి, చల్లగా ఇంటికి తిరిగివచ్చాడు.\nచాలా డబ్బు కావాలని కోరుకోవటానికి నిశ్చయించి ఆయన మహిమగల టెంకాయ కొట్టబోతుండగా శ్రీమంతుడి భార్య, \"నీళ్ళు ఇందులో పొయ్యండి !\" అంటూ ఒక లోటా తెచ్చింది.\nఆ శ్రీమంతుడికి తన భార్య అడ్డం వచ్చి నపుడల్లా, “ దరిద్రం!” అనటం అల వాటు. ఆ అలవాటు చొప్పున, \"చాలా ధనం కావాలి ” అనబోయినవాడల్లా, “చాలా దరిద్రం కావాలి!\" అని గట్టిగా అని టెంకాయ కొట్టేశాడు.\nతరవాత ఆయన తన పొరపాటు తెలుసు కుని, తనచేత అలా అనిపించిన భార్యను నానాతిట్లూ తిట్టాడు.\nకాని పొరపాటు జరిగిపోయింది. శ్రీమం తుడి సంపద క్రమంగా క్షీణించసాగింది. చేసే ఖర్చేదీ కలిసిరాలేదు. ఆయన ఇంట దొంగలు పడి దోచుకున్నారు. చివరకు ఆయన తన అభిమానం చంపుకుని గంగులు వద్ద దానం పుచ్చుకోవలసిన దుస్థితి కూడా ఏర్పడింది.\nఅప్పుడాయన గంగులు వద్దకు వెళ్ళి తాను చేసిన టెంకాయ దొంగతనం గురించి చెప్పి, క్షమాపణ చెప్పుకున్నాడు.\nఅంతా విని గంగులు, “నా దగ్గిర ఉన్న రెండు టెంకాయలలో ఒకటి మహిమ గలదే కద. విచారించకండి. దాన్ని మీ కోసం కొట్టేద్దాం!” అన్నాడు.\nఆ విధంగా గంగులు సహాయం తో శ్రీమంతుడు ముందున్నదాని కన్న కూడా ధనికుడై, తాను కూడా గంగులులాగా దాన ధర్మాలు చేస్తూ, ఆ చుట్టుపక్కల పేరు సంపాదించుకున్నాడు.",
            "book_page_end": 32
        },
        {
            "title": "ఫలించిన కల",
            "book_page_start": 33,
            "pdf_page_start": 51,
            "pdf_page_end": 57,
            "author": "ఎల్. రమణారావు",
            "genre": "రాజ కథ/యుక్తి కథ",
            "moral": "తెలివైన ఆలోచనలు, ధైర్యం, అలాగే అదృష్టం మనిషికి విజయాన్ని తెచ్చిపెడతాయి.",
            "keywords": [
                "కల",
                "రాజు",
                "చక్రవర్తి",
                "సమస్య",
                "పరీక్ష",
                "యుక్తి",
                "రాజ్యాభిషేకం"
            ],
            "characters": [
                "రాఘవుడు",
                "రాజు (రాఘవుడి మామ)",
                "రాజకుమార్తె (రాఘవుడి భార్య)",
                "చక్రవర్తి",
                "కమసాలి",
                "దూతలు"
            ],
            "locations": [
                "నగర అంగడి",
                "రాజభవనం",
                "చీకటి కొట్టు",
                "చక్రవర్తి రాజధాని"
            ],
            "content": "ఒక రాజుగారు తన నగరంలోని పెద్ద కమసాలిని పిలిపించి, అతనికి కొంత బంగారమూ, రెండు వజ్రాలూ ఇచ్చి, వాటితో రెండు ఉంగరాలు చేయమని ఆజ్ఞా పించాడు.\nకమసాలి పెద్ద తన దుకాణానికి వచ్చి, తనకింద పని నేర్చుకునే రాఘవుడనే కుర్ర వాడితో, \" ఒరే, రాజుగారు ఉంగరాలు చెయ్యమన్నారు. నేను ఇంటికి పోయి, భోజనంచేసి వచ్చి, పని ప్రారంభిస్తాను. అంతదాకా నువు ఈ బంగారాన్నీ రాళ్ళనూ జాగ్రత్తగా చూస్తూ ఉండు!\" అని వెళ్ళి పోయాడు. యజమాని వెళ్ళిన కాస్సేపటికి రాఘవుడికి నిద్రముంచుకు వచ్చింది. వాడు తన ముందున్న బల్ల మీద తల ఆనించి నిద్రలో పడిపోయాడు.\nఅదేసమయంలో రాజుగారు మారు వేషంలో నగరం చుట్టబెడుతూ పెద్ద కమ\nసాలి అంగడిలో పని కుర్రవాడు నిద్ర పోతూండటం గమనించి, అంగడిలోకి వచ్చి, రాఘవుడి వీపుమీద గట్టిగా చరిచి, బయటికి వచ్చేశాడు.\n\"ఎవడురా నువూ? బంగారమంటి కల కాస్తా పాడుచేశావూ?\" అంటూ రాఘవుడు నిద్రలేచాడు.\nవాడన్న మాటలు రాజు విన్నాడు, ఆయన తన భవనానికి తిరిగి వెళ్ళి, పెద్ద కమసాలి వద్ద పనినేర్చుకునే కుర్రవాడిని పట్టుకు రమ్మని తన భటులను పంపాడు. ఆయనకు ఆ కుర్రవాడి కల గురించి తెలుసుకోవా లనిపించింది.\nరాఘవుడు రాజు ఎదట నిలబడ్డాడు.\n“ఒరే, నీకు దుకాణంలో వచ్చిన కల ఏమిటి?\" అని రాజు వాణ్ణి అడిగాడు.\n“ఆ కల నిజమైతే తప్ప చెప్పటానికి వీల్లేదు, మహారాజా!\" అన్నాడు రాఘవుడు.\n“చెప్పకపోతే చిక్కులో పడతావు.\" అన్నాడు రాజు.\n\"తమరు నన్ను చంపండి, కాని ఆ కల చెప్పటానికి లేదు.\" అన్నాడు రాఘవుడు.\n\"వీణ్ణి చీకటి కొట్టులో పెట్టండి,” అన్నాడు రాజు.\nరాఘవుడికి చీకటి కొట్టు దుర్భర మని పించింది. అయినా మర్నాడు రాజు వాణ్ణి పిలిపించి, కల ఏమిటో చెప్పమంటే వాడు చెప్పలేదు.\nరాజు వాణ్ణి తిరిగి చీకటి కొట్టుకు పంపుతూ, వాడికి తిండి, నీరూ ఇవ్వవద్దు అని భటులతో అన్నాడు.\nరాఘవుడు చీకటి కొట్టు నుంచి పారి పోవటానికి మార్గం వెతికాడు. వాడి కొక కర్ర దొరికింది. ఆ కర్రతో నేల తవ్వి, తాను దూ రేపాటి సొరంగం చేసి, దానికుండా బయటికి వచ్చాడు. సమీపంలోనే రాజ భవనం ఉన్నది. ఒక కిటికీ అంచు పట్టు కుని పైకి ఎక్కి, ఒక గదిలోకి దిగాడు.\nఅది రాజకుమార్తె ఉండే గది. ఆమె’ మంచంమీద కళ్ళు మూసుకుని పడుకుని ఉన్నది. ఆమెకు సమీపంగా ఒక బల్ల మీద బంగారు కంచంలో భోజనం ఉన్నది. రాఘవుడు చప్పుడు చేయకుండా వెళ్ళి, ఆ పళ్ళెంలోని ఆహారం తినేసి, రాజ కుమార్తెను చూశాడు. ఆమె ఎంతో అందంగా ఉన్నది. ఆమె మీద అతనికి ఎంతో ప్రేమ కలిగింది.\nఅతను వెళ్ళిపోబోతుండగా రాజకుమార్తె కళ్ళు తెరిచి, \" ఎవరు నువు? నా గదిలోకి రావటానికి నీకు ఎన్ని గుండెలు! మా నాన్నతో చెప్పి నీ తల తీయిస్తాను,\" అన్నది.\n\"రాజకుమారీ, నా ప్రాణాలు తీయా లంటే మీ నాన్న కూడా దేనికి? ఆ పని నీ చేతిమీదుగానే కానీ. నేను నిన్ను ఎంతగా ప్రేమిస్తున్నానో నీకు తెలియదు!\" అన్నాడు రాఘవుడు.\nఆ మాట రాజకుమార్తెకు నచ్చింది. ఆమె అతని విషయమంతా తెలుసుకున్నది. రాఘవుడు చాలా సేపు ఆమెతో గడిపి, వచ్చిన దారినే తన చీకటి కొట్టుకు తిరిగి వెళ్ళాడు.\nఅదిమొదలు రాఘవుడు ప్రతి రాత్రి రాజకుమార్తె వద్దకు వెళ్ళి, ఆమెతో కలిసి భోజనం చేసి, తిరిగి రాసాగాడు.\nఇంతలో రాజుకు ఒక పెద్ద సమస్య వచ్చింది. ఒకనాడు చక్రవర్తి తన దూత లను రాజు వద్దకు పంపాడు. వారి వెంట మూడు గుర్రాలున్నాయి.\n“ఈ గుర్రాల వయసు చెబుతారో, లేక మా చక్రవర్తికి ఓడిపోయినట్టు ఒప్పు కుంటారో చెప్పండి. ఈ రెండూ జరగని పక్షంలో మా చక్రవర్తిగారు మీ మీదికి దండెత్తి వచ్చి మీ రాజ్యాన్ని నిర్మూలిస్తారు,\" అని దూతలు రాజుతో అన్నారు.\nరాజు వద్ద కొలువున్న వారెవరూ గుర్రాల వయసు చెప్పలేమన్నారు. రాజు తన కుమార్తెనడిగాడు. ఆమెకు గుర్రాల వయసు తెలుసుకునే పద్ధతి తెలిసి ఉండి కూడా తనకు తెలియదని చెప్పి, ఆ రాత్రి తన వద్దకు వచ్చినప్పుడు ఆ కిటుకు రాఘవుడికి చెప్పింది.\nరాజుకు అకస్మాత్తుగా రాఘవుడు గుర్తుకు వచ్చాడు. వాడు బతికి ఉన్నాడేమో చూసి,\nబతికి ఉంటే తన వద్దకు తీసుకు రమ్మని రాజు భటులకు చెప్పాడు.\nరాఘవుడు బతికి ఉండటమే గాక, దృఢంగా కూడా ఉన్నాడు.\n“ఈ గుర్రాల వయసు తెలుసుకోగలవా?\" అన్నాడు రాజు.\n“తెలుసుకోగలను. వాటికి యవధాన్యం పెట్టించండి,\" అన్నాడు రాఘవుడు.\nమూడు గుర్రాల ముందూ యవధాన్యం తెచ్చి పెట్టారు. మొదటిది ధాన్యమంతా తినేసింది. రెండోది సగం తిని వదిలేసింది. మూడోది ధాన్యం కుమ్మిందిగాని తినలేదు.\n\"మొదటి గుర్రం పయసు మూడేళ్ళు. రెండోది రెండేళ్ళది. మూడోది ఏడాది వయసుది,” అన్నాడు రాఘవుడు.\nవాడు చెప్పినది నిజమేనని ఒప్పుకుని చక్రవర్తి దూతలు వెళ్ళిపోయారు.\nరాజు రాఘవుడితో, \" కుర్రవాడివి. సుఖంగా జీవించవలసినవాడివి. నీ కల ఏమిటో ఇప్పుడైనా చెప్పు, నిన్ను వదిలే స్తాను,” అన్నాడు.\n\"మహారాజా, క్షమించండి. ఆ కల ఇప్పుడు చెప్పను,\" అన్నాడు రాఘవుడు.\nరాజు వాణ్ణి తిరిగి చీకటి కొట్టుకు పంపించేశాడు.\nఏడాది గడిచింది. చక్రవర్తి దూతలు మళ్ళీ వచ్చారు. ఈసారి వాళ్ళు మూడు పళ్ళు తెచ్చి, వాటి వయసు చెప్పమనీ, చెప్పకపోతే ఓటమి ఒప్పుకోమనీ అన్నారు. మూడు పళ్ళూ ఒకేలాగున్నాయి. వాటి వయసు నిర్ణయించటం ఎవరివల్లా కాదని తేలినాక రాజు తన కూతుర్ని అడిగాడు. ఆమె తనకు తెలియదని తండ్రికి చెప్పి. వాటి వయసు తెలుసుకునే పద్ధతి రాఘ వుడికి చెప్పింది.\nతప్పనిసరి అయి రాజు రాఘవుణ్ణి పిలి పించి, \"ఈ పళ్ళు ఎంత వయసుగలవో చెప్పగలవా?\" అన్నాడు.\nరాఘవుడు. నీరు తెప్పించి మూడు పళ్ళనూ నీటిలో వేశాడు. ఒకటి నీటి అడుగుకు దిగిపోయింది. రెండోది సగం లోతుకు ముణిగి పైకి తేలింది. మూడోది అసలు ముణగ నేలేదు.\n“మొదటి పండు వయసు ఒక ఏడు. రెండో దాని పయసు రెండేళ్ళు. మూడోదాని వయసు మూడేళ్ళు,” అన్నాడు రాఘవుడు.\nచక్రవర్తి దూతలు అతనన్నది నిజమని ఒప్పుకుని తిరిగి వెళ్ళిపోయారు.\n“నిష్కారణంగా ఎందుకు చెడతావు? నీ కల ఏమిటో చెప్పి, చీకటికొట్టు నుంచి బయటపడరాదా?\" అన్నాడు రాజు రాఘ వుడితో.\n“ మహారాజా, ఎందు కడుగుతారు? నేను చెప్పనని తమకు తెలుసు,\" అన్నాడు రాఘవుడు.\nరాజు వాణ్ణి మళ్ళీ చీకటి కొట్టుకు పంపాడు.\nమళ్ళీ సంవత్సరం తిరిగేసరికల్లా చక్ర వర్తి దూతలు పన్నెండుమంది చిన్నపిల్ల లను వెంటబెట్టుకు వచ్చి, \"రాజా, వీరిలో ఆడపిల్లలెవరో, మగపిల్లలెవరో వివరించి చెప్పు. లేదా, ఓటమి ఒప్పుకో.\" అన్నారు. అందరు పిల్లలూ ఒకే విధమైన దుస్తులు\nధరించి, మగపిల్లలైనదీ, ఆడపిల్లలైనదీ తెలియరాకుండా ఉన్నారు.\nరాజు వణికిపోయాడు. ఆయన తన కూతుర్ని అడిగితే, ఆమె తనకు తెలియదని చెప్పి, ఆడపిల్లలను ఎలా గుర్తించాలో రాఘ వుడికి చెప్పింది.\nరాజు తప్పనిసరిగా రాఘవుణ్ణి చీకటి కొట్టు నుంచి తెప్పించి, \" ఈ పిల్లలలో మగ పిల్లలనూ, ఆడపిల్లలనూ వేరు చేయ గలవా?\" అని అడిగాడు.\n“ వేరు చేస్తాను, మహారాజా! కాని ముందు నేను కోరేది ఇస్తానని మీరు మాట ఇవ్వాలి!\" అన్నాడు రాఘవుడు.\n\" కోరుకోరా, బాబూ! నా రాజ్యం ఇవ్వ మన్నా ఇస్తాను, ఇది నాశనం కాకుండా ఉంటే అంతే చాలు,” అన్నాడు రాజు.\n\"మీకు అందాలరాశి అయిన కుమార్తె ఉన్నదని విన్నాను. ఆమెను నా కిచ్చి వివాహం చెయ్యాలి,” అన్నాడు రాఘవుడు.\n\"ఈ ఆపద తప్పితే అలాగే చేస్తాను.\" అన్నాడు రాజు,\nరాఘవుడు పిల్లలందరినీ భోజనాలకు సిద్ధం కమ్మని, వాళ్ళు చేతులు కడుగు కోవటానికి ఉడుకునీళ్ళు పోశాడు. పన్నెండు మందిలోనూ ఆరుగురు నీటి వేడి భరించ లేక బాధపడ్డారు. మిగిలిన ఆరుగురూ భరిం చారు. మొదటి ఆరుగురూ మగపిల్లలనీ, మిగిలిన ఆరుగురూ ఆడపిల్లలనీ రాఘవుడు తేల్చి చెప్పాడు.\n\" నిజం!” అని చక్రవర్తి దూతలు శలవు పుచ్చుకున్నారు.\nరాజు తన కుమార్తెను రాఘవుడి కిచ్చి పెళ్ళిచేసి, వాణ్ణి తన అల్లుణ్ణి చేసుకున్నాడు.\nఈ లోపల చక్రవర్తికి ఒక ఆలోచన కలిగింది. తాను పంపే సమస్యలను విడ దీస్తున్న కుర్రవాడు ఏదో విధంగా నాశనమైతే తప్ప రాజు తనకు లొంగిరాడని ఆయనకు తోచింది.\nఅందుచేత ఆయన రాఘవుణ్ణి తన రాజధానికి ఆహ్వానించి. \" నువు చాలా తెలివిగలవాడివని మా దూతలు చెప్పారు. నీ తెలివితేటలకు పరీక్ష పెట్ట దలిచాను. ఈ ఇనపముక్కతో ఒక పట్టుబట్ట అల్లి తీసుకు రా. మూడు రోజులలోగా ఆ పని చేశావంటే నీకు నా కుమార్తె నిచ్చి పెళ్ళిచేస్తాను. ఆ పని చెయ్యలేకపోతే నీ తల తీయిస్తాను,” అన్నాడు.\nచక్రవర్తి తనను చంపటానికి ఎత్తు వేశా డని రాఘవుడికి స్పష్టమయింది. ఏడన్నా యుక్తి చెప్పడానికైనా సమయానికి తన భార్య దగ్గిర లేదు.\nఅతను ఆలోచిస్తూ రాజభవనం పక్కన గల తోటలో పచార్లు చేస్తూండగా చక్రవర్తి కూతురు అత నున్న చోటికి వచ్చి, \" ఏమిటి విచారంగా ఉన్నావు? ” అని అడిగింది.\nఆమె రాఘవుణ్ణి అంతకుపూర్వమే చూసి, తన భర్తగా వరించింది.\n\"చక్రవర్తిగారు నా కొక ఇనపముక్క ఇచ్చి, దానితో పట్టుబట్ట నేసి తెమ్మన్నారు. మూడురోజుల లోపల నే నా పని చెయ్యక పోతే నా తల పోతుంది,\" అన్నాడు రాఘవుడు.\n\"నువ్వొక పనిచెయ్యి. రాజుగారి వద్దకు కుంచెడు ఇసుక తీసుకుపోయి, దాన్ని దారంగా పేనించి ఇచ్చినట్టయితే పట్టుబట్ట నేస్తానను,” అన్నది చక్రవర్తి కుమార్తె.\nరాఘవుడు అదే చేశాడు.\nచక్రవర్తి నిర్ఘాంతపోయి, \" ఇసుకను ఎలా పేనటం?” అన్నాడు.\n\" ఇనుము నుంచి పట్టుబట్ట తయారు చెయ్యటం మాత్రం ఎలా?” అన్నాడు రాఘవుడు.\n“నువే గెలిచావు. నా కుమార్తెను నీ కిచ్చి పెళ్ళిచేస్తాను.\" అన్నాడు చక్రవర్తి.\nరాఘవుడు చక్రవర్తి కూతురిని పెళ్ళాడి, ఆమెతో సహా తిరిగి వచ్చి, \"మహా రాజా, నేను ఆనాడు దుకాణంలో కన్న కల ఇప్పుడు చెబుతాను. నేను ఉద్యాన వనంలో ఉన్నానట. నాకు ఒక పక్క మీ కుమార్తె, ఇంకో పక్క చక్రవర్తి కుమార్తె కూర్చుని ఉన్నారట. ఈ కల మీకు ఆనాడే చెబితే అది నిజమయి ఉండేదేనా?\" అన్నాడు రాజుతో.\n\"బాబూ, నువు వివేకం గలవాడివి. చక్రవర్తికి అల్లుడి వయావు గనక నా రాజ్యానికి శత్రుభయం మరి లేదు. ఇక నువే సింహాసనం మీద కూర్చో!\" అని రాజు రాఘవుడికి రాజ్యాభి షేకం చేసేశాడు.",
            "book_page_end": 39
        },
        {
            "title": "మాట్లాడే పండు",
            "book_page_start": 40,
            "pdf_page_start": 58,
            "pdf_page_end": 62,
            "author": "జి. నిర్మల",
            "genre": "ఫాంటసీ/జానపద కథ",
            "moral": "ధైర్యం, బుద్ధిబలం ఉంటే ఎంతటి క్లిష్టమైన సమస్యల నుంచైనా బయటపడవచ్చు. ఇతరుల సహాయాన్ని సద్వినియోగం చేసుకోవాలి.",
            "keywords": [
                "రాక్షసి",
                "రాజకుమారులు",
                "మాట్లాడే పండు",
                "గోవిందుడు",
                "మంత్రగత్తె",
                "ఆవులు"
            ],
            "characters": [
                "రాజు",
                "రాజకుమారులు (ముగ్గురు)",
                "గోవిందుడు",
                "ముసలి రాక్షసి",
                "వికారాకారం గల స్త్రీ (మంత్రగత్తె సోదరి)"
            ],
            "locations": [
                "అరణ్యం",
                "కొండ ప్రాంతం",
                "రాక్షసి కోట",
                "వాగు"
            ],
            "content": "ఒక రాజుగారి వద్ద లెక్కలేనన్ని ఆవులు ఉండేవి. రోజూ పశువులకాపర్లు ఆవులను కొండ ప్రాంతంలో వున్న పచ్చికబీళ్ళకు తోలుకొని వెళ్ళేవారు. కాని సాయంత్రం ఇంటికి తిరిగి వచ్చేసరికి వాటి సంఖ్య తగ్గి ఉండేది. రాజుగారు ఎంత గట్టి కాపలాలు ఉంచినా ఆవులు మాయమవడం మాత్రం మాన లేదు. మాయమవుతున్న ఆవుల ఆచూకీ తెలుసుకుని రమ్మని రాజుగారు తన ముగ్గురు కొడుకులనూ పంపాడు.\nరాజకుమారులు ఒక రోజల్లా ప్రయాణం * ఒక అరణ్యం చేరుకున్నారు. అక్కడ వాళ్లకు ఒక వికారాకారం గల స్త్రీ ఎదురుపడి, “నాయనలారా, ఎక్కడికి వెళుతున్నారు?\" అని అడిగింది.\nఅందుకు రాజకుమారులు వినుక్కుని, \"మేము ఎక్కడికి వెళితే నీ కేం? నీ దారిన నువు వెళ్ళు!\" అన్నారు.\nఆ స్త్రీ ఏదో గొణుక్కుంటూ వెళ్ళి పోయింది. రాజకుమారులు ముందు కు నడిచి, చీకటి పడేవేళకు ఒక కోటను చేరు కున్నారు. కోట లోపల తమ ఆవులన్నీ కట్టి వేసి ఉండటం వారికి కనిపించింది. ఇంకా లోపలికి పోగా, నిద్రపోతున్న అతిముసలి రాక్షసి కనిపించింది. వారి అలికిడికి ఆ రాక్షసి మేలుకున్నది.\nరాజకుమారులు ధైర్యంచేసి, “ అవ్వా, మా కేదన్నా పని ఇప్పించు. ఇక్కడే ఉంటాం,” అన్నారు.\nవాళ్ళు ఆవుల కోసమే వచ్చారని రాక్షసి గ్రహించింది. అది చాలా జిత్తులమారిది. తన ఒంట్లో శక్తి ఉడిగిపోయాక తన మాయో పాయాల చేతనే తన శత్రువులను చంపుతూ వస్తున్నది. అది రాజకుమారులను కూడా అలాగే చంప నిశ్చయించుకుని, \"సరే, అబ్బాయిలూ! ఆ ఆవులను పాలుపిండే వేళ\nఅయింది. వెళ్ళి పాలు పితుక్కురండి. రేపటి నుంచీ నా ఆవుల పాలనా, పోషణా అంతా మీదే,” అన్నది.\nరాజకుమారులు సరే నని వెళ్ళి, గంగా ళాల నిండా పాలు పితుక్కుని వచ్చారు.\nరాక్షసి పాలను కాస్తూ ఉంటే, రాజ కుమారులు బయట చేరి, ఆవులను తప్పిం చడం గురించి ఆలోచించసాగారు.\nఇంతలో రాక్షస వాళ్ళను పిలిచి, “అబ్బా యిలూ, ఆకలితో ఉన్నారేమో, ముందు ఈ పాలు తాగండి.\" అని మూడు పాత్ర లలో విషం కలిపిన పాలు ఇచ్చింది. రాజ కుమారులు ఆ సంగతి ఎరగక, పాలు తాగి మరణించారు. రాక్షసి ఆ ముగ్గురినీ ఒక పెట్టెలో దాచింది.\nతన కొడుకులు ఎన్నాళ్ళకూ తిరిగి రాక పోయేసరికి రాజుగారికి దిగులు పట్టుకున్నది.\nరాజుగారి పశువులకాపర్లలో గోవిందు డనే యువకుడు ఉండేవాడు. వాడు ధైర్యంచేసి రాజుగారి వద్దకు వెళ్ళి, రాజకుమారుల జాడా, మాయమైన ఆవుల జాడా కనుక్కు 'వస్తా నన్నాడు. రాజుగారు సరే నన్నారు.\nగోవిందుడు కూడా రాజకుమారులు వెళ్ళిన దారినే' బయలుదేరాడు. వాడికి కూడా వికారాకారం గల స్త్రీ కనిపించి,\n\"నాయనా, ఎక్కడికి వెళుతున్నావు? \" అని అడిగింది.\nగోవిందు డామెకు తను వెళుతున్న పని గురించి చెప్పాడు.\nఅందు కామె, \"ఇంకా కొంత దూరం వెళ్ళావంటే నీ కొక కోట కనిపిస్తుంది. అందులో ఒక జిత్తులమారి ముసలిరాక్షసి ఉన్నది. నా చెల్లెలి సహాయంతో అదే మీ రాజుగారి ఆవులను కాజేసింది. అవసరం తీరినాక అది నా చెల్లల్ని చంపేసింది. ఈ పాటి కది మీ రాజుగారి కొడుకులను కూడా చంపే ఉంటుంది. వాళ్ళకి ఈ విషయం ముందే చెబుదా మనుకున్నాను\nగాని, పలకరిస్తే నా మీద చిరాకుపడి వాళ్లు వెళ్ళిపోయారు,\" అన్నది.\nగోవిందుడు ఆమెతో, \" నీ చెల్లెలు ఎవరు? ఆ రాక్షసికి మా ఆవులను కాజెయ్యాలిసిన అవసర మేమిటి?\" అన్నాడు.\nఅందు కామె, \"ఆ రాక్షసికి ముసలి వయసులో పొట్టగడవటం కష్టమయింది. మీ రాజుగారి ఆవుల మీద దాని కన్ను పడ్డది. మా చెల్లెలు ఒక మంత్రగత్తె. ఆ రాక్షసి మా చెల్లెలితో మెల్లగా స్నేహం చేసింది. రాజుగారి ఆవుల్లో సగం వాటా ఇస్తానని చెప్పి, మా చెల్లెలి సహాయంతో ఆవులను మాయం చేయించి తన కోటకు చేర్పించు\nకున్నది. అవసరం తీరాక అది మా చెల్లెల్ని చంపేసింది. అన్యాయంగా మా చెల్లెల్ని చంపినందుకు నా కా రాక్షసి మీద చాలా కసిగా ఉన్నది. నేనా ముసలిదాన్ని, నా మంత్రశక్తులా ఏనాడో పోయాయి. నీలాటి వాళ్ళు కనిపిస్తే వాళ్ళ సహాయంతో రాక్షసి మీద పగ తీర్చుకుందామని చూస్తు న్నాను,” అన్నది.\nఅంతా విని గోవిందుడు, \" ఆ రాక్షసి బారి నుండి రాజకుమారులనూ, మా ఆవు లనూ కాపాడుకునే మార్గం ఉంటే చెప్పు,\" అన్నాడు.\n\"మంత్రశక్తులు పోయినా నా దగ్గిర ఇంకా రెండు వస్తువులు మిగిలి ఉన్నాయి,” అంటూ ఒక పండూ, మూడు రాళ్ళూ గోవిందుడి చేతిలో పెట్టి, ఆ వికారాకారం గల స్త్రీ, \"ఈ పండు నీకు రాబోయే అపాయం గురించి ముందే చెబుతుంది. ఇది మాట్లాడే పండు. దీనితో నీ అవసరం తీరిపోయాక ఈ పండులోని విత్తు తీసి, నీటిలో అరగదీసి చనిపోయినవారిమీద చల్లితే వాళ్ళు తిరిగి బతుకుతారు. ఈ రాళ్ళు కింద వేసి ఏమి కావాలంటే అది అవుతాయి. నువు రాక్షసిని చంపుతావని నాకు నమ్మకం ఉంది. వెళ్ళిరా, నాయనా !\" అన్నది.\nఆమె ఇచ్చిన వస్తువులను తీసుకుని గోవిందుడు కోట కేసి బయలుదేరాడు. కోటను చేరుకుని, ముసలి రాక్షసిని చూసి, గోవిందుడు తన కేదన్నా పని ఇప్పించ మన్నాడు.\nవీడు కూడా ఆవుల కోసమే వచ్చాడని పసికట్టి రాక్షసి, “సరే, నా ఆవులను చూసు కుంటూ ఉండు,\" అని లోపలికి వెళ్ళి పాలు తెచ్చి, ఎంతో ఆప్యాయంగా వాణ్ణి తాగమన్నది.\n\"తాగకు! అందులో విషం ఉన్నది!\" అని పండు గోవిందుణ్ణి హెచ్చరించింది.\nరాక్షసి కన్ను కప్పి గోవిందు డాపాలను అవతల పారబోశాడు.\nపాలు తాగి కూడా గోవిందుడు బతికే ఉన్నందుకు రాక్షసి ఆశ్చర్యపోయి, \"అక్కడ పడక ఉన్నది. వెళ్ళి పడుకో. చాలా పొద్దుపోయింది.\" అన్నది.\n“పడుకోకు. కందకంలో పడతావు,\" అని పండు గోవిందుణ్ణి హెచ్చరించింది.\nరాక్షసి వెళ్ళిపోయాక గోవిందుడు పడక ఎత్తి చూస్తే దాని కింద ముళ్ళకంచెలతో నిండిన లోతైన గొయ్యి కనిపించింది. రెండోసారి తన ప్రాణం దక్కినందుకు గోవిందుడు సంతోషించాడు. రాక్షసి మటుకు\nగోవిందుడు చచ్చాడే అనుకుని, నిశ్చింతగా నిద్రపోయింది.\nగోవిందుడు రాజకుమారుల కోసం కోట అంతా గాలించాడు. వాడికి రాజకుమారుల శవాలున్న పెట్టె కనబడింది. వికారాకారం గల స్త్రీ చెల్లెలి శవం మాత్రం కనిపించ లేదు. రాజకుమారుల శవాలను మోసుకు పోవటం సాధ్యం కాదు. అందు చేత వాడు ఇక తనకు పండు అవసరం ఉండదని నిశ్చయించుకుని, దాని విత్తనం తీసి నీటిలో అరగదీసి, ఆ నీళ్ళు రాజ కుమారులపై చల్లాడు. వాళ్ళు వెంటనే బతికి, గోవిందుణ్ణి గుర్తుపట్టారు.\nతరవాత నలుగురూ కలిసి పశువుల కొట్టానికి వెళ్ళి, పశువులను విడిపించి, వాటిని తోలుకుంటూ కోట దాటారు. గోవిం దుడు వికారాకారం గల స్త్రీకోసం చూశాడు గాని ఆమె ఎక్కడా కనిపించలేదు.\nఈలోగా రాక్షసి లేచి, గోవిందుడి పక్క చెక్కుచెదరకుండా ఉండటం గమనించి, అనుమానం వచ్చి పశువుల కొట్టం కేసి వెళ్ళింది. పశువులు లేవు. గోవిందుడు వాటిని విడిపించుకు వెళ్ళాడని గ్రహించి, పెడబొబ్బలు పెట్టుకుంటూ వచ్చింది.\nరాజకుమారులూ, గోవిందుడూ రాక్షసి అరుపులు విన్నారు. అది పెద్ద పెద్ద అంగలు వేసుకుంటూ సమీపిస్తున్నది. గోవిందుడికి తన వద్ద ఉన్న రాళ్ళు జ్ఞాపకం వచ్చాయి. వాడొక రాయి తీసి వెనక్కు విసురుతూ, ముళ్ళకంచెలు అయిపోవాలనుకున్నాడు.\nముళ్ళకంచెల మధ్య చిక్కుకుపోయిన రాక్షసి అతి ప్రయాసతో వాటిని దాటి మళ్ళీ\nరాసాగింది. ఆమె దగ్గిరదాకా వచ్చా క గోవిందుడు మరొక రాయి విసిరాడు. వెంటనే రాక్షసి మంటల మధ్య చిక్కు కున్నది. ఆ మంటలు చల్లారేదాకా రాక్షసి కదలలేకపోయింది. ఈలోపుగా రాజకుమా రులూ, గోవిందుడూ చాలా దూరం వెళ్ళారు.\nమరొకసారి రాక్షసి తమని సమీపిస్తూ ఉండటం చూసి గోవిందుడు తన వద్ద ఉన్న మూడోరాయి కూడా విసిరాడు. అది ఒక వాగులో పడింది. మరుక్షణమే వాగు పొంగ నారంభించింది. అయినా రాక్షసి వాగులోకి దిగి, దాన్ని దాట యత్నించింది. అయితే ప్రవాహం రానురాను హెచ్చి, అందులో రాక్షసి కొట్టుకుపోయింది.\nసాయంకాలానికల్లా గోవిందుడు రాజ కుమారులతోనూ, ఆవులతోనూ రాజుగారి ఇల్లు చేరి, జరిగినదంతా రాజుగారికి తెలి పాడు. రాజుగారు సంతోషించి గోవిందుణ్ణి తగిన విధంగా సత్కరించాడు.",
            "book_page_end": 44
        },
        {
            "title": "కోటీశ్వరుడు",
            "book_page_start": 45,
            "pdf_page_start": 63,
            "pdf_page_end": 66,
            "author": "టి. మధుసూదన రావు",
            "genre": "నీతి కథ",
            "moral": "బంధుప్రీతిని త్యజించి, సంపాదించిన ధనాన్ని స్వార్థపరుల కోసం కాకుండా దానధర్మాలకు ఉపయోగించడం వలన జీవితానికి విలువ లభిస్తుంది.",
            "keywords": [
                "కోటీశ్వరుడు",
                "బైరాగి",
                "దానధర్మాలు",
                "లోభం",
                "బంధుత్వం",
                "మోసం",
                "సిద్ధెషధం"
            ],
            "characters": [
                "నవకుబేరుడు (వైశ్యుడు)",
                "బైరాగి",
                "భార్య",
                "బంధువులు",
                "వైద్యుడు"
            ],
            "locations": [
                "కంచి"
            ],
            "content": "కంచిలో ఒక వైశ్యుడుండే వాడు. అతను వర్తకం చేసి అంతులేని డబ్బు సంపాదించి, కోట్లు గడించి, నవ కుబేరుడనే పేరు పొందాడు. అతనికి అనేక మంది కొడు కులూ, కూతుళ్ళూ కలిగారు. అతను వారం దరికీ పెళ్ళిళ్ళు చేసి, అల్లుళ్ళను కూడా తన వద్దనే ఉంచుకుని, వాళ్ళకు కూడా పనులు కల్పించి, తన వర్తక వ్యాపారా లను ఇంకా పెంచుకున్నాడు. కాలక్రమాన అతని బంధుకోటి పెరిగి, అతని ఇల్లు ఒక దివాణంగా మారిపోయింది. బంధువుల మధ్య అతను అత్యంత వైభవంతో జీవిస్తూ రాజయోగంగా అనుభవించాడు.\nఅయితే నవకుబేరుడు తన ఇల్లు దాటితే పరమ లోభి. అతను దానధర్మాల కింద గాని, తీర్ధయాత్రల కని గాని, దేవుడి పేరు చెప్పి గాని ఏనాడూ చిల్లిగవ్వ ఖర్చు పెట్టి ఎరగడు.\nఇలా ఉండగా ఒకనాడు నవకుబేరుడి ఇంటి ముందు ఒక బైరాగి వచ్చి నిలబడి, తనకా పూట భోజనం పెట్టమన్నాడు.\n\"పోరా దొంగ వెధవా! నువ్వెక్క ణ్ణించి ఊడిపడ్డావు! \" అని నవకుబేరుడు చీదరించుకున్నాడు.\n\"నేను దొంగనైతే బిచ్చమెత్తుకునే కర్మేమిటి?\" అన్నాడు బైరాగి.\nఇద్దరికీ కొంత సేపు వాదన జరిగిన మీదట, ఆ బైరాగివాడు తన కాలం వృధా చేస్తున్నాడని కోపం వచ్చి, నవకుబేరుడు అతన్ని తన నౌకర్ల చేత బయటికి గెంటిం చాడు. బయటికి గెంటినా ఆ బైరాగి, స్వయంపాకం ఇస్తేగాని వెళ్ళనని భీష్మిం చుకుని, సాయంకాలం దాకా ఇంటి కెదు రుగా కూర్చున్నాడు.\n\" నువ్విక్కడే చచ్చినప్పటికీ నేను స్వయంపాకం - ఇవ్వను. ఎంత కాలం\nకూర్చుంటావో కూర్చో\" అన్నాడు నవ కుబేరుడు. ఆ బైరాగి మూడు పగళ్ళూ. మూడు రాత్రులూ వీధి వాకిలి కెదురుగా అలాగే కూర్చున్నాడు. ఆ బైరాగి శపిస్తా డేమో నని ఆప్తులు నవకుబేరుడితో అన్నారు. కాని అతను భయపడలేదు; వీధి తలుపు మూయించి మరొక దారిన రాకపోకలు ఏర్పాటు చేసుకున్నాడు.\nకొన్ని రోజుల అవతల చూస్తే బైరాగి ఎటో వెళ్ళిపోయాడు. తానొక ఘనవిజయం సాధించినట్టు నవకుబేరుడు సంతోషిం చాడు. కాని వీధి వాకిలి తెరిచిన మర్నాడే మళ్ళీ బైరాగి ప్రత్యక్షమయాడు.\n\" ఈ బైరాగి నన్ను శని లాగా పట్టాడే! మళ్ళీ ఎందుకు వచ్చాడో కనుక్కోరా,” అని నవకుబేరు డొక మనిషిని పంపాడు.\n\"నేను నిన్నేమీ యాచించటానికి రాలేదు, నీతో కొంచం మాట్లాడాలి,” అని బైరాగి నవకుబేరుడికి కబురు చేశాడు.\nఆరు నెలల దాకా తనకు తీరదని నవ కుబేరుడు జవాబు పంపాడు. బైరాగి వెళ్ళి పోయి, సరిగా ఆరునెలలకు మళ్ళీ వచ్చాడు. నవకుబేరుడు మరి కొన్ని వాయిదా లు వేశాడు. బైరాగి ఎంతో ఓపికగా వాయిదా నాటికి వస్తూ వచ్చాడు. ఇలా ఏడాది గడిచింది. ఆ బైరాగి చెప్పేది తాను వినక తప్పదనుకుని చివరకు నవకుబేరుడు అతన్ని పిలిపించాడు.\n” ఏడాది నుంచీ చూస్తున్నాను. నువు మాయ చేత కప్పబడి. ఈ భార్యా పుత్రు లనూ, బంధువులనూ నమ్ముకుని గుడ్డివాడి వైపోయావు. కళ్లు తెరిచి నిజం తెలుసుకో !” అన్నాడు బైరాగి.\n\" అయిన వాళ్ళందరినీ వదులుకోమని చెప్పటానికేనా ఇంత కాలమూ నా చుట్టూ తిరిగావు?\" అని నవకుబేరు డడిగాడు.\n\"వీళ్ళలో నీకు నిజంగా అయినవాడు ఒక్కడూ లేడు. నువు సంపాదించి పెట్టు\nతున్నంత కాలమూ వీళ్ళు నీకు బ్రహ్మరధం పడతారు. ఆ తరవాత నిన్ను జీవచ్ఛవంగా చూస్తారు. కావలిస్తే ఈ మాట రుజువు చేస్తాను,” అన్నాడు బైరాగి.\nఅందుకు వైశ్యుడు కూడా ఒప్పుకున్నాక, బైరాగి ఒక ఉపాయం చెప్పి వెళ్లిపోయాడు.\nతరవాత కొద్ది రోజులకు ఒకనాటి రాత్రి నవకుబేరుడు తన కేదో రోగం సంప్రాప్త మైనట్టు నటించాడు. ఆయన తన భార్యతో, “నాకు చావు దగ్గిర పడింది. ఇన్నాళ్ళు బతికాను గాని ఒక్క పుణ్యకార్యం చెయ్య టానికి కూడా నాకు వ్యవధి చిక్కలేదు. ఈ చావు ఇంకొక్క ఏడాది ఆగి వస్తే ఎంతో\nబాగుండేది.” అంటూ ఉన్నపాళంగా బిర్ర బిగుసుకు పోయాడు.\nనవకుబేరుడి భార్య కంగారుపడి వైద్యుణ్ణి పిలిపించింది. వైద్యుడు వచ్చి పరీక్ష చేసి, రోగం అంతు చిక్కక, తాను చేసేదేమీ లేదని చెప్పి వెళ్లిపోయాడు.\nనవకుబేరుడు బైరాగి చెప్పిన విధంగా ఊపిరి బిగబట్టి ప్రాణం పోయినట్టు నటించాడు.\nఅతని మీద పడి తింటున్నవారు దాదాపు రెండు వందలమంది ఉన్నారు. వాళ్ళంతా నవకుబేరుడి చుట్టూ చేరి శోకాలు పెట్ట సాగారు. కొందరు శ్మశాన వైరాగ్యం చెప్పి, ఎంత వారికీ చావు తప్పదన్నారు.\nసరిగా అదే సమయానికి బైరాగి ఒక లోటాలో పాలు తీసుకుని అక్కడికి వచ్చి, అందరినీ ఊరుకోమని సైగ చేసి, \"ఈ చచ్చి పోయిన మనిషిని బతికించుకోవాలని మీలో ఎవరికైనా కోరిక ఉన్నట్టయితే చెప్పండి. ఇదుగో సిద్ధెషధం!\" అన్నాడు.\nనవకుబేరుడి భార్యా మొదలైన వాళ్ళు ఆ బైరాగి కాళ్ళ మీదపడి \"బాబూ, రక్షిం చండి, మీ రేంకోరితే అది యిస్తాం. ఆయన కా సిద్ధెషధం యిచ్చి బతికించండి.\" అని ప్రాధేయపడ్డారు.\nదానికా బైరాగి, “వెర్రివాళ్ళలారా, ఎంత సిద్ధెషధమైనా ఆయువు మూడిన వారికి ఆయుర్దాయం ఇవ్వగలదా? ఈ ఔషధం మీలో ఎవరైనా తాగినట్టయితే వారు వెంటనే చచ్చిపోతారు. వారి ఆయుశ్శేషంతో ఈ చని పోయిన మనిషి కొంత కాలం బతుకుతాడు. ఇతనికి తమ ఆయువు ఇవ్వనానికి సిద్ధంగా ఉన్నవాళ్ళు ముందుకు వచ్చి ఈ ఔషధం\nతీసుకుని తాగెయ్యండి, అతను బతుకు తాడు,\" అన్నాడు.\nఎవరూ పలకలేదు. కొంచెంసేపు చూసి బైరాగి, \"ఎవరూ ఈ మనిషి కోసం చావరా? \" అని అడిగాడు. జవాబు లేదు.\n\" అయ్యో, ఈ మనిషి తన జీవితమంతా వీళ్ళందరినీ సుఖపెట్టటానికి ధారపోసి, పరలోకంలో సుఖపడటానికి ఒక్క పుణ్య కార్యమైనా చెయ్యకుండా చనిపోయాడే ! ఒక్కరైనా అతని కోసం తమ ప్రాణాల నివ్వకుండా ఉన్నారే!\" అన్నాడు బైరాగి.\n\"స్వామీ కళ్ళు తెరుచుకున్నాయి ! \" అంటూ నవకుబేరుడు లేచి కూర్చున్నాడు.\nఅందరూ నిర్ఘాంతపోయి, నిశ్చేష్టులయారు.\nఆ తరవాత నవకుబేరుడు పనికిమాలిస తన బంధువుల నందరినీ వెళ్ళగొట్టి, తనకు గల అంతులేని సంపదను దానధర్మాలకు వినియోగిస్తూ, వర్తకమంతా కొడుకుల పరం చేసి పవిత్రమైన జీవితం గడిపాడు.",
            "book_page_end": 48
        },
        {
            "title": "ముగ్గురు యక్షిణులు-2",
            "book_page_start": 57,
            "pdf_page_start": 67,
            "pdf_page_end": 70,
            "author": "చందమామ బృందం",
            "genre": "ఫాంటసీ/జానపద కథ",
            "moral": "తెలివిగా మాట్లాడటం, ఎదుటివారి రహస్యాలను తెలుసుకోవడం ద్వారా మన లక్ష్యాలను సాధించవచ్చు.",
            "keywords": [
                "మంగళుడు",
                "యక్షిణులు",
                "మాయా పాత్ర",
                "ధాన్యపు ఓడలు",
                "యక్షరాజు కుమార్తెలు",
                "బహుమతి"
            ],
            "characters": [
                "మంగళుడు",
                "రాజు (కొడుకును రక్షించిన రాజు)",
                "ఇంటి యజమాని",
                "నౌకాదళాధికారి",
                "యక్షరాజు కుమార్తెలు (ముగ్గురు యక్షిణులు)",
                "వంటవాడు"
            ],
            "locations": [
                "సముద్రతీర నగరం",
                "యక్షిణుల కోట",
                "జైలు (కారాగారం)"
            ],
            "content": "చచ్చిపోయిన కొడుకు ప్రాణాలతో తిరిగి వచ్చేసరికి రాజు పొందిన ఆనందం అంతా కాదు. ఆయన మంగళుడితో, \"నాయనా, నీ రుణం ఎలా తీర్చుకోవాలో తెలీదు. నీకేం కావాలో అడుగు, సాధ్యమైతే ఇస్తాను,” అన్నాడు.\nమంగళుడు తన వద్ద ఉన్న పాత్ర పైకి తీసి, \"ఇలాటివి ఇంకా పదకొండు పాత్రలు కావాలి,” అన్నాడు.\n\" అది నాకు అసాధ్యం, నాయనా!\" అన్నాడు రాజు.\n“నాకు మరేమీ అవసరం లేదు.\" అంటూ మంగళుడు తన గుర్ర మెక్కి బయలు దేరాడు.\nకొంతకాలం ప్రయాణించి అతను సముద్రతీరాన గల ఒక నగరం చేరుకుని, ఒక ఇంటికి వెళ్ళాడు.\nఆ ఇంటి యజమాని మంగళుణ్ణి చూసి \"బాబూ, నీకు ఆతిథ్యం ఇవ్వలేను. మేం ఇంటిల్లి పాతీ పస్తులుంటున్నాం. ఈ నగ రంలో ఎక్కడా నీకు పట్టెడు అన్నం పుట్టదు. మాకు కరువు వచ్చింది.” అన్నాడు.\n\" నేను మిమ్మల్ని తిండి అడగను, అంటూ మంగళుడు తన వద్ద ఉన్న తుండు గుడ్డ తీసి నేలపైన పరిచి, దాని మీద బెత్తంతో కొట్టి, “వడ్డించు!\" అన్నాడు.\nవెంటనే విందు భోజనం వచ్చింది.\n\"మీ వాళ్ళందరినీ భోజనానికి పిలవండి,'' అన్నాడు మంగళుడు ఇంటి యజమానితో.\nమంగళుడి ధర్మమా అని ఇంటిల్లి పాతీ సుష్టుగా భోజనం చేశారు.\n\"మీకు కరువు రావటానికి కారణ మేమిటి?” అని మంగళుడు ఇంటి యజ మానిని అడిగాడు.\n“మా దేశంలో తగినంత ఆహారధాన్యాలు పండవు. అందుచేత మేం వాటిని సముద్రం మీద తెప్పించుకుంటాం. కాని ఈ మధ్య ఒక అదృశ్యహస్తం మా ధాన్యపు ఓడలను ముంచేసి, మాకు తిండికరువు కలిగిస్తు న్నది. ఏం చెయ్యాలో మాకు తోచటం లేదు,” అన్నాడు ఇంటి యజమాని.\n\"ఏం చెయ్యాలో నాకు తెలుసు. మీ రాజుగారి దగ్గిరికి పోదాం,” అన్నాడు మంగళుడు. ఇద్దరూ రాజు వద్దకు వెళ్ళారు.\n\"రాజా, మీ ధాన్యపు పడవలు క్షేమంగా చేరేటట్టు నేను చూస్తాను. నాకేమిస్తారు? ” అని మంగళుడు రాజును అడిగాడు.\n“నీకేం కావాలంటే అది ఇస్తాను.\" అన్నాడు రాజు.\nమంగళుడు నలభై పడవలను వెంట బెట్టుకుని సముద్రం మీద వెళ్ళి, వాటిని ధాన్యంతో నింపుకుని తిరిగి వస్తూండగా, అకస్మాత్తుగా ఒక స్త్రీ చెయ్యి సముద్రంలో నుంచి పైకి వచ్చింది. ఆ చేతికొక బంగారు కడియం ఉన్నది.\nమంగళుడు ఆ చెయ్యి పట్టుకుని విది లించి, అవతలికి తోసేశాడు. చెయ్యి నీటిలో ముణిగిపోయింది గాని, చేతికి ఉన్న కడియం అతని చేతిలోకి ఊడి వచ్చింది.\nకాటకం తొలగిపోయింది. ప్రజలు కడుపు నిండా తిన్నారు.\nరాజు మంగళుడితో, \" నీకు ఏమి బహు మానం కావాలో కోరుకో, ఇస్తాను,” అన్నాడు.\nమంగళుడు తన పాత్ర పైకి తీసి, “ఇలాటివి ఇంకా పదకొండు కావాలి,” అన్నాడు.\n“నా రాజ్యమంతా అమ్మినా అలాటి పాత్ర రాదు. కావలిస్తే నా కూతురిని పెళ్ళాడు. నా నగరం ఇస్తాను తీసుకో,” అన్నాడు రాజు.\n“నాకు ఇలాటి పాత్రలు తప్ప ఇంకేమీ వద్దు. నా సోదరులు నలభైమంది కారా\nగృహంలో మగ్గుతున్నారు. వాళ్ళను తలచు కుని నేను కన్ను మూయలేకుండా ఉన్నాను,” అన్నాడు మంగళుడు.\n\"నేను నీకు ఒక సహాయం చెయ్యగల ననుకుంటాను. రేపు ఉదయం కనపడు,\" అని రాజు మంగళుడితో చెప్పి, తన నౌకా దళాధికారిని పిలిపించి, యక్షరాజకుమా ర్తెలు భోజనాలు చేసే చోటు నీకు తెలుసును గద?” అన్నాడు.\n“తెలుసు, మహారాజా!\" అన్నాడు నౌకా దళాధికారి.\n“రేపు మంగళుణ్ణి అక్కడికి తీసుకు పోయి, ఆ స్థలం చూపించు,” అన్నాడు రాజు.\nమర్నాడుఉదయం మంగళుడు వచ్చాడు. రాజు అతనితో, \"నేను నిన్ను యక్షిణులు భోజనాలు- చేసే చోటికి పంపుతాను. వాళ్ళు నీకు నువు కోరినటువంటి పాత్రలు ఇవ్వ వచ్చు,” అన్నాడు.\nమంగళుడు తన గుర్రాన్ని తానున్న బస లోనే వదిలి, రాజుగారి నౌకలో బయలు దేరాడు. ఏడురోజులు ప్రయాణం చేసి వారు అవతలి తీరాన్ని చేరారు. నౌకాదళాధి పతి మంగళుడికి దూరంగా ఉన్న ఒక కోటను చూపించి, \"అదే, యక్షిణుల కోట,\" అన్నాడు. మంగళుడు నౌక దిగి కోటలోకి ప్రవేశించాడు. లోపల ఒక ముసలివాడు\nవంట చేస్తున్నాడు. “ఎవరు, బాబూ, నువు ? యక్షిణులు వచ్చే వేళ అయింది. వాళ్ళ కంటపడితే ప్రమాదం. ఆ తెరల వెనక దాక్కో,\" అన్నాడా వంటవాడు.\nమంగళుడు వెంటనేపోయి తెరల చాటున దాక్కున్నాడు.\nకొద్ది సేపటిలో యక్షరాజు కుమార్తెలు ముగ్గురు వచ్చారు.\n\"వంట సిద్ధమయింది. వడ్డించమంటారా, అమ్మాయిలూ?” అన్నాడు వంటవాడు.\nముగ్గురూ భోజనాలకు కూర్చున్నారు. ఆదీయిదీ మాట్లాడుతూ, మధ్యలో ఒక యక్షిణి ఇలా అన్నది :\n“ఆ నలభైమంది దొంగలూ ఏడేళ్లపాటు వాగులో నీరు తాకకుండా ఆపగలిగాను. ఇంతలో ఎవడో కుర్రాడు వచ్చి నా చేతిని పట్టేసుకున్నాడు. చెయ్యి విడిపించుకోవ టానికి అతన్ని పాత్రతో కొట్టవలిసి వచ్చింది. భలేవాడు! ”\nరెండో యక్షిణి వెంటనే, \"నా మంత్ర దండం కాజేసి, చచ్చినవాళ్ళను బతికించిన వాడే మ న్నా తక్కువ వాడా?\" అన్నది, నిట్టూర్చుతూ.\nవెంటనే మూడో యక్షిణి, \"నా చేతిని తోసేసి, ధాన్యపు నౌకలను తీసుకుపోయి, నా చేతిలో ఉన్న నగరాన్ని విడిపించిన కుర్రా డెంతటి వాడై ఉండాలి!\" అన్నది మరింత గట్టిగా నిట్టూర్చి.\nఈ మాటలను విన్న మంగళుడు తెరల చాటు నుంచి ముందుకు వచ్చి, \"ఆకుర్రాడు మీ ఎదుటపడితే వాడికేమి ఇస్తారు?” ” అన్నాడు.\n\"ఏం కావాలంటే అది ఇస్తాం!\" అన్నారు ముగ్గురు యక్షిణులూ ఒక్క సారిగా.\nముగ్గురూ ఒక్కసారే మంగళుణ్ణి గుర్తించి, ఆశ్చర్యపోయారు. వాళ్ళు అతన్ని తమ సరసను కూర్చోబెట్టుకుని, \"ముందు మాతో కలిసి భోజనం చెయ్యి,\" అన్నారు. — (ముగింపు వచ్చే సంచికలో)",
            "book_page_end": 60
        },
        {
            "title": "ప్రపంచపు వింతలు",
            "book_page_start": 61,
            "pdf_page_start": 71,
            "pdf_page_end": 71,
            "author": "చందమామ బృందం",
            "genre": "వైజ్ఞానిక విశేషాలు",
            "moral": "",
            "keywords": [
                "ఊగేరాయి",
                "ప్రకృతి వింతలు",
                "బ్యూనోస్ వీరిస్",
                "అర్జెంటీనా",
                "భౌగోళికం"
            ],
            "characters": [],
            "locations": [
                "బ్యూనోస్ వీరిస్ (అర్జెంటీనా)"
            ],
            "content": "109. ఊగేరాయి\nబ్యూనోస్ వీరిస్ (అర్జెంటీనా) నగరానికి దక్షిణంగా ఉన్న పొట్టి కొండలలో ఈ వింతరాయి ఉన్నది.\nదీని బరువు సుమారు 700 టన్నులు. అయినా ఇది ఎవరన్నా చేత్తో తోస్తే ఊగుతుంది. ఈ వింత రాయి ఇలా “బాలెన్స్\" అయి ఉండటానికి కారణం, గాలి వల్లా, వాన వల్లా కలిగిన అరుగుదల.",
            "book_page_end": 61
        },
        {
            "title": "మహాభారతం",
            "book_page_start": 49,
            "pdf_page_start": 84,
            "pdf_page_end": 84,
            "author": "చందమామ బృందం",
            "genre": "పౌరాణికం",
            "moral": "",
            "keywords": [
                "కురుక్షేత్రం",
                "యుద్ధం",
                "కృష్ణుడు",
                "బలరాముడు",
                "భారత కథ"
            ],
            "characters": [
                "కృష్ణుడు",
                "బలరాముడు",
                "మల్లయోధులు"
            ],
            "locations": [
                "యుద్ధభూమి"
            ],
            "content": "ఈ పేజీలో మహాభారతానికి సంబంధించిన బొమ్మ మాత్రమే ఇవ్వబడింది. కథా పాఠ్యాంశాలు అందించబడలేదు.",
            "book_page_end": 49
        }
    ],
    "statistics": {
        "total_stories": 15,
        "author_counts": {
            "చక్రపాణి": 1,
            "సి. నాగార్జునరావు": 1,
            "మల్లాది వెంకటకృష్ణమూర్తి": 1,
            "చందమామ బృందం": 4,
            "సాదనాల చంటిబాబు రచన ఆధారంగా": 1,
            "పి. వీరేశం": 1,
            "దమ్ము శ్రీనివాసులు": 1,
            "జి. సాంబిరెడ్డి": 1,
            "యు. సర్వేశ్వరరావు": 1,
            "ఎల్. రమణారావు": 1,
            "జి. నిర్మల": 1,
            "టి. మధుసూదన రావు": 1
        },
        "genre_counts": {
            "చరిత్ర విశేషం": 1,
            "సాంఘిక కథ": 1,
            "రాజ కథ/యుక్తి కథ": 2,
            "సాహస కథ/జానపద": 1,
            "బేతాళ కథ": 1,
            "జానపద కథ": 1,
            "నీతి కథ": 4,
            "ఫాంటసీ/జానపద కథ": 2,
            "వైజ్ఞానిక విశేషాలు": 1,
            "పౌరాణికం": 1
        }
    }
}