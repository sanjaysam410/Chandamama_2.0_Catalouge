{
    "book_id": "చందమామ_1970_07",
    "stories": [
        {
            "title": "పొదుపు రహస్యం",
            "book_page_start": 17,
            "pdf_page_start": 17,
            "pdf_page_end": 20,
            "author": "సి. చంద్రశేఖర్",
            "genre": "నీతి కథ",
            "moral": "దీర్ఘకాలిక సుఖం కోసం తాత్కాలిక సౌఖ్యాన్ని త్యాగం చేస్తూ, పొదుపుగా ఉండాలి.",
            "keywords": [
                "పొదుపు",
                "మిత్రులు",
                "కష్టార్జితం",
                "ఆర్థిక స్థితి",
                "చింతచెట్టు"
            ],
            "characters": [
                "గణేశుడు",
                "గంగాధరుడు"
            ],
            "locations": [
                "పడమటి తీరం",
                "తూర్పు తీరం",
                "నగరం"
            ],
            "content": "పడమటి తీరాన గణేశుడూ. గంగాధరుడూ\nఅని ఇద్దరు యువకు లుండేవారు. వాళ్ళు\nఒకే గ్రామంలో ఉండి, చిన్నతనం నుంచీ\nకలిసి తిరిగారు. వాళ్ళు యుక్తవయస్కులై\nతమ బతుకుతెరువు తాము చూసుకోవలిసి\nవచ్చేసరికి వారుండే ప్రాంతం బొత్తిగా\nకాటక ప్రాంతమై పోయింది. అందుచేత\nవాళ్ళు తూర్పు తీరానికి వెళ్ళి, సంపద\nసమృద్ధిగా ఉండే చోట జీవనోపాధి కలిగించు\nకుందా మనుకున్నారు.\nమనిషి పొట్ట కెంతకావాలి? ఇంత\nఅన్నమూ, ఎండుచేపలూ తింటూ ఎంత\nకాలమైనా బతకవచ్చు. అలా పొదుపుగా\nజీవిస్తూ, కష్ట పడి సంపాదించినదానిలో\nనుంచి సాధ్యమైనంత మిగుల్చుకున్నా\nమంటే, అది పెట్టుబడిగా ఏ వర్తకం చేసు\nకున్నా జీవితం సుఖంగా గడిచిపోతుంది,\"\nఅన్నాడు గంగాధరుడు.\n\"అలాగే పొదుపుగా జీవించి పైకి\nవద్దాం.\" అన్నాడు గణేశుడు.\nఇద్దరూ ప్రయాణం చేసి తూర్పుతీర\nప్రాంతం చేరుకున్నారు. అది సుక్షేత్రం.\nఎక్కడ చూసినా ఏపుగా పెరిగిన పైరులు\nకనిపించి, వారి కళ్ళను ఎంతో ఆనంద\nపరిచాయి.\nస్నేహితు లిద్దరూ ఒక నగరం చేరారు.\nఅక్కడ వర్తకం కూడా బాగా సాగుతున్నది.\nనగరం చేరుతూనే స్నేహితులిద్దరూ చీలి\nపోయారు. ఒకటి, రెండేళ్ళపాటు ఎవరి\nకృషి వారే చేసుకోవటమూ ఎవరి అదృ\nష్టాన్ని వారే వెతుక్కోవటమూ, ఒకరి బరువు\nఒకరి మీద వెయ్యకుండా ఉండటమూ\nమంచిదని వారికి అనిపించింది.\nగణేశుడు దొరికిన పని ఏదైనా చేసి,\nరోజు పొడుగునా శ్రమపడి డబ్బు సంపా\nదించసాగాడు. గంగాధరుడు చెప్పినట్టే\nఅతను వరి అన్నమూ, ఎండుచేపలూ తింటూ,\nసాధ్యమైనంత తక్కువ ఖర్చుతో కాలక్షేపం\nచేస్తూ వచ్చాడు.\nకాని గణేశుడు ఎంతోకాలం ఇలా చెయ్య\nలేకపోయాడు. ముఖ్యంగా అతనికి తిండి\nగురించి అసంతృప్తి ఏర్పడింది. దగ్గిర డబ్బు\nఉండగా, నోరు కట్టేసుకోవడం అతనికి\nసాధ్యం కాలేదు. అందుచేత ఒకనాడు\nఅతను కోడిని కొని, వండుకుని తిన్నాడు.\nదాంతో అతనికి ప్రాణం లేచివచ్చినట్టయింది.\nసుఖంగా తినటానికి కాకపోతే ఎంతో శరీర\nకష్టం చేసి డబ్బు సంపాదించినందుకు\nఫలితం ఏమిటి?\nఅయినా ఒకవంక తాను పొదువు నియ\nమాన్ని ఉల్లంఘించినందుకు మనస్సు బాధ\nపడింది. అందుచేత అతను మళ్ళీ కొన్నాళ్లు\nఅన్నమూ, ఎండుచేపలూ తింటూ గడిపాడు.\nకాని అది భోజనం లాగానే లేదు. కోడి రుచి\nఅనుక్షణమూ జ్ఞాపకం వచ్చేది.\nచివరకు గణేశుడి జిహ్వచాపల్యమే\nగెలిచింది. అతను తన దగ్గిర ఉన్నదంతా\nరుచిగా తినటానికే ఖర్చు చేయసాగాడు.\nతిండి సుఖంతో మిగుల్చుకున్న డబ్బంతా\nఅయిపోవటం అలా ఉంచి, అతనికి పనికి\nఒళ్ళు వంగకుండా పోయింది. దీని ఫలి\nతంగా అతను అన్నమూ, ఎండుచేపలూ\nకొనటానికి కూడా తగినంత సంపాదించు\nకోలేని స్థితికి వచ్చేశాడు.\nఈ లోపల గంగాధరుడు పొదుపు నియ\nమంతో బాగుపడ్డాడు. అతను ప్రతి రాగి\nదమ్మిడీ కూడా ప్రాణంతో సమంగా ఎంచి,\nతన కష్టార్జితాన్ని కూడబెట్టి, చిన్న చిన్న\nవ్యాపారాలతో ప్రారంభించి, క్రమంగా పెద్ద\nవర్తకానికి ఎగబాక్, అందులో త్వరగా పైకి\nవచ్చి, కొంత ఆస్తి సంపాదించుకుని, ఇల్లు\nకట్టుకుని, పెళ్ళి చేసుకున్నాడు.\nతనతో బాటే కట్టుబట్టలతో వచ్చిన గంగా\nధరుడు తానున్న నగరంలోనే ధనికుడుగా\nబతుకుతున్న సంగతి గణేశుడికి తెలుసు.\nఅందుచేత తన మిత్రుడి సహాయం పొందు\nదామన్న ఉద్దేశంతో అతను గంగాధరుడి\nఇంటికి వెళ్ళి, తనకు అదృష్టం కలిసి రాలే\nదనీ. తనకు పూటకింత అన్నమూ, ఎండు\nచేపలూ కూడా కరుపయాయనీ మొర\nపెట్టుకున్నాడు.\n\"నీకా అన్నమూ, ఎండుచేపలూ అందే\nటట్టు నేను చూస్తాను. నువు నీ కాళ్ళ మీద\nనిలబడు,\" అని గంగాధరుడు గణేశుడికి\nతన ఇంటి ఆవరణలో ఒక చిన్న గుడిసె\nవేయించి ఇచ్చి, రోజూ బియ్యమూ, ఎండు\nచేపలూ అతనికి పంపుతూ వచ్చాడు. వాటితో\nగణేశుడు వంట చేసుకు తింటూ వచ్చాడు.\nకొద్ది రోజులు గడిచాక గంగాధరుడు\nగణేశుణ్ణి పిలిపించి, “రోజూ ఎండుచేపలు\nతినటం నీకు చవిచచ్చినట్టుగా ఉంటున్న\nదేమో! ఒక పని చెయ్యి. నా చింత\nతోపులో కెల్లా చిన్న చింతమొక్కను నీకు\nఇచ్చేస్తాను. దాని ఆకు తెచ్చి, చేపల\nకూరలో వేసి ఉడకబెట్టావంటే రుచిగా\nఉంటుంది. ఆ పనిచెయ్యి,'' అన్నాడు.\nగణేశుడు తన మిత్రుడి చింతలతోపుకు\nవెళ్ళి, అక్కడ ఉన్న మొక్కలలో చిన్న\nదానినుంచి ఆకు దూసుకువచ్చి చేపల\nకూరలో వేశాడు. కూర రుచిగానే ఉన్నది.\nఅయితే కొద్ది రోజులకల్లా చింతమొక్కన\nఒక్క ఆకు కూడా లేకుండా పోయింది.\nగణేశుడు తన మిత్రుడి వద్దకు వెళ్ళి,\nమరొక చింతచెట్టు నుంచి ఆకు కోయటానికి\nఅనుమతి కోరాడు.\n\"ఈ సారి ఉన్న చెట్లన్నిటిలోకీ పెద్ద\nచెట్టు నుంచి ఆకు కోసుకో.\" అన్నాడు\nగంగాధరుడు. మళ్ళీ కొన్నాళ్ళు గడిచాయి.\nగంగాధరుడు గణేశుణ్ణి పిలిచి, \"నువు,\nకోసుకునే చెట్టున చింతాకు అయిపోలేదు\nగద?\" అన్నాడు.\n\" నేను రోజుకు గుప్పెడు ఆకు కోస్తే ఆ\nచెట్టున మర్నాటికి రెండు గుప్పెళ్ళు చిగురు\nపెట్టుకొస్తుంది,\" అన్నాడు గణేశుడు.\n\"నువు చేసినదానికి, నేను చేసినదానికీ\nఅంతే తేడా! నువు నీ ఆర్థికస్థితి చిన్న\nమొక్కగా ఉండగానే దాన్ని దోచావు. నేను\nపెద్దచెట్టు అయేదాకా ఓపికపట్టి, దానినుంచి\nనాకు కావలిసినదంతా అనుభవించగలుగు\nతున్నాను. నీ జీవితం మోడుబారిబోయింది.\nనా జీవితం మూడు పూలూ, ఆరు కాయ\nలూగా ఉన్నది.\" అన్నాడు గంగాధరుడు.\n\"అవును! ఇక నేను నీ మీద ఆధార\nపడక, మళ్ళీ జీవితం ప్రారంభిస్తాను.”\nఅని గణేశుడు తన స్నేహితుడు చెప్పిన\nనీతిని అమలు చేయటానికి పూనుకున్నాడు.",
            "book_page_end": 20
        },
        {
            "title": "హడావుడి మనిషి",
            "book_page_start": 21,
            "pdf_page_start": 21,
            "pdf_page_end": 22,
            "author": "కురలి శాయిబాబు",
            "genre": "హాస్యం",
            "moral": "కొన్నిసార్లు హడావుడి వల్ల కూడా మంచి జరగవచ్చు, లేదా దొంగలు ఆతృతతో తమ పనిని పాడుచేసుకుంటారు.",
            "keywords": [
                "హడావుడి",
                "దొంగలు",
                "పౌరోహిత్యం",
                "తలగుడ్డ",
                "బియ్యం బాన"
            ],
            "characters": [
                "రామయ్య",
                "రామయ్య భార్య",
                "దొంగలు"
            ],
            "locations": [
                "గ్రామం",
                "పొరుగు గ్రామం"
            ],
            "content": "ఒక గ్రామంలో రామయ్య అనే పౌరో\nహిత్యపు బ్రాహ్మడు ఉండేవాడు. ఆయన\nవట్టి హడావుడి మనిషి.\nపొరుగు గ్రామంలో ఒక పెళ్ళి\nముహూర్తం వచ్చింది. పౌరోహిత్యానికి\nరామయ్యను పిలిచారు. హడావుడి మనిషి\nకావటంచేత రామయ్య కోడికూయక ముందే\nలేచి, పక్క గ్రామానికి బయలుదేరుతూ\nతన భార్యతో, \"ఒసే, నేను బయలుదేరు\nతున్నాను. తలుపు వేసుకో.\nదొంగలు\nరావచ్చు, జాగ్రత్త!” అన్నాడు.\nరామయ్య భార్య లేచి, తలుపు గడియ\nవేసి వచ్చి మళ్ళీ పడుకున్నది.\nఇదంతా దొంగలు గమనించారు. వాళ్ళకు\nతెల్లవార్లూ ఏదీ దొరకలేదు. రామయ్య\nవెళ్ళిపోయాడు. ఇక ఇంట్లో ఆయన భార్య\nతప్ప ఇంకెవరూ లేరు. ఇంకా ఝాము\nరాత్రి మిగిలి ఉన్నది. రామయ్య ఇంటికి\nకన్నంవేస్తే ఇంకేమీ దొరక్కపోయినా,\nబియ్యమైనా దొరుకుతాయి.\nఆ మాట అనుకుని దొంగలు రామయ్య\nఇంటికి కన్నం వేసి లోపల ప్రవేశించారు.\nలోపల దీపం కూడా లేదు, కటికచీకటి.\nఅదీ మంచిదే అనుకున్నారు దొంగలు.\nఇంతలోనే రామయ్య వెనక్కు వచ్చి,\nతలుపు తట్టి భార్యను పిలిచాడు. భార్య\nవెళ్ళి తలుపు తీసింది.\n\"తలగుడ్డ మరిచిపోయాను,” అని\nరామయ్య తలగుడ్డ తీసుకుని మళ్ళీ బయలు\nదేరాడు. రామయ్య భార్య తలుపు గడియ\nపెట్టి వచ్చి, మళ్ళీ పడుకున్నది.\nఆమెకు కాస్త కునుకు పట్టటానికి వ్యవధి\nఇచ్చి దొంగలు చీకట్లో బియ్యం బాన\nఎక్కడ ఉన్నది తడివి చూసి, దానిపక్కనే\nఒక గుడ్డ పరిచారు. బియ్యం అందులో\nపోసుకుని తీసుకు పోదామని వాళ్ళ ఉద్దేశం.\nఇంతలో రామయ్య మళ్ళీ హడావుడిగా\nవెనక్కు వచ్చి, తలుపు తట్టుతూ భార్యను\nపిలిచాడు.\nభార్య వెళ్ళి తలుపు తీసి, \" ఈసారి ఏం\nమరిచారు?\" అన్నది.\n\"సంచీ! సంచీ మరిచాను. కాస్త వెళ్ళి\nతీసుకురా!\" అన్నాడు రామయ్య.\nరామయ్య భార్య బియ్యపు బాన పక్క\nగానే వెళ్ళి ఒంకెనున్న సంచి తీసుకుని\nభర్తకిచ్చి, తలుపు మూసింది. సంచి కోసం\nఆమె వెళ్ళేటప్పుడు దొంగలు దూరంగా\nతప్పుకుని నక్కవలిసి వచ్చింది. ఆమె\nకాలికి గుడ్డ తగలటమూ, దాన్ని ఆమె\nతీసుకుని వెళ్ళి కప్పుకుని పడుకోవటమూ\nవాళ్ళు ఎరగరు.\nఆమెకు కాస్త కునుకు పట్టటానికి వ్యవధి\nఇచ్చి, దొంగలు బానలో నుంచి బియ్యం\nఎత్తి, లోగడ గుడ్డ పరిచి ఉండవలిసిన\nచోట పోశారు.\nబాన దాదాపు ఖాళీ అయింది. బియ్యం\nమూట కట్టటానికి గుడ్డ చెంగుల కోసం నేల\nమీద ఎంతసేపు తడివినా అవి దొరకలేదు.\nతాము నేలమీద బియ్యం పోసిన సంగతి\nవాళ్ళకు తెలిసి వచ్చింది.\nఇప్పుడేం చెయ్యాలా అని వాళ్ళు అను\nకుంటూండగా హడావుడి రామయ్య మూడో\nసారి తిరిగివచ్చి, తలుపు తటాడు.\nభార్య వెళ్ళి తలుపు తీసి, \"అప్పుడే\nతెల్లారిపోయిందే! ఇక నేను పని ప్రారం\nభించవచ్చు.\" అన్నది.\n'ఈ మాటలు విని దొంగలు హడలిపోయి\nకన్నంలో నుంచి జారుకున్నారు. ఆ తొంద\nరలో వాళ్ళు తమ వెంట ఉన్న డబ్బు\nసంచీ రామయ్య ఇంటనే వదిలేసి పోయారు.\nరామయ్య ఈ సారి తాను తీసుకు పోవలి\nసిన వస్తువులన్నీ శ్రద్దగా తీసుకుని, సకాలా\nనికే పొరుగూరు చేరాడు. ఆయన హడావుడి\nఈ సారికి ఎంతో లాభించింది.",
            "book_page_end": 22
        },
        {
            "title": "శిథిలాలయం",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం",
            "moral": "ఉపయోగకరమైన వస్తువుల విలువ తెలుసుకోవాలంటే, అసాధారణ పరిస్థితులను తట్టుకోవాలి.",
            "keywords": [
                "శిథిలాలయం",
                "కలశం",
                "వృశ్చికజాతి",
                "విక్రమకేసరి",
                "శిఖిముఖి",
                "నాంగ్సోమ్"
            ],
            "characters": [
                "శిఖిముఖి",
                "విక్రమకేసరి",
                "నాంగ్సోమ్",
                "శిథిలాలయ పూజారి",
                "వృశ్చికనాయకుడు",
                "జాంగ్లా"
            ],
            "locations": [
                "కొండ లోయ",
                "శిథిలాలయం",
                "అడవి"
            ],
            "content": "[ వృశ్చికనాయకుడు శిఖిముఖితో కలియబడి ఓడిపోయాడు. శిఖిముఖి అతణ్ణి\nక్షమించి కొండ కింది లోయలోకి బయలుదేరాడు. అక్కడ వాళ్ళు చెట్టు కింద వున్న ఒక\nఏనుగుల మందను పారదోలారు. చెట్టు పైన కనిపించే ఆకారం నాంగ్సోమ్ దేమో అన్న\nఅనుమానం కలిగి జాంగ్ గబగబా చెట్టు పైకి ఎగబాకి పోయాడు. తరవాత—]\nశిఖాముఖీవాళ్ళు చెట్టు కింద నిలబడ్డారు.\nజాంగ్లా గుబురుగా వున్న కొమ్మల్లోంచి\nఆశ్చర్యంగా చిన్న కేక పెట్టి. \" శిఖి\nదొరా! ఇక్కడున్నది నాంగ్సోమే! స్పృహ\nలేదు, కాని ఊపిరాడుతున్నది. మరొక\nళ్ళిద్దర్ని పంపితే, జాగ్రత్తగా కిందికి దించ\nవచ్చు,'' అన్నాడు.\nఆ మాటలు వింటూనే వృశ్చికజాతివా\nళ్ళు చెట్టెక్కారు. తరవాత కొద్ది సేప\nటికి జాంగ్లా. వాళ్ళిద్దరూ కలిసి చచ్చి\nనట్టు పడివున్న నాంగ్సామ్ను లతలు పెన\nవేసి కట్టిన తాళ్ళతో నిదానంగా నేల\nమీదికి జార్చారు.\nశిఖిముఖీ. విక్రమకేసరీ కలిసి నాంగ్\nసోమ్ బతికివున్నాడో లేదో అని పరీక్షించ\nబోయేంతలో, వృశ్చికనాయకుడు అల్లంత\nదూరంలో వున్న పొదలోంచి యింత ఆకు\nతెచ్చి, దాని పసరును నాంగ్సామ్\nముక్కుల్లో పోశాడు. మరుక్షణమే నాంగ్\nపెద్దగా తుమ్మి, ఎగిరి లేచి కూర్చున్నాడు.\n\" నాంగ్ ! కొండమీది నుంచి లోయ\nలోని చెట్టుకొమ్మల మీద పడి చిన్న దెబ్బలు\nతగిలినా, ప్రాణాలతో బయటపడ్డావ్!\"\nఅన్నాడు శిఖిముఖి.\n. నాంగ్సోమ్ పిచ్చివాడిలా చుట్టూ వున్న\nవాళ్ళనోసారి కలయచూసి, ‘“ శిథిలాలయం !\nశిథిలాలయం! అదుగో!\" అంటూ గుంపుగా\nవున్న చెట్ల కేసి చేయిచూపి, లేచి పరి\nగెత్తబోయాడు.\nశిఖిముఖి అతడి నడుం పట్టుకుని బల\nవంతాన కూర్చో బెట్టి. విక్రమకేసరితో,\n\" నాంగ్సామ్కు యింకా ఆ వెర్రివెలగ\nపండు విషం దిగినట్టు లేదు, ఏవిఁట్\nచేయటం?\" అన్నాడు,\nవిక్రమకేసరి ఏదో చెప్పబోయేంతలో,\nచెట్లల్లో నుంచి, “రక్షించండి ! రక్షించండి!''\nఅన్న కేకలు వినిపించినై.\nఅందరూ అటుకేసి తలలు తిప్పారు.\nఎర్రగండు పెద్దగా మొరిగింది. శిఖిముఖి\nఆశ్చర్యంగా, \" అది పిశాచం అరుపా ?\nలేక శిథిలాలయ పూజారి కంఠధ్వనా? ''\nఅంటూ కత్తిదూసి, ఆ ఆర్తనాదం వచ్చిన\nదిక్కుగా బయలుదేరాడు.\nవటవృక్షాల నీడల్లో నుంచి శిఖిముఖి\nవెలుగులోకి వచ్చి ఆర్తనాదం వచ్చిన\nదిక్కు కేసి పరీక్షగా చూసేంతలో తిరిగి.\n\"రక్షించండి!\" అన్న అరుపు వినబడింది.\nఈసారి ఆ కంఠ స్వరంలో మొదట వున్న\nదృఢత్వం లేదు; కొనఊపిరితో వున్నవాడి\nమూలుగులా వున్నది.\nకేసరీ! ఆ గొంతు శిథిలాలయ\nపూజారిదే, అనుమానం లేదు. వాడు నిజం\nగానే ఏదో ప్రమాదంలో చిక్కుకున్నట్టు\nన్నది.\" అన్నాడు శిఖిముఖి.\nకేసరి జవాబివ్వబోయేంతలో ఎర్రగండు\nపొదలమీంచి దూకి ముందుకు పోయి\nపెద్దగా మొరగసాగింది. అందరూ దాని\nవెనకగా పొదల్లో నుంచి బయటికి వెళ్ళారు.\nవాళ్ళకు అక్కడ కనబడిన దృశ్యం భయా\nశ్చర్యాలను కలిగించింది.\nఒక పెద్ద సర్పం శిథిలాలయ పూజారిని\nదాదాపు మోకాళ్ళవరకు మింగింది. పూజారి\nరెండు చేతులతోనూ నేలమీద వున్న ఏదో\nవస్తువును గట్టిగా పట్టుకుని, అటూయిటూ\nకదులుతూ పెద్దగా అరిచేందుకు ప్రయ\nత్నిస్తున్నాడు.\n“ఈ పూజారి ఎంత దుర్మార్గుడైనా,\nవీణ్ణి, పాము బారినుంచి రక్షించటం మన\nకనీస మానవధర్మం,\" అంటూ శిఖిముఖి\nపరుగు పరుగున ముందుకు పోయి, కత్తితో\nపాము నడుం మీద బలంగా కొట్టాడు.\nఆ దెబ్బకు పాము అటూయిటూ పొర్లింది.\nదాని నోటిలో వున్న శిథిలాలయ పూజారి\nబయటపడ్డాడు, శిఖిముఖి వెంట వున్న\nవృశ్చిక జాతివాళ్ళు తమ చేతుల్లో వున్న\nరాతి ఆయుధాలతో పామును ఎడాపెడా\nబాదసాగారు,\nశిఖిముఖీ, విక్రమకేసరీ పూజారిని సమీ\nపించారు. పాము నోటి నుంచి బయట\nపడిన అతడి కాళ్ళు రెండూ రక్తం ఓడు\nతున్నవి. పాదాల ఆకారమే పూర్తిగా మారి\nపోయింది: అవి మాంసపు ముద్దల్లా ఎర్రగా\nమెరుసున్నవి. పూజారి బాధతో గిలగిల\nకొట్టుకుంటూ పెద్దగా మూలుగుతున్నాడు.\nఅతడి చేతులు మాత్రం ఏదో వసువును\nబలంగా పట్టుకునే వున్నవి.\nశిఖిముఖి వంగి . అతణ్ణి లేవనెత్త\nబోయేంతలో పూజారి చిన్నగా అరిచి. \"శిఖీ,\nనన్నిక్కడే చావనియ్యి. నేనెలాగైతేనేం,\nచచ్చే ముందు శిథిలాలయాన్ని కను\nక్కొన్నాను! నా మంత్రశక్తి, శిధిలేశ్వరి పై\nనా భక్తీ వృధాపోలేదు.\" అన్నాడు.\n\"నువ్వు శిథిలాలయాన్ని కను\nక్కున్నావా! ఎక్కడుందది? మా కంటికి\nకనబడదేం! చావబోయే ముందు కూడా\nఎందుకు దంభాలు పలుకుతావు?\" అన్నాడు\nశిఖిముఖి కొంచెం కోపంగా,\nశిఖిముఖి అలా అనగానే, పూజారి తల\nఎత్తి సూటిగా అతడి కళ్ళల్లోకి చూశాడు.\nతరవాత ఒక క్షణం ఆగి. \" నేను దుర్మార్గు\nణ్ణనీ, మోసగాణ్ణనీ నీ అభిప్రాయం!\nఅంతేనా? నేను శిధిలేశ్వరి కోసమే\nతుచ్ఛ మానవులు కొందరికి హాని కలిగించ\nవలసి వచ్చింది.\nఐ దేవి ముందు\nయీ మానవు లెంత! ఇదిగో, శిథిలాలయపు\nగోపుర కలశం! చూడు!\" అంటూ చేతులు\nరెండూ పైకెత్తాడు.\nఅంతవరకూ శిఖిముఖీ, విక్రమకేసరీ\nపూజారి చేతులతో బలంగా పట్టుకుని వున్న\nవసువు కేసి చూడలేదు. ఇప్పుడు వాళ్ళకు\nసూర్యకాంతిలో ధగధగ మెరుస్తున్న కలశం\nఒకటి కంట బడింది. వాళ్ళక్కలిగిన\nఆశ్చర్యం అంతాయింతా కాదు. ఆ కలశాన్ని\nచూస్తూనే వృశ్చికజాతి వాళ్ళందరూ నేల\nమీద మోకరిల్లారు.\nఒకటి రెండు క్షణాలు ఎవరి నోటి నుంచీ\nమాట వెలువడ లేదు. శిఖిముఖికి యిదేదో\nశిథిలాలయ పూజారి తమ మీద ప్రయో\nగించిన కనుకట్టు విద్య ఏమో అన్న అను\nమానం కలిగింది. విక్రమకేసరి ఏమాలో\nచించాడో ఏమో, కలశాన్ని రెండు చేతుల\nతోనూ బలంగా పట్టుకుని పైకెత్తాలని\nచూశాడు. కాని అది కదలలేదు.\nఅంత ప్రాణాపాయ స్థితిలోనూ శిథి\nలాలయపూజారి అది చూసి, వికవిక మంటూ\nనవ్వి, \" ఆ కలశమేదో నేలమీద పళ్ళెంలా\nబోర్లించి వున్నదనుకుంటున్నావా, చినకేసరీ!\nఇప్పుడు చెపుతున్నాను. నేను నీ తాత\nనెరుగుదును, ఆయనలో వున్న మొండితనం\nనీలోనూ వున్నది,” అన్నాడు.\n\"నువ్వనే దేమిటి, పూజారీ! శిథిలాలయం\nగోపుర కలశం వరకూ భూమిలో కూరుకు\nపోయిందనా?\" అని అడిగాడు శిఖిముఖి.\n\"ఏన్నో ఏళ్ళ క్రితం భూకంపం కార\nణంకా అదే జరిగింది. ఆలయం కొన్ని\nఅడుగుల లోతు భూమిలోకి దిగిపోయింది.\nపక్కన వున్న కొండరాళ్ళు దొర్లి దాన్ని\nకప్పివేసినై. ఆ రాళ్లూరప్పలూ తొలగించా\nవంటే శిథిలాలయం, అందులోని శిథిలేశ్వరీ\nదేవీ కనబడుతుంది, శిఖీ! అయినా మీ శబర\nజాతివాళ్ళకు ఆ దేవితో పనిలేదు గదా,\nఅక్కడ దొరికే బంగారం తప్ప!\" అన్నాడు\nపూజారి యీసడిస్తున్నట్టుగా.\nశిఖిముఖి, విక్రమకేసరి కేసి చూశాడు.\nచావబోయే ముందు కూడా శిథిలాలయ\nపూజారి తమ మీదకు ఇభ్యుజాతివాళ్ళనూ,\nవృశ్చికజాతివాళ్ళనూ రెచ్చకొట్ట చూస్తున్నా\nడని వాళ్లిద్దరూ గ్రహించారు. పూజారిని\nఏమి చేయటమా అని వాళ్లు ఆలోచించేం\nతలో, నాంగ్సోమ్ అడుగులో అడుగు వేసు\nకుంటూ కలశం దగ్గిరకు వచ్చి, రెండు\nమూడు క్షణాలు కన్నార్పకుండా చూసి\nదాన్ని తాకాడు. ఆ వెంటనే అతడిలో\nఏదో కొత్త శక్తి ప్రవేశించినట్టయింది.\nనాంగ్సామ్ ఒకసారి పెద్దగా నిట్టూర్చి,\n\"కేసరిదొరా ! ఇప్పటికి నాకు వెర్రివెలగ\nపండు తిక్క వదిలిపోయింది. ఈ కలశంలో\nఏదో మహత్తున్నది. దీని ఆడుగున ఆలయం\nవున్నదనేందుకు సందేహం లేదు. రాళ్లూ\nరప్పలూ తొలగిద్దాం,” అన్నాడు.\n\"ఇది చాలా కష్టంతో కూడిన పని,\nఅయినా తప్పదు. ఏమంటావ్, శిఖీ?\"\nఅని అడిగాడు విక్రమకేసరి.\n\" ఎంత కష్టకార్యమైనా మనం సాధించి\nతీరవలసిందే. ఇంతదూరం వచ్చి శిథిలా\nలయంలో ప్రవేశించకుండా ఎలా వెళ్ళటం?\nమీ తాతగారి ఆత్మకు శాంతి కలిగించవద్దా?\nమీ తండ్రిగారి ఆజ్ఞ నెరవేర్చవద్దా? కాని\nయీ పూజారి మాట ఏమిటి? వీడి బంట్లు\nఎక్కడ? తనవాళ్ళను ఉసికొల్ప జూస్తు\nన్నాడు,” అన్నాడు శిఖిముఖి.\nనాంగ్సోమ్, శిఖిముఖి అభిప్రాయం\nఏమిటో గ్రహించినవాడిలా నవ్వుతూ\nముందుకు వచ్చి రహస్యం చెపుతున్న\nవాడిలా, \"కాళ్లు రెండూ నజ్జు నజ్జయి\nపోయిన పూజారి వాయకమ్మి త్వరలోనే\nచస్తాడు. వాడి మాటలు మీరు పట్టించు\nకోకండి — నాకూ, యీ కలశం శిథిలాల\nయానికి సంబంధించినదే అన్న నమ్మకం\nవున్నది,” అన్నాడు.\n\"మనం యిక్కడ గుట్టగా పడిపోయిన\nచిన్నా పెద్దరాళ్ళను ఎత్తి దూరంగా పారేస్తే\nతప్ప వాటి అడుగున వున్న ఆలయాన్ని\nచేరలేం. ఇది చాలా రోజులమీద జరగ\nవలసిన పని. మనం యీ దాపులనే నివా\nసాలు ఏర్పరుచుకోవలసి వుంటుంది.\nఅందుకు అవసరం అయిన 'ఇళ్ళు కొమ్మ\nలతో, ఆకులతో ముందు నిర్మించుకుని,\nతరవాత యీ పని ప్రారంభిద్దాం,” అన్నాడు\nశిఖిముఖి.\nనాంగ్సోమ్ తలవూపి వృశ్చికజాతివాళ్ళ\nకేసి చూశాడు. వృశ్చికనాయకుడు చేతులు\nకట్టుకుని శిఖిముఖి ముందుకు వచ్చి నిల\nబడ్డాడు. శిఖిముఖి అతడు చేయవలసిన\nపని చెప్పాడు. వాడు అంతా విని. “ శిఖి\n! ఆ ఇళ్లు కట్టటం ఏమంత పెద్ద\nపనికాదు. మాతమందిరాన్ని కప్పినరాళ్లను\nతొలగించటమే బహుకష్టం. ఒకటి రెండు\nమచ్చిక చేసిన ఏనుగులుంటే పని చులకన\nఅవుతుంది.\" అని శిథిలాలయ పూజారిని\nవేలితో చూపుతూ, \" వాడు ఎలానూ\nచస్తాడు. కాని మందూ మాకూ లేకుండా\nచావనివ్వటం బావుంటుందా?\" అన్నాడు.\n\"చాతైతే ఏదైనా చికిత్స చేసి వాడి\nబాధ కాస్త తగ్గించండి. నేనా మాటే మరి\nచాను,\" అన్నాడు శిఖిముఖి.\nవృశ్చికజాతి నాయకుడు చెప్పగా నే\nఅతడి అనుచరులు చెట్లల్లోకి పోయి ఏవో\nఆకులూ అవీ తెచ్చి పూజారి కాళ్ళకు కట్లు\nకట్టబోయారు. పూజారి గట్టిగా అభ్యంతరం\nచెపుతూ, అల్లంత దూరంలో వున్న ఒక\nచెట్టుకొమ్మకు ఉయ్యాల వేసి తనను\nఅందులో కూర్చోబెట్టమన్నాడు.\n\" నేను మరి నాలుగైదు సూర్యోదయాల\nకంటె ఎక్కువ చూడలేను. ఈ లోపల\nమీరు శిథిలాలయాన్ని వెలికి తీయండి. శిథి\nలేశ్వరిని చూసి సుఖంగా ప్రాణాలు వదులు\nతాను,\" అన్నా డతను.\nచావబోయేవాడి కోర్కె నెరవేర్చటం\nధర్మం అని శిఖిముఖీ, విక్రమకేసరీ వృశ్చిక\nజాతివాళ్ళకు అలాగే చేయమని చెప్పారు.\nవాళ్ళు శిథిలాలయ పూజారి కాళ్ళకు కట్లు\nకట్టి, దాపులనున్న ఒక చెట్టుకొమ్మకు అమ\nర్చిన ఉయ్యాలలాంటి దాంట్లో అతణ్ణి\nకూర్చోబెట్టారు.\nఆ సాయంకాలాని కల్లా అందరూ కలిసి\nచెట్లకొమ్మలు నరికి భూమిలో పాతి, వాటి\nమీద పెద్ద పెద్ద ఆకులు కుట్ట, వృశ్చికజాతి\nవాళ్లూ, శిఖిముఖీ అతడి అనుచరులూ\nవుండేందుకు వీలుగా చిన్న చిన్న గుడిశె\nల్లాంటివి తయారుచేశారు. ఆ రాత్రి వాళ్లెవ\nరికీ సరిగా నిద్రల్లేవు. చుట్టూ అడవి ఏను\nగులు ఘీంకరించటం, క్రూరమృగాల\nఅరుపులూ వాళ్ళ కర్నపుటాలను బద్దలు\nచేయసాగినై. గుడిశెల చుట్టూ నెగళ్ళు\nవేసుకుని, కునికిపాట్లు పడుతూ వాళ్ళు\nసూర్యోదయం వరకూ కాలంగడిపారు.\nమరసటి రోజు సూర్యోదయం నుంచీ\nఅందరూ కలిసి పెద్ద పెద్ద రాళ్ళకు అడవి\nతీగలతో అల్లిన మోకులు బిగించి కట్టి,\nదూరంగా లాక్కు పోయి గుట్టగా వేయ\nసాగారు. అది ఎంతో శ్రమతో కూడిన పని.\nదానికి అంతరాయం కలిగిస్తూ, మధ్య మధ్య\nఅడవి ఏనుగులు కొన్ని అక్కడికి వచ్చి\nఘీంకరిస్తూ వాళ్ళ మీద పడేందుకు ప్రయ\nత్నించ సాగినై. అలాంటి సమయాల్లో\nఅందరూ పనులు మాని ఏనుగులను\nబెదర కొట్టేందుకు డప్పులు వాయించటం,\nరాళ్ళు విసరటం చేయసాగారు.\nసూర్యుడు పడమటి దిక్కుకు వాలే\nవరకూ వాళ్ళ పనికి పెద్ద ఆటంకం ఏమీ\nకలగ లేదు. శిఖిముఖి యిక ఆ నాటికి పని\nవిరమించి, వంటపనుల సంగతి చూద్దాం\nఅనుకునేంతలో, హఠాత్తుగా ఆ ప్రదేశానికి\nచుట్టూ వున్న గుట్టల మీద నాలుగు ఏను\nగులు కనిపించినై.. వాటిమీద పెద్ద పెద్ద\nత్రిశూలాలు ధరించిన భయంకరాకా\nరులున్నారు.\nశిఖిముఖీ, విక్రమకేసరీ తమ అను\nచరుల్ని హెచ్చరించి ఆయుధాలు చేత\nపట్టుబోయేంతలో, ఏనుగుల మీద వున్నవాళ్లు\nపెద్దగా, \" ఎక్కడి వాళ్ళక్కడ కదలకుండా\nనిలబడండి. మా వెనక నూరు ఏనుగుల\nమీద మరికొందరు అఘోరీలు వస్తున్నారు.\nపారిపోజూస్తే మీ ప్రాణాలు దక్కవు,\nజాగ్రత్త!\" అన్నారు.\nశిఖిముఖీ, విక్రమకేసరీ యిప్పుడు ఏమి.\nచేయటమా అని, నాంగ్సామ్ కేసీ, వృశ్చిక\nనాయకుడి కేసి తలలు తిప్పారు. వాళ్ళిద్దరూ\nతమ చేతుల్లోని ఆయుధాలు పైకెత్తి\nత్రిశూలాలు ధరించిన వాళ్ళ కేసి బయ\nలుదేరారు. — (ఇంకా వుంది)",
            "book_page_end": 30
        },
        {
            "title": "అర్థంలేని ప్రవర్తన (బేతాళ కథలు)",
            "book_page_start": 31,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "కల్పితం",
            "moral": "అసాధారణ వ్యక్తుల ప్రవర్తన సాధారణంగా అనిపించవచ్చు, కానీ వారి చర్యల వెనుక లోతైన కారణాలు ఉండవచ్చు.",
            "keywords": [
                "విక్రమార్కుడు",
                "బేతాళుడు",
                "తరుణుడు",
                "నాగకన్య",
                "చాముండి ఆలయం",
                "దయ"
            ],
            "characters": [
                "విక్రమార్కుడు",
                "బేతాళుడు",
                "తరుణుడు",
                "రూపవతి (నాగకన్య)",
                "పూజారి"
            ],
            "locations": [
                "శ్మశానం",
                "విభాసస్థలం",
                "చాముండి ఆలయం",
                "కొండ"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్లి చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, ఈ అపరాత్రి\nవేళ నువు ఎందు కిలా శ్రమపడుతున్నావో\nనాకు తెలియదు. అయినా నేను ఆశ్చర్య\nపడను. ఎందుకంటే, కొందరి ప్రవర్తనకు\nఅర్థమేమీ ఉండదు. ఇందుకు నిదర్శనంగా\nనీకు తరుణు డనే యువకుడి కథ చెబు\nతాను, శ్రమ తెలియకుండా విను,\" అంటూ\nఇలా చెప్పసాగాడు:\nతరుణుడు అనే యువకుడికి దగ్గిర\nబంధువు లెవరూ లేరు. అతను చిన్నతనం\nలోనే గురుకులానికి వెళ్ళి, అక్కడ విద్యా\nభ్యాసం చేసి, తన స్వస్థలమైన విభాసస్థలా\nనికి బయలుదేరాడు. అక్కడ పెళ్లిచేసుకుని,\nజీవనోపాధి - కల్పించుకుని, స్థిరపడాలని\nఅతని ఉద్దేశం. విభాసస్థలం గొప్ప పుణ్య\nక్షేత్రం. ఊరికి తూర్పుగా ఎత్తయిన కొండ\nమీద చాముండీఆలయం ఉన్నది. అక్క\nడికి రోజూ యాత్రికులు వస్తూ ఉంటారు.\nతరుణుడి లాంటి విద్యావంతుడికి జీవనో\nపాధి అతి సులువుగా ఏర్పడుతుంది.\nతరుణుడు గురుకులం నుంచి వస్తూం\nడగా ఒక గ్రామం వెలపల అతనికొక గుంపు\nకనడింది. వాళ్ళేదో వింత చూస్తున్నారు.\nఅదేమిటో చూదామని తరుణుడు ఆ\nగుంపును సమీపించాడు. అక్కడ కనిపిం\nచిన దృశ్యం అతనికి చాలా జుగుప్స కలి\nగించింది.\nఒక మొరటు మనిషి ఒక పంగలకర్రతో\nఒక పామును నేల కేసి అదిమిపెట్టి, మధ్య\nమధ్య కర్ర ఎత్తి పామును కొంత దూరం\nపోనిచ్చి, మళ్ళీ కర్రతో పట్టుకుంటున్నాడు.\nవాడా పాముతో అలా క్రూరంగా ఆడు\nకుంటూ ఉంటే ప్రేక్షకులు కేరింతాలు కొట్టి\nనవ్వుతున్నారు.\nఆ మొరటుమనిషిని చూసి తరుణుడికి\nచాలా ఆగ్రహం వచ్చింది. వాడు తన కన్న\nరెట్టింపు బలాఢ్యుడై పోయాడు గాని, లేక\nపోతే తరుణుడు వాణ్ణి చితకతన్ని ఉండును.\nఅతను తన ఆగ్రహాన్ని అణచిపెట్టుకుని,\n\"ఆ పామును అమ్ముతావా ఏమిటి?\"\nఅని అడిగాడు.\nమొరటువాడు తల ఎత్తి చూసి,\n\"పామును కొంటానంటాడు, ఎవరీ బ్రహ్మ\nచారి?\" అన్నాడు వెటకారంగా.\nతరుణుడు తన దగ్గిర ఉన్న కాసిని\nచిల్లరడబ్బులూ మొరటువాడి కేసి\nచూపాడు.\n\"పాము కోసం మోజుపడ్డావు తీసుకు\nపోయి ఆడుకో!\" అంటూ మొరటువాడు\nఒక చేత్తో డబ్బులు తీసుకుని, రెండోచేత్తో\nపాము మెడ పట్టి ఎత్తి, తరుణుడి చేతుల్లోకి\nదాన్ని తోశాడు.\nఏదో పాము మీద తన జాలి బయట\nపెట్టి అక్కడ వున్నవారి దృష్టిలో తాను\nహాస్యాస్పదంగా ప్రవర్తించానేమో నన్న\nఅనుమానమూ, తన దగ్గిర ఉన్న కాస్త\nడబ్బూ ఖర్చయిపోయిందన్న బాధా తరు\nణుణ్ణి కలవరపెట్టాయి. అందుచేత, అతనా\nపామును తీసుకుని గబగబా నడుచుకుంటూ\nఅక్కడి నుంచి ముందుకు సాగిపోయాడు.\nఅతను కొంత దూరం వెళ్ళి, ఎవరూ లేని\nచోట ఆ పామును నేల మీద వదిలివేశాడు.\nఅది చాలా అందమైన పాము. దాని రంగు\nతెల్లని తెలుపు. తరుణుడు వదలగానే అది\nచరచరా ఎటో వెళ్లిపోయింది.\nఇంతకూ ఈ పాము ఒక నాగకన్య.\nకారణాంతరం వల్ల నాగరాజు శిక్షించగా\nఆమె భూమి మీద కొంత కాలం పాము\nరూపంలో తిరగవలసి వచ్చింది. శిక్షాకాలం\nపూర్తి కాగానే ఆమె తన ఇంటికి తిరిగి\nపోయింది. ఆమె తండ్రి ఆమెకు కలిగిన\nవిపత్తు గురించి, తరుణుడు ఆమెను కాపా\nడటం గురించి తెలుసుకుని, \"అమ్మా,\nనువ్వు ఆ యువకుడి రుణం తీర్చుకోదలిస్తే\nభూలోకానికి తిరిగి వెళ్ళు,\" అన్నాడు.\n\"నే నతనికి భార్యగా జీవించాలని కోరు\nతున్నాను,\" అన్నది నాగకన్య.\nఅందుకు తండ్రి సమ్మతించి, ఆమె\nవెంట ఒక పరిచారికను ఇచ్చి పంపాడు.\nఆ ఇద్దరూ విభాసస్థలానికి చేరుకున్నారు.\nతరుణుడు ఆమెను చూసిన క్షణంలోనే\nగాఢంగా ప్రేమించాడు. ఆమెకు పెళ్లి కాలే\nదని తెలుసుకుని, తనను పెళ్ళాడమన్నాడు.\nఆమె వెంటనే ఒప్పుకున్నది.\nతరుణుడికీ, రూపవతి అని పేరు పెట్టు\nకున్న నాగకన్యకూ వివాహం జరిగింది.\nరూపవతి సౌందర్యం తరుణుడికి మొదటి\nనుంచీ ఆశ్చర్యకరంగానే ఉన్నది. ఎంత\nకాలం ఆమెతో కాపరం చేసినా అతని\nవిస్మయం కొంచెం కూడా తగ్గలేదు. ఆమె\nసాధారణ మానవస్త్రీ కాదన్న విషయం\nఅతనికి తట్టలేదు.\nరూపవతి పరిచారిక పనిమనిషిగా\nఉండేది. తరుణుడు తన భార్యను ప్రాణం\nకన్న ఎక్కువగా చూసుకుంటూ, ఏ పూర్వ\nజన్మ పుణ్యం చేతనో తనకు ఆమె భార్యగా\nదొరికిందని తృప్తిపడుతూ వచ్చాడు.\nఇలా ఉండగా, చాముండి ఆలయ\nపూజారి ఒకనాడు రూపవతిని చూడటం\nతటస్థించింది. ఆయన ప్రసిద్ధుడైన తాంత్రి\nకుడూ, మంత్రవేత్తానూ. అందుచేత, రూప\nవతిని చూస్తూనే ఆమె నాగస్త్రీ అని ఆయన\nకనిపెట్టాడు. ఆయన తరుణుణ్ణి తన వెంట\nకొంత దూరం రమ్మని, ఇంటి నుంచి\nబయలు దేరతీ సి, \"నాయనా, చేసుకోక,\nచేసుకోక నాగస్త్రీని భార్యగా చేసుకున్నా\nవేమిటి?” అన్నాడు.\nతరుణుడి నెత్తిన పిడుగు పడ్డట్టయింది.\n\" మీరు హాస్యమాడుతున్నారా? లేక, ఇది\nనిజమా?'' అన్నా డతను.\n“ఇది హాస్యమాడే విషయమా, బాబూ?\nఇంత చదువుకున్నవాడివి, ఆమె మామూలు\nమానవ స్త్రీ కాదని ఎలా తెలుసుకోలేక\nపోయావు?\" అన్నాడు పూజారి.\nతరుణుడి గుండెలో దడపుటుకొచ్చింది.\nనాగజాతివారు ఏదో దురుద్దేశం లేకుండా\nమానవులతో సంబంధాలు పెట్టుకోరని\nఅతను ఎన్నోసార్లు ఉదాహరణలతో సహా\nవిని ఉన్నాడు.\n\" బాబుగారూ, నేను ఇంటికి తిరిగి\nపోలేను. నన్ను కూడా కొండ మీద, మీ\nఇంట్లో ఉండనివ్వండి,\" అన్నాడు తరుణుడు\nపూజారితో.\n\" ప్రస్తుతానికి అదే మంచిది. కర్తవ్యం\nనింపాదిగా ఆలోచింతాం,” అని పూజారి\nతరుణుణ్ణి కొండ మీదికి తీసుకుపోయాడు.\nఎంత పొద్దెక్కినా తన భర్త ఇంటికి\nతిరిగి రాకపోయేసరికి రూపవతి చాలా\nకంగారు పడింది. ఆమె తన పరిచారికతో\nసహా వీధుల వెంట తిరుగుతూ, తన భర్తను\nగురించి కనపడినవారి నందరినీ అడిగింది.\nఅతను కొండ మీదికి వెళ్లినట్టు తెలిసింది.\nనిప్పులు చెరిగే ఎండలో, రాతిమెట్ల మీద\nతన కాళ్ళు కాలి బొబ్బలెక్కుతున్నా లక్ష్య\nపెట్టక కొండ ఎక్కి, పూజారిని తన భర్త\nఉంటే ఒక్కసారి మాటాడాలని కోరింది.\nపూజారి ఆమెతో, \" అమ్మాయీ, ఎందు\nకీ వృధాశ్రమ? నీ భర్త నిన్నిక చూడడు.\nఅతని ఆశ వదులుకో ! \" అన్నాడు.\nరూపవతి ఇంకేమీ మాటాడలేదు. చాటున\nఉన్న తరుణుడు తన భార్యను చూశాడు.\nఆమె తలవంచుకుని వెనక్కు తిరిగి, మెటు\nదిగి పోవటం అతని కంట పడింది.\nరూపవతి తన చెలికత్తెతో సహా కొండ\nదిగి వచ్చి, చెట్ల కింద నీడలో కూర్చుని,\nకంటికీ మంటికీ ఏకధారగా ఏడవసాగింది.\nఇంతలో అటు కేసి పరిగెత్తుతూ ఎవరో\nవస్తున్న చప్పుడు వినిపించింది. ఆడవా\nళ్లిద్దరూ తలలెత్తి, రొప్పుతూ వస్తున్న తరు\nణుణ్ణి చూశారు. అతను అదే పరుగున\nరూపవతి వద్దకు వచ్చి, ఎవరన్నా చూస్తా\nరేమో నన్న బిడియం కూడా లేకుండా తన\nభార్యను గాఢంగా కౌగలించుకున్నాడు.\nతరవాత ముగ్గురూ కలిసి ఇంటికి వెళ్లి\nపోయారు. వారి జీవితం ఎప్పటిలాగే ఆనంద\nకరంగా సాగిపోయింది.\nబేతాళు డీ కథ చెప్పి \" రాజా, తరుణుడి\nప్రవర్తనకు అర్థమేమిటి? తన భార్య నాగ\nజాతి దని తెలియగానే ఆమెను విసర్జించటా\nనికి నిశ్చయించుకున్నాడు గదా, ఆమె తన\nకోసం కొండమీదికి వచ్చినప్పుడు కూడా\nఆమె ఎదటపడ నిరాకరించాడు గదా, అంత\nలోనే తన మనస్సు ఎందుకు మార్చుకుని,\nఆమె వెనకనే పరిగెత్తాడు? చివరకు\nఆమెతో ఎందుకు కాపరం చేశాడు? ఈ\nసందేహానికి సమాధానం తెలిసి కూడా చెప్పక\nపోయావో నీ తల పగిలిపోతుంది,\" అన్నాడు.\nదానికి విక్రమార్కుడు, \"తరుణుడు\nఅసాధారణ వ్యక్తి అయి ఉండి కూడా\nసాధారణ వ్యక్తి లాగా ప్రవర్తించే స్వభావం\nకలవాడు. అతను పామును మొరటువాడి\nనుంచి కాపాడటం మామూలు వాళ్ళు చేసే\nపని కాదు. కాని ఆ పని చేసినందుకు\nఅతను సిగ్గుపడ్డాడు. అలాగే తన భార్య\nనాగజాతిది అని తెలిసినప్పుడు అతని ప్రవ\nర్తన సామాన్యుడి ప్రవర్తన లాగే ఉన్నది.\nఅయితే తన భార్య మిట్టమధ్యాహ్నపు\nటెండలో తన కోసం మెట్లెక్కి రావటమూ,\nతాను ఆమెను చూడగోరలేదని తెలియగానే\nమారు మాటాడక తిరిగి పోవటమూ అతనిలో\nఉండే అసాధారణ ప్రకృతిని రెచ్చగొట్టాయి.\nతనకు కీడు చేయదలిచిన మనిషి అయితే\nరూపవతి అలా తిరిగి వెళ్ళిపోదు; ఏవో\nబొల్లికబుర్లతో పంచన చేసి తనను వశ\nపరుచు కుంటుంది. తాను విడిచిపుచ్చు\nతున్న భార్య స్వభావం ఎంత ఉత్తమమైనదో\nగ్రహించగానే తరుణుడి మనస్సు మారి\nపోయింది. ఆమె పిశాచిని అని తెలిసినా\nఅతను ఆమెను విడిచిపుచ్చడు,'' అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు. (కల్పితం)",
            "book_page_end": 36
        },
        {
            "title": "ఆకాశానికి గుంజలు",
            "book_page_start": 37,
            "pdf_page_start": 37,
            "pdf_page_end": 40,
            "author": "పి. జ్ఞానప్రసూన",
            "genre": "నీతి కథ",
            "moral": "భూమికి ఆధారం స్తంభాలు కాదు, మంచి మనసు ఉన్న మనుషులు.",
            "keywords": [
                "భీమన్న",
                "అమాయకత్వం",
                "ఆకాశం",
                "గుంజలు",
                "యోగి",
                "దాతృత్వం"
            ],
            "characters": [
                "భీమన్న",
                "యోగి",
                "మహా ఇల్లాలు",
                "గ్రామస్తులు"
            ],
            "locations": [
                "గ్రామం",
                "ఊడలమర్రి చెట్టు",
                "అరణ్యం"
            ],
            "content": "ఒక ఊళ్ళో భీమన్న అనేవాడు ఒకడు\nఉండేవాడు. వాడికి లోకజ్ఞానం బొత్తిగా\nలేదు. వాడికి పెళ్ళామూ, పీచూ ఏమీ లేదు.\nకూలిపని చేసి బతుకుతూ ఉండేవాడు.\nవాడికి బుద్ధిబలం శూన్యమైనా కండబలం\nఉండేది. ఊళ్ళో వాళ్ళు వాణ్ణి వొట్టి\nఅమాయకుడి కింద జమకట్టేవాళ్ళు.\nఒక రాత్రి భీమన్న తిండి తిని, వెన్నెట్లో\nమంచం వేసుకుని, వెల్లికిలా పడుకుని\nఆకాశం కేసి చూశాడు. అకస్మాత్తుగా వాడి\nకొక భయంకరమైన ఊహ తట్టింది:\n\"ఆకాశం, ప్రపంచానికి దేవుడు వేసిన\nపందిరి అంటారు గదా! ఎంత చిన్న పందిరి\nకన్నా నాలుగు గుంజ లుంటాయి గదా!\nఇంత పెద్ద ఆకాశానికి ఒక్క గుంజ అయినా\nలేదే! విరిగిపడితే ఇంకేమైనా ఉందా!\"\nభీమన్న భయంతో లేచి కూర్చున్నాడు.\nఆకాశం విరిగి మీద పడితే తన ప్రాణాలు\nపోతాయన్న భయం వాణ్ణి బాగా పట్టుకు\nన్నది. ఎవరితోనన్నా చెప్పుకుందామన్నా\nఅందరూ నిద్రపోతున్నారు. భీమన్న పరి\nగెత్తుకుంటూ పోయి ఊరిబయట ఉన్న\nఊడలమర్రి కింద కూర్చున్నాడు. ఆకాశం\nపడితే చెట్టుకొమ్మలు అడ్డి, తన ప్రాణాలు\nకాపాడతాయని వాడి ఉద్దేశం.\nఆ రాత్రంతా వాడు ఆ చెట్టు కిందనే\nజాగారం చేశాడు.\nతెల్లవారింది. భీమన్న ఊళ్ళోకి తిరిగి\nవచ్చి, కనిపించిన ప్రతివాడితోనూ, \"చిన్న\nపందిరికే నాలుగు గుంజలుంటే. ఇంత\nపెద్ద ఆకాశానికి ఎన్ని గుంజలుండాలి?\nఒక్కటి లేదే! అది మీద పడితే మనమంతా\nచచ్చిపోమా ? మనమంతా ఆకాశం లేని\nచోటికి పోదాం!\" అన్నాడు.\n“వీడి కేదో పిచ్చి పట్టింది!\" అని\nఅందరూ నవ్వుకున్నారు. కొందరు, “పోరా\nపిచ్చికుంకా!\" అంటూ మందలించారు.\nఅంతేకాని, భీమన్న మాటలను ఒక్కరూ\nలక్ష్యపెట్టలేదు.\n\"వీళ్ళే పిచ్చికుంకలు. బతికే యోగ్యత\nలేక వాళ్ళు నా మాట వినకుండా ఉన్నారు.\nఒకరితో నా కెందుకు? నేను ఆకాశం లేని\nచోటుకు పోయి హాయిగా బతుకుతాను,\"\nఅనుకుని భీమన్న ఆ వూరి నుంచి\nబయలుదేరాడు.\nఊరు దాటినాక అడవి వచ్చింది. అడవి\nదారిన ఒక్కరూ, ఇద్దరూ భీమన్నకు ఎదు\nరయారు. ఉండబట్టలేక భీమన్న తన\nభయాన్ని ఒక మనిషికి చెప్పుకున్నాడు.\nఆ మనిషి, \" నీ కేమన్నా మతిపోయిందా\nఏమిటి? ఆకాశానికి గుంజలేమిటి? \"\nఅంటూ ముందుకు సాగిపోయాడు.\nఇంత చిన్న విషయాన్ని కూడా ఎవరూ\nఅర్ధం చేసుకోనందుకు చిరాకుపడుతూ\nభీమన్న ముందుకు సాగాడు. ఎంత దూరం\nనడిచినా అడవి తరగటం లేదు. ఎక్కడా\nఊరు తగలలేదు. భీమన్న ఒక చోట ఆగి\nతల ఎత్తి చూస్తే, చెట్ల మీదుగా ఆకాశం\nకనిపించింది. ఆకాశం లేని చోటు చేరాలంటే\nఇంకా నడవాలి లాగున్నది.\nచీకటి పడే దాకా నడిచి భీమన్న.\nఆ రాత్రి గడపటానికి పెద్ద చెట్టు కిందికి\nవచ్చాడు, ఆకాశం పడినా చెట్టుకొమ్మలు\nతన ప్రాణాలను కాపాడతా యనుకుని.\nఆ చెట్టు కింద ఒక మనిషి కళ్ళు మూసు\nకుని కూర్చుని ఉండి, భీమన్న వచ్చిన\nఅలికిడికి కళ్ళు తెరిచి, అతడి కేసి చూశాడు.\nఆయన ఒక యోగి.\nభీమన్న ఆయనను చూడగానే, \"మీరు\nకూడా ఆకాశం పడుతుందనేనా, ఇంత\nదూరం వచ్చి ఈ చెట్టుకింద చేరారు?\nభలే ! \" అన్నాడు.\nవాడు పిచ్చివాడని గ్రహించి యోగి చిరు\nనవ్వు నవ్వుతూ, \"ఆకాశం పడట మేమిటి?\"\nఅని అడిగాడు.\n\"చిన్న పందిరికే నాలుగు గుంజ\nలుంటాయి గదా! ఇంత పెద్ద ఆకాశం\nగుంజలు లేకుండా ఎంతకాలం పడకుండా\nవుంటుందీ?\" అన్నాడు భీమన్న.\n\"అదా నీ అనుమానం? ఆకాశానికి\nగుంజలు లేకపోవట మేమిటి, నాయనా?\nఉన్నాయి! వాటి సంగతి తెల్లవారినాక\nచెబుతాను. ఈ రాత్రికి పడుకుని నిద్రపో,”\nఅన్నాడు యోగి.\nయోగి మాట నమ్మి భీమన్న ఆ రాత్రి\nనిశ్చింతగా నిద్రపోయాడు.\nతెల్లవారింది. భీమన్న లేవగానే యోగి,\n\"నాయనా, ఆకాశానికి గుంజలు లేవని\nకాదూ, నీ అనుమానం? అది తీరే పద్దతి\nనీకు చెబుతాను. ఇటుగా వెళ్ళావంటే\nఒక గ్రామం వస్తుంది. ఆ గ్రామంలో ప్రతి\nఇంటికీ వెళ్ళి, ఇంట్లో వాళ్ళను నోటికి వచ్చి\nనట్టు తిట్టి, బిచ్చం పెట్టించుకుని తిరిగి\nరా! \" అన్నాడు.\nభీమన్న ఆయన చెప్పిన మార్గాన వెళ్ళి,\nఊరు చేరుకుని, ఒక్కొక్క ఇంటి ముందే\nఆగి, ఇంటోవాళ్ళను తిడుతూ బిచ్చం పెట్ట\nమని అడగసాగాడు. అందరూ వాణ్ణి కొట్ట\nబోయినవాళ్ళే గాని, ఒక్కరూ బిచ్చం\nపెట్టలేదు. తనకు బిచ్చం దొరకదని వాడు\nనిరాశ చేసుకుంటూ మరొక ఇంటి ముందుకు\nవెళ్ళి, బిచ్చం వెయ్యమని అరిచాడు.\nలోపలి నుంచి జవాబు లేదు. భీమన్న తిట్లు\nప్రారంభించాడు.\nఇంతలో ఒక స్త్రీ దోసిట్లో బియ్యం తీసు\nకుని పరిగెత్తుకుంటూ వచ్చి. \"ఆలస్యం\nఅయింది, నాయనా! ఆకలితో అలమటించే\nవాడివి తిట్టావంటే తిట్టవూ?\" అంటూ,\nబియ్యం భీమన్న ఒడిలో పోసి, లోపలికి\nతిరిగి వెళ్ళింది. భీమన్న అమితంగా\nఆశ్చర్యపడి పోయాడు.\nవాడు అరణ్యంలోకి తిరిగి వెళ్లి, యోగితో\nజరిగిన దంతా చెప్పాడు.\nయోగి నవ్వి, “ చూశావా? నువు తిట్టినా\nఆ మహా ఇల్లాలు కోపం తెచ్చుకోకుండా\nనీకు బిచ్చం పెట్టింది. అటువంటివాళ్ళు\nనూటికీ, కోటికీ ఒకరున్నా చాలు. వాళ్ళే\nఆకాశానికి గుంజలు. పందిరికి నాలుగే\nగుంజలు, కాని ఆకాశానికి ఇలాంటి గుంజలు\nఎన్నో వున్నాయి. అందుకే ఆకాశం పడి\nపోదు,” అన్నాడు.\nభీమన్నకు ఆయన మాటలు అర్ధ\nమయాయి. తన భయాన్ని తీర్చిన ఆ\nయోగికి సాష్టాంగపడి నమస్కారం చేసి,\nఆయనకు శుశ్రూషలు చేస్తూ, భీమన్న ఆ\nఅరణ్యంలోనే ఉండిపోయాడు.",
            "book_page_end": 40
        },
        {
            "title": "మోసగాళ్లు",
            "book_page_start": 41,
            "pdf_page_start": 41,
            "pdf_page_end": 46,
            "author": "బర్మా జానపద కథ",
            "genre": "జానపద కథ",
            "moral": "మోసగాళ్ళకు తాత్కాలిక విజయం దక్కినా, వారి కుతంత్రాలు బయటపడక మానవు.",
            "keywords": [
                "మోసం",
                "జ్యోతిష్యం",
                "వక్రబుద్ధి",
                "దుర్బుద్ధి",
                "గ్రామాధికారి",
                "పందెం"
            ],
            "characters": [
                "వక్రబుద్ధి",
                "దుర్బుద్ధి",
                "ఆసామి",
                "గ్రామాధికారి",
                "ప్రారబ్ధం",
                "రాజు",
                "వర్తకుడు",
                "పిల్ల"
            ],
            "locations": [
                "గ్రామం",
                "సత్రం",
                "రాజధాని",
                "సముద్ర తీరం"
            ],
            "content": "ఒకప్పుడు ఇద్దరు మోసగాళ్లు ఉండేవాళ్ళు.\nఒకడి పేరు వక్రబుద్ధి. రెండోవాడి పేరు\nదుర్బుద్ధి. జనాన్ని 'వాళ్లు రకరకాలుగా\nమోసపుచ్చి జీవిస్తూ ఉండేవాళ్ళు.\nవాళ్లు దేశసంచారం చేస్తూ ఒకనాడు\nఒక గ్రామం చేరారు. వాళ్ళకు పొలాల్లో\nఒంటరిగా ఒక ఎద్దు కనిపించింది. వాళ్ళు\nదాన్ని తోలుకుపోయి మరొక చోట కట్టేసి,\nఊళ్ళో ఉన్న సత్రానికి తిరిగి వచ్చారు.\nవక్రబుద్ధి సత్రంలోనే దిగబడిపోయాడు.\nదుర్బుద్ధి ఊళ్ళోకి వెళ్ళాడు.\nఈలోపల ఎద్దుగల ఆసామీ తన ఎద్దు\nపోయిందని తెలుసుకుని, ఆ మాట గ్రామస్తు\nలందరికీ చెప్పసాగాడు. చిన్న గుంపు తయా\nరయింది. ఫలాని వారి ఎద్దు పోయిందని\nఅందరూ విడ్డూరంగా చెప్పుకుంటున్నారు.\nదుర్బుద్ధి వారి వద్దకు వచ్చి, \"ఏదో\nపోయిందనుకుంటున్నట్టున్నారే. సత్రంలో\nమా గురువుగారు గొప్ప జ్యోతిషాచార్యులు.\nవారిని చూసినట్టయితే పోయిన వస్తువు జాడ\nచెప్ప గలుగుతారు,” అన్నాడు.\nఎద్దును పోగొట్టుకున్న ఆసామీకి ఈ మాట\nవినగానే ప్రాణం లేచి వచ్చినట్టయి\nదుర్బుద్ధినీ, మిగిలిన గ్రామస్తులనూ వెంట\nబెట్టుకుని సత్రానికి వెళ్ళాడు.\nవక్రబుద్ధి సంగతంతా విని తన పెట్టె\nనుంచి తాటాకు పుస్తకాలు తీసి, అక్క\nడక్కడా చదివి, కళ్ళు మూసుకుని కొంత\nసేవు ఆలోచించినట్టు నటించి, \" ఈ సత్రా\nనికి ఉత్తరంగా పోతే ఒక పెద్ద వటవృక్షం\nవస్తుంది. అక్కడి నుంచి తూర్పుగా పోతే\nఒక ఎత్తయిన చింత చెట్టు వస్తుంది. అటు\nనుంచి ఎడమ పక్కకు చూస్తే ఒక చిన్న\nమామిడి చెట్టు కనిపిస్తుంది. ఆ ప్రాంతం\nలోనే నీ పోయిన ఎద్దు ఉన్నది,\" అని\nఆసామీతో అన్నాడు.\nఆసామీ వెంట దుర్బుద్ధి, మిగిలినవాళ్లూ\nబయలుదేరి వెళ్ళారు. వక్రబుద్ధి చెప్పిన\nచోటనే ఎద్దు కనబడింది. గురువుగారి దక్షిణ\nఅని దుర్బుద్ధి ఆసామి వద్ద పది రూపాయలు\nవసూలు చేశాడు.\nమోసగాళ్ళకు బాగానే గిట్టుబాటు\nఅయింది. వాళ్ళు ఆ గ్రామం విడిచి మరొక\nచోటికి ప్రయాణమవుతూండగా గ్రామాధికారి\nవారి కోసం పరిగెత్తుకుంటూ వచ్చి,\n\"మీ కోసమే వచ్చాను. మీరు ప్రయాణం\nకట్టినట్టున్నారు. ఇంకా నయం ! కాస్త\nఆలస్యమైతే నా గతి ఏమయేది?\" అంటూ\nతాను వచ్చిన పని చెప్పాడు.\nఆయన ఇంట వుండే బంగారు పానాన్\nపోయింది. ఎవరో దాన్ని దొంగిలించారు.\nఅది చాలా ఖరీదైనది. దాన్ని జ్యోతిషా\nచార్యులుగారు గ్రామాధికారికి తిరిగి\nఇప్పించాలి.\nవక్రబుద్ధి క్షణంపాటు దిమ్మెరపోయాడు.\nకాని మోసంలో సిద్ధహస్తుడు కావటంచేత,\n\" ఇది వర్జ్య సమయం. ఇప్పుడేమీ చూడ\nటానికి లేదు. రేపు ఉదయం వచ్చినట్టయితే\nఆ దొంగతనం విషయం ఆచూకీ\nతీస్తాం!'' అన్నాడు.\n\"చిత్తం, అలా అయితే రేపు సూర్యో\nదయంవేళ మళ్ళీ తమ దర్శనం చేసు\nకుంటాను,” అని గ్రామాధికారి వెళ్ళి\nపోయాడు.\nతరవాత తోడు దొంగ అద్దరూ కూడబ\nలుక్కున్నారు.\n\" మనం వెంటనే ఉడాయించటం\nమంచిది,\" అన్నాడు దుర్బుద్ధి.\n\"రాత్రి మాటుమణిగాక బయలు\nదేరుదాం. ఇప్పుడైతే అందరూ చూస్తారు,\"\nఅన్నాడు వక్రబుద్ధి.\nఈలోపల గ్రామాధికారి ఇంటికి తిరిగి\nవెళ్ళి, దొంగను జ్యోతిషాచార్యులు పట్టు\nకుంటానని మాట ఇచ్చాడనీ, ఆయనకు\nసాధ్యం కానిదంటూ లేదనీ, తన పాసాన్\nతిరిగి దొరికినట్టేననీ అందరికీ చెప్పేశాడు.\nఆయన పరివారంలో ప్రారబ్ధం అనేవా\nడొకడున్నాడు. బంగారు పాన్దాస్ దొంగి\nలించినది వాడే. జ్యోతిషాచార్యుల సంగతి\nవినగానే వాడి గుండెల్లో రాయి పడింది.\nఆ రాత్రి వాడు సత్రం కేసి వెళ్ళి, మోస\nగాళ్ళుంటున్న గది కిటికీ కింద చేరి, లోపల\nజరిగే సంభాషణ ఆలకించసాగాడు.\n\" అప్పుడే మనం పోయి ఉండవలిసింది.\nఇదేమిటి? చీకట్లోపడి దొంగవెధవల్లాగ -\nనాకేమీ బాగా లేదు.\" అంటున్నాడు\nవక్రబుద్ధి.\nప్రారబ్ధంగాడు తనను గురించే వాళ్లు\nమాట్టాడుకుంటున్నా రనుకున్నాడు. వాడి\nభయం రెట్టింపయింది.\n“నన్నేమీ అనకు. ఈ దొంగతనం వచ్చి\nపడుతుందనుకున్నామా? ప్రారబ్ధం! ఆహా,\nప్రారబ్ధమే!\" అన్నాడు దుర్బుద్ధి.\nఈ మాట వినేసరికి ప్రారబ్ధంగాడికి\nగుండె అవిసి పోయింది. వాడు లోపలికి\nవచ్చి, మోసగాళ్ళ కాళ్ళు పట్టుకుని,\n\"బాబూ, రక్షించండి. పాన్దాస్ దొంగిలించి\nనందుకు నా తోలు వొలిచేస్తారు. అది\nఎక్కడ దాచానో తమకు చెప్పేస్తాను.\nనా ప్రాణం కాపాడండి!\" అన్నాడు.\n\"సరే, ఆ దాచిన చోటు చెప్పు!\"\nఅన్నాడు వక్రబుద్ధి.\nప్రారబ్ధంగాడు పాన్సాన్ దాచిన చోటు\nచెప్పి, చల్లగా తిరిగి వెళ్ళిపోయాడు.\nగ్రామాధికారి మర్నాడు సూర్యోదయం\nవేళకు వచ్చాడు.\n\"వల్లకాడులో ఉండే సావడి మెట్ల దిగు\nవన పాన్దాన్ పాతిపెట్టి ఉన్నది. వెంటనే\nవెళ్ళి తెచ్చుకోండి,\" అన్నాడు. వక్రబుద్ధి\nగ్రామాధికారితో.\nగ్రామాధికారి వెళ్ళి వల్లకాడులోని సావడి\nమెట్ల కింద తవ్వి చూస్తే పాన్దాస్ దొరి\nకింది. ఆయన పరమానందభరితుడై జ్యోతి\nషాచార్యులకు వంద రూపాయలు కానుక\nఇవ్వటమే గాక, ఆయననూ, ఆయన\nశిష్యు తన ఇంటికి భోజనానికి ఆహ్వా\nనించాడు. మోసగాళ్ళు విందు కుడుస్తూం\nడగా రాజుగారి మనిషి వచ్చి గ్రామాధికారికి\nఒక వార్త చెప్పాడు. అదేమిటంటే —\nమూడు రోజుల క్రితం రాజధాని తీరపు\nరేవుకు ఏడు వర్తకపు ఓడలు వచ్చాయి.\nవాటి నిండా ఎంతో విలువైన వర్తకపు సరు\nకున్నది. ఓడలు గల వర్తకుడు రాజుగారితో\nఒక పందెం వేశాడు. తానొక ఇనప పెట్టె\nఇస్తాననీ, అందులో ఏమున్నదీ వారం\nలోపల రాజుగారు చెబితే తన ఓడలన్నీ\nరాజుగారికి ఇస్తాననీ, రాజుగారు చెప్పలేక\nపోతే రాజ్యం తన కివ్వవలసి వుంటుందనీ\nఆయన అన్నాడు.\nరాజుగారి దగ్గిర కొందరు దైవజ్ఞు\nలున్నారు. వారి మీద రాజుగారికి అమిత\nమైన విశ్వాసం. అదీగాక, ఆ ఏడు ఓడల\nసరుకూ కాజెయ్యాలని రాజుగారికి దుర్బుద్ధి\nకలిగింది. అందుచేత ఆయన వర్తకుడి\nపందెం ఆమోదించాడు. అయితే రాజుగారి\nదైవజ్ఞులు గుడ్లు వెళ్ళబెట్టేసి, ఆ ఇనప\nపెట్టెలో ఏమున్నదో చెప్పే శక్తి తమకు\nలేదన్నారు. మూడురోజులు అయిపోయాయి.\nఇంక నాలుగు రోజులలో పందెం గెలవక\nపోతే రాజుగారు రాజ్యభ్రష్టుడవుతాడు.\nఆయనకు కంపరం పుట్టి తన రాజ్యంలో\nఉన్న గ్రామాధికారులందరికీ కబురు\nచేశాడు — ఎక్కడ జ్యోతిష్కులున్నా వెంటనే\nపంపమని !\nగ్రామాధికారి వక్రబుద్ధితో, \"మీ వంటి\nజ్యోతిషాచార్యులు ఉండగా మా రాజుగారి\nకేమీ భయం లేదు. మీరూ, మీ శిష్యుడూ\nనా వెంట రండి,\" అన్నాడు.\nవిధిలేక మోసగాళ్ళు రాజుగారి వద్దకు\nవెళ్ళారు. అక్కడ వారికి రాజోపచారం\nజరిగింది. తరవాత ఏమైనా, ప్రస్తుతానికి\nవాళ్ళు చాలా సుఖపడ్డారు.\nగడువు ఆఖరు రోజు వచ్చింది. మర్నాడు\nఉదయం ఇనపపెట్టెలో ఏమున్నదీ రాజు\nచెప్పకపోతే రాజ్యం పోతుంది; మోసగాళ్లు\nరాజుకు చెప్పలేకపోతే వాళ్ళ తలలు\nపోతాయి!\n\"ఈ రాత్రికి పారిపోదాం,\" అన్నాడు\nదుర్బుద్ధి.\n\"ఎక్కడ కని పారిపోదాం? రాజు\nమనల్ని తప్పక పట్టుకుంటాడు. చాలా అవ\nమానకరమైన చావు చావాలి. అంతకన్న\nసముద్రంలో పడి ఈదుకుంటూ పోతే, గుట్టు\nచప్పుడు కాకుండా చావవచ్చు. ఆ విధంగా\nకొంత కీర్తి అయినా మిగులుతుంది,”\nఅన్నాడు వక్రబుద్ధి.\nఝాముపొద్దు పోయాక, ఇద్దరూ సముద్ర\nతీరానికి వెళ్ళి, సముద్రంలో దిగి ఈదుతూ\nపోసాగారు. కొద్ది దూరంలో వారికి ఏవో\nఓడలు తగిలాయి. ఒక ఓడలో నుంచి ఏవో\nమాటలు వినిపించాయి.\n“చెప్పు, తాతా! ఆ పెట్టెలో ఏముంది?\"\nఅంటున్నది ఒక చిన్నపిల్ల.\n\"అదంతా నీ కెందుకు, తల్లీ? పొద్దు\nపోయింది. వెళ్లి పడుకో,\" అంటున్నాడు\nఆ పిల్ల తాత.\n\"పెట్టెలో ఏముందో చెబితే పడుకుంటా!\nలేకపోతే పడుకోను,\" అని పిల్ల మొండి\nకెత్తింది.\n\"తెల్లారగానే బయటపడేదేననుకో.\nఆ పెట్టెలో ఏముందో తెలుసా? ఇనప\nపెట్టెలో ఒక ఇత్తడి పెట్టె ఉన్నది. ఇత్తడి\nపెట్టెలో ఒక వెండి పెట్టె ఉన్నది. వెండి\nపెట్టెలో ఒక బంగారు పెట్టె ఉన్నది.\nఆ బంగారు పెట్టెలో అత్తరు సీసా ఉన్నది!\nచెప్పానుగా, ఇక వెళ్లి పడుకో!\" అన్నాడు\nపిల్ల తాత. అతను వర్తకుడి పెద్దసరంగు.\nఈ విషయం తెలియగానే మోసగాళ్లు\nనిశ్శబ్దంగా ఈదుకుంటూ వెనక్కు తిరిగి\nవెళ్ళి, తెల్లవారుతూనే రాజుగారికి ఇనప\nపెట్టె రహస్యం చెప్పేశారు.\nవర్తకుడు తన ఓడలన్నిటినీ రాజుగారికి\nఅర్పించుకున్నాడు.\nరాజుగారు వక్రబుద్ధిని తన ఆస్థాన జ్యోతి\nష్కులకు పెద్దగా నియమించాడు. ఇది\nమోసగాళ్ళకు ఇష్టం లేదు. ఎందుకంటే\nఎప్పటికైనా తమ మోసం బయటపడి\nతీరుతుంది. అందుచేత వాళ్ళు మరొక\nకుతంత్రం పన్నారు.\nఆ సాయంకాలం వక్రబుద్ధి రాజభవ\nనానికి వెళ్ళి రాజుగారితో కబుర్లాడుతూ\nఉండగా దుర్బుద్ధి ఏడుస్తూ వచ్చి, “గురూజీ,\nకొంప ముణిగింది. మన బస కాలిపోయింది.\nజ్యోతిషగ్రంధాలన్నీ అగ్నికి ఆహుతి\nఅయాయి!\" అంటూ బొబ్బ లెక్కిన తన\nచేతులు చూపాడు.\n\"అయ్యో, ఇంకేమున్నది? నా బతుకు\nతెరువేపోయింది!\" అంటూ వక్రబుద్ధి బిక్క\nమొహం పెట్టాడు.\n\"విచారించకండి. మీ కిద్దరికీ ఉన్నత\nమైన ఉద్యోగాలిస్తాను.\" అన్నాడు రాజు.\nమోసగాళ్ళ ఆఖరు ఎత్తు కూడా పారింది.\nవాళ్ళు రాజుగారి దివాణంలో సుఖంగా\nబతికారు.",
            "book_page_end": 46
        },
        {
            "title": "మాయదారి ముసలిది",
            "book_page_start": 47,
            "pdf_page_start": 47,
            "pdf_page_end": 53,
            "author": "ఆర్. నాగభూషణం",
            "genre": "ఫాంటసీ",
            "moral": "దురాశతో అమాయక ప్రజలను మోసగించే వారికి శిక్ష తప్పదు. (However, this story is incomplete/serialized, so the full moral is implied).",
            "keywords": [
                "దిలైలా",
                "బాగ్దాదు",
                "మోసం",
                "నగల వర్తకుడు",
                "ఖాలిద్",
                "బానిసలు"
            ],
            "characters": [
                "దిలైలా",
                "వర్తకుడు",
                "నగల వర్తకుడు",
                "మంగలి మసూద్",
                "గాడిదగల కుర్రవాడు",
                "ఖాలిద్",
                "ఖాలిద్ భార్య",
                "ముస్తఫా"
            ],
            "locations": [
                "బాగ్దాదు నగరం",
                "వర్తకుడి ఇల్లు",
                "ఖాలిద్ ఇల్లు"
            ],
            "content": "ఈ లోగా దిలైలా తాను ధరించిన సూఫీ\nభిక్షకురాలి' వేషం తీసేసి, ఒక భాగ్యవం\nతుల పరిచారిక లాగా దుస్తులు వేసుకుని,\nతన చాకచక్యంతో బాగ్దాదునగరాన్ని\nఅట్టుడికించడానికి మళ్ళీ ఇంటినుంచి\nబయలుదేరింది.\nఆమె ఒక సందులోకి తిరిగేసరికి ఒక\nఇంట చాలా కోలాహలంగా ఉన్నది. లోపల\nమేళతాళాలూ, పాటలూ సాగుతున్నాయి.\nదీపాలు దేదీప్యమానంగా వెలుగుతున్నాయి.\nవీధివాకిట ఒక మనిషి ఒక చిన్న కుర్రవాణ్ణి\nఎత్తుకుని నిలబడి ఉన్నది. వాడి వంటి\nనిండా వెండి, బంగారు జరీగల దుస్తులూ,\nరత్నాలు పొదిగిన ఆభరణాలూ, ముత్యాల\nచేర్లూ ఉన్నాయి.\nఆ ఇల్లు బాగ్దాదు వర్తకుల పెద్దది.\nలోపల ఆయన కుమార్తెకు ప్రధానం చేస్తు\nన్నారు. వర్తకుడి భార్య పేరంటాళ్ళకు\nఆతిథ్యం ఇవ్వాలంటే వీలు కాకుండా ఆమె\nచిన్నకొడుకు మారాం చెయ్యసాగాడు. అందు\nచేత ఆమె తన కొడుకును బానిసదాని కిచ్చి,\nఅతిథులు వెళ్లిపోయిన దాకా ఆడిస్తూ\nఉండమన్నది. ఈ విషయాలన్నీ దిలైలా\nవీధిలోనే ఆరాతీసి, ఆ కుర్రవాడి వంటి మీది\nనగలు కాజేయాలని సంకల్పించింది.\nఆమె వీధి జనాన్ని తోసుకుంటూ బాని\nసను సమీపించి, \"నా ఇల్లు బంగారం\nకానూ, ఆలస్యం కానే అయింది!\" అని\nగట్టిగా అని, ఒక చెల్లని నాణెం తీసి బానిస\nదాని చేతిలో పెట్టి, \"మీ పాత దాది\nఉమాల్ ఖయర్ సలాములు చెప్ప వచ్చిం\nదని అమ్మగారికి చెప్పిరా, తల్లీ!\" అన్నది.\nబానిస నాణెం తీసుకుంటూ, '' అమ్మ\nగారు కనిపిస్తే అబ్బాయిగారు కొంగు పట్టు\nకుని వదలక మారాం చేస్తారు. నే నెలా\nవెళ్ళేదమ్మా?\" అన్నది.\n\"చిట్టితండ్రిని నేను పట్టుకుంటాలే!\"\nఅన్నది దిలైలా.\nబానిస ఈ మాటలు నమ్మి పిల్లవాణ్ణి\nదిలైలా కిచ్చి, లోపలికి వెళ్లిపోయింది.\nవెంటనే దిలైలా ఆ పిల్లవాడితో సహా\nనిర్జనంగా ఉన్న ఒక గొందిలోకి వెళ్ళి,\nవాడి వంటి మీద ఉన్న నగలూ, బట్టలూ\nఊడ్చేసి, వాణ్ణి తీసుకుని ఒక పెద్ద రత్న\nవర్తకుడి దుకాణానికి వెళ్లింది.\nని ఆ వర్తకుడు. వర్తకుల పెద్ద యొక్క\nకొడుకును గుర్తించి, మంచి బేరం తగిలిం\nదనుకుని, \"మీ యజమానికి ఏం కావాలి?\"\nఅని దిలైలాను అడిగాడు.\n\" ఈ పిల్లవాడి అక్కకు ప్రధానం చేస్తు\nన్నారు. ఒక జత బంగారు గాజులూ, రెండు\nజతల బంగారు పాంజేబులూ, వరహాల చెవి\nకమ్మలూ, నగిషీవడ్డాణమూ కావాలి. అంతా\nకలిసి వెయ్యిదీనారాలకు తక్కువ కాకుండా\nఇప్పించండి. సరుకు తీసుకుపోయి అమ్మ\nగారికి చూపించి, నచ్చితే డబ్బు తీసుకుని\nఇప్పుడే వస్తాను. అంతదాకా అబ్బాయిని\nఇక్కడే ఉంచిపోతాను,\" అన్నది దిలైలా.\n\"అబ్బాయిని ఉంచనవసరం లేదు.\nఉంచాలని ఉంటే ఉంచు,\" అని వర్తకుడు\nఆమె కోరినవన్నీ ఇచ్చాడు. వాటిని తీసుకుని\nదిలైలా తిన్నగా తన ఇంటికి వెళ్ళిపోయింది.\nఅక్కడ వర్తకుల పెద్ద ఇంటికి చేరేసరికి\nఇల్లు భీభత్సంగా ఉన్నది. ఆయన భార్య\nకిందపడి దొర్లుతూ పుట్టెడు దుఃఖంలో\nఉన్నది. పిల్లవాడు కనబడటం లేదు. వర్త\nకుడు ఎంతో ప్రయాసపడి వెతికించగా వాడు\nనగల వర్తకుడి దుకాణంలో దొరికాడు.\n\" దొంగ వెధవా, నా పిల్లవాళ్లే ఇక్కడ\nపెట్టావా? వాడి వంటి మీద నగలూ,\nదుస్తులూ ఎక్కడ? \" అని అడిగాడు వర్త\nకుల పెద్ద.\n\" నేను తమ ఇంటికి పంపిన వెయ్యి\nదీనారాల నగల మాటేమిటి?\" అన్నాడు\nనగలవ ర్తకుడు.\nఒకరి గొడవ ఒకరికి అర్ధం కావటానికి\nచాలాసేపు పట్టింది. వాళ్లు ఘర్షణ పడు\nతుండగా, దిలైలా చేత మోసపోయిన\nముగ్గురూ అక్కడికి వచ్చారు. ఒకరి సంగతి\nఒకరు విన్నాక, అందరినీ మోసగించినది\nఒకతేనని తేలిపోయింది.\n\" ఆ ముండ అంతు తేల్చకుండా నేను\nనిద్రపోను,” అన్నాడు వర్తకుల పెద్ద.\n\"ఆ ముసలిదాన్ని పట్టటానికి నేను\nకూడా మీతో వస్తాను,\" అన్నాడు నగల\nవర్తకుడు.\nకాని ఎలా వెతకాలి? అందరూ కలిసి\nకట్టగా వెళ్ళి లాభం లేదు. అందరూ తలా\nఒక దిక్కూ వెళ్ళిపోయి, మధ్యాహ్నాని\nకల్లా హజ్మసూద్ అనే మంగలి పెట్టిన\nదుకాణం దగ్గిర కలుసుకునేటట్టు ఏర్పాటు\nచేసుకున్నారు.\nమధ్యాహ్నంవేళకు గాడిద గల కుర్ర\nవాడు మంగలి దుకాణం కేసి వస్తుండగా\nవాడికి దిలైలా కనిపించింది. వేషం మారినా\nవాడు ఆమెను గుర్తుపట్టి \"దొరికావా, దొంగ\nపీనుగా ! \" అన్నాడు.\n\"అదేమిటి, నాయనా?\" అన్నది దిలైలా\nఅమాయికంగా.\n\"నా గాడిద! నా గాడిదను నా కిచ్చి\nమరీ మాట్టాడు,\" అన్నాడు కుర్రవాడు.\n“ఎందుకలా అరుస్తావు? నీ గాడిదను\nనేను కాజేశా ననుకుంటున్నావా? మంగలి\nమసూదు దగ్గిర ఉంచాను. మాట్టాడకుండా,\nనా వెంటరా, నీ గాడిదను నీకు ఇప్పిస్తా.\"\nఅన్నది దిలైలా.\nఇద్దరూ మంగలి దుకాణం చేరారు.\nకుర్రవాణ్ణు బయటే ఉండమని, దిలైలా\nలోపలికి వెళ్ళి మసూదుతో, “నువే\nకాపాడాలి, నా తండ్రీ!\" అన్నది.\n\"మంచి మాటలతో వాణ్ణి పిలిచి, వైద్యం\nచెయ్యి, నాయనా. నీ రుణం ఉంచు\nకోనులే.\" అన్నది దిలైలా.\nమసూద్ దుకాణం బయటికి వచ్చి,\nకుర్రవాణ్ణి చూసి, “లోపలికి రా,” అన్నాడు.\n\"నా గాడిద?\" అన్నాడు కుర్రవాడు.\n\"నీ గాడిద ఎక్కడికి పోతుంది. అది\nనా దగ్గిర ఉన్నది లే! ఒక క్షణం లోపలికి\nరా!\" అన్నాడు మంగలి.\nకుర్రాడు వసారాలోకి అడుగు పెట్టగానే\nమసూద్ నౌకర్లు వాణ్ణి పట్టుకుని, పెడ\nరెక్కలు విరిచి కట్టారు. మసూద్ వాడి తల\nనున్నగా గొరిగి, నిమ్మ రసం మర్దన చేశాడు.\nకుర్రవాడు పెద్ద పెట్టున కేకలు పెట్టాడు.\nమసూద్ చికిత్స ముగించి లోపలికి వెళ్ళే\nసరికి ముసలిది లేదు సరేకదా, దుకాణానికి\nసంబంధిన కత్తులూ, కత్తెరలూ, అద్దాలూ,\nతల నూనెలూ, మర్దన తైలాలూ, అత్తరులూ,\nకుర్చీలూ, బల్లలూ మాయమయాయి.\nమసూద్ కుర్రవాడి దగ్గిరికి వచ్చి, వాడి\nపీక పట్టుకుని, \"మీ అమ్మ ఎక్కడరా,\nపిశాచంగాడా?\" అని అడిగాడు.\n“మా అమ్మ పోయి ఎంత కాలమాయె!\nనా గాడిదను ఇస్తానన్నావు. ఇచ్చెయ్యి.\"\nఅన్నాడు కుర్రవాడు, తల నిమురుకుంటూ.\nఈ సమయంలో మిగిలిన వాళ్ళుకూడా\nఅనుకున్న ప్రకారం దుకాణం చేరు\nకున్నారు. జరిగినదంతా విన్నాక, ముసలిది\nమంగలి మసూడ్ను కూడా మోసగించినట్టు\nస్పష్టమయింది. ముసలిదాన్ని పట్టుకునే\nటందుకు బయలుదేరిన జట్టులో మసూద్\nకూడా చేరాడు.\nవాళ్ళు వీధుల వెంబడి తిరుగుతూండగా,\nగాడిదగల కుర్రవాడికి దిలైలా మళ్ళీ కని\nపించింది. వాడు చప్పున ఆమెమీద పడి\nపట్టుకుని, \"ముసలిముండ దొరికింది!\nఈ సారి తప్పించుకు పోనివ్వకండి.\" అని\nబిగ్గరగా అరిచాడు.\nఅందరూ కలిసి దిలైలాను పట్టుకుని\nఖాలిద్ ఇంటికి తీసుకుపోయి, అక్కడి\nభటులతో, \" మేము వెంటనే ఖాలిద్గారి\nదర్శనం చెయ్యాలి.\" అని చెప్పారు.\nఖాలిద్ నిద్రపోతున్నాడనీ, ఆయన లేచే\nదాకా వాళ్ళు వేచి ఉండవలిసి ఉంటుందనీ\nభటులు చెప్పారు. వాళ్ళు మగవారిని\nఆవరణలో కూర్చోమని, దిలైలాను జనా\nనాలోని ఒక గదిలోకి పంపించారు.\nదిలైలా ఆ గదిలో ఉండిపోక, ఇంకా\nలోపలికి వెళ్ళి, అనేక గదులు దాటి, మేడ\nమీద ఖాలిద్ భార్య ఉండే గదికి వెళ్ళింది.\nఆమె ఖాలిద్ భార్యకు సలాం చేసి,\n\"మా బానిసలను మీ భర్తగారు పన్నెండు\nవందల దీనారాలకు బేరం చేశారు. వాళ్ళను\nఅప్పగించటానికి తెచ్చాను. ఆయన నిద్ర\nపోతున్నట్టు తెలిసింది. వారు లేచేసరికి\nఏవేళ అవుతుందో?\" అన్నది.\n\"ఆ సంగతి నాకు తెలియదుగాని\nబానిసలను కొనాలని మాత్రం వారు నాతో\nఎప్పుడో అన్నారు. ఇంతకూ మీ బానిస\nలెక్కడ?\" అని అడిగింది ఖాలిద్ భార్య.\n\"బయట ఉన్నారు. కిటికీలో నుంచి\nచూస్తే కనిపిస్తారు. అందరూ మంచి పుటక\nగలవాళ్ళేలెండి. అందుకు సందేహం అక్క\nర్లేదు,” అన్నది దిలైలా.\nఖాలిద్ భార్య కిటికిలో నుంచి చూసింది.\nబయట నిలబడిన వాళ్ళు ఆమెకు తృప్తి\nకరంగానే ఉన్నారు. ఆమె దిలైలాతో,\n\"డబ్బు నేనే ఇద్దును, కాని నా దగ్గర\nప్రస్తుతం వెయ్యిదీనారాలే ఉన్నాయి. ఏం\nచేసేది?\" అన్నది.\n.. \"వెయ్యి చాలుగదండీ? రెండువందలు\nముందే బయానాగా తీసుకున్నానుగా?\"\nఅన్నది దిలైలా.\nఆమె ఖాలిద్ భార్య నుంచి వెయ్యి\nదీనారాలూ తీసుకుని సలాం చేసి, \"కూర్చో\nబెట్టకుండా నా పని పూర్తిచేసి చాలా పుణ్యం\nకట్టుకున్నారు. నాకు మా బానిసల ముఖాలు\nచూడటానికి చాలా బాధగా ఉంది. మీరు\nమరోలా అనుకోక, నన్ను దయచేసి దొడ్డి\nదారిన పంపెయ్యండి.\" అన్నది.\nఖాలిద్ భార్య దిలైలాను దొడ్డిదారిన\nపంపేసింది.\n.. ఖాలిద్ నిద్రలేవగానే ఆమె ఆయనతో,\n\"మొత్తానికి మంచి బేరమే చేశారే!\"\nఅంటూ బానిసల సంగతి అంతా చెప్పి\nఅభినందించింది.\nఖాలిద్ అంతా విని ఆశ్చర్యపోయి,\n\"బానిస లేమిటి? బేర మేమిటి? నే నెవ\nరికీ బయానా ఇవ్వలేదే!\" అన్నాడు.\n\"అదేమిటి? నే నా ముసలావిడకు\nవెయ్యిదీనారాలూ ఇచ్చేశాను. ఆమె మనకు\nఅమ్మిన బానిసలు కింద వున్నారు,” అన్నది\nఖాలిద్ భార్య.\nఖాలిద్ కిందికి వెళ్ళి, దుకాణదా\nరునూ, కలంకారీవాణీ, రత్నాల వర్తకుణ్ణి.\nమంగలి మసూద్నూ, గాడిదగల కుర్రవాణ్ణి\nచూసి ఆశ్చర్యపడి, \"మీరేనా నేను కొన్న\nబానిసలు?'' అని అడిగాడు.\n“ఇదేనా మీరు మాకు చేసే న్యాయం?\nమేము బానిసలమా? ఖలీఫాగారి నడుగుదాం\nపదండి,'' అన్నారు వాళ్ళు.\nఅదే సమయానికి ముస్తఫా కూడా అక్క\nడికి వచ్చాడు. ఈ సరికి, ఆయనకు ముసలిది\nతన భార్యకు చేసిన మోసం గురించి\nతెలిసింది. ఆయన ఖాలిడ్తో. \"మీ నిర్వాహం\nకింద ప్రతి ముసలితొత్తూ యధేచ్ఛగా\nఏ కొంపలో నైనా జొరబడి అమాయక స్త్రీలను\nమోసగించవచ్చు లా కనబడుతుందే!\nనా భార్యకు జరిగిన మోసానికి ఏమి\nసంజాయిషీ ఇస్తారు? \" అని అడిగాడు.\nఖాలిద్ బెదిరిపోయి, \" అయ్యా, ఈ\nముసలిదాన్ని శిక్షించే భారం నేను మీద\nవేసుకుంటాను. మీ అందరికీ దానివల్ల కలి\nగిన నష్టానికి పరిహారం ఇచ్చుకునే పూచీ\nకూడా నాదే!\" అని, మిగిలినవాళ్ళ కేసి\nతిరిగి, \"మీలో ముసలిదాన్ని గుర్తించగల\nవారెవరు ?\" అని అడిగాడు.\n\" మా వెంట పదిమంది భటులను ఇచ్చా\nరంటే దాన్ని పట్టి తెస్తాం!\" అన్నారు\nవాళ్ళు బాలిẾ.\nవారు భటులను వెంటబెటుకుని కొద్ది\nదూరం వెళ్ళేసరికేదిలైలా వారికి ఎదురుపడి,\nవారిని చూసి పారిపోబోయింది. కాని వారు\nవెంట తరిమి ఆమెను పట్టుకుని, చేతులు\nవెనక్కు విరిచి కట్టి ఖాలిద్ వద్దకు తీసుకు\nపోయారు. దిలైలా ఆట కట్టినట్టే కనబడింది. — (ఇంకా వుంది)",
            "book_page_end": 53
        },
        {
            "title": "పెళ్లి పరీక్ష",
            "book_page_start": 54,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "నీతి కథ",
            "moral": "తెలివైన పరీక్షలను ఎదుర్కొని గెలిచిన వారికే విజయం దక్కుతుంది.",
            "keywords": [
                "పెళ్లి పరీక్ష",
                "రాజకుమార్తె",
                "మహేంద్రుడు",
                "ప్రశ్నలు",
                "జ్ఞానం"
            ],
            "characters": [
                "రాజకుమార్తె",
                "మహేంద్రుడు",
                "రాజు",
                "అమ్మమ్మ"
            ],
            "locations": [
                "రాజభవనం"
            ],
            "content": "ఒక రాజుగారి కూతురు తన పెళ్ళికి ఒక నియమం పెట్టింది: ఆమెను పెళ్ళాడేవాడు ఆమె\nవేసే ప్రశ్నలకు జవాబు చెప్పి, తన ప్రశ్నలతో ఆమెను ఓడించాలి. రాజకుమార్తె అంద\nమైనది కావటంచేత ఆమెను పెళ్ళాడదామని నలుగురైదుగురు రాజకుమారులు వచ్చి,\nఆమె ప్రశ్నలకు జవాబు చెప్పలేక ఓడిపోయారు.\nచివరకు మహేంద్రుడనే రాజకుమారుడు వచ్చాడు. ఆమె ఆడిగిన ప్రశ్నలూ,\nవాటికి మహేంద్రుడి సమాధానాలూ ఇలా ఉన్నాయి :\n\"ప్రాణులన్నిటికి స్నేహితు డెవరు?\" \"సూర్యుడు.”\n\" తన బిడ్డలను రక్షిస్తూనే భక్షించే తల్లి ఎవరు?\" \"భూమాత.'”\n“నగం నలుపూ, నగం తెలుపూ అయిన ఆకులు గల చెట్టు ఏది ? ”\n\"సంవత్సరం. దాని ఆకులు రోజులు.”\nఇక ప్రశ్న అడగటం మహేంద్రుడి వంతు. “ పురుషులకు గర్వకారణమైన దేమిటి ?”\nఅని అత నడిగాడు. రాజకుమార్తె లోపలికి వెళ్ళివచ్చి, \"కొడుకుల చేత ఓడటం.” అన్నది.\n\" స్త్రీకి గర్వకారణం ఏమిటి?” అని అతను మళ్ళీ ఆడిగాడు.\nరాజకుమార్తె వెనుకటి లాగే లోపలికి వెళ్ళివచ్చి, \"భర్తతో ఓడిపోవటం,” అన్నది.\n\" ఎవరి నడిగి సమాధానాలు చెప్పించుకుంటున్నావు?” అని మహేంద్రు డడిగాడు.\nసమాధానాలు తన అమ్మమ్మ చెప్పిందని ఆమె అన్నది. \"నాకు ఓడిపోయిన నిన్ను నేను\nచేసుకుంటానో లేదో ఆమె నడిగి చెప్పు,” అన్నాడు మహేంద్రుడు.\nఅమ్మమ్మే బయటికి వచ్చి, “చేసుకుంటావు, నాయనా. తాను జయించిన స్త్రీని\nఏ మగవాడైనా చేసుకుంటాడు,” అన్నది.",
            "book_page_end": 54
        },
        {
            "title": "ఉక్కుకోట",
            "book_page_start": 55,
            "pdf_page_start": 55,
            "pdf_page_end": 62,
            "author": "జి. జనార్దనరావు",
            "genre": "సాహసం",
            "moral": "తెలివైన మిత్రుల సహాయం, పట్టుదల ఉంటే ఎంత కష్టమైన లక్ష్యాన్ని అయినా సాధించవచ్చు.",
            "keywords": [
                "రాజకుమారుడు",
                "మాంత్రికుడు",
                "ఉక్కుకోట",
                "పొడుగు",
                "అడ్డం",
                "చురుకు కళ్ళు"
            ],
            "characters": [
                "రాజకుమారుడు",
                "రాజకుమార్తె",
                "వృద్ధుడు (మాంత్రికుడు)",
                "పొడుగు",
                "అడ్డం",
                "చురుకు కళ్ళు"
            ],
            "locations": [
                "రాజభవనం",
                "అరణ్యం",
                "ఉక్కుకోట",
                "సరస్సు"
            ],
            "content": "ఒక రాజుకు ఒక్కడే కొడుకు. యుక్త\nవయసు వచ్చినా అతను వివాహం గురించి\nతలపెట్టక పోవటం చూసి రాజు, \"నాయనా,\nనీకు పెళ్ళాడే వయసు వచ్చింది గదా,\nపెళ్ళి గురించి ఆలోచించు వేం?\" అని\nఅడిగాడు.\n“పెళ్ళాడదగిన కన్య ఎవరూ నా దృష్టికి\nరాలేదు,\" అన్నాడు రాజకుమారుడు.\n\"అలా అయితే నేను సహాయం చేస్తాను.\nఈ తాళపుచెవి తీసుకుని రాజభవనం\nపై భాగాన ఉన్న గది ప్రవేశించి చూడు.\nనీకు భార్య కాదగిన కన్య నీకు దొరక\nవచ్చు,\" అన్నాడు.\nరాజకుమారుడు పైకి వెళ్ళి, ఎవరూ\nఎన్నడూ తెరవని గది తలుపు తెరిచి లోపల\nఅడుగు పెట్టాడు. అది ఒక గుండ్రని గది.\nఆ గది గోడకు అనేక రాజకన్యల పటాలు\nవేళ్ళాడగట్టి ఉన్నాయి. ఆ పటా లను\nఒక్కొక్కటిగా చూస్తూ రాజకుమారుడు\nగది ప్రదక్షిణం చేశాడు. అందులోని కన్య\nలందరూ ఒకరిని మించి ఒకరు అందంగా\nఉన్నారు. అందరినీ మరొకసారి చూసి ఏదో\nఒక నిర్ణయానికి వద్దామనుకుంటూండగా\nరాజకుమారుడికి ఒక పటం మీద గుడ్డ కప్పి\nఉండటం కానవచ్చింది. అతను ఆ గుడ్డ\nతొలగించి, పటంలోని సుందరిని చూసి\nఅలాగే నిలబడిపోయాడు. అందులో ఉన్న\nకన్య అపురూప సౌందర్యవతి. ఆమెనే\nపెళ్ళాడాలని రాజకుమారుడు నిశ్చయించు\nకున్నాడు.\nఅతను కిందికి దిగి వచ్చి తండ్రితో తన\nనిర్ణయం చెప్పేసరికి రాజు చిరాకుపడి,\n\"గుడ్డ కప్పిన పటాన్ని ఎందుకు చూశావు?\nఅది చూడదగినదైతే గుడ్డ కప్పి ఉంటుందా?\nఆమె ఒక రాజకుమార్తె దుర్మార్గుడైన\nమాంత్రికుడు ఒకడు ఆమెను అపహరించి\nతీసుకుపోయి, ఉక్కు కోటలో ఖైదు\nచేశాడు. ఆమెను చెర విడిపించాలని ఎందరో\nవెళ్ళారు; ఒక్కడూ తిరిగి రాలేదు. పట్టు\nదలగా ఉంటే నువు కూడా బయలుదేరి\nవెళ్ళు.” అన్నాడు.\nమర్నాడే రాజకుమారుడు తన గుర్రం\nమీద ఒంటరిగా బయలుదేరాడు. త్వరలోనే\nఅతనొక కీ కారణ్యంలోకి ప్రవేశించాడు.\nఎంత దూరం వెళ్ళినా అది తరుగుతున్న\nలక్షణాలు కనబడలేదు.\nఇంతలో అతని కొక చాలా పొడుగుపాటి\nమనిషి కనిపించి, \"నన్ను ఉద్యోగంలో\nపెట్టుకో,” అని రాజకుమారుణ్ణి ఆడిగాడు.\nతనకు ఒకడు తోడుండటం మంచిదే\nఅనిపించి, “నువు ఏం చెయ్యగలవు?\" అని\nరాజకుమారుడు అడిగాడు.\n“నా పేరు 'పొడుగు'. నేను ఎంత ఎత్త\nయినా పెరగగలను. చూడు! \" అంటూ\nఆ పొడుగు మనిషి, చూస్తూండగానే, సమీ\nపంలో ఉన్న చెట్టు ఎత్తు పెరిగి, ఆ చెట్టు\nపై కొమ్మలలో ఉన్న పక్షిగూడును గుడ్లతో\nసహా అందుకుని, తిరిగి మామూలు ప్రమా\nణానికి వచ్చి, రాజకుమారుడికి చూపాడు.\n\"బాగుంది! ఈ అరణ్యంలో నుంచి\nబయటపడే మార్గం చూపిస్తే నువు మరింత\nప్రయోజకుడివి.\" అన్నాడు రాజకుమారుడు.\nపొడుగు ' చెట్లన్నిటినీ మించి పెరిగి.\nచుట్టూ కలయ చూసి, \"మనం ఈ దిక్కుగా\nపోతే త్వరలో అరణ్యం దాటగలం,\"\nఅన్నాడు. వాడు చెప్పిన దిక్కుగా నడిచి\nఇద్దరూ ఒక మైదానాన్ని చేరారు. దూరాన\nవారి కొక మనిషి కనిపించాడు.\n\"ఆ కనిపించేవాడు నాకు తెలుసు.\nఅక్కరకు రాగలవాడు. అతన్ని కూడా నువు\nఉద్యోగంలో ఉంచుకుంటే బాగుంటుంది,\"\nఅన్నాడు 'పొడుగు'.\n“అయితే, వాణ్ణి విలు!\" అన్నాడు రాజ\nకుమారుడు.\n\"అంతకన్న వాణ్ణి తీసుకు రావటం\nతేలిక,\" అంటూ 'పొడుగు' పెరిగి, రెండు\nఅంగల్లో ఆ మనిషిని చేరుకుని, క్షణంలో\nవాణ్ణి తీసుకువచ్చి రాజకుమారుడి\nముందుంచాడు.\nపొట్టిగా ఉన్న ఆ మనిషిని రాజకుమా\nరుడు, \" నువ్వెవరు? ఏం చెయ్యగలవు?”\nఅని అడిగాడు.\n\"నా పేరు 'అడ్డం'. అడ్డంగా ఎంత\nలావైనా కాగలను,\" అన్నాడు పొట్టివాడు.\nఈ మాట అంటూనే ఆ మనిషి ఊపిరి\nపిల్చి అతి వేగంగా లావు పెరగసాగాడు.\nరాజకుమారుడూ, 'పొడుగూ' దూరంగా పారి\nపోకపోతే వాడి కింద పడి రూపు మాసి\nపోయేవారే.\n\"ఈ విద్య గలవాడు ప్రపంచంలో\nమరొకడుంటాడనుకోను నువు కూడా\nమా వెంటరా!\" అన్నాడు రాజకుమారుడు,\n'అడ్డం' ఊపిరి విడిచి మామూలు మనిషి\nఅయిపోయాక.\nముగ్గురూ మైదానం దాటి కొండలను\nచేర వస్తుండగా వారికి మరొక మనిషి\nకనబడ్డాడు.\n“అరె, ‘చురుకు కళ్ళు' ఇక్కడున్నాడే!\"\nఅన్నారు. 'పొడుగూ', 'అడ్డమూ' ఒక్క\nసారే. వాళ్ళు గుర్తించిన మనిషి కళ్ళకు\nగంతలు కట్టి ఉండటం రాజకుమారుడు\nచూసి, \" అలా కళ్ళకు గంతలు కట్టు\nకున్నావే, నీకు దారి ఎలా తెలుస్తుంది?”\nఅని అడిగాడు.\n“చక్కగా కనబడుతుంది. గంత లేక\nపోతే నా చూపు పడినదెల్లా భస్మీపటలం\nఅవుతుంది. నా కళ్ళు అంత తీక్ష మైనవి.”\nఅన్నాడు 'చురుకు కళ్ళు'.\nఇలా అంటూనే అతను గంత తీసేసి,\nఒక పెద్ద కొండరాయి కేసి చూశాడు.\nవెంటనే రాయి చిటపటలాడి, కొద్దిక్షణాలకు\nబద్దలై, వెయ్యి ముక్కలయింది. ఆ రాతి\nకోటలో నుంచి ఎవరూ వాళ్ళకు ఎదురు\nరాలేదు. అంతటా నిశ్శబ్దం.\nరాజకుమారుడు కోట ఆవరణలో ప్రవే\nశించాడు; తన గుర్రాన్ని గుర్రపుసాలలో\nకట్టివేసి, దానికి దాణా వేశాడు. తరవాత\nనలుగురూ భవనంలో ప్రవేశించారు. లోపల\nగదులలో ఎవరూ లేరు. కాని ఒక పెద్ద\nహాలులో శిలలుగా మారిన మనుషులు చాలా\nమంది, దుమ్ము కప్పి ఉన్నారు.\nభోజనాల గదిలో దీపం కాంతిగా వెలుగు\nతున్నది. నలుగురికి భోజనం వడ్డించి\nఉన్నది. నలుగురూ భోజనం చేసేశారు.\nవాళ్ళు పడుకుని నిద్రపోదా మనుకుంటూం\nడగా ఒక గూనివాడు వాళ్ళున్న చోటికి\nవచ్చాడు. వాడు వృద్ధుడు. తల మీద\nవెంట్రుకలు లేవు. గడ్డం మటుకు నడుము\nదాకా పెరిగి ఉన్నది. వాడు నల్లని అంగీ\nధరించి ఉన్నాడు. దాని మీదుగా మూడు\nఉక్కుకట్లు వాడి నడుముకు బిగించి\nఉన్నాయి. వాడు ఒక స్త్రీని చెయ్యిపట్టుకుని\nతీసుకువచ్చాడు.\nరాజకుమారుడు ఆమెను చూడగానే\nగుర్తించి, ఆమెను సమీపించ బోయాడు.\nఅతను పెళ్ళాడగోరి ఇంతదూరం వచ్చినది\nఆమె కోసమే.\nముక్కల మధ్య మెరుస్తున్న ఒక బంగారు\nకణిక ఉన్నది.\nరాజకుమారుడు 'చురుకుకళ్ళ' వాణ్ణి\nకూడా తన సేవలోకి తీసుకుని, \"ఉక్కు\nకోట ఎంత దూరంలో ఉన్నదో, అక్కడ\nఏం జరుగుతున్నదో చూడు,\" అన్నాడు.\n\"పొద్దు వాలేసరికి మనం ఉక్కుకోట\nచేరుకుంటాం. అక్కడ మన కోసం వంట\nచేస్తున్నారు. రాజకుమార్తె ఒక బురుజులో\nబందీగా ఉన్నది,” అన్నాడు ‘చురుకుకళ్లు'.\nవాడన్నట్టుగానే, రాజకుమారుడు తన\nఅనుచరులతో కొండలు దాటి, అస్తమానం\nఅయేసరికి ఉక్కుకోట చేరుకున్నాడు.\nఅతన్ని నిలుపుతూ వృద్ధుడు ఇలా\nఅన్నాడు:\n\" నువ్వు ఎవరివో, ఎందుకు వచ్చావో\nనాకు తెలుసు. ఈమెను తీసుకుపోదామని\nవచ్చావు. అలాగే తీసుకుపో. కాని ఒక\nషరతు. మూడు రాత్రులు ఈమెకు నువు\nకాపలా కాయాలి; ఆమె తప్పించుకు\nపోకుండా చూడా లి. అలా చూడలేక\nపోయావో, నువూ, నీ అనుచరులూ కూడా\nశిలలైపోతారు.\"\nరాజకుమారుడు తన సమ్మతి తెలిపాడు.\nవృద్ధుడు రాజకుమార్తెను ఒక ఆసనం మీద\nకూర్చోబెట్టి వెళ్ళిపోయాడు.\nరాజకుమారుడు ఆమెను పలకరించి.\nప్రశ్నించాడు. కాని ఆమె జవాబు చెప్ప\nలేదు; తాను కూడా శిల అయిపోయినట్టు,\nనిశ్చలంగా కూర్చున్నది. ఆమెను చూస్తే\nఅతనికి చాలా జాలి కలిగింది. ఆమెను\nతప్పక ఇక్కడి నుంచి తీసుకుపోవాలను\nకున్నాడతను.\nఆమె తప్పించుకు పోకుండా ఉండ\nగలందులకు, 'పొడుగు'వాడు తన శరీ\nరాన్ని పెంచి గది చుట్టూ పరిచి పడుకు\nన్నాడు. 'అడ్డర్' ద్వారానికి అడ్డంగా\nకూర్చుని. ఈగ దూరే కంత లేకుండా\nద్వారాన్ని తన శరీరంతో కప్పాడు. 'చురుకు\nకళ్ళు' గది మధ్యనే తిష్ఠవేశాడు. రాజ\nకుమారు ఆ రాత్రి అంతా జాగారం చేయ\nసంకల్పించి, నేల మీద కూర్చున్నాడు.\nకాని కొద్ది క్షాలకే నలుగురికీ నిద్ర\nముంచుకు వచ్చింది. వాళ్ళు తిరిగి మేలు\nకునేసరికి తెల్లవారవస్తున్నది. అందరి కన్న\nముందు కళ్ళు తెరిచిన రాజకుమారుడు\nరాజకుమార్తె లేదని తెలుసుకున్నాడు.\nఅతను తన అవివేకాన్ని నిందించుకోసాగాడు.\n\"విచారించకు. ఆమె ఎక్కడ ఉన్నదీ\nనేను చూస్తాను.\" అన్నాడు. 'చురుకుకళ్ళు'.\nనూరుమైళ్ళ దూరాన, ఒక పెద్ద వనం\nమధ్య, ఒక పెద్ద మర్రిచెట్టు చిటారు\nకొమ్మన మర్రికాయ రూపంలో రాజకుమార్తె\nవాడికి కనిపించింది.\n'పొడుగు'వాడు 'చురుకుకళ్ళు' గల\nవాణ్ణి తన భుజాల మీద ఎక్కించుకుని\nవెళ్ళి, క్షణాల మీద మర్రికాయతో తిరిగి\nవచ్చాడు. ఆ మర్రికాయను నేల మీద\nఉంచగానే అది రాజకుమార్తెగా మారింది.\nకొండల మీదుగా సూర్యుడు ఉదయి\nస్తూండగా, వృద్ధుడు వెటకారంగా నవ్వుతూ\nవాళ్ళున్న చోటికి వచ్చాడు. రాజకుమార్తెను\nచూడగానే వాడి నవ్వు మాయమయింది.\n| వాడి నడుము కున్న ఉక్కుకట్లలో ఒకటి\nఠపామని తెగిపోయి, కింద పడిపోయింది.\nతరవాత వృద్ధుడు రాజకుమార్తెను\nచెయ్యిపట్టుకుని తీసుకుపోయాడు.\n. ఆ రోజల్లా రాజకుమారుడూ, అతని అను\nచరులూ ఆ ప్రదేశమంతా కలయతిరిగారు.\nచాలామంది మను షు లూ, గుర్రాలూ\nశిలలుగా మారి కనిపించారు గాని, ప్రాణు\nలెవరూ వారి కంట పడలేదు. వారికి భవ\nనంలో భోజనాలు మాత్రం చక్కగా\nఅమరాయి.\nరెండోరోజు రాత్రి వృద్ధుడు మళ్ళీ రాజ\nకుమార్తెను తెచ్చి, పారిపోకుండా చూడమని\nరాజకుమారుడికి అప్పగించి వెళ్ళిపోయాడు.\nవాళ్ళు తిన్న భోజనంలో ఏమైనా మత్తు\nమందు కలిసిందో ఏమో, వాళ్ళు నలు\nగురూ నిద్ర ఆచలేకపోయారు. మళ్ళీ తెల్ల\nవారుఝామున వారికి తెలివి వచ్చేసరికి\nరాజకుమార్తె తప్పించుకు పోయింది.\n'చురుకుకళ్ళు' కిటికీ వద్దకు వెళ్ళి\nతన కళ్ళగంత తీసి, అటూ ఇటూ చూసి,\n\"రెండువందల మైళ్ళ దూరాన ఒక\nకొండలో, ఒక బండరాయి మధ్య ఆమె మణి\nరూపంలో ఉన్నది. 'పొడుగు' నన్ను తీసుకు\nపోతే, ఆమెను తీసుకురావచ్చు.'' అన్నాడు.\nత్వరలోనే వాళ్ళిద్దరూ మణితో తిరిగి\nవచ్చారు. నేలపై ఉంచగానే మణి రాజ\nకుమార్తెగా మారింది. మరుక్షణమే గదిలోకి\nవృద్ధుడు వచ్చి ఆమెను చూశాడు. అతని\nనడుము కున్న మరొక ఉక్కుకట్టు ఠపా\nమని పగిలి, కింద పడిపోయింది. వృద్ధుడు\nఏదో గొణుగుతూ, రాజకుమార్తెను చెయ్యి\nపట్టుకుని జరజరా లాక్కుపోయాడు.\nమూడోరాత్రి కూడా రాజకుమారుడూ,\nఅతని అనుచరులూ భోజనాలు ముగించ\nగానే వృద్ధుడు రాజకుమార్తెను తెచ్చి,\nవారున్న గదిలో కూర్చోబెట్టి వెళ్ళిపోయాడు.\nఈ రాత్రి మేలుకుని ఉండటానికి రాజ\nకుమారుడు విశ్వప్రయత్నం చేశాడు. కాని\nలాభం లేకపోయింది. ఒక్క క్షణం కన్ను\nమూశా ననుకున్నాడు. కాని అతను కన్ను\nతెరిచేసరికి తూర్పు తెల్లవారుతున్నది.\nరాజకుమార్తె మాయమయింది.\nరాజకుమారుడు ' చురుకు కళ్ళు' గల\nవాణ్ణి లేపాడు. వాడు లేచి కిటికీ వద్దకు\nవెళ్ళి, గంతలు విప్పి చూసి, \" మూడు\nవందల మైళ్ళదూరాన, ఒక సరస్సు అడు\nగున ఒక ఆలిచిప్పలో ఉంగరం ఉన్నది.\nఅదే రాజకుమార్తె. ఆమెను తెచ్చేందుకు\nమాతో 'అడ్డం' కూడా రావాలి,\" అన్నాడు.\n'పొడుగు' ఈసారి తన దేహాన్ని మరింత\nఎత్తు పెంచి, 'చురుకు కళ్ళు' గలవాణ్ణి,\n'అడ్డం'నూ చెరొక భుజానా ఎత్తుకుని,\nచాలా పెద్ద అంగలు వేసుకుంటూ బయలు\nదేరి సరస్సును చేరాడు. 'అడ్డం' లావు\nపెరిగి, సరస్సులో నీరు సగం తాగేస్తేనే,\n'పొడుగు' వాడు వంగి, సరస్సు అడుగున\nఉన్న ఉంగరాన్ని తీయగలిగాడు.\nఇదంతా కొంచెం ఆలస్యం అయింది.\nసూర్యోదయం కాబోతున్నది. వెళ్ళిన వాళ్ళు\nతిరిగి రాలేదు. రాజకుమారుడు\nఆందోళన పడసాగాడు. కొండ మీదుగా\nసూర్యబింబం పైకి లేచింది. తలుపు తెరిచి\nవృద్ధుడు ద్వారం వద్ద నిలబడి, వెటకా\nరంగా నవ్వుతున్నాడు. అంతలోనే కిటికీ\nకుండా ఉంగరం లోపల పడింది. మరు\nక్షణం రాజకుమార్తె గది లోపల నిలిచి\nకనబడింది.\nవృద్ధుడు ఆగ్రహంతో పెడబొబ్బ పెట్టాడు.\nఅతని నడుముకు ఉన్న మూడో కట్టు కూడా\nఠపీమని పగిలి కింద పడిపోయింది. వృద్ధుడు\nకాస్తా ఒక కాకిగా మారి, అరుచుకుంటూ\nకిటికీ కుండా ఎగిరిపోయాడు.\nరాజకుమారుడు. రాజకుమార్తె కేసి\nచూశాడు. ఆమె ముఖాన మందహాసం కన\nబడింది. ఇప్పుడామె మాట్లాడింది; తనకు\nవిముక్తి కలిగించినందుకు అతనికి తన\nకృతజ్ఞత తెలుపుకున్నది.\nఅదే సమయంలో కోట అంతా సంద\nడితో నిండిపోయింది. వృద్ధుడు తన మంత్ర\nశక్తితో శిలలుగా మార్చిన మనుషులకూ,\nగుర్రాలకూ తిరిగి ప్రాణం వచ్చింది.\nఅందరూ రాజకుమారుడి చుట్టూ మూగి\nఅతన్ని ప్రశంసించారు. తనదేమీ లేదనీ,\nఅంతా తన అనుచరులే చేశారనీ అతను\nవారికి చెప్పాడు.\nఅతని అనుచరులు అతని వద్ద సెలవు\nపుచ్చుకుని వెళ్ళిపోయారు. రాజకుమా\nరుడు రాజకుమార్తెతో సహా తన ఇంటికి\nతిరిగి వచ్చి, ఆమెను పెళ్ళిచేసుకున్నాడు.",
            "book_page_end": 62
        },
        {
            "title": "మహాభారతం (17. అర్జునుడి తీర్థయాత్రలు)",
            "book_page_start": 63,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "నియమాలను, ధర్మాన్ని పాటించడం ముఖ్యం. అయినప్పటికీ, గొప్ప పుణ్యకార్యాల (ప్రాణ రక్షణ వంటివి) కోసం నియమాలను అతిక్రమించినా, ఆ కష్టానికి సిద్ధంగా ఉండాలి.",
            "keywords": [
                "అర్జునుడు",
                "ద్రౌపది",
                "నారదుడు",
                "వనవాసం",
                "ఉలూపి",
                "చిత్రాంగద",
                "నియమం"
            ],
            "characters": [
                "ధర్మరాజు",
                "అర్జునుడు",
                "ద్రౌపది",
                "నారదుడు",
                "సుందోపసుందులు",
                "తిలోత్తమ",
                "ఉలూపి",
                "చిత్రాంగద",
                "చిత్రవాహనుడు"
            ],
            "locations": [
                "ఇంద్రప్రస్థ నగరం",
                "వింధ్య ప్రాంతం",
                "గంగాద్వారం",
                "నాగలోకం",
                "మణిపురం"
            ],
            "content": "విశ్వకర్మ నిర్మించిన ఇంద్రప్రస్థ నగరాన్ని\nరాజధానిగా పెట్టుకుని పాండవులు తమ\nఅర్థరాజ్యాన్ని ధర్మంగా పాలించ నారం\nభించారు. రాజ్యం నానాటికీ అభివృద్ధి\nచెందుతూ వచ్చింది.\nఈ సమయంలో ఆకస్మికంగా నారద\nముని ధర్మరాజును చూసి పోదామని\nవచ్చాడు. ధర్మరాజు తన తమ్ములతో సహా\nఎదురు వెళ్ళి, నారదుణ్ణి తీసుకు వచ్చి,\nసుఖాసనమూ, అర్ఘ్యపాద్యాలూ ఇచ్చి,\nసాష్టాంగ నమస్కారం చేశాడు. అంతః\nపురంలో నుంచి ద్రౌపది కూడా వచ్చి\nనారదుడికి నమస్కారం చేస్తూ నిలబడింది.\nనారదుడు ఆమెను ఆశీర్వదించి పంపేసి,\nభీమార్జున నకుల సహదేవులు వింటూండగా\nధర్మరాజుతో, “మీ అయిదుగురికీ ఒక్కతె\nభార్యగా ఉంటున్నది. ఆమె కారణంగా\nమీలోమీకు విరోధం కలగకుండానూ,\nమీ మధ్య సౌహార్దం పెరిగేటట్టూ ఉండాలంటే\nమీరు కొన్ని నియమాలు పెట్టుకోవాలి.\nఇలాటి విషయాలలో ఎంత సన్నిహితులకు\nకూడా వైరం రావటం సహజం,\" అంటూ\nసుందోపసుందుల కథ చెప్పాడు.\nహిరణ్యకశిపుడి వంశంలో నికుంభు డనే\nవాడు పుట్టాడు. అతని కొడుకులే సుందోప\nసుందులు. వాళ్ళు ఒకరినొకరు క్షణం\nకూడా విడిచి పెట్టక, ఎప్పుడూ కలిసి\nతిరుగుతూ, ఎంతో అన్యోన్యంగా ఉండేవారు.\nవాళ్ళకు మూడు లోకాలూ జయించాలన్న\nకోరిక కలిగింది. అందుకోసం తపశ్శక్తి\nసంపాదించుకో గోరి వాళ్ళు వింధ్య\nప్రాంతంలో ఒక నిర్జనారణ్యం చేరి, అక్కడ\nఘోరమైన తపస్సు ప్రారంభించారు.\nఆ వేడికి వింధ్యగుహల యందు అగ్ని\nపుట్టి, అరణ్యమంతటా గొప్ప జ్వాలలూ,\nపొగలూ లేచాయి.\nవాళ్ళ తపస్సు చూసి దేవతలు భయ\nపడి, తపోభంగం కలిగించాలని ఆ సుందోప\nసుందుల ఎదట రత్నాలరాసులూ, స్త్రీలూ\nఉన్నట్టు భ్రమ కలిగించారు. దానికి\nసుందోపసుందులు చలించలేదు. తరవాత\nదేవతలు మరొక భ్రమ కలిగించారు. దాని\nఫలితంగా సుందోపసుందుల ఎదట వారి\nతల్లులనూ, భార్యలనూ, కొడుకులనూ ఎవరో\nరాక్షసులు పీడిస్తున్నట్టూ, వాళ్ళు రక్షించ\nమని సుందోపసుందులను అడుగుతున్నట్టూ\nకనపడింది. దానికి కూడా సుందోపసుందులు\nచలించలేదు. అప్పుడు వారి ఎదట బ్రహ్మ\nప్రత్యక్షమై వారికి అన్ని రకాల మాయలూ,\nఅస్త్రాలూ, సాటిలేని బలపరాక్రమాలూ,\nమూడు లోకాలనూ జయించే శక్తి వరాలుగా\nఇచ్చాడు. వాళ్ళు అమరత్వం కూడా అడి\nగారు గాని బ్రహ్మ అందుకు సమ్మతించక,\nవారికి ఇతరు లెవ్వరిచేతా చావు లేకుండా\nవరమిచ్చాడు. తాము ఒకరినొకరు చంపు\nకోవటమనేది వాళ్ళకు తట్టనేతట్టదు గనక,\nతమకు అమరత్వం లభించినట్టె వాళ్ళు\nభావించారు.\nఇలా వరం పొందిన సుందోపసుందులు\nసైన్యాలను సమకూర్చుకుని, ఇంద్రలోకానికి\nపోయి, దాన్ని జయించి, పాతాళానికి వెళ్ళి,\nదాన్ని కూడా జయించి, చివరకు భూలో\nకాన్ని భీభత్సం చేయసాగారు. అప్పుడు\nబ్రహ్మ విశ్వకర్మను పిలిచి, అతనిచేత\nతిలోత్తమ అనే త్రిలోక సౌందర్యవతిని\nసృష్టించి, సుందోపసుందు లుండే చోటికి\nపంపాడు. ఆమె ఒక నది ఒడ్డున పూలు\nకోసుకుంటూండగా చూసి, ఆమెను\nమోహించి సుందోపస్తుందు లిద్దరూ ఆమె\nచేతులు రెండూ పట్టుకుని, ఆమెను తమ\nభార్యను చేసుకునేటందుకు నిశ్చయించు\nకున్నారు. \"మాలో నువు ఎవరికి భార్య\nవవుతావు?\" అని వాళ్ళు అడిగితే,\n\"మీ ఇద్దరిలో ఎక్కువ బలాఢ్యుడికి భార్య\nనవుతాను.\" అన్నది తిలోత్తమ. ఎవరు\nఎక్కువ బలంగలవారో తేల్చుకోవటానికై\nవారిద్దరూ గదా యుద్ధం చేసి, ఒకరినొకరు\nచంపేసుకున్నారు. [అట్ట చివరి బొమ్మ]\nనారదుడు పాండవులకు ఈ సుందోప\nసుందుల వృత్తాంతం చెప్పి, \"మీలో అలాటి\nవైరం రాకుండా ఏదో ఒక నియమం పెట్టు\nకోండి. ఇదంతా మీ మంచికే చెబుతు\nన్నాను,” అన్నాడు.\nఅప్పుడు పాండవులు నారదుడు సాక్షిగా\nఒక నియమం ఏర్పాటు చేసుకున్నారు.\nదాని ప్రకారం ద్రౌపది ఒక్కొక్క సంవ\nత్సరం ఒక్కొక్క భర్త దగ్గిర ఉంటుంది.\nఆమె ఎవరింట ఉంటున్నదో ఆ ఇంటికి\nమిగిలిన వారెవ్వరూ పోరాదు; ఒకవేళ ఎవ\nరైనా వెళ్ళటం జరిగితే వాళ్ళు పన్నెండు\nనెలలపాటు బ్రహ్మచర్యంతో వనవాసం\nజరిపి, తీర్థయాత్రలు చెయ్యాలి.\nవారు చేసుకున్న ఈ నియమానికి నార\nదుడు సంతోషించి, \"ఇలాటి ఏర్పాటు\nఉన్నట్టయితే మీ మధ్య ఎవరూ విభేదాలు\nపెట్టలేరు, మీరు సుఖడతారు,\" అని చెప్పి,\nవెళ్ళిపోయాడు.\nద్రౌపది నియమం ప్రకారం ఏడాదికి ఒక\nభర్త ఇంట ఉంటున్నది. కాలం గడిచి\nపోతున్నది.\nఒకనాడు ఒక బ్రాహ్మణుడు ధర్మరాజు\nఇంటి వెలపల నిలబడి ఆక్రందనం\nచెయ్యటం అర్జునుడు చూసి, \" అయ్యా,\nఎందుకు ఏడుస్తున్నావు?\" అని అడిగాడు.\n\"నాయనా, మీ వంటి ధర్మాత్ముల\nరక్షణలో ఉంటున్నా కూడా నా హెూమ\nధేనువులు దొంగలు తోలుకుపోయినారు.\nఎంత ఘోషించినా నా ఏడుపు వినిపించుకునే\nవారు కనపడటం లేదు. ఆవులు పోవటంతో\nనా ధర్మకర్మలు నిలిచిపోయాయి. దయచేసి\nవాటిని నా కప్పించు,” అన్నాడు బ్రాహ్మ\nణుడు దీనంగా.\n\"నీ ఆవులను నీ కప్పిస్తాను, ఇక్కడే\nవుండు. దొంగలు ఎటు వెళ్లారో చూపటానికి\nనా వెంట వత్తువుగాని,\" అంటూ అర్జునుడు\nధనుర్బాణాలు తీసుకురావటానికి ధర్మరాజు\nఇంట్లో ప్రవేశించాడు.\nకాని అంతలోనే అర్జునుడికి తమ\nనియమం గుర్తు వచ్చింది. ద్రౌపది ధర్మ\nరాజుకు భార్యగా ఉంటున్నది. అలాం\nటప్పుడు తాను వారి ఇంట ప్రవేశిస్తే నియమ\nభంగ మవుతుంది. నియమభంగ మవుతుం\nదని విల్లుబాణాలు తెచ్చుకోవడంలో ఆలస్యం\nచేస్తే కార్యభంగం అవుతుంది. నియమ\nభంగమైతే శిక్ష అనుభవించవచ్చు గాని\nకార్యభంగం కానివ్వరాదనుకుని అర్జునుడు,\nధర్మరాజూ ద్రౌపదీ ఏకాంతంగా ఉన్న\nమందిరం ప్రవేశించి, ధర్మరాజు అనుమతితో\nధనుర్బాణాలు తీసుకుని, బ్రాహ్మణుణ్ణి\nవెంటబెట్టుకుని వెళ్ళి, దొంగలతో పోరాడి\nజయించి, వారు ఎత్తుకుపోయిన గోవులను\nబ్రాహ్మణుడికి తిరిగి ఇప్పించాడు.\nఅర్జునుడు ఇంటికి తిరిగి వచ్చి పెద్దల\nప్రశంస లందుకుని, వారికి నమస్కారాలు\nచేసి, ధర్మరాజు వద్దకు వెళ్ళి, \"నియమాన్ని\nఉల్లంఘించి, నువూ, ద్రౌపదీ ఉన్న\nమందిరం ప్రవేశించాను గనక ఒక ఏడాది\nపాటు వనవాసమూ, తీర్ధయాత్రలూ చేస్తాను,\nఅనుమతి ఇయ్యి,\" అన్నాడు.\nఈ మాటలకు ధర్మరాజు నొచ్చుకుని,\n\" అర్జునా, పెద్దవాళ్ళు భార్యలతో ఏకాం\nతంగా ఉన్న చోటికి చిన్నవాళ్ళు రావటం\nతప్పు కాదు. అంతేకాక, ఆ బ్రాహ్మణుడి\nఅవసరం కొద్దీ నువు రావటం జరిగింది.\nఅందువల్ల మేలే జరిగింది గనక అది తప్పు\nపని కాదు. నా మాట అంటే నీకు లక్ష్యం\nఉన్నట్టయితే ఈ తీర్థయాత్ర ఆలోచన\nమానుకో.\" అన్నాడు.\nఆ మాటకు అర్జునుడు, \"ఒకరు తప్పు\nచేస్తే మనం శిక్షిస్తాం. అలాటి మనమే తప్పు\nచేసి, ఏదో సాకు చెప్పి శిక్ష తప్పించు\nకోవటం తగని పని. నన్ను ఆపవద్దు, నేను\nతీర్థయాత్రకు బయలుదేరటానికే నిర్ణయించు\nకున్నాను,” అన్నాడు.\nధర్మరాజు సరేననక తప్పలేదు. అర్జు\nనుడు అరణ్యవాసానికి తగిన విధంగా\nజుట్టూ, కట్టూ అమర్చుకుని అరణ్యానికి\nబయలుదేరాడు. అతనితోబాటు అనేకమంది\nబ్రాహ్మణులూ, పుణ్య కథలను చెప్పే\nపౌరాణికులూ బయలుదేరారు. వారందరి\nతోనూకలిసి అర్జునుడు అనేక తీర్థాలు సేవించి,\nకొంత కాలానికి గంగాద్వారం చేరాడు.\nఅక్కడ అనేకమంది మునులు గంగలో\nస్నానాలు చేసి, అగ్నిని అర్చించి. అందులో\nఆహుతులు వేస్తున్నారు. అది చూసి అర్జు\nనుడు చాలా ఆనందం పొంది, తాను కూడా\nస్నానం చేసి. దేవతర్పణాలూ, పితృతర్ప\nణాలూ అగ్నిలో వేల్చుదామనుకొని స్నానం\nచెయ్యటానికి నదిలో దిగాడు.\nఆ సమయంలో ఉలూపి అనే నాగకన్య\nఅర్జునుడి అందం చూసి మోహించి, నీటి\nలోనే అతన్ని పట్టుకుని, నీటిలోకి లాగి నాగ\nలోకానికి తీసుకుపోయి, ఒక దివ్యమైన\nభవనం చేర్చింది.\nఅర్జును డామెను చూసి, \"ఏమిటి\nనీ సాహసం? నువు ఎవతెవు? ఎవరి\nకూతురివి? ఇది ఏ దేశం?\" అని అడిగాడు.\n\" నాధా, నేను నాగులలో ఐరావత కులా\nనికి చెందిన కౌరవ్యుడు అనే నాగరాజు\nకుమార్తెను. నా పేరు ఉలూపి. మన్మధుడి\nలాటి నిన్ను చూసి మోహించి, మా నాగుల\nకుండే శక్తుల ప్రభావంతో నిన్ను ఇక్కడికి\nతెచ్చాను. నా కోరిక తీర్చి సంతానం పొందు,”\nఅన్నది ఉలూపి. [అట్ట మీది బొమ్మ]\n\" చూడు, ఉలూప్, కారణాంతరంవల్ల\nనేను బ్రహ్మచర్యం అవలంబించి, తీర్థ\nయాత్రలతో కాలక్షేపం చేస్తున్నాను. నన్ను\nవ్రతభంగం చెయ్యమని నువు అడగటం\nఅధర్మం. నీ మాట ఎలా ఉన్నా నాకు\nమహా పాపం చుట్టుకుంటుంది,” అన్నాడు\nఅర్జునుడు.\nకాని ఉలూపి ఆ మాటకు ఒప్పుకోక,\n\"ద్రౌపదీ -విషయంలో మీ అన్నదమ్ములు\nచేసుకున్న నియమం మాట తెలియక\nపోలేదు. అయినా నువు బ్రహ్మచర్య వ్రత\nమని చెప్పి లాభం లేదు. నువు నా కోరిక\nఈడేర్చకపోతే మదనతాపంతో నేను మాడి\nచచ్చిపోతాను. ఆ పాపం నీకు చుట్టు\nకుంటుంది. ప్రాణం కాపాడటం కన్న గొప్ప\nపుణ్యం ఉండదు. నాకు అభయం\nఇయ్యి.\" అంటూ అర్జునుడి పాదాలు గట్టిగా\nపట్టుకున్నది.\nఅర్జునుడు పరిస్థితి బాగా ఆలోచించి,\nఉలూపి కోరిక తీర్చ నిశ్చయించుకున్నాడు.\nఅతనా రాత్రి ఆమెతో గడిపాడు. మర్నాడు\nఉదయం ఉలూపి అతనికి దారి చూపుతూ\nవెంట వచ్చి. గంగాద్వారానికి చేర్చింది.\nఆమె అర్జునుడికి ఏ జలప్రాణి నుంచి\nప్రమాదం లేకుండా వర మిచ్చి తన నివాసా\nనికి తిరిగిపోయింది. ఆమె అర్జునుడి వల్ల\nగర్భవతి అయి, కొంత కాలానికి ఇరావంతు\nడనే కొడుకును కన్నది.\nగంగాద్వారం వదలి అర్జునుడు అనేక\nతీర్థాలు సేవిస్తూ, అనేక నదుల స్నానాలు\nచేస్తూ, బయలుదేరిన పదమూడవ నెలలో\nమణిపుర మనే నగరం చేరాడు. ఆ నగరానిక్\nరాజు చిత్రవాహనుడు. ఆయనకు చిత్రాం\nగద అనే కుమార్తె ఉన్నది. ఆమెను చూడ\nగానే అర్జునుడికి ఆమెపై మోహం కలిగింది.\nఅతను చిత్రాంగదను తన కిచ్చి వివాహం\nచెయ్యమని ఆమె తండ్రి నడిగాడు.\nదానికి చిత్రాంగదుడు, \"అంత కన్న\nనాకు కావసినదేమిటి? కాని ఒక్క విషయం\nచెప్పాలి. మా వంశంలో ప్రతి తరానికి\nఒక్కడే కొడుకు. అయితే నాకు మాత్రం\nకూతురు కలిగింది. అందుచేత ఈమెకు\nకలిగే కొడుకును నేను నా కొడుకుగా పెంచు\nకుంటాను. దాని కభ్యంతరం లేకపోతే\nఇప్పుడే నా కుమార్తెను నీ కిచ్చి వివాహం\nచేస్తాను,” అన్నాడు.\nఅర్జునుడు అందుకు సమ్మతించి, చిత్రాం\nగదను పెళ్ళాడి, ఆమెతో మూడు నిద్రలు\nచేసి, తన వెంట ఉన్న బ్రాహ్మణబృందంతో\nదక్షిణ సముద్ర తీరానికి చేరుకున్నాడు.",
            "book_page_end": 70
        },
        {
            "title": "లెనిన్ (అక్టోబరు విప్లవం)",
            "book_page_start": 71,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "చరిత్ర",
            "moral": "నిబద్ధత, నాయకత్వ లక్షణాలు మరియు అకుంఠిత దీక్ష ఉన్నప్పుడు, ఎన్ని ఆటంకాలు ఎదురైనా విప్లవం విజయవంతమవుతుంది.",
            "keywords": [
                "లెనిన్",
                "రష్యా విప్లవం",
                "బోల్షివిక్",
                "సోవియెట్లు",
                "ప్రపంచ యుద్ధం"
            ],
            "characters": [
                "లెనిన్",
                "జారు చక్రవర్తి",
                "విశ్వకర్మ"
            ],
            "locations": [
                "రష్యా",
                "పోలండ్",
                "స్విట్జర్లాండ్",
                "పెట్రోగ్రాడ్"
            ],
            "content": "లెనిన్ అధ్వర్యాన 1900 డిసెంబరులో\n\"ఇస్క్రా\" (నిప్పురవ్వ) అనే పత్రిక\nప్రారంభమయింది. రష్యాలోని పార్టీ కమిటీ\nలను చైతన్యవంతం చెయ్యటానికి ఈ పత్రిక\nచాలా తోడ్పడింది.\n1903 లో రష్యా సామాజిక ప్రజా\nతంత్ర కార్మికపార్టీ రెండవ మహాసభ\nజరిగింది. ఈ మహాసభలో బలమైన విప్లవ\nమార్క్సిస్టు పార్టీ ఆవిర్భవించింది. దానిని\nవ్యవస్థాపించిన వాడూ దానికి నాయ\nకుడూ లెనిన్.\n\"ఇస్క్రా\" పత్రికలో వ్యాసాలు ప్రచు\nరించేటప్పుడు “లెనిన్\" అన్న పేరు అమలు\nలోకి వచ్చింది. ఈ నాటికీ ఆ పేరే ఆయ\nనకు సార్థక నామమై పోయింది. 1903 లో\nజరిగిన మహాసభలో అభిప్రాయ భేదాలు\nకలిగి అల్ప సంఖ్యాకులూ, అధిక సంఖ్యా\nకులు రండు గ్రూపులుగా చీలిపోయారు.\nఅల్ప సంఖ్యాకులు “మెన్షివిక్”లు, అధిక\nసంఖ్యాకులు \"బోల్షివిక్\"లు. ఈ బోల్షివిక్\nఅన్న పదం కూడా చాలా వ్యాప్తిలోకి\nవచ్చింది.\n1905 జనవరిలో సమ్మెదార్లు తమ\nకష్టాలను గురించి జారుచక్రవర్తికి మొర\nపెట్టుకోవటానికి పోగా, నిరాయుధు లైన\nఆ కార్మికులపై కాల్పులు జరిపారు. ఒక\nవెయ్యిమంది చనిపోయారు, అయిదువేల\nమంది గాయపడ్డారు.\nఈ సంఘటన జారు పరిపాలన గురించి\nకనువిప్పయింది. దేశంలో భీభత్సం చెల\nరేగింది. కార్మికులు విప్లవం చేశారు గాని,\nఓడిపోయారు. విఫలమైన ఈ విప్లవం నుంచి\nలెనిన్ చాలా నేర్చుకున్నాడు. జార్ గూఢ\nచారులు లెనిన్ వెంట తగిలారు. లెనిన్\nరష్యా వదిలి పెట్టి దేశాంతరాలలో 9 ఏళ్ళ\nపాటు గడిపాడు. ఈ కాలంలో ఆయనా,\nఆయన భార్యా చాలా కష్టాలు అనుభ\nవించారు.\nఅయినా లెనిన్ తన రాజకీయ లక్ష్యాన్ని\nఏమరలేదు. దేశాంతరాలలో ఉండే ఆయన\n\"ప్రావ\" (నిజం) పత్రిక 1912 లో ప్రారం\nభించాడు. ఈ పత్రిక ఈ నాటికీ నడుస్తు\nన్నది. అది ఆరంభంలో కార్మికుల విరా\nళాలతో నడిచింది. జారు ప్రభుత్వం దాన్ని\nఒక కంట కనిపెట్టి ఉన్నది. ఆపత్రికకు\nఏడాది నిండేలోగా దాని మీద 36 కేసులు\nపెట్టారు. 41 సంచికలను జప్తు చేశారు.\n1914 ఆగస్టులో మొదటి ప్రపంచ\nయుద్ధం ప్రారంభమయింది. యుద్ధం\nఅరంభమయేనాటికి లెనిన్ పోలండ్లో\nఉన్నాడు. ఈ యుద్ధం విప్లవ పరిస్థితిక\nఎంతో చక్కగా అనుకూలిస్తుందని ఆయన\nఅంచనా వేశాడు.\nయుద్ధం ప్రారంభమైన పది రోజులకే\nపోలిష్ ప్రభుత్వం ఆయన మీద గూఢచారి\nనేరం ఆరోపించి అరెస్టు చేసింది. అయితే\nఈ ఆరోపణకు ఆధారాలు లేనందునా,\nపోలండ్లో లోని అభివృద్ధి కాముకులు ప్రభు\nత్వానికి నిరసన తెలిపినందునా, లెనిన్ను\nవిడిచి పెట్టారు.\nవిడుదల అవుతూనే లెనిన్ స్విజర్లాం\nడుకు వెళ్ళిపోయాడు.\nరష్యాలోని యుద్ధ వ్యతిరేకులను ఆయన\nబలపరిచాడు. లెనిన్ కృషి ఫలితంగా స్విజ\nర్లాండ్లో అంతర్జాతీయ సోషలిస్టు సమా\nవేశం జరిగింది. అందులో 11 దేశాల\nప్రతినిధులు పాల్గొన్నారు. యుద్ధ మారణ\nహెూమం నిలిచి పోవాలంటే ప్రపంచ\nకార్మికులంతా ఏకం కావాలని లెనిన్\nఅభిప్రాయం.\nఆయన స్విజర్లాండ్ నుంచి రష్యాకు\nవెళ్ళటానికి తహతహ లాడాడు.\nఆ అవకాశం '1917 ఏప్రిల్ 3 నాటి రాత్రి\nఆయనకు లభించింది. అప్పుడే ఆయన\nపెట్రోగ్రాడ్ (ఇప్పుడు లెనిన్డ్) చేరు\nకున్నాడు. అంతులేని జనం ఆయనకు\nస్వాగతం ఇచ్చి, కోలాహలంగా సాయుధ\nశకటంపై నిలబెట్టి ఆరాధించారు.\nయుద్ధం వల్ల పరిస్థితి చాలా మారి\nపోయింది. దేశం అన్ని విధాలా నాశన\nమయింది. తిండి లేదు. అంతులేని జన\nక్షయం జరిగింది. చావగా మిగిలినవారు\nఆకలితో చూడుతున్నారు. ఈ పరిస్థితిలో\nకార్మికులూ, పేద రైతులూ ఏకమై ధని\nకుల నుంచి అధికారం లాగేస్తే శాంతీ,\nఆహారమూ, స్వేచ్ఛా వస్తాయని లెనిన్\nచెప్పాడు. అధికారాలన్నీ సోవియట్లకు\nహస్తగతం కావాలన్నాడు. (సోవియెట్\nలన్నవి కార్మిక, కర్షక, సైనిక ప్రతినిధి\nవర్గాల సంస్థలు.)\nతన కొత్త సిద్ధాంతాన్ని ఆయన రోజూ\nప్రజల ముందు ఉపన్యసించాడు. 1917\nజూన్లో అఖిల రష్యా సోవియెట్ల మహా\nసభ జరిగింది. అందులో అన్ని పార్టీల\nప్రతినిధులూ ప్రసంగించారు. అధికారాన్ని\nస్వీకరించేటందుకు సిద్ధంగా ఉన్న విప్లవ\nపార్టీ లేదని ఎవరో అంటే, \"అటువంటి\nపార్టీ ఉంది!\" అని లెనిన్ కంఠం ఖంగున\nజవాబిచ్చింది. పదవులలో ఉన్నవారు\nమాత్రం అసమర్థులని స్పష్టమయింది. ఆర్థిక\nఅవ్యవస్థా, ధరలూ అదుపులో లేవు. ప్రజ\nలలో అసంతృప్తి చెలరేగుతున్నది. కార్మి\nకులు బ్రహ్మాండమైన ప్రదర్శనలు జరప\nటానికి సిద్ధపడుతున్నారు.\nజూన్ 18 న అయిదులక్షలమంది కార్మి\nకులూ, సైనికులూ పెట్రోగ్రాడ్ వీధులలో\nప్రదర్శనలు జరిపి, “యుద్ధం నశించాలి!\nశాంతి వర్ధిల్లాలి! అన్ని అధికారాలూ సోవి\nయెట్లకే!\" అని నినాదాలిచ్చారు. జూలై 3 న\nమరొక ప్రదర్శన జరిగింది.\nప్రభుత్వం లెనిన్పై జర్మను గూఢచారి\nఅన్న నేరం మోపి, ఆయన కోసం వేట\nసాగించింది. లెనిన్ ఇళ్ళు మారుతూ, గడ్డం\nతీసేసి, విగ్గు పెట్టుకుని, రైతు వేషం\nవేసుకుని అజ్ఞాతవాసం చేస్తూ తిరిగాడు.\nఅక్టోబరు 1న లెనిన్ తిరుగుబాటు\nలేకుండా అధికారం హస్తగతం కాదనీ,\nతిరుగుబాటు జరగాలనీ నిర్ణయించాడు.\nతిరుగుబాటు సన్నాహాలు ఫాక్టరీలలోనూ,\nసైనిక దళాలలోనూ జరిగాయి. స్మోల్నీ\nభవనం విప్లవ కేంద్రం. అక్టోబరు 24\nరాత్రి ఆ భవనం చాలా సందడిగా వున్నది.\nభవనం ముందు ఆయుధసామగ్రి చేరింది.\nఆ రాత్రి గడిచి తెల్లవారేసరికి నీవానది పైన\nగల వంతెనలన్నీ టెలిఫోన్ కేంద్రమూ,\nరైలు స్టేషన్లూ, విద్యుత్కేంద్రమూ, బాంకూ\nవిప్లవకారుల ఆధీనమయాయి. వింటర్\nపాలెస్ పైన దాడి జరిగింది. మంత్రులు\nఅరెస్టయారు.\nవిప్లవం జరుగుతూండగానే అఖిల రష్యా\nసోవియెట్ల రెండవ మహాసభ జరిగింది.\nసోవియెట్ పరిపాలనలో జరిగిన మొదటి\nడిక్రీ \"శాంతి\" డిక్రీ.\nలెనిన్ విప్లవ సిద్ధాంతాలకు సోవియెట్\nరష్యా ప్రత్యక్ష నిదర్శనమయింది. కాని\nఅది చాలా అగ్నిపరీక్షలను ఎదుర్కొన్నది.\nకొత్తగా పుట్టిన సోవియెట్ రష్యాను పీక\nపిసకటానికి అనేక పాశ్చాత్య దేశాలు ఏక\nమైనాయి. తరవాత అంతర్యుద్ధం సాగింది.\nకాని ప్రపంచంలో మొట్టమొదటి సోషలిసు\nదేశానికి లెనిన్ వేసిన పునాది చాలా దృఢ\nమైనది. సోవియెట్ రష్యా అన్ని గండాలూ\nగడిచి బయటపడి, పెరిగి, నేడు ఆగ్ర\nరాజ్యాలు రెంటిలో ఒకటిగా ఉన్నది.\n1918 లో విప్లవ వ్యతిరేకుల మూలంగా\nలెనిన్ గాయపడి. తన ఆరోగ్యాన్ని కోల్పో\nయాడు. 1924 జనవరి 21 న సెరిబ్రల్\nహిమొరేజ్ వల్ల ఆయన మరణించాడు.",
            "book_page_end": 74
        },
        {
            "title": "పిరెనీజ్ మంచుగుహలు (ప్రపంచపు వింతలు)",
            "book_page_start": 75,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "విజ్ఞానం/భౌగోళికం",
            "moral": "చందమామ బృందం",
            "keywords": [
                "పిరెనీజ్",
                "మంచు గుహలు",
                "ఫ్రాన్స్",
                "స్పెయిన్",
                "అన్వేషణ"
            ],
            "characters": [
                "నోర్బర్ట్ కాస్టెరెట్",
                "మాడ్"
            ],
            "locations": [
                "పిరెనీజ్ పర్వతాలు",
                "ఫ్రాన్స్",
                "స్పెయిన్"
            ],
            "content": "ప్రాన్స్కూ, స్సెయినుకూ మధ్య ఉన్న పిరెనీజ్ పర్వతాలలో సముద్ర మట్టానికి 9,000 అడుగుల\nఎత్తున అద్భుతమైన మంచు గుహలున్నాయి. ప్రపంచంలో ఇంత ఎత్తున ఉన్న మంచుగుహలు\nమరేవీలేవు. వీటిలో \"గదులూ”, వాటి మధ్య నడవలూ ఉంటాయి. అస్తమానమూ తీవ్రమైన\nఈదురుగాలి వాటి కుండా వీస్తూ ఉంటుంది. తడిబట్టలు ఆ గాలికి క్షణంలో పేరుకుపోతాయి.\nఎంత వేసవిలోనూ ఈ గుహలలోని మంచు కరగదు. వ్యూహంలాగా ఉన్న ఈ గుహలను చివరంటా\nతిరగటం దాదాపు అసంభవం. బొమ్మలో చూపినవారు నోర్బర్ట్ కాస్టెరెట్ అనే ఆయనా, ఆయన\nకుమార్తె మాడ్. వీరు ఇక్కడ అన్వేషణలు చేసి కొత్త గుహలను కనిపెట్టారు.",
            "book_page_end": 75
        }
    ],
    "statistics": {
        "total_stories": 12,
        "author_counts": {
            "సి. చంద్రశేఖర్": 1,
            "కురలి శాయిబాబు": 1,
            "చందమామ బృందం": 6,
            "పి. జ్ఞానప్రసూన": 1,
            "బర్మా జానపద కథ": 1,
            "ఆర్. నాగభూషణం": 1,
            "జి. జనార్దనరావు": 1
        },
        "genre_counts": {
            "నీతి కథ": 3,
            "హాస్యం": 1,
            "సాహసం": 2,
            "కల్పితం": 1,
            "జానపద కథ": 1,
            "ఫాంటసీ": 1,
            "పౌరాణికం": 1,
            "చరిత్ర": 1,
            "విజ్ఞానం/భౌగోళికం": 1
        }
    }
}