{
    "book_id": "చందమామ_1953_07",
    "stories": [
        {
            "title": "నమ్మికగల బానిస",
            "book_page_start": 10,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "ఫేబుల్",
            "moral": "నమ్మకము మరియు భక్తి ధనము కన్నా గొప్పవి.",
            "keywords": [
                "నమ్మకము",
                "బానిస",
                "నవాబు",
                "ముత్యాలు",
                "భక్తి"
            ],
            "characters": [
                "నవాబు",
                "నీగ్రో బానిస"
            ],
            "locations": [
                "పాత రాజభోజనశాల",
                "ప్రయాణ మార్గము"
            ],
            "content": "అనగనగా ఒక నవాబువద్దను\nఉండే వాడొక నీగ్రో బానిస.\nనీడలాగ అతడు తన ప్రభువుకు\nప్రక్కన ఉండేవాడు ఆహర్నిశ.\nఒకరోజున అడిగారు నవాబును\nఎవరో 'అతడంటే మీకెందుకు\nఅంత ఇష్టమని. చెప్పాడప్పుడు\nచిన్న కథొక్కటి నవాబు వారికి:\n\n'నేనొక రోజున నా బలగంతో\nబాటన పోతున్నా. ఒక చోటున\nపడినది నేలను ముక్తాపేటిక,\nనిలచా రందరు తత్తరపాటున.\nముత్యాలన్నీ చెదరి రాలినవి\nధూళిని దూరంగా; నే నన్నా —\n* ఎవ్వరేరుకున్నవి వారివి ఇక\nవడి ఏరుకోవచ్చు ఎవరన్నా.'\nఈ పలుకులు విన్నంతట ఎక్కడి\nవారక్కడనే పరుగెత్తారు.\nఒక్కరు మిగలలేదు నాప్రక్కన.\nఆశలేని వారెవరుంటారు ?\n\nఈ బానిసమాత్రం శిలలాగా\nకదలలేదు నా సన్నిధినుంచి.\nనే నన్నా —'ఏంకావాలోయీ\nనీ కింకా, ముత్యాలను మించి.'\nఅతడన్నాడు—' నాకు ఓ దేవా ;\nమీ నమ్మికకన్నా వేరొద్దు.\nప్రభువిచ్చిన కానుకల మోజులో\nప్రభువును మరచిపోవటం కద్దు.'\nఅతడిచ్చిన జవాబు విని మనసున\nనాకు కలిగినది ఎంతో మోదం.\nఇట్టి సేవకులు కలిగిన ప్రభువుకు\nరాదెన్నడునూ ఎట్టి ప్రమాదం.\nసేవకులది ఏముంది, ధనంతో\nకొనవచ్చును మరి ఎందరినైనా,\nనిష్కల్మష హృదయాల భక్తిమటు\nకెవరూ కొనలే రావంతైనా.”\nఅని నవాబు చెప్పిన కథ వినగా\nకలిగిం దాశ్చర్యం అందరికీ.\nఅతడు నల్లగా మురికై ఉన్నా\nమక్కువగానే ఉందందరికీ.",
            "book_page_end": 11
        },
        {
            "title": "కోటలో కుక్కలు",
            "book_page_start": 12,
            "pdf_page_start": 14,
            "pdf_page_end": 18,
            "author": "ఆది నారాయణ",
            "genre": "జాతకకథ",
            "moral": "ధర్మబద్ధమైన న్యాయపాలన చేయాలి. పక్షపాతం చూపకూడదు.",
            "keywords": [
                "బోధిసత్వుడు",
                "కుక్కలు",
                "న్యాయం",
                "కాశీరాజు",
                "పక్షపాతం"
            ],
            "characters": [
                "బోధిసత్వుడు (శునకరూపంలో)",
                "బ్రహ్మదత్తుడు (కాశీరాజు)",
                "పరిచారకులు"
            ],
            "locations": [
                "కాశీరాజ్యం",
                "రుద్రభూమి (స్మశానం)",
                "కోట"
            ],
            "content": "బ్రహ్మదత్తుడు కాశీరాజ్యాన్ని పరిపాలన\nచేసే కాలంలో ఒకప్పుడు బోధిసత్వుడు\nరుద్రభూమిలో శునకంగా జన్మించి,\nవందలకొలది కుక్కలు గల ఒక పెద్ద\nమందకు పెద్దగా ఉంటూవచ్చాడు.\n\nఒకరోజున రాజు, మేలుజాతి తెల్లటి\nగుర్రాలను పూన్చిన తన అందాలగుర్రపు\nసారటు మీద విహారంకోసమని వెళ్ళి,\nసూర్యాస్తమయం అయేసరికల్లా మళ్ళీ\nకోటకు చేరుకొన్నాడు.\n\nచేరుకొన్నతరువాత, గుర్రపుసారటును\nపెరట్లో విప్పి వదిలేశారు పరిచారకులు.\nఆ రాత్రి పెద్ద వర్షంకురిసి, సారటు పూర్తిగా\nతడిసిపోయింది. పైగా, రాజుగారి కుక్కలు\nమేడదిగివచ్చి, సారటుకు ఉండే తోలు\nసామగ్రి నంతటిని కొరికి ముక్కలుచేసినై.\n\nమరునాడు పరిచారకులు రాజువద్దకు\nపోయి, \"ప్రభూ! — కుక్కలు వచ్చి మన\nసారటుబండి సామగ్రినంతటినీ కొరికి\nపోగులుపెట్టినై” అని ఫిర్యాదు చేశారు.\nఈ మాట వినటంతోనే రాజుకు కుక్కల\nమీద కోపంవచ్చింది. \"వెధవ కుక్కలు,\nకంటబడిన కుక్కనల్లా పట్టి చంపేయండి”\nఅని ఆజ్ఞయిచ్చాడు.\n\nరాజు ఇలా ఆజ్ఞ ఇవ్వగానే రాజ్యంలో\nకుక్కలవధ ప్రారంభమయింది. కంట\nబడిన కుక్కనల్లా రాజుగారి తలారివాళ్ళు\nపట్టి చంపుతూవచ్చారు.\n\nఈ గొడవ ఎక్కువకాగానే, రాజ్యంలో\nకుక్కలన్నీ కలిసి బోధిసత్వుడు వుండే\nరుద్రభూమికి వెళ్ళినై.\n\n\"ఏమిటి? మీరందరూ ఎందుకిలా\nపరుగెత్తుకువచ్చారు?” అని ' అడిగాడు\nబోధిసత్వుడు ఆత్రంగా.\n\n\"ఏలికా! ఇంకేముంది? మనజాతిని\nనాశనంచేసే ముసలం పుట్టిందిప్పుడు.\nరాజుగారి గుర్రపుసారటు మీది తోలు\nముక్కలను ఏవొ కుక్కలు కొరికివేశాయట.\nఈ మాట తెలియగానే ప్రభువులు మండి\nపడి, కుక్కజాతినే కంటపడకుండా\nనిర్మూలం చేయమని ఆజ్ఞ యిచ్చారట!\"\nఅని విన్నవించుకున్నాయి, ఆ కుక్కలు.\n\nఅప్పుడు బోధిసత్వుడు ఇలా తలిచాడు:\n\"బయటనుండే కుక్కలు కోటలోపలికి\nవెళ్లటానికి ఎంతమాత్రమూ సాధ్యపడదు.\nఏమీ అంటే — అహోరాత్రాలు పారావాళ్లు\nకాపలా కాస్తునేవుంటారు. కనుక, యిది\nకోటలో వుండే కుక్కలు చేసిన పనేకాని,\nవేరేమీ కాదు. ఈ మాట నిజం. పోతే —\nనేరంచేసిన కుక్కలు బాగానే వున్నాయి;\nఏపాపం యెరుగని నా కుక్కలు నిష్కార\nణంగా బలి కావలసివచ్చింది. ఇలా ఊరు\nకుంటే ఎలాగ? నేరంచేసిన కుక్కలు\nఏవో కనుక్కొని, రాజుకు పట్టి యిచ్చి,\nనా కుక్కలను నేను రక్షించుకోవటం\nపాడికదా !\"\n\nఇలా తలిచి బోధిసత్వుడు తన\nకుక్కలతో \"మీరేమీ భయపడకండి.\nమిమ్మల్ని రక్షించే భారం నాది. నేను\nరాజువద్దకు పోయివస్తా. నేను వచ్చేవరకు\nమీరిక్కడనే వుండండి!' అని చెప్పి\nసముదాయించాడు.\n\nసముదాయించి బోధిసత్వుడు, తన మన\nసులో \"ధర్మం జయించుగాక ! రాజు\nన్యాయం పాలించుగాక ! \" అని అను\nకొంటూ, బయల్దేరాడు. అలా కోటకు వెళు\nతున్న ఆ కుక్కను చూచి రాజభటు\nలెవ్వరూ ఒక్క రాయి ఐనా దానిమీద\nవిసరలేదు. కోపగించుకోనూలేదు.\n\nఅక్కడ —\nకంటబడిన కుక్కలన్నిటిని చంపమని\nఆజ్ఞ ఇస్తూనే, రాజు వచ్చి దర్బారులో\nన్యాయస్థానమందు ఆసీనుడయ్యాడు.\nఅప్పుడు బోధిసత్వుడు అనే శునకం\nసింహాసనంకిందినించి దూరివచ్చి, రాజు\nఎదుట నిలబడింది. రాజుగారి పరివారం ఆ\nకుక్కను పట్టబోయారు, కాని, పట్టవద్దు\nఅని రాజు వారిని ఆటంకపరిచాడు.\n\nబోధిసత్వుడు రాజుకు వినయంగా నమ\nస్కరించి, \" ప్రభూ! — కుక్కలన్ని టినీ\nచంపివేయమని ఆజ్ఞాపించింది తామేనా ?\"\nఅని అడిగాడు.\n\n\"అవును\" అన్నాడు రాజు.\n\n\" అవి చేసిన తప్పేమిట, రాజా?” అని\nమళ్ళీ అడిగాడు బోధిసత్వుడు. \" మా\nఆస్థానపు సారటుకు గల సామగ్రిని\nకొరికివేసినై ” అని చెప్పాడు రాజు.\n\n\" సరే, ఆ కొరికిన కుక్కలేవో తమకు\nఆనవాలు తెలుసా?” అని ప్రశ్నించాడు\nబోధిసత్వుడు.\n\n\"తెలియదు” అన్నాడు రాజు.\n\n\" మరి, నేరంచేసిన కుక్కలేవో తెలుసు\nకోకుండా, కంటబడిన కుక్కలన్నిటినీ\nచంపివేయమనటం న్యాయమేనా! నిరప\nరాధులను నిష్కారణంగా చంపటమేనా\nధర్మం?” అని అడిగాడు బోధిసత్వుడు.\n\n\"మా సారటుసామగ్రి పాడుచేయటం\nచేతనే కుక్కజాతిని నాశనం చేసివేయ\nమన్నాము” అని చెప్పాడు, రాజు.\n\n\"ఐతే మీ పరిచారకులు కుక్కలన్నిటినీ\nచంపుతారా, కొన్నిటిని వదలిపెడతారా?”\nఅని మళ్ళీ ప్రశ్నించాడు బోధిసత్వుడు.\n\n\" అన్నిటిని చంపరు. మా కోటలో వుండే\nఉత్తమజాతి శునకాలను తాకరు\" అని\nచెప్పాడు రాజు.\n\nఅప్పుడు బోధిసత్వుడు ఇలా అన్నాడు :\n\" ప్రభూ !— ఇప్పుడేకదా తమరు ' మా\nసారటు సామగ్రి కొరికివేయటంచేత కంట\nబడిన కుక్కనల్లా చంపివేసి కుక్కజాతినే\nనాశనం చేయవలసిందని ఆజ్ఞాపించాము '\nఅని సెలవిచ్చారు ? మళ్ళీ తమరే సెల\nవిస్తున్నారేమిటి—\"మా కోటలో కుక్కలను\nమాత్రం తప్పించి\" అని?- దీన్నిబట్టి\nచూడగా దేవరవారికి పక్షపాతం, ద్వేషం,\nఅవివేకం, భయం అనే నాలుగు ఆవ\nగుణాలు పట్టినట్టుగా కనబడుతున్నది.\nఇవి ఎంతమాత్రమూ రాజలక్షణాలు కావు.\nన్యాయవిచారణ చేసే ప్రభువులు నిష్పాక్షి\nకంగా పుండాలి. కాని, ఇప్పుడు తమ ఆజ్ఞ\nవల్ల కోటలో కుక్కలుమట్టుకు సురక్షితంగా\nవుండటం, ఏ పాపమూ ఎరుగని ఊరి కుక్ల\nలన్నీ నిష్కారణంగా బలికావటం జరుగు\nతున్నది. న్యాయం ఎంతమాత్రమూ\nపాలింపబడటంలేదు. అదుగో \" ప్రభువు\nన్యాయం పాలించటంలేదు” అని ఆకాశ\nవాణికూడా పలుకుతున్నది, విను రాజా:—\n\"కోట కుక్కలూ కూటికి లేక\nకళవెళపడుతుంటే\nదోషమెరుగని ఊరికుక్కలూ\nబలి ఐపోతున్నయ్!”\nరాజా ! — ఇదా నీ న్యాయం ?\nప్రభూ ! — ఇదా నీ ధర్మం?—”\n\nఈ మాటలు వినేసరికి రాజు హృద\nయంలో గొప్ప మార్పు వచ్చింది. \" మరైతే,\nమా సారటు సామగ్రి పాడుచేసిన కుక్కలు\nఏవొ నీ బుద్ధిబలం ఉపయోగించి చెప్ప\nగలవా ?\" అని అడిగాడు.\n\nఅందుకు బోధిసత్వుడు \" చెప్పలేకేం?”\nఅంటూ \"మనకోటలో వుంటున్న మేలు\nజాతికుక్షలే!\" అని చెప్పాడు బోధిసత్వుడు.\n\n\" అదేంమాట ?\" అన్నాడు, చికాకుతో\nరాజు.\n\n\" కావలిస్తే ఋజువుచేయగల ప్రభూ!\nఅన్నాడు అందుకు.\n\n\"ఏదీ, చెయ్యి చూతాం” అన్నాడు రాజు.\nకొంచెం మజ్జిగ, గరికపోచలూ తెప్పించి\nకోటలోని కుక్కల ను రప్పించమన్నాడు\nబోధిసత్వుడు. ఆ యన సలహాప్రకారం\nమజ్జిగలో గరికపోచలు ముక్కలుచేసి పడ\nవేసి, ఆ కుక్కలకు పట్టించారు.\n\nవెంటనే ఒక్కొక్క కుక్క వాంతిచేసుకో\nటానికి ప్రారంభించింది అవి మింగిన\nతోలుముక్కలన్నీ ఒక్కటి మిగలకుండా\nబయటబడినై. \" రాజా! — తెలిసిందా\nయిప్పుడు? నీ పనివాళ్ళు మీ కుక్కలకు\nఆహారం సరిగా పెట్టకపోవటంచేత, కడుపు\nమాడి అవి తోళ్ళు కొరుక్కుతినవలసి\nవచ్చింది \" అని చెప్పాడు బోధిసత్వుడు.\n\nరాజు పరమానందభరితుడై, ఈయన\nశునకరూపంలో వున్న బోధిసత్వుడు తప్ప\nవేరెవ్వరూ కాదు,\" అని నిశ్చయించి,\nతన ఛత్రం బోధిసత్వునికి పట్టించాడు.\nఅప్పుడు బోధిసత్వుడు \"రాజా! —\nన్యాయపరిపాలన చేయటమే రాజలక్షణం”\nఅని చెబుతూ, ఇంకా అనేక రాజధర్మాలు\nఉపదేశించాడు.\n\nఈ బోధలు విన్న తరువాత రాజు, ప్రతి\nజీవినీ దయగా చూడవలసిందని పరివారా\nనికి చెప్పాడు.\n\nఆనాటినుంచీ, కోటలో ఉండే కుక్క\nలకే కాక, రాజ్యంలోని కుక్కలన్నిటికీ\nరోజు ముప్పొద్దులా తగిన ఆహారం\nపెడుతూ, కావలసిన సదుపాయాలన్నీ\nఅమర్చమని ఆజ్ఞాపించాడు.\n\nకుక్కల విషయంలోనే కాదు. బోధి\nసత్వుని బోధలు ఎల్లప్పుడు వింటూ, రాజు\nతన జీవితంలో అనేకమైన మంచికార్యాలు\nచేసి, కైవల్యంపొందాడు.\n\nఈవిధంగా శునకరూపంలో బోధి\nసత్వుడు పదివేల సంవత్సరాలపాటు లోకా\nనికి ఉపదేశాలుచేసి, ఎంతోమందికి తరణో\nపాయం చూపించి ధన్యుడయ్యాడు.",
            "book_page_end": 16
        },
        {
            "title": "శబ్దవేధి",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సీరియల్",
            "moral": "నమ్మక ద్రోహం ఎప్పుడూ ప్రమాదకరమే.",
            "keywords": [
                "విజయవర్మ",
                "భీమవర్మ",
                "కరుణ",
                "శబ్దవేధి",
                "గుప్తద్వారం"
            ],
            "characters": [
                "విజయవర్మ",
                "కరుణ/కరుణాకరుడు",
                "భీమవర్మ",
                "సోమశర్మ",
                "రాంసింగు",
                "చండీదాసు"
            ],
            "locations": [
                "గిరికోట",
                "అరణ్యం",
                "రహస్య కక్ష్యం"
            ],
            "content": "లేఖతో సహా భీమవర్మవద్దకు వెళ్లిన విజయవర్మ తిరిగివస్తూ, త్రోవలో పురుషరూపంలో\nపారిపోతున్న కరుణను కలుసుకొన్నాడు. యుద్ధంలో భీమవర్మ పక్షం ఓడిపోయింది.\nభీమవర్మ-మారు వేషంతో ప్రాణాలు దక్కించుకొని పారిపోయాడు. అక్కడ శత్రువులు\nపెచ్చరిల్లుతారు. భీమవర్మ ఆజ్ఞప్రకారం విజయవర్మ కరుణను గిరికోట చేరుస్తాడు. ఇక —\n\nగిరికోట తిరిగివెళ్లిన విజయవర్మకు అక్కడి కాదంటావా సోమశర్మగారిని ఆడుగు'\nజనమంతా చాలా నిస్పృహగా కనిపిం అన్నాడు. మారుమాటాడకుండా విజయ\nచారు. యుద్ధంలో ఓడిపోవటం, పైపెచ్చు పర్మ వెళ్లిపోయాడు.\nశబ్దవేధి దుండగాలూ ! కోటలో ప్రవేశించిన\nకరుణాకరుడు మరి కనబడలేదు. తన\nతండ్రి చావునుగురించి అతను అన్న\nమాటలు విజయవర్మ మనసులో మెదులు\nతూనే ఉన్నాయి. ఏమీ తోచక అతను\nరాంసింగును అడిగాడు. రాంసింగు ఒక్క\nక్షణం అతనివంక తీవ్రంగా చూచి—' నాకీ\nవిషయాలు తెలియవు. నీవూ ఇలాంటి విష\nయాలు పట్టించుకొనకపోవటమే మంచిది.\nభీమవర్మ తన సైనికులకు ధైర్యం చెప్పి\nబిసల్పూరు సామంతులలో ఒకడైన దేవ\nదుర్గాధిపతికి ఒకలేఖ పంపించాడు. అతడీ\nవిధంగా రంగుమార్చటం ఎవరికీ ఆశ్చర్యం\nకొలపలేదు. అతని కిది అలవాటే.\n\nవిజయవర్మ తిన్న గా సోమశర్మగారి\nవద్దకు వెళ్లి రాంసింగును అడిగిన ప్రశ్న\nమళ్ళీ అడిగాడు. సోమశర్మ ' ఇదివరకొక\nసారి చెప్పలేదా అనేసి వెళ్ళిపోయాడు.\n\nవిజయవర్మకు తృప్తి కలగలేదు. ' ఈ\nవిషయం ఇంకెవ్వరిని అడుగుదామా ' అను\nకొనేటంతలో భీమవర్మగారు పిలుస్తున్నారని\nచెప్పాడు ఒక సేవకుడు.\n\nవిజయవర్మ వెళ్ళేటప్పటికి భీమవర్మ\nతన గదిలో కోపంగా పచారుచేస్తున్నాడు.\nపక్కన సోమశర్మ తప్ప మరెవ్వరూ లేరు.\nవెంటనే విజయవర్మ తనకు పిలుపు\nఎందుకు వచ్చిందో గ్ర హించగలిగాడు.\n'నన్ను పిలిచారా?' అన్నాడు మెల్లగా.\n\n“ఔను, కనపడ్డవారినందరినీనీవు\nయేవేవోప్రశ్నలు వేస్తున్నాపటగదా ? నిన్ను\nపెంచి పెద్దవాణ్ణి చేసినందుకు ఇదేనా ప్రతి\nఫలం ? నీకేం లోటు చేశాను? కన్నకొడుకు\nకంటే ఎక్కువగా చూసుకొంటున్నానే!”\nఅని కస్సుమంటూ లేచాడు భీమవర్మ.\n\n\"ఇవన్నీ మర్చిపోయేటంత కృతఘ్నుణ్ణి\nకాను నేను. కాని నా తండ్రిచావు గురించి\nరకరకాల గాలికబురులు వినవస్తున్నయ్.\nసత్యమేమిటో తెలుసుకొనేవరకు నాకు\nస్తిమితం చిక్కదు\" అని విజయవర్మ\nగట్టిగా సమాధాన మిచ్చాడు.\n\n'అయితే విను: భగవంతుని సాక్షిగా\nచెబుతున్నాను. మీ తండ్రిచావుతో నాకెట్టి\nప్రమేయం లేదు. నా మాట నమ్మకముంటే\nఅనుమానం రద్దుచేసుకో. లేదా, కోటబయట\nఅరణ్యంలో నా శత్రువులెంతమందో\nఉన్నారు. నీవుకూడా వారిలో కలిసిపో' అని\nభీమవర్మ ఒట్టువేసుకునేసరికి విజ య\nవర్మకు పూర్తిగా సంతృప్తి కలిగింది. అతను\nసంతోషంగా సోమశర్మవైపు తిరిగాడు.\nకాని, సోమశర్మముఖం చూచి అతనికి\nఅంతులేని ఆశ్చర్యం కలిగింది. అతని\nముఖంమీద కత్తివాటుకు నెత్తురుచుకలేదు.\nభయంతో నిలువునా వణికిపోతున్నాడు.\nవిజయవర్మ మళ్ళీ అనుమానంతో\n'సోమశర్మగారుకూడా ఒట్టువేసుకుంటే!'\nఅన్నాడు.\n\n\" ఎందుకు వేసుకోడు? నేరం చెయ్యని\nవాడికేం భయం ? వేసుకోవయ్యా ఒట్టు!'\nఅన్నాడు భీమవర్మ. కాని సోమశర్మ\nనోటివెంట మాట రాలేదు. భీతితో అతడు\nభీమవర్మవైపే చూస్తున్నాడు.\n\nఇంతలో ఆ గదికిటికీలోంచి ఒక బాణం\nరివ్వుమంటూ వచ్చి, ఆ ముగ్గురి కెదురుగా\nవున్న గోడలో గ్రుచ్చుకొని జవజవలాడింది.\nఅది శబ్దవేధిబాణమని ఆ ముగ్గురూ చూడ\nగానే తెలుసుకున్నారు. . సోమశర్మ ఒక\nపిచ్చికేక వేసి వెనక్కు పడిపోయాడు. భీమ\nవర్మ, విజయవర్మలు పరుగెత్తుకొని కిటికీ\nవద్దకువెళ్లి తొంగిచూశారు. కాని ఏవిధమైన\nఅలజడీ కనుపించలేదు. దూరంగా\nచెట్లమీద పక్షులు ప్రశాంతంగా ఎగురు\nతున్నవి.\n\nభవనద్వారంవద్ద యధావిధిగా కాపలా\nకాస్తూనే ఉన్నారు. 'సరే, విజయా! ఇక నీవు\nవెళ్ళు. సోమశర్మ ఒట్టువేసుకోక ఎక్కడకు\nపోతాడో చూస్తాను. నీవూ కొంచెం కనిపెట్టి\nఉండు, ఎందుకైనా మంచిది' అని భీమ\nవర్మ విజయుణ్ణి పంపివేశాడు.\n\nఅప్పుడే తేరుకొంటున్న సోమశర్మ\nవైపు తిరిగాడు. 'నిమూలాన ఆతనికి\nమళ్ళీ అనుమానంవేసింది. ఈరాత్రికి నీవు\nకూడా ఒట్టుపెట్టుకొంటే అతని ప్రాణాలు\nరక్షించినవాడివౌతావు. లేదా, అతడుకూడా\nతన తండ్రితోవే పట్టవలసివస్తుంది. ఇదిగో,\nవెంటనే అతణ్ణి పడమటి గదిలోకి మార్చు'.\n\n'పడమటిగదిలో కా?' అన్నాడు సోమ\nశర్మ బొంగురుగొంతుకతో.\n\n\"ఔను, అతని చావుబ్రతుకులు నీ\nచేతుల్లో వున్నాయి. ఒట్టుపెట్టుకొని యేదో\nవిధంగా మైదుపుచ్చావా, అతను బ్రతికి\nపోతాడు. లేదా, తండ్రితోపాటు కొడుకును\nచంపిన పాపంకూడా నీ తలకు చుట్టు\nకుంటుంది. ఏమంటావు?” అన్నాడు భీమ\nవర్మ. క్షణమాత్రం ఉండి సోమశర్మ\n\n'లేదండి. అతని ప్రాణాలు రక్షించటానికి\nబొంకనైనాబొంకుతాను ' అన్నాడు. ' ప్రక్క\nగదిలోనే ఉంటా. అతని అనుమానం\nనిర్మూలం చెయ్యి' అని భీమవర్మ వెళ్లి\nపోయాడు.\n\nఅప్పుడు విజయవర్మ 'సరే. మరి ప్రమే\nయ మెవరికుందో మీకు తెలుసా?' అని అడి\nగాడు. సోమశర్మ తొట్రుపడి ' లేదు, లేదు.\nనాకేమీ తెలియదు' అంటూ వెళ్ళి\nపోయాడు.\n\nనిర్దోషినని ఒట్టుపెట్టుకొన్న సోమశర్మ\nఇలా తత్తరబోయి హఠాత్తుగా వెళ్ళిపోవటం\nవిజయవర్తకు ఆశ్చర్యం కలిగించింది. నలు\nవైపులా కలియజూచాడు. ఎదురుగా వున్న\nగది కిటికీలు కదిలినట్టనిపించింది. ఎవరిదో\nఒక కన్ను క్షణమాత్రం తళుక్కుమని\nతొలగిపోయింది.\n\nజరిగిన సంభాషణ అంతా ఎవరో పొంచి\nవిన్నారన్న సంగతి విజయవర్మకు రూఢి\nఅయింది. ఇదంతా ఒక మాయనాటకమన్న\nసంగతి తెలిసిపోయింది. 'నేను సాలీని\nవలలో చిక్కుకొన్నాను' అనుకొన్నాడు.\nవెంటనే కరుణాకరుడు స్ఫురణకు\nవచ్చాడు. 'పాపం, నామూలాన అతడు\nకూడా వలలో చిక్కుకొన్నాడే ' అని\nవిచారించాడు.\n\nమరికొంత సేపటికి విజయవర్త ఆ గదిలో\nప్రవేశించాడు. పాపం సోమశర్మ ముఖం\nపాలిపోయివుంది. తలెత్తిచూసి విజయవర్మ\nచేయిపట్టుకొని 'నేనుకూడా ఒట్టుపెట్టు\nకొంటే నీకు సంతృప్తి కలుగుతుందిగా ?\nభగవంతుని సాక్షిగా చెబుతున్నాను. నీ\nతండ్రిచావుతో నాకెట్టి ప్రమేయం లేదు'\nఅని నిష్కర్షగా చెప్పాడు.\n\nవిజయవర్మ గదిలోనించి బయటకు\nరాగానే ఒక దూత వచ్చి అతని ఉనికి మరో\nక్రొత్తగదిలోకి మార్చబడింది అని చెప్పాడు.\n'ఎందువల్ల? ఏగది ? ' అని అడిగాడు\nవిజయవర్మ. 'పడమటిగదిలోకి' అనిబదులు\nచెప్పాడు దూత. 'ఎలాంటి గది ? బాగుం\nటుందా?' అన్నాడు విజయవర్మ. 'గదికేం,\nభేషుగ్గానే వుంటుంది, దెయ్యాలున్నయ్యన్న\nమాటకాని' అన్నాడు దూత. శంకాకుల\nచిత్తంతో విజయవర్మ తన క్రొత్త నివాసం\nవైపు తరలాడు.\n\nఆ గదిఎత్తు తక్కువగా, విశాలంగా,\nచీకటిగా ఉంది. దానిలో పందిరిమంచం\nమహారాజులు పడుకొని నిద్రించేదానిలాగా\nఉంది. ఒకప్పుడు ఎవరో గొప్పవారున్న గది,\nఇది అంతా చూడగా విజయవర్మ అను\nమానం ఇంకా ఎక్కువయింది. అతడు\nగోడలు, అలమారులు అన్నీ తట్టి, పరీక్షించి\nచూచాడు. 'కాని ఎక్కడా విశేషమే మీ\nగోచరించలేదు. అయితే గుప్తద్వారం ఎక్కడ?\nఎక్కడో ఒకచోట ఉండితీరాలే ?\n\nరానురాను అనుమానాలింకా ఎక్కు\nవయాయి. ఇటువంటిచోట కన్ను మూయడం\nప్రమాదమనుకున్నాడు.\n\nఇంతలో అతనికి గదితలుపులెవరో గోకు\nతున్నట్టు విన్పించింది, దగ్గరకు వెళ్ళి చెవి\nఒగ్గి విన్నాడు. ఎవరో మెల్లగా తలుపు\nతీయమంటున్నారు. కంఠం గుర్తుపట్టి\nవిజయవర్మ వెంటనే తలుపుతిశాడు. ఒక\nచేతిలో చురకత్తి పట్టుకొని కరుణాకరుడు\nలోన ప్రవేశించాడు. 'ఏం’ జరిగింది ? కోటలో\nప్రవేశించాక మళ్ళీ కనిపించలేదేం?' అని\nఆత్రంగా ప్రశ్నలు వేశాడు విజయవర్మ.\n\n\"ఏంజరిగితేనేం, మనం మళ్ళీ ఇక్కడ\nకలుసుకున్నాం. నీవుమట్టుకు త్వరగా\nపారిపో. తెల్లవారితే ప్రాణాలు దక్కవు.\nవాళ్లు గుసగుసలాడుకోవటం నేను చెపు\nలార విన్నాను” అన్నాడు కరుణాకరుడు.\nతరువాత వారిద్దరూ కలసి గుప్తద్వారం\nకోసం మళ్ళీ వెతకటం ప్రారంభించారు.\nఇంతలో గదిబయట అడుగుల చప్పుడు విని\nపెంచింది.\n\nదీపం ఆర్పేసి వారిద్దరూ చీకటిలో\nదాక్కొనికూచున్నారు. గదికొకమూల వారు\nగోడ అనుకొన్నచోట చెక్షలు తొలగి కొంచెం\nవెలుతురు లోనికి చొరబడింది. విజయుడూ\nకరుణాకరుడూ ఊపిరి బిగపట్టుకుని యిది\nచూస్తూనేవున్నారు.\n\nఇంతలో భవనం వెలుపల కేకలూ,\nఅరుపులూ వినిపించాయి. తక్షణమే గుప్త\nద్వారం మూసుకుంది. 'హంతకుడు' ఇది\nఅదను కాదని వెళ్లిపోయాడు.\n\nబయట అరుపు లిప్పుడు స్పష్టంగా విన\nవస్తున్నాయి. 'కరుణ ఏది? వెతకండి!\nవెదకండి!' అంటున్నా రెవరో!\n\n'కరుణ ఎవరబ్బా! కరుణాకరా!\nపొరపాటున నిన్ను ఆడపిల్ల పనుకోవటం.\nలేదుగదా. వాళ్ళందరూ!' అన్నాడు\nవిజయవర్మ.\n\n\"మొదటికే ముప్పువచ్చిందిప్పుడు.\nనన్ను పట్టుకున్నదాకా ఊరుకోరు వాళ్ళు.\nతలుపు తెరచి నన్ను పోనివ్వు విజయా !\nవాళ్లు నన్ను పట్టుకొని సంబరపడుతుంటే\nనీవు తప్పించుకు పోవచ్చు” అని సలహా\nచెప్పాడు కరుణాకరుడు.\n\nఅప్పుడు అర్థమయింది విజయవర్మకు.\nపరిస్థితి అంతా.\n\n\"నీవు కరుణాకరుడివికాదు. నీవే\nకరుణవు\" అని అరిచాడు. కరుణ మారు\nమాటాడకుండా నిలుచుంది,\n\n'కరుణా ! మించిపోయిందిలేదు. బ్రతికి\nబాగుంటే మనిద్దరికిక ఎడబాటు ఉండదు.\nచావే తప్పకపోతే ఇద్దరం ఒకేసారి చద్దాం '\nఅన్నాడు విజయుడు.\n\nకాని అంతలో అతని మాటలు కాదన\nటానికే అన్నట్టుగా బయట అడుగుల\nసందడి వినిపించింది. అంతే కాదు, ఎవరో\nబలంగా తలుపు గ్రుద్దిన ధ్వని అయింది.\nపైగా మరునిముసంలోనే భీమవర్మ కంఠం\nవినిపించింది. 'తలుపు తెరువు విజయా !\nలోపల ఎవరున్నది మాకుతెలుసు. వెర్రి\nవేషాలు వేయకు' అన్నాడాయన. వెంటనే\nవిజయవర్మా, కరుణాకరుడూ గుప్తద్వారం\nకేసి పరుగులెత్తారు. వారు బయటపడేసరికి\nభీమవర్మ భటుల తాపులకు గదితలుపులు\nబ్రద్దలయినై.\n\nగుప్తద్వారానికి ఆవల ఇరుకుగా, చీక\nటిగా వున్న ఒకత్రోవవెంబడే వెళ్ళగా వారొక\nరహస్య కక్ష్యాన్ని చేరుకొన్నారు. మరి\nముందు త్రోవ లేక, అక్కడే ఆగిపోయారు.\n\nఆ ప్రమాదసమయంలో కరుణ విజయ\nవర్మకు తన కధంతా చెప్పింది. తానొక\nజమీందారు కూతురునని, అనాథురాలు\nకావడంవల్ల చిన్నప్పటినుంచీ చంద్ర\nదుర్గాధిపతియింట పెరిగాననీ, ద్రోహబుద్ధి\nగల భీమవర్మ తనను బలిమినిపట్టి\nతెప్పించి పురుషవేషం ధరింపచేశాడని\nకూడా చెప్పింది.\n\nఆ కధఅంతా వినగానే విజయవర్మకు\nచాలా జాలివేసింది. 'బొందిలో ప్రాణం\nవుండగా, ఇక నిన్ను వీడను' అని ప్రతిన\nచేశాడు.\n\nఅంతలో మళ్ళీ అడుగుల సందడి\nవినిపించింది. తిరిగిచూస్తే రాంసింగు.\n'అహ! ఉన్నారు ఇక్కడే. ఇంకేం, అను\nకొన్నంతపనీ జరిగింది' అన్నాడు\nఅతను. విజయవర్మ నిశ్శబ్దంగా చురకత్తి\nఎత్తాడు.\n\n'ఆగవయ్యా ! పెద్దమనిషి! పారిపోవ\nడానికి త్రోవ కనబడలేదా ? నే చూపిస్తాను !\nఅన్నాడు. రాంసింగు. విజయవర్మ కు\nఅప్పుడు అర్థమయింది రాంసింగు తమ\nమిత్రుడేనని; రాంసింగు వారికి ఇంతకు\nముందే భీమవర్మదూత పోయిన రహస్య\nద్వారం చూపించాడు. గోడనున్న రాతి\nపలక తొలగించగా త్రోప ఏర్పడింది.\nవెంటనే పారిపొమ్మని వారికి సలహాచెప్పి\nరాంసింగు అక్కడనుంచి వెళ్ళిపోయాడు.\n\nవిజయవర్మా, కరుణా ఆత్రోపనే వెళ్ళి\nకోటగోడను చేరుకొన్నారు. అక్కడ భీమ\nవర్మదూత దిగిపోయిన కిటికీ వుంది. దాని\nచువ్వల కింకా త్రాడు వేలాడుతూనేవుంది.\nపరవా లేదని అనుకొన్నాడు విజయవర్మ.\nఇంతలో వెనుకనుంచి కేకలు విన\nవచ్చాయి.\n\n'రా, కరుణా! ఆలసిస్తే లాభం లే'\nదన్నాడు విజయవర్మ. కాని కరుణ కిటికీ\nలోంచిఆ ఆ గాధంలోకి తొంగిచూచి గజగజ\nవణకిపోయింది. భీమవర్మ భటులు రానే\nవచ్చారు. ఏమయితే అయిందని విజయ\nవర్మ కరుణను వదిలేసి త్రాడు పట్టుకొని\nదూకేశాడు. పైనుంచి బాణాలవర్షం కురి\nసింది. కాని విజయవర్మ లెక్షచేయకుండా\nఅగడ్త ఈది అవతలకు చేరాడు. పొదల\nమాటున ఇక భయం లేకపోయింది,\n\nకొంతదూరం వెళ్ళినతరువాత త్రోవలో\nఅతనికి, శబ్దవేధి బాణానికి ఆహుతిఐన\nభీమవర్మ దూతశవం కనుపించింది.\nతడిమిచూడగా ద్రోహిభీమవర్మవిపక్షంలో\nకలిసిపోతానని దేవదుర్గాధిపతికి వ్రాసిన\nజాబు కనబడ్డది. ఎందుకైనా మంచిదని\nఆ జాబు తనవద్ద అట్టేపెట్టుకొన్నాడు\nవిజయవర్మ.\n\nకొంచెందూరం వెళ్లగానే అతనికి శబ్దవేధి\nదళంవారు కనుపించారు. ఈసారి వారివెంట\nనాయకునివద్దకు వెళ్లటానికి విజయవర్మ\nవెనుదీయలేదు. శబ్దవేధి ఐన చండీదాసు\nఅతనిని హృదయపూర్వకంగా ఆహ్వా\nనించాడు. 'కరుణను వెనుక వదలి\nరావటం తెలివిగల పని' అని విజయుణ్ణి\nఊరడించాడు.\n\n' నీ సంగతిఅంతా తెలిసిపోయింది. ఇక\nచూసుకో' అంటూ విజయుడు భీమవర్మకు\nఒక ఉత్తరం రాశాడు. ఆ ఉత్తరంచూచీ\nభీమవర్మ పళ్ళు పటపట\nకొరికాడు.",
            "book_page_end": 24
        },
        {
            "title": "పెద్దవాళ్ళతో పని",
            "book_page_start": 25,
            "pdf_page_start": 27,
            "pdf_page_end": 29,
            "author": "కె. పద్మ నాభం",
            "genre": "ఫేబుల్",
            "moral": "పెద్దల ఆలోచనలు, ఉపాయాలు, వాగ్దానాలు నమ్మకూడదు, ముఖ్యంగా స్వార్థపరులైన పెద్దల నుండి దూరంగా ఉండాలి.",
            "keywords": [
                "సింహం",
                "నక్క",
                "తోడేలు",
                "చిరుతపులి",
                "స్వార్థం"
            ],
            "characters": [
                "సింహం (మృగరాజు)",
                "నక్క",
                "తోడేలు",
                "చిరుతపులి"
            ],
            "locations": [
                "కారడవి",
                "మైదానం"
            ],
            "content": "అది ఒక కారడవి. మిట్టమధ్యాహ్నపువేళ.\nఎండ మహా తీక్షంగా వుంది. అటువంటి\nసమయంలో ఒక నక్క విపరీతమైన\nదాహంవేసి బయలుదేరింది. దగ్గరలోనే\nఒక కొలను కనబడేసరికి, ఆ నక్క దప్పిక\nతీర్చుకొని, కొలను ఒడ్డునే ఒక చెట్టుకింద\nవిశ్రమించింది.\n\nఅదే సమయానికి ఒక తోడేలు అక్క\nడికి వచ్చింది. నక్కను చూడగానే దానికి\nసంతోషం కలిగింది. నక్కకు ధైర్యం\nసాహసం లేవుగాని, అది జిత్తులమారి అన్న\nసంగతి దానికి బాగా తెలుసు.\n\n\"ఏమోయి తమ్ముడూ! తీరికగా\nకూర్చున్నావ్? వేట మంచి జోరుగా సాగి\nనట్టుందే!\" అన్నది, తోడేలు.\n\n\"వేటా లేదు, నా తలకాయా లేదు.\nఎండ మండిపోతూ, గొంతుక ఎండిపోతూ\nవుంటే, వేట యెక్కడ? ఐనా, ఏం వేట\nలెద్దూ. రోజూ - కోళ్లను తినితిని జిహ్వ\nచచ్చింది\" అని నిస్పృహగా బదులు\nచెప్పింది నక్క.\n\nఈ మాటలు వినగానే తోడేలుకు ఏదో\nచప్పున గుర్తుకు వచ్చినట్టయింది.\n\n\" అదేరా తముడూ, నీలాగే నేనూ బాధ\nపడుతూవుంట. ఎన్నాళ్ళూ లేళ్లూ, పొటేళ్లూ\nతప్ప మరేమీ లేక, నాకూ చవి చచ్చిందంటే\nసమ్ము\" అన్నది మళ్ళీ తోడేలు.\n\nఅంతలో ఎక్కడినుంచి వచ్చిందో, ఒక\nచిరుతపులి అక్కడికి వచ్చి కలసింది.\nదానిని చూస్తూనే, నక్కా తోడేలూ తోకలు\nఝాడించి, చెవులు ఆడించి, భక్తితో\nతలలు వంచి నమస్కరించినై.\n\n“ఓ హెూ, బావమరదులు బాతాఖానీలో\nపడ్డారే. భారీయెత్తున యేదో వేట సాగించి\nనట్టుందీ!” అంటూ పలకరించింది చిరుత\nపులి. అక్కడనే ఒక చెట్టుకు ఆనుకొని\nస్తిమితంగా నీడని కూర్చొన్నది.\n\nసక్కా తోడేలూ ముఖముఖాలు చూచు\nకొన్నయి. తరువాత, వినయం ఉట్టిపడేటటు\nగొంతుక పెట్టి, నక్క —\n\n\"బావగారి ధాటి ముందూ, దర్పాల\nముందూ మేమేపాటి! ఎన్నడైనా ఇంత\nఅడవిపంది మాంసం తిని ఎరుగుదుమా,\nకాస్త ఎనుబోతుబొమిక కొరికి ఎరుగుదుమా!\nమేమెంత, మా వేట ఎంత!” అన్నది.\n\nఅందుకు \" ఏమిటో అనుకొంటారుగానీ,\nఅడవిపంది మాంసమూ, ఎనుబోతూ బొమి\nకలూ తినీతినీ నాలుక బెరడుకట్టుక\nపోయింది.. బావగారూ !— తింటే ఏనుగు\nకుంభస్థలమే తినాలి. అదీ మగసిరి అంటే.\nఏమంటారు?\" అన్నది చిరుతపులి.\n\nచిరుతపులి పలుకులు వినగానే నక్కకు\nఏదో వుపాయం తట్టింది :\n\n\" బావగారూ ! నిజంగా మీరు బ్రహ్మ\nస్వరూపులే!! మీ రాకతో మా బాధలన్నీ\nపటాపంచలమయినై. మిమ్మల్ని చూడగానే\nమంచి ఉపాయం ఒకటి తట్టింది. మహ\nగొప్ప ఉపాయం సుమండీ!\" అన్నది నక్క\nవినయంతో.\n\nఈ మాట వినగానే, \" ఏమిటేమిటీ ?”\nఅని తోడేలూ చిరుతపులీ చెప్పలేని ఆత్రంతో\nఅడిగినై నక్కను.\n\nఅప్పుడు నక్క చవులూరేటటువంటి\nచక్కటి ధోరణలో—\n\n\"బావగారికి అన్నగారికీకూడా నాలుక\nమీది చవులు చచ్చినట్లు స్పష్టంగా తేలి\nపోయింది. ఇక నా సంగతి చెప్పనే అక్కర\nలేదు. ఈ పరిస్థితిలో మనం సరాసరి,\nమనకు పెద్ద ఐనటువంటి సింహంవద్దకు\nవెళ్లి, ఆయనతోపాటు వేటకు బయల్దేరితే\nబాగుంటుందని నా వుద్దేశం\" అని అన్నది.\n\nఇందుకు \"భలే వుపాయం!\" అని తోడేలూ\nచిరుతపులీ నక్కను ఎంతో మెచ్చు\nకున్నయి. నక్కచెప్పిన సలహాప్రకారం\nవెంటనే ఆ మూడూ బయల్దేరి మృగరాజు\nవద్దకువెళ్లినై. వెళ్ళి, సంగతి సందర్భాలన్నీ\nవెల్లడించినై, అంతా విన్నాక సింహం 'సరే'\nనని అంగీకరించింది.\n\nఇప్పుడు మృగరాజుతోసహా ఆ మూడూ\nకలిసి ఆ మిట్టమధ్యాహ్నపు మండు\nటెండలో ఏ సు గు కోసం బయల్దేరినై.\nముందుగా సింహం నడవసాగింది. తక్షినవి\nదాని వెంటబడినై.\n\nసూర్యుడు అస్తమించేవరకూ అవి అలా\nతిరుగుతూనేపున్నై. కాని, ఎంత తిరిగినా.\nఅవి ఆశించినట్టు ఏనుగు దొరికిందేకాదు,\nఏనుగే కాదు, ఏనుగుజాడైనా కనబడలేదు.\n\nచివరకు, ఆ నాలుగూ 'ఏనుగుమాట\nదేవుడెరుగు. ఏదో పక మాంసం దొరికితే\nచాలురా బాబూ, ఆకలి తీరటానికి' అను\nకునే స్థితి వచ్చింది.\n\nఅంతలోనే ఆదారిన ఒక లేడి పోతూ\nవుంటే, దానిని పట్టి అవి చంపివేశాయి.\n\nఆ లేడిని నక్క సమంగా నాలుగు\nవంతులు వేసింది. ఆకలితో నకనకలాడు\nతున్న తోడేలూ చిరుతపులి వాటివంతులు\nఅవి ఆరగించబోయినై.\n\n\"ఆగండి!” అని గర్జించింది సింహం.\n\" నేను మృగరాజునన్న సంగతి తెలుసు\nకదా? రాజునైన నాకు రెండుభాగాలు.\nన్యాయశాస్త్రప్రకారం నా సంతతికి ఒక\nభాగం. పోతే, ఇక ఒకభాగం మిగిలివున్నది.\nఆ భాగాన్ని మీలో ఎవరైనాసరే, నన్ను\nజయించి గెల్చుకోవచ్చు !\" అనిచెప్పింది.\n\nఇలా చెబుతూ, మృగాలకు పెద్దఐన\nసింహం ఆ లేడిని తన కాళ్లకిందికి లాక్టోని,\nయుద్ధానికి సిద్ధపడబోయింది.\n\n'పెద్దవాళ్లతో పని ఇంతేకాబోలు ' నను\nకొని, సింహంవేపు చూస్తూనే నక్కా తోడేలూ\nచిరుతపులి చల్లగా జారుకొన్నాయి!",
            "book_page_end": 27
        },
        {
            "title": "9 మాహాత్మ్యం",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "గణితం",
            "moral": "లేదు",
            "keywords": [
                "గణితం",
                "తొమ్మిది",
                "సంఖ్య",
                "చమత్కారం",
                "పజిల్"
            ],
            "characters": [],
            "locations": [],
            "content": "(1) ఏదైనా ఒక సంఖ్య తీసుకో.\nదానిని అటునుంచి ఇటుతిప్పి, పై\nసంఖ్యలోనించి తీసి వెయ్యి. తీ సి\nవేయగా వచ్చిన సంఖ్యను 9 చేత భాగిస్తే శేషం ఏమీ మిగలదు,\nఉదాహరణ :\n764\n467\n29 7 ÷ 9 = 33. — ఏ. డి. వోరా: అంబాలా (పంజాబ్)\n\n(2) నిశ్శేషంగా 9 చేత భాగించే సందర్భంలోనే మరొక\nచిత్రమైన ఉదాహరణ ఇదిగో :\n864 అనే సంఖ్య తీసుకొని ఏవిధంగా తారుమారుచేసి\nవేసినా, దానిని 9 చేత భాగిస్తే శేషం మిగలదు. ఇప్పుడు\nఈ 864 అనే సంఖ్యను రకరకాలుగా తారుమారుచేయగా\nవచ్చేమొత్తాన్ని కూడా 9 చే భాగిస్తే శేషం మిగలదు.\n864 ÷ 9 = 96\n846 ÷ 9 = 94\n648 ÷ 9 = 72\n684 ÷ 9 = 76\n486 ÷ 9 = 54\n468 ÷ 9 = 52\n3996 ÷ 9 = 444\n— డి. పద్మాసన: ఆదవాని\n\n(3) తొమ్మిదిఎక్కంలో వచ్చే చమత్కారాలు మరికొన్ని 9 ని 5 పెట్టి గుణిస్తే\n45 కద ! 5 పెట్టి రెండు తొమ్మిదులను హెచ్చవేస్తే మధ్యని 9 అంకెతోసహా\nఅదేమొత్తం వస్తుంది. అనగా 4 కూ 5 కూ మధ్యని 9 = 495. మచ్చుకి :\n9 × 5 = 45. 99 × 5 = 495. \n9 x 2 = 18 ... 99 x 2 = 198 | 9 × 7 = 63 ... 99 x 7 = 693\n9 x 3 = 27 ... 99 x 3 = 297\n9 x 4 = 36 ... 99 x 4 = 396\n9 x 8 = 72 ... 99 x 8 = 792\n9 x 5 = 45 ... 99 x 5 = 495\n9 x 9 = 81 ... 99 x 9 = 891\n9 x 6 = 54 ... 99 x 6 = 594\n9 x 10 = 90 ... 99 x 10 = 990\n—గిరిజాశంకర్, వి. మెస్తా: సిర్చీ\n\n(4) 0- మొదలుకొని 9 వరకు అంకెలు వెయ్యి.\nఇప్పుడు మళ్ళీ 9 మొదలుకొని 0-వరకూ పై\nసంఖ్యలకు కిందనే వేసుకొంటూరా. రెండు\nసంఖ్యలూ కలిపి మొత్తమెంతో గమనించు.\n— [వచ్చేనెల మరికొన్ని]\n0123456789\n9876543210\n9999999999\n—బి. వివేకానందన్ - విళ్లు పురమ్",
            "book_page_end": 30
        },
        {
            "title": "శాంతిదేవత",
            "book_page_start": 29,
            "pdf_page_start": 31,
            "pdf_page_end": 34,
            "author": "కుమారి డి. సావిత్రి",
            "genre": "నీతికథ",
            "moral": "అహంకారం, పక్షపాతం, అవివేకం, భయం— ఈ నాలుగు అవగుణాల వలన వైరుధ్యాలు ఏర్పడతాయి. శాంతం మరియు సామరస్యం ఉత్తమమైన జీవన మార్గాలు.",
            "keywords": [
                "శూరసింహుడు",
                "ధీరసింహుడు",
                "శాంతిదేవత",
                "యుద్ధం",
                "సామరస్యం"
            ],
            "characters": [
                "శూరసింహుడు",
                "ధీరసింహుడు",
                "రైతు",
                "శాంతిదేవత (యువతి రూపంలో)"
            ],
            "locations": [
                "పొలం",
                "అరణ్య మార్గం",
                "మైదానం"
            ],
            "content": "పూర్వకాలమందు కొంతమంది క త్తిని\nఆశ్రయించి బతికేవాళ్ళు. అనగా, కత్తిని\nచేతపట్టి యుద్ధాలలో పాల్గొని జీవనం\nసాగించేవారు.\n\nఅలా అనేక యుద్ధాలలో పనిచేసిన మహా\nయోధుడు శూరసింహుడు. అతనికి ఒకా\nనొకప్పుడు ఉద్యోగం లేకుండాపోయింది.\nఏమి ? — రాజులకు యుద్ధాలంటే\nవిసుగుపుట్టింది. అందుచేత వారిలో వారు\nసంధులు చేసుకొన్నారు. అస్త్రశస్త్రాలన్నీ\nమూల పారవేశారు. రాజ్యం ప్రశాంతంగా\nవుంటే యుద్ధమెందుకు? సైనికులెందుకు?\n\nఇప్పుడు శూరసింహుడికి గట్టిచిక్కే\nవచ్చింది. అతనికి చేతనైన పనిఒక్కటే-\nకత్తి చేతపట్టటం. ఎన్ని తలలైనా అవ\nలీలగా నరికి వేయగలడు. మరిప్పుడు\nయుద్ధం పని లేదాయె వానికి మరేపనీ\nచేతకాదాయె. ఎలా?\n\n\" రాజులంతా పిరికిపందలైపోయారు !\nప్రజలంతా పౌరుషహీను లయారు!! నా\nకత్తి మూలపడవలసిందేనా? తుప్పు\nపట్టవలసిందేనా?\" అని అతనికి తీరని\nవిచారం కలిగింది.\n\nఏమైతేనేం, తిండికీ గుడ్డకూ మొహం\nవాచి, శూరసింహుడు కృశింపసాగాడు.\nగడ్డీ గాదం లేక అతని గుర్రం బక్కచిక్కి\nపోయింది. చివరకు విధిలేక ఉద్యోగంకోసం\nబయల్దేరాడు శూరసింహుడు.\n\nవెళ్లగా వెళ్లగా, ఒకనాటి సూర్యోదయం\nవేళ ఒక పొలం చేరుకొన్నాడు. ఆ పొలం\nదున్నుకొంటున్న రైతును శూరసింహుడు\nతన గుర్రంమీదినించే కేకవేసి—\n\n\"ఓయీ, నాపేరు శూరసింహుడు. విన\nలేదా? నేను మహాయోధుణ్ణి. నేనిప్పుడు\nపని లేకుండావున్నాను. నాకేమైనా పని\nచూపించగలవా?” అన్నాడు.\n\nఈ ప్రశ్న వినగానే రైతు, దున్నటం\nమాని, శూరసింహుడికేసి చప్పున తిరిగి\nచూచాడు. ఒరలో కత్తీ, వాలకం చూడగా\nరైతుకు భయమూ వేసింది, జాతీ కలిగింది.\n\n“నాగలిదున్నటం చేతనైతే నాదగ్గిర\nపని వుంది. ముందు ఆ కత్తీ కఠారులూ\nఅవతలపారవేసి రావయ్యా\" అన్నాడురైతు.\n\nఅందుకు శూరసింహుడు \"అబ్బాయీ!\nనాగలిదున్నటం నాచేతకాదు. నీకు శత్రువు\nలెవరైనా వుంటే చెప్పు. నిమిషంలో వాళ్ల\nతలలు నరికి నీవిదట పెడతా. నాకు\nభోజనం,నా గుర్రానికి ఇంత దాణాఏర్పాటు\nచేస్తే చాలు, మరేమీ వద్దు ' అన్నాడు.\n\nరైతు మాటాడలేదు. క్షణకాలం శూర\nసింహునికేసి చూచి, మళ్ళీ ఎప్పటిలా\nపొలం దున్నుకోసాగాడు.\n\n\"హ్ ! - పౌరుషహీనులు!! మనిషన్న\nతరవాత శత్రువే ఉండడా ? చేతకాకపోతే\nసరి, శత్రువును సంహరించటం? పైగా,\nనన్ను నాగలి దున్నుకు బతకమంటున్నాడు\nఈ పిరికిపంద. నావంటి యోధుడు చేయ\nవలసిన పనేనా ఇది ?” అనుకొన్నాడు\nతనలో శూరసింహుడు.\n\nఅనుకొని అలా ఒక అరణ్యమార్గం పట్టి\nపోగా పచ్చటి మైదానం కంటబడింది. ఆ\nమైదానంలో మంచి ఎత్తున ఒక దేవతా\nవిగ్రహం వున్నది. అదే యుద్ధదేవత !—\nఉత్సాహంతో గుర్రాన్ని దౌడుతీయిస్తూ\nపోయి, శూరసింహుడు ఆ విగ్రహంముందు\nనిలబడ్డాడు.\n\nఆ దేవివిగ్రహం ఇరవై అడుగుల ఎత్తున\nవుంది. నిప్పులుచెరిగే కన్నులు, చేతులలో\nవిచ్చుకత్తులు- భయంకొల్పుతూవున్నయి.\nకాని, దేవిచేతిలో కత్తి చూడగానే శూర\nసింహుడు సంతోషంతో ఉప్పొంగిపోయాడు.\n\n\" ఆహా ! ఏమి విగ్రహం !! అంతా అచ్చ\nబంగారం!!!\" అని ఒక్క కేకవేశాడు,\nఉత్సాహం పట్టలేక.\n\n\" కాదోయ్. విగ్రహమంతా వెండి! ఇది\nరజతవిగ్రహమేకాని స్వర్ణవిగ్రహం ఎంత\nమాత్రం కాదు,\" అంటూ బదులుగా అత\nనికి ఒక కేక వినిపించింది.\n\nకేక వినిపించేటంతలోనే ఆ విగ్రహానికి\nవెనుకనుంచి డాలూ కృతీ ధరించిన ఒక\nగుర్రపురౌతు ముందుకు వచ్చాడు.\n\nపౌరుషంతో శూరసింహుడు పళ్లుపటపట\nకొరికాడు. ఒరలోనించి కత్తిదూశాడు.\n\n\"అరేయ్ ! — నా మాటనే ధిక్కరిస్తు\nన్నావా ? నా పేరెవరో తెలుసా? శూ-ర-\nసిం-హు-డు...” అని గర్జించాడు.\n\nరెండవ యోధుడు వెటకారంగా నవ్వి,\nకత్తి ఒరలోనుండి బయటకు లాగుతూ-\n\"హ్హ! నువు కళ్ళులేని కబోదిలాగా\nఉన్నావే! వెండికీ బంగారానికి తేడా తెలి\nయని నీతో యుద్ధానికి తలపడటమంటే\nనిజంగా నాకు అవమానకరంగా తోస్తున్నది.\nనాపేరెవరో తెలిసే మసులుకొంటున్నావా?\nనేను ధీరసింహుణ్ణి. రా, నా కత్తిబలం\nచవిచూపిస్తా \" అన్నాడు, గుర్రాన్ని\nముందుకు ఉరకలు వేయిస్తూ.\n\nమరుక్షణంలోనే యోధులిద్దరూ తల\nపడ్డారు. కత్తుల వొరిపిడితో, గుర్రాల సకిలిం\nపులతో, వారి పరుషవాక్కులతో ఆప్రదేశం\nతెరిపిలేకుండా మారుమోగిపోతున్నది.\nఅంతలో హఠాత్తుగా \"ఆగండి! కత్తులు\nఒరలో పెట్టండి!!\" అంటూ ఒక కేక విని\nపించింది. యోధు లిద్దరూ ఆ కేక వచ్చిన\nదిక్కుకి ఆశ్చర్యంగా చూచారు.\n\nచూచేసరికి మల్లిపువ్వులవంటి తెల్లటి\nదుస్తులు ధరించినది, శాంతం ఉట్టిపడు\nతున్న మోము కలది, ఒక అందమైన\nయువతి నవ్వుతూ వారివద్దకు వచ్చి—\n\"మీయిద్దరూ మహాయోధులే! అస\nహాయశూరులే!!” అన్నది.\n\n\"వాని సంగతి ఏమోకాని, నా పేరు\nశూరసింహుడు\" అన్నాడు, మొదటివాడు.\n\n\"వానిసంగతి తెలియదుకాని, నా పేరు\nధీరసింహుడు” అన్నాడు, రెండవవాడు.\n\nఇద్దరికేసి చూచి, ఆయువతి \" మీ\nకత్తుల పదునులో కాస్తంతయినా\nమీ బుద్ధులకు ఉంటే ఈకొట్లాట జరిగేది\nకాదు” అన్నది.\n\n\"మూర్ఖుడికి దూరదృష్టి లేదు. ఈ యుద్ధ\nదేవత విగ్రహం వెండిదట!\" అని\nపరిహసించాడు శూరసింహుడు.\n\n\"అతనికి దృష్టి వక్రించింది. వెండివిగ్ర\nహాన్ని బంగారువిగ్రహమని వాదించడ\nమేమిటి, అవివేకం కాకపోతే! \" అని గేలి\nచేశాడు ధీరసింహుడు.\n\nఅప్పుడా యువతి పకపక నవ్వి, యోధు\nలిద్దరనూ వెంటబెట్టుకొని విగ్రహంచుట్టూ\nతిప్పింది. వెండిదని మొండిగా వాదించిన\nధీరసింహుడుకి, విగ్రహానికి ఒకవైపు\nబంగారపుపూత కన్పించింది. విగ్రహం\nబంగారపుది అని వాదించిన శూరసింహుడికి\nవెండిపూత కన్పించింది.\n\nఇద్దరూ తెల్లబోయి, ఒకరివంక వొకరు\nచూచుకోసాగారు. అంతలోనే ఆ యువతి\nఅంతర్థానమయింది. ఆమెకోసం వారిద్దరూ\nఆత్రంతో అటూ ఇటూ చూడగా, ఒక దికు\nనుంచి ఇలా వినబడింది :\n\n\" యోధుల్లారా !— నేనే శాంతిదేవతను.\nమీ ఇద్దరూ మహాయోధులే. మీ యిద్దరి\nవుద్దేశాలూ సరిఐనవే. కయ్యాలు\nమానండి. పౌరుషపడకండి. శాంతంగా\nజీవించండి !”\n\nశూరసింహుడూ ధీరసింహుడూ గుర్రాల\nమీదినుంచి దిగారు. ఒకరినొకరు కౌగలించు\nకున్నారు. డాలూ, కత్తులూ విగ్రహంముందు\nపారవేశారు. నాటినుండీ వారిద్దరూ వ్యవ\nసాయవృత్తి అవలంబించి, ప్రశాంతంగా\nజీవనం గడుపసాగారు.",
            "book_page_end": 32
        },
        {
            "title": "సుందరమూర్తి",
            "book_page_start": 33,
            "pdf_page_start": 35,
            "pdf_page_end": 39,
            "author": "వి. జ్ఞానాంబ",
            "genre": "భక్తికథ",
            "moral": "దైవభక్తి మార్గం కన్నా గొప్పది లేదు. భగవంతుని ఆజ్ఞ శిరసావహించాలి.",
            "keywords": [
                "సుందరనాయనార్",
                "పరమేశ్వరుడు",
                "శాపం",
                "భక్తి",
                "శైవక్షేత్రాలు"
            ],
            "characters": [
                "సుందరనాయనార్",
                "పరమేశ్వరుడు",
                "పరవై నాచ్చియార్",
                "సంగిలి నాచ్చియార్",
                "కలిక్కామ నాయనార్"
            ],
            "locations": [
                "తిరునాపలూర్",
                "కైలాసపర్వతం",
                "తిరువారూర్"
            ],
            "content": "తొమ్మిదవ శతాబ్ది ఆరంభంలో సుందర\nనాయనార్ అనే మహాభక్తుడు మన దేశంలో\nజన్మించాడు. ఆయన గొప్ప భక్తుడు\nమాత్రమే కాదు. అద్భుత చరితుడు.\n\nతమిళనాడులోని 'తిరునాపలూర్'\nగ్రామమునందు ఒక బ్రాహ్మణ కుటుం\nబంలో పుట్టాడు నాయనార్. ఆ బిడ్డడు\nసౌందర్యమూర్తి కావటంచేతనే 'సుందరర్'\nఅనే పేరు అతనికి సార్థకమైంది.\n\nబిడ్డడి అందచందాలూ, వాని చురుకు\nదనమూ ఆ వూరి పెద్ద ఐనటువంటి 'మున\nరాయర్'ను ఎంతగానో ఆకర్షించినై. ఆయన\nసుందరరు తీసుకపోయి, తన భవనంలో\nఅపురూపంగా, అల్లారుముద్దుగా పెంచు\nకొంటూవున్నాడు. యుక్తవయస్సు రాగానే\nఉపనయనాది కర్మలు జరిపించాడు.\nపేరొందిన గురువులను పిలిపించి, బిడ్డడిని\nసమస్త విద్యలలోనూ ప్రవీణుని చేశాడు.\n\nక్రమంగా సుందరర్కు పెళ్ళియాడు\nవచ్చింది. సంబంధం నిశ్చయమైంది. పెళ్ళి\nపీటలమీద సుందరర్ను కూర్చోబెడతారనగా\nఒక వృద్ధుడు అక్కడికి వచ్చి \"ఇదేమి\nటయ్యా, వీడు మా కుటుంబానికి సేవకుడు.\nమా అనుమతి లేకుండా మీరు వీడికి పెళ్ళి\nఎలా చేస్తారు? కావాలంటే ఈ పత్రం\nచూసుకోండి, నా మాట నిజమో అబద్ధమో\nతెలుస్తుంది ” అన్నాడు.\n\nఅక్కడ ఉన్నవాళ్లంతా ఆశ్చర్యపోయి\nచూస్తూవుండగా, కోపంకొద్దీ సుందరర్ ఆ\nపత్రం లాక్కొని, చూడకుండానే చించి\nపారవేశాడు.\n\nఅప్పుడు వృద్ధుడు, ఎంతమాత్రం చలించ\nకుండా \"మాది తిరువెన్నైనల్లూర్ గ్రామం.\nఇప్పుడీ కుర్రవాడు చించివేసిన పత్రం\nనకలుమాత్రమే. అసలు తాటాకుపత్రం\nమా ఇంట్లోనే వున్నదిసుమండీ!” అన్నాడు.\n\nఇందుకు అక్కడివారందరూ ఏకమాటగా\n“ఏమిటయ్యా పిచ్చివాడా ! బ్రాహ్మణు\nడేమిటి, మీకుటుంబానికి బానిసగా వుండడ\nమేమిటి? ఎక్కడైనా వుందా ఇటువంటి\nవిడ్డూరం! వెళ్ళువెళ్ళు. నీదారిని నీవు\nపోవయ్యా \" అంటూ కేకలువేయసాగారు.\n\nవాళ్ల కేకలతో ముసిలివాడు మరింత\nరెచ్చిపోయాడు. ఈ వివాహం జరగటానికి\nఏమీ వీలులేదన్నాడు. అప్పుడు సుందరర్\n'ఐతే, ఆ పత్ర మేమిటో చూపించు' మని\nవెంటబడ్డాడు. వృద్ధుడు ఒక తాళపత్రం\nతెచ్చి గ్రామస్థులముందు పెట్టాడు. ఆది\nసుందరర్ తాతగారు వ్రాసిన పత్రం.\n\" మేమూ, రాబోయే తరాలవారమూకూడా\nతిరునావలూరు సైతాన్ (అనగా పిచ్చివాడన్న\nమాట)కు సేవకులుగా ఉండగలవారము ”\nఅని అందులో స్పష్టంగా వ్రాసివున్నది.\n\nఈ పత్రం అందరకూ వింత గొలిపింది.\nగ్రామంలో పంచాయతీ చేశారు. సుందరర్\nతాత ఇంతకుముందు వ్రాసివున్న పత్రాలు\nకొన్ని తెచ్చి, సంతకం పోల్చిచూచారు.\nఇవన్నీ పరీక్షచేసినమీదట, \"ఈ పత్రం\nపిల్లవాని తాతగారు వ్రాసినదనటానికేమీ\nసందేహంలేదు \" అని ఆవూరి పంచాయతీ\nదారులు తీర్పుచెప్పారు.\n\n\"ఐతే, మీ ఇల్లెకడో చూపించవయ్యా!'\nఅని ముసిలివానిని గద్దించగా, ఆ వృద్ధుడు\nనవ్వుతూ, \"రండయ్యా, రండి!!\" అంటూ\nవారిని తీసుకవెళ్ళి, గర్భగుడిలోపల దూరి\nపోయి అంతర్హితుడయ్యాడు.\n\nఆ క్షణమందు సుందరర్కు నిద్రనుండి\nలేచినట్టనిపించింది. ఆ క్షణమందే జ్ఞానో\nదయమై, పూర్వజన్మస్మృతి కలిగింది.\n\nక్రిందటి జన్మలో ఒకప్పుడు ఈసుందరర్\nఅనే కుర్రవాడు కైలాసపర్వతానికి పోయి,\nపార్వతీదేవి పక్కన వుండే అందాల\nపరిచారికలను ఇద్దరను చూడగానే “ఇటు\nవంటి అప్సరసలను పెళ్ళాడని జన్మ\nఎందుకు !” అని మనసులో అనుకొన్నాడట.\nఇందుకు పరమేశ్వరుడు కోపించి 'నీవు\nభూలోకమందు మాకు సేవకునిగా జన్మించ\nవలసింది' అని శపించాడట.\n\nసుందరర్ పరమేశ్వరుని కాళ్ళమీద\nపడ్డాడు. పరమేశ్వరుడు తన భక్తునిమీద\nజాలివేసి, తరుణోపాయం అనుగ్రహించాడు.\nఈ శాపంవల్లనే సుందరర్కు భూలోక\nమందు మానవ జన్మ కలిగింది.\n\nపోతే — జ్ఞానోదయం కలిగిన క్షణంనించీ\nసుందరర్ కు రోజురోజూ ఈశ్వరభక్తి\nఎక్కువ కాజొచ్చించి. అతను వరుసగా\nదేశంలోని శైవక్షేత్రాలన్నీ దర్శింపనారం\nభించాడు. వెళ్ళిన చోటల్లా మృదుమధుర\nమైన కవిత్వంతో తన్మయత కలిగేటట్టు\nఈశ్వరుని స్తుతించేవాడు.\n\nసుందరర్ దర్శించిన శైవక్షేత్రాలలో\nఅతనికి భగవంతుడు చిత్రమైన అనేక\nమహిమలు చూపిస్తూ వచ్చాడు.\n\nసుందరర్ చిదంబరం, తిరువారూర్\nవెళ్ళాడు. తిరువారూరులో ఉండగా 'పరవై\nనాచ్చియార్ ' అనే పిల్లతో అతనికి వివాహ\nమైంది. ఈ నాచి యారే క్రిందటిజన్మలో తను\nవరించిన పార్వతిదేవి పరిచారికలలో ఒకతె\nఅనేసంగతి పూర్వజ్ఞానంవల్ల సుందరర్\nగ్రహించాడు. సుందరర్ 'తిరువత్తియూర్’\nగ్రామం చేరుకొన్నాక భగవంతుని ఆజ్ఞను\nశిరసావహించి, 'సంగిలి నాచ్చియార్' అనే\nమరిఒక కన్యను వివాహం చేసుకొన్నాడు.\n\nఈ సంగిలినాచ్చియార్ అతిలోకసుందరి.\nఆనాడు పార్వతిపక్కని తను చూచిన\nరెండవ పరిచారికగా వుండిన అప్సరసే ఈ\nసుందరి అని సుందరనయనార్కు అవ\nగాహనయింది. ఒక బిల్వవృక్షంకింద\nయీమెను సుందరర్ వివాహం చేసు\nకొన్నాడు. \"ఎన్నడూ నిన్ను విడనాడను”\nఅని అతనివద్ద ప్రమాణం తీసికోమని పరమే\nశ్వరుడు ఆమెను పురికొలిపాడు. అలానే\n\nఆమె పెళ్ళికి ముందు మాట తీసుకొన్నది.\nఅయితే తొందరపడి మాట యిచ్చాడేగాని\nతరవాత సుందరర్ ఆలోచనలో పడ్డాడు-\n\n'అయ్యో, ఇ క్కడి నుంచి కదలనని\nప్రమాణంచేశానే. మరి, తక్కిన క్షేత్రాలు\nదర్శించడం ఎలాగా!' అని జిజ్ఞాస కలగ\nగానే 'స్వామీ! - నేను తొందరపడి ఈమెకు\nమాటయివ్వటంపల్ల ఇక కదలటానికి వీలు\nలేకపోతున్నది. కనుక నీవే ఈ వృక్షంలో\nశాశ్వతంగా ఉండిపోవలిసింది' అని ఈశ్వ\nరుని ప్రార్థించాడు.\n\nసంగిలినాచ్చియార్ వద్ద కొంతకాలం\nవుండేసరికి, సుందరర్కు మళ్ళీ తక్కిన\nక్షేత్రాలు దర్శించుకొందామనే కుతూహలం\nకలిగింది. మాట తప్పిన సంగతి తెలిసే,\nతిరువత్తియూర్ దాటి మరొక క్షేత్రానికి\nపోబోయాడు. ఐతే, సుందరర్ ఊరిపొలి\nమేర దాటేసరికల్లా అతనికి రెండు కన్నులూ\nకనబడకుండా పోయినై.\n\nగుడ్డితనంతోనే సుందరర్ భక్తి విడువ\nకుండా ఆవేశపూరితమైన శ్లోకాలు చెప్పి\nస్వామిని ప్రార్థించుకొంటూ క్షేత్రాలు సేవింప\nసాగాడు. కాని, దృష్టి తప్పినా పర్యటన\nమానలేదు. ఆ పట్టుదలతోనే కర్ర చేత\nపుచ్చుకొని, తడుముకొని అడుగులు వేసు\nకొంటూ, కంచి వెళ్ళేసరికి ఎడమకన్ను\nకనిపించనారంభించింది. తిరువారూరు\nచేరుకొనేసరికి పూర్తి దృష్టి వచ్చేసింది.\n\nఈలోపల మొదటి భార్య ఐన పరవై\nనాచ్చియార్కు ఇతను రెండవ పెళ్ళి చేసు\nకొన్న సంగతి తెలిసి, సుందరర్ ను\nయింట్లో అడుగుపెట్టవద్దన్నది. అప్పుడు\nసుందరర్ తన యిష్టదైవాన్ని వేడుకోగా,\nపరమేశ్వరుడు ప్రత్యక్షమై, యిద్దరికీ మళ్లీ\nస్నేహం కలిపాడట.\n\nఈ సంగతి తెలిసి 'కలికామనాయనార్’\nఅనే ఒక భక్తుడు ఉగ్రుడై సుందరర వద్దకు\nవెళ్ళి \"ఏమిరా నీపొగరు ! పరమేశ్వరుణ్ణి\nవశపరచుకొని, నీ సంసార విషయాలలో\nదూతగా ఉపయోగించుకొంటావా?”అంటూ\nతిట్టనారంభించాడు.\n\nతన భక్తులు పేచీపడటం పరమేశ్వరు\nనికి ఇష్టంలేక, ఒక యుక్తిచేశాడు. స్వామి\nమహిమవల్ల కలిక్కామ నాయనారుకు\nశూలనొప్పి కలిగింది. అది కుదర్చటం ఎవళ్ల\nవల్లనూ కాలేదు.\n\nచివరకు పరమాత్ముడు అతనికి కలలో\nకనిపించి ' ఓయీ నాయనార్ !- నీ బాధ\nకుదర్చటానికి సుందరర్ ఒక్కడే సమ\nర్థుడు ' అని చెప్పాడు.\n\nకాని కలిక్కామనాయనారుకు నుంద\nగర్ను ఆశ్రయించడమనేది అంతకంటే\nఎక్కువ బాధగా తోచింది. ఏమైనాకానీ\nఈ బాధలనుండి విముక్తిపొందాలని, విరక్తి\nగలిగి కత్తితో తన పేగులు కోసివేసుకొని\nప్రాణాలు విడిచాడు.\n\nఈ వార్త చెవినిపడగానే సుందరర్\nచాలా దుఃఖించి, ప్రాణత్యాగం చేయటానికే\nసిద్ధపడ్డాడు. ఆ క్షణమందే పరమేశ్వరుడు\nప్రత్యక్షమై, కలిక్కామనాయనారును బతి\nకించి \"భక్తులారా! మీరిద్దరూ నాకు సమా\nనులే. ఇటుపైన స్నేహంగా వుండండి\"\nఅని హితవు చెప్పి అదృశ్యుడయ్యాడు.\n\nతరువాత సుందరర్ అనేకమైన ఇతర\nక్షేత్రాలు దర్శించుకొంటూపోయి, పరమే\nశ్వరుని ప్రార్థించగా ఐరావతం భూలోకానికి\nదిగివచ్చింది. సుందరర్ దానిపైన ఎక్క\nగానే, అది విమానంలాగా ఎగిరి పోయి,\nసుందర్ను కైలాసం చేర్చి, ఈశ్వరుని\nసాన్నిధ్యమందు ఉంచింది !!\n\nమహాప్రవక్త ఐన సుందరర్ పవిత్ర\nచరిత్ర వింటే, ఒక్క తమిళదేశస్థులకే\nకాదు, ఎవ్వరికైనా తన్మయత కలిగి తీరు\nతుందనటానికి సందేహంలేదు.",
            "book_page_end": 37
        },
        {
            "title": "కాగితపుపాత్రతో నీళ్లు కాచటం",
            "book_page_start": 38,
            "pdf_page_start": 40,
            "pdf_page_end": 40,
            "author": "చందమామ బృందం",
            "genre": "వైజ్ఞానిక విశేషం",
            "moral": "నీటి ఉష్ణోగ్రత కాగితపు మంట బిందువు కంటే తక్కువగా ఉండటం వలన కాగితం కాలదు.",
            "keywords": [
                "కాగితం",
                "నీరు",
                "కాచటం",
                "ప్రయోగం",
                "ఉష్ణోగ్రత"
            ],
            "characters": [],
            "locations": [],
            "content": "మామూలుగా మనం వ్రాసుకునే కాగితంతో ఒక దొప్పవంటిది తయారుచేసి,\nఅందులో —లోహపాత్రలో కాచుకొన్నట్టుగానే నీళ్ళుపోసి కాగబెట్టవచ్చు.\n\nఇది వినటానికి ఆశ్చర్యంకొలిపేదిగా వుంది. కాని, దీనిని చేయటంమట్టుకు\nఎంతో సులువు. కాగితంతోటి యేమిటి, పాత్ర తయారుచేయడమేమిటి ? —\nఅనే సమస్య మొదటనే మీకు విడ్డూరం అనిపిస్తుంది.\n\nచేయవలసిన విధానం ఇది: మామూలు\nకాగితం తీసుకుని, దానిని ప్రక్క బొమ్మలో\nచూపిన ప్రకారం, చదరంగాగాని, కోలగాగాని నలు\nప్రక్కలా, అడుగునా అకారం వచ్చేటట్టుగా\nమడుచు. మడతలు ఊడిపోకుండా రెండువైపులా\nరెండు గుండుసూదులు గుచ్చు. బొమ్మలో చూడు.\n\nచక్కటి పెట్టె అకారంగా తయారైన ఈ కాగితపు దొప్పను చేతపుచ్చుకో.\nఇప్పుడు — రెండువేపులా ఉండే గుండుసూదులకు రెండు దారపు కొసలు\nమెలిపెట్టి ఈ దొప్పను వేలాడదియ్యి. లేదా, చేతనైతే, నీ చెయ్యి కాలకుండా\nవుండేటట్టు చూచుకుని, పట్టుకొనివున్నా సరే.\n\nఇంచుమించు నిండుగానే, నెమ్మదిగా తొణకకుండా-దొప్పలో చన్నీళ్లు\nపొయ్యి. నీటితో నింపిన ఈ దొప్పను మంటపైన పెట్టు.\nమంట తగలగానే కాగితం అంటుకొని మాడిపోతుం\nదేమో అని నీవు భయపడతావు. కాని, అలాటి భయం\nఅవసరమే లేదు.\n\nకాగితం ఎంతమాత్రం, కాలదు. సరికదా దొప్ప\nలోని నీరు క్రమంగా వేడెక్కి కొద్దిసేపటికల్లా చూస్తూ\nవుండగానే సలసల కాగిపోతుంది.\n\nఇది నీవు చేయటం చూచి, నీ స్నేహితులు ఆశ్చర్యంలో మునిగిపోతారు.",
            "book_page_end": 38
        },
        {
            "title": "నేను మూర్ఖుణ్ణి",
            "book_page_start": 39,
            "pdf_page_start": 41,
            "pdf_page_end": 44,
            "author": "టి. బసపయ్య",
            "genre": "నీతికథ",
            "moral": "లాభము లేని దానికోసం విచారించకూడదు. ఇతరులు చెప్పిందంతా నిజమని నమ్మకూడదు. చేతిలో ఉన్న లక్ష్మిని వదులుకొని వేరే చోట వెతకకూడదు.",
            "keywords": [
                "శిలాముఖుడు",
                "పక్షి",
                "లాభం",
                "మూర్ఖత్వం",
                "పిసినారి"
            ],
            "characters": [
                "శిలాముఖుడు (షావుకారు)",
                "కూలివాడు",
                "పక్షి"
            ],
            "locations": [
                "తోట",
                "మామిడి చెట్టు"
            ],
            "content": "చిరకాలంక్రిందట ఒక వూరిలో శిలా అర్ధరూపాయి, ముప్పావలా..” అంటూ\nముఖుడు అనే షావుకారు వుండేవాడు. వెలలు కట్టి గుణిస్తున్నాడు. అంతలో ఒక\nఅతడికి నగదుతోపాటు, సమస్తమైన ఫల కూలీవాడు దోరగావున్న మామిడికాయ\nవృక్షాలు కలిగిన పెద్దతోట వుండేది. ఆ పెద్ద తీసి కొరకబోయాడు. వాడిని చూస్తూనే\nతోటలో ఒక మూలని చిన్న పూరిపాక శిలాముఖుడు—\nవేసుకుని అందులో అతను కాపురం ఉంటూ\nవుండేవాడు.\n\nశిలాముఖుడు గడ్డుపిసినారి. తోటలో\nపండే ఫలాలు తను తినేవాడూ కాదు.\nఒక్క ఫలమైనా ఇతరులకు ధర్మమూ\nచేసేవాడుకాదు.\n\nచెట్ల కాయలు కోయటానికని కూలి\nవాళ్లను నియమించాడు శిలాముఖుడు.\nఒకసారి ఏమి జరిగిందంటే: విరగకాసి\nనేలకు వేలాడుతున్న మామిడి కాయలను\nకూలీలు కోసి బుట్టలలో నింపుతున్నారు.\n\nకూలీలు కోసిపడవేస్తున్న ప్రతికాయనూ\nశిలాముఖుడు జాగర్తగా లెక్షిస్తూ\"పావలా,\n\"అబ్బా ! ఆ కాయ ఖరీదురూపాయ.\nనీకూలీ అర్ధరూపాయి. రేపు వచ్చి పనిచేస్తే\nబాకీ తీరిపోతుంది\" అన్నాడు.\n\nకూలివాడు నివ్వెరపోయాడు. ఉదయం\nనుంచీ కాయలు కోస్తున్న తను ఏదో\nనోరూరి ఒక్క కాయ నోట పెట్టేసరికల్లా\n'ఖరీదు రూపాయి' అంటున్నాడే అని\nకోపంవచ్చింది.\n\nశిలాముఖుడూ కూలీవాడూ మాటా\nమాటా పెంచుకొన్నారు. నానాతిట్లూ తిట్టు\nకున్నారు. అలా వాదం ముదిరి చేతులు\nకలిసినై. కూలీవాడు రెచ్చిపోయి శిలా\nముఖుణ్ణి దేహశుద్ధి చేశాడు. దాంతో శిలా\n\nముఖుడు ఉగ్రుడై, అప్పటినించి తోటలో\nకాయలు కోయకుండా అలాగే వుంచేశాడు.\nఐతే, అప్పుడప్పుడు ఆ పండ్లను చూస్తే\nనోరు వూరేది. కాని అంతలోనే- \" ఎంత\nలేడన్నా ఒక్ష మామిడిపండు నాలుగణాలు\nచేస్తుందే! అంత ఖరీదుగల పండు తిని\nవేస్తే యింత రాబడీ నాకు నష్టమేకదా!\"\nఅని అనుకునేవాడు.\n\n\"నేనేం తెలివితకకువ దద్దము సనుకున్నావా?\nఈ కూలీవాళ్ళను చచ్చినా నమ్మగూడదు.\nకాయలు కో యండ ర్రా అంటే, కోసినన్ని\nకోసి తిన్నన్ని తినేస్తూంటారు. పోనీ, తిన్న\nవాటికి డబ్బుకట్టమంటే మీదిమీదికి వస్తారు.\nఎందుకొచ్చిన బాధ !” అనేవాడు.\n\nఒకనాడు శిలాముఖుడు తోట చుట్టి\nవద్దామని బయలుదేరాడు. తోటమొత్తం\nఎన్ని చెట్లు వున్నాయి? ఏ చెట్టుకు ఎన్ని\nకాయలు గాసినై? రాలిన వెన్ని ? కొమ్మల\nనుంచి వేలాడుతున్నవెన్ని ?——ఈవిధంగా\nఅతడు లెక్కలు వేయసాగాడు.\n\nఅలా తోటలో నడుస్తూపోతున్న శిలా\nముఖుడికి ఒక మామిడికొమ్మమీద కూర్చుని\nశ్రావ్యంగా పాడుతున్న ఒక చిన్న అందాల\nపక్షి కనబడింది. అది పిచ్చికంటే వుంది.\nదాని తోకకు ఇంద్రధనుస్సులో కనబడే\nరంగులన్నీ వున్నయి. ఆ చిన్నారిపక్షి మధు\nరంగా గానం చేస్తూవుంటే, మోళ్లుసయితం\nచిగిర్చేటట్టు ఉంది.\n\nఆ మధురగానం విని శిలా ముఖుడు\nతన్మయుడైపోయాడు. వెనకాలే పోయి ఆ\nచిన్నారిపక్షిని గుప్పిట్లో చిక్కించుకొన్నాడు.\nఐతే, అది గిలగిలా కొట్టుకోలేదు; కోపంతో\nఅతనిని పొడవనూలేదు.\n\n\" శిలాముఖా! నన్ను విడిచిపుచ్చావంటే\nనీకు లాభించే మూడు దివ్యసూక్తులు విని\nపిస్తాను” అని అంది.\n\nపక్షి నోటినుంచి ఈవిధంగా మానవ\nభాషలో మాటలు వినబడేసరికి శిలా\nముఖుడు తత్తరపాటు చెందాడు.\n\n“నిజంగా లాభించే సూక్తులే చెబుతావా?”\nఅని ప్రశ్నించాడు. 'లాభించటం' అంటే\nధనరూపంలోనేగదా అనుకున్నాడతను.\n\n\" అవును! నిజంగా లాభించే సూక్తులే\nచెబుతాను” అన్నది పక్షి.\n\nమారుమాటాడకుండా శి లా ము ఖుడు\nపక్షిని గుప్పెటనుంచి వదిలాడు. అది ఎగిరి\nపోయింది. 'లాభం' అన్నమాట ఎప్పుడైతే,\nచెవిని బడిందో ఆ క్షణమందే అతడికి గల\nకాస్త యింగితమూ ఇగిరిపోయింది.\n\nఆ పక్షి రివ్వుమని ఎగిరిపోయి, సమీపాన\nమామిడికొఝుమీద వాలింది. శిలాముఖుడు\nనోరుతెరుచుకుని ఏమిచెబుతుందా అని\nచెవులురిక్కించి వున్నాడు.\n\n\" ఇదుగో, నేను చెబుతానన్న సూక్తుల్లో\nమొదటిది—లేనిదానికోసం విచారించకు!\"\nఅని అన్నది, పక్షి.\n\n\"ఈమాత్రం నాకు తెలియదా? ఇలాంటి\nనీతులన్నీ చిన్నతనంలోనే చదువుకున్నా.\nనీ పిచ్చి కబుర్లు వినేటందుకు నే మూర్ఖుణ్ణి\nకాను!\" అన్నాడు శిలాముఖుడు, కోపంగా.\n\n\" శిలాముఖా! నిజంగా నువ్వు మూర్ఖు\nడివే. కాకపోతే, అంతసేపు నన్ను గుప్పెట్లో\nవుంచుకునికూడా నా శరీరంలో మణుగు\nబంగారం వున్న సంగతి గ్రహించనేలేక\nపోయావే!\" అన్నది పక్షి.\n\n“మణుగు బంగారమే! ఒక మణుగు!!\nఅయ్యో, నిన్ను వదిలిపెట్టి ఎంత పొరపాటు\nచేశాను ?\" అని విచారించాడు శిలా\nముఖుడు.\n\nఇందుకు పక్షి పకపక నవ్వి, రెక్కలు\nటపటపలాడించింది. \" శిలాముఖా! నువ్వు\nమూర్ఖుడివే. పరమమూర్ఖుడివి. చిన్న పిచ్చి\nకంత వున్న నాలోపల మణుగు బరుపుగల\nబంగారం వున్నదంటే ఎలా నమ్మగలి\nగావు, పిచ్చివాడా ?\" అన్నది పక్షి.\n\nశిలాముఖుడు పళ్ళుకొరికి, గుడ్లు\nఇంతింత చేశాడు. అప్పుడు పక్షి అతనితో\nమళ్ళీ ఇలా అన్నది :\n\n\" ఇక రెండవ సూక్తి విను! యితరులు\nచెప్పింది అంతా నిజమే అనుకోకు!”\n\n'ఇదీ నేను చిన్నతనంలో చదువుకొన్నదే.\nఇందులొ మాత్రం కొత్త యేముంది!'\nఅన్నాడు శిలాముఖుడు గుడ్లురుముతూ.\n\n\" అన్నీ తెలుసుననుకునే తెలివితక్కువ\nదద్దమ్మవు నువ్వు. ఇక మూడోసూక్తి విను :\nగుప్పెట్లో చిక్కిన లక్ష్మిని వదులుకొని, చెట్టు\nకొమ్మలమీద వెతకకేం!” అన్నది పక్షి.\n\nఈమాటకు శిలాముఖుడు తల నేలకు\nకొట్టుకొని, \"అవును నిజంగా నే మూర్ఖుణ్ణి!\"\nఅని ఈసారి వప్పుకొన్నాడు.\n\nఆ సమయంలో తోటమధ్యని ఒక పెద్ద\nగాలి లేచింది. ఎండిన ఆకులనూ అల\nములనూ గిర్రుమని సుడులు తిప్పుతూ,\nప్రతి చెట్టునూ సమీపించింది. ఆ సుడిగాలి\nవేళ్ళతోకూడా బ్రహ్మాండమైన వృక్షాలను\nసైతం నేల కూల్చింది.\n\nభయంతో కళ్లుమూసుకున్నాడు శిలా\nముఖుడు. కళ్ళు తెరిచిచూస్తే ఏముంది? —\nతోటలోని చెట్లన్నీ కూకటివేళ్ళతోసహా పెల్ల\nగింపబడివున్నాయి!! చెట్టుకొమ్మమీది ఆ\nచిన్నారిపక్షి అంతర్థానమైంది. అతను నివ\nసించే పూరిపాక కప్పుకూడా ఎగిరిపోయి\nమొండిగోడలుమాత్రం ఆనవాలున్నయి.\n\n\"లక్ష్మీదేవి సకలైశ్వర్యాలూ యిచ్చింది.\nఐతేనేం? నేను అనుభవించలేదు; యిత\nరుల్ని అనుభవించనీయలేదు. చివ ర కు\nఅంతా నేలపాలైంది. నిజంగా నేను\nమూర్ఖుడినే!\" అనుకొంటూ పరిపరివిధాల\nవిలపించాడు శిలాముఖుడు.",
            "book_page_end": 42
        },
        {
            "title": "అట్టమీది బొమ్మ",
            "book_page_start": 45,
            "pdf_page_start": 45,
            "pdf_page_end": 45,
            "author": "చందమామ బృందం",
            "genre": "చరిత్ర/వివరణ",
            "moral": "లేదు",
            "keywords": [
                "పాండవులు",
                "లాక్షాగృహం",
                "దుర్యోధనుడు",
                "భీమసేనుడు",
                "మహాభారతం"
            ],
            "characters": [
                "పాండవులు",
                "దుర్యోధనుడు",
                "విదురుడు",
                "పురోచనుడు",
                "భీమసేనుడు"
            ],
            "locations": [
                "లాక్షాగృహం",
                "గంగానది"
            ],
            "content": "పాండవులైదుగురనూ ఎలాఐనా హతమార్చాలెనని దుర్యోధనుడు కాంక్షపట్టి\nవున్నాడు. తన పరివారంతో నిరంతరమూ సలహాలుచేస్తూనే వున్నాడు. అనేక\nమైన వ్యూహాలు పన్ని అవన్నీ విఫలములైన తరువాత చివరకు ఒకేఒక అమోఘ\nమైన పుపాయం పన్నాడు. అదేమిటి అంటే :\n\nకనకుడు అనే గొప్ప శిల్పిని రప్పించి, అందమైన ఒక లక్కయింటిని\nసృష్టించాడు. 'మీ అన్నదమ్ములందరూ ఈ ఇంట్లో ఉండండి' అని ధృత\nరాష్ట్రునిచేత పాండవులకు హితవు చెప్పించాడు. ఆ ప్రకారం వచ్చి, పాండ\nవులు లక్షయింటిలో మసులుతూవుండగా చూచి, ఒక రోజున ఆ యింటికి నిప్పు\nముట్టించుమని ' పురోచను 'డనే ఆంతరంగికునితో యేర్పాటు చేసివుంచాడు.\n\nఐతే — పాండవపక్షపాతి ఐన విదురునివలన భీమసేనుడు ముందుగానే\nఈ యేర్పాటు తెలుసుకొన్నాడు. పురోచనుడు లాక్షాగృహాన్ని దహనంచేయ\nబోయే సమయంకూడా తెలుసుకొన్నాడు.\n\nఈ పరిస్థితులన్నీ గ్రహించి, అంతకుముందుగానే తవ్వి ఉంచిన ఒక\nరహస్యసొంరంగంద్వారా భీముడు గాఢనిద్రలో వున్న తన తల్లి కుంతీదేవినీ,\nసోదరులనందరనూ ఎత్తుకుతీసుకుపోయి గంగానది ఒడ్డుకు చేర్చాడు. విదురుని\nఏర్పాటుప్రకారం అక్కడ ఆ సమయాన సిద్ధంగా వున్న ఒక పడవ పాండవు\nలనూ కుంతీదేవినీ ఎక్కించుకుపోయి, సురక్షితమైన ఒక ప్రదేశమందు\nదిగబెట్టింది. తరువాత భీమసేనుడు మరలివచ్చి, పురోచకునికంటె ముందుగా\nతనే లక్కయింటికి నిప్పుముట్టించివేశాడు. చిటిక సేపటిలో లాక్షాగృహం\nపురోచకుడితోసహా భస్మీపటలమై వూరుకొన్నది.\n\nతెల్లవారగానే అక్కడ బూడిదమాత్రమే కనబడింది. పాండవులందరూ\nచచ్చివుంటారని దుర్యోధనాదులు సంతోషించారు. ఈ ఘోరవార్త విని భీష్మా\nదులు దుఃఖించారు. అందరితోపాటు విదురుడున్నూ దుఃఖం నటించాడు.\nపురోహితులను రప్పించి చచ్చారనుకొన్న పాండవులకు, కౌరవులు ఉత్తర\nక్రియలు జరిపించారు. ధృతరాష్ట్రుడుకూడా పాండవులకు తిలోదకాలు\nవదిలాడు. దగ్ధమైన లక్కయింట్నిగురించి తనప్రజ్ఞ తలుచుకొని దుర్యో\nధనుడు పొంగిపోయాడు.",
            "book_page_end": 45
        },
        {
            "title": "కల్లముట్టడి",
            "book_page_start": 44,
            "pdf_page_start": 46,
            "pdf_page_end": 50,
            "author": "పాలంకి వెంకటరామచంద్రమూ ర్తి",
            "genre": "చరిత్ర",
            "moral": "ఎంతటి ప్రతికూల పరిస్థితుల్లోనైనా ఇచ్చిన మాట నిలబెట్టుకోవడం, ఆత్మాభిమానం చూపించడం గొప్ప రాజ లక్షణాలు.",
            "keywords": [
                "రత్నరాణా",
                "బూందీకోట",
                "కల్లముట్టడి",
                "లాలాజీ",
                "ప్రతిజ్ఞ"
            ],
            "characters": [
                "రత్నరాణా (మీవార్ రాజు)",
                "సురాజమల్లు (బూందీ ప్రభువు)",
                "లాలాజీ",
                "ముఖ్యమంత్రి"
            ],
            "locations": [
                "చిత్తూరు",
                "బూందీకోట",
                "రాజపుత్రస్థానం"
            ],
            "content": "పూర్వకాలమందు రాజపుత్రస్థానంలో తన మాటలు చెప్పగానే, తోక తొక్కిన\nఅనేకమైన చిన్నచిన్న సంస్థానాలు ఉండేవి. తాచులాగా లేచాడు సురాజమల్లు.\nఅటువంటివాటిలోదే ' మీవార్ ' సంస్థానం.\nమీవార్కు ముఖ్యపట్టణం చిత్తూరు.\n\nమీవార్ను పాలించే రాజులు 'రాణాలు.'\nఅటువంటివారిలో ఒకడు 'రత్నరాణా.'\nరత్నరాణాకు తన పదవితో తృప్తి\nకలగలేదు. ఇరుగుపొరుగు రాజుల\nనందరినీ వశంచేసుకోవాలనీ, వాళ్ళవద్ద\nకప్పం వసూలుచేసి చక్రవర్తి ననిపించు\nకోవాలనీ బుద్ధిపుట్టింది. పుట్టగానే, 'మీరంతా\nవచ్చి నాకు పాదాక్రాంతులై, కాన్కలు\nచెల్లించి వెళ్లండి' అంటూ వారందరకూ\nరాయబారాలు పంపించాడు.\n\nచిత్తూరుకు అరవైమైళ్ళలో ' బూందీ\nకోట' అనే ఒక కోట వుంది. బూందీ సంస్థాన\nప్రభువు సురాజమల్లుడు చాలా పరాక్రమ\nశాలి. చిత్తూరునుండి వచ్చిన రాయబారి\nరాయబారి హడలిపోయాడు. వెనుకకు\nతిరిగిచూడకుండా, తిరుగుదారిపట్టి పోయి,\nజరిగినదంతా పూసగుచ్చినట్టు రాణాకు\nమనవిచేశాడు.\n\nరాణా మండిపడ్డాడు. బూందీకోటపైకి\nదాడివెళ్లటానికి సైన్యాలను సిద్ధం చేయ\nవలిసిందని ఆజ్ఞాపించాడు.\n\n' బూందీ ప్రభువు చాలా బలవంతుడు.\nఅతని సైన్యంలోని ప్రతి రాజపుత్రుడూ\nగొప్ప పౌరుషవంతుడు. అటువంటివానితో\nకయ్యం పెట్టుకోవటం పనికిరాదు' అని\nఅనేకవిధాల రాణాకు చెప్పిచూచారు\nసంస్థానంలో మంత్రులూ, సేనాధిపతులూ\nకూడా. కాని, ఎవ్వరిమాటా రాణాకు చెవి\nకెక్కలేదు. అందరి సలహాలనూ తో సి\nపుచ్చి, సైన్యాన్ని వెంటబెట్టుకపోయి బూందీ\n\nకోటను రాణా వెంటనే ముట్టడించాడు.\nరత్నరాణా కొలువులో లాలాజీఅనే పేరుగల\nరాజపుత్రుడున్నాడు. అతను బూందీకోటలో\nపుట్టినవాడే. బూందీప్రభువైన సు రాజ\nమల్లునితో అతనికి చుట్టరికంకూడా వున్నది.\nఐతే— ఏదో ఒక సందర్భంలో మాట\nపట్టింపు రావటంవల్ల లాలాజీ, కొంతమంది\nసైనికులను తన వెంటబెట్టుకొని, బూందీ\nపట్టణం వదలిపోయి, రాణాకొలువులో\nకుదురుకొన్నాడు.\n\nరాణా బూందీకోటను ముట్టడించటానికి\nవెళ్ళినప్పుడు లాలాజీ చిత్తూరులో లేడు.\nఏమంటే — \" సైనికులతోసహా ఫలానా\nగ్రామానికి పోయి పన్ను వసూలుచేసుకు\nరావలిసింది\" అని రాణాయే అతనిని\nఎక్కడికో పంపాడు.\n\nతనకు ఇట్టే వశమైపోతుందికదా బూందీ\nకోట అని అనుకొన్నాడు రాణా. కాని,\nబూందీప్రభువు ఐన సురాజమల్లుడు బల\nవంతుడు. పైగా చతురుడు. ఫలానా రాణా\nతనపైకి దండెత్తివస్తున్నాడనే వార్త తెలిసీ\nతెలియటంతోనే చకచక మంటూ గొప్ప\nఏర్పాట్లు కొన్ని చేశాడు. ఒక సంవత్సరం\nపాటు రాజకుటుంబానికి పరివారానికి\nసరిపడ్డ భోజనసామగ్రితో కోట నింపేసి,\nతలుపులు మూయించివేశాడు. రత్నరాణా\nసేనలతోసహా కోటబయట విడిసి, ఇదంతా\nచూడగా ఏమీ చేయలేక ఆలోచ న లో\nపడ్డాడు. ఎత్తయిన కోటగోడలు, లోతైన\nకందకాలూ దాటిపోదామా అం టే ఎంత\nమాత్రమూ వశం కాలేదు.\n\nఇలా వుండగా, కోటపైనుండి బాణాలూ,\nబండరాళ్ళూ, వేడి వేడి చమురుధారలూ\nవచ్చిపడటంతో కిందనున్న సైనికులు\nనాశనం కాజొచ్చారు.\n\nఈస్థితిలో రాణా 'బూందీకోట వశం\nకావాలి, అప్పుడునేను భోజనం చేయాలి !'\nఅంటూ ప్రతిజ్ఞకూడా పూనాడు.\n\nప్రతిజ్ఞ పూనినంతమాత్రాన కోట వశ\nమవుతుందా ? పరిస్థితిలో మార్పు ఏమీ కన\nబడలేదు. కోట అతనికి వశంకాలేదు. రాణా\nభోజనం చేయలేదు.\n\nమంత్రులూ, ముఖ్యోద్యోగులూ కలిసి\nఎన్నోవిధాల రాణాను భోజనం చేయమని\nకోరారు. ఎంత బతిమాలినా అతను పట్టు\nవిడవలేదు. రాణా అలానే భీష్మించుకు\nకూర్చున్నాడు.\n\nరోజులు గడచినకొద్దీ రాణాకు శరీరంలో\nనీరసం ఎక్కువగుతూవచ్చింది. చివరకు,\nరాజ్యంలో ప్రతివారికీ, ' మా రాణాకు ఎలా\nనచ్చజెప్పటం ? ఆయనను ఎలా బతికించు\nకోవటం?' అనే అత్రత పట్టుకుంది. ఈ\nస్థితిలో, ముఖ్యమంత్రికి ఒకానొక ఆలోచన\nతట్టింది. \"ప్రభూ! తాము మాట\nతప్పని మానధనులని లోకానికి తెలుసు. ఈ\nసందర్భంలోనైనా మీరు ఇప్పుడు మాట\nతప్పిపోనక్కరలేదు. అందుకు ఒక పని\nచేదాం : ఏమిటీ అంటే— మనం తక్షణమే\nమన చిత్తూరునగరానికి మరలిపోవటం,\nఇటువంటిదే అక్కడ ఒక కోట కట్టించి,\nదానికి 'బూందీకోట' అని పేరుపెట్టడం,\nదానిని ముట్టడించి వశంచేసుకోవటం!\nఇలాచేస్తే దేవరప్రతిజ్ఞ భంగంకాకుండా\nవుంటుందని నా పుద్దేశం\" అన్నాడు.\n\nఈ పుపాయం రాణామనసుకు బాగా\nనచ్చింది. మారుఆలోచన లేకుండా, సైన్యా\nలను తిరుగుదారి పట్టమని ఆజ్ఞయిచ్చాడు.\n\nఅందరూ చిత్తూరునగరం చేరుకొన్నారు.\nముఖ్యమంత్రి సలహాప్రకారం ఒక చిన్న\nకోట కట్టారు. దాని సింహద్వారంపైన\n'బూందీకోట' అని అక్షరాలు చెక్కించారు,\nరాత్రికి ఆగి, తెల్లవారగానే మంత్రి ' కోట\nముట్టడించండి! వశంచేసుకోండి !!' అని\nహెచ్చించాడు.\n\nఆరాత్రికే లాలాజీ, వెళ్లిన పని పూర్తి\nచేసుకొని, తన పరివారంతోనూ సైన్యం\n\nతోనూ చిత్తూరుకు తిరిగివచ్చాడు. వచ్చేసరి\nకల్లా అక్షడ కనబడుతూవున్న చిన్నకోటను\nచూచి ' ఇదియేమిటి ?' అని అడిగాడు.\nసంగతిసందర్భాలు విని, 'ఏడిచినటే వుంది\nరాణా పాలన!' అనేశాడు.\n\nతెల్లవారగానే రాణా సేనాధిపతి, నాలుగు\nఏనుగులనూ, పాతిక గుర్రాలనూ, కొద్దిగా\nసైన్యాన్ని తీసుకొని సకలు బూందీకోటకు\nవెళ్లాడు. కోటను ముట్టడించినట్టు నటించి,\nఅట్టహాసంగా \" కందకాలు దాటండి ! కోట\nగోడలు ఎక్కండి !!” అంటూ, పెద్దకేకలతో\nకోలాహలం చేయసాగారు.\n\nమితిమీరిన ఉత్సాహంతో సైనికులు\n“రాజాధిరాజుకూ జై ! రత్నరాణాకూ జై!!\"\nఅని జేజేలుకొట్టి, కోటగోడలు ఎక్క\nటానికి ప్రారంభించారు.\n\nకాని తలవని తలంపుగా, పైనుంచి\nబాణాలువచ్చి తగిలి, ఎక్కడి వాళ్లక్కడనే\nకందకంలో పడిపోతూవచ్చారు.\n\n'ఏమిటిది? లోపలున్నదెవరు? \"కల్ల\nముట్టడి ” అని తలిచి మనం దాడిసాగిస్తూ\nపుంటే, నిజంగానే ఇంతమంది జనాన్ని\nచంపేశారే ఎవళ్ళో ఒక్కమాటుగా ?'-\nఅంటూ ఈవిధంగా ఆశ్చర్యపోయాడు\nరాణా సేనాధిపతి.\n\n\"తెరవండి తలుపులు! లోపల ప్రవే\nశించండి !!” అని ఆజ్ఞాపించాడు.\n\nఆజ్ఞాపించాడే కాని, పాషాణాలవంటి ఆ\nకోటతలుపులు తెరవడం అంటే మాటలా ?\nఎవళ్లవల్ల నపుతుంది ?\n\nచచ్చిచెడి, ఎలాగో సాధ్యంచేసుకొని,\nరాణాసైనికులు- కోటతలుపులు తెరిచారు.\nతలుపులు తెరిచినా, లోపల చొరబడటానికి\nఎంతమాత్రమూ వీలుకాలేదు. ఏమంటే:\nఒక వందమంది సైనికులతో లాలాజీ\nద్వారంవద్ద అడ్డు నిల్చుని వారిని అటకా\nయిస్తూవున్నాడు. లాలాజీని చూడటంతోనే\nరాణా సైన్యాధిపతి మండిపడి, 'ఏమోయి\nవీరుడా! ' కోరి మరణం తెచ్చుకొంటావా ? '\nఅని హెచ్చరించాడు, ఉరుముతూ.\n\n'చావుఅంటే భయపడే రాణావారి\nసేనాధిపతులకే ఆ భయం. మాకుకాదు!'\nఅన్నాడు లాలాజీ, ధీమాగా. ' బూందీకోట\nవశంచేసుకోలేక, చేతకాని దద్దమ్మలలాగా\nతిరిగివచ్చి ఇక్కడ సిద్ధమయ్యారా, పిరికి\nపందలు !! రోషం, పంతం ఉంటే పోయి\nఆ కోటను వశంచేసుకోవాలి. ఇదేంపని?'\nఅనేసరికి అంతా నిశ్చేష్టులయ్యారు.\n\n'ఇంతకూ నే నెవడినో తెలుసా?\nబూందీవంశస్థుణ్ణి ! కలలో అయినా బూందీ\nకోటకు ఇటువంటి అవమానం జరిగిందంటే\nనేవప్పను. అందుకే, ఈకోట ప్రవేశించాను.\nదీనిని కాపాడటానికి నిశ్చయించుకొన్నాను.\nరండి, ఎవడు వస్తాడొ ! బూందీవంశస్థు\nలంటే ఎలాంటివాళ్లో ప్రతాపం చూపిస్తా! \"\nఅని అంటూ, తొడ చరచి మీసం దువ్వాడు.\n\nలాలాజీ సేనలకీ, మీవారేసేనలకీ మధ్యని\nగొప్పయుద్ధం జరిగింది.\n\nలాలాజీ సైనికులు కొద్దిమందే ఐనా, అతి\nపౌరుషంతో పోరాడి, మీవార్ సైనికులను\nఎంతోమందిని అవలీలగా వీరస్వర్గానికి\nసాగనంపారు.\n\n'కోట వశమైంది' అనే వార్త తెలియ\nగానే ముద్దనోట్లో పెట్టుకుందాము అని విస్తరి\nముందు కూర్చున్న రత్నరాణా, ఇప్పుడీవార్త\nతెలియగానే తన అవివేకానికి తన నే\nనిందించుకొన్నాడు.\n\n\"కల్లముట్టడి \"లోనైనా బూందీకోటకు\nఅవమానం కల గటమనేది సహించని\nలాలాజీ అభిమానాన్ని రాణా ఎంతగానో\nమెచ్చుకున్నాడు.\n\nపైగా, బూందీవంశస్థులతో మరెన్నడూ\nకయ్యానికి కాలు దువ్వకూడదు అని\nఆనాడే నిశ్చయం చేసుకున్నాడు.",
            "book_page_end": 48
        },
        {
            "title": "విలువ లేని పుణ్యం",
            "book_page_start": 50,
            "pdf_page_start": 52,
            "pdf_page_end": 57,
            "author": "వి. లక్ష్మీపతి",
            "genre": "నీతికథ",
            "moral": "చేసే పని గొప్పదైనా, చిన్నదైనా నిస్వార్థంగా చేసిన పుణ్యం అత్యంత విలువైనది.",
            "keywords": [
                "భగవానులు",
                "సన్యాసి",
                "పుణ్యం",
                "త్యాగం",
                "నిస్వార్థం"
            ],
            "characters": [
                "భగవానులు (పేదవాడు)",
                "భగవానుల భార్య",
                "సన్యాసి",
                "వృద్ధుడు"
            ],
            "locations": [
                "కైలాసపురం",
                "అరణ్యం",
                "మర్రిచెట్టు"
            ],
            "content": "భగవానులు కడుపేద. కూలీనాలీ చేసుకొని\nజీవనం గడిపేవాడు. సంసారం చూడబోతే\nపెద్దది. దోసతోటలాగా బోలెడంతమంది\nపిల్లలు.\n\nతగిన రాబడి లేక, పిల్లా జెల్లతో సంసారం\nఈదుకురావటం భగవాన్లుకు ఒక గడ్డు\nసమస్య ఐపోయింది. ఒక్కొక్కప్పుడు\nతిండికి లేక, వారు పస్తులుకూడా పడుకో\nవలసివచ్పేది.\n\nఇటువంటి స్థితిలో ' ఎలారా దేవుడా!'\nఅంటూ దంపతులు రాత్రింబగళ్ళు\nచింతిస్తూ ఉండేవాళ్ళు.\n\nఇలా వుండగా…\nకైలాసపురానికి ఒకప్పుడు ఒక సన్యాసి\nవచ్చాడు. ఈ సన్యాసి ఒక చిత్రమైనవాడు.\nపుణ్యంచేసుకొన్న మానవులుంటే వారు\nచేసిన పుణ్యకార్యాలకు విలువ కట్టి, వాటికి\nతగిన ధనం ఇస్తాడు.\n\nఈ విధంగా అనేకమంది పుణ్యాత్ములు\nసన్యాసివద్దకు రావటం, వారు చేసిన పుణ్యా\nలను తక్కెడలో వేసి తూచి, తగిన బహు\nమతులను సన్యాసి ధనరూపంగా ఇవ్వటం,\nజరుగుతూపచ్చింది. ఎంతోమంది పుణ్య\nజనులు సన్యాసి వద్దకు వచ్చి బహుమతులు\nపొందుతూపున్నారనే సంగతి నిమిషంలో\nఊరంతా పాకిపోయింది.\n\nఈ వార్త భగవానులు భార్యకుకూడా\nతెలిసింది. తెలిసిన క్షణంనుంచీ ఆమె\nఊరుకోక, భర్తను వేపుకొని తినసాగింది.\n\n\"కాసుకు గతిలేని గర్భదరిద్రుల\nమైతిమే మనం. ఏమైనా దానాలు చేసి\nవున్నామా, ధర్మాలు చేసివున్నామా? పేద\nవాళ్ళేమిట్, పుణ్యం చేయగలగడమేమిటి?\nఏ పనిచేసినా ధనవంతులవల్ల నవుతుంది.\nగాని...” అంటూ ఒకవిధమైన నిస్పృహతో\nమాట్లాడసాగాడు భగవానులు.\n\n\" అలా కాదు. పుట్టిందిమొదలు ఇప్పటి\nవరకూ ఒక్కటైనా ——ఏపాటి చిన్నదైనా —\nపుణ్యకార్యం చేయకుండా వుంటారా,\nవిడ్డూరం! కాస్తంత జ్ఞాపకంచేసుకోండి.\nమన ఇరుగుపొరుగులంతా పోయి, వాళ్ళ\nపుణ్యకార్యాలను అమ్మే స్ వందలకొద్ది\nరూపాయిలు మూటకట్టి తెచ్చుకొంటున్నారు.\nమీరూ పోయిరండి. పిల్లలూ మనం బతికి\nపోతాం\" అని పట్టుపట్టింది, అతని భార్య.\n\nఇంట్లో భార్యపోరు పడలేక, ఒక రోజున\nదారిబత్తెం తీసుకుని భగవానులు కైలాస\nపురానికి బయలుదేరాడు.\n\nఅడవులు దాటి, కొండలు దాటి మజి\nలీలు చేసుకొంటూ పోతున్నాడు.\n\nదారిలో — చాలామంది జనం వాళ్ళు\nవాళ్ళు చేసిన పుణ్యకార్యాలను జ్ఞాపకానికి\nతెచ్చుకొంటూ, 'నాకింత వస్తుందంటే\nనాకింత వస్తుం'దని అంచనాలు కట్టు\nకొంటూ పోతున్నారు. అందులో కొంత\nమంది పల్లకీలలోనూ, కొంతమంది గుర్రాల\nమీదా, కొంతమంది మామూలు ఎద్దుల\nబండ్లలోనూ వెళుతున్నారు.\n\nఇవన్నీ వినగా వినగా, భగవానులకు\nకూడా కుతూహలం కలిగింది. తను చేసిన\nఏపాటి చిన్న పుణ్యమైనా, ఏ మూలైనా\nఉన్నదా అని తీవ్రంగా ఆలోచింపసాగాడు.\n\n'అయ్యో, తీరా మనం ఆ సన్యాసివద్దకు\nపోయి, సమాధానం చెప్పలేక తెల్లముఖం\nవేసుకుని తిరిగిరావలసివస్తుందేమో!' అని\nఅతను ఎన్నోసారులు నిస్పృహచెందాడు.\nఐనా, పట్టుదల వదలలేదు, ప్రయాణం\nమానలేదు.\n\nఅరణ్యం చివరకు వచ్చేశారు ప్రయాణ\nకులు. ఒకచోట ఒక బ్రహ్మాండమైన మర్రి\nచెట్టు కనిపించింది. దానిని చూడగానే\nభగవాన్లకు ఎదో జ్ఞాపకంవచ్చినట్టయింది.\n\nఅతని ముఖం వికసించిండి. అలా విక\nసించటానికి గల కారణంవుంది. అది\nయేమిటి అంటే:\n\nకొన్ని సంవత్సరాలకిందట, ఒక రోజున\nఈ అడవిలోనుంచే భగవానులు ప్రయాణం\nచేయవలసి వచ్చింది. సరీగా ఈ మర్రి\nచెట్టుక్రిందనే విశ్రాంతి తీసుకోవటానికని\nకూర్చున్నాడు. అప్పుడుకూడా అతను\nకైలాసపురానికే పోబోతున్నాడు. ఆనాడూ\nభగవానులు పేదవాడే.\n\nభగవానులు బయల్దేరేముందు అతని\nభార్య ఎక్కడా కాస్త పిండి బదులు తెచ్చి,\nదారిలోకి తినుబండారాలు చేసిపెట్టింది.\nభార్య తన కిచ్చిన ఆ మూట చేతపుచ్చుకొని\nపోయిపోయి, ఈ మర్రిచెట్టు చేరుకొన్నాడు.\nప్రయాణంచేసి చేసి అలసిపోవటంచేత\nమంచి ఆకలి వేసింది, దాహమూ వేసింది.\nఅందుచేత అతను, భార్య కట్టియిచ్చిన\nమూట మెల్లగా విప్పి, అందులో పదార్థాలు\nఇక తిందామని సిద్ధపడ్డాడు.\n\nఅంతలోనే \" నాయనా! మూడురోజు\nలయింది. ముద్ద కళ్లజూచి, ఒక్క కబళం\nవెయ్యి నా తండ్రీ !!” అంటూ ఒక దీనా\nలాపన వినిపించింది.\n\nఇదేమిటా అని భగవానులు తిరిగిచూచే\nసరికి, ఒక శతవృద్ధు అతనియెదుట కని\nపంచాడు. భగవానులుకు హృదయం తల్ల\nడిల్లిపోయింది. ఆ ముసలివాడు పాపం,\nఊదితే ఎగిరిపోయేటట్టు వున్నాడు.\n\nనిమిషమైనా జాగుచేయక, భగవానులు\nలేచి, అ వృద్ధుణ్ణి చేతులుపట్టి తీసుకపోయి,\nచెట్టుకింద తన స్థానంలో కూర్చోబెట్టాడు.\nతను తిందామని సిద్ధంగా పెట్టుకొన్న తిను\nబండారాలు అన్నీ తినమని ఆతనికిచ్చాడు.\n\nముసలివాడు సంకోచించాడు. భగవా\nనులు బలవంతంచేశాడు. చివరకెలా ఐతే\nనేం, వృద్ధుడు తినటం ప్రారంభించాడు.\nసగం తిన్నాక వృద్ధుడు తృప్తితో లేచి, భగ\nవానుల్ని అనేకవిధాల దీవించి, తనదారిని\nతను వెళ్ళిపోయాడు.\n\nఇప్పుడు ఈ మర్రిచెట్టు చూడగా నే\nఆనాటి ఈ సంఘటన చటుక్కున జ్ఞాపకం\nవచ్చింది. భగవానులుకి. అతని ముఖం\nవికసించటానికి ఇదే కారణం.\n\nఈపాటి దైనా ఒక చిన్ని సుకృతం గుర్తు\nవచ్చినందుకు భగవానులు పొంగిపోయాడు.\nఅతనికిప్పుడు మనస్సులో కొంచెం నిబ్బరం\nకూడా కలిగింది,\n\nఈ మనోధైర్యంతో అతను మరికొంచెం\nగబగబ కాలు సాగించి, చివరకు కైలాస\nపురం చేరుకొన్నాడు.\n\nఅక్కడ——\nసన్యాసి బసచేసివున్న మకాంలో జనం\nపట్టకుండా వున్నారు. సన్యాసిక్ ఎదుట\nఒక కాటా తగిలించివుంది. అందులో\nపుణ్యంచేసుకున్న వాళ్ళు ఒక్కొక్కళ్ళే వచ్చి\nఒక సిబ్బెలో కూర్చుంటారు. రెండవ\nసిబ్బెలో సన్యాసి ధనం కుమ్మరిస్తూ\nవుంటాడు. ఎవళ్ళు చేసుకున్న పుణ్యం\nకొద్దీ వాళ్ళకుతగిన ధనం దొరుకుతూవుంది.\n\nఆ ధనం మూటకట్టుకొని, పనీ తిరగానే\nఒక్కొక్కళ్లు యిళ్ళకు పోతున్నారు.\n\nఆ పుణ్యాత్ములైనటువంటి ఒక్కొక్క\nళ్లను చూస్తూవుంటే భగవానులకు బిడియం\nవేసింది. తనుచేసిన ఆ స్వల్పకార్యాన్ని,\nసన్యాసి ఎదట గొప్పగా ఎలా చెప్పుకోవటమా\nఅని దిగులుపట్టుకొన్నది. ఇంతా చేసి, అది\nఒక పుణ్యకార్యంకింద లెక్కకు రాకపోయి\nనట్టయితే తనపని సిగ్గుచేటు ఐపోతుందే\nఅని సంశయిస్తూ అతను వెనక్కు వెనక్కు\nతగ్గుతూ వచ్చాడు. శంకతో ఒకమూల\nఒదిగి కూర్చున్నాడు.\n\nఅని ధైర్యంచెప్పి అతనిని ప్రోత్సహించాడు.\nఅప్పుడు సన్యాసి అనుమతిప్రకారం అతడు\nకాటాలో కూర్చున్నాడు. \"నీవుచేసిన పుణ్యం\nఏమిటి?'అని ప్రశ్నించాడు సన్యాసి. భగవా\nనులు తనకు జ్ఞాపకంవచ్చిన సంగతి వెల్ల\nడించేసరికి అక్కడ కూడివున్న జనులంతా\nపకపక నవ్వారు.\n\nసన్యాసి ఆ జనాన్ని మందలించి, కాటా\nరెండవ సిబ్బెలో యధాప్రకారం ధనం\nవేయనారంభించాడు. వేశాడు. ఎంతో ధనం\nసిబ్బెలో వేశాడు. సుమారు బస్తాయెత్తు\nతూగే నాణాలు పోశాడు. భగవానులు\nకూర్చున్న సిబ్బె లేవలేదు. అలా మరికొన్ని\nబస్తాల నాణాలు పోశాడు. ఉహు. భగవా\nనులు కూర్చున్న సిబ్బె కొంచెంకూడా\nకదలనేలేదు!\n\nఇదిచూచి సన్యాసి నివ్వెరపోయాడు.\nజనమంతా ఆశ్చర్యపడ్డారు. భగవానులకు\nఇదేమీ అర్థంకాలేదు.\n\nసన్యాసివద్ద ధనరాసులు తరిగిపోయినై.\nఅతడు వినయపూర్వకంగా భగవానులకు\nసమస్కరించి, \"మహానుభావా ! నీవు చేసు\nకొన్న పుణ్యం చాలాగొప్పది. విలువలేనిది.\nఆ పుణ్యానికి సరిపడే ధనం ఇచ్చే సమర్థత\nనాకులేదు. నన్ను మన్నించి, నావద్ద మిగిలి\nవున్న ధనమంతా పుచ్చుకొని, తృప్తిపడ\nవలిసింది \" అని ప్రార్థించాడు.\n\nఈమాటలు వినగానే భగవాన్లు గభీమని\nకాటానుండి లేచాడు. \"యతీశ్వరా !—\nనిజంగా నేనుచేసిన పుణ్యం అంత గొప్పదా?\nఅంత విలువకట్టటానికి వీలులేనిదా ? ఐతే,\nనా సుకృతాన్ని నేను తుచ్ఛమైన నాణా\nలకు అమ్ముకోను. ఎంతమాత్రమూ నేను\nఅమ్ముకోను. నీ ధనం నీదగ్గరనే పెట్టుకో.\nదానిని, పుణ్యం అమ్ముకొనే మరెవ్వరికోస\nమైనా కర్చుపెట్టుకో\" అంటూ మరలి\nపోయాడు.\n\nఅక్కడ వున్న శ్రీమంతులు, పుణ్యా\nత్ములు మొదలైన వేలాది జనమంతా భగ\nవానులు చేష్టకు ముక్కు మీద వేలేసు\nకొన్నారు. పుణ్యాలు కొనటానికనివచ్చిన\nసన్యాసి ఆశ్చర్యానికి మేరలేకపోయింది.\nఅప్పుడు ఆయన భగవానుల్ని పిలిచి,\n\"భగవాన్! నీవు పుణ్యశీలుడవే కాదు.\nమహా త్యాగివి. ఇప్పుడీ సాటిలేని త్యాగం\nచేయటంవల్ల నీవు చేసికొన్న సుకృతం\nద్విగుకృతమయింది. నీవు నావద్ద ప్రతి\nఫలం తీసుకోకపోయినప్పటికీ, ఎప్పుడో\nఎక్కడో ఏ రూపంగానో నీ సుకృతాలకు\nతగిన ఫలం పొందేతీరాలి. ఇది దైవ\nనిర్ణయం!\" అనిచెప్పి, ఆ క్షణమందే ఆ\nచోటునుండి మాయమయ్యాడు.\n\nమరికొద్ది రోజులకల్లా భగవానులు\nఇంటికి చేరుకొన్నాడు. చెరుకొనేసరికి అతని\nభార్య సకల ఐశ్వర్యాలతోనూ తుల\nతూగుతూ, ఆనవాలు పట్టటానికైనా వీలు\nలేకుండా వుంది!\n\nఅకస్మికమైన ఈ గొప్ప మార్పునకు\nకారణమేమిటా అని విచారించగా, భగవా\nనులు పెదతండ్రికి సంతతి లేక, తన ఆస్తి\nఅంతా పుట్టు పేద ఐన భగవానులకు\nవ్రాసి యిచ్చాడని తేలింది.",
            "book_page_end": 55
        },
        {
            "title": "బదులు చెప్పు",
            "book_page_start": 51,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "క్విజ్",
            "moral": "లేదు",
            "keywords": [
                "క్విజ్",
                "విజ్ఞానం",
                "గొప్పగోడ",
                "రాజభవనం",
                "కనిపెట్టినవారు"
            ],
            "characters": [],
            "locations": [],
            "content": "1. ప్రపంచంలో పెద్దగోడ ఎక్కడ ?\nహిందూదేశం\nವನ್\nరష్యా\n2. ప్రపంచంలోకెల్లా గొప్పదైన రాజ\nభవనం ఎక్కడ వున్నది?\nరోమ్\nమాస్కో\nఅండస్\n3. ఎక్కువ అడవులు ఎక్కడున్నై?\nబెంగాల్\nమధ్యప్రదేశ్\nఅస్సాం\n4. 'ఆముక్తమాల్యద'ను రచించిన\nకవి ఎవరు?\nపెద్దన\nభట్టు\nరాయలు\n5. టైప్స్టింగు మిషన్ మొదట\nకనిపెట్టింది ఎవరు ?\nఫరాడే\nషోల్స్\n6. దుర్భిణీయంత్రం కనిపెట్టినదెవరు ?\nగెలీలియో\nఅడినన్\nవాట్టి",
            "book_page_end": 51
        },
        {
            "title": "దూరపు కొండలు",
            "book_page_start": 51,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "వైజ్ఞానిక విశేషం",
            "moral": "లేదు",
            "keywords": [
                "కొండలు",
                "రంగు",
                "నీలిరంగు",
                "సూర్యకిరణాలు",
                "గాలి"
            ],
            "characters": [],
            "locations": [],
            "content": "దగ్గరగా వుండే కొండలకూ దూరాన\nవుండే కొండలకూ, మనకు కనపడటంలో\nఎంతో తేడా ఉంది.\n\nదగ్గరగా వుండె కొండలు రాళ్ళూ\nరప్పలతో, చెట్టూ చేమలతో నిండి, నిజ\nమైన రంగులో మనకు కనబడతై\nదూరాన వుండే కొండలు అలా కాదు.\nనీలిరంగుగా కనిపిస్తాయి. ఎందుచేత ?\n\nఇదే చిత్రం.\nఅలా మనకు నీలి\nరంగుగా కనబడేది నిజంగా కొండకు\nగల రంగు కానేకాదు. అది గాలికి గల\nరంగు. గాలిలో సూర్యుని కిరణాలు\nప్రసరిస్తూవుంటాయి. సూర్యకిరణాలు\nఅనేకమైన రంగులు కలిగివుంటాయని\nఅందరకూ తెలుసు. సూర్యకిరణాలు\nప్రసరించటంవల్ల గాలి నీలిరంగుగా\nకనిపించటంలో ఆశ్చర్యంలేదు.\n\nరంగుపొరలు కలిగిన ఏ వస్తువు\nనైనా కళ్లయెదుట పెట్టుకుని కొండలను\nచూస్తే కొండలు ఆ రంగులతోనే కని\nపించటం సహజం. అలానే, గాలిలో\nపుండే లేతనీలిరంగు కిరణాలపల్ల\nదూరపుకొండలు మనకు ఆదెరంగుతో\nకనపడతాయి.",
            "book_page_end": 51
        },
        {
            "title": "తేనెటీగలు ఎందుకు కుట్టుతాయి ?",
            "book_page_start": 56,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "వైజ్ఞానిక విశేషం",
            "moral": "ఆత్మరక్షణ కోసం మాత్రమే జీవులు తమ ఆయుధాలను ఉపయోగిస్తాయి.",
            "keywords": [
                "తేనెటీగ",
                "కొండి",
                "విషపదార్థం",
                "ఆత్మరక్షణ",
                "కీటకం"
            ],
            "characters": [],
            "locations": [],
            "content": "తేనెటీగలు కొండితో కుట్టినప్పుడు మనకు చాలా బాధ కలుగుతుంది. తేనెటీగ\nకొండి అంటే ఒక సన్నని పదునైన ముల్లువంటి గొట్టం. కుట్టినప్పుడు తేనెటీగ\nదీనిలోనించి ఒకచుక్క విషపదార్థం పదులుతుంది.\n\nపాటకపు తేనెటీగలు — అంటే తుట్టెలో పనిచేసేటటువంటి తేనెటీగలు\nమాత్రమే కుట్టుతాయి. కందిరీగల విషయంలో కూడా ఇదే చెప్పవచ్చు.\n\nసాధారణంగా తేనెటీగలు కాని కందిరీగలుగాని ఒక్కసారి మాత్రమే కుట్ట\nగలవు, ఎందువల్లనంటే, ములుకులాగా ఉన్నందున దాని కొండి కుట్టి త్వరగా\nబయటకు తీయటానికి వీలుపడదు.\nబయటకు తీసికొనకముందే, కుట్టబడిన\nమనిషి ఉలిక్కిపడి చేతితో ఆ పురు\nగును దూరంగా కొట్టివేస్తాడు.\n\nఇందుపల్ల, కొండి బయటకు లాక్కో\nవటానికి దానికి వ్యవధి ఉండదు. అది\nవిరిగిపోతుంది. కొండి గలిగిన పురుగు\nగాయపడి చనిపోతుంది.\n\nకొండి బయటికి లాగుకొనే వ్యవధే\nఉంటే తేనెటీగలూ కందిరీగలూకూడా మాటిమాటికీ కుట్టగలవు.\n\nఒకానొకప్పుడు ఈ పురుగుల కొండీలు వాటికి ఇలా కుట్టటానికి పనికి\nవచ్చేవి కావు. అప్పు డవి అండకోశానికి సంబంధించిన అవయవాలుగా ఉండేవి.\nతరువాత క్రమంగా అవి ఇలా విషపు ములుకులుగా మారిపోయినై.\n\nఐనా ఇప్పటికీ, కొన్ని తేనెటీగల కొండలు కుట్టటానికి పనికిరావు. కనబడ్డ\nప్రతివారిమీదా తేనెటీగలు దాడి చేయవు. వాటిని రెచ్చగొట్టినప్పుడుమాత్రమే\nఅవి పెచ్చరిల్లుతాయి.\n\nవాటి కొండీ'లు ఆత్మరక్షణ చేసుకోవటానికి ఉపయోగపడతాయి.",
            "book_page_end": 56
        },
        {
            "title": "చీనాదేశపు చిత్రాలు",
            "book_page_start": 57,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "విజ్ఞాన వ్యాసం",
            "moral": "లేదు",
            "keywords": [
                "చీనాదేశం",
                "బౌద్ధమతం",
                "చీనా గోడ",
                "సంస్కృతి",
                "సాంకేతికత"
            ],
            "characters": [
                "బుద్ధభగవానుడు",
                "చైనీయులు"
            ],
            "locations": [
                "చీనాదేశం"
            ],
            "content": "వైశాఖపూర్ణిమ బుద్ధభగవానుడు అవతరించిన పుణ్యదినం. ఆ రోజు గొప్ప\nపర్వంగా ఎంచబడుతూవుంది. బుద్దుడు పుట్టింది మనదేశంలో. ఐనా, బౌద్ధ\nమతం ఇతరదేశాలలోనే ఎక్కువగా ప్రచారంలో వుంటున్నది. బౌద్ధమతాన్ని\nఅవలంబించిన దేశాలలో ఒకటి చీనాదేశం. అది మనకు చేరువనే వున్నది.\n\nచీనాదేశం చాలా పెద్దదీ, అతి ప్రాచీనమైందిన్నీ. ప్రపంచంలో అనేక\nదేశాలు తిన తిండీ, కట్ట గుడ్డా ఎరుగని ఆదికాలంలోనే 'బ్రహ్మాండమైనటువంటి\nచీనా గోడ ' (ది గ్రేట్ వాల్ ఆఫ్ చైనా)ను నిర్మించుకొని, రక్షణ చేసుకొన్న\nనవనాగరికదేశం. ఈ నిర్మాణం' ప్రపంచపు ఏడువింతల'లో ఒక టైవుంది.\n\nచీనాదేశాన్ని మరువలేము. మన నిత్యవాడుకకు పంచదారను, దీపావళి\nపండగకు సీమటపాకాయలు పంపేది చైనావారు. చిత్రమైన బాణాసంచాకు చీన్నా\nపెట్టింది పేరు. శిల్పాలతో వెలిగే చినాపాత్రలూ, కాగితపు పువ్వులూ పేరుపొందినై.\nగారడివిద్యలో చైనీయులు గట్టివారు. పట్టుపరిశ్రమకూడా చీనావారి సొమ్మే.\n\nఆ దేశంలో ' కార్మొరెంట్' అనే ఒకరకం నీటికాకి వున్నది. అది చేపలను\nపట్టితెస్తుంది. చీనావారు దాని గొంతుకకు ఒకవిధమైన 'రింగు' అమరుస్తారు.\nఅందువల్ల అది చేపలను పట్టితేవటమేకానీ, మింగుదామంటే వీలుకాదు.\n\nచీనాదేశీయులు దబ్బపండువంటి పచ్చటి శరీరచ్ఛాయ కలవారు. వారికి\nసామాన్యంగా చిట్టిచిట్టి పాదాలూ, ఎలుకతోకలవంటి జటలూ వుంటై. వారు కష్ట\nజీవులు. అణకువతో మసులుకొంటారు. వృద్ధులపట్ల భక్తిచూపుతారు. పొదు\nపరులు. చావుకు వెరవని ధైర్యవంతులు, పరిస్థితులకు అమరిపోయే నేర్పరులు.\n\nమన దేశంలోలాగానే అక్కడ జనాభా హెచ్చు. అందుకనే వారు కాలవల\nపైన పడవలనే ఇండ్లుగా చేసికొని, వాటిపైనే యావజ్జీవితమూ గడుపుతారు.\n\nచీనాభాష చిన్నచిన్న పదాలతో కూర్పబడివుంటుంది. ఒక్కొక్క పదం\nఒకొక్క భావాన్ని తెలుపుతుంది. కాగితము, ముద్రణయంత్రం, తుపాకిమందు,\nనావికులకు దిక్సూచియంత్రం — ఇవన్నీ మొట్టమొదట కనిపెట్టింది చీనావారే.\nఅటువంటి చీనాదేశంలో జన్మించినవాడే ఈ నెల మీరు అట్టచివర చూచే\nముసలమ్మ ఒడిలో కూర్చొనివున్న చిన్నారి బాలుడు.",
            "book_page_end": 57
        }
    ],
    "statistics": {
        "total_stories": 16,
        "author_counts": {
            "చందమామ బృందం": 9,
            "ఆది నారాయణ": 1,
            "కె. పద్మ నాభం": 1,
            "కుమారి డి. సావిత్రి": 1,
            "వి. జ్ఞానాంబ": 1,
            "టి. బసపయ్య": 1,
            "పాలంకి వెంకటరామచంద్రమూ ర్తి": 1,
            "వి. లక్ష్మీపతి": 1
        },
        "genre_counts": {
            "ఫేబుల్": 2,
            "జాతకకథ": 1,
            "సీరియల్": 1,
            "గణితం": 1,
            "నీతికథ": 3,
            "భక్తికథ": 1,
            "వైజ్ఞానిక విశేషం": 3,
            "చరిత్ర/వివరణ": 1,
            "చరిత్ర": 1,
            "క్విజ్": 1,
            "విజ్ఞాన వ్యాసం": 1
        }
    }
}