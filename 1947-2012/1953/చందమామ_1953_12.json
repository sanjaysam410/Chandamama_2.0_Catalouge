{
    "book_id": "చందమామ_1953_12",
    "stories": [
        {
            "title": "అసలుమాట (గేయకథ)",
            "book_page_start": 12,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "నీతి కథ",
            "moral": "అక్షరాస్యత లేకపోతే ఇతరుల మోసాలకు, పరిహాసానికి గురవుతాము.",
            "keywords": [
                "చదువు",
                "అజ్ఞానం",
                "అద్దాలు",
                "మోసం",
                "వెంగలి"
            ],
            "characters": [
                "అద్దాల వ్యాపారి",
                "వెంగలి"
            ],
            "locations": [
                "ఊరు",
                "షాపు"
            ],
            "content": "కళ్ళద్దాలను సమకూర్చుటలో\nతెలివిమంతుడని పేరు గణించుచు\nచాల కాలముగ నుండే వా డొక\nఊళ్ళో ఒక ఘన ప్రజ్ఞావంతుడు.\n\n\" చదువుట కష్టం అయితే సుళువుగ\nచదివే సదుపాయం చేస్తా \"నని\nపెద్దగ వ్రాసిన బల్ల కట్టుకొని\nపెద్దషాపునే పెట్టె నతండు.\n\nవీధిని పోతూ వెంగలి యొక, డా\nవీధిని పోయే ఎవనివల్లనే\nబల్లమీది ఆ వ్రాత తెలుసుకుని\nచల్లగ తానా షాపును జేరి-\n\n\" చదివే సదుపాయం చూస్తుర ?” అని\nబెదురుచు నడుగగ నా యజమాని\n\" మన పని అడియే, రండీ మిమ్మొక\nక్షణములోనే చదివిస్తా గను \"డని\nలేత అద్దముల జోడు నమర్చి\nచేతికి చక్కని పుస్తుక మిచ్చి\n\"ఏమైనా ఇవి ఆనుచున్నవా :\nఏమీ సుళువుగ చదువజాలరా !\n\n(గేయ క థ)\nఐతే ఇవి చూడం \"డని కొంచెం\nముతకద్దాలిడి \"యెట్లున్న ?” దన\n\"ఎప్పటివలెనే ఉన్నది స్థితి \"యని\nచప్పరించి ఆ వెంగలి యనెను.\n\n\"ఐతే యిక మీ చత్వారానికి\nభూతద్దం యిది దుర్భిణితో సమ”\nమంటూ అతడొక జత తగిల్చి \"యే\nమంటారిప్పుడు చెప్పండీ” యన\n\"వెనుకటికంటే అయోమయంగా\nఉన్నది! మీ సదుపాయ మిదా?” అనె.\nతనవద్దను గల అద్దాలేవీ\nఆనకపోవుట కాశ్చర్యపడి\n\nనిదానముగ గని, అతడొక గ్రుడ్డియు\nకాదని తెలిసి, ఆ యజమాని\n\"ఐతే అయ్యా! అసలుమాట చదు\nవయినా వచ్చా తమ?” కని అడుగగ\n\n\"ఐతే నాకా చదువే వస్తే\nమీ యార్భాటం దేనికి దండగ ?\nమిము పోలీసుకి పట్టిస్తా ”నని\nధుమధుమ వెంగలి లేచిపోయెను.",
            "book_page_end": 13
        },
        {
            "title": "అట్ట మీ ది బొమ",
            "book_page_start": 14,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "పురాణం",
            "moral": "అహంకారం మరియు దురాశ పతనానికి దారి తీస్తాయి.",
            "keywords": [
                "సుందోపసుందులు",
                "తిలోత్తమ",
                "మైత్రి",
                "రాక్షసులు",
                "బ్రహ్మ"
            ],
            "characters": [
                "సుందోపసుందులు",
                "నారద మహర్షి",
                "బ్రహ్మ",
                "విశ్వకర్మ",
                "తిలోత్తమ"
            ],
            "locations": [
                "ఇంద్రప్రస్థపురం",
                "దేవలోకం",
                "భూలోకం"
            ],
            "content": "మత్స్యయంత్రం భేదించిన సవ్యసాచి మెడలో ద్రౌపది పూలమాల వేసిందని\nచెప్పాముకద! ఐతే, పెద్దల ఆదేశంప్రకారం ఆమె పంచపాండవు లైదుగురనూ\nపెళ్ళాడవలసి వచ్చింది. పెండ్లి కాగానే, పాండవులు రాజధాని ఐన ఇంద్ర\nప్రస్థపురానికి వెళ్ళిపోయారు.\n\nఒకరోజున నారదమహర్షి వచ్చి వారికి అనేకమైన హితబోధలు చేస్తూ,\nసుందోపసుందుల కధకూడా చెప్పాడు.\n\nసుందోపసుందులు ' నికుంభుడు' అనే రాక్షసుని కుమారులు. వారు\nసామాన్యులు కారు. ఇద్దరూ మంచి తపశ్శాలులు. ఒకరికొకరు గాఢ మైత్రితో\nఉండేవారు. ఈ మైత్రి ఎప్పడూ ఇలానే ఉంటుందని వారి నమ్మకం. ఈ నమ్మ\nకంతో ఒకప్పుడు బ్రహ్మనుగూర్చి వారు ఘోర తపస్సు చేశారు.\n\nబ్రహ్మ ప్రత్యక్షంకాగా, వారు \"దేవా !— పరస్పరమూ మాకు మేము\nతక్క, ఇతరులెవ్వరివలనా మాకు చావులేకుండా వరం అనుగ్రహించవలిసింది”\nఅని కోరుకొన్నారు. ' సరే' అనిచెప్పి బ్రహ్మ తనలోకానికి వెళ్ళిపోయాడు.\n\nవరబలంవలన వాళ్ళు గర్విష్ఠులై, దేవలోకంమీదికే దండెత్తారు. భూలోక\nమందు సాధులను హింసింపసాగారు. ప్రజ వాళ్ల బాధ భరించలేక తిన్నగా\nపోయి బ్రహ్మతో మొర పెట్టుకొన్నారు.\n\nఅప్పుడు బ్రహ్మ విశ్వకర్మునిచేత ఒక చక్కటి స్త్రీరూపాన్ని తయారు\nచేయించాడు. బ్రహ్మ ఆమెను పిలిచి, \"ఓ తిలోత్తమా! నీవు భూలోకానికి\nపోయి, గర్విష్ఠులైన సుందోపసుందులను పరిమార్చిరావాలి” అన్నాడు.\n\nసమయంచూచి ఆమె భూలోకానికి దిగివెళ్ళి, వారిని ఎంతగానో\nఆకర్షించింది. ఆమెను చూచి వారిద్దరూ 'నేను పెళ్లాడతా' నంటే 'నే\nపెళ్లాడతా ' నని పోటీలుపడి తగవులాడారు.\n\nతగవు తెగలేదు. వారిలో వారికి ఆమెనుగురించి మత్సరం ఎక్కువైంది.\nచివరకు యుద్ధానికి తలపడి, ఇద్దరూ యుద్ధంలో చచ్చి, కింద పడ్డారు.\n\nతిలోత్తమ మళ్ళీ దేవలోకానికి వెళ్ళిపోయింది. ఆ దుర్మార్గుల పీడ\nవదలినందుకు సమస్తలోకాలూ సంతోషించినై.",
            "book_page_end": 14
        },
        {
            "title": "మహాపురుషుడు",
            "book_page_start": 15,
            "pdf_page_start": 15,
            "pdf_page_end": 18,
            "author": "డి. పాండురంగ విఠల్",
            "genre": "జీవిత చరిత్ర",
            "moral": "ప్రేమ, కరుణ, త్యాగం గొప్పవి. పగ పూనడం పనికిరాదు.",
            "keywords": [
                "ఏసుక్రీస్తు",
                "క్రిస్మస్",
                "మహిమలు",
                "శిలువ",
                "ప్రేమ సందేశం"
            ],
            "characters": [
                "ఏసుక్రీస్తు",
                "మేరీ",
                "జోసెఫ్",
                "హీరాడ్ రాజు",
                "జ్ఞానులు",
                "గొల్లపిల్లవాళ్ళు",
                "దేవదూత"
            ],
            "locations": [
                "బెతెల్హామ్",
                "నజరత్",
                "ఈజిప్టుదేశం"
            ],
            "content": "పూర్వకాలమందు 'బెతెల్హామ్' అనే\nగ్రామానికి సమీపంలో గొల్లపిల్లవాళ్లు కొందరు\nగొట్టెలను కాస్తూవున్నారు. వాళ్ళకు ఒక\nనాటి రాత్రి ఆకాశంలో ఒకమూల గొప్ప\nచుక్క ఒకటి కానవచ్చింది. ఇది ఏమిటా\nఅని వాళ్ళు భయమూ ఆశ్చర్యమూ\nపొందుతూవుండగా, ఒక దేవదూత దిగి\nవచ్చి వాళ్లయెదుట నిలబడ్డాడు.\n\n\"అబ్బాయిలూ ! — భయపడకండి.\nమనందరకూ దేవదేవుడైన ఏసుక్రీస్తు\nఇప్పుడు జన్మించివున్నాడు. అందుకోసమే\nఆ గొప్ప నక్షత్రం అలా మెరుస్తున్నది,\"\nఅనిచెప్పి అదృశ్యమయ్యాడు. దేవదూత\nమాటలకు ఉప్పొంగిన గొల్లపిల్లవాళ్లు ఆ\nచుక్క మెరిసే దిక్కుకు పోసాగారు.\nఆ చుక్క చాలామందికి కనిపించింది.\nఆ చూచినవారిలో ముగ్గురు మహాజ్ఞానులు\nకూడా వున్నారు. ప్రపంచాన్ని ఉద్దరించగల మహాపురుషుడు ఏసుక్రీస్తు పుట్టాడని, వారు\nపోయి తమ ప్రభువైన 'హీరాడ్ 'తో విన్న\nవించారు.\n\n' అయితే, క్రీస్తు ఎక్కడ వున్నాడో చూచి\nరండి. వచ్చి నాకు చెప్పండి. నేనూ పోయి\nదర్శనం చేసుకొంటాను ' అన్నాడు హీరాడ్.\nవెంటనే రాజాజ్ఞప్రకారం జ్ఞానులు ముగ్గురూ\nలొట్టిపెట్టలమీద బయలుదేరి క్రీస్తును\nచూడబోయారు.\n\nప్రభువైన హీరాడ్ జ్ఞానులతో అలా\nఅన్నాడేకాని, నిజానికి అతనికి క్రీస్తుపైన\nభక్తి లేదు. అతను బహుక్ళూరుడు. కఠి\nనాత్ముడు. క్రీస్తు పుట్టిన ఉనికి తెలిస్తే,\nఅక్కడకు తను స్వయంగా పోయి, పసి\nవానిని పరిమార్చవలెనని రాజు దురుద్దేశం.\n\nగొల్లపిల్లవాళ్ళను సాయంతీసుకొని\nజ్ఞానులు ముగ్గురూ ఆ గొప్పచుక్క మెరిసే\nదిశకు వెళ్ళారు. కొన్నాళ్ళు ప్రయాణం\nచేశాక, వారొక సత్రం చేరుకున్నారు. క్రీస్తు\nతల్లి మేరీ, తండ్రి జోసెఫూ ముందుగా\nఈ సత్రంలోనే బసచేదామనుకున్నారు.\nకాని, అక్కడ జనసమూహం ఎక్కువగా\nఉన్నందున ఒక పశువులశాలలో బస\nచేశారు. ఇక్కడనే క్రీస్తు జన్మించాడు.\n\nశిశువుగా ఉన్న క్రీస్తును చూడగానే\nజ్ఞానులు ముగ్గురూ, తన్మయులయ్యారు. ఆ\nమహానుభావునికి సాష్టాంగదండాలు పెట్టారు.\nఅయితే, వాగ్దానంప్రకారం జ్ఞానులు రాజు\nవద్దకు పోయి తాము క్రీస్తును చూచివచ్చిన\nసంగతి చెప్పనేలేదు. చెబితే, అతను శిశు\nవును సంహరిస్తాడని వారికి తెలుసు.\n\nఅక్కడ హీరాడ్— ఈ జ్ఞానులకోసం\nచూచి చూచి, వీరు ఎంతకూ తిరిగి రాక\nపోయేసరికి 'ఓ హెూ, మోసం జరిగిందే!'\nఅని తలచి, ఉగ్రుడయ్యాడు. తక్షణమే\nతన సైనికులను పిలిచి, \" మీరు నించున్న\nపాటున మన పటాలాలను నలుమూలలా\nపంపించి, రాజ్యంలో కంటబడిన ప్రతి శిశు\nవునూ చంపించివేయవలసింది” అని ఆజ్ఞా\nపించాడు. ఇలా పుట్టిన శిశువులందరనూ\nచంపివేస్తే, అందులో క్రీస్తుకూడా వుంటాడు\nకదా, వాడు చస్తే తనకు పీడ విరగడవు\nతుందని రాజు వుద్దేశం.\n\nఇక్కడ రాజు ఇలా కంగారుపడుతూ\nవుండగా, అక్కడ క్రీస్తు పుట్టినచోట ఒక\nచిత్రం జరిగింది. జోసెఫ్కు దేవుడు రాత్రి\nకలలో కనిపించి, 'మీకు పుట్టిన బిడ్డడు క్రీస్తు\nలోకోద్ధారకుడు సుమా. మాతా శిశువులను\nఇద్దరినీ వెంటనే స్థలం తప్పించి, మరిఒక\nచోటికి తీసుకపోవలసింది' అని హెచ్చరిక\nచేశాడు. అందుచేత జోసెఫ్, క్షణమైనా\nజాగుచేయక, మరియమ్మనూ బిడ్డనూ ఒక\nగాడిదమీద ఎక్కించుకొని, ఈజిప్టుదేశం\nచేరుకొన్నాడు. హీరాడారాజు చచ్చిపోయిన\nవార్త తెలిసేటంతవరకూ వారు అక్కడనే\nగుట్టుగా కాలక్షేపంచేశారు.\n\nఇక ఫరవాలేదు, బిడ్డకు గండం తప్పింది.\nఅని ధీమా కలగగానే, జోసెఫ్ తన కుటుం\nబాన్ని 'నజరత్' అనే తావుకు తీసుక\nపోయాడు. క్రీస్తు ఇక్కడనే పెరిగి పెద్దవా\nడయ్యాడు. క్రీస్తు తక్కిన పిల్లలతోపాటు\nఆడుతూ, పాడుతూ, బడిలో చదువుకొంటూ,\nతన తండ్రి చేసే వడ్రంగిపనిలో తోడు\nపడుతూ ఉండేవాడు.\n\nచూపులకు క్రీస్తు తక్కిన అందరివంటి\nపిల్లవాడే. కాని, బుద్ధికి బృహస్పతి. ఎటు\nవంటి పండితులు వచ్చి ఎంతటి కఠిన\nప్రశ్నలు వేసినా, వాటన్నిటికీ యుక్తి\nయుక్తంగా సమాధానాలు చెప్పగలుగుతూ\nఉండేవాడు.\n\nఒకరోజున క్రీస్తును తీసుకొని, తలి\nదండ్రులు యాత్రకు వెళ్ళారు. కాని,\nఇంటికి తిరిగి వచ్చేటప్పుడు బిడ్డడు కని\nపించకుండా తప్పి పోయాడు. మూడు\nరోజులపాటు తలిదండ్రులు మతిపోయి, పసి\nవాడికోసం అహోరాత్రాలు తెగ వెతికారు.\n\nకాని, అప్పటికే క్రీస్తు దేశసంచారం\nప్రారంభించాడు. ఆయన బోధించిన ప్రేమ\nసూత్రం అందరకూ ఆప్యాయమయింది.\nఅందుచేత, క్రీస్తు బోధలను ప్రజలు ఎంతో\nభక్తితో అనుసరింపసాగారు.\n\nఆ మహానుభావుడు తన సంచారంలో\nఎంతోమంది గ్రుడ్డివారికి దృష్టి ప్రసాదిం\nచాడు. సొట్టవాళ్ళను బాగుచేశాడు. మరి\nఎన్నో లోకోపకారములైన మహిమలు\nచూపించాడు.\n\nఏసుప్రభువు చేసే మ హెూపదేశాలు\nచేపలుపట్టే బెస్తవాళ్ళకూ, వర్తకంచేసుకొని\nజీవయాత్రలో తాపత్రయపడేవాళ్లకూ, అంద\nరకూ ఇష్టమైనాయి. ఎక్కడపడితే అక్కడ\nజనం గుంపులుగా చేరి క్రీస్తుబోధలు వినే\nవారు. చాలామంది వాళ్ళ వృత్తులు మాని\nక్రీస్తుకు శిష్యులయ్యారు. ఇలా అతనికి బలం\nచేకూరటం ఏలిక అసూయకు కారణమైంది.\n\nఏ కాలమందూ దుష్టులు ఉంటూనే\nవుంటారు. క్రీస్తుప్రభువు చేసే ఉపదేశాలు\nకొంతమంది దుర్మార్గులకు నచ్చలేదు.\nరాజూ, పరివారమూ ఆయనకు ఎదురుతిరిగి,\nక్రైస్తవ మతానికి విరుద్ధంగా దుష్ప్రచారం\nచేశారు. చివరకు ఆ మూర్ఖులు దయమాలి\nక్రీస్తుపై నెపంపెట్టి, శిలువవేసి చంపటానికి\nకూడా సాహసించారు !\n\nశిలువ వేయటమనగా క్రీస్తును నిలబెట్టి\nచేతులు రెండూ చాచి, మేకులతో బిగించి,\nహింసించటం. ఇంతచేసినా, ఆ క్రూరుల\nమీదకూడా క్రీస్తుప్రభువుకు కోపంరాలేదు.\nవారికీ ప్రేమసందేశాన్నే అందించాడు.\n\nక్రీస్తును శిలువ వేసిన మూడవరోజున\nఆయన తన శిష్యకోటి అందరకూ సజీ\nవఁగా దర్శనమిచ్చి, ఊరడించాడు. బద్ధ\nశత్రువుమీదనైనా సరే పగ పూనటం పనికి\nరాదని ఆయన శిష్యులకు ధర్మబోధచేసి\nఅంతర్థానమయ్యాడు.\n\nఈవిధంగా క్రీస్తుప్రభువు శిలువవేయ\nబడటానికి ఒక కారణమున్నది. పూర్వం\nదేవుడు ఏసుకు అన్ని మహిమలూ ఇచ్చాడు\nకాని, ప్రాణం పోయటానికిమాత్రం ఆధి\nకారం ఇవ్వలేదట. ఐతే, దయామయుడైన\nక్రీస్తు, దేవుని మాటను జవదాటి ఒక జీవుడికి\nప్రాణం పోశాడు. అందువల్లనే ఆయనకు\nఈ శిక్ష ప్రాప్తించిందని చెబుతారు.\n\nక్రీస్తు బోధించిన మతమే క్రైస్తవ\nమతం. ఈ మతం ప్రపంచమంతటా విరి\nవిగా అల్లుకొని వున్నది. మహానుభావుడైన\nక్రీస్తు మతప్రవక్తమాత్రమే కాదు, శక పురు\nపడుకూడా. ఇప్పటికీ ఇంచుమించు\nఆయన పేరిట ప్రపంచమంతటా క్రీస్తుశకమే\nఅమలులో వుంటున్నది.\n\nక్రీస్తును శిలువ వేసిన ఆ స్వరూపమే\nక్రైస్తవమతానికి చిహ్నం గా ఏర్పడింది.\nఏటా డిశంబరునెలలో జరిగే క్రిస్మస్ పండ\nగలు క్రీస్తునుగురించినవే.",
            "book_page_end": 18
        },
        {
            "title": "శబ్దవేధి (సీరియల్)",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "వీరగాథ",
            "moral": "ధైర్యసాహసాలు, చాకచక్యం ద్వారా విజయం సాధించవచ్చు.",
            "keywords": [
                "రాజ్యం",
                "యుద్ధం",
                "విశ్వాసం",
                "శబ్దవేధి",
                "కరుణ"
            ],
            "characters": [
                "విజయవర్మ",
                "బీసల్పూరు ప్రభువు",
                "చండీదాసు",
                "కరుణ",
                "భీమవర్మ",
                "రాంసింగ్",
                "పడవల పానయ్య"
            ],
            "locations": [
                "బీసల్పూరు",
                "దేవపూర్",
                "చంద్రదుర్గం",
                "నర్మదా నదీతీరం",
                "సోంనగర్"
            ],
            "content": "[విజయవర్మ, బీసల్పూరు ప్రభువు ప్రశ్నకు వెంటనే ప్రత్యుత్తరం యివ్వక తటపటా\nయించాడు. అయేసరికి, మళ్ళీ ఆయన అదే ప్రశ్న అడిగాడు. అందుకు బదులుగా—]\n\n\"నా పేరు విజయవర్మ !\" అని మాత్రం\nచెప్పగలిగాడు విజయుడు.\n\"మిమ్మల్ని గురించి నేను తెలుసుకో\nవలసింది ఇంతేనా?” అని ప్రశ్నించాడు\nబీసల్పూరు ప్రభువు. తరువాత తల పంకిస్తూ\nయిలా అన్నాడు:\n\"మిమ్మల్ని అనుమానించానని అనుకో\nవద్దు. ఈనాటి పరిస్థితులలో ఎవరు ఏనాటికి\nఎలా మారిపోతారో చెప్పలేము!\" అన్నాడు.\nతనను అనుమానించేసరికి విజయ\nవర్మకు ఎక్కడలేని కోపం వచ్చింది.\n\" నేను చంద్రదుర్గాధిపతిని ఎరుగు\n\"మీరు ఏ పక్షంవాళ్ళు? బీసల్పూరా- దును. నా గురించి ఆయనకు బాగా\nకోసల్పూరా ?”\nతెలుసు ” అన్నాడు విజయవర్మ.\nచంద్రదుర్గాధిపతి పేరు చెవిని పడేసరికి,\nబీసల్పూరుప్రభువు ముఖం ప్రసన్నమైంది.\n\"నేను బీసల్పూరు పక్షంవాణ్ణి!\"\nఅన్నాడు విజయవర్మ గంభీరస్వరంతో.\n\" ఈ మాటకు రుజువేమైనా వుందా?”\nఅని అడిగాడు బీసల్పూరుప్రభువు అనుమా\nనిస్తూ. కాని అంతలోకే చిరునవ్వు నవ్వుతూ\n\"సరే, ఇక నీగురించి నాకు అనుమానా\nలేమీ లేవు. ఈ వున్న సైన్యంతో దేవపూర్\nజయించవచ్చునని నేను అభిప్రాయపడు\n\nతున్నాను. నాకన్న నీవు ముందునుంచి ఈ\nప్రాంతంలో ఉన్నవాడివి కనక, నీ అభి\nప్రాయం అడుగుతున్నాను. దాపరికం\nలేకుండా మాటాడు” అన్నాడు బీసల్పూరు.\nప్రభువు.\n\nక్షణకాలం ఆలోచించాడు విజయవర్మ.\n\" మన సైనికబలం ఎంతో తెలిస్తే\nనేను మీకు తగిన సలహా యివ్వగలను!\"\nఅన్నాడు.\n\n\"నా వెంట గుర్రపుదళం, కాల్బలం—\nఅంతా కలిసి ఎడెనిమిది వందలమంది\nవుంటారు. సాయంకాలానికి దాదాపు వెయ్యి\nమంది సైనికులతో చంద్రదుర్గాధిపతి బలాలు\n\nమనకు సాయం వస్తాడు!\" అన్నాడు\nబీ. సల్పూరు ప్రభువు.\n\n\"అలాంటిపక్షంలో మనం డేవపూర్ను\nపూర్తిగా జయించలేకపోయినా, శతృవుల్ని\nదెబ్బతీయవచ్చు\" అన్నాడు విజయవర్మ.\n\n\"అయితే మన వ్యూహం ఏమిట?”\nఅని ఆడిగాడు బీసల్పూరు ప్రభువు.\n\n\"మనం ఎంత హఠాత్తుగా దేవపూర్\nమీద దాడి చేయగలిగితే విజయం అంతగా\nమనకు సుకరమవుతుంది. దేవపూర్కూ, ఈ\nఅడవికీ మధ్యవున్నా మైలుపాడవు ఖాళీ\nప్రదేశాన్ని శతృవులు చూడకుండా మనం\nదాటితే, వాళ్లను నిరాయుధులుగానే మనం\nనుగ్గునుగ్గు చేయవచ్చు\" అని చెప్పాడు\nవిజయవర్మ.\n\n\" సరే, దాడికి ఏర్పాట్లు చేయించు. ఈ\nపరిసరాలు బాగా తెలిసినవాడిని కనక,\nఈ కార్యభారం నిమీదనే వుంచుతున్నా”\nఅంటూ బీసల్పూరు ప్రభువు గుడారంలోంచి\nలేచాడు.\n\nవిజయవర్మ ఆజ్ఞమేరకు, బీసల్పూరు\nఅశ్వికదళాలు ముందు కడిలినై. వెనక\nబారులు తీరి పదాతి సైనికులు నడవ\nసాగారు. విజయవర్మా, బీసల్పూరు\nప్రభువూ రెండు ఉత్తమాశ్వాలను అధిరో\n\nహించి సైన్యానికి ముందు బయలుదేరారు.\nకొద్దిసేపట్లో సైన్యమంతా దేవపూర్వైపు\nఅడవి చివరకు చేరారు.\n\nబీ సల్పూరు ప్రభువుతో విజయవర్మ\nసంప్రదించాడు. ముందు గుర్రపుదళం శర\nవేగంతో ఆ ఖాళి ప్రదేశాన్ని దాటి, అక్కడికి\nచేరువలో వున్న దేవపూర్ పొలిమేరను ఆక్ర\nమించాలి. వెనుకనే కాల్బలం వచ్చి చేరితే-\nతరవాత ముందుకు చొచ్చుకుపోవచ్చు.\n\nబీసల్పూరు ప్రభువు ఆజ్ఞాపించాడు.\nమొత్తం గుర్రపుదళం అడవినుంచి బయ\nటకు వచ్చి శరవేగంతో దేవపూర్కసి పరు\nగెత్తసాగింది. అవే సమయంలో దేవపూర్లో\nగుడిగంటలు మోగజొచ్చినై. హెచ్చరిస్తూ\nతప్పెటలూ బాకాలూ మోగినై.\n\n\"మనం రావటాన్ని శతృవులు పసి\nకట్టారు. అయినా ఫరవాలేదు. ముందు\nమనం ఆ కనబడే పొలిమేర ప్రాంతంలోని\nయిళ్ళను ఆక్రమించుకో గలిగితే, వాటిని\nరక్షణగా పెట్టుకుని శతుృవులను నిలువ\nరించవచ్చు\" అన్నాడు విజయవర్మ.\n\n\"మంచి ఆలోచన! మనం పట్టణాన్ని\nఆక్రమించుకోలేకపోయినా, కనీసం కాలు\nపెట్టగలిగితే అంతే చాలు. సాయంకాలాని\nకల్లా మనకు చంద్రదుర్గాధిపతి బలాలు\n\nసాయంగా వస్తయి. అప్పుడు మొత్తం శతృ\nసైన్యాలను మట్టుపెట్టవచ్చు!\" అని జవా\nబిచ్చాడు బీసల్పూరు ప్రభువు.\n\nబీసల్పూరు గుర్రపుదళం దేవపూర్\nపొలిమేరలను సమీపించింది. మొత్తంమీద\nవిజయవర్మ ఎత్తు కొంతవరకు విజయం\nసాధించినట్టే కనబడింది. హఠాత్తుగా\nవచ్చిన దాడిని ఎదురుకొనేటందుకు సర్వ\nసన్నద్ధంగా లేని భీమవర్మ సైనికులు, నలు\nగురూ ఐదుగురేసి చొప్పున వచ్చి బీసల్పూరు\nగుర్రపు రౌతులను ఎదుర్కోవటాని కి\nప్రయత్నంచేశారు. కాని అలాంటి సైనికు\nలందరూ · గుర్ర పు రౌతుల చేతిలోని\n\nయీటెలకు యిట్టే బలి అయిపోయారు.\nఇక పట్టణంలోని ఇతర ప్రాంతాలలో\nబాకాల మోతా, సైనికుల కోలాహలమూ\nఎక్కువయింది.\n\nభీమవర్మ తన సైనికులందరినీ ఎదురు\nదాడికి సమీకరిస్తున్నట్టు ఆ సందడి తెలియ\nచెబుతూవుంది. నాలుగు బజార్లు కలిసే\nకూడలిస్థలాన్ని ఆక్రమించుకొని, విజయవర్మ\nసైనికులనూ గుర్రపు రౌతులనూ నాలుగుగా\nవిభజించి నాలుగు బజారుల మొగదలా,\nచివరలా రక్షించుకుకో యత్నించాడు.\n\nసైనికులు బజారువరసలలో వున్న ఇళ్ళ\nతలుపులు బద్దలుకొట్టి, యిళ్ళల్లో వున్న\n\nసామానంతా విధిమొగలో దొంతరులలాగా\nపేర్చసాగారు. కుర్చీ లూ, మంచాలూ,\nతలుపులూ (ఏవి దొరికితే అవి తెచ్చి వీధి\nమొగను పెద్ద ఎత్తున పేర్చారు. వాటివెనక\nధనుర్బాణాలు ధరించిన కాల్బల\nసైనికులూ, వాళ్ళకు కొంచెం వెనకగా,\nయీటెలూ బల్లేలూ పట్టి సిద్ధంగా వున్న\nగుర్రపురౌతులూ సమాయత్తమయారు.\n\nకాస్సేపటికల్లా భీమవర్మ, తన సైని\nకులతో ఎదురుముట్టడి ప్రారంభించాడు.\nకూడలిస్థానంమీద దేవపూర్ జమీందారు\nనాయకత్వంలో వున్న సైనికులూ, వీధికొసల\nవైపునుంచి భీమవర్మా, అతని అనుచరులు\nనాయకత్వంలో వున్న సైనికులూ బాణాల\nవర్షం కురిపించసాగారు,\n\nఅక్కడ ఎదురుదాడిని నడుపుతున్నది\nస్వయంగా భీమవర్మేనని విజయుడు\nగ్రహించాడు. కవచం ధరించి, కత్తి\nఝుళిపిస్తూ భీమవర్మ తన సైనికులను\nఉత్సాహపరుస్తున్నాడు. విజయవర్మ కంట\nపడగానే—\n\n\" రాంసింగ్ ! అడుగో మన బద్ధశతృవు\nవిజయవర్మ! వీణ్ణి యీసారి ప్రాణాలతో\nవదలకూడదు. ప్రాణాలతో పట్టి బంధించినా\nసరే, తల నరికి తెచ్చినా సరే ; అంతా\n\nనీయిష్టం. ఊఁ-ముందుకు...\" అంటూ\nభీమవర్మ కేకలు పెట్టసాగాడు.\n\nరామసింగ్ పేరు వినేసరికి విజయవర్మ\nనిశ్చేష్టుడయ్యాడు. తనూ రామసింగూ\nమునుపు ప్రాణస్నేహితులు, శబ్దవేధి ముసలి\nగంగులును బాణంతో హతమార్చినప్పుడు-\nదానికి కట్టివున్న లేఖలో, రాంసింగ్ సోం\nనగర్ తగలపెట్టినట్లు రాసివుంది. ఆనాటి\nనుంచీ క్రమక్రమంగా యిద్దరూ ప్రబల\n-శతృవులయ్యారు.\n\nఈనాటికి పగ తిర్చుకునే అవ కాశం\nచిక్కిందిగదా అని విజయవర్మ ఎంతో సంతో\nషించాడు. యింతలో వీధి మొగను పేర్చిన\nఆటంకాలను ఒకమూల ఛేదించి రాం\nసింగ్ లోపలకు జొరబడ్డాడు. రాంసింగ్తో\nబాహాబాహి యుద్ధానికై ఉవ్విళ్ళూరుతున్న\nవిజయవర్మ ఒక్క దూకులో ముందుకు\nపోయి అతడితో కత్తియుద్ధానికి తలపడ్డాడు.\n\nనాలుగైదు నిమిషాలపాటు పోరు జరిగే\nసరికి విజయలక్ష్మి ఎవరిని వరించబోతోందో\nఅందరికీ తెలిసిపోయింది. అలసిపోయిన\nరాంసింగ్ ఒకొక్క అడుగే వెనక్కి వేస్తూ,\nతన సైనికసమూహంకేసి జరగసాగాడు.\nఅపరిమితమైన వుత్సాహంతో పౌరుషంతో\nవిజయవర్మ కవ్విస్తూ కత్తి తిప్పసాగాడు.\n\nసరిగా వీధికి అడ్డంగా పరిచివున్న రక్ష\nణలను సమీపించేసరికి, చెల్లాచెదరైవున్న\nమంచాలూ కుర్చీలూ అక్కడ పోరాడుతున్న\nయోధుల కాళ్లకు తగిలినై. వాళ్లు కాలు\nజారి అటూ యిటూ పడిపోసాగారు. అలాంటి\nస్థితిలో రాంసింగ్ కాలు జారడం, మరు\nక్షణాన విజయవర్మ కత్తివెళ్లి అతని తలను\nమొండెంనుంచి వేరుచేయడం ఒక్కసారిగా\nజరిగిపోయినై.\n\nఆ దృశ్యం చూసిన బీసల్పూరు సైనికులు\nజయజయధ్వానాలు చేశారు. భీమవర్మ\nసైనికులు భీతితో వెన్నిచ్చి పరిగెత్తసాగారు.\nభీమవర్మ చేసిన హెచ్చరికలుగానీ, ఇచ్చిన\n\nఆజ్ఞలుకానీ పిరికిగుండెతో పారిపోతున్న\nసైనికులను ఆపి, తిరుగా యుద్ధానికి తల\nపడేటట్టు చేయలేకపోయినై,\n\n\"నీ సాహసానికీ, చాకచక్యానికీ చాలా\nసంతోషించాను. భీమవర్మ సైనికులు\nవెన్నిచ్చి పారిపోతునారు. ఇదే ఆడనులో\nనర్మదా నదీతీరంలోని వాళ్ళ ముఖ్య భవ\nనాన్ని కూడా ముట్టడిస్తే మనం పూర్తిగా\nజయించగల మ నుకుంటున్నాను. ఈ\nవిషయంలో నీ అభిప్రాయం ఏమిటి ?\" అని\nఆడిగాడు బీసల్పూరు ప్రభువు.\n\nవిజయుడు మారు ఆలొచన లేకుండా ఈ\nప్రయత్నానికి అంగీకరించాడు. నర్మదా\n\nనదీతీర భవనంలోనే కరుణ బందీకృతు\nరాలై వుంది. ఆమెను ఎంత త్వరగా తను\nవిముక్తురాలిని చేయగలిగితే అంత క్షేమ.\nమని విజయవర్మ తలపోశాడు.\n\nభవనంకోసం ఎంతో పోరు జరపవలసి\nవస్తుందని భావించిన విజయవర్మ నిరాశ\nచెందాడు. భవన ముఖ్యద్వారం వద్ద\nఎదిరించిన కొద్దిపాటి సైనికులనూ, లోపల\nతలపడిన కొద్దిమందిని హతమార్చడం\nతృటిలో జరిగిపోయింది. భవనంలోని ఏ\nప్రాంతంలో కరుణ బంధింపబడివున్నదో\nతెలియని విజయవర్మ ప్రతి గడితలుపునూ-\nసైనికుల సాయంతో బద్దలుకొట్టించి వెతక\nసాగాడు. కాని ఎంత వెతికినా కరుణ.\nకనబడనేలేదు.\n\nనిరాశతో భవనం మెట్లు దిగి కిందికి\nవస్తున్న విజయవర్మకు హఠాత్తుగా ఒక\nఆలోచన తట్టింది. అతడు సరాసరి భవనం.\nచివరిమెట్లవరకూ ఎక్కి ఒకమూలని\nబురుజులా ఏర్పడివున్న ఒక చోటునుంచి\nఅడవికేసి చూశాడు.\n\nనలభై యాభైమంది గుర్రపురౌతులూ,\nకొంత కాల్బలమూ ఆడవికేసి హుటాహుటిని\nపారిపోతూవుండడం విజయవర్మ కంట\nబడింది. వారు తప్పక భీమవర్మవాళ్ళే\n\nఅయివుంటారనీ, కరుణనుకూడా బంధించి\nవెంట తీసుకుపోతున్నారనీ విజయవర్మ\nగ్రహించాడు. విజయవర్మ తన సైనికులను\nవెంటబెట్టుకుని, భీమవర్మను వెంబడిం\nచాడు. కొద్దిసేపట్లో అడవి సమీపించి, సైని\nకులకు హెచ్చరిక చేసి లోపలకుజొరబడ్డాడు.\nమరుక్షణాన్నే గొప్ప యుద్ధం జరుగుతున్న\nకోలాహలం అతనికి వినవచ్చింది.\n\nఆ కోలాహలం అడవిలోని దేవాలయ\nప్రాంతంనించి వస్తున్నట్టు విజయవర్మ\nగుర్తుపట్టగలిగాడు. సైనికులను ఆ వైపు\nకదలండని ఆజ్ఞయిచ్చేటంతలో పడవల\nపానయ్య ఒక చెట్టుమీదినించి కిండికి దూకి-\n\"విజయా! ఇదే మనకు మంచిసమయం.\nభీమవర్మతో, చండీదాసు స్వయంగా\nపోరాటానికి తలపడ్డాడు. పద త్వరగా !\"\nఅంటూ కేక పెట్టాడు.\n\nవిజయవర్మ ఆ ప్రాంతానికి వెళ్ళేసరికి\nయుద్ధం దాదాపు ముగిసింది. చండీదాసు,\nపారిపోతున్న భీమవర్మ అనుచరులు కొద్ది\nమందిని వేటాడేందుకు తన అనుచరులను\nవుసికొలుపుతున్నాడు. చండీదాసును చూడ\nగానే విజయవర్మ —\n\"కరుణ ఎక్కడ వుంది? భీమవర్మా,\nసోమశర్మలు పారిపోయారా?” అని ఆత్రంతో\n\nఅడిగాడు. జవాబుగా చండీదాసు పెద్ద నవ్వు\nనవ్వి \" కరుణ ఇక్కడే వుంది. భీమవర్మా,\nసోమశర్మలు వాళ్ళ పాపాలను తలుచు\nకొంటూ ప్రాణాలు వదిలారు. ` కత్తిపోటుకు\nచచ్చిన భీమవర్త్మా, బాణందెబ్బకు ప్రాణాలు\nవదిలిన సోమశర్మా యిక్కడనే వున్నారు.\nకాని, సోంనగర్ తగలపెట్టిన రాంసింగ్\nతప్పించుకున్నాడు!” అన్నాడు.\n\n\"రాంసింగ్ తప్పించుకుపోలేదు.\nయింతకుముందే నేను వానిని తుద\nముట్టించా” అన్నాడు విజయవర్మ.\n\nఈ జవాబుతో చండీవాను పరమానంద\nభరితుడయ్యాడు.\n\n\"అయితే ఇక శతృశేషం లేదు. నీతండ్రి\nఅభయవర్మను చిత్రవధచేసి చంపిన హంత\nకులకు తగిన శాస్త్రి జరిగింది. నా కోరిక\nనెరవేరింది. పున్నడల్లా ముందు కరుణతో\nనీ వివాహం. ఈ దేవాలయంలోనే అది\nజరిపేద్దాం” అన్నాడు చండీదాసు.\n\nఅక్కడే ఆ నిమిషాన కరుణతోటి\nవిజయవర్మ వివాహం జరిగిపోయింది.\nఆయుధాలు ధరించిన చండీదాసు అను\nచరులే పెండ్లి పెద్దలూ, అతిథులున్నూ.\nఅందరి ముఖాలలో ఆనందం వెల్లివిరి\nసింది. చండీదాసు యిలా అన్నాడు :\n\n\" ఇక మనం సోంగనర్కు బయలుదేరు\nతున్నాం. ఆ ప్రాంతం అంతా నీ తండ్రిదే.\nభీమవర్మచే సర్వనాశం చేయబడిన ఆ\nభవనాలనూ వాటినీ తిరుగా నిర్మిద్దాం. ఇక\nమన జీవితాలు ప్రశాంతంగా గడుపుదాం\".\nఅంటూ చండీదాసు ప్రోత్సహించాడు.\n\nమరి చంద్రదుర్గాధిపతిని కలుసు\nకోవడం ఎప్పుడు ? ఆయన కరుణను\nపెంచిన తండ్రిగదా?” అన్నాడు\nఆత్రంతో విజయవర్మ,\n\n\" చంద్రదుర్గాధిపతినీ కలుసుకుందాం.\nవివాహం సంగతి నేను ఆయనకు కబురు\nచేస్తాను. ముందు సోంనగర్కు బయలు\nదేరాలి” అన్నాడు చండీదాసు.\n\n\" అయితే నేనూ సోంనగర్్క; నా\nరహస్యగృహాన్ని ఇంతటితో వదిలేస్తున్నాను”\nఅన్నాడు పడవల పానయ్య.\n\nపానయ్య మాటలకు అందరూ నవ్వారు.\nవిజయవర్మా కరుణలకు; అటూ యిటూ\nపానయ్యా చండీదాసులు నడవగా,\nవిజయధ్వానాలు చేస్తున్న సైనికులూ అను\nచరులూ వెంటరాగా, అందరూ సోంనగర్\nకేసి బయలుదేరారు.\n\n- [' శబ్దవేధి' ముగిసింది ]",
            "book_page_end": 26
        },
        {
            "title": "కుండలో దొంగలు",
            "book_page_start": 26,
            "pdf_page_start": 28,
            "pdf_page_end": 29,
            "author": "చందమామ బృందం",
            "genre": "హాస్యం",
            "moral": "చిన్నపాటి దొంగతనం చేసినా, అది మనకే నష్టం కలిగిస్తుంది.",
            "keywords": [
                "రంగన్న",
                "కలకండ",
                "దొంగతనం",
                "ప్రతిబింబం",
                "కుండ"
            ],
            "characters": [
                "రంగన్న",
                "రంగన్న తండ్రి",
                "రంగన్న తల్లి"
            ],
            "locations": [
                "ఇల్లు",
                "పొలం"
            ],
            "content": "రంగన్న బలే తెలివైన కుర్రవాడు. తెలివి\nలోనూ అతితెలివి కలవాడు. పంతులును\nఏడిపించటంలో, దుండగాలు చేయడంలో\nరంగన్నను మించినవాడు లేడని పేరు\nపొందాడు. ఐతే, రంగన్నకు శరీరబలం\nఉన్నంతగా బుద్ధిబలం వికసించలేదు.\n\nఒకరోజున రంగన్నతల్లి కలకండ తెచ్చి\nఇంట్లో దాచింది. ఆ దాచటం రంగన్న కంట\nబడింది. దానిని ఎలాఐనా కాజేయాలని\nవాడికి బుద్ధిపుట్టింది. పుట్టడమేమిటి? ఆ\nక్షణంనుంచీ వాడికి ఏమీ తోచిందేకాదు.\n\nరాత్రి పడింది. అందరూ పడుకొన్నారు.\nరంగన్నతల్లికికూడా నిద్రపట్టింది. నిద్రి\nస్తున్నట్టు నటించిన రంగన్న చూచాడు.\nలేచాడు. తల్లి దాచిన కలకండ చల్లగా\nతీసి బేబులో వేసుకొన్నాడు. చేస్తున్నది\nదొంగపని అని వాడి మనస్సుకు బాగా\nతెలుసు. మెల్లగా పెరటితలుపు తీసుకొని,\nవాళ్ల పొలంలోకి ఉడాయించాడు.\n\nఆ రోజున పాలంలో నూర్పుపనులు\nజరుగుతున్నయి. ఎవళ్ళూ చూడలేదుకదా,\nరెండవ కంటివాడికి తెలియకుండా పటిక\nబెల్లం నోటిలో వేసుకోవచ్చుననే సంతోషంతో\nజేబులో చెయ్యిపెట్టాడు. అంతలో రంగన్న\nతండ్రి వచ్చాడు. రంగన్న బిత్తరపోయి, ఆ\nకలకండముక్క గభీమని అక్కడ దగ్గరగా\nవున్న నీళ్లకుండలో పడవేశాడు.\n\nరాత్రంతా పొలంపని చూచుకొన్నాడు,\nరంగన్నతండ్రి. తెల్లవారవచ్చింది. - పడు\nకొనివున్న కొడుకును లేపి ఇంటికి పోదాం\nఅని పిలిచాడు. రంగన్న ఉలిక్కిపడి లేచి,\nనీళ్ళకుండలో వెతికాడు. కలకండముక్క\nకనిపించలేదు. వెతికి గాలించాడు.\n\nకుండలోపల చూడగా తనవంటివాడే\nమరి ఒక కుర్రవాడు కనిపించాడు. తన\nకలకండ కాజేసింది వాడే అనుకొన్నాడు.\nతండ్రిని పిలిచి జరిగిన సంగతి అంతా\nచెప్పి, ఏడువ నారంభించాడు.\n\n\" ఉండు, వాడిపని చెబుతా!\" అంటూ\nతండ్రి, రంగన్నను ఆవతలికి నెట్టి, కుండలో\nదొంగకుర్రవాడిని పట్టబోయాడు.\n\nతీరాచూస్తే, దొంగకుర్రవాడు కనిపించ\nలేదు గాని, ఆ కుండలో సరీగా తనవంటి\nవాడే పెద్ద దొంగ ఒకడు కనపడ్డాడు!\n\n\"ఓరీ దుర్మార్గుడా ! - ఎవడో కుర్ర\nవాడు తెలియక చేశాడనుకున్నాను. ఇంత\nపెద్దవాడవు. ఇన్నేళ్ళు నెత్తిమీదికివచ్చి, నీకే\nపుట్టిందా దుర్బుద్ధి ? చిన్నబిడ్డల నోటిముం\nదటిదితీసుకొంటే పాపం చుట్టుకుంటుందనే\nభీతిఐనా లేకపాయెనే! ఇస్తావా, లేదా ?”\nఅని గద్దింపసాగాడు.\n\nఎంత తిట్టినా, ఏమిచేసినా, ప్రయోజనం\nలేకపోయింది. ' నీ పని ఇలా వుందా దొంగ\nగాడిదా!' అని ఉక్రోషంతో రంగన్నతండ్రి\nఆ కుండను ఒక్కతాపు తన్నేసరికి, అది\nముక్కముక్కలై వూరుకుంది!\n\nతండ్రీకొడుకులు 83 ఒలికిన నీళ్లలో\nకలకండ ముక్కకోసం తెగ వెతికారు.\nఎక్కడవుంది ? ఎప్పుడో కరిగిపోయింది!",
            "book_page_end": 27
        },
        {
            "title": "కుబేరుడి కొలను (జాతక కథ)",
            "book_page_start": 28,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "జ్ఞానం కంటే సోదరప్రేమ, ధర్మబద్ధమైన ప్రవర్తన గొప్పవి.",
            "keywords": [
                "బోధిసత్వుడు",
                "పిశాచి",
                "ధర్మం",
                "సోదరప్రేమ",
                "కాశీరాజ్యం"
            ],
            "characters": [
                "దేవదత్తుడు",
                "మహాశాసనుడు (బోధిసత్వుడు)",
                "సోమదత్తుడు",
                "ఆదిత్యుడు",
                "చిన్నరాణి",
                "పిశాచి"
            ],
            "locations": [
                "కాశీరాజ్యం",
                "హిమాచల ప్రాంతాలు",
                "కుబేరుడి కొలను"
            ],
            "content": "పూర్వం దేవడత్తుడు కాశీరాజ్యాన్ని పరి\nపాలిస్తూ ఉండే కాలమందు బోధిసత్వుడు\nఆయనకు కుమారుడుగా పుట్టాడు. ఈ\nపుత్రునికి ' మహాశాసనుడు' అనే పేరుపెట్టి,\nఅల్లారుముద్దుగా పెంచుకొంటున్నారు. మరి\nకొద్ది కాలానికే రాజుకు మరిఒక కొడుకు\nపుట్టాడు. ఈ శిశువుకు సోమదత్తుడని పేరు\nపెట్టి అపురూపంగా చూచుకొంటున్నారు.\n\nఈ బిడ్డలిద్దరూ పుట్టిన మరి రెండు\nసంవత్సరాలకు రాణి కాలగతి పొందింది.\nఅందుచేత, దేవడత్తుడు మరిఒక రాజ\nపుత్రికను వివాహం చేసికొన్నాడు. మకువ\nకొద్దీ కోరి పెళ్ళాడిన ఈ రెండవ భార్యకు\nకూడా ఒక కుమారుడు కలిగాడు.\n\nచిన్నరాణికి పుత్రోదయమైన వార్త విని\nరాజు ఉబ్బిపోయాడు. సంతోషం పట్టలేక\nభార్యతో, పుత్రునికి సంబంధించిన వరం\nఏదైనాసరే, కోరుకోమన్నాడు. అందుకు ఆమె 'ఇప్పుడేమీ అవసరంలేదు. పని పడి\nనప్పుడు నా అంతట నేనే వచ్చి కోరు\nకుంటాను' అని బదులుచెప్పింది. 'సరే ’\nనన్నాడు రాజు.\n\nచిన్నరాణి కొడుకునకు ' ఆదిత్యు ' డని\nనామకరణం చేశారు. ఆదిత్యుడు దినదిన\nప్రవర్థమానుడై, రాజులకు ఉచితములైన\nవిద్యలన్నీ నేర్చి ప్రవీణుడై, క్రమంగా\nయౌవనవంతు డయ్యాడు.\n\nఅంతట చిన్నరాణ ఒకనాడు భర్తను\nసమీపించి, ' ఆనాడు మీరు నాకిచ్చిన వరం\nఇప్పుడు ప్రసాదించవలిసింది. నా కుమారు\nడైన ఆదిత్యుని యువరాజుగా చేయటమే\nనా కోరిక ' అన్నది.\n\nఈ మాట కు రాజు నిశ్చేష్టుడైనాడు.\n\"ఏమిటీ కోరిక ! పట్టపురాణికి పుట్టిన పెద్ద\nవాళ్ళు ఇద్దరుండగా ఆదిత్యునికి యెలా\nవస్తుంది యువరాజుపదవి ? తగవుమాలిన\n\nఇటువంటిపని చేయటానికి నేను సాహసించి\nనట్టయితే, లోకం నన్ను నిందించదా ? అప\nవాడు భరించగలమా? నీ కోరిక సవ్య\nమైనది కాదు. అందుచేత కొనసాగదు” అని\nనిష్కర్షగా చెప్పాడు.\n\nఈ విధంగా రాజు తనను నిరాకరించి\nపలికినప్పటికీ చిన్నరాణి లెక్కచేయలేదు.\nతన ధోరణి మానలేదు. అప్పుడప్పుడు\nభర్తను ఇందువిషయమై పీడించి నిర్బం\nధిస్తూనే వచ్చింది.\n\nరాజుకు విసుగెత్తింది. 'చూడగా చిన్న\nరాణిది మంకుపట్టు. తనా, ఆమెకు ఎదురు\nచెప్పలేడు. తన కొడుకుమీది మక్కువచేత\nఆమె పెద్దవాళ్లిద్దరకూ ఏవిధంగానైనా హాని\nచేయవచ్చు. ఇది లోక సహజం' అని మన\nసులో నిశ్చయించుకొన్నాడు. ఒకరోజున\nపెద్దవాళ్ళిద్దరనూ చేరబిలిచి, సంగతి సం\nదర్భాలన్నీ తెలియజెప్పాడు. చెప్పి, చివ\nరకు—\" నాయనా!—మీకు కష్టాలు కలుగుత\nవని నాకు భయమగుతున్నది. ఇప్పుడే\nమీరు వనాంతరాలకు పోయి ఏదోలాగ కాల\nక్షేపం చేయండి. నా తదనంతరం రాజ్యం\nమీకే చెందుతుంది కనుక, అప్పుడు వచ్చి\nమీరు పాలించుకొందురుగాని” అని\nకుమారులిద్దరకూ హితవు చెప్పాడు.\n\nతండ్రి ఆజ్ఞను తలదాల్చి, మహాశాస\nనుడూ, సోమదత్తుడూ వెంటనే బయలు\nదేరి వనాలలోకి తరలివెళ్ళారు. వీళ్ళిద్దరూ\nవెళ్ళడం ఎప్పుడు చూచాడో, అదిత్యుడు\nకూడా వెంటపడ్డాడు. దేశదేశాలన్నీ తిరిగి\nతిరిగి, సోదరులు ముగ్గురూ హిమాచల\nప్రాంతాలదగ్గర అరణ్యాలు చేరుకొన్నారు.\nమార్గాయాసమువల్ల కలిగిన బడలిక\nతీర్చుకోవటానికని వారు ముగ్గురూ ఒక\nచెట్టునీడని కూర్చున్నారు. తరువాత కొంచెం\nసేపటికి మహాశాసనుడు, కడసారివాడైన\nఆదిత్యునితో \" తమ్ముడూ! - అదిగో ఆ\nకొండ దిగువని చెట్టుకింద ఒక కొలను కని\n\nపిస్తున్నది. పోయి, నీవు దప్పి తీర్చుకొని,\nతామరాకులు దొప్పలుగా కట్టి, వాటితో\nమాకుకూడా కాసిన్ని నీళ్ళు తెచ్చి పెట్టు\"\nఅని చెప్పి పంపాడు.\n\nఅన్న ఆజ్ఞచొప్పున ఆదిత్యుడు, పోయి\nమడుగులో దిగబోయాడు. కాని, ఒక\nపిశాచి వానిని పట్టి తీసుకపోయి, నీటి\nదిగువనున్న తన యింట చెరనుంచాడు.\n\nఎంతకూ ఆదిత్యుడు రాకపోవటంతో,\nచూచిరమ్మని మహాశాసనుడు సోమడత్తుని\nపంపించాడు. సోమదత్తునికూడా పట్టివేసింది\nభూతం, సోముడుకూడా రాకపోవటంచూచి,\nవిచారించి, మహా శాసనుడు ఖడ్గహస్తుడె\n\nస్వయంగానే మడుగుకు బయలుదేరాడు.\nఎంతవెతికినా తమ్ములు కనపడలేదు.\nవాళ్లకేదో అపాయం మూడివుంటుందని\nతలచి, మహాశాసనుడు అలా గట్టుపైనే\nనించునివున్నాడు. తక్కిన ఇద్దరిలాగా ఇత\nడంత అనాలోచితంగా మడుగులోకి దిగడని\nభూతానికి తెలుసు.\n\nఇది పనికాదని, ఆ భూతం ఒక అడవి\nబోయని వేషంతో మహాశాసను ) ఎదట నిల\nబడి, \"ఏమయ్యా స్వామీ !— అలసిపోయి\nనట్టున్నావే పాపం. ఈ కొలనునీళ్ళు చాలా\nమధురంగా వుంటాయి. త్రాగి దప్పి\nతీర్చుకో!” అని హితవుచెప్పాడు.\n\nఈ మాట వినగానే, మహాశాసనుడు\n\" అబ్బీ !- వాలకం చూడగా, నా తమ్ము\nలిద్దరనూ నీవే పట్టుకున్నట్టుగా తోస్తున్నది”\nఅన్నాడు.\n\n\"ఔను, నేనే పట్టుకొన్నాను\" అన్నాడు -\nబోయవాడు ధైర్యంగా.\n\n\" ఎందుకని?\" అని అడిగాడు, మహా\nశాసనుడు,\n\n\" ఈ మడుగునందు చొచ్చే ప్రాణులలో\nజ్ఞానసంపన్నులు తప్ప తక్కిన అందరూ నా\nఆధీనమే. ఇది కుబేరమహరాజుగారి ఆజ్ఞ”\nఅని చెప్పాడు బోయవాడు.\n\n\" అయితే, నిజంగా నీకు జ్ఞానసంపాదన\nయందు ఆసక్తి వున్న దా ? అటువంటి\nకోరికే ఉనట్టయితే, నే నుపదేశిస్తాను”\nఅన్నాడు మహాశాసనుడు.\n\n• \" ఓ. సిద్ధంగా వున్నాను. ఉపదేశించు”\nఅన్నాడు బోయవాడు.\n\nఅందుకు మ హా శాసనుడు \" నీవైతే\nసిద్ధంగా ఉన్నావుకాని, మార్గాయాసంచేత\nనాకు చాలా బడలికగా వున్నది. ఉపదేశం\nచేయటానికి తగినశక్తి లేకున్నది\" అన్నాడు.\n\nవెంటనే ఆ పిశాచి మహాశాసనుని తన\nఇంటికి తీసుకుపోయి, శ్రమ తొలగేటట్టు\nచక్కగా స్నానపానాదులకు సదుపాయాలు\nఅమర్చి, అతిథిని ఉచితాసనమందు\nకూర్చుండబెట్టి, తను ఆతని పాదాల వద్ద\nకూర్చున్నాడు.\n\n\" అబ్బాయీ ! - నీవు కోరినట్టుగా జ్ఞాన\nబోధ చేస్తాను. శ్రద్ధతో విను, మరి”\nఅన్నాడు. మహాశాసనుడు.\n\nఅప్పుడు బోయవాడు స్వస్వరూపం\nపొంది. \"మహాత్మా ! - నీవు సుజ్ఞానివి. నీ\nమాటలతో నేను తృప్తుడనయ్యాను. ఫలి\nతంగా నీ తమ్ములలో ఒకరిని నీకు తిరిగి\nఈయదలిచాను. ఇద్దరిలోనూ నీకు ఎవడు\nకావాలో కోరుకో” అన్నాడు.\n\nఅయితే, అదిత్యుని ఇమ్మని కోరు\nకొన్నాడు మహాశాసనుడు, ఎంతమాత్రం\nతడుముకోకుండా.\n\nఅందుకు పిశాచి, \" అయ్యా, పెద్దవాడు\nఉండగా చిన్నవానిని కోరుకోవటం ధర్మమా?\nవాని జ్యేష్ఠత్వం నిరాకరింపవచ్చునా?”\nఅని అడిగాడు.\n\nఈ ప్రశ్నకు మహాశాసనుడు :\n\"పిశాచోత్తమా ! త్తమా ! — నేను ఎన్నడూ\nకూడా ధర్మమార్గం తప్పి పలికేవాడిని\nకాను. నా తల్లికి నేను మిగిలివుండగా, నా\nపినతల్లికీ ఒక కుమారుడు ఉండవద్దా? —\nఅది అటుండనీ. ఈ నా చిన్నితమ్ముని\n\nకోసమే వాని తల్లి రాజ్యం కోరింది. మా\nతండ్రి ఇష్టంలేక మమ్మలిని అడవులకు\nపంపాడు. ఐతే, సోదరప్రేమచేత అమా\nయకుడైన ఈ కుర్రవాడు మా వెంబడి\nవచ్చేశాడు. మాతో కష్టాలు పడుతున్నాడు.\nవీనిని విడిచి పెట్టి, పెద్దవాళ్లమైన ఇద్దరం\nనగరం ప్రవేశించేటప్పుడు ' ఆదిత్యుడు\nఏడి?' అని లోకులు అడగరా ? ' వాడిని\nభూతం మింగివేసిం' దని అంటే, మా\nమాటలు ఎవళ్లయినా నమ్ముతారా? లోకా\nనికి విడ్డూరమనిపించదా? లోకాపవాదం\nసహించగలమా ?\" అని ఎదురుప్రశ్నలు\nవేయసాగాడు.\n\nఅప్పుడు పిశాచి, \" మహాత్మా !— నీవు\nజ్ఞానసంపన్నుడవు మాత్రమేకావు. నీ మాట\nయందూ క్రియలలోనూకూడా ధర్మం కన\nబడుతున్నది” అంటూ మెచ్చుకుని, అతని\nతమ్ముల నిద్దరినీ తెచ్చి మహాశాసనుడికి\n\nవప్పచెప్పాడు. అంతేకాదు. ఆనాటి నుంచి,\nసోదరులు ముగ్గురూ ఆ భూతంతో మైత్రి\nకలిగి, అక్కడనే అతిథులుగా కాలక్షేపం\nచేయసాగారు.\n\nమరికొంత కాలానికి దేవడత్తుడు కాలగతి\nపొందినట్టు వర్తమానం తెలిసింది. 'మహా\nశాసనుడు తమ్ములనూ భూతాన్నీ కూడా\nతనవెంట పిలుచుకపోయి కాశీ రాజ్యం\nచేరుకొన్నాడు.\n\nతరు వాత, పెద్దవాడైన మహాశాసనుడు\nగద్దెయెక్కాడు. రెండవతమ్ముడైన సోమ\nదత్తుని తన ప్రతినిధిగాను, కడసారివాడైన\nఆదిత్యుని సేనాధిపతిగాను నియమించాడు.\n\nతమకు మేలుచేసిన భూతాన్ని మహా\nశాసనుడు ఎంతమాత్రం మరువలేదు. దానికి\nచక్కటి విడిది చూపి, దాని అన్నపానాదులు\nవిచారణచేయటానికి ప్రత్యేకించి భటులను\nయేర్పాటుచేశాడు.",
            "book_page_end": 32
        },
        {
            "title": "కథ విన్న ఫాదుషా (గేయం)",
            "book_page_start": 33,
            "pdf_page_start": 35,
            "pdf_page_end": 35,
            "author": "ములుగు తిరువేంగళాచార్యులు",
            "genre": "హాస్యం",
            "moral": "శ్రమకు తగిన గుర్తింపు లభించకపోతే కలిగే నిరాశను హాస్యంగా వ్యక్తం చేయడం.",
            "keywords": [
                "అక్బర్",
                "వీరబలుడు",
                "ఫాదుషా",
                "కథ",
                "గేయం"
            ],
            "characters": [
                "అక్బర్ ఫాదుషా",
                "వీరబలుడు"
            ],
            "locations": [
                "ఢిల్లీ పట్నం"
            ],
            "content": "వినవయ్య ఓ బాలవీరుడా! ఢిల్లీ\nపట్నాన్ని పాలించు ఫాదుషా ఒకడు\nఅక్బరాతని పేరు, చక్రవర్తులలో\nచక్రవర్తె చాల రాజ్యమేలాడు.\n\nఆతని కొలువులో హాస్యగా డొకడు\nవీరబలు డనునట్టి పేరు గలవాడు,\nవీరబలు డొకనాడు తీరుబడిగాను\nకూర్చున్న అక్బరు కొలువులో కెళ్ళి\nవంగివంగి సలాము లొనరించినాడు.\n\nచేయెత్తి అక్బరూ స్వీకరించాడు\n'తీరుబడిగా నున్నవార, మేదైనా\nసంతోషపెట్టగల చక్కని కథను\nచెప్పవయ్యా మాకు చెప్ప'మన్నాడు.\n\nచెప్పమంటే కథ చెప్పితీరాలి\nమానమంటే మధ్య మానితీరాలి\nచెప్పలేననరాదు తప్పలాగంటే\nతప్పదేదీ రాజు తలచుకుంటేను.\n\nచెప్పలేకుండినా జ్వరముగా నున్నా\nపెద్దగా నిట్టూర్చి పెడముఖము పెట్టె\nమొదటినుండీ తుడకు కథ విన్న రాజు\n\nపెద్దగా నిట్టూర్చి పిచ్చిగా నవ్వి\n'కధ చెప్పుకెళ్లావు కాని అది ఒక్క\nచెవులోంచి దూరి వేరొక్క చెప్తులోంచి\nబయటకు పోయింది భాయి' అనే రాజు.\n\nజ్వరముగా నుండినా చచ్చిపోతున్నా\nకష్టపడి కథచెప్పి కడకు మెప్పేమీ\nపొందలేకుంటినని పౌరుషం వచ్చి\nవీరబలుడికి కొంత ఓర్మిత్పంది.\n\nఓర్మి తప్పిన నేమి ఉపయోగముంది\nనోరుమూసుకు ఊరుకోవాలి కాని,\nఉన్నమాటాడినా ఊరుకుంటాడా ?\nప్రాణాలు తీయడా పాపిష్ఠిరాజు?\nకాబట్టి వీర్బలుడు బిగబట్టి కోపం\nచేతులు నలుపుతూ చిరునవ్వునవ్వి\n'రాజాధిరాజ ఓ ఫాదుషా ! మనకి\nసందేహమెల ఆ చెవులకి మధ్య\nఅందుకొని వీర్బలుడు అవజేసె కథను | ఉండవలసిన దుండియుండ దన్నాడు.",
            "book_page_end": 33
        },
        {
            "title": "పువ్పులతోటలో కల్లోలం",
            "book_page_start": 34,
            "pdf_page_start": 36,
            "pdf_page_end": 38,
            "author": "మణిమెల వెంకటేశ్వర్లు",
            "genre": "ఫాంటసీ",
            "moral": "ప్రతి ఒక్కరూ గొప్పవారే. అందరి గుణాలూ లోకానికి అవసరమే. ఐక్యత అవసరం.",
            "keywords": [
                "పుష్పరాజ్యం",
                "మంత్రి పదవి",
                "కమలం",
                "మొగలిపువ్వు",
                "ఐక్యత"
            ],
            "characters": [
                "పుష్పరాజు",
                "మొగలిపువ్వు",
                "కమలం",
                "ప్రొద్దుతిరుగుడుపువ్వు (న్యాయాధిపతి)"
            ],
            "locations": [
                "లావణ్యపురం",
                "పుష్పవాటిక",
                "సుమదర్బారు"
            ],
            "content": "లావణ్యపురంలో ఒక నందనవనం. వనానికి\nప్రక్కన పుష్పవాటిక, పుష్పవాటికలో ఒక\nచక్కటి కొలను-పున్నాయి. ఆ ప్రదేశంలో\nఎక్కడ చూచినా పువ్వులే అంతా పువ్వుల\nమయం—రంగురంగులలో పువ్వులు,\nరకరకాల పువ్వులు, పరిమళాలను వెదజల్లి\nపరమానందం కలిగించే పువ్వులు, భూమి\nమీదా పువ్వులే, నీటిలోనూ పువ్వులే.\n\nఇంత జనాభా ఉండే పుష్పజాతికి\nరాజున్నాడు. ఆ రాజు రోజూ దర్బారు\nచేస్తాడు. తీర్పులు చెబుతూవుంటాడు.\nపుష్పరాజ్యం చాలాకాలం రామరాజ్యం\nలాగా చల్లగా సాగిపోయింది.\n\nఐతే, ఉన్నట్టేవుండి ఒకరోజున, పువ్వుల\nతోటలో పెద్దపేచీ వచ్చింది. ఇది మంత్రి\nపదవిని గురించిన పేచీ. తుప్పలలో పడి\nవుండే మొగలిపువ్వు వయ్యారంగా లేచి\nనించుని, \"నా పరిమళం యోజనాల దూరం\nవ్యాపిస్తుంది. నేను విరజిమ్మే పరిమళా\nనికి ఎంతో దూరాన వుండే జనులు 'ఆహాఁ-\nఎక్కడినుంచి వస్తున్నది సువాసన!' అని\nదిగ్భ్రామ చెందుతారే. అందుచేత నేనే\nగొప్పదానిని ” అన్నది.\n\nఈ మాటలకు రోషపడి, నీటిలో నించి\nకమలం జడ వూపుకొంటూ పైకి వచ్చింది.\n\"నీ గొప్పవనం ఎవరికి తెలియదు, వంటి\nనిండా ముళ్ళూ నువ్వున్ను. కంటికి ఇంపైతే\nకద, తరువాత సంగతి ? మన జాతిలోకల్లా\nఅత్యంత ఆకర్షణీయమైనటువంటి నన్ను\nపట్టడానికి అంతఃపుర స్త్రీలుసైతం ఆత్ర\nపడుతూవుంటారే. ఆ కథ లెప్పుడూ విననే\nలేదా నువ్వు?\" అన్నది.\n\nఇందుకు మొగలిపువ్వు మీదిమిదికి వచ్చి,\n\" ఏమిటే, ఎర్రగా వుంటే సరా, చూపుల\n\nబొమ్మలాగా? 'ముళ్ళు- ముళ్ళు' అని\nదెప్పుతున్నావే, గొబ్బికి లేవా, గులాబికి లేవా\nముళ్ళు? వాళ్ళేం తక్కువవాళ్లా? ఆలో\nచించి మరీ మాటాడు \" అని గద్దించింది.\n\nఈ గడబిడ విని, రాజ్యంలోని పుష్ప\nజాతులన్నీ పరుగెత్తుకువచ్చినై. కొందరు ఆ\nపక్షం కాశారు, కొందరు ఈ పక్షం కాశారు.\nపెద్ద రగడ జరిగింది.\n\nఈ రగడ సరాసరి 'సుమదర్బారు' వరకు\nపోయింది. రాజుగారూ వచ్చారు. సుమ\nదర్బారుకు ఇప్పుడు న్యాయాధిపతి ప్రొద్దు\nతిరుగుడుపువ్వు. ఈయన పగలల్లా సూర్య\nనమస్కారం చేసుకొని, రాత్రిపూటలందే\nకేసులు విచారణచేసి, తీర్పుచెప్పేది.\n\nకమలం, మొగలిపువ్వుల కేసు మరు\nనాటికి వాయిదా వేయబడింది. మరునాడు\nవాది ప్రతివాదులు ముందుగానే న్యాయ\nస్థానం చేరుకొన్నారు.\n\nచీకటి సమయం. వాది ప్రతివాదుల\nవ కీళ్ళు సిద్ధంగా వున్నారు. న్యాయాధిపతీ\nరాజు గారూ, ఉచితమైన స్థానాలను అలంక\nరించారు. ముందుగా కమలంవేపు తిరిగి\n*దానిని సంజాయిషీ చెప్పుమన్నారు.\n\nకమలంతరఫు వకీలు లేచి, \"ప్రభూ !-\nమా కమలంగారి ప్రతిభ ఎంతసేపూ\n\nసూర్యుడు ఉండేటంతసేపే. రాత్రి పడితే\nవారికి మాటకూడా రాదు ” అన్నాడు.\n\nచిక్కే వచ్చింది. పగటి పూట న్యాయాధి\nపతి తీర్పు చెప్పలేడు. రాత్రిపూట ముద్దాయీ\nమాటాడలేడు. ఇంక ఈ తగవు పరిష్కార\nమెట్లా? మళ్ళీ మరునాటికి వాయిదావేశారు.\n\nఈ సందర్భంలో మొగలికి ఒక మంచి\nఉపాయం తట్టింది - వెలుగునిచ్చే ఒక చిత్ర\nమైన ఆకువద్దకు వెళ్ళుదామని. సూర్యుడు\nలేకపోయినా, తన పచ్చటకాంతితో ఆ ఆకు\nలోకాన్ని ప్రకాశింపచేయగలదు. ఈ వుద్దే\nశంతో మొగలిపువ్వు వెలుగునిచ్చే ఆకు\nవద్దకు వెళ్లి మాబాడింది.\n\nమరునాడు. పుష్పరాజ్యమంతా దర్బార్\nవద్దనే విడిసింది. రాజూ, న్యాయాధిపతీ\nవారి స్థానాలు అలంకరించారు. ఆనాడు\nప్రొద్దుపోయినా చీకటి పడలేదు. ఎక్కడ\nచూచినా చేమంతులు, గాజుబుడ్లవంటి\nతమ కాంతితో వింతగా ప్రకాశిస్తున్నయి.\nప్రొద్దు తిరగకుండానే ప్రొద్దుతిరుగుడుపువ్వు\nదర్బారుకు రాగా, అందరూ విస్తుపోయారు.\n\nవాది ప్రతివాదుల తరఫు వకీళ్లు గట్టిగా\nవాదించారు. వాదనలన్నీ ఐనతరువాత\nన్యాధిపతి ఇలా తీర్పు చెప్పాడు: \"ఈ\nకేసులో వచ్చిన ఇద్దరూ గొప్పవాళ్ళే. ప్రము\nఖులే. పరిమళానికి మొగిలి, అందానికి\nకమలం—రెండూ లోకానికి అవసరమే.\nఇందులో వాదనకు ఎటువంటి అవకాశమూ\nలేనందున కేసు కొట్టివేయడమైనది.”\n\nఅప్పుడు రాజుగారు చిరునవ్వుతో సింహా\nసనంమీదినించి లేచారు:\n\n\"గౌరవనీయులైన మన న్యాయాధిపతి\nగారు చెప్పిన తీర్పు ఎంతో యుక్తియుక్తంగా\nవుంది. మనలోమనం, ఐక్యత లేక చిలిపి\nకయ్యాలు ఆడుకోవటంచేతనే మానవులు\nమనలను హింసించటం జరుగుతున్నది.\nఆడవాళ్ల అందంకోసం మనలను మెడలు\nతుంపి వారు ధరించడమట ! గొప్పవాళ్లను\nసన్మానించడంకోసం మనజాతిని లెక్క\nలేకుండా నాశనంచేసి, వారు దండలు గుచ్చి\nవేసికోవడమట! ఏమిటీ అన్యాయం ! మన\nస్థితి భద్రంగా వుండాలంటే, మన శ్రేయస్సు\nకోరే మంచి మంత్రివర్గం ఆవసరమై వుంది.\nకనుక ఇప్పుడు, ఒకొక్క గుణానికి గొప్ప\nపేరుపొందిన మొగిలి, కమలాను ఇద్ద\nరనూ మన ఆస్థానంలో మంత్రులుగా\nనియమిస్తున్నాము ”\n\nఇందుకు సమ్మతిస్తూ, పుష్పజాతులన్నీ\nజేజేలు కొట్టినై.",
            "book_page_end": 36
        },
        {
            "title": "అంగవస్త్రం",
            "book_page_start": 39,
            "pdf_page_start": 39,
            "pdf_page_end": 43,
            "author": "చందమామ బృందం",
            "genre": "జానపదం",
            "moral": "యుక్తి, తెలివితేటలు, మరియు వినయం ద్వారా గొప్ప విజయాలు సాధించవచ్చు.",
            "keywords": [
                "యోగి",
                "దేవరాజు",
                "అంగవస్త్రం",
                "బంగారం",
                "జసల్మీరు"
            ],
            "characters": [
                "చిదానందయోగి",
                "దేవరాజు",
                "భూతరాజు (మేనమామ)",
                "గొడారివాడు",
                "భూతరాజు సైనికులు"
            ],
            "locations": [
                "ఆరావళీ కొండలు",
                "జసల్మీరు సంస్థానం"
            ],
            "content": "ఆరావళీ కొండలలో చిదానందుడనే ఒక\nయోగి ఉండేవాడు. ఒకనాడు ఆయన తన\nపర్ణశాలలో జపం చేసుకొంటూవుంటే పన్నెం\nడేళ్ల బాలు డొకడు ప్రాణభీతితో పరుగెత్తి\nవచ్చి పాదాల పైబడి, శరణుచొచ్చాడు.\n\nయోగి ఆ బాలుణ్ణి లేవనెత్తి, ' ఎవరు\nనువ్వు? యేమిటి ఆపద ?' అని అడిగాడు.\n' నేను జసల్మీరు సంస్థానాధీశ్వరుడైన\nబీజీరావువారి కుమారుణ్ణి. నా పేరు దేవ\nరాజు. శత్రువులు మా కోట వశంచేసుకుని\nమా తండ్రిని చంపేశారు. నన్ను చంప\nటానికి తరుముకొస్తున్నారు' అని చెప్పాడు.\n\nయోగి వెంటనే ఒక అంగవస్త్రం తెచ్చి\nఆ బాలుని కిచ్చి, 'నీ షరాయి, అంగీ విప్పి .\nవేసి దీన్ని కట్టుకో' అని చెప్పి, ఆ రాజ\nపుత్రుని గుడ్డలు కనపడకుండా చూరులో\nదోపివేశాడు. తన జందెపుపోచలలో ఒకటి\nతీసి, పిల్లవాడి మెడలో వేసి, ' నీ పేరు\n\nఎవరు?' అని ఎవరైనా అడిగితే 'సోంభొట్లు'\nఅని చెప్పు” అని సలహాయిచ్చాడు.\n\nఅంతలో గుఱ్ఱపుడెక్కల చప్పుడు విని\nపించింది. \"అదుగో, వాళ్ళే వస్తున్నారు!\"\nఅన్నాడు దేవరాజు.\n\n'భయపడకు. నాకొక విస్తరివేసి\nనువ్వొక విస్తరి వేసుకో. అన్నం తిందాం'\nఅన్నాడు యోగి.\n\nవాళ్ళదరూ వడ్డించుకుని ముద్ద నోట్లో\nపెట్టుకునేసరికి గుఱ్ఱాలమీద వచ్చినవాళ్ళు\nదిగి, ఓరగా వున్న తలుపు తోసుకుని లోప\nలకు వచ్చారు. ' ఎవరు వారు ?' అన్నాడు\nయోగి ఏమీ ఎరగనట్లు.\n\nఆయన భోజనం చేస్తున్నాడని తెలవ\nటంతో వాళ్ళు నాలిక కరుచుకుని, ' క్షమిం\nచండి. రాజపుత్రుడెవరైనా ఈ దారిని వచ్చా\nడేమో అని వచ్చాము' అన్నారు. అందుకు\nయోగి, ' నేను వంట చేస్తూ ఇక్కడే\n\nవున్నానే. ' ఏమిరా సోంభొట్లూ, చితుకుల\nకోసం వెళ్ళినప్పుడు నీ కెవరైనా ఎదురు\nపడ్డారా?' అన్నాడు. దేవరాజు, 'నా కెవరూ\nకనపడలేదు గురువరా... కొంచెం పులగం\nవడ్డించమన్నారా ?' అని బదులుచెప్పాడు,\nఏమీ సంకోచంలేకుండా.\n\nగుఱ్ఱాలపై వచ్చినవాళ్ళు దేవరాజును\nచూచి బ్రాహ్మణుని శిష్యుడనుకొని, అను\nమానించకుండా వాళ్లదారిని వాళ్లు వెళ్ళి\nపోయారు. దేవరాజు యోగి పాదాలపైన\nపడి, 'స్వామీ, నా ప్రాణాలు కాపాడి,\nపుణ్యం కట్టుకొన్నారు. మీ ఋణం ఎలా\nతీర్చుకోగలను ?' అన్నాడు.\n\n'ఋణం లేదు గిణం లేదు, నీకిక్కడ\nఎంతకాలం ఉండాలని తోస్తే అంతకాలం\nఉండి, ఆ తరువాత వెళ్లి ఎక్కడైనా రాజ్యం.\nస్థాపించుకో' అన్నాడు చిదానందయోగి.\n\nకత్తి పట్టి వీరవిహారం చేసే చేతికి అడ\nవిలో చితుకులు ఏరుతూ కూచుంటే ఎంత\nకాలం తోస్తుంది? ఒకనాడు దేవరాజు యోగి\nముందు నిలిచి, 'స్వామీ, నన్ను ఆశీర్వ\nదించి పంపండి. మళ్ళీ రాజ్యం సంపా\nదించుకుంటాను' అన్నాడు.\n\n'తథాస్తు!' అని చిదానందయోగి లేచి,\nఏదో ఆకు దూసితెచ్చి, దాని పసరును ఒక\nవెదురుగొట్టంలో పోసి దేవరాజుకిచ్చాడు.\n\n' ఏమిటిస్వామీ ఇది?' అన్నాడుదేవరాజు.\n\n' ఇనుమును బంగారంగా మార్చేది.\nరాజ్యం స్థాపించాలంటే ధనం అవసరం.\nకదా. అందుకోసమే' అన్నాడు యోగి.\n\nదేవరాజు దాన్ని భద్రపరుచుకుని, 'మీ\nజ్ఞాపకార్ధం ఆ అంగవస్త్రంకూడా పట్టుకు\nవెడతాను' అని చెప్పి, ఆనాడు యోగి\nతనకు కట్టుకోమని ఇచ్చిన గావంచాను\nకూడా చంకనబెట్టుకు వెళ్ళాడు.\n\nఆ వెళ్ళడం వెళ్లడం తిన్నగా మేనమామ.\nఐన భూతరాజు యింటికి వెళ్ళాడు. దేవ\nరాజుకుమల్లేనే అతని తల్లికూడా శత్రు\n\nవుల బారినుండి తప్పించుకొనివచ్చి అన్నగా\nరింట్లో తల దాచుకుంది. ఆమె తన కుమా\nరుడు బ్రతికేవున్నాడ ని తెలవడంతోనే\nవచ్చి, ఉప్పుతెచ్చి దిగదుడిచి, దాన్ని నీట్లో\nపోసి, 'నాయనా నీ శత్రువులంతా ఈ\nవుప్పుమల్లేనే కరిగిపోయి రూపులేకుండా\nమాసిపోవాలి!' అని చెప్పి కౌగలించుకుంది.\n\n' అమ్మా, మంత్రాలకు చింతకాయలు\nరాలవు. శత్రువులను నాశనంచెయ్యాలంటే\nతక్షణం నేనొక కోట కట్టాలి. బలగాన్ని\nపెంచాలి. అప్పుడు దండెత్తివెళ్లి శత్రువుల్ని\nతరిమివేసి మన జసల్మియరు కోట వశం\n\nచేసుకోవాలి. కోట కట్టడానికి మామయ్యని\nకాస్త స్థలం ఇమ్మను ' అన్నాడు దేవరాజు.\nఆమె అన్నను అడిగింది. అందుకు\nభూతరాజు ' స్థలం లేదు, గిలం లేదు. పో,\nపొమ్మ 'న్నాడు. ఆ సమయానికి అక్కడికి\nగొడారివాడొకడు ఎద్దుచర్మం తెచ్చి భూత\nరాజుకు కానుకగా ఇచ్చాడు. ఆ కానుక\nచూచి దేవరాజు, ' మామా, యెంతో\nస్థలం వద్దు. ఈ ఎద్దుచర్మం పట్టేటంత\n'మేర చాలు' అన్నాడు. అంతేకదా అని\nభూతరాజు వప్పుకుని, ఒక ఇసుకపఱ్ఱ\nచూపించి, ' అక్కడ తీసుకో' అన్నాడు.\n'ఎద్దుచర్మమంత మేర స్థలంతో ఏమిటి\n\nచేసుకోవడం?' అనుకుంది దేవరాజు తల్లి.\nదేవరాజు ఆ ఎద్దుచర్మాన్ని సన్నటి పీలి\nకలుగా కోసి, ఒకదాని కొకటి ముడిపెట్టి,\nఆ తాడుతో కొన్నియెకరాల విస్తీర్ణాన్ని ఆక్ర\nమించి, ' చూడు మరి, ఇదే ఎద్దుచర్మం\nపట్టినంత మేర!' అన్నాడు.\n\nభూతరాజు వచ్చిచూసుకొని గుండె\nబాదుకున్నాడు. 'ఇసుకయెడారేకదా భాగ్య\nమేమిటయ్యా మామా?' అన్నాడు దేవ\nరాజు. నిజమే అనుకుని భూతరాజు\nవెళ్లిపోయాడు. దేవరాజు మరునాడే\nఉప్పర్లను రప్పించి అంతమేరా కోటగోడకు\nపునాదులు తవ్వించాడు. సాయంత్రం\n\nకావటంతోనే వాళ్ళందరూ కూలి ఇమ్మనే\nసరికి, అతడు వాళ్ళ గునపాలలో ఒకటి\nచేత పుచ్చుకుని చిదానందయోగి ఇచ్చిన\nపసరు రాసేసరికి అది బంగారంగా మారి\nపోయింది. దానిని విక్రయించి వాళ్లండరికీ\nకూలి ఇచ్చాడు.\n\nకొద్దిరోజులలోనే అక్కడ గొప్ప\nకోట ఒకటి లేచింది. దానిముందు భూత\nరాజు కోట దివిటీ ముందు దీపానికిమల్లె వెల\nవెలపోయింది. దానితో భూతరాజుకి మేనల్లు\nడంటే అసూయ పుట్టుకొచ్చింది. వెంటనే\nతన సైన్యాన్ని వెంటబెట్టుకువెళ్లి మేనల్లుని\nకోటముందు నిలిచి, ' నా భూమిమీద\n\nకట్టావుగనక ఈ కోట నాది! మంచిగా దీన్ని\nనాకు వశంచేస్తావా?, లేకపోతే బలిమిని\nలాక్కునేవా?' అని కేకలు వేశాడు.\n\nదేవరాజు పంపగా తల్లి వచ్చి భూత\nరాజు తో, 'ఇదేమి టన్నయ్యా, నీకూ మేనల్లు\nడికి యుద్ధమేమిటీ? అంత నీకు కోటమీద\nమోజుగావుం టే నువ్వే తీసుకో. ముందు\nనువ్వు, కాళ్ళుకడుక్కో; నీ సైనికులను\nకూడా లెమ్మను, కాస్త ఫలహారం చేదురు\nగాని ' అంది.\n\nఏ పేచీ లేకుండా కోట తనకు చిక్కుతూ\nవున్నందుకు భూతరాజు సంతోషించాడు.\nమేనమామ సైనికులందరికీ దేవరాజు\nవిస్తళ్ళు వేయించి పిండివంటలతో సహా\nఫలహారాలు వడ్డన చేయించాడు. వాళ్ళు\nకడుపునిండా తినిలేచి చేతులు కడుక్కుని\nవచ్చేసరికి పీటలపైన ఒక్కొక్క పంచెల\nచాపు పెట్టించాడు. ఒక్కొక్కడూ పంచె\nకట్టుకుని కండువా పైన వేసుకోబోయేసరికి\nకొంగున ఏదో బరువుగా కనపడింది.\nఒక్కొక్కడూ విప్పి చూచుకొనేసరికి వంద\nవంద చొప్పున వరహాలున్నాయి.\n'ఇవెందుకు' అన్నారు వాళ్లు ఆశ్చర్యపోతూ.\n\nఅందుకు దేవరాజు, 'మీకే. వచ్చేనెల\nజీతం ముందుగా ఇచ్చేస్తున్నాను' అన్నాడు.\n\n' మా జీతం మీరివ్వడమేమిటి? అదీ\nగాక, మాకు పచేసి వరహాలేకదా జీతం.\nవందేసి వరహాలిచ్చారే మీరు!' అన్నారు\nసైనికులు.\n\n'ఫరవాలేదు పుచ్చుకోండి. మనమంతా\nకొద్దిరోజుల్లో వెళ్లి జసల్మియరు కోట ముట్ట\nడించి వశంచేసుకోవాలి' అన్నాడు దేవ\nరాజు. 'సరే' అన్నారు వాళ్లు సంతోషంగా,\n\nఈవిధంగా లంచమిచ్చి దేవరాజు సైని\nకులను వశంచేసుకున్నాడని తెలపటంతోనే\nభూతరాజు మండిపడి వాళ్లతో 'మనం\nవశంచేసుకోడానికి వచ్చింది ఈ కోటనేగాని\nజసల్మియరు కోటను కాదు. వాడిచ్చిన\nలంచాలకి ఆశపడి నాకు ద్రోహంచేస్తు\nన్నారా మీరు!' అని గద్దించాడు.\n\n'ద్రోహం తలపెట్టింది మీరుకాని మేం\nకానేకాదు. ఈయన కష్టపడి కట్టుకున్న ఈ\nకోటను లాగుకోవడంకన్న ద్రోహమేముంది?'\nఅని ఎదురుతిరిగారు సైనికులు. చేసేదిలేక\n\nభూతరాజు గుఱ్ఱమెE ఇంటికి దౌడుతీశాడు.\nఆ సైన్యంతోబాటు దేవరాజు\nకొంత సైన్యాన్ని చేర్చుకున్నాడు. కొద్దికాలం\nలోనే జసల్మియరు కొటను ముట్టడించి,\nదానిలో వున్న శత్రువుల్ని పారదోలి వశం\nచేసుకున్నాడు.\n\nనాడు ముస్తాబై కొలువుకూటానికి వచ్చి\nనప్పుడు దేవరాజు భుజంమీద ఒక ఆంగ\nవస్త్రం వేలాడుతూ కనపడింది. మంత్రులూ,\nసేనాపతులూ, ' ఇదేమిటి ప్రభూ?' అని\nఅడిగేరు. ' ఈ అంగవస్త్రమే నా ప్రాణా\nలను కాపాడింది' అంటూ అతడు తన\nకోటు విప్పి లోపలవున్న జంధ్యంకూడా\nచూపించి, చిదానందయోగి తనకు చేసిన\nఉపకారమంతా వాళ్లకు విప్పి చెప్పేడు.\n\nనాటినుంచీ దేవరాజు సంతతివారందరూ\nపట్టాభిషేక సమయంలో అంగవస్త్ర\nమొకటి భుజంపై ధరించి రావటం, ఒక\nఆచారంగా ఏర్పడింది.",
            "book_page_end": 43
        },
        {
            "title": "లీలా- లాలి (గేయకథ)",
            "book_page_start": 42,
            "pdf_page_start": 44,
            "pdf_page_end": 45,
            "author": "ననంతరావు వేంకట్రావు",
            "genre": "గేయకథ",
            "moral": "తెలివైన పిల్లలు మాంత్రికుడి మాయను భగ్నం చేశారు.",
            "keywords": [
                "మాంత్రికుడు",
                "యంత్ర బొమ్మ",
                "బాలబాలికలు",
                "తాళం",
                "లాలీ"
            ],
            "characters": [
                "మాంత్రికుడు",
                "లీల",
                "లాలీ",
                "బొమ్మ"
            ],
            "locations": [
                "డాబా",
                "చావడి"
            ],
            "content": "మాంత్రికు డొక్కడు ప్రాణము పోయగ\nయంత్రపు బొమ్మను చేశాడూ\nడాబాపై కుర్చీలో దానిని\nడాబుగ కూర్చోబెట్టాడు.\n\nచేతనున్న ఆ పత్రిక చూస్తూ\nశిరఃకంపనము చేస్తుందీ\nబాలబాలికలు దండం పెడితే\n'బలే సలాములు కొడుతుంది.\nఒకేమోస్తరుగ తల పంకించుట\nఒక్కరొక్కరే చూశారూ\n\nమనిషో బొమ్మో నిజమెరుంగగా\nమంతనములు గావించారు.\n\nలీలా, లాలీలను యువనాయకు\nలే పరీక్షకై పూనారు.\n\nఆటవిడుపు దినమున జనులందరు\nఆటపాటలం దుండంగా\nమాంత్రికు డింటికి తాళమువేసీ\nమధ్యాహ్నము పై కేగాడూ\nజనసమ్మర్దములో తబ్బిబ్బై\nతన తాళము జార్చివేశాడు.\n\nతాళము లీలకు దొరికింది\nతలుపు తెరుచుకొని చొరుకుంది,\nబొమ్మల నెన్నో చూచింది\nసంగతి అంత గ్రహించింది.\n\nఅంతలొ సవ్వడి వినబడగా\nమాంత్రికుడే రయమున రాగా\n\nఎటు పోవను తోచకపోగా\nమాయము కాదలచెను వేగా.\n\nవరుసబొమ్మలం దొక బొమ్మయి, యే\nమెరుగనట్లుగా కూర్చుందీ,\nతెరచిన యింట్లో జొచ్చిన మాంత్రికు\nడిరుప్రక్కల గమనించాడూ.\n\nస్ధానం తప్పని బొమ్మల జూచి మ\nహానందమును పొందాడూ\nప్రాణం పోయగ నెంచిన బొమ్మను\nపరిపరి విధాల పరికించి\nచుట్టు తిరుగుతూ గబగబ దానికి\nగట్టిగ మంత్రం వేశాడు.\n\nనిలిచి చూడగా, మెల్లమెల్లగా\nతల త్రిప్పుట గమనించాడూ\nమంత్రం పలుకుట నిజమని తనలో\nఎంతో సంతోషించాడు.\n\nజాలుగోడపై నెక్కి మెల్లగా\nలాలీ లోన ప్రవేశించీ\nలీలకు అగుపడునట్లుగ పక్కని\nచావడిలో నిలుచున్నాడు.\n\nమంత్రం జోరవుతున్నకొలది ఆ\nయంత్రం కదలుట హెచ్చింది.\n\nఅది గమనించిన మాంత్రికు డెంతో\nముదమున మది నుప్పొంగాడు.\n\nచిరునవ్వాలకగ, తల పంకించుతు,\nకరముల నెత్తుతు, కండ్లు త్రిప్పుతూ,\nనెమ్మదిగా ఇక లేవనున్న ఆ\nబొమ్మకు ప్రాణం వచ్చిందనుకొని,\nమంత్రమహిమ కాశ్చర్యచకితుడై\nమాంత్రికు డట్లే నిలబడగా,\n\nఅచ్చముగా నౌక కన్యకవలె నా\nయంత్రం 'లాలీ!' అన్నాదీ.\nఅనుటె తడవుగా బాణంవలె రి\nవ్వున లాఠీ చరచర వచ్చి,\n\nబొమ్మ చేతులను చేతపట్టుకొని\nగుమ్మాల్ దాటుతు పోవంగా\nమాంత్రికుడు మతిపోవగ చింతా\nక్రాంతుండై పడి భువి వ్రాలె !",
            "book_page_end": 43
        },
        {
            "title": "నలుమూలల నడకలు",
            "book_page_start": 46,
            "pdf_page_start": 46,
            "pdf_page_end": 46,
            "author": "చందమామ బృందం",
            "genre": "విజ్ఞానం",
            "moral": "విజ్ఞానం, విద్య విలువైనవి; నిరాడంబరమైన వృత్తులలోని వారు కూడా గౌరవనీయులే.",
            "keywords": [
                "ముష్టివాడు",
                "విజ్ఞానం",
                "గౌరవం",
                "బంధువర్గం",
                "ఐక్యత"
            ],
            "characters": [
                "ముష్టివాడు",
                "ఇంటాయన",
                "ప్రభువులు",
                "పండితులు",
                "యుద్ధవీరులు",
                "పేదవాడు",
                "మిత్రుడు"
            ],
            "locations": [
                "సామాజిక సమావేశం"
            ],
            "content": "ఒక ముష్టివాడొక యింటికి వెళ్ళాడు.\nఆ ఇంటాయన పరమలోభి. ముష్టి\nవాడు కొన్ని తత్వాలు పాడాడు. 'నాకూ\nవచ్చు' నంటూ ఇంటాయనా పాడాడు.\nబిచ్చగాడు శ్లోకాలు చదివాడు. యజ\nమానీ చదివాడు. ముష్టివాడు కొన్ని\nఇంద్రజాలాలు చేసిచూపాడు. యజ\nమానీ చేసిచూపాడు. బిచ్చగాడికి విసు|\nగెత్తింది. 'అయ్యా, మీరు సమస్తమైన\nవిద్యలూ నేర్చినవారు. సంతోషమే. ఐతే,\nమీరు చేయలేనిది ఒక టే వుంది. నేను\nఅడుక్కొంటాను. మీరో ?' అన్నాడు.\nయజమాని సిగ్గుపడి, వాడికి ఒక కానీ\nయిచ్చి సాగనంపాడు.\n--\nఅతి గౌరవనీయమైన వృత్తికి ప్రపంచ\nవిజ్ఞానసమితివారు ఒక బహుమతి\nఇస్తామని ప్రకటించారు. ప్రభువులు,\nవీరులు, పండితులూ పోటీకి నిలిచారు.\nసమితి పండితులనే గౌరవించింది.\nఇది 'అన్యాయ' మన్నారు ప్రభువులు.\n\"కాదు, రాజులకు తమ రాజ్యంలోనే\nగౌరవం. పండితులు ఎక్కడకు\nవెళ్ళినా పూజింపబడతారు' అని\nచెప్పింది సమితి. 'మరి, వీరపూజ\nమట్టుకు సామాన్యమైనదా?' అని\nప్రశ్నించారు యుద్ధవీరులు. అందుకు\nసమితి ' వీరుడు 'వృద్ధుడైతే గౌరవం\nతగ్గిపోవచ్చు. పండితుడు వృద్ధుడైన\nకొద్దీ ఆయనకు గౌరవం హెచ్చుతుంది '\nఅని సమాధానం చెప్పింది.\n--\nఒక పేదవాడు తన బుద్ధిబలంవల్ల\nపైకి వచ్చి ఐ. సి. యస్. పరీక్ష ప్యాస\nయ్యాడు. తన బంధువర్గం గొప్ప\nపదవులలో లేకపోవడంచేత వాళ్లంటే\nఅతనికి చీకాకుగా వుండేది. అతని\nధోరణి చూచి బంధువులు స్నేహితులూ\nవానిని వెలివేశారు. బ్రతుకు ఒంటి\nపాటు అయింది. భరించలేక, ఒక\nనాడు అతను ఒక మిత్రునివద్దకు\nవెళ్ళగా, ఆయన ఇలా చెప్పాడు:\n'అబ్బాయీ!-బ్రహ్మాండమైన ఏనుగును\nబంధించటానికి గడ్డితో వెంటి చుట్టు\nతారు. ధాన్యం మొలక ఎత్తాలంటే\nదానికి అంటిపెట్టుకొనివుండే తుక్కూ\nదూగరాకూడా అవసరమే కదా! కనుక\nదేనినీ తేలికగా చూడకూడదుసుమా '\nఅని అనగానే, ఈ మాటలలోని అర్థం\nగ్రహించి, నాటినుంచీ బంధువులతో\nకలసిమెలసి ఉంటూవచ్చాడు.",
            "book_page_end": 46
        },
        {
            "title": "అంత మంచిరాజు",
            "book_page_start": 47,
            "pdf_page_start": 47,
            "pdf_page_end": 49,
            "author": "పాలంకి వెంకటరామచంద్రమూర్తి",
            "genre": "పాలనా నీతి కథ",
            "moral": "రాజు ప్రజల సొమ్మును తన వ్యక్తిగత సౌఖ్యాల కోసం వినియోగించకూడదు. రాజధర్మాన్ని పాటించాలి.",
            "keywords": [
                "సంగ్రామసింహుడు",
                "రాజధర్మం",
                "మాన్యం",
                "సామంతుడు",
                "మితిమీరిన ఖర్చు"
            ],
            "characters": [
                "సంగ్రామసింహుడు (రాజు)",
                "భట్రాజు",
                "వంటవాడు",
                "జస్వంతసింగు"
            ],
            "locations": [
                "రాజధాని",
                "దర్బారు"
            ],
            "content": "పూర్వం సంగ్రామసింహుడనే రాజు\nఉండేవాడు. ఆయన రాజ్యంమీద వచ్చిన\nఆదాయంలో కొంచెంమాత్రమే తనకోసం\nఖర్చుపెట్టుకుని, మిగిలినదంతా ప్రజల\nకోసమే వినియోగించేవాడు.\n\nకొన్ని గ్రామాలనుండి వచ్చే శిస్తును\nమాత్రమే తన స్వంతఖర్చుకోసం కేటా\nయించి, ఒక్కొక్క గ్రామంనుంచి వచ్చిన\nఆదాయాన్ని ఆయన ఒక్కొక్క బాపతు\nఖర్చుకు ఉపయోగించేవాడు. అంటే, ఒక\nఊరినుండి వచ్చిన శిస్తు భోజనంనిమిత్తం,\nమరొక గ్రామంనుండి వచ్చిన పన్ను బట్టల\nకోసం, వేరొక పల్లెపై వచ్చిన ఆదాయం\nరాణులకోసం ఈవిధంగా. ఒక్కొక్క సం\nవత్సరం పంటలు పండకపోతే ఆదాయం\nతగ్గిపోయేది. రాబడి తగ్గినప్పుడు ఖర్చు\nతగ్గించుకునేవాడుకాని ఆ ఖర్చు నిమిత్తం ప్రజలకోసం వినియోగించే సొమ్ముమాత్రం\nముట్టుకునేవాడుకాదు.\n\nఒకనాడు ఆయన కొలువు తీర్చివుండగా\nభట్రాజు ఒకడువచ్చి తన కవిత్వంతో\nరాజును మెప్పించాడు. రాజు సొంత ఖర్చు\nకోసం కేటాయించుకున్న గ్రామాలపేర్లు\nచెప్పి, వాటిల్లో ఎక్కడైనా మాన్యం కోరుకో\nమన్నాడు. రాజుగారి భోజనపు ఖర్చుక్రింద\nయేర్పడిన గ్రామంలో ఒక మాన్యం కోరు\nకున్నాడు ఆ భట్టు. వెంటనే భట్టుకు రాజు\nదానపట్టా వ్రాయించి ఇచ్చాడు.\n\nరాజు గారికి భోజనంలో, పెరుగులో\nచక్కెర కలుపుకొని తినటం అలవాటు.\nఆ మరుసటిసంవత్సరం ఉగాదినాడు రాజు\nగారికి వంటవాడు చక్కెర కలపకుండానే\nపెరుగు వడ్డించాడు. 'చక్కెర మరిచి\nపోయావోయ్!' అన్నాడు రాజు. వంటవాడు\n\nవినయంగా, 'ప్రభూ ! మరిచిపోలేదు. తమ\nభోజనంకోసం యేర్పడిన గ్రామాలలో\nపంచదారకోసం నియమింపబడ్డ మాన్యాన్ని\nతాము ఎవరికో దానమిచ్చివేశారట. అందు\nచేత ఇంక తమకు చక్కెర లేదని మంత్రి\nగారు మనవిచేయమన్నారు' అన్నాడు.\n\nఅందుకు రాజు, ' ఔను. ఆ మాన్యమే\nకామోసు భట్టుకవికీ ఇచ్చాము. ఇక్కడ\nనుండి చక్కెర మానివేస్తాము' అని\nఅప్పటి నుంచీ పంచదార అలవాటు\nతప్పించుకున్నాడు.\n\nదుస్తుల విషయంలోనూ రాజు మితం\nగానే వ్యయంచేసి దానికోసం నియమించ\nబడ్డ గ్రామంమీది శిస్తుతోనే సరిపెట్టుకునే\nవాడు. సామంతరాజులలో జస్వంతసింగనే\nఅతడికీ సంగ్రామసింహుడికి చనవు.\nజస్వంతసింగుకు చూడగా రాజుగారు\nధరించే దుస్తులు పొట్టిగా బిగువుగా పాత\nఫక్కీలో వున్నట్లు తోచింది.\n\nఅతనికి మహారాజుతో చనవుగనుక సమ\nయం చూసి ఒకనాడు తన అభిప్రాయాన్ని\nఆయనకు తెలియజేశాడు. 'తమరు ఈ\nకొత్తమోస్తరు ముఖమల్ దుస్తులు ధరిస్తే\nమేముకూడా తమ పద్ధతినే అనుసరించ\nవచ్చుకదా ' అన్నాడు.\n\nజస్వంతుడు చెప్పినదంతా శ్రద్ధగా విని,\nసంగ్రామసింహుడు ' సరే. అట్లాగే చేస్తాను'\nఅనిచెప్పి ఆ సామంతుణ్ణి సంతోషపరిచాడు.\nజస్వంతసింగు తక్కిన సామంతులతో జరి\nగినదంతా చెప్పేసరికి వాళ్లు ఢిల్లీఫాదుషా\nలకుమల్లే తాముకూడా ఇంక రంగు\nరంగుల జిలుగుదుస్తులు ధరించి కులక\nవచ్చునని సంతోషించారు.\n\nమరునాటి పుదయం జస్వంతసింగు రాజ\nధానిలో అందంగా దుస్తులు తయారు\nచెయ్యగల దర్జీ ఎ వడా అని ఆలోచించు\nకొంటూవుంటే అతనివద్దకు సంగ్రామ\nసింహుడి దూత ఒకడు వచ్చి, 'అయ్యా మీ\n\nగ్రామాలలో-రెండింటిని మహారాజావారు\nకలుపుకొన్నారు' అని చెప్పి చక్కా\nపోయాడు.\n\nజస్వంతుని గుండె గుభేలుమని, 'నా\nగ్రామాలు కలుపుకొనటానికి నేను చేసిన\nనేరమేమిటీ?' అని ఆలోచించటం మొద\nలెట్టాడు. ఎంత యోచించినా అతనికి\nకారణం కనపడలేదు. మహారాజు వీవని\nచేసినా తగినంత కారణం లేందే చేయడని\nఅతనికి తెలుసు. అదేమిటో స్వయంగానే\nతెలుసుకోవడం మంచిదని అతడు వెళ్ళి\nసంగ్రామసింహునకు నమస్కరించి,\n'ప్రభూ !-మీకిలా అనుగ్రహం తప్పటానికి\nనేను చేసిన తప్పు ఏమిటో సెలవిస్తారా?'\nఅని కోరాడు.\n\nసంగ్రాముడు, ' నువ్వు చేసిన తప్పేమీ\nలేదు. నీ గ్రామాలు కలుపుకోటానికి గల\nకారణం చెపుతా విను: నిన్న రాత్రి నా\nలెక్కలు పరీక్షించి చూసుకున్నాను. నా\nగ్రామాలమీది శిస్తులో ప్రతీ రూపాయకూ\nఅత్యవసరమైన ఖర్చు ఏదో కనపడుతూనే\nవచ్చింది. నువ్వు చెప్పిన ముఖమల్\nదుస్తులు కుట్టించటానికి నాకు నిలవ\nసొమ్మెక్కడా కనపడలేదు. ఈ దుస్తుల\nకోసం ప్రజల సొమ్ము వినియోగించడం నా\n\nకిష్టంలేదు. పోనీ దుస్తులు మానేద్దామంటే\nపరమాప్తుడవైన నువ్విచ్చిన సలహా తోసి\nపుచ్చినట్టవుతుంది. నువు చిన్నబుచ్చుకుం\nటావు! అందువల్ల ఈ కొత్తదుస్తులకయే\nఖర్చుకోసం నీ గ్రామాలలో రెండింటిని\nనేను కలుపుకోవలసి వచ్చింది' అన్నాడు.\n\nజస్వంతునికి కొఱవితో తల గోకుకొన్నట్ట\nయింది. 'ప్రభూ! ఇప్పుడు మనం ధరించే\nదుస్తులే బాగున్నాయి. కనుక వీటిని మార్చనే\nవద్దు! నా గ్రామాలు నాకు దయచేయిం\nచండి' అని ప్రాధేయ పడ్డాడు. 'సరే\nఅటైతే' అని మహారాజు అతణ్ణి అనుగ్ర\nహించి పంపాడు.",
            "book_page_end": 49
        },
        {
            "title": "మోటార్ కారుల తమాషా",
            "book_page_start": 50,
            "pdf_page_start": 50,
            "pdf_page_end": 50,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "మోటార్ కారు",
                "అడవిపంది",
                "నీలి తిమింగిలం",
                "జంతువులు",
                "సముద్రం"
            ],
            "characters": [
                "పాపాయిలు (రీడర్లు)"
            ],
            "locations": [
                "అడవి",
                "ఉత్తర అట్లాంటిక్ సముద్రం"
            ],
            "content": "పాపాయిలూ ! — ఈ చిత్రంలో రెండు మోటారు కార్లున్నయి. అవునా?— అవి ఒకదానికి\nఒకటి ఎదురెదురుగా వస్తున్నయి. ఐతే — రెండూ కొంపతీసి డీక్కొంటయ్యేమోనని కదా\nమీ భయం. భయపడవద్దు. నేను చెప్పినట్టుగా చేస్తేసరి. చూడండి ! — రెండు కారుల\nవైపూ వెల్లగా నిదానంగా చూస్తూ, మీ దృష్టిని ముక్కుకు సూటిగా తీసుకురావాలి. అంతే.\nఏదీ చూద్దాం !- ఇప్పుడు — కార్లు రెండూ దేనికది జాగర్తగా తప్పుకొని పోతున్నయా, లేదా ?\n- ఎన్. ఎస్. వెంకటసుబ్బయ్య : తిరుపతి\n\nఇది ఒక అడవిపంది. దీనికి రెండు పొడ వైన\nదంతాలు ఉంటవి. అవి పంపుతిరిగి తలవైపు\nపెరుగుతవి. దుంపలనూ, తుంగకాయలనూ\nతవ్వి తింటుంది కనక దంతాలు అరిగిపోతూ\nఉంటై. ఒకవేళ అవి అలా అరగకుంటే పెరిగి\nపుర్రెలోపలికి చొచ్చుకుపోయి దాని మరణానికి\nకూడా కారణం కావచ్చు.\n\nఇది నీలి తిమింగిలం. ప్రపంచంలో తిమింగిలా\nలలో కల్లా బ్రహ్మాండమైన ఆకృతి కలది. పొడవు\n100 అడుగులు ! ఇది చేపజాతికి చెందిన\nదనుకొంటారు. చాలామంది. పొరపాటు, ఇది\nస్తన్యజీవి - అనగా పాలిచ్చి పెంచే జంతువు.\nదీని ఉనికి ఉత్తర అట్లాంటిక్ సముద్రం.",
            "book_page_end": 50
        },
        {
            "title": "మాట్లాడు రామప్పా !",
            "book_page_start": 51,
            "pdf_page_start": 51,
            "pdf_page_end": 58,
            "author": "హెచ్. ఎమ్. సత్యనారాయణశెట్టి",
            "genre": "జానపదం",
            "moral": "ధనము కంటే మానసిక ప్రశాంతత, సోదర ప్రేమ ఎక్కువ విలువైనవి.",
            "keywords": [
                "రామప్పరెడ్డి",
                "చిలుక",
                "వెండి ఆకు",
                "రంగు ఆకు",
                "పేదరికం"
            ],
            "characters": [
                "రామప్పరెడ్డి",
                "చిన్నప్పరెడ్డి",
                "రామచిలుక",
                "హనుమంతరెడ్డి (గ్రామాధికారి)",
                "రాజు",
                "రాణి"
            ],
            "locations": [
                "పల్లెటూరు",
                "రాజమహలు",
                "ద్వీపాంతరం"
            ],
            "content": "చిన్నప్పరెడ్డి, రామప్పరెడ్డి అన్నాదములు.\nవ్యవసాయదారులు. వాళ్ళకు చాలాకాలం\nబాగానే గడిచిపోయింది. ఐతే, ఒకయేడు\nపంటలు పోయినై. ఫలితంగా దేశంలో గొప్ప\nకాటకం పట్టి, ప్రజ కటకటలాడిపోసాగారు.\nపెద్ద పెద్ద ధనవంతులకే దిక్కు లేక\nపోయిందంటే, ఇక చిన్న సంసారులైన\nచిన్నప్పసోదరుల మాట చెప్పేదేమిటి?\nచివరకు వాళ్ళు అటుకుగింజలు తిని\nకాలక్షేపం చేయవలసిన స్థితికి వచ్చారు.\n\nఇలా వుండగా —ఒకరోజున ముసాబు\nపట్టింది. వాళ్ళు అటుకులు తెచ్చుకుని\nఆరగిస్తూవున్న సమయాన, ఎదటియింటి\nఆరుగుమీద ఒక రామచిలుక కనిపించింది.\nఅది వానకు తడిసి చలితో వణకిపోతున్నది.\nఎక్కడకూ ఎగిరిపోయే స్థితిలో లేదు.\n\nచిన్నవాడైన రామప్ప గమనించాడు.\nజాలిపడ్డాడు. అన్న అనుజ్ఞ తీసుకొని ఆ\nచిలుకను చేతపట్టుకవచ్చాడు. ఎండిన\nఆకులు తెచ్చి మంటవేసి, దాని శరీర\nమంతా వెచ్చజేశాడు. దానికి చలిబాధ\nకాస్త తగ్గటం చూచి, తనవంతు అటుకు\nగింజలలో కొన్ని చిలుకముందర చల్లాడు.\nరామప్పచేసిన సేవవల్ల రామచిలుకకు చలి\nపోవటమే కాదు, ఆకలికూడా తీరి, వంట్లో\nజవసత్తువలు చేరుకొన్నవి.\n\nతేరుకొని స్తిమితపడిన తరువాత\nరామచిలుక ' రామప్పా !— నీకేమి కావాలె\nరామప్పా!' అంటూ మానవభాషలో అడి\nగింది. రామప్ప ఆశ్చర్యపోయాడు. ఈ\nవింతచూచి బయట కూర్చున్న చిన్నప్ప\nలోపలికి వచ్చాడు. వెంటనే రామచిలుక\n\"చిన్నప్పా, చిన్నప్పా ! నీ కేమి కావాలె\nచిన్నప్పా?” అని అడిగింది. అందుకు\nచిన్నప్ప \"చిలుకా, చిలు కా !— నీది\nఏవూరు ? నీకు మనుషుల భాష ఎవరు\n\nనేర్పారు?” అని ఆత్రంతో ప్రశ్నించాడు.\nబదులుగా రామచిలుక \"నేను మా\nపెద్ద చిలుకలగుంపుతో కలసి ద్వీపాంతరం\nపోతున్నాను. వానచేత రెక్కలు తడిసి,\nఎగరలేక ఈ ఇల్లు చేరుకొన్నాను. నా జత\nగాళ్ళు ముందు పోతున్నారు. నేనూ పోయి\nవారిని వెంబడించాలె. మీ కేంకావాలో\nచెప్పండి!” అన్నది.\n\nఅప్పుడు చిన్నప్ప \"ఐతే, చిలుకా!\nమేం బీదస్థితిలో పడిపోయాము. మా\nపేదరికం పోగొట్టగలవా?” అని అడిగాడు.\n\nఅందుకు రామచిలుక \"దానికేముంది!\nనేను ద్వీపాంతరంనుంచి మళ్ళీ ఆరునెలలో\nవస్తాను. అప్పుడు నీ కొక వెండి ఆకు\nతెచ్చిపెడతాను. అది భద్రంగా ఉంచు\nకొంటివా, నీ యింట ఎప్పుడూ ధనం ఓల\nలాడుతుంది \" అని చెప్పింది. 'సరే'\nనన్నాడు చిన్నప్ప.\n\nతరువాత రామచిలుక 'రామప్పా\nరామప్పా ! నీ కేమికావాలె రామప్పా?'\nఅని చిన్న వానిని ఆడిగింది. అందుకు\nరామప్ప \"చిలుకా, చిలుకా ! — నాకు\nఎల్లప్పుడూ మనస్సు సుఖంగా వుండేటట్టు\nచేయగలవా ?\" అని అడిగాడు.\n\nఅందుకు చిలుక ' దానికేముంది ! నేను\nద్వీపాంతరంనుండి ఒక రంగుఆకు తెచ్చి\nయిస్తాను. దాని పసరు నీ రుమాలుమీద\nచల్లి తలపైన పెట్టుకుంటివంటే, అది అలా\nఉన్నంతసేపూ నీకు మనస్సు హాయిగా\nవుంటుంది, నీ ముఖం చిరునవ్వుతో కలకల\nలాడుతుంది” అని చెప్పింది,\n\nచిలుక ద్వీపాంతరం వెళ్ళింది. ఆరు\nనెలలు గడిచినై. మళ్లీ వచ్చింది రామ\nచిలుక. దాని నోటిలో రెండు ఆకు\nలున్నయి - ఒకటి వెండిఆకు, రెండవది\nరంగుఆకు.\n\nచిలుక తెచ్చిన రెండు ఆకులలో వెండి\nఆకు చిన్నప్పకూ, రంగులకు రామప్పకూ\n\nఇచ్చి, 'మరి వెళ్ళుతా 'నంది. ' ఉండు,\nఉండు రామచిలుకా ! — మా యింట\nభోజనంచేసి మరీ పోదుగాని' అన్నారు అన్న\nదమ్ములు. అందుకు చిలుక, 'ఇప్పుడు\nకాదు. మరొకప్పుడు వస్తాలెండి. మా జట్టు\nముందు పోతున్నది. నేనూ పోవాలె ' అని\nతొండరపడింది. అప్పుడు రామప్ప ' పోనీ\nఏవైనా తీసుకు తిను' అంటూ, తనవద్ద\nనున్న అటుకుగింజలు కొన్ని చిలుకకు\nఇచ్చాడు. రామచిలుక ఎగిరిపోయింది.\n\nచిన్నప్పరెడ్డి తన ఆకు పట్టుకువెళ్ళి\nఊళ్ళో కంసాలికి చూపించాడు. అతడు\nఆ ఆకు పరీక్షచేసి, ' ఇది వెండిఆకు.\nనీ కెట్లా దొరికింది?' అని అడిగాడు.\nద్వీపాంతరంనుండి చిలుక తెచ్చిన\nవృత్తాంతమంతా చిన్నపరెడ్డి పూసగుచ్చినట్టు\nచెప్పాడు. ఈ వర్తమానం ఆనోటా ఆనోటా\nపాకిపోయి, గ్రామాధికారి ఐన హనుమంత\nరెడ్డి చెవులబడింది. ఆయన చిన్నప్పను\nపిలిపించి, ఆరా తీశాడు.\n\nహనుమంతరెడ్డికి సంగతి అంత\nవెల్లడించాడు చిన్నప్ప. అంతటితో ఊరుకో\nకుండా \"మా తమ్ముడు రామప్ప వట్టి\nమూర్ఖుడు. చిలుక కోరుకొమ్మన్నప్పుడు\nఉత్త రంగుఆకు మాత్రమే కావాలన్నాడు\"\n\nఅనికూడా చెప్పాడు. గ్రామాధికారి\nరామప్పను పిలిపించి, అతనివద్ద ఉన్న\nరంగులకు చూచాడు. రామప్పముఖంమీద\nచిరునవ్వు కనిపిస్తూవుంది. సరేననుకొన్నారు.\nనలుగురూ.\n\nఅప్పుడు హనుమంతరెడ్డి ధనవంతుడైన\nచిన్నప్పను చేరబిలిచి, లాలించి, \"నా\nఒక్కగానొక్క కూతురునిచ్చి నీకు వైభ\nవంగా పెళ్ళిచేస్తాను నాయనా ! నా తరు\nవాత నా ఆస్తి అంతా నీవే తీసుకొందువుగాని.\nమూర్ఖుడైన నీ తమ్ముడితో మాత్రం\nప్రమేయం పెట్టుకో కు సు మా ” అ ని\nచిన్నప్పకు హితవుచెప్పాడు.\n\nచిన్నప్పకు చెప్పలేని సంతోషం పుట్టుక\nవచ్చింది. గ్రామాధికారికి అల్లుడైనాడు.\nతాతలనాటి పూరిల్లు తమ్ముడికి ఇచ్చేసి,\nతను మామగారి భవనంలొనే నివాసం\nఏర్పరచుకొన్నాడు. మామగారు ముసిలి\nవాడవుతున్నకొద్దీ పొలాలు చూచుకునే పని\nఅంతా చిన్నప్ప పాలబడింది. ఐతే, చిన్నప్ప\nవ్యవసాయంలో ఆరితేరినవాడు కనుక, పాడీ\nవంటా వృద్ధిచేశాడు. ఇల్లు ధనలక్ష్మితోనూ,\nధాన్యలక్ష్మితోనూ కలకలలాడసాగింది,\nఐశ్వర్యంతోపాటు చిన్నప్పరెడ్డికి\nగ్రామంలో గౌరవమూ ఎక్కువయింది.\nఅక్కడ రామప్పసంగతి చూదాం :\n\nపూర్వులు వదలిన పూరిగుడిసెలోనే\nవాని ఉనికి. చేతిలో ఎర్రని యేగానీ ఐనా\nలేకపాయె. ఇక వ్యవసాయం చేసేదేమిటి?\nరోజల్లా కాయకష్టంచేసి గింజలు సంపా\nదించుకోవడం, తీరిక ప్పుడు పచ్చగడ్డి\nచెక్కుకొనీ, కట్టెలు కొట్టితెచ్చి, విక్రయించి\nజీవనం సాగిస్తున్నాడు. అతనికి చింతలేమీ\nలేవు. సుఖంగా ఉండేవాడు. చిరునవ్వు\nఎప్పుడూ ముఖంమీద కనిపిస్తూవుండేది.\nఐతే — రామప్పముఖంమీద కనిపించే\nచిరునవ్వు సామాన్యమైంది కాదు. అది\nమహిమగలది. రామప్ప ఎక్కడ వుంటే\nఅక్కడ, అతని నోటివెంట మాటవస్తే చాలు,\nఅందరకూ మనస్సు హాయిగా వుండేది.\nఅతను ఉన్నదగ్గర రోగులకు వ్యాధులు\nనయమయేవి. ప్రజ కష్టాలు మరచేవారు.\nఈ రహస్యం కనిపెట్టిన లోకులు రామప్పను\nతమ యిళ్లకు తీసుకపోయి ' మాట్లాడు\nరామప్పా !' అని బతిమలాడి పలుకరించి,\nమేలుపొందుతూ ఉండేవాళ్ళు.\n\nఇలా వుండగా—పట్టపురాజుగారి పుట్టిన\nరోజు పండగ వచ్చింది. ఆ రోజున తమ\nకింది గ్రామాధి కారులంతా రావాలని ఉత్తరు\nవయింది. ఇప్పుడు చిన్నప్ప తనే గ్రామాధి\nకారి అయాడుకద.\n\nచిన్నపరెడ్డి గొప్పగా అలంకరించు\nకొన్నాడు. అతని భార్య ఏడువారాల నగలూ\nసింగారించుకొన్నది.\n\nఈ విధంగా తయారైన చిన్నపరెడ్డి\nభార్యా సవారిబండీ యెక్కి కూర్చున్నారు,\nవాళ్ల బండీ ఒక అడవిలోనించి వెళ్లు\nతున్నది. దారిలో దొంగల గుంపు నాయకుడు\nఒక ముసలివాని వేషంతో అక్కడికి వచ్చి,\nజ్యోతిషుడులాగా నటించాడు. వాడు అడిగే\nప్రశ్నలకూ, చెప్పే జవాబులకూ చిన్నప\nరెడ్డి ఆశ్చర్యభరితుడయ్యాడు.\n\n'స్వామి' !- మీవద్ద నస్యముంటే వేయిం\nచండి ' అంటూ చెయ్యి చాచాడు వాడు.\nగొప్పకొద్ది చిన్నప్ప వెండికట్లు వేసిన నస్యం\nడబ్బా తీసి వృద్ధుడి చేతిలో వేశాడు. వృద్ధుడు\nచిన్నప్పను దివిస్తూ, ఒక చిటికెడు పొడి\nపీల్చి, రెండు తుమ్ములుతుమ్మాడు. అప్పుడు\nవెనుక దాగివున్న న లుగురు దొంగలూ\nముందుకు వచ్చారు. చిన్నప్పకూ భార్యకూ\nభయంవేసింది. ముసిలివాడు ఏమీ తెలి\nయనివాడిలాగా దిక్కులు చూస్తూవున్నాడు.\n\nఅంతలో నలుమూలల నుంచీ దొంగలు\nబిలబిలమంటూవచ్చి చుట్టేసి, ' నగానట్రా,\nలొడ్డూలొసుగూ వప్పజెపుతారా ? లేదా ?'\nఅంటూ తళతళమెరిసే కత్తులు ఝళి\n\nపించారు. చేసేదిలేక చిన్నప్ప తమ వద్ద\nనున్నదంతా దొంగల పాలు చేసి, కట్టు\nబట్టలతో ఒక పల్లె చేరుకొని, పేదరాశి\nపెద్దమ్మ యింటిలో దిగాడు.\n\nఇలావుండగా, ఆ దేశపు రాజుకు\nఒక్కర్తే కూతురు. తగిన అల్లుడికోసం\nచారులను అన్నిదిక్కులకూ పంపించాడు\nరాజు. కాని లాభం లేకపోయింది. అందు\nచేత, రాజూ రాణీ విచారగ్రస్తులై వున్నారు.\n\nఈ సమయంలో, ఫలానా రామప్ప ఎవళ్ల\nకైనా విచారం పోగొట్టగలడని రాణిగారితో\nఎవరో చెప్పారు. వెంటనే అతనిని పిలి\nపించమని రాజాజ్ఞ అయింది.\n\nరాజాజ్ఞ మీరలేక రామప్ప, నడుముకు\nఒక తెల్లటి వస్త్రం కట్టి, పైన ఒక తుండు\nగుడ్డ వేసుకొని, తలకు రంగులకు రుమాలు\nచుట్టుకొని, శాపాటికర్ర చేతితో పట్టుకొని,\nరాజమహలుకు చేరుకొన్నాడు.\n\nచేరుకొనేసరికి, రాజనగరులో దర్బారు\nఅతివైభవంగా నడుస్తున్నది. రామప్పవెళ్లి\nరాజదర్శనం చేసుకొన్నాడు. రామప్ప\nనవ్వుముఖం చూడగా రాజుకు సంతోషం\nపుట్టింది. ' సరే, రేపు మాటాడుదాం'\nఅన్నాడు రాజు. రామప్పకు ఒక గది ప్రత్యే\nకించి ఏర్పాటుచేశారు. మర్గాయాసంచేత\nరామప్పకు నిద్రపట్టేసింది. రాజు కోరిక\n\nమీద మరొక వారంరోజులువరకూ రామప్ప\nఅక్కడే ఉండిపోవలసి వచ్చింది.\n\nఅంతలో రాజకుమారికి తగిన వరుడు\nలభించినట్టు వార్తవచ్చింది. అప్పుడు రాజు\nగారు ' రామప్పా ! — మా అమ్మాయి పెళ్ళి\nచూచి మరీ వెళుదువుగాని ఉండిపో'\nఅన్నారు. 'సరే' నన్నాడు రామప్ప.\n\nరామప్ప ఒకనాడుస్నానంచేస్తూవుండగా,\nసేవకుడు ఒకడు 'ఈ పాడురుమాలు\nకట్టుకుని వెళితే అంతఃపురంలో అందరికీ\nఅవమానం కాదా?' అని తలచి, రామప్పకు\nతెలియకుండానే గట్టుమీది ఆ రంగులకు\nరుమాలు తీసి దాచివేశాడు.\n\nస్నానం అయాక రామప్ప 'నా రుమాలు\nఏదీ!' అని వాడిని అడిగాడు. అందుకు\nనౌకరు 'రాజుగారి దయ నీపైనుంటే ఆ\nపాడు రుమా లెందుకయ్యా? అది యేటిలో\nకొట్టుకపోయింది. మహరాజుగారి నడిగి\nమంచి రుమాలే, తెచ్చుకో?' అన్నాడు.\nరామప్ప విచారంతో నగరుకు వెళ్ళాడు.\n\nఈ సమయాన నగరులో గందరగోళ\nమయింది - పెళ్ళివారు తరలివస్తూంటే ..\nపెళ్లికొడుక్కి పులివచ్చి గాయం చేసిందనీ,\nపరివారం చెదరిపోయారనిన్నీ. తన\nరుమాలు లేకపోవటంవల్ల రాజుకే ముప్పు\n\nవచ్చిందని గ్రహించి, రామప్ప విచారంతో\nమళ్ళీ ఏటిగట్టుకు పోయి నిస్పృహతో\nఅక్కడ పడిపోయాడు.\n\nఅలా పడిపోయివున్న రామప్పముఖం\nమీద ఒక స్త్రీ నీళ్ళు చల్లి, ఒక పాత రుమా\nలుతో తుడిచి, ఉపచారాలు చేయసాగింది.\n'పాతదైతే అయింది, ఈ రుమాలు తలకు\nచుట్టుకో, వేడి తగుతుంది ' అన్నది ఆమె.\nరామప్ప కొంచెం తేరుకోగానే, ఆమె తన\nవదినెగారనీ, ఆమె పక్కన వున్నతడు\nతన అన్న చిన్నప్పరెడ్డి అని గుర్తించాడు.\nఐతే, సిగ్గుచేత చిన్నప్ప తమ్ముని పలక\nరించలేదు.\n\nరామప్ప ఆమెను కుశలప్రశ్నలు\nవేయగా, దారిలో దొంగలవల్ల తమకు\nపట్టిన గతిఅంతా వలపోసుకున్నది.\nమాటల సందర్భంలో తనకు రేవుగట్టున ఈ\nరుమాలు దొరికిన సంగతికూడా చెప్పింది.\nరుమాలు తలకు చుట్టుకోవటంతో రామప్ప\nముఖం మళ్లీ ఇప్పుడు వికసించింది. అది\nతన రంగులకు రుమాలేనని రామప్ప\nతెలుసుకున్నాడు,\n\nఅతని అన్నా వదినా సకలమూ పోగొట్టు\nకొన్నారు. ఆకలిదప్పులతో కన్నులు\nమూతపడుతున్నవి. అప్పుడు వారిద్దరికీ\n\nరామప్ప మంచినీళ్ళు తెచ్చియిచ్చాడు.\nవారికి తినటానికి ఏదైనా తీసుకువద్దామని\nనగరంకేసి బయలుదేరాడు.\n\nఅంతలో ఒక చారుడు పరుగెత్తివచ్చి\n'బాబూ! — రాజావారు రమ్మంటున్నారు.\nతమరిని' అంటూ వేగిరపెట్టాడు. తీరా\nరామప్ప అక్కడికి వెళ్ళేసరికి—పులి కరి\nచింది పెళ్లికొడుకును కాదనీ, ఒక సేవకుణ్ణి\nఅనీ తెలిసింది. అంతా సవ్యంగానే వుంది–\nపెళ్ళివారి పల్లకి వస్తున్నట్టు కబురు తెలి\nసింది. అందరూ సంతోషించారు.\nరామప్పను చూడగానే రాజుగారు \" ఇంత\nసేపూ ఎక్కడవున్నావు రామప్పా!' అన్నారు.\n\n' ఏటికి స్నానానికి వెళ్ళాను ప్రభూ!'\nఅన్నాడు రామప్ప, చిరునవ్వు నవ్వుతూ.\n\n' అక్కడ నా అన్నా, వదినే చిక్కులో\nవున్నారు' అనికూడా చెప్పాడు. వెంటనే\nరాజుగారు పల్లకీ పంపించి, చిన్నప్పనూ\nభార్యనూ రప్పించారు.\n\nరాజుగారి కుమార్తెకు వైభవంగా పెళ్ళి\nజరిగింది. రామప్పకూ, చిన్నప్పకూ ప్రభువు\nవారు విలువైన బహుమతులిచ్చారు. తరు\nవాత అన్నాదమ్ములిద్దరూ వాళ్ల ఊరికి\nప్రయాణమయ్యారు. రామప్ప తనవంతు\nబహుమతులన్నీ అన్నకే ఇచ్చి, 'అన్నయ్యా!\nనాకు పెళ్లామా, పిల్లలా! ఇవేం చేసు\nకొంటాను' అనిచెప్పి, సోదరుడికే యిచ్చి\nవేశాడు. మళ్ళీ రామప్ప తన తాతల\nనాటి పూరిగుడిసె చేరుకొని, సుఖంగా\nవుంటున్నాడు. ఇలా వుంటూవుండగా మరి\nకొద్దిరోజులకల్లా అనాటి రామచిలుక\n\nమళ్ళీ ఇక్కడికి వచ్చింది.. 'రామప్పా,\nరామప్పా !— మాట్లాడు రామప్పా ! -\nరంగుఆకు మంచిదా? వెండి ఆకు\nమంచిదా?' అని అడిగింది.\n\nఅందుకు రామప్ప ' తోటకు రంగులకు\nమంచి, ఇంటికి పిల్లలూ పాపలూ మంచి,\nచింత లేని ఇల్లు అన్నిటికీ మంచి...' అని\nబదులుచెప్పాడు. చిలుక సంతోషంతో అత\nనిని దీవించి తన దారిని అది వెళ్లిపోయింది.\n\nఆ తరువాత చిన్నప్పకు జ్ఞానంవచ్చింది.\nతన అత్యాశ తనకే పాఠం చెప్పిండని\nగ్రహించాడు. తమ్ముణ్ణి తిన్నగా చూడక\nనిరసించినందుకు ఎంతో నొచ్చుకున్నాడు.\nచిలుక చెప్పిన మాటలలో అంతరార్థం\nగుర్తించి, వెంటనే తమ్ముణ్ణి చేరదీసుకుని\nఆదరించాడు. అంతటినుండీ అన్నాదమ్ము\nలిద్దరిలో భేదభావాలూ, ఎక్కువ తక్కు\nవలూ కనిపించలేదు లోకానికి.",
            "book_page_end": 58
        },
        {
            "title": "రంగుల బొమ కథ - 5",
            "book_page_start": 59,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "ఫాంటసీ",
            "moral": "తెలివైన ఉపాయం పెద్ద శక్తులను కూడా ఓడించగలదు. (ఇది సీరియల్ ముగింపు)",
            "keywords": [
                "గంగన్న",
                "జ్వాలాముఖుడు",
                "మాయవీణ",
                "పాదు",
                "కోట"
            ],
            "characters": [
                "గంగన్న",
                "జ్వాలాముఖుడు (రాక్షసుడు)",
                "సౌగంధి (అప్సరస)",
                "గంగన్న తల్లి",
                "రాక్షసుడి భార్య"
            ],
            "locations": [
                "రాక్షసుని కోట"
            ],
            "content": "గంగన్న మూడవసారి మళ్ళీ బయలుదేరి, మారువేషంతో రాక్షసుని కోటకు\nపోయాడు. అక్కడ వుండే అప్సరసను మంచిచేసుకొని, లోన ప్రవేశించాడు.\n\nయధాప్రకారం జ్వాలాముఖుడు వచ్చి 'నరవాసన ! నరవాసన !!' అంటూ\nహుంకరించాడు. భార్య మందలించగా, భోజనం చేసుకొని, మాయవీణ చేత\nగానం చేయించాడు. అది చేసే అద్భుతగానానికి రాక్షసుడికి నిద్రపట్టేసింది.\n\nగంగన్న ఒడుపుచూచి, ఈసారి ఆ వీణ తీసి చంకను పెట్టాడు. ఐతే, అది\nమహిమగల వీణ. పాడటమే కాదు, మాటాడుతుందికూడా. గంగన్న ఎత్తుకు\nపోతూవుంటే అది అరవటం ప్రారంభించింది. ఆ సందడికి రాక్షసుడు మేలు\nకొని, ఉగ్రుడై, గంగన్నను వెంబడించాడు. యుక్తిపరుడైన గంగన్న ఏమీ\nభయపడలేదు. పాదు వద్దకు చేరుకోగానే తను కిందికి దిగి. వెంటనే కత్తితో\nపాదు పరపరకోసివేశాడు.\n\nఉరకలువేసుకొంటూ వస్తూన్న రాక్షసుడు ఈ పాదు దిగే రావాలి. అలాగే\nచేశాడు వాడు, కాని, పాదు తెగిపోయి ఉండటంవల్ల జారి, జ్వాలాముఖుడు\nపర్వతంలా కిందపడి, భూమిలోపల మణగిపోయాడు.\n\nరాక్షసుడు ఇలా హఠాత్తుగా పరుగెత్తుకు రావటంతో, కంగారుపడి కోటలో\nఅందరూ వానివెంట పరుగెత్తుకు వచ్చారు. కాని, కిందికి దిగలేకపోయారు.\n\nజ్వాలాముఖుడి పీడ వదలగానే, గంగన్న తల్లి పసివాడిని దీవించి,\nఇప్పుడు వెల్లడించింది, ఇంతవరకు చెప్పని అసలు రహస్యం — ఈ\nదుర్మార్గుడే తమ పూర్వుల ఐశ్వర్యమంతా కొల్లగొట్టి, వారిని బికారీలుగాచేశాడు\nఅని. తను చేసినపనికి ఎంతో గర్వించాడు గంగన్న కోటకు మార్గం ఏర్పరిచాడు.\n\nతరువాత గంగన్న మళ్లీ కోటకుపోయి అప్సరసను పలకరించాడు. ఆమె .\nవానిని అనేక విధాల మెచ్చుకొంటూ, తను ఒక రాజకుమారిననీ, ఈ రాక్షసుడు\nబంధించాడని చెప్పింది. ఆమె పేరు సౌగంధి. ఆమె కోరి గంగన్నను పెళ్లాడింది.\nగంగన్న కోట వశపరుచుకున్నాడు. తరువాత రాక్షసుడి భార్య లొంగిపోయి,\nగంగన్నకు సేవకురాలైంది.\n\nబంగారు కోడ్, ధనం సంచులు, మాయవీణ- వీటితో గంగన్నా, సౌగంధీ,\nగంగన్న తల్లీ, ఎప్పటి వైభవం అనుభవిస్తూ సుఖంగా వుంటున్నారు.",
            "book_page_end": 59
        }
    ],
    "statistics": {
        "total_stories": 15,
        "author_counts": {
            "చందమామ బృందం": 9,
            "డి. పాండురంగ విఠల్": 1,
            "ములుగు తిరువేంగళాచార్యులు": 1,
            "మణిమెల వెంకటేశ్వర్లు": 1,
            "ననంతరావు వేంకట్రావు": 1,
            "పాలంకి వెంకటరామచంద్రమూర్తి": 1,
            "హెచ్. ఎమ్. సత్యనారాయణశెట్టి": 1
        },
        "genre_counts": {
            "నీతి కథ": 1,
            "పురాణం": 1,
            "జీవిత చరిత్ర": 1,
            "వీరగాథ": 1,
            "హాస్యం": 2,
            "జాతక కథ": 1,
            "ఫాంటసీ": 2,
            "జానపదం": 2,
            "గేయకథ": 1,
            "విజ్ఞానం": 2,
            "పాలనా నీతి కథ": 1
        }
    }
}