{
    "book_id": "చందమామ_1953_10",
    "stories": [
        {
            "title": "ఆహ్వానము",
            "book_page_start": 13,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "సంపాదకీయం",
            "moral": "N/A",
            "keywords": [
                "వివేకానందస్వామి",
                "రామభక్తి",
                "అరణ్యం",
                "పెద్దపులి",
                "మిఠాయివర్తకుడు"
            ],
            "characters": [
                "వివేకానందస్వామి",
                "శ్రీరామచంద్రమూర్తి",
                "పెద్దపులి"
            ],
            "locations": [
                "అరణ్యం"
            ],
            "content": "ప్రపంచమంతటినీ టకటకలాడించినటువంటి మేటి శ్రీ వివేకానందస్వామి. ఆయన గాఢమైన రామభక్తుడు. ఆయనను శ్రీరామచంద్రమూర్తి ఏవిధంగా రక్షించాడో ఈ సంచికలోని ' మిఠాయివర్తకుడు ' అనే కథ వ్యక్తంచేస్తుంది.\nపోతే, వివేకానందుని జీవితంలో ఇటువంటి వింత సంఘటనలు ఇంకా ఎన్నో వున్నై. ఒకప్పుడు స్వామి అరణ్యాలలో విశ్రాంతి తీసుకొందామని ఒక చెట్టు కింద కూర్చున్నాడు. భయంకరమైన ఒక పెద్దపులి వచ్చి, స్వామి ఎదుటనే కొద్ది గజాలదూరంలో కూర్చున్నది. స్వామి చెక్కు చెదరలేదు. కూర్చున్న పులి ఏమనుకొన్నదో కాని, మరి కొంచెంసేపటిలోనే దాని దారిని అది వెళ్లిపోయింది. స్వామి ఆశ్చర్యపోయాడు.",
            "book_page_end": 13
        },
        {
            "title": "మూషిక సుభాషితం",
            "book_page_start": 10,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "గేయకథ",
            "moral": "దేవుని సన్నిధిలో కొద్ది గొప్ప భేదాలు ఉండవు, అందరూ సమానమే.",
            "keywords": [
                "గజేంద్రుడు",
                "ఖడ్గమృగం",
                "ఎలుక",
                "విఘ్నేశ్వరుడు",
                "గేయకథ"
            ],
            "characters": [
                "గజేంద్రుడు",
                "ఖడ్గమృగం",
                "నక్కబావ",
                "ఎలుక (విఘ్నేశుని దూత)",
                "శ్రీగణనాథుడు"
            ],
            "locations": [
                "అడవి",
                "గగనవీథి",
                "స్వర్గం"
            ],
            "content": "ఒక గజేంద్రుడూ, ఒక ఖడ్గమృగం, 'నే గొప్పంటే నేనే గొప్ప 'ని అడవుల నేలే హక్కులకోసం ద్వంద్వయుద్ధమున తారసిల్లగా కొక్కొ అంటూ కూతను కూసి నక్కబావ ఆ నడుమను వచ్చి \" శ్రీ గణేశ్వరుని చిట్టివాహనం గగనవీథిలో వేంచేసె ” ననె.\nపైకి చూడగా కననయ్యెనుగా; తోకను తెల్లని జెండా యెగురగ దివ్యమైన గద చేత ధరించి భువికి దిగే విఘ్నేశుని ఎలుక.\n\"ఏనుగు తలగల దేవుడౌట తన ఘనతను నిల్పగ దూతను పంపెను. శఠించినందుకు శాస్త్రిజరుగు నీ మృగాధమున ” కని ఏనుగు మురిసే.\nముచ్చటగా ఆ మూషిక మచటికి వచ్చినదైనా వచ్చినటులనే ఎచ్చటికో మరి కడు ఆత్రముగా ముచ్చెమటలతో పోసాగినది.\nఅది గని ఏనుగె నోరు చేసుకొని \" ఇదేమిటయ్యా ! ఎలుకస్వామి! ఈ యుద్ధం విని మా గజాననుడు నా యండగ నీను పంపలేదె\" యనె.\nచిత్ర వినాయకు చిటైలు కప్పుడు వెనుకతిరిగి \"నే వినలే దెప్పుడు మీర లెవ్వరో మీ తగవేమో దేవులదాకా రానేలే\" దన\n\"గొప్ప జంతువుల గొప్ప యుద్ధ మీ గొప్ప వార్తనే వినలేదంటే ఇప్పు డెందులకు తమ రా” కంటూ దెప్పిపొడిచె నా యెలుకను ఏనుగు.\n* గడ్డిపోచకై చీమల దండుకు వచ్చిన పోరును స్వర్గంలో విని సద్ది రమ్మనుచు శ్రీగణనాథుడు పంపగ వస్తిని పని వినియెద\" నని ముసిముసి నవ్వుచు విసిరిపోయె నా మూషిక మొక్క సుభాషితము. \"కొద్ది గొప్పలని భేదము కలుగదు దేవుని సన్నిధి నందరు సమ ” మని.",
            "book_page_end": 11
        },
        {
            "title": "పంచకల్యాణి",
            "book_page_start": 21,
            "pdf_page_start": 15,
            "pdf_page_end": 18,
            "author": "చందమామ బృందం",
            "genre": "జాతకకథ",
            "moral": "సాహసం, ధైర్యం, ఆత్మవిశ్వాసం ఉన్నవారు విజయాన్ని సాధిస్తారు. ఉదారంగా, ధర్మబద్ధంగా వ్యవహరించాలి.",
            "keywords": [
                "బోధిసత్వుడు",
                "అశ్వం",
                "వీరవర్మ",
                "కాశీరాజు",
                "యుద్ధం"
            ],
            "characters": [
                "బ్రహ్మదత్తుడు (కాశీరాజు)",
                "పంచకల్యాణి (ఉత్తమ జాతి అశ్వం/బోధిసత్వుడు)",
                "వీరవర్మ (సేనాని)",
                "సామంత రాజులు"
            ],
            "locations": [
                "కాశీనగరం",
                "యుద్ధరంగం"
            ],
            "content": "బ్రహ్మదత్తుడు కాశీనగరాన్ని పరిపాలించే కాలంలో ఒకప్పుడు, బోధిసత్వుడు ఉత్తమజాతి అశ్వంగా జన్మించాడు. అది రాజు గారి గుర్రాలలోకెల్లా ప్రధానమైన పంచకల్యాణిగా ఎంచబడుతూ వుండేది. అందుచేత దాని పోషణ, అలంకరణ, ప్రత్యేకించి రాజఠీవి ఉట్టిపడేటట్టు జరుపుతూవచ్చారు.\nరాజుగారి గుర్రాలలో ముఖ్యమైన ఆ పంచకల్యాణికి మూడేళ్ళనాటి ప్రశస్తమైన పాతధాన్యాలతో ఆహారం తయారుచేసి పెట్టేవారు. దాని ఆహారం మామూలు అన్ని గుర్రాలకు మోస్తరుగా కాక, వేయి మొహిరీలు ఖరీదుచేసే ఒక బంగారు పళ్ళెంలో పెట్టేవారు. అది మసిలే శాల గుమగుమ లాడుతూ పరిమళించేది. ఆ శాల చుట్టూతా ఆకర్షణీయమైన తెరలు వేలాడుతూ వుండేవి. పైన బంగారుపువ్వులు చమక్ వేసిన అందాలచాందిని కట్టబడివున్నది. నాలుగుగోడలకూ సువాసనలు విరజిమ్మే రకరకాల పుష్పజాతులు అమర్చబడి వున్నాయి. రాత్రింబగళ్ళు ఆ శాల అగరు వత్తుల ధూపంతో, సుగంధద్రవ్యాల పరి మళాలతో, వెలిగిపోతూవుండేది.\nఇటువంటి ఉత్తమమైన అశ్వం గల కాశీరాజును చూస్తే ఇరుగుపొరుగు సామంత రాజులెవళ్ళకూ అంతగా ఇష్టం వుండేది కాదు. ఒకప్పుడు ఏడుగురు సామంత రాజులు ఒకటిగా చేరి, కాశీరాజుకు ఇలా రాయబారం పంపించారు : 'మీరాజ్యం మాకు పప్పగించినా సరే, లేకుంటే యుద్ధానికి తయారై వచ్చినా సరే ” అని.\nవెంటనే కాశీరాజు తన మంత్రులను సమావేశపరిచి, సంగతిసందర్భాలు విప్పి చెప్పాడు. అందుకు మంత్రులు \"మహా రాజా ! మీరు యుద్ధరంగానికి స్వయంగా వెళ్లపనిలేదు. మన సేనానిఐన వీరవర్మను పంపిస్తే సరి. అతనే . జయించుకువస్తాడు. అటువంటివాడే జయించలేకపోయినట్టయితే, తరువాత సంగతి అటుపైన ఆలోచిద్దాం,” అని సలహాయిచ్చారు.\nఅప్పుడు కాశీరాజు సేనానిని పిలిపించి \"ఓయీ, వీరవర్మా ! — మనమీదికి ఇప్పుడు ఏడుగురు సామంతులు ఎదురుతిరిగి రాబోతున్నారు. ఆ ఏడుగురినీ జయించటం నీవల్ల నవుతుందా?” అని అడిగాడు. \"మహాప్రభూ ! — ఏలికకు ఎంతో ప్రియమైనటువంటి పంచకల్యాణిని దయచేయిస్తి రంటే ఈ ఏడుగురు రాజులనే కాదు, దేశ మంతటినీ ఒక్కదెబ్బతో జయించుకు రాగలను” అని ధీమాగా పలికాడు వీరవర్మ. అందుకు రాజు సంతోషంతో సమ్మతిస్తూ, తన పంచకల్యాణిని తీసుకువెళ్ళి యుద్ధం జయించుకురమ్మని సేనానిని పంపాడు.\nరాజువద్ద సెలవుతీసుకొన్న సేనాని, వెంటనే పంచకల్యాణిని తీసుకొని, యుద్ధా నికి సిద్ధమైనాడు.\nవీరవర్మ మెరపులాగా కోటనుండి ఇవ తల పడ్డాడు. ధైర్యసాహసాలతో పోరాడి, మొదటి సామంతుని పట్టి, బందీగా తీసు కొన్నాడు. మళ్ళీ యుద్ధరంగానికి వచ్చి, రెండవ సామంతుని, మూడవ సామంతునీ, అలాగే వరసగా ఐదుగురు రాజులనూ బందీలుగా చేసుకొన్నాడు.\nఇంతవరకు జయించుకువచ్చిన వీర వర్మ ఆరవ మకాముకు చేరుకుని ఆ రాజుతో తలపడి జయించేటంతలో అతని గుర్రానికి దెబ్బతగిలి, నెత్తురు బలబలమని ప్రవహింపసాగింది.\nఆలోచనతో, పంచకల్యాణికి వున్న జీనూ, కళ్లెమూ తక్కిన సామగ్రీ విప్పివేయ బోయాడు.\nఅప్పుడు పంచకల్యాణిరూపంతో వున్న బోధిసత్వుడు సేనాని చేస్తున్న పనిని కళ్ళు విప్పిచూచాడు. \" అయ్యో! వీరుడా !— ఎంత అమాయకుడవు ! నాకు దెబ్బ తగిలిం దనగానే మరివొక గుర్రాన్ని తయారు చేసు కుందా మనుకుంటున్నావు. ఏడవ మకాము భేదించి, ఏడవ సామంతరాజును పట్టి ఇవ్వడం ఆ గుర్రానికేమి చేతనవుతుంది ? - అలా నమ్మి, కొత్తగుర్రాన్ని తీసుకోవటంతో ఇంతవరకు నేనుచేసిన పనిఅంతా వ్యర్థం ఐపోతుందే. పైగా, నువ్వు నిష్కారణంగా శత్రుచేతులలో పడి చచ్చిపోతావే! మన యజమాని ఐన కాశీరాజు అతిసులువుగా సామంతుల చేతులలో చిక్కుకొనిపోతాడే! ఏడవ మకాము భేదించి, ఏడవ సామంత రాజును జయించటం ఒక్క నావల్లనే అవు తుందిగాని మరొక గుర్రానికి అలవికాదని నీకు తెలియకపాయెకదా!” అని అనుకుని విచారించింది.\nఅంతతో ఊరుకోలేదు. దెబ్బతగిలి అలా పడిపోయివున్న ఆ పంచకల్యాణి వీర వర్మను దగ్గరకు పిలిచి, ఇలా చెప్పింది :\n\"ఓయీ, శూరుడా! వీరవర్మా !! — ఏడపమకాము భేదించి ఏడవ శత్రురాజును పట్టగల గుర్రము నేనుతప్ప మరొకటి లేదని తెలుసుకో. ఇంతవరకూ నేను చేసిన పని వ్యర్థం కానీయకు. ఎటువంటి పరిస్థితులలో నైనా ధైర్యం, సాహసం ఉండాలి. ఇందుకు తోడు ఆత్మవిశ్వాసం, గుండెనిబ్బరమూ అవసరమైవుంది. కనుక, నామీద పూర్తి నమ్మకం కలిగివుండు. దెబ్బతగిలినంత మాత్రాన నన్ను విడిచిపుచ్చకు. గాయం తగిలిన నా కాలుకి కట్టుకట్టి బాగుచెయ్యి.\n\" ఓ సేనానీ !—నేను బాణపుదెబ్బలు తగిలి పడిపోయివున్నప్పటికీ, నన్ను మించిన అశ్వం మరిఒకటి లేదు. నన్ను వదిలి వెయ్యకు. నామీద విశ్వాసముంచి, నా కాలు బాగుచెయ్యి. మళ్ళీ నన్ను పూన్చి, యుద్ధ రంగానికి బయలుదేరు\" అని అనేకవిధాల బోధచేసింది.\nతక్షణమే వీరవర్మ తన పంచకల్యాణికి కట్టుకట్టి మళ్ళీ తయారుచేశాడు. దానిపైన ఎక్కి బయల్దేరేసరికి, అది మెరపులాగా మెరసి, చూస్తూవుండగా ఏడవమకాం భేదించింది. వెంటనే వీరవర్మ ఏడవ సామంతునికూడా బందీగా పట్టివేశాడు. వీర వర్మకే యుద్ధంలో విజయం కలిగింది.\nబందీలుగా పట్టుబడిన ఏడుగురు సామంతులనూ సైనికులు కాశీరాజు ఎదుట పెట్టారు. పంచకల్యాణి రూపంలో వున్న బోధిసత్వుడూ అక్కడికి వచ్చాడు. వచ్చి, రాజుతో ప్రభూ !— ఈ ఏడుగురూ నీకు సాటిరాజులు. వారిని హింసించటం తగదు. వారిని లాఘవపరచటంకూడా న్యాయం కాదు. నీకు తోచిన ఒక షరతు పెట్టి, వారిని ఆ షరతుకు లోబరచి వదిలేయటమే సమంజసం, రాజా ! — ఉదారత కలిగి పుండు. ధర్మబుద్ధితో న్యాయంగా రాజ్యం యేలుకో...\" అని బోధించగా, భటులు వచ్చి గుర్రంవంటిపైన వుండే అలంకారా లన్నీ తీసివేశారు. తీస్తూవుండగానే పంచ కల్యాణి రూపంలోవున్న బోధిసత్వుడు పంచత్వంపొందాడు !\nతరువాత కాశీరాజు ఆజ్ఞప్రకారం, సమస్తమైన మర్యాదలతోనూ గుర్రానికి ఉత్తరక్రియలు జరిగినై. వీరపర్మకు గొప్ప గౌరవం జరిగింది. ఏడుగురు సామం తులను వారివారి రాజ్యాలకు పంపివేశారు. నాటినుండీ కాశీరాజ్యంలో బోధిసత్వుని ఇష్టప్రకారం న్యాయ సమ్మతంగా, ధర్మ యుతంగా పరిపాలన సాగుతూవచ్చింది.",
            "book_page_end": 24
        },
        {
            "title": "శబ్దవేధి",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సీరియల్",
            "moral": "N/A",
            "keywords": [
                "విజయవర్మ",
                "శబ్దవేధి",
                "భీమవర్మ",
                "కబంధవర్మ",
                "దేవపూర్"
            ],
            "characters": [
                "విజయవర్మ",
                "పానయ్య",
                "కరుణ",
                "భీమవర్మ",
                "కబంధవర్మ",
                "సోమశర్మ",
                "చండీదాసు",
                "దేవపూర్ జమీందారు"
            ],
            "locations": [
                "అడవి",
                "దేవాలయం",
                "కోసల్పూరు",
                "దేవపూర్ సంస్థానం"
            ],
            "content": "[విజయవర్మ, పానయ్యా సన్యాసి వేషాలు ధరించి భీమవర్మ నివాసభవనానికి వెళతారు. అక్కడ కరుణను కబంధవర్మ అనే ఒక వృద్ధుడికి యిచ్చి వివాహం చేయబోతున్నారని తెలుసుకుంటారు. చండీవాసుకు అతడి అనుచరుడిద్వారా యీ వార్తను పంపి, పెండ్లి వారితోపాటు రహస్యంగా అడవిలోని దేవాలయానికి బయలుదేరతారు. ఆటుతరువాత — ]\nఅరగంట సేపటికల్లా పెండ్లివారు అడవి లోని దేవాలయం చేరారు. పెండ్లికి పౌరో హిత్యం వహించేది భీమవర్మ ప్రాణమిత్రు డైన సోమశర్మ అనేసంగతి అప్పటికిగాని విజయవర్మకు తెలిసిందికాదు. తోడిసామం తులతో కలిసి వినోదంగా మాట్లాడుతూ, భీమవర్మ మాంచి ఉత్సాహంలో ఉన్నాడు. తను విజయవర్మనూ, శబ్దవేధినీకూడా కనుగప్పి కరుణకు వివాహం విజయవం తంగా చేయబోతున్నా ననుకుంటున్నాడు.\nదేవాలయంలో నుంచి సోమశర్మ బయ టికి వచ్చి, వధూవరులను సమీపించాడు. చెప్పలేని విచారంతో, వంచిన తల ఎత్త కుండావున్న కరుణనూ, ఆ పక్కనే వున్న వృద్ధ కబంధవర్మనూ దీవించాడు. ఆ నిమిషంలో, ఇక బలవంతపు పెండ్లి తప్ప దేమో అనిపించింది విజయవర్మకు.\nసోమశర్మ ముందునడవగా వధూవరులు అతనిని అనుసరించారు. ఒక్కసారి అడవి ప్రతిధ్వనించేలాగా మంగళతూర్యారావాలు మోగినై. అదే సమయంలో దేవాలయం చుట్టుపక్కల నున్న గుబురుచెట్లనుంచి ఒకేమారు రెండు బాణాలు రివ్వుమంటూ వచ్చి, ఒకటి సోమశర్మ భుజంలోనూ, రెండవది కబంధ వర్మ గుండెలోనూ గుచ్చుకుపోయినై !!\nజనంలో హాహాకారాలు బయలుదేరినై. 'శబ్దవేధి! శబ్దవేధి!! వెతకండి చెట్లల్లో !!! ' అంటూ భీమవర్త కేకలుపెట్టాడు. గుండెలో అంబు గుచ్చుకున్న కబంధవర్మ, తీరని బాధతో పెద్దకేకపెట్టి, వెల్లకిలా పడి, ప్రాణం వదిలాడు. సోమశర్మ మాత్రం భుజంలో గుచ్చుకొన్న బాణాన్ని చేతితో లాగి, అవతల విసరివేస్తూ—\n\" ఈ దురంతం శబ్దవేధిది కానే కాదు; విజయవర్మది! వాడూ యీ చుట్టుపక్కలే వుంటాడు. వెతకండి ” అంటూ గర్జించాడు.\nభీమవర్మ భటులు కొందరు పెండ్లి చూసేందుకు వచ్చిన ప్రజలందరినీ చుట్టు ముట్టారు ; మరికొందరు దేవాలయం చుట్టు పక్కల వున్న పొదలనూ, అడవిప్రాంతాన్నీ గాలించసాగారు.\nవిజయవర్మకు ఒకపక్కన సంతోషం, మరొకపక్కన విపరీతమైన భయం పట్టు కొన్నది. ఏదోవిధంగా వృద్ధ కబంధవర్మను చంపడంతో కరుణకు బలవంతపు పెళ్ళి తప్పింది. కాని చుట్టుముట్టి మనిషి మనిషినీ పరీక్షించి చూస్తున్న భీమవర్మ భటుల బారినుండి తనూ పానయ్యా బైట పడటం ఎలా? ఇది ఒక పెద్ద సమస్య ఐ కూర్చుంది.\n\"ఏం పానయ్యా, ఏమిటీదారి ఇప్పుడు?” అంటూ ఆత్రంగా ప్రశ్నించాడు విజయవర్మ.\n\"దారా దారి!\" అని విస్తుపోయాడు పానయ్య. అతడికి పుట్టిమునిగిందిరా అని అనిపిస్తోంది. చివరికి బిత్తరపోయి అటూ యిటూ చూస్తూ \"జైసీతారాం! అదే మనకు దారి. ప్రాణాలుంటే బ్రతుకుమార్గం ; చస్తే ముక్తిమార్గం!” అనేశాడు.\n\"జై సీతారాం!\" అన్నాడు విజయవర్మ, అంతకన్న చేసేదేమీ లేదనుకుంటూ.\n\" జై సీతారాం ! హర హర హర ...”\nపానయ్య యీ హరహరలు ముగించక ముందే సోమశర్మ పదిమంది భటులతో అతడిముందుకు వచ్చి నిలబడ్డాడు.\n\"ఎవరూ యీ జై సీతారాంగాళ్ళు? ” అంటూ గుడ్లురిమాడు.\n\" మేం... మేం... హిమాలయాల్లో అరవై ఏళ్లు తపస్సుచేసి...\"\n\"అరవైఏళ్ళ తపస్సా? నిండా మీకు ముప్పయి ఏళ్ళన్నా లేవే! బంధించండి వీళ్లని,” అంటూ ఆజ్ఞాపించాడు సోమశర్మ.\n\"తపస్సు అరవైఏళ్ళు కాదు.. యిరవై ...పది....” అని పానయ్య తడబడుతూ చెప్పబోతున్నాడు.\n\" బంధించండి వీళ్ళని. దొంగ సన్యా సులు,\" అని గద్దించాడు సోమశర్మ. వెంటనే భటులు విజయవర్మ కూ పానయ్యకూ అరదండాలు తగిలించారు.\nఅరదండాలు చేతికి పడటంతో అంతా ముగిసిపోయిందని అనిపించింది విజయ వర్మకు. యిప్పుడు కాకపోతే ఇంకాస్సేపటి కయినా తనెవరో సోమశర్మా, భీమవర్మా గ్రహించగలరు. తరవాత జరగబోయేది ఏమిటో స్పష్టంగా తెలుస్తూనేవుంది. తనకూ, పానయ్యకూ కూడా బలవ...!\nవిజయవర్మ ఈవిధంగా ఆలోచి స్తున్నంతలో, అక్కడికి భీమవర్మ మరి కొందరు కోసల్పూరు సర్దారులతో కలిసి వచ్చాడు. అతడి ముఖాన కత్తి వాటుకుకూడా నెత్తురుచుక్క లేదు. అంతా సక్రమంగా, సవ్యంగా జరిగిపోతున్న సమ యానికి, ఇలాంటి అవాంతరం రావడం అతడికి పట్టరాని కోపాన్ని తెప్పించింది.\nసోమశర్మ విజయవర్మనూ పానయ్యనూ చూపుతూ \"వీళ్ళు దొంగ సన్యాసులు. బహుశా చండీదాసు ముఠావాళ్లయి వుంటారు!” అన్నాడు భీమవర్మతో.\nభీమవర్మ, విజయవర్మను సమీపించి నఖశిఖపర్యంతం నిప్పులు చెరిగే నేత్రాలతో పరికించిచూశాడు. త ర వాత హఠాత్తుగా ఏదో తెలుసుకున్నవాడిలా విజయవర్మ గడ్డం పట్టుకుని గుంజాడు. గుంజేసరికల్లా, ఆశ్చర్యం కలిగించేటట్టుగా అతికించుకున్న విజయవర్మ గడ్డం గభీమని భీమవర్మ చేతిలోకి వచ్చేసింది.\n\"హఁహ్హహ్హఁ!” అంటూ భావగర్భితంగా నవ్వాడు భీమవర్మ. తరవాత సోమశర్మ కేసి తిరిగి—\n\" వీళ్ళు చండీదాసు ముఠా అనేనా నీ అభిప్రాయం!\" అన్నాడు.\n\" అవును. తెలుస్తూనేవుంది. ఆ దొంగ గడ్డం, దొంగ చూపులూ...\"\n\"విజయవర్మ ఎందుకు కాకూడదు?\" అంటూ పెద్దపెట్టున నవ్వాడు భీమవర్మ.\n\" అవునా విజయా !\" అంటూ విజయవర్మ బుజం తట్టాడు.\nసోమశర్మ ఆ మాటలతో కంపించి పోయాడు. చుట్టూవున్న కోసల్పూరు సర్దా రులు ఆశ్చర్యంతో కళ్లప్పగించి చూస్తు న్నారు. విజయవర్మమాత్రం తొణక్కుండా\n\" అవును నేను విజయవర్మనే! నీకూ, సోమశర్మ కూకూడా బద్ధశతృవును!\" అన్నాడు.\n\"బోనులో చిక్కకముందు బద్ధ శతృవువే! కాని ఇప్పుడు.......? సరే, ఈ యతీశ్వరు లెవరు?” అన్నాడు భీమవర్మ వేళాకోళంగా,\n\" అతడా ? అతడు నా కుడిబుజం. పడవల పానయ్య!!\"\n\" ఓహెూ, పడవల పానయ్యగారా !\" అంటూ భీమవర్మ పెద్దగా నవ్వాడు. చుట్టూ . ఉన్నవాళ్లుకూడా పొట్ట చెక్కలయ్యే లా నవ్వసాగారు. భీమవర్మ కుడిచేతితో అంద రిని వారించి, ఎడమచేతితో పానయ్య గడ్డం పట్టుకు గుంజుతూ—\n\"పడవల పానయ్యగారు, ఆ వ్యాపారంలో కన్న ఈ వ్యాపారంలో గిట్టుబాటు ఎకువగా వుంటుందని భావించారన్న మాట!\" అన్నాడు, వేళాకోళంగా,\nఈ మాటలతో తిరిగీ అక్కడ చేరిన వాళ్ళంతా పెద్దగా నవ్వారు. పానయ్యకు ఆ సమయంలో ప్రాణభీతి అనేదే గుర్తు లేకుండా పోయింది. కోపంతో పళ్లు పటపట కొరుకుతూ యిలా అన్నాడు :\n\" మేము బోనులో చిక్కవచ్చు. కాని, మిమ్మల్ని బోనులో చిక్కించుకునేందుకు తయారుగా వున్న చండీదాసును మట్టుకు మరిచిపోకండి. అభయవర్మను చిత్రవధ చేసిన హంతకులను అతని పుత్రుడు విజయవర్మ హతమార్చలేకపోతే, చండీ దాసు ఆ పని ముగించగలడుసుమండీ!”\nపానయ్య పరుషంగా అన్న ఈ వాక్యాలు భీమవర్మతోపాటు అతడి అనుచరులను కూడా నిర్విష్టులను చేసినై. నిశ్చేష్టు డయ్యాడు . సోమశర్మ. అతడి నోట మాట లేదు. ఆపాదమస్తకమూ గాలితాకుడు తిన్న గరికపోచలాగా వూగిసలాడిపోతున్నాడు.\nభీమవర్మ ఓ క్షణంపాటు తల వంచు కుని వుండిపోయాడు. ఏదో ఒక నిర్ణయం తక్షణం చేయవలసివుందనీ, విజయవర్మను యిక జీవాలతో పోనివ్వగూడదనీ అతడు నిశ్చయించుకొన్నాడు.\n\"నలుగురు రాజులు చేరినచోట న్యాయం చరిస్తుందని న్యాయశాస్త్రాలు ఘోషిస్తు న్నాయ్. దీనికి అందరూ అంగీకరిస్తారా ?\" అన్నాడు భీమవర్మ:\n\"అంగీకరిస్తున్నాం!\" అంటూ సర్దారులు అందరూ ఏకకంఠంతో పలికారు. అప్పటికి సోమశర్మ తేరుకొని యిలా ప్రారంభించాడు:\n\"వీళ్లని శతృసైనికులుగా పరిగణించ నవసరంలేదు. హంతకులు... సామాన్య హంతకులు... ధర్మశాస్త్రాలుకూడా ...\"\n\"సోమశర్మా ఆగు!\" అంటూ భీమవర్మ అతడి మాటలకు అడ్డువచ్చాడు. \"వీళ్ళు హంతకులకన్నా నీచులు. ఆధ్యాత్మి క పరులైన యతీశ్వరులకుకూడా, వీళ్లు దొంగ వేషాలతో అవమానం కలిగించారు. పవిత్ర మైన దేవాలయ ప్రాంగణాన్ని రక్తసిక్తం చేశారు. పెండ్లిబట్టలతో వున్న కబంధ ...\"\n\"వీళ్ళకు మరణశిక్ష విధించేందుకు వీటిల్లో ఏ ఒక్క నేరం అయినా సరిపో తుంది!\" అన్నాడు. సోమశర్మ కోపం పట్టలేక.\n\"అయితే వీళ్లకు మరణశిక్ష విధించాను. గొంతుకు వుచ్చు బిగించి ప్రాణం పోయే వరకూ చెట్టుకు వేలాడతీయడంద్వారా ఆ శిక్షను అమలుజరపాలి. ఏం ? — అందరికీ సమ్మతమేనా?\" అంటూ భీమా వర్మ చుట్టూ చూశాడు.\n\"సమ్మతమే! మాకందరకూ సమ్మ తమే!\" అంటూ సర్దారులందరూ ఏక కంఠంతో పలికారు. కాని, అదేసమయంలో కంచు ధ్వనిలాంటి ధ్వనితో యీ వాక్యాలు వినిపించినై —\n\"దేవపూర్ జ మీందారును నేను ! మీరంతా కేవలం నా అతిథులుమాత్రమే. నా అనుమతి లేకుండా యిక్కడ న్యాయ విచారణ జరిగేందుకు వీలులేదు!”\nభీమవర్త, సోమశర్మలతోపాటు అందరూ ఆ ధ్వని వచ్చిన వైపుకి తిరిగిచూశారు. దేవపూర్ జమీందారు పదిమంది సైనికులతో అక్కడికి రావడం కనిపించింది. గౌరవ సూచకంగా అందరూ ఆయనకు అభి వాదనం చెప్పి ఆహ్వానించారు.\nదేవపూర్జమీందారు రాకతో విజయ వర్మ, పానయ్యలలో తిరిగీ ధైర్యోత్సాహాలు కలిగినై. నిజం ఆలోచిస్తే కబంధవర్మ హత్యకు కారణం తాముకాదు. తమను హంతకులని నిర్ణయించేటందుకు ఏ న్యాయాధిపతికీ సాధ్యంకాదు. మహా అయితే కబంధవర్మ హంతకులతో సంబంధం కలిగివున్నారని మాత్రమే నేరం మోపటానికి వీలవుతుంది తమమీద ! దేవపూర్ జమీందారును చూసేసరికి భీమపర్మకు అరికాలిమంట నెత్తికెక్కింది. పానకంలో పుడకలాగా వీడేమిటి యిలా తయారయ్యాడు అనుకున్నాడు. కాని తను కత్తితో చేయగలిగిందేమీ లేదు; అంతా ఉపాయంతో సాధించాలిసిందే! అందుకనే ఇలా అన్నాడు—\n\"వీళ్ళిద్దరూ హంతకులు ! పెండ్లిదుస్తు లతో వున్న కబంధవర్మను హత్యచేశారు.”\n\"వీళ్ళదగ్గిర కత్తులూ, కఠారులూ ఉన్నట్టు లేవే?\" అంటూ తన అను మానాన్ని బయట పెట్టాడు దేపపూర్ జమీందారు.\n\" బాణంతో అతన్ని హత్యచేశారు. నేను కొద్దిలో బ్రతికి బయటపడ్డాను. ఈ మారు వేషాలలో వుండటమే వీళ్లు హంతకులని తెలియపరుస్తోంది\" అన్నాడు. సోమశర్మ.\n\"యీ దేవపూర్ సంస్థానంలో మారు వేషం వేసినంతమాత్రాన ఎవరినీ హంత కులుగా పరిగణించము. బాణంవేసి కబంధవర్మను హత్య చేశారనేటందుకు సాక్ష్యంవున్నట్టు లేదు. సరే... అంతా మేం న్యాయవిచారణ చేయగలం,” అన్నాడు దేవపూర్జమీందారు.\nవిజయవర్మనూ, పానయ్యనూ దేవపూర్ జమీందారు వెంటవున్న సైనికులు కైవశం చేసుకున్నారు. చేసేదేమీ లేక విస్తుపోయి చూస్తున్న భీమవర్మ, అతడి తోడి సర్దారుల ముందునుంచే ఖైదీలను నడిపించుకు పోసాగాడు. భీమవర్మ యిక ఉండ బట్టలేక :\n\" దేవపూర్ సంస్థాన శాసనాలకు మేం బద్ధులం. యిక్కడ కేవలం అతిథులం అన్నసంగతికూడా మాకు తెలుసు. కాని కోసల్పూరు ప్రభువుకు వ్యతిరేకి అయిన వాణ్ణి, మీరు సహించి వదలలేరు అని నమ్ముతున్నాం,” అన్నాడు.\nఆ మాటలతో దేవపూర్ జమీందారు ఠక్కున ఆగిపోయాడు. సాలోచనగా భీమ వర్మను సమీపించి తగ్గుస్థాయిలో మంత నాలు జరిపాడు. తరవాత అతడిదగ్గిర నుంచి సెలవుతీసుకొంటూ —\n\"మన మంతా కోసల్పూరుప్రభువుల అనుచరులమే ! బీసల్పూరు ద్రోహులతో చేయికలిపినవా డెవడూ ప్రాణాలతో నా దగ్గిరనుంచి బయటపడలేడు. అలా అని మీ అందరికీ వాగ్దానం చేస్తున్నాను” అన్నాడు.\nసోమశర్మా, భీమవర్మలు ఆ మాటలతో పరవశులయ్యారు. పానయ్యకు పైప్రాణం పైనే పోయినట్టయింది. కాలే పెనంమీద నుంచి మండుతూవున్న పొయ్యిలో పడి నట్టయిందే పరిస్థితి అనుకున్నాడు విజయ వర్మ. కాని విధికి తల ఒగ్గి గుండెబిగువుతో వూరుకున్నాడు.\nదేవపూర్జమీందారు సైనికులు ఖైదీ లను ముందు నడవమన్నారు. ఆ అడవి ప్రాంతందాటి పట్టణం సమీపించేసరికి విజయవర్మకు హఠాత్తుగా కరుణ గుర్తు కొచ్చింది. కబంధవర్మ గుండెల్లో బాణం తగలగానే రేగిన గగ్గోలులో కరుణ ఏమ యిందీ తను చూడనే లేకపోయాడు.\n\"కరుణ ఏమైనట్టు?” అని అడిగాడు పానయ్యను విజయవర్మ.\n\" ఏమయితేనేం ? ముందు మనసంగతి ఆలోచించు !” అన్నాడు పానయ్య.\n\" నడవండి ! ఊఁ !\" అంటూ దేవపూర్ జమీందారు సైనికులు వాళ్లను గద్దించారు. మృత్యుముఖంలోకి సరాసరి నడుస్తున్నా మనుకొంటూ పానయ్య, విజయవర్మలు భావించసాగారు. కొద్దిసేపట్లో వారు దేవ పూర్ జమీందారు భవనం చేరుకొన్నారు. (ఇంకా వుంది)",
            "book_page_end": 24
        },
        {
            "title": "నాదీ గెడ్డం",
            "book_page_start": 25,
            "pdf_page_start": 27,
            "pdf_page_end": 29,
            "author": "ఎన్. ముకుండరావు",
            "genre": "హాస్యం",
            "moral": "అన్యాయంగా ఆశపడటం వలన మనశ్శాంతి దెబ్బతింటుంది. నిజమైన న్యాయం ఇతరుల ఉద్దేశాలను కూడా పరిగణనలోకి తీసుకుంటుంది.",
            "keywords": [
                "గెడ్డం",
                "స్నేహితులు",
                "ధనాశ",
                "వ్యాపారం",
                "న్యాయాధికారి"
            ],
            "characters": [
                "గుండు స్నేహితుడు",
                "గెడ్డం స్నేహితుడు",
                "న్యాయాధికారి"
            ],
            "locations": [
                "ఊరు"
            ],
            "content": "అనగనగనగా ఒక వూరిలో ఇద్దరు స్నేహి తు లు. వాళ్ళిద్దరూ బాగా వ్యాపారంచేసి, · డ బ్బు కూడబెట్టుతున్నవాళ్ళే. ఐ తే- మొదటివాడు కొంచెం కర్చుమనిషి. రెండవ వాడికి ఎంత వచ్చినా ఇంకా రావాలి అనే కాంక్ష ఎక్కువ. మొదటివాడికి నున్నటి గుండు; రెండవవాడు ఏ కారణంవల్లనో గెడ్డం పెంచాడు.\nఒకరోజున ఇద్దరూ సరదాగా మాట్లాడు కొంటూవుండగా, మొదటివాడు \"నేస్తం! ఇన్నాళ్లాయె నీ ఎదట అన్నలేదు కాని, నీ గెడ్డం చూస్తే ఎంతో ముచ్చటవేస్తూందోయ్. ఇంత వరకూ `నే నెన్నో గెడ్డాలు చూచుకొంటూ వస్తున్నా. నీ గెడ్డంలాంటి గెడ్డం మట్టుకు మన దేశంలోనే లేదంటే నమ్ము” అన్నాడు.\nఇందుకు రెండవవాడు మురిసిపోతూ, \" అవును మిత్రమా ! అందరూ అలాగే అంటున్నారు. అంతేకాదు. ఎంతోమంది నా గెడ్డంమీద కన్ను వేశారు కూడాను. అవకాశం దొరికితే వాళ్ళు కొనివేదామని కూడా వున్నారు\" అని చెబుతూ, తనగెడ్డం లోకి కుడిచేతి ఐదువేళ్ళూ పోనిచ్చి ఉత్సా హంతో నిమురజొచ్చాడు.\nఈమాట వినగానే, మొదటివాడు ఆత్రంతో \" ఎవడో ఎందుకు? నేనే కొంటా. ఎంతో చెప్పు!\" అన్నాడు.\nధనాశ గల రెండవవాడికి మనస్సులో అనేకమైన వూహలు ఒక్కసారిగా పరుగు లెత్తినై. ఆప్రయత్నంగా మాటవరసకు ఇలా అనేశాడు: \" ఐతే ఒకవెయ్యి మొహిరీలు ఇయ్యిచూదాం.”\n\"ఓ. దానికేం! తప్పకుండా తీసుకో. ఇంకా నువ్వెంత గొప్ప వెల కోరతావో నను కున్నాను నేనూ...\" అంటూ, గ భీ మ ని జేబులోనించి తీసి కొంతసొమ్ము బయానా ఇచ్చాడు మొదటివాడు.\nఇందుకు రెండవవాడు బిత్తరపోయాడు. మొదటివాడు ఒకేఒక షరతు పెడుతూ \"అబ్బాయీ !— ఇంతటినుంచి ఆ గెడ్డం నాది. ఐతే, నీ సొమ్ము నీకు పూర్తిగా చెల్లించి నా గెడ్డం నేను తీసేసుకునేవరకూ దాన్ని నీవు జాగర్తగా కాపాడవలసి వుంటుంది. తెలిసిందా ? - నా గెడ్డానికి నా యిష్టప్రకారం తైలం రాయాలి. నేను చెప్పిన విధంగా దానిని కత్తిరిస్తూవుండాలి\" అని హెచ్చరించాడు.\n'ఓశ్. దీనికేముంది!' అని అనుకొంటూ రెండవవాడు వెంటనే వాని షరతుకు అంగీకరించాడు. వ్రాతపూర్వకంగా పత్రాలు రాసుకున్నారు. మొదటివాడు మళ్లీ ఇంకొక సారి హెచ్చరించాడు : \" అబ్బాయీ !— ఇటుపైన ఎవరైనా ఆ గెడ్డాన్ని చూచి, బాగా వున్నదీ అని మెచ్చుకున్నట్టయితే, వారితో నువ్వు \" అయ్యా ! ఈ గెడ్డం నాది కాదండి. ఫలానావారిది. ఆయన దీనిని వెల యిచ్చి కొనేసుకున్నాడు. ఆయనకోసమే నేను దీనిని పోషించుకు వస్తున్నాను' అని ఈవిధంగా చెప్పాలి, తెలిసిందా ? ”\n'సరే' నన్నాడు రెండవవాడు. మరునాటినుంచీ —\nవేళాపాళా లేకుండా మొదటివాడు రెండవవాడిదగ్గరకు వస్తూండేవాడు. \"ఏం నేస్తం ఇలా వచ్చావు?” అని పలకరిస్తే \"మరేంలేదు. నాగెడ్డం ఎలావుందో చూచుకు పోదామని వచ్చా \" అనేవాడు.\nఒక్కొక్కనాడు ఉరుము లురుముతూ వచ్చి, \"ఇదేమిటయ్యా, నా గెడ్డమంతా నాశనం చేస్తున్నావే! నిగనిగలాడుతూ మెరిసిపోవలసిన నా గెడ్డానికి చవుకబారు కొబ్బరినూనె పట్టిస్తే ఎలా అనుకొన్నావు? తీరూ తెన్నూ లేకుండా ఏమిటీ దువ్వుకోపటం బొత్తుగా నాగరకత అనేది లేకుండా?' అంటూ కసిరి కేకలు వేసేవాడు. ఇలా హయాం చెలాయించేసరికి, రెండవ వాడి ప్రాణం విసిగిపోయింది. స్నేహితుని పోరు పడలేకపోయాడు. ఇద్దరికీ బెడిసింది. \"బాబూ!— నీకు పుణ్యముంటుంది. ఏదో గడ్డి తిని ధనాశచేత ముందువెనకలు యోచించకుండా వప్పుకున్నాను. నాగెడ్డం మళ్లీ నా కిచ్చెయి. నీ డబ్బు నీవు తీసేసుకో” అని ప్రాధేయపడ్డాడు.\nమొదటివాడు వప్పలేదు. రెండవవాడు 'పోనీ, నీ విచ్చిందానికి రెట్టింపు తీసుకో!' అన్నాడు. మొదటివాడు మాటాడలేదు. రెండవవాడు ఎలాఐనా ఈ పీడ వదిలించు కుందామనుకొని, నాలుగు వేలిస్తానన్నాడు. ఇదెంతవరకూ పోతుందో చూడామని, మొదటివాడు వేడుకచూస్తూ బెట్టుగానే ఉంటూ వచ్చాడు.\nరెండవవాడికి ఏమీ తోచిందికాదు. గట్టి చిక్కులో పడ్డాడు. ఇలా వుండగా, — ఒక నాటి రాత్రి మొదటివాడు మామూలుగా వచ్చాడు. రెండవవాడు గాఢ నిద్రలో ఉన్నప్పటికీ సంశయించక మొండిచొరవతో గెడ్డంపట్టుకు లాగాడు. ఆశ్చర్యం ! - గెడ్డం గెడ్డంపళంగా వానిచేతిలోకి ఊడివచ్చేసింది!!\nమొదటివాడు గభీమని లేచి, గోలచేసు కొంటూ న్యాయాధిపతిదగ్గరకు పోయి, మొర పెట్టుకొన్నాడు. తెలివిమంతుడైన అధికారి, ఇద్దరి వుద్దేశాలనూ క్షణంలో గ్రహించి వేశాడు. విచారణ జరిపాడు.\n'గెడ్డం నేను కొన్నాను, హక్కు నాది ' అనే ధీమాతో మొదటివాడు స్నేహి తుణ్ణి హింసలు పెట్టడం, వాడు పెట్టే యాత నలు పడలేక — రెండవవాడు మాయగెడ్డం అంటించుకోవటం, వెల్లడయింది.\nమొదటివాడు అర్ధరాత్రప్పుడు పనికట్టుకు వెళ్ళి బలవంతాన లాక్కొన్న గెడ్డం తనే పట్టుకపోవలసిందనీ, రెండవవానికి అతను ఈయవలసినబాకీ — గెడ్డం ఖరీదు — కర్చులతోసహా తక్షణమే చెల్లించవలసిందనీ అధికారి తీర్పు చెప్పాడు.",
            "book_page_end": 27
        },
        {
            "title": "ముక్తినిచ్చే భూసొరంగం",
            "book_page_start": 29,
            "pdf_page_start": 31,
            "pdf_page_end": 34,
            "author": "వి. జానకి",
            "genre": "భక్తి కథ",
            "moral": "భగవంతునిపై అచంచలమైన విశ్వాసం ఉంటే, ఆయన భక్తులను అన్ని కష్టాల నుండి రక్షిస్తాడు.",
            "keywords": [
                "కుంభకారుడు",
                "కూపా",
                "పాండురంగస్వామి",
                "భూసొరంగం",
                "రాజు"
            ],
            "characters": [
                "కూపా కుంభకారుడు",
                "కూపా భార్య",
                "రాజు",
                "వర్తకుడు",
                "సాధు బృందం",
                "పాండురంగస్వామి"
            ],
            "locations": [
                "మార్వారరాజ్యం",
                "జితరా గ్రామం",
                "పాండురంగ క్షేత్రం"
            ],
            "content": "మార్వారరాజ్యంలోని జితరా అనే గ్రామ మందు పూర్వం కూపాకుంభకారు డనే ఒక కుమ్మరి ఉండేవాడు. అతడు సజ్జనుడు, భక్తిజ్ఞాన వైరాగ్యాలు కలవాడున్ను. అతని భార్య కుంభకారునికి తగిన యిల్లాలు. గుణ వంతురాలు. ఇద్దరూ కష్టపడి సంసారం సాగించుకొంటూ, పాండురంగస్వామినీ, స్వామిభక్తులనూ శ్రద్ధతో సేవించుకొంటూ ఉండేవారు.\nవాళ్లు రోజుకు ఒక కుండచొప్పున తయారుచేయటం, నెలవరకూ కూడబెట్టి నెల్లాళ్ళూ కాగానే ఒక్కసారిగా ముప్ఫయి కుండలూ అమ్మివేసి, అందులో నాల్గవ వంతు విష్ణుభక్తులకూ సాధువులకూ వినియో గిస్తూ తక్కినదే తమ భుక్తికోసం కర్చు పెట్టుకోవటం — ఇలా జరుగుతూ వచ్చింది.\nఇలా చేస్తున్న కుంభకారుడుకి జితరా గ్రామంలోనేగాక, చుట్టపక్కల సైతం ' ఫలానా కుంభకారుడు ధర్మాత్ముడు, హరి భక్తుడు, సాధుజన సేవాపరాయణుడు ' అని గొప్ప పేరుపడింది.\nఐతే — ఆవూరి రాజుకి ఈ సంగతి తెలిసి అసూయ కలిగింది. ఈ అసూయతో, కుమ్మరి వాళ్ళందరూ ఆవం ఒక్కింటికి పదేసి కుండలు చొప్పున ప్రతినెలా పన్ను చెల్లించ వలసిందని ఆజ్ఞాపించాడు. జరుగుబాటు ఉన్న తక్కిన కుమ్మరివాళ్లంతా రాజు విధించినప్రకారం పన్ను చెల్లిస్తూ వచ్చారు. కాని కూపాకుంభకారుడుమట్టుకి చెల్లించు కోలేక దారాపుత్రాదులతో సహా దివాణంలోకి పరుగెత్తిపోయి గోలపెట్టాడు.\nరాజు వాని మాటలన్నీ విని, \" నీవేమి టయ్యా, దానధర్మాలుచేసి లోకంలో గొప్ప కీర్తి ఆర్జించావు. ఎంత ధనికుడవు కాకుంటే నీకింతటి పేరు వస్తుంది. నీవంటి శ్రీమంతు డికి స్వల్పమైన ఈ పన్ను చెల్లించడమనేది ఏపాటి!\" అంటూ వికటంగా జవాబు చెప్పాడు. కుంభకారుడు ఎంత బతిమాలు కున్నా నిర్దయుడైన రాజు వినిపించుకోలేదు.\nచేసేదేముంది ? కుంభకారుడు బయ ల్దేరి వచ్చేశాడు. తనూ భార్యా కలిసి నాట్ నుంచీ రెట్టింపుగా పాటుపడసాగారు. ఎంత పాటుపడ్డా నెలకు ముప్పయి కుండలకు మించి ఏర్పడకపోయె. నిరాశచేసుకున్నారు. కాని, ఒకరోజున ఆమె ఆవం పేర్చి, కాల్చి చల్లార్చి తీసేసరికల్లా ఆశ్చర్యం కొలిపే టట్టుగా, నలభై కుండలు కనిపించినై!!\nఇదంతా ఆ పాండురంగని మహత్యమే అని నమ్మి, కుంభకారుడు వెనుకటికంటే ఎక్కువగా స్వామిపూజా, భక్తుల ఆరాధనా జరిపిస్తూ, దివాణపుపన్ను పదికుండలూ చెల్లించి వేస్తూ సుఖంగా కాలక్షేపం చేస్తున్నాడు.\nఇలా ఉండగా — ఒక సాధుబృందం బయల్దేరివచ్చి జితరాగ్రామంలో విడిసింది. వారు తిన్నగా కుంభకారుని ఇంటివద్దకు వచ్చి \"జైసీతారాం ! \" అంటూ భగవ న్నామస్మరణ చేశారు. అప్పుడు లోపలి నుంచి కుంభకారుడూ అతని భార్యా ఇవ తలికి వచ్చి, సాధువులను కూర్చుండబెట్టి, కుశలప్రశ్నలు వేశారు.\nఅందులో ఒక సన్యాసి, \"అయ్యా, భక్తాగ్రేసరా ! — నేటికి ఐదారు రోజులాయె మాకు భోజనభాజనాలు లేవు. ఇవాళ నీ యింట భోజనంచేయాలనే కుతూహలంతో వచ్చాము\" అన్నాడు. అందుకు కుంభ కారుడూ, భార్యా \" భక్తరక్షకుడైన పాండు రంగడు మన పాలిట ఉండగా చింత ఎందుకు?” అన్నారు.\nవారికి భోజనాలు సమకూర్చటానికి కావలసిన ధనం అప్పు తీసుకువద్దామని ఒక వర్తకుని ఇంటికి వెళ్ళాడు కుంభ కారుడు. ఆ వర్తకుడు ఇతనిని చూచి, \" ఏమిటయ్యా కూపా! — ఇదివరకు తిసి కొన్న అప్పులే తీర్చలేదే. మళ్ళీ కొత్త అప్పు కావాలంటున్నావేమిటి?” అంటూ, \"సరే. నాకొక బావి కావాలి, తవ్వటానికి వప్పు కొంటావా?” అని అడిగాడు, కుంభకారుడు అంగీకరించాడు. వెంటనే వర్తకుడు కోరి నంత ధనమీయగా, కుంభకారుడు వస్తు జాలమంతా సమకూర్చుకొనిపోయి, దిగ్విజ యంగా సాధుసమారాధన పూర్తిచేసు కొన్నాడు. తరువాత కుంభకారుడు పార, పలుగు మొదలైన ఉప్పరిసామానులు చేత పట్టుకొని వర్తకునివద్దకు వెళ్ళాడు. వర్త కుడు స్థలం చూపించగా, కుంభకారుడూ భార్యా బావి తవ్వనారంభించారు.\nఇలా వారు రెండురోజులు తవ్వి, మూడవనాడుకూడా తవ్వబోయేసరికి శ్రీహరి కృపావిశేషంవల్ల లోపలినుండి మహెూజ్వ లంగా నీటిబుగ్గ ఒకటి ప్రవహింపసాగింది. వర్తకుడూ, అక్కడవున్న అందరూ ఆశ్చర్యంతో సమీపానికిపోయి చూస్తూండగా, కూపా అడుగులు పెట్టినచోట హఠాత్తుగా భూమి క్రుంగి, అతడు ఆ సొరంగంలో పడిపోయాడు !\nభర్త పడిపోవటంచూచి అతని భార్య కూడా సొరంగంలో పడదామని వెళుతూ వుండగా, ఆమెనుపట్టి వెనక్కులాగారు.\nఅంతలో అశరీరవాణి \"అమ్మా! - నీ భర్త మృతిపొందలేదు. ఐతే, ఒక్క సంవత్సర కాలంపాటుమాత్రం అతను అక్కడినుండి రాలేడు. సంవత్సరమూ అయినవెంటనే తనంత తనే వచ్చేస్తాడు. అప్పుడు నీవూ అతనూ కలిసి లోకంలో భక్తిభావాన్ని ఉజ్జీవింపచేయాలి. కనుక తొందరపడకు.”\nఈమాటలకు ఆమె ఒడబడి, ఇంటికి వెళ్ళి, నాటినించి ఏకాంతంగా శ్రీహరిని ధ్యానిస్తూ కాలక్షేపం చేయసాగింది.\nఅన్నట్టుగానే సంవత్సర కాలమూ పూర్తి అయింది. కాగానే, ఎక్కడైతే కూపకుంభ కారుడు బావిఒడ్డున నిలబడి భూసారంగ మందు కూలిపోయాడో, ఆచోట రోజూ రాత్రివేళల శ్రీహరికథాసంకీర్తనం, గజ్జెల మోతలూ, మధురమైన శ్రావ్యధ్వనులూ, మేళతాళాదులూ మనోహరమైన చప్పుళ్ళూ, ఈ సందడి అంతా వినబడజొచ్చింది.\nఇదిచూచి ప్రజలంతా విస్మయం పొందారు. ఈ సంగతి ఆనోటా ఆనోటా ప్రాకిపోయి, రాజుచెవుల బడింది. ఇదేమిటా చిత్రం అని తలిచి ఆ రాజు, తను దగ్గరనే వుండి బావి తవ్విస్తూ, పైమన్ను జాగర్తగా తోడించి పారబోయించి చూస్తే అక్కడ బంగరు తూగుటుయ్యెలలో శంఖచక్రాలతో కౌస్తుభాదిభూషలతో వెలిగిపోయే ఆ స్వామి స్వరూపం సాక్షాత్కరించింది !\nఆ స్వరూపానికి ఎదురుగా కూపాకుంభ కారుడు తన్మయుడై హరినామసంకీర్తనం చేయటంకూడా కానవచ్చింది !!\nఅప్పుడు రాజు, మహాత్ముడైన కుంభ కారుణ్ణి బయటికి తీయించి పౌరులందరకూ చూపగా, వారందరూ గబగబ వచ్చి ఆయన పాదాలకు నమస్కరించారు. బావి తవ్వ మని ఆజ్ఞాపించిన వర్తకుడూ, సుంకం విధించిన రాజూ వచ్చి క్షమింపమని ఆతనిని వేడుకొన్నారు.\nకుంభకారుడు వారినందరనూ లేవనెత్తి, \" అయ్యా!—మీ కరుణవల్లనేకదా నేనీ సంవత్సరకాలం అవిచ్ఛిన్నంగా శ్రీహరిని సేవించుకోవటానికి వీలుకలిగింది. ఈ ఫల మంతా మీదేసుమండీ!” అంటూ వారికి తన కృతజ్ఞతను తెలిపాడు.\nఅది మొదలుకొని ఆ ప్రదేశమంతటా ఎన్నో ఆలయాలు వెలిసినై. ప్రజలలో భక్తి భావం హెచ్చింది. భాగవతులకు సమస్త మైన ఉపచారాలు జరుగుతూవచ్చినై.\nఇప్పటికీ కూపాకుంభకారుడు హరి ప్రసన్నతవల్ల ఆర్జించిన ఆ కూపం పాండు రంగ క్షేత్రమందున్నది. భక్తులు దానిని దర్శించినతరువాతనే స్వామిని దర్శిస్తారు..",
            "book_page_end": 32
        },
        {
            "title": "మిఠాయివర్తకుడు",
            "book_page_start": 33,
            "pdf_page_start": 35,
            "pdf_page_end": 38,
            "author": "డి. ఎమ్. లింగమూర్తి",
            "genre": "భక్తి కథ",
            "moral": "భగవంతునిపై విశ్వాసముంచి, నిస్వార్థంగా జీవించినవారికి ఆయన ఆపదలో సహాయం చేస్తాడు.",
            "keywords": [
                "వివేకానందస్వామి",
                "మిఠాయివర్తకుడు",
                "శ్రీరామచంద్రమూర్తి",
                "స్వప్నం",
                "సన్యాసి"
            ],
            "characters": [
                "వివేకానందస్వామి",
                "మిఠాయివర్తకుడు",
                "శ్రీరామచంద్రమూర్తి",
                "గ్రామస్థుడు"
            ],
            "locations": [
                "రాజపుత్రస్థానం",
                "తారిఘాట్టు స్టేషను"
            ],
            "content": "వివేకానందస్వామి సన్యాసం పుచ్చుకొని దేశాటనం చేస్తూవుండే రోజు లవి. మండు వేసంగి. మధ్యాహ్నంపూట. వివేకానందుడు రాజపుత్రస్థానంలో రైలుప్రయాణం చేయ వలసివచ్చింది. స్వామి పక్కనే ఒక వర్తకుడు కూర్చునివున్నాడు. స్వామికి కొన్ని పూటలనుండి తిండిలేదు. స్టేషను స్టేషను వద్ద మంచినీళ్ళిచ్చేవాణ్ణి కాసిన్ని నీళ్లమ్మని అడిగేవాడు. చేతిలో ఎమీ పెట్టకపోవటంచేత స్వామిమాట వినిపించుకోకుండానే వాడు మరిఒక చోటికి పోయేవాడు. ఇటువంటి స్థితిలో పాపం, స్వామికి దాహంవేసి జిహ్వ ఆరుకుపోతూవుండేది.\nవివేకానందుని ప్రక్కన కూర్చున్న వర్త కునికి సాధువులన్నా సన్యాసులన్నా పరమా సహ్యం. అతను ధనవంతుడు కావటంచేత పళ్ళూ, పాలూ, భక్ష్యాలు, చల్లని మంచినీళ్లు కొనుక్కుని ఆరగిస్తూ ఉండేవాడు. అలా ఆరగించడంలో తప్పులేదు. కాని, అతను స్వామిని చూచి నవ్వుతూ, వెక్కిరిస్తూ, పిల్లపేవులు కదిలించే కుళ్ళుమాటలు ఆడుతూ చాలా బాధపెట్టసాగాడు.\nచివరి కిద్దరూ తారిఘాట్టు స్టేషనులో దిగారు. డబ్బులేని స్వామి మొహం ఎవరు చూస్తారు? మంచి నీళ్ళు కాదుకదా, స్టేషనులో తలదాచుకోడానికి నీడ ఉన్న చోటుకూడా దొరకలేదు. అందుచేత, పై శాటి తడుపుకొని, స్టేషనుబయట కాళ్ళు మాడు తున్న ఇసుకమీద పరుచుకొని, ఒక స్తంభా నికి ఆనుకొని కూర్చున్నాడు. ఆయన ఎదుటనే కొంచెంచూరంలో చల్లని చోట మృదువైన ఆస్తరణమీద సమస్తమైనటు వంటి భోగపదార్థాలూ పెట్టుకుని నక్షత్రకుని లాగా వర్తకుడు కూర్చున్నాడు.\nకూర్చున్నవాడు వూరుకోక \"ఏమయ్యా స్వామిజీ! ఇటుచూడు. ఆహా! ఎంత చల్లని మంచినీళ్ళు! ఓ హెూ! ఎంత రుచిగా వున్నై లడ్డూలు! కరకరలాడే ఈ తియ్యటి పూరీలు చూడు! ఏం, నీ గ్రహచారం ఏం కాలింది? సన్యాసం పుచ్చుకొని ఏమి బావు కుంటున్నావు? మద్దిమానులాగా వున్నావే? ఏదైనా పనిచేసుకుని, డబ్బు సంపాదించుకు సుఖపడరాదూ ? ధనహీనుడంటే ఏమిటి? బుద్ధిహీనుడన్నమాట. జేబూ ఖాళీగా వుంటే పొట్ట మాత్రం పట్టిదిగా పుండదూ? డబ్బు అక్కర్లేదూ అనే వెర్రివెంగలయ్యలకి శాస్త్రి కావలసిందే! తెచ్చిపెట్టుకున్న కష్టా నికి ఎవడేం చేస్తాడు ? అనుభవించు. తీరికగా కూర్చుని, తృప్తిగా అనుభవించు” అని ఈ విధంగా స్వామిని పిల్చి దెప్పుతూ, పెదవులు బిగించి చూస్తూ, పకపక నవ్వుతూ లొట్టలువేసి తింటూ, గుటకలు వేసి తాగుతూ, తెగతేనుస్తూ అనేక విధాల బాధింపజొచ్చాడు.\nఈ పరిహాస వాక్యాలకూ, తెలివితక్కువ పనులకూ కొంచెమైనా కోపగించక, విగ్రహంవలె కూర్చుని వున్నాడు స్వామి.\nఇంతలో ఆవూరి అతడే ఒకాయన కుడి చేతితో ఒక మూటా, లోటా, ఎడమచేతిలో చల్లని మంచితీర్థంతో ఒక మట్టికూజా పట్టుకొని చంకలో ఒక మెత్త, చిన్న దుప్పటి పెట్టుకొని పరుగుపరుగున స్టేషను చేరు కున్నాడు. శుభ్రమైన ఒకచోట దుప్పటి పరచి, మూట విప్పి, అందులోని రకరకాల భోజనపదార్థాలన్నీ దాని పైన అమర్చి, సంతోషంతో స్వామివద్దకు వగర్చుకొంటూ వచ్చి, ” బాబూజీ! ఇలా దయచేయండి. చప్పున రండి. ఈ పదార్థాలు భుజించండి” అని ప్రార్థించాడు.\nస్వామి ఆశ్చర్యపోయాడు. స్వామిని వెక్కిరించిన సావుకారు వెలవెలబోయిన ముఖంతో, దాకనోటితో, తెరిచిన కన్నులు మూయకుండా చూస్తూ, శిలావిగ్రహంలాగా వుండిపోయాడు.\nకొత్తగా వచ్చినతడు — \" బాబాజీ ! ఆలస్యంచెయ్యకు, బాబాజీ! చప్పున వచ్చి భోంచెయ్యి బాబాజీ!” అంటూ స్వామిని బతిమాలి బలవంత పెట్టసాగాడు.\nఅందుకు స్వామి—\" నేస్తం! నీవేదో పొరబడుతున్నట్టున్నావు. ఎవరినిచూచి ఎవ రనుకొంటున్నావో! ఇంతకూ నిన్నెక్కడ చూచానో నాకు జ్ఞాపకమే లేదు\" అన్నాడు.\nఅప్పుడు గ్రామస్థుడు-\"సరిసరి బాబాజీ! నేను మిమ్మల్ని చూచాను. కళ్ళారా చూచాను. పొరపాటు ఏమీ లేదు” అని చెప్పాడు. ఈ మాటలకు వర్తకుడు తెర్ర నోరు పెట్టుకొని చూస్తున్నాడు. అతి ఆశ్చర్యంతో స్వామి \" అయ్యా ! నీ మాటలు నా కేమీ బోధపడటంలేదు. నన్నెక్కడ చూచావు?” అని అడిగాడు.\nఅందుకు గ్రామస్థుడు \"బాబాజీ! నే నీవూరు మిఠాయివర్తకుణ్ణి. ఇవాళ పొద్దున్నే భోజనం చేసి, మామూలుప్రకారం పడుకుని కన్నుమూశాను. అప్పుడు ఒక కలవచ్చింది. ఆ కలలో శ్రీరామచంద్రమూర్తి నిన్ను— సరిగా నీవంటివానినే వేలుపెట్టి చూపి \" అదిగో, నీ ఎదట అగపడేవాడు నిన్నటి నుండీ తిండిలేక బాధపడుతున్నాడు. ఆ బాధఅంతా నేను పడుతున్నాను. లే, వెంటనే లేచి, పూరీలూ కూరలూ చేసి, అవీ, మిఠాయిలూ, చల్లని మంచి తీర్థమూ, కూర్చోవటానికి ఒక చిన్నమెత్త- ఇవన్నీ రైలుస్టేషనుకు పట్టుకువెళ్లు. లే, వెళ్ళు\" అని పలికాడు. ' ఆకల నమ్మేదేమిటి' అని తలచి లక్ష్యంచెయ్య కుండా పక్క కు ఒత్తిగిలి మళ్లీ పడు కున్నాను.\n\" అప్పుడు రామచంద్రప్రభు మళ్ళీ దర్శనమిచ్చి, “ఓరీ! ఏమిరా! త్వరగా లేచి, నేనుచెప్పినట్టు చేయవేమిరా?” అని నన్ను పొడిచి లేపినట్లయింది. ఇక ఉపేక్ష చేయటమెట్లా? వులికిపడి లేచి, గబ గబ పూరీలూ, కూరా తయారుచేసి, ఇంతకు ముందే తయారు చేసి వుంచిన మంచి మిఠాయి, గుమగుమలాడే చల్లటి మంచి తీర్థం, ఒక చిన్నమెత్త పట్టుకొని, వేళమించి పోతుందనే భయంతో పరుగెత్తుకుంటూ ఇక్కడికి వచ్చాను. వచ్చి, నాకుస్వప్నంలో కనపడిన మహానుభావుడవైన నిన్ను దూరం నించే ఆనవాలు పట్టాను. ఎంతమాత్రం పొరపాటులేదు స్వామీ! దయచేసి, వేడి చల్లారక ముందే నేను తెచ్చినవి ఆర గించండి. నన్ను ధన్యుణ్ణి చేయండి. ఎంతో ఆకలితో వున్నారు, ఆలస్యం చేయకండి\" అని భక్తిపూర్వకంగా బతిమాలాడు.\nవెంటనే స్వామి వెళ్ళి, సంతృప్తిగా భుజించి, కడుపునిండా చల్లని మంచితీర్థం పుచ్చుకొన్నాడు. తరువాత స్వామి ఆ మిఠాయివర్తకునికి కృతజ్ఞత చెప్పబోయే సరికి, అతను \"బాబాజీ! వద్దు వద్దు, నాకేమీ వందనం చేయవద్దు. అంతా భగవానుడైన శ్రీరాముని ఆజ్ఞప్రకారం జరిగింది. ఆయనకే నమస్కరించండి” అన్నాడు.\nస్వామిని పరిహాసాలుచేసి పరాభవించిన వర్తకుడు పిడుగుపడినవానిలాగా నిశ్చేష్టితు డైనాడు. కొంతసేపటికి స్మృతివచ్చి, బుద్ధి తెచ్చుకుని పశ్చాత్తాపంతో \"స్వామీ! క్షమించు” మంటూ వివేకానందుని పాదాలపై పడి, పాదరజం తీసి బొట్టు పెట్టుకొన్నాడు.\nఅప్పుడు స్వామి కన్నులవెంట భక్తి బాష్పాలు కాలువలుగా ప్రవహింపజొచ్చినై. ఆయన తన జీవితంలో ఒక గొప్ప సంశయం తీరినట్టుగా ఆనందభరితుడై కనిపించాడు. మనస్సులో \"రామా! సుగుణాభిరామా ! కారుణ్యసీమా! ఏ కాలమందునా నిన్ను నమ్మి చెడినవారు లేరుకదా !” అని అను కొనివుంటాడు స్వామి!",
            "book_page_end": 36
        },
        {
            "title": "లయకారునకును హక్కేది?",
            "book_page_start": 37,
            "pdf_page_start": 39,
            "pdf_page_end": 39,
            "author": "జి. రంగ రావు",
            "genre": "నీతి కథ",
            "moral": "దేనిని సృష్టించని వారికి దాన్ని నాశనం చేసే హక్కు లేదు. అహింస పరమ ధర్మం.",
            "keywords": [
                "సిద్ధార్ధుడు",
                "బుద్ధుడు",
                "హంస",
                "జీవహింస",
                "అహింస"
            ],
            "characters": [
                "శుద్ధోధన మహారాజు",
                "సిద్ధార్ధుడు (బుద్ధుడు)",
                "బంధువు (పక్షిని కొట్టినవాడు)",
                "ముసిలోడు"
            ],
            "locations": [
                "శాక్యదేశం",
                "తోట"
            ],
            "content": "శాక్యదేశపు భూపాలుండగు శుద్ధోధన మహరాజునకు సిద్ధార్ధుండను నౌక కొడుకు. మనిషి మెత్తనే కాకుండా - సుతి మెత్తని చిత్తము ఆతనిది. కష్టము లెన్నడు పడలేదు కంటితోనైనా కనలేదు. జీవహింస తా చేయకను చేసేవారిని మానుమను. ఒకనా డాతడు ఒంటరిగా తోటకు పోయి తాపీగా ఆలోచించుచు కూర్చుండె.\nఅంతలొ నేదో ఒక పక్షి కాళ్ళముందు వ్రాలిన దొచ్చి పరీక్షంపగా నా పులుగు రక్తసిక్తమై కాననగు. 'అయ్యో! పాపం, అన్యాయం ఎవడో దీనికి చూపెట్టి పడగొట్టాడు ఎక్కెట్టి.' అనుచు పక్షిని నిమిరాడు గాయములో మం దెట్టాడు గుడ్డను తెచ్చి కట్టాడు భయపడవలదని తట్టాడు.\nఅంతలోన నొక బంధువుడు రొప్పుచు రోజుచు వచ్చాడు. బుద్ధుని పక్షితో చూచాడు అహంకారముతో నడిగాడు :\n\"వింటితో దీనిని కొట్టాను వెదకుచు నే నిటు వచ్చాను, కావున నాదే ఈ పక్షి మరిమాటాడుము నాకిచ్చి.”\nపక్షి భయముతో వణకింది. బుద్ధుని మనసు కరగింది.\n\"ఇవ్వను దీనిని నీ కిపుడు నా వలననుగాదు ఇంకెపుడు.”\nబంధువు. దానికి కోపించి పెద్దలందఱను పిలిపించి సాంతము కధను వినిపించి \"న్యాయము చూడుడు పరికించి నాది నాకిపుడు యిప్పించి.”\nఆటు రాకొమరుడు, ముందు నుయి ఇటు బంధువుడు, వెనుక గొయి పచ్చివెలగ నడిగొంతుకలో పడినట్లయ్యెను పెద్దలలో. ఎటు చెప్పినచో ఏ' తప్పో చెప్పకపోతే ఏంముప్పో ?\nఅంతలొ నెవడో ముసిలోడు ధైర్యముతో నిటు అన్నాడు :\n\" రాచ బంధువు విల్లెట్టి చంపదలచెగా తలపెట్టె. రాకొమారుండు దయతలచి మందువేసి మరి రక్షించె. కావున బుద్ధుని పక్షి యిది. లయకారునకును హక్కేది?”\nకనుక పాపలూ! అహింనయె బుద్ధుని మతముకు మూలమయె.",
            "book_page_end": 37
        },
        {
            "title": "సాటి ఎవరు?",
            "book_page_start": 38,
            "pdf_page_start": 40,
            "pdf_page_end": 41,
            "author": "కె. శకుంతల",
            "genre": "కథ",
            "moral": "భౌతిక సౌందర్యం కంటే సంతానం ద్వారా కలిగే సంతోషం, మానసిక తృప్తి ఎక్కువ విలువైనవి.",
            "keywords": [
                "ఫిరోజిషా",
                "గుల్నార్",
                "సౌందర్యం",
                "అసంతృప్తి",
                "శిశువు"
            ],
            "characters": [
                "ఫిరోజిషా చక్రవర్తి",
                "గుల్నార్ బేగం",
                "శిశువు"
            ],
            "locations": [
                "అంతఃపురం",
                "ఉద్యానవనం"
            ],
            "content": "పూర్వకాలమందు ఒకప్పుడు 'ఫిరోజిషా' అనే చక్రవర్తి ఉండేవాడు. ఆయన భార్య పేరు 'గుల్ నార్'. ఆమె సాటిలేని సౌందర్యవతి. బేగమ్ గుల్నార్ సౌందర్యం అటువంటి ఇటువంటిదని నోటిమాటలతో వర్ణించటానికే వీలుకాదు.\nగులా నారియొక శరీరసౌందర్యమేకాదు, ఆమె విహరించే అంతఃపురంకూడా అతి వైభవంగా, అపరూపంగా ఉండేది. తెల్లటి చలువరాళ్ళతో నిర్మించి, రత్నమణులు పొదిగిన ఆ దివ్యభవనంలో వుండే విలాస వస్తువులూ, హంసతూలికాతల్పాలూ - వాటి శోభ చెప్పతరంకాదు.\nఇంతటి సంపదా వైభవమూ ఉన్నా, గుల్నార్కు జీవితంలో తృప్తిలేకపోయింది, ఆనందం లేకపోయింది. ఒకరోజున ఆమె చక్కగా అలంకరించుకొన్నది. నిలువు టద్దంలో తన సాటిలేని సౌందర్యాన్ని తనే స్వయంగా చూచుకొన్నది. కాని, యేదో మనసుకు లోటుగా తోచి, అసంతృప్తితో నిరాశతో అలానే శయ్యపైన వాలిపోయింది.\nకొంచెంసేపటికల్లా ఫాదుషా లోపలికి చక్కా వచ్చాడు. బేగంను విచారకారణం అడిగాడు. \"గుల్నార్! ఎందుకీబెంగ? ఏదైనా సరే కోరుకో. తీర్చటం నా వంతు” అన్నాడు.\nభర్త ఇలా అభయం ఈయటంతో, ఆమె మెల్లగా \" ఐతే, నన్నుపోలిన సుందరిని మీరెన్నడైనా చూచివున్నారా?” అని అడి గింది. ఈ ప్రశ్నకు ఫాదుషా ఆశ్చర్యపోతూ, \" నీకు నీవే సాటి సుందరీ!” అన్నాడు.\nఅందుకు బేగమ్ \" అలాకాదు. నాతో సరిపోల్చదగిన సుందరి మరెవరైనా ఈ భూలోకంలో ఉన్నదేమో స్వయంగా తెలుసు కోవాలి. ఇదే నా కోరిక” అని చెప్పింది.\nఫాదుషా నవ్వుకొన్నాడు. ఏర్పాట్లు చేశాడు. ఆప్రకారం కొద్దిరోజులకల్లా ఎంతో మంది యువతులు ఎక్కడెక్కడినుంచో అంతఃపురానికి వచ్చి విడిసారు. వారందరూ స్వర్గలోకంలోని యక్ష కిన్నెర గంధర్వు లనూ, దేవతలనూ మించిన గొప్ప సౌందర్యంతో ప్రకాశిస్తూవున్నారు. అంద రనూ వరసపెట్టి పరీక్షగా చూచింది బేగం. అందరనూ వెళ్ళిపొమ్మంది. మళ్ళీ శయ్యా మందిరంలోకి వెళ్ళి నిలువుటద్దంలో తన రూపం చూచుకొన్నది.\nచిరునవ్వు నవ్వుతూ, ' లక్షమంది దేవ తలు రానీ. నా అందానికి ఎవ్వరూ సాటి కారు ' అంటూ తనలోతను అనుకొని ఒక విధమైన తృప్తిపొందింది,\nఐతే, ఆ తృప్తి ఐనా ఎంతో కాలం నిలవ లేదు. మళ్ళీ కొన్నాళ్లకే మునపటిలాగా విచారం ముంచుకువచ్చింది.\nమళ్ళీ భర్తను అంతఃపురంలోకి పిలి పించుకొని ' చూడండి ! - నా హృదయ మింకా ఏమోకాని అసంతృప్తితో తపించి పోతూనేవుంది' అని చెప్పింది. ఆమె విచారం తొలగించలేకపోయాడు ఫాదుషా.\nఅంత లో —— వసంతకాలం వచ్చింది. మొగ్గలు విడిచినై. వాటిచుట్టూ గండుతుమై దలు 'జుం'మ్మని ధ్వని చేయసాగినై. ఉద్యానవనంలో కోకిలలూ, బుల్ బుల్ పిట్టలూ మంగళగానం చేస్తున్నయి. బేగం గుల్నారు ఇటువంటి శుభసమయమందు స్త్రీ శిశువు కలిగింది!\nశిశువును బేగంయెదుట పెట్టారు చెలి కత్తెలు. ఇప్పుడు మళ్ళీ బేగమ్ భర్తను పిలిపించింది. \"ఇప్పుడు తీరింది నా కోరిక ! నాకు సాటిఐన సుందరి ఈనాటికి కనిపిం చింది. నా హృదయం తేలికపడింది. నా అందానికి సాటిఐనది ఈ లోకంలో ఈ పాప ఒక్కర్తే!” — అంటూ శిశువును చేరదీసు కొని తనివితీర ముద్దులు పెట్టుకొన్నది.",
            "book_page_end": 39
        },
        {
            "title": "కన్నకొడుకు",
            "book_page_start": 41,
            "pdf_page_start": 43,
            "pdf_page_end": 47,
            "author": "ఎం. ఎస్. శాస్త్రి",
            "genre": "చారిత్రక కథ",
            "moral": "రాజభక్తి, ధర్మనిష్ఠ, మరియు మాతృ త్యాగం చిరస్మరణీయమైనవి.",
            "keywords": [
                "మేవార్",
                "పన్నా",
                "ఉదయసింగు",
                "వనవీరుడు",
                "బలిదానం"
            ],
            "characters": [
                "సంగ్రామసింగు (రాణా)",
                "వనవీరుడు (ప్రధాన మంత్రి)",
                "పన్నా (దాది)",
                "ఉదయసింగు (రాజపుత్రుడు)",
                "వారి (మంగలి)",
                "పన్నా కొడుకు"
            ],
            "locations": [
                "మేవార్ రాజ్యం",
                "ఉద్యానవనం",
                "కోట"
            ],
            "content": "మేవార్ రాజ్యాన్ని సంగ్రామసింగు పరి పాలిస్తున్న సమయం. రాణాకు నమ్మిన బంటు వనవీరుడు. వనవీరుణ్ణి రాణా నమ్మి ఉండడం మాత్రమేకాదు, ప్రాణసమాన మైన రాజ్యాంగవిషయాలన్నీ వనవీరునికి వప్పగించివేశాడు. పైగా, వానిని ప్రధాన మంత్రిగా చేశాడు.\nవనవీరుడు పేదరాలైన ఒకానొక దాది కొడుకు. ఆస్థానంలో పుట్టి పెరిగినవాడు కావటంచేత, గుట్టుమట్టులన్నీ ఇట్టె తెలుసుకోగలడు. పైగా రాజ కుటుంబంలో తలలో నాలుకగా మసులుకోవటంచేత రాణా ఇష్టులలో ముఖ్యుడైనాడు.\nముఖ్యుడు కావటం బాగానేవుంది. కాని, మొదటినుంచీ వనవీరుడు దురుద్దేశాలతోనే ఉంటూవచ్చాడు. 'సంగ్రామసింగుకు వృద్ధాప్యం వచ్చింది. ఇకెంతకాలం జీవించ బోతాడు? ఎట్లాఐనా ఈ రాజ్యం మనం కాజేయాలి!' అనే సంకల్పం పిన్ననాటి నుండి వనవీరుని హృదయంలో మొలకెత్తు తూనేవుంది. రాణా తనను నమ్మడం, నమ్మి ప్రధాన మంత్రిగా చేయటం — ఈ ఘట్టాలు నిమ్మకు నీరుపోసినట్టు వనవీరుని సంకల్పా నికి బలం చేకూర్చినై.\nతనకు కాలం సమీపించిందని గ్రహించిన రాణా, పనవీరుణ్ణి చేరబిలిచాడు: 'వనవీర్ ! ఇంతవరకు నీవు నాకు చేదోడుగా ఉన్నావు. అంతటితో తీరలేదు. నీవల్ల మా కుటుంబా నికి జరగవలిసిన ఉపకృతిఅంతా ముందే వున్నది. ఇడుగో, నా చిన్నారి ఉదయ సింగును ని చేతులలో పెడుతున్నాను. వీనికి సమస్తమూ నీవే. ఈ ఆరేళ్ళ నిసు గును ఎలా కాపాడుకుంటావో!' అంటూ బిడ్డడిని వప్పగించి కన్నుమూశాడు.\nకోటలో పాగా వేసినందుకు వనవీరుడు ఉప్పొంగిపోయాడు.\nరాణా గతించినప్పటినుండీ వనవీరుడే ఉదయసింగుకు రక్షకుడయ్యాడు! ఐతే రక్షకుడైన క్షణంనుంచీ వనవీరుడు ఆకా శానికి నిచ్చెనలు వేయసాగాడు. ఏనాటికైనా మేవారు తనే రాజు కావాలెనని కాంక్ష. ఈ కాంక్ష నెరవేరేటందుకు వనవీరుడు ఎన్ని వ్యూహాలైనా పన్నాడు.\nపాలు కుడిచే పసిపాపడు — ఉదయ సింగుకేమి తెలుసు ఈ మంత్రాంగమంతా ? ఉదయసింగు ఒక దాది పోషణలో వున్నాడు. ఆ దాదిపేరు పన్నా. పన్నా ఒక రాజపుత్రవనిత. మేవార్ ప్రభువుల ఉప్పు తిని పెరిగింది. అందుచేతనే ఆమెకు రాణా కుటుంబమంటే వల్లమాలిన అభిమానం. అందులోనూ ఉదయసింగుపైన ఆమెకు పంచప్రాణాలున్ను. ఇందుకూ ఒక కారణ మున్నది: పన్నాకు కడుపున పుట్టిన కొడుకూ, చిన్నరాణా ఉదయసింగూ ఒక్క యీడు వాళ్ళు. కొడుకుతోపాటు ఉదయసింగుకు కూడా పాలిచ్చి పెంచుకొంటున్నది ఆమె. కాలం బాగానే సాగిపోతున్నది.\nఐతే-పిన్నవాడైన ఉదయసింగు ఉండగా తనకోరిక నెరవేరటానికి అవకాశం లేదను కొన్నాడు వనవీరుడు.\nపసివాణ్ణి పరిమార్చటానికే నిశ్చయం చేసుకొన్నాడు. ఇది రెండవకంటివానికి తెలియకూడదు. అందుకని తన చేతులతో తనే వానిని ఖండించటానికి రహస్యమైన ఏర్పాటు ఆలోచించాడు.\nఇటువంటి గుట్టును వెల్లడించటానికి తగిన నమ్మకస్థుడు ఒక్కడే వున్నాడు. వాడే ' వారి ' అనే మంగలి. 'వారి'కి చెప్పిపెట్టాడు పనవీరుడు — ఉదయ సింగు నిద్రపోయేటప్పుడు తగిన సమయం చూచి చెప్పమని. 'సరే' నన్నాడు వారి.\nఐతే, — అధికారిమాట కాదనలేక సరే నన్నాడేకాని, ఆ క్షణంనించీ ఆలోచనలో పడ్డాడు వాడు. మేవార్ కుటుంబానికి హితవుకోరే 'వారి'కి గుండె బెదురుపట్టు కున్నది. 'రాజకుటుంబానికి ఇటువంటి విపత్తు సంభవించడమేమిటి? ఈ అకా ర్యంలో నేను నియమింపబడడమేమిటి ?” అని తీవ్రమైన జిజ్ఞాస కలిగింది.\nవనవీరుడికి దుష్టచింత కలిగినప్పటి నించీ రాజపుత్రుని ఉనికి ఉద్యానవనంలోని దివ్యభవనంలో యేర్పాటుచేశాడు. ఇలా చేయటంతో తన సంకల్పం సుకరంగా నెర వేర్చుకోవచ్చునని అతని నమ్మకం.\nఒక అమావాస్యరాత్రి 'వారి' ఆ దివ్య భవనంలోపలకు వెళ్ళాడు. పన్నా ఎదుట నిలబడ్డాడు. నిలబడ్డాడేకాని, నిలువునా కంపించిపోతున్నాడు. అప్పుడే పన్నా బిడ్డల నిద్దరినీ నిద్రపుచ్చివచ్చి ఇవతలకూర్చున్నది. కూర్చునివున్న పన్నా 'వారి' కంటబడటం తోనే కంగారుపడి లేచింది.\n\"ఇప్పుడొచ్చావేం వారీ?” అని ఆత్రంతో అడిగింది.\n\" ఏమని చెప్పేది ... పన్నా! మన బాబు ప్రాణానికే వచ్చింది మోసం. కాస్సేపట్లో వస్తున్నాడు దుర్మార్గుడు...కత్తిపట్టుకుని...\" అన్నాడు. మరి చెప్పలేకపోయాడు.\n\"హా, బిడ్డా! \" అంటూ పెద్దగా నిట్టూర్చి పడిపోయింది పన్నా.\nవారీ ఆమెను లేవదీశాడు. \"పన్నా!— దుఃఖానికి సమయం కాదిది. మన బాబును మనం రక్షించుకోవాలి. ఈ సంగతి ఆలో చించు ముందు. వచ్చేస్తున్నాడు కాల యముడు !—” అంటూ వాపోయాడు.\nతృటికాలం యోచించింది పన్నా.\nఅంతలోనే మెరుపు మెరసినట్టు ఆమె ముఖం వికసించింది. తక్షణమే పన్నా నిద్రిస్తున్న బిడ్డలవద్దకు వెళ్ళింది. తన కొడుకు చింకిగుడ్డలు తీసి రాజపుత్రునికి తొడిగింది. గబగబ ఒక పాతగుడ్డల బుట్టలో పసివాణ్ణి పడుకోబెట్టి వారీ నెత్తి పైన పెట్టింది. \"వారీ! ఈ బుట్టలో వున్నాడు మన బాబు. తిన్నగా పట్టుకువెళ్ళి ఫలానా పూరిలో 'అరహర్' అనే వర్తకునికి అంద జెయ్యి. అతను బాబును భద్రంగా పెంచు తాడు” అని వేగిరపెట్టి పంపించింది.\nవారీ వెళ్ళిపోగానే రాజపుత్రుని దుస్తులు తన కొడుకునకు కట్టబెట్టింది పన్నా. \"ఎవరైనా రానీ ఇంక! ఏమైనా చేయనీ!! రాణాల సొమ్ము తిన్నందుకు రాజపుత్రుని ప్రాణం. కాపాడగలిగాను. నా ఋణం తీరిపోయింది” అనుకొన్నది.\nతల్లి ప్రాణం ఉండబట్టింది కాదు. రాజ పుత్రుని దుస్తులతో వున్న తన బిడ్డను, పన్నా ఒడిలోకి తీసుకున్నది.\n\"బిడ్డా, బంగారుకొండా ! మేవారు ప్రభు వుల సొమ్ముతో పెరిగింది ఈ నా శరీరం. రాజపుత్రుని రక్షించవలసిన బాధ్యత పైన పడింది. ఇందుకోసం నిన్ను — నా ముదుల మూటవైన నిన్ను-బలిచెయ్యవలసి వచ్చింది. తండ్రీ !— కసుగందువైతేనేమి, నీవు ధన్యు డవు! నీ ఒంటి రక్తధారలతో మేవార్ రాజ్యం చిగురులు తొడగబోతున్నది! —” అంటూ జల జల కన్నీళ్ళు రాల్చింది. మళ్లీ బిడ్డను పడుకోబెట్టి, ఆక్షణం ఎప్పుడా ఎప్పుడా అని నిరీక్షింపసాగింది.\nఅర్ధ రాత్రి. కటిక చీకటి. వనవీరుడు రానేవచ్చాడు. మర్యాదకోసం పన్నా ఒసిలి నించున్నది.\nబిడ్డకు దగ్గరగా వెళ్ళాడు వనవీరుడు. \" పన్నా ! — రాజ పుత్రుడు క్షేమమా?” అంటూ కుశలప్రశ్న వేశాడు. పన్నాకు నోట మాట పెగిలింది కాదు.\nప్రళయభయంకరుడూ, నిర్దయుడు ఐన వనవీరుడు బాకు దూసి బిడ్డడిని ఒక్కపోటు పొడిచాడు! కెవ్వుమని ఒక్క కేకవేసి, పసివాడు దివిచేరుకొన్నాడు !!\nపిట్టకు తెలియకుండా పారిపోయాడు వనవీరుడు. పసివాడు వేసిన కేకకు పరుగు లెత్తుకొంటూ వచ్చారు ప్రజ. ఏముంది ? —— కన్నులు మణగిపోయేటటువంటి నెత్తురు కొలను! నెత్తురు కొలనులో స్మృతితప్పి పడి, పొర్లాడుతున్న పన్నా !!\nఉపచారాలు చేశారు. తేరుకొన్నది ఆమె. 'ఇదంతా ఏమిటి?' అని గుచ్చిగుచ్చి అడిగారు అందరూ.\nగొప్ప అంతస్సుగల పన్నా కాస్తం తయినా తెలియనీయలేదు. ఏమీ?- ఆమెకు కావలసింది రాజపుత్రుని రక్షించటమే కాని, వనవీరునిమీద కసితీర్చుకోవటం కాదు. 'చెప్పలే...'నన్నది.\nఈ వార్త నగరమంతటా అల్లుకొన్నది. పన్నా. స్థితికి అందరూ పరితపించారు. గుట్టు బయటపడుతుందనే బిడియంతో, పన్నాను పట్నంబయటికే పంపించి వేశాడు వనవీరుడు.\nఏమైతేనేమి?-రాజపుత్రుడు అక్షడ వర్తకుని యింటిలో సురక్షితంగా పెరుగుతూనే ఉన్నాడు. మేవార నుండి పంపివేయబడిన పన్నా మళ్లీ ఆ వర్తకుని యింటిలోనే పనికి కుదురుకొన్నది. అక్కడ మళ్ళీ తన చేతులతో తను రాజపుత్రుని పెంచుకునే అవకాశం కలిగింది.\nమరికొద్ది కాలానికే వనవీరునికి పాపం బద్దలయింది. వాడు చేసిన వ్యూహం వెల్ల డైంది. ప్రజలు తిరుగుబాటు చేశారు. వానిని ఉరితీసి చంపారు.\nతరువాత పన్నాచేతిలో పెరిగిన ఉదయ సింగే గద్దెయెక్కాడు. జీవితాంతంవరకూ పన్నా, మహారాణా ఉదయసింగును కని పెట్టుకొనే వున్నది.\nసాటిలేని త్యాగంచూపిన పన్నా పవిత్ర నామం మేవార్ రాజ్యచరిత్రలో స్వర్ణాక్ష రాలతో లిఖింపబడి, నేటికీ స్మరింప బడుతూనేవుంది.",
            "book_page_end": 45
        },
        {
            "title": "తీర్పు : మార్పు : నేర్పు",
            "book_page_start": 46,
            "pdf_page_start": 48,
            "pdf_page_end": 50,
            "author": "ఎస్. హనుమయ్య",
            "genre": "నీతి కథ",
            "moral": "న్యాయం కేవలం అక్షరబద్ధంగా ఉండకూడదు, ధర్మాన్ని, ఇతరుల ఉద్దేశాన్ని పరిగణనలోకి తీసుకోవాలి.",
            "keywords": [
                "యశస్కరుడు",
                "బ్రాహ్మణుడు",
                "ధర్మసూక్ష్మం",
                "నూయి",
                "నాణాలు"
            ],
            "characters": [
                "యశస్కరుడు (రాజు)",
                "బ్రాహ్మణుడు",
                "ధైర్యశాలి (నాణాలను తీసినవాడు)"
            ],
            "locations": [
                "కాశ్మీరు దేశం",
                "లవణోత్స గ్రామం"
            ],
            "content": "పూర్వకాలమందు కాశ్మీరుదేశానికి యశ స్కరుడు ప్రభువుగా ఉండేవాడు. ధర్మ బద్ధమైన తీర్పులు చెప్పటానికి ఆయన పేరుపొందాడు.\nఆ కాలంలో, బ్రాహ్మ లెవరికైనా అన్యాయం జరిగితే, వారు కోటకు వచ్చి ప్రాయోపవేశం చేసేవారు. అదిచూచి, రాజు వెంటనే వచ్చి కనుక్కొని పరిష్కరించి, మరీ ఇంకొక పనికి వెళ్ళేవాడు.\nఒకనాడు ఒక బ్రాహ్మడు వచ్చాడు. తీరా రాజు భోజనానికి కూర్చోబోతున్నాడు. ఐనా, గభీమని లేచివచ్చి, 'మీ ఫిర్యాదు ఏమిటో చెప్పండి' అన్నాడు.\nఅందుకా బ్రాహ్మడు \" మహారాజా ! నేను దేశదేశాలూ తిరిగి నూరు బంగారు నాణాలు సంపాయించుకున్నాను. ఇప్పుడు పరిపాలన బాగా ఉన్నదని విని, జన్మభూమికి తిరిగివస్తున్నాను. దారిలో ఎక్కడా దొంగల భయం అన్నమాటలేదు. చాలా ఆనందంగా వస్తున్నాను. నిన్న సాయంకాలానికి 'లవ ణోత్స' గ్రామానికి చేరుకున్నాను. అలసి, ఒక చెట్టుక్రింద పడుకున్నాను. ఈ బంగారు నాణాలున్న సంచీ నా నడుముకు కట్టుకునే పడుకున్నాను.\n\"ప్రొద్దున్నే లేచి చూచుకొందామంటే సంచిజారి నాణాలన్నీ పడిపోయినై. పక్కనే నేలనుయ్యి ఒకటి ఉంది. దాన్ని నేను చూడనేలేదు. ఈ బంగారు నాణాలన్నీ ఆ నూతులో పడిపోయాయి. నేను ఆ నూతి లోనే పడి చావటానికి నిశ్చయించుకోగా, నా ఏడుపు విని నలువైపులనుంచి లవణోత్స గ్రామ ప్రజలు పరుగెత్తుకు వచ్చారు. నూతిలో పడకుండా వాళ్ళు నన్ను పట్టుకున్నారు.\nఅప్పుడు వారిలో ఒక ధైర్యశాలి ' నూతిలో పడిన నీ నాణాలన్నీ తీసియిస్తే నాకేమిస్తావు?' అని అడిగాడు. నేనప్పుడు చాలా విచారంలో ఉన్నాను. నా మనస్సేమీ బాగాలేదు. \"అయ్యా, నా ధనమంతా ఎటూ పోనేపోయిందికదా! మీరు దాన్ని పైకి తీయగలిగితే-మీకు ఇష్టంవచ్చినంత సొమ్ము నాకు ఇవ్వండి ” అన్నాను.\nవెంటనే అతడు నూతిలో దిగాడు. అందులో పడిన నాణాలు తీసుకుని కాస్సే పట్లో పైకి వచ్చాడు. \"నువ్వు నాయిష్ట ప్రకారం ఇచ్చినవి తీసుకుంటానని అన్నావు కదా! నాయిష్టప్రకారం నువ్వు రెండు నాణాలు తీసుకో. మిగిలిన తొంభైయెనిమిది నాణాలు నేను తీసుకుంటున్నాను” అని చెప్పి, అతడు రెండు నాణాలు మాత్రమే నాకు యిచ్చి, మిగిలిన సొమ్మంతా తను తీసుకొన్నాడు. ఈ పద్ధతి బాగులేదని నేను వాదించాను. కాని అక్కడ చేరినవారంతా నన్నే నిందిస్తూ -\" యశస్కరుని రాజ్యంలో పత్రమెంతో మాటా అంతే. నీ మాట ప్రకారమేకదా చేశాడతడు. కనుక నువ్వేమీ అడ్డుచెప్పటానికి వీల్లేదు” అన్నారు.\nఇలా బ్రాహ్మడు జరిగిందంతా చెప్పి, \" మహారాజా ! నేను మంచివుద్దేశంతో అన్న మాటకు విపరీతార్థం తీసి, నేను కష్టపడి సంపాదించుకున్న ధనాన్ని అపహరించారు. దీనికంతకి మీ విచారణపద్ధతే కారణమను కున్నాను. ఇప్పుడు ఈ ఫిర్యాదు విచారణ జరపమని కోరుతూ, ఇదుగో ప్రాయోపవేశం చేస్తున్నా” అన్నాడు.\n'ఆ సొము అపహరించినవాని కులమూ, పేరూ తెలుసా?' అని అడిగాడు యశస్క రుడు. ' అవేమీ నాకు తెలియవు ప్రభూ ! ముఖం చూస్తేమాత్రం గుర్తుపట్టగల ' నన్నాడు బ్రాహ్మడు.\nమరునాడు రాజుగారి భటులు పోయి లవణోత్స గ్రామంలోని జనాన్ని అందరినీ పిలుచుకువచ్చారు. రాజుగారి ఆజ్ఞప్రకారం బ్రాహ్మడు తనసొఝు అపహరించినటువంటి వ్యక్తిని గుర్తుపట్టి చూపించాడు. ఏం జరి గింది వివరంగా చెప్పమని యశస్కరుడు ఆ వ్యక్తిని అడిగాడు. రాజుగారితో బ్రాహ్మడు ఏంచెప్పాడో సరీగా ఆలాగే చెప్పాడు ఆ వ్యక్తి. చివరని \"ప్రభూ! నేను బ్రాహ్మడి మాటప్రకారమే చేశానుసుమండీ!\" అని మళ్ళీ ఉటంకించాడు.\nఇదంతా విని, అక్కడ చేరినవారందరూ ఆ వ్యక్తి అపరాధమేమిటో నిర్ణయించలేక పోయారు. వాళ్లంతా రాజుగారి తీర్పు విన టానికి కుతూహలపడసాగారు.\nఇద్దరు చెప్పిన సంగతులూ విని రాజు కాస్సేపు ఊరుకుని, తరువాత తీర్పు చెప్పాడు: \" అసలు, ఆ సొమ్ముకు యజ మాని అయిన బ్రాహ్మడు తొంభైయెనిమిది బంగారునాణాలూ, వాటిని నూతిలోనించి పైకి తీసిన వ్యక్తి రెండు బంగారునాణాలూ తీసుకోవాలి' అని చెప్పాడు. ఇది విని అందరూ తెల్లబోయారు.\nయశస్కరుడు అందరికీ తెలిసేటట్లు ఇలా చెప్పాడు: \"బ్రాహ్మడు 'నీ ఇష్టంవచ్చి నంతసొము నాకు ఇవ్వ'మనికదా అన్నాడు. అంటే తనకు ఎంతయివ్వటం ఉచితమో, అంత ఇవ్వమని బ్రాహ్మణుని ఉద్దేశం. నూతిలోనుంచి ఈ సొమ్ము పైకితీసిన శ్రమకు ప్రతిఫలంగా తొంభైయెనిమిది నాణాలు ఇవ్వవలసివుంటుంది అని అను కుని అతడు ఇలా అనలేదు. కనుక బ్రాహడు ' పైకి అన్నమాట ప్రకారం' ఇతడు యిలా చేశాడుకాని, అతడి ' మనస్సులో వున్న మాట ప్రకారం కాదు. ధర్మాధర్మాలను మనస్సులో వుంచుకుని, బ్రాహ్మణుని అసలు వుద్దేశం ఏమిటో కూడా గ్రహిస్తే, రెండునాణాలుమాత్రమే ఇతడు తీసుకో వచ్చు. మిగిలిన తొంభైయెనిమిది నాణాలు బ్రాహ్మణుడివే...”\nఇలా చెప్పిన యశస్కరుని ధర్మ సూక్ష్మానికి అందరూ ఆశ్చర్యపోయారు.",
            "book_page_end": 48
        },
        {
            "title": "డబ్బుదెయ్యం",
            "book_page_start": 50,
            "pdf_page_start": 52,
            "pdf_page_end": 57,
            "author": "కుమారి సి. జానకి",
            "genre": "సామాజిక కథ",
            "moral": "డబ్బు మీద అతిగా ఆశ పెట్టుకోవడం 'డబ్బు దెయ్యం' పట్టినట్టు చేస్తుంది. డబ్బు జీవితానికి సాధనం మాత్రమే, లక్ష్యం కాదు.",
            "keywords": [
                "ధనాశ",
                "ముత్తయ్య",
                "తిమ్మరాజు",
                "మార్పు",
                "తృప్తి"
            ],
            "characters": [
                "తిమ్మరాజు (రాజు)",
                "ముత్తయ్య (నవుకరు)",
                "మరిడమ్మ (భార్య)",
                "రాజభటులు"
            ],
            "locations": [
                "కోరుకొండ రాజ్యం"
            ],
            "content": "కోరుకొండరాజ్యానికి కోనేటి తిమ్మరాజు గారు అధిపతి. ఆయననెరదాతా, దయా మయుడున్ను. తన ఆస్థానంలో పనిచేసే మంత్రులకూ సేనాపతులకే గాక, దాసదాసీ జనాని కి సైతం ఆయన పుష్కలంగా ముట్ట జెప్పేవాడు.\nఅలాటి ధర్మపరుడైన తిమ్మరాజుగారి కొలువులో ముత్తయ్య ఒక నవుకరు. ముత్తయ్యకు పిల్లా జెల్లా ఎవరూలేరు. తనూ, భార్యా — అంతే. చేతినిండుగా ప్రభువులు డబ్బిచ్చినా, దానిని అనుభవించక, వాడు కడుపుకట్టుకొని డబ్బు వెనకేసేవాడు.\nతిమ్మరాజుగారి రాజ్యంలో రాగినాణాలు లేవు స రిక దా, వెండినాణాలైనా చాలా అరుదు. అక్కడ నవుకర్లందరకూ బంగారు నాణాలే బట్వాడా. తనవంతువచ్చే బంగారు నాణాలను ముత్తయ్య పోగేసి ప్రాణప్రదంగా దాచుకొనేవాడు. ఇ లా పోగెయ్యటమే వాడికి ఆనందం. అదొక అలవాటు ఇందులో వాడి భార్య మరిడమ్మకూడా భర్తకు తోడుపడేది.\nనిత్యావసరాలకైనా నాలుగు నాణాలు తీసి కర్చుపెట్టడమంటే ఆ భార్యా భర్తలకు ప్రాణంపోయినట్టుగా వుండేది. రోజూ రాత్రిళ్ళు వాళ్ళు మూటకట్టివుంచిన ధనం బయటికి తీసి, విప్పిచూచి లెక్క పెట్టి, మళ్లీ జాగర్తగా దాచేసేవాళ్లు. అలా లెక్కచూచి నప్పుడు వాళ్ళు ' అయ్యో ! — ఇవాళ రెండు మొహిరీలు కర్చు పెట్టవలసివచ్చిందే! ఎంత ధనం తరిగిపోయిందో?' అని ఒక్కొక్క మారు విచారించేవాళ్ళు.\nఇలావుండగా ముత్తయ్యకు ఒకసారి ఒక చక్కటి ఆలోచన తట్టింది. వెంటనే భార్యను పిలిచాడు. \" ఓసీ, ఓసీ !— నేను చెప్పినట్టు చేస్తివా, అమాంతం మనం బంగారుగోడలూ మేడలూ కట్టెయ్యవచ్చు!\" అన్నాడు. ఈ మాటకు మరిడమ్మ వళ్ళు పులకరించింది. అదేమిటో చెప్పుమని కూర్చుంది.\nఅప్పుడు ముత్తయ్య \" మరేమీలేదు. నేను నాలుగురోజులపాటు ఊరుదాటి అవతలకు పోతాను. నువు మనవూళ్లో ధన వంతులందరిదగ్గరకు పోయి, విచారం నటిస్తూ, \"నా భర్తను రాజావారు ఖైదు వేశారు. నాది ఒంటిపాటు బతుకైపోయింది. ఆడకూతురను. దిక్కు లేకపాయె !\" అని చెప్పు. ఏంజరుగుతుందో చూడు” అన్నాడు.\nఅనుకొన్న ప్రకారం, మరునాడు ఉదయమే ఊరు దాటి ముత్తయ్య ఎక్కడికో వెళ్ళిపోయాడు. మరిడమ్మ ఊరిలోని ధన వంతులదగ్గరకు పోయి భర్త చెప్పినట్టుగానే పాఠం ప్రారంభించింది. ఇంతకు ముందెప్పుడూరాని ఆమె తమవద్దకు వచ్చే సరికి, వర్తకులు జాలిపడి ఎవళ్ళకు తోచింది వాళ్ళు తలాకొంతా సాయంచేశారు.\nకష్టపడకుండా ఇలా కాలక్షేపం జరిగి పోవటం చూడగా, మరిడమ్మకు ఇవే బాగున్న దనిపించింది. ఐతే, ఒకసారి ఇచ్చినవాళ్లదగ్గరకు మళ్ళీ ఏ ముఖం పెట్టుకు వెళ్లటం? ఎంత ధనవంతులైతే మట్టుకు హద్దూ పద్దూ లేకుండా ఎంత కాలమని సాయపడతారు ?- ఇప్పటికి ఊరిలో ధనవంతులందరినీ చూడటం, మరిడమ్మ సాయంపొందటం జరిగి పోయింది. ఇంక ఒక్కళ్ళూ మిగలలేదు.\nఈ స్థితిలో ముత్తయ్య ఇంటికి చేరు కొన్నాడు. పరిస్థితి గమనించాడు. తన పాచిక పారినందుకు చాలా సంతోషించాడు. ఆ ధనవంతులవద్దనుండి పోగుచేసిన సొమ్ముతో కొన్నాళ్ళు వాళ్లు కాలక్షేపంచేసి, కొంతసొమ్ము మిగుల్చుకున్నారు.\n\"బాగానే వుంది. మళ్ళీ నేను కొంత కాలం ఊరికి పోతాను. మునపటిలాగానే..\" అన్నాడు ముత్తయ్య.\nఅందుకు మరిడమ్మ \"నేను పోను. మళ్ళీవెళితే మన గుట్టు కాస్తా బయల్పడి పోతుంది. తొలిసారే కొంతమంది నామీద విసుకున్నారు. 'అంత జరక్కపోతే చుట్టాల వద్దకు పోరాదా ? ఎన్నాళ్లని మేం తేరమేప గలం ?' అనేశారుకూడా\" అన్నది.\n\" భేష్, ఇంకేం ! — మనకు మంచి ఉపాయం ఆ ధర్మాత్ములే చెప్పారు. నేను ఇవాళనే బయలుదేరిపోతా. నువు, మన బంధువర్గం ఈ చుట్టుపక్కల ఎక్కడెక్కడ వున్నారో జ్ఞాపకంతెచ్చుకుని, వాళ్లందరి దగ్గరా డబ్బు గుంజుకురా, పో!” అని చెప్పి ఆనాడే బయలుదేరి పోయాడు.\nచుట్టుపక్కల చుట్టాలను తెలిసినంత వరకు జ్ఞాపకంచేసుకొని పోయి, మరిడమ్మ తన దుస్థితి వలపోసుకొన్నది. ఆమెను చూడటంతోనే వాళ్లందరూ జాలిపడ్డారు. ఓదార్చారు. తలకొక రోజూ వంతులువేసు కొని ఆమెను ఆదరించి, సుస్టుగా భోజనాలు పెట్టి, వెళ్లేటప్పుడు తమకు కలిగినదానిలో ఏదో ఇంతయిచ్చి మరీ పంపారు. ఈవిధంగా కొన్నాళ్లపాటు బంధువర్గమంతా మరిడమ్మను పోషించటం జరిగింది. మరి కొద్దిరోజు లుండేటప్పటికి వాళ్లకూ ఆమెపైన రోత పుట్టింది. మొదట్లో అయితే ఆమె మాటలు నమ్మారుకాని, రానురాను ఇదంతా ఏమిటా అని అనుమానపడసాగారు.\nఇటువంటి పరిస్థితిలో మరిడమ్మ ఇల్లు చేరుకుంది. మరి కొద్దిరోజులకే ముత్తయ్య చక్కావచ్చాడు. ముత్తయ్య ఎంతో ఉత్సా హంతో ప్రసంగం ప్రారంభించాడు. కాని, మరిడమ్మ వైరాగ్యభావంతో అతని మాట లన్నీ తుంచేస్తూవచ్చింది. ఇది చూచి, ముత్తయ్య \"ఓసీ, ఇంతమాత్రానికే దిగాలు పడిపోవడమేమిటి ? ఇంక నువు ఇల్లు కదలబోకు. మనం ఐశ్వర్యవంతులం అయే మార్గం నేనే చూస్తా!\" అన్నాడు ధీమాగా ఆమె ఊరుకొన్నది.\nఆనాటిరాత్రి ఎక్కడినుంచి తెచ్చాడో, ఎలా తెచ్చాడో, ఒక మంచిముత్యం చేత పట్టుకవచ్చాడు. మరునాడు మరొకటి. మూడవ రోజున ఇంకొకటి. ఇవాళ ముత్యం, రేపు పగడం, ఎల్లుండి నీలం ఇలా, రోజుకొకరకం దినుసు - అపూర్వ మైనది - విలువకట్టలేనిది — తీసుకరావటం మామూలైంది. మరిడమ్మకు ఇదంతా ఏమీ బోధపడలేదు.\nరోజూ రాత్రిళ్ళు పచ్చేటప్పుడు ముత్తయ్య ఏదోవక వస్తువు తెస్తూనే ఉండే వాడు. ఇ లా తెచ్చినవాటిని క్రమంగా వర్తకులవద్ద అమ్మజూపుతూవచ్చారు. ఒక రోజున ఆ దంపతులు ఒక నీలం పట్టుక పోయి అమ్మకం చూపేసరికి, తలవని తలంపుగా రాజభటులు వాళ్ళనుపట్టి బంధించారు.\nఅంతేకాదు. ముత్తయ్య యిల్లు సోదా చేశారు. ముత్తయ్య యిల్లు చూపులకు చిన్నదేఐనా లోపలమట్టుకు, వెతికినకొద్దీ తవ్వినకొద్దీ రకరకాల ధనరాసులు కని పించసాగినై. చీపురుముల్లయినా పైకి పోకుండా రాజావారి చోరీఆస్తి అంతా దొరికేసింది. అదంతా భటులు కోటకు చేర్చారు. ఇంకేముంది? ఇంతపని చేసిన ముత్తయ్యకూ మరిడమ్మకూ ఉరిశికే పడు తుందని ఊళ్ళో పెద్ద గోల బయలుదేరింది. వాళ్లిద్దరినీ రాజుగారి ఎదటపెట్టారు. వాళ్ళు చేతులు కట్టుకొని నిలబడ్డట్టే నిలబ డి, ప్రభువుల పాదాలమీదపడి రక్షించమని ప్రార్థించారు.\nనిండుదర్బారులో తిమ్మరాజుగారు ఇలా సెలవిచ్చారు : \"ముత్తయ్యా ! — జీవిత మంతా ధారపోసి ఈ ధనమంతా మీరిద్దరూ కూడబెట్టారు. దీనిని మీరే అనుభవించటం న్యాయం\" అంటూ, ఆ ధనరాసులు రెండు మూటలు కట్టించి, దంపతులిద్దరి తలల మీదా చెరివకటి పెట్టించారు.\nఈ తీర్పువిన్న ప్రజలకు ఇదేమీ అంతు పట్టలేదు. \"ఏమితెలివయ్యా తిమ్మరాజు గారి తెలివి!” అంటూ చెప్పుకోసాగారు.\nమరునాడు డబ్బుపట్టుకొని ముత్తయ్య బియ్యంకోసం బజారుకు వెళ్లాడు. ఎవరిని ఏ వస్తువు అడిగినా 'లేదు' అంటూవచ్చారు. ఎన్ని దుకాణాలు తిరిగినా అందరూ ఇదే మాట, దినుసు దొరకలేదు. కోరిన ధన మిస్తానన్నా దొరకలేదు. చేసేదేమిటి? చేరువనున్న గ్రామాలకు పోయి చూచాడు. అక్కడా ఇదే తంతు !\nఅయోమయమైపోయింది పాపం, ముత్తయ్య జీవితం! కళ్లు తెరిచాడు. అప్పుడు బోధపడింది తిమ్మరాజుగారి తత్వం. తక్షణమే, దాచబెట్టిన ధనమంతా బయటికి తీశాడు. బంధువర్గంనుండి గుంజుకొన్న బహుమాన ధనమంతా భార్యచేత మళ్ళీ పంపించివేశాడు. ఊరిలో పోగుచేసిన ద్రవ్య మంతా ఎవరిచ్చింది వారికి లెక తప్పకుండా ఇప్పించివేశాడు. కోటలోనుండి కాజేసిన రాజద్రవ్యమంతా, కాసు అయినా తక్కువ లేకుండా చేర్చివేశాడు.\nఇప్పుడు ముత్తయ్య పూర్తిగా మారి పోయాడు. ద్రవ్యమనేది జీవితం సాగించ టానికి ఉపయోగించే ఒక సాధనం. అంతే కాని, ధనం సంపాయించటంకోసమే మనం పుట్టలేదు అనే దివ్యసూత్రం అతని మనస్సుకు బాగా పట్టింది.\n'అయ్యో! జీవితమెంత వృధాచేసు కొన్నాను? అంతూ పొంతూ లేని ఆశతో ధనద్రవ్యాలు పోగుచేయటం మొదలెట్టాను. పోగేసినకొద్దీ ఆశ ఎక్కువయిందే కాని, కొంచెమైనా తగ్గలేదు. మనస్సుకు తృప్తి అనేది కనుచూపుమేరలోనైనా కనిపించ లేదు. దిక్కుమాలిన ఈ ఆశను అర్థంలేని ఈ ఆశను తీర్చుదామనే కాంక్షతో నా భార్యను పురికొల్పి, ఆమె బుద్ధికూడా పాడుచేశాను. అడ్డమైనవాళ్ల కాళ్ళూ పట్టాము. నానా గడ్డి కరిచాము. ప్రభువుల ధర్మమా అని, ధనంయొక్కవిలువా ప్రయోజనమూ ఇప్పుడుకదా నాకు తెలిసి వచ్చింది.\n'ఇక — నా స్వలాభంకోసమని ఊరిమీద పడను. ఎవ్వరినీ బాధించను. జానెడు పొట్టకు ఎంత కావాలె? దయామయులైన ప్రభువులు మాకు సరిపడా అనుగ్రహిస్తూనే వున్నారు. దానితో తృప్తిచెందక, ఎందుకీ తాపత్రయం ?—అర్థంలేని తాపత్రయం?' — ఈవిధంగా తనలో తను అనుకొని, తన కుటీరంలో, నిశ్చింతగా కూర్చున్నాడు.\n'పోగుచేయటమనే దురలవాటు మానుకోగానే ముత్తయ్యకు ధనంమీది మమకారం తొలగిపోయింది. తొలగిపోగానే, మనస్సు తేలికపడింది. ఇలా తేలికపడిన మనస్సుతో ఒకవిధమైన కొత్త ఆనందంలో వున్నాడు, ముత్తయ్య.\nఅంతలోనే రాజభటులు వచ్చారు. ఐతే, ఈసారి ఆ దంపతులను బంధించటానికి కాదు వాళ్లురావటం. దివ్యమైనటువంటి భోజనపదార్థాలు పట్టుకవచ్చారు. ఇది చూచి, ముత్తయ్యదంపతుల సంతోషానికి మేరలేకపోయింది.\nనాటినుంచీ ముత్తయ్యా మరిడమ్మా వంటచేసుకోవటం అవసరమే లేకపోయింది. ఏమీ?- రోజూ రెండుపూటలా వారికి కోటలో నుండి భోజనం వస్తూనేవుండె ! నెలా తిరిగే సరికి ముత్తయ్యకు అతని జీతమూ చేరు తూవుండె. ఇంక లోటేమిటి ?\nఇప్పుడు ధనం పోగుచేయవలసిన పని లేదు కనుక, ముత్తయ్యా మరిడమ్మా ప్రభు వులకోసమే అహర్నిశలు పాటుపడుతూ, కృతజ్ఞులై, తృప్తాత్ములై సుఖంగా ఉంటు న్నారు. ముత్తయ్యలోని మార్పు ప్రభువుకూ ప్రజకూ కూడా సంతోషాన్ని కలిగించింది.",
            "book_page_end": 55
        },
        {
            "title": "అవ్వయ్యార్",
            "book_page_start": 57,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జీవిత చరిత్ర",
            "moral": "భగవంతుని పట్ల నిస్వార్థ భక్తి మరియు ప్రజలకు సేవ చేయాలనే తపనతోనే జీవితంలో ఉన్నతమైన లక్ష్యాలను సాధించవచ్చు.",
            "keywords": [
                "అవ్వయ్యార్",
                "కవయిత్రి",
                "వినాయకుడు",
                "తిరువళ్ళువర్",
                "భక్తి"
            ],
            "characters": [
                "అవ్వయ్యార్",
                "వినాయకుడు",
                "చోళ రాజు",
                "పారీ రాజు",
                "దైవికుడు",
                "తిరువళ్ళువర్",
                "కుమారస్వామి"
            ],
            "locations": [
                "తమిళదేశం",
                "మధుర",
                "కైలాసం",
                "అడవి"
            ],
            "content": "అవ్వయ్యార్ గొప్ప తమిళ కవయిత్రి. తెలుగు పిల్లలు వేమనపవ్యాలు చదువుకున్నట్టే తమిళ బాలబాలికలు అవ్వయ్యార్పద్యాలు చదువు కుంటారు. పిల్లలకోసం ఆమె ప్రత్యేకంగా అనేక పద్యాలు రాసిందట.\nతమిళదేశంలో ఆస్వయ్యార్ కథను అతి విచిత్రంగా చెప్పుకుంటారు. తల్లిగర్భంనుండి. బయటపడగానే ఆమెను తల్లికండ్రులు అడవిలో ఒక బట్టలో వదలిపెట్టిపోయారు. తరువాత పెద్ద వాన వచ్చి ఆ తట్ట వాననీటికి తేలిపోయి నదిలో ప్రవేశించి ప్రవాహంలో కొట్టుకుపోతూవుండగా, ఉదయంవేళ నదిలో స్నానంచేయవచ్చిన ఒక మనిషి ఆ పిల్లను చూసి తీసుకుని ఇంటికి వెళ్లాడు. తొట్టిలో ఉండగానే ఈ పిల్ల వినాయకుడి విగ్రహంకోసం ఏడ్చి పోరుపెట్టింది. బిడ్డకు ఈడు మించిన తెలివితేటలుండటం చూసి \"అవ్వ ” అని పేరుపెట్టారు.\nఅవ్వ నిత్యమూ వినాయకుణ్ణి ఆరాధిస్తూ పెరిగి పెద్దవయింది. యుక్తవయస్సు రాగానే ఆమెను పెంచిన తలిదండ్రు లామెకు మనువు కుదిర్చి పెళ్ళికూతురు చేశారు. కాని అవ్వకు సంపార తాపత్రయంలో చిక్కుకోవాలని లేదు. ఆమె తన ఇష్టదైవమైన వినాయకుణ్ణి ప్రార్ధించి ఆయన అను గ్రహంతో ముసలిదయిపోయింది. అది మొదలు ఆమె అవ్వయ్యార్ అని పిలువబడుతూ, కాలినడకను దేశమంతటా తిరిగి ప్రజలకు నీతిబోధలు చేయసాగింది. ఆమెకీత్తి దేశమంతటా వ్యాపించింది. ఆమె బోధలు వినటానికి జనం తండోపతండాలుగా వచ్చేవారు.\nఅవ్వయ్యార్ కీర్తి విని చోళ రాజు ఆమెకు బ్రహ్మాండమైన స్వాగతం ఏర్పాటుచేసి, ఆమెను తన ఆస్థానంలో ఉండిపొమ్మని ఆర్థించాడు. కాని అవ్వయ్యార్ సమ్మతించలేదు. తన జీవితం పేదప్రజల సేవలోనే వెళ్ళిపోవాలని చెప్పి ఆమె తనవారిన తాను వెళ్ళింది.\nఒకప్పుడు ఒకరాజ్యంలో క్షామం వచ్చింది. ప్రజలు తిండికి లేక మలమల మాడు తున్నారు. ఇది చూసి ఒక కామందు తనదగ్గిర ఉన్న ధాన్యమంతా పేదప్రజకు పంచసాగాడు. న్యాయంగా ఈ ధాన్యం రాజుగారికి చెల్లించ వలసిన ధాన్యం. ఇకనేం? రాజభటులు ఈ భూస్వామిని పట్టుకుపోయి రాజు ఎదుట ఉంచారు. అతనిని విడిపించా లని ప్రజలు అలజడి చేయ సాగారు. ఆ సమయా న అవ్వయ్యార్ అక్కడికి పోయి, రాజును మందలించి, భూస్వామిని విడిపించి, ఆ రాజ్యంలో వాన కురిపించింది.\nఒక గ్రామంలో ఒక ఆసామీ ఉండేవాడు. అతని భార్య గయ్యాళి. ఈ గయ్యాళికి బుద్ధి చెప్పాలనే ఉద్దేశంతో అవ్వయ్యార్ ఒకనాడు ఈ అసామి ఇంటికి భోజనానికి వెళ్ళింది. వడ్డించే టప్పుడు గయ్యాళి ఇల్లాలు భర్తపట్ల చాలానిర్లక్ష్యం చూపింది. \"అదుపులేని భార్యతో కాపరం చెయ్యటంకన్న సన్యాసం పుచ్చుకోవటం మేలు\" అని అవ్వయ్యార్ భర్తకు హితబోధ చేసి విస్తరి ముట్టకుండానే లేచిపోయింది. భర్తకు పౌరుడం వచ్చి దండకమండలాలతో ఇల్లు వదిలాడు. గయ్యాళిభార్య అవ్వయ్యార్ను వెతుక్కుంటూ పోయి ఆమె కాళ్ళమీద పడి పతిభిక్ష వేడింది. ఆడది భర్తను ప్రేమతో కట్టేసుకోవాలని హితం చెప్పి అవ్వయ్యార్ ఆమెను పంపేసింది.\nఇంకొక గ్రామంలో పరమ లోభి ఒకడుండేవాడు. వాడు పిల్లికి బిచ్చం పెట్టేవాడుకాడు. ఎవరికైనా సొమ్ము ఇవ్వవలసి వస్తే \"రేపు రా \" అంటూ ఉండేవాడు. ఒకనాడు అవ్వ య్యార్ ఈ లోభిని చూడ బోయింది. అతడు అవ్వ య్యార్ కవిత్వంవిని, “ఆహా, అక్షరలక్షలుచేసే 8 విత్వం, మీకు అంబారీ ఏనుగునిస్తాను. రేపురండి,\" అన్నాడు.\nమర్నాడు అవ్వయ్యార్ వచ్చేసరికి తనకు కడుపు నొప్పి వచ్చినట్టు మూలగసాగాడు. ఇంకొకసారి వస్తానని అవ్వయ్యార్ వెనక్కుతిరిగింది. కాని లోభికి నిజంగానే కడుపునొప్పి పట్టుకుంది. చివరకా పిసినిగొట్టు అవ్వయ్యార్ కాళ్ళుపట్టుకుని, క్షమా పణ చెప్పుకుని, కడుపునొప్పి పోగొట్టుకున్నాడు.\nపారీ అనే రాజొకడుండేవాడు. ఆతనికిద్దరు కుమార్తెలు. వారిని దైవికుడనేవాడి కిచ్చి వివాహం చేదామనుకొంటూవుండగా, చేర చోళ పాండ్య రాజులు దుర్మార్గం తలపెట్టి పారీని చంపి, దైవి కుణ్ణి ఒక కోటలో బంధించారు. పారీ కుమార్తెలు అరణ్యవాసంలో బాధలు పడుతూవుండగా అవ్వయ్యార్ వారిని కలుసుకొని వారి వృత్తాంతం విన్నది. వెంటనే ఆమె తన ఇష్టదైవమైన వినాయ కుణ్ణి ప్రార్థించింది. మరుక్షణమే వేలకొద్దీ ఏనుగులు బయలుదేరి దైవికుడు బంధింపబడివున్న కోటను కూలదోసి దైవికుణ్ణి తెచ్చి అవ్వయ్యార్కు వప్ప గించాయి. అవ్వయ్యార్, పారీ కుమార్తెలకు వివా హం జరిపించసాగింది.\nఇది తెలిసి దుర్మార్గులైన చేర చోళ పాండ్య రాజులు వివాహం భగ్న ము చెయ్యటానికి తమ బలాలతో బయల్దేరారు. ఇది తెలిసి అవ్వయ్యార్ భూదేవితో, \"తల్లీ, ఈ అధర్మం ఎంతకాలం భరిస్తావు. నోరు తెరు,” అని వేడింది. వెంటనే శత్రుబలాలు వచ్చేదారికి అడ్డంగా భూమివిచ్చి పెద్ద అగాఢం ఏర్పడింది. యుద్ధానికని బయల్దేరిన రాజులు బుద్ధి తెచ్చు కుని వివాహానికి అధితులుగా వచ్చారు.\nఅవ్వయ్యార్ కాలంలొనే తిరువళ్ళువర్ అనే మరొక కవి వుండేవాడు. ఈయన ప్రజల భాషలో \"కురళ్” అనే గొప్ప గ్రంధాన్ని రచించాడు. అయితే ఈ గ్రంధాన్ని మధురలోని తమిళసంఘం వారు ఆక్షేపించారు. ఈ వార్త విని అవ్వయ్యార్ మధురకు వెళ్ళింది. \"కురళ్\" గ్రంధాన్ని ఒక కోనేట్లో పడవేసింది. వెంటనే కొనేటి అడుగునుంచి ఒక పీటా, దానిమీద పద్మమూ పైకివచ్చాయి. కురళ్ గ్రంధాన్ని ఈ పద్మంమీద వుంచి భగ వంతుడే ఒడ్డుకు చేర్చాడు. ఈవిధంగా తమిళ సంఘంవారి అహంకారానికి తగిన శాస్తి జరి గింది. కుకళ్ గొప్ప గ్రంధమని రుజువయింది.\nఈవిధంగా ప్రజలకు మంచిమార్గం ఉపదేశిస్తూ, దేశమంతటా సంచారంచేస్తూ, ప్రజలందరినీ తన వారినిగా చూసుకుంటూ అవ్వయ్యార్ వృద్ధురా లయింది. ఈ దశలో ఆమె ఒకనాడు ఒక నేరేడు చెట్టుకింద వి శాంతి తీసుకుండామని ఎండలో నడచి వచ్చింది. చెట్టుపైనున్న ఒక గొల్లపిల్లవాడు, \"ఆవ్వా, పళ్ళు తింటావా?” అని అడిగాడు. \" కాసిని పచెయ్యి, నాయనా,” అన్నది అవ్వ య్యార్. \"వేడిపళ్ళు కావా లా, చల్లనిడళ్లు కావాలా?” అని ఆడిగాడు కుర్రవాడు. \"ఎక్కడైనా వేడిపళ్ళుం టాయా? చల్లనిపళ్ళే పడెయ్యి,” అన్నది అవ్వ య్యార్: కుర్రవాడు చెట్టు కొమ్మలు దులిపాడు. నేరేడు పళ్ళు నేలరాలాయి. అవ్వయ్యార్ నేలమీది నుంచి ఒక పండు తీసి దుమ్ముపోవడానికి ఊద సాగింది.\nచెట్టుమీదినుంచి కుర్రాడు పకపకా నవ్వాడు. \"ఎంత పిచ్చిదానివి, ఆవ్వా? ఎక్క డున్నా వేడిపళ్ళుంటాయా? ఎందుకలా ఊదు తున్నావ్?” అన్నాడు.\nఅన్నీ తెలిసిన తననే వేళాకోళంచేసిన ఈ కుర్రవాడు సామాన్యుడు కాదని అవ్వయ్యార్ అతనికి నమస్కారంచేసి, \"ఎవరు, నాయనా, నువు?” అన్నది.\nవెంటనే శుర్రవాడు కుమారస్వామిగా మారాడు.\n\" అవ్వా, సువు అవతరించిన పని అయి పోయింది. ఇక నీవు కైలాసానికి వెళ్ళు\" అని ఆదేశించాడు కుమార స్వామి.\nఅవ్వయ్యార్ తన నీతి బోధలను ప్రజలకు వదలి తాను కైలాసం చేరింది. ఆ నీతిబోధల నింకా ఈనాటికీ ప్రజలు జ్ఞాపకం చెసు కుంటూనే ఉన్నారు. ఇవే విధంగా ఎల్లకాలమూ జ్ఞాపకం చేసుకుంటూనే ఉంటారు.",
            "book_page_end": 60
        },
        {
            "title": "రంగుల బొమ కథ - 3",
            "book_page_start": 49,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "బాల కథ",
            "moral": "దురాశ ఎప్పుడూ మంచిది కాదు మరియు ఇతరులకు హాని తలపెట్టిన వారికి చివరికి కష్టాలే ఎదురవుతాయి.",
            "keywords": [
                "జ్వాలాముఖుడు",
                "రాక్షసుడు",
                "బంగారుకోడి",
                "గంగన్న",
                "దొంగతనం"
            ],
            "characters": [
                "జ్వాలాముఖుడు (రాక్షసరాజు)",
                "రాక్షసరాజు భార్య",
                "బంగారు కోడి",
                "గంగన్న"
            ],
            "locations": [
                "రాక్షసరాజు కోట"
            ],
            "content": "ఆ అలజడి, రాక్షసరాజయినటువంటి జ్వాలాముఖుడిదే. ఉరకలువేసుకొంటూ, రంకెలు వేసుకొంటూ, భోజనాల గది ప్రవేశించాడు వాడు.\n'ఎక్కడెక్కడ ? నరుడు — ఖలుడు! ఏడీ- ఏడీ, ఆ దుర్మార్గుడు?' అంటూ గది అంతా కలయతిరిగి, గందరగోళం చేయసాగాడు. ఈ గడబిడ చూచి వాడి భార్య \"రావయ్యా, ఎప్పుడూ ఇదే గొడవ! నరుడూ లేదూ గిరుడూ లేదూ” అని గట్టిగా మందలించింది. అప్పుడు ఆమె పెట్టినట్టుగా భోజనంచేసి లేచాడు.\nలేవగానే \"ఏదీ, నా బంగారు కోడీ ?” అని కేకవేశాడు.\nఅందాలు చిందేటి ఒక కోడిపెట్టను తెచ్చి భర్త ఎదుట బల్లమీద పెట్టిం దామె. ఇడంతా వేయికన్నులతో కనిపెట్టి చూస్తూనేవున్నాడు, గంగన్న.\n\" పెట్టూ గ్రుడ్డు ! —ఒకటి... రెండూ...\" అని గద్దించాడు రాక్షసుడు. ఈ మాట అంటూవుండగానే బల్లమీద, ఒక బంగారుగ్రుడ్డు పెట్టింది ఆ కోడి.\nఎంతో ఉత్సాహంతో వాడు గబగబ అంకెలు లెక్కిస్తూనేవున్నాడు. ఆ అంకెలప్రకారం లెక్క తప్పిపోకుండా బంగారుగ్రుడ్లు పెడుతూనేవుంది ఆ బంగరుకోడి. ఈవిధంగా అది పెట్టిన గ్రుడ్లు ఒక పెద్దప్రోగుగా పడివున్నయి. ఈ పోగు చూస్తూనే ఎంతో ఆనందంపొంది, జ్వాలాముఖుడు తన కుర్చీలో అలానే నిద్రపోయాడు! వాడు నిద్రిస్తూవున్న సమయంలో చల్లగా మెల్లగా లేచాడు గంగన్న. రెండవకంట పడకుండా రాక్షసుని బల్లవద్దకు చేరుకొన్నాడు. బంగారుకోడిని చేపట్టాడు. కోట - దాటి క్షణంలో ఉడాయించాడు !\nఅక్కడ—గంగన్న తల్లి కొడుకుకోసం కనిపెట్టుకొని కూచుంది. గంగన్న కంటపడేసరికి మామూలుధోరణిలో సణగటం ప్రారంభించింది. కాని, కుర్ర వాడు తెచ్చిన కోడిపెట్టను కంటబెట్టగానే ఆమె సంతోషానికి మేరలేకపోయింది. ఇప్పుడు కోడిని గురించిన కీలకం తెలుసుగనుక, గంగన్న, దానిచేత బంగారు గ్రుడ్లు పెట్టించి, అవి అమ్ముకువచ్చి, తనూ తల్లీ సుఖంగా ఉంటూవచ్చారు.\nఐతే, ఆనాడు తనను దాచిపెట్టిన అప్సరస, చెప్పిన మాటలుమాత్రం గంగన్న మరచిపోలేదు. దుష్టుడైన ఈ జ్వాలాముఖుడి పీడ ఎలా వదల్చటమా? ఎలా భూభారం తగ్గించటమా? అనే, ఎల్లప్పుడూ మనస్సులో ఆలోచిస్తూనే ఉండేవాడు.",
            "book_page_end": 49
        },
        {
            "title": "నలుమూలల నడకలు",
            "book_page_start": 40,
            "pdf_page_start": 42,
            "pdf_page_end": 42,
            "author": "చందమామ బృందం",
            "genre": "విశేషాలు",
            "moral": "N/A",
            "keywords": [
                "గణపతి",
                "ఎలుక",
                "స్నేహితులు",
                "దొంగలు",
                "కుమ్మరి"
            ],
            "characters": [
                "జర్మనీ దేశస్థుడు",
                "హిందువు",
                "కండక్టరు",
                "మిత్రులు",
                "కుమ్మరి"
            ],
            "locations": [
                "భారతదేశం"
            ],
            "content": "మనదేశంలో వర్తకంచేసే ఒక జర్మనీ దేశస్థుడు గణేశునిగురించి ఒక హిందు వునితో పరిహాసంగా ప్రసంగిస్తూ, \"ఇటు వంటి ఎ లు క స్వామిని పూజించటం నామోషీ కాదటయ్యా?” అన్నాడు. అందుకు హిందువు : \"మా గణేశుని ఏనుగుతల బుద్ధిబలాన్నీ, ఔదార్యాన్నీ, హుందానూ సూచిస్తుంది, పోతే రహస్య సొరంగాలు తవ్వటం- తవ్వి, ఇతరుల ఆస్తులను దొంగిలించుకపోవటం- పోయి, అదంతా పోగేసుకోవటం— ఇటువంటి కృత్యాలన్నీ నాకు తెలు సును సుమా ! అని చెప్పటానికే ఎలు. కను వాహనంగా చేసుకొన్నాడు గణ పతి ” అని బదులు చెప్పాడు. జర్మనీ వాడు తల వంచుకొన్నాడు.\nఒకదేశంలో బస్సులు మూడు తర గతులుగా వుండేవి. ఒకనాడు దారిలో బస్సు చెడిపోయింది. అప్పుడు.. కండ క్టరు ఇలా కేక వేశాడు : \" మొదటి తర గతి ప్యాసెంజర్లు కదలక మెదలక కూర్చోండి. రెండవ తరగతి ప్యాసెం జర్లు దిగి, కారువెంబడే నడవండి. మూడోత ర గ తి ప్యాసెంజర్లు దిగి కారును తోయండి !\"\nఇద్దరు ప్రాణమిత్రుల మధ్యని ఒక ప్పుడు చిన్న పేచీపడింది. అది వృద్ధి అయి, చివరకు ఉభయులూ మాటా డుకోవటమే మానివేశారు. ఇది బాగా లేదని, వారిద్దరికీ కావలసిన స్నేహి తులు మళ్ళీ మాటలుకలిపారు. ఇందు కు అందరూ సంతోషించారు. ఒక రోజున ఒక మిత్రుడు వెళ్ళి అందులో ఒకనిని అభినందించబోయాడు. ఇం దుకు అతడు ఇలా బదులు చెప్పాడు : 'మొదట్లో మేమిద్దరమూ ఒకేఒక దారంలాగా ఉండేవాళ్ళం. హాయిగా వుండేది. ఇప్పుడు మీరందరూ చేరి, అతని దారపుముక్కనూ నా దారపు ముక్కనూ కలిపి ముడివేశారు. అప్ప టప్పట ఆ ముడి అడ్డువస్తూ వుండటం చేత, మొదటో వుండేటంతటి హాయి ఇప్పుడు లేకుండాపోయింది. అతుకు అతుకే!'\nఒకవూరిలో ఒకప్పుడు దొంగల భయం ఎక్కువయింది. ఎవళ్లకూ కంటిమీద కునుకు లేకపోయింది. కాని, నిశ్చిం తగాగుర్రుపట్టి నిద్రిస్తున్నవాడు ఒక డే కనబడ్డాడు— వాడే కుమ్మరి !",
            "book_page_end": 40
        }
    ],
    "statistics": {
        "total_stories": 15,
        "author_counts": {
            "చందమామ బృందం": 7,
            "ఎన్. ముకుండరావు": 1,
            "వి. జానకి": 1,
            "డి. ఎమ్. లింగమూర్తి": 1,
            "జి. రంగ రావు": 1,
            "కె. శకుంతల": 1,
            "ఎం. ఎస్. శాస్త్రి": 1,
            "ఎస్. హనుమయ్య": 1,
            "కుమారి సి. జానకి": 1
        },
        "genre_counts": {
            "సంపాదకీయం": 1,
            "గేయకథ": 1,
            "జాతకకథ": 1,
            "సీరియల్": 1,
            "హాస్యం": 1,
            "భక్తి కథ": 2,
            "నీతి కథ": 2,
            "కథ": 1,
            "చారిత్రక కథ": 1,
            "సామాజిక కథ": 1,
            "జీవిత చరిత్ర": 1,
            "బాల కథ": 1,
            "విశేషాలు": 1
        }
    }
}