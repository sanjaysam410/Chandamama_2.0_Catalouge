{
    "book_id": "చందమామ_1953_05",
    "stories": [
        {
            "title": "సెలవు రోజులలో",
            "book_page_start": 9,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "వ్యాసం",
            "moral": "పర్యటన కేవలం సరదాకోసమే కాదు, దానివల్ల తగినంత ప్రయోజనం కూడా ఉంటుంది.",
            "keywords": [
                "సెలవులు",
                "కాలక్షేపం",
                "పర్యటన",
                "రవీంద్రకవి",
                "ప్రయోజనం"
            ],
            "characters": [
                "చందమామ బృందం",
                "రవీంద్రకవి"
            ],
            "locations": [
                "ప్రపంచం"
            ],
            "content": "ఈ సంచిక చేరేసరికి మీరు సెలవలలో కులాసాగా కాలక్షేపం చేస్తూవుంటారు. కాలక్షేపం అనగానే కాలాన్ని\nవ్యర్థంచేయడమని కొందరి వుద్దేశం. కాని అది పొర\nపాటు. మీలో చాలా మందికి, ఏడాది పొడుగునా చదివే\nపుస్తకాలు ఒకమూల పడవేసి, అవకాశం ఉన్నంతలో\nప్రయాణాలుచేదామని కుతూహలంవుం టుంది. వీలైనన్ని\nకొత్త కొత్త ప్రదేశాలు చూడాలని పరదావుంటుంది. ఇవి\nనిజానికి, చాలా మంచి వుద్దేశాలని గట్టిగా చెప్పవచ్చు.\nప్రపంచవిఖ్యాతి పొందిన మన రవీంద్రకవికి పుస్తకాల\nమీదకంటెకూడా పర్యటనచేయడంమీదనే ఎక్కువ\nమశ్కువగా వుండేది తరు చు ప్రకృతిదృశ్యాలను\nచూడటంలోనూ, ఆ సౌందర్యంలో లీనమైపోవటంలోనూ\nఆయన ఎక్కువ కాలాన్ని వినియోగించేవాడు. దీనిని\nబట్టి, పర్యటనంచే నటం సరదాకోసమేకాదు, దానివల్ల\nతగినంత ప్రయోజనంకూడా వుంటుందని మనం\nతెలుసుకోవాలి.",
            "book_page_end": 9
        },
        {
            "title": "చీమలు - రాజు (గేయకథ)",
            "book_page_start": 10,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "గేయకథ",
            "moral": "ఆర్తరక్షణ రాజ ధర్మం. అబలల రోదనను పట్టించుకోవాలి.",
            "keywords": [
                "రాజు",
                "చీమలు",
                "గేయకథ",
                "ధర్మం",
                "ఆర్తరక్షణ"
            ],
            "characters": [
                "రాజు",
                "రాణి",
                "చీమలు"
            ],
            "locations": [
                "వన్యమార్గం"
            ],
            "content": "అనగనగ ఒక రాజు\nఅతడు అతి బలశాలి.\nపేదసాదల అండ,\nయముడు దుష్టులపాలి.\nఖగమృగాదులభాష\nకీటకాదుల భాష\nఎరుగు అతడన్నియూ,\nలేదు తెలియనిభాష !\nఒకరోజు అతడు తన\nసతీ సుహృదులకూడి\nఒక వన్యమార్గాన\nపయనించుచున్నాడు.\nఇంతలో చూచాడు\nపెద్ద చీమల బారు.\nఅవనుకొంటున్నాయి—\n' రాజుగారొచ్చారు.\nమనకు మూడిందింక\nనేల రాసేస్తారు.\nపురుగు లెవరికి లెక్క ?\nదొడ్డ ప్రభువులు వారు.’\nచీమ పలుకులువిన్న\nచతురధరణీపతికి\nవింతగా తోచి ఇది\nచెప్పాడు నిజ సతికి.\nఆవిడన్నది–' అహా !\nఏమి చీమల పొగరు ?\nరాజుకా దూషణలు!\nఅణచరాదా పొగరు ?'\nరాణి మాటలు చెవిని\nపెట్టలేదా రాజు.\nఅన్నాడు వెంటనే\nఆ మంచి మహారాజు —\n'ఆర్తరక్షణ రాజ\nధర్మమన్నది ధృవం.\nసబలమైనది చాల\nఅబలరోదనరవం.'\nఅని గిరుక్కునమరలి\nత్రోవ తా చూపాడు.\nఊరకే పోలేదు.\nచిట్టిచీమల గోడు.",
            "book_page_end": 11
        },
        {
            "title": "అట్టమీది బొమ",
            "book_page_start": 12,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పౌరాణికం",
            "moral": "గురువు ఆజ్ఞను నెరవేర్చడంలో అపారమైన పట్టుదల, యుద్ధ నైపుణ్యం అవసరం.",
            "keywords": [
                "ద్రోణాచార్యులు",
                "అర్జునుడు",
                "ద్రుపదుడు",
                "గురుదక్షిణ",
                "మహాభారతం"
            ],
            "characters": [
                "ద్రోణాచార్యులు",
                "అర్జునుడు",
                "ద్రుపద మహారాజు",
                "భీముడు",
                "సత్యజితుడు"
            ],
            "locations": [
                "పాంచాల రాజ్యం",
                "కురు రాజ్యం"
            ],
            "content": "విద్యలు పూర్తిఅయినతరువాత ద్రోణాచార్యులు శిష్యులందరినీ పిలిచి, \" నా గురుదక్షిణమాట యేమిటి?\" అని అడిగాడు. అందరూ చేతులుకట్టుకు నిల బడి, ' మీరేమి కోరినా ఇవ్వటానికి సిద్ధంగా ఉన్నా'మన్నారు. అప్పుడు ద్రోణుడు \" నాకు కావలసిందల్లా ఒక్కటే : ఐశ్వర్యగర్వంతో మిట్టిపడుతున్న ఆ ద్రుప దుణ్ణి ఒడిచికట్టి తీసుకురావాలి' అని చెప్పాడు.\n'ఒశ్, దీనికేముంది !' అంటూ వారు కవచాలు ధరించి, అస్త్రశస్త్రాలు చేతపట్టి, రథాలు తయారుచేసుకుని, ద్రుపదునిపైకి యుద్ధానికితయారై వెళ్లారు. అందరూ వెళ్ళారుకాని, అర్జునుడుమాత్రం అప్పుడు వెళ్ళలేదు.\nఈ వార్త ముందుగానే తెలిసిన ద్రుపదమహారాజు తన సైన్యాలను సిద్ధం చేసుకొని తలపడ్డాడు. గొప్ప యుద్ధం జరిగింది. ద్రుపదుని బాణాలు కౌరవుల కవచాలను చీల్చిచెండాడినై. కురుకుమారులందరూ చావుదెబ్బలు తిని, పాండవులున్న చోటికి చేరుకున్నారు.\nఅప్పుడు అర్జునుడు గురువుకు ప్రణమిల్లి, ధర్మరాజుకు నమస్కరించి, అనుమతిపుచ్చుకొని, ద్రుపదునిమీదికి అత్యుత్సాహంతొ బయల్దేరాడు.\nబ్రహ్మాండమైన మత్స్యాలు సముద్రాన్ని అల్లకల్లోలంచేసేటట్టుగా భీముడు గదాపాణి అయి, ద్రుపదుని యేనుగులను కొట్టాడు. అవి కొండలలాగా క్రింద కూలుతూవచ్చినై. ద్రుపదుని సైనికులు నివ్వెరపడి చూడసాగారు. గురువు ఆజ్ఞ నెరవేర్చాలనే గట్టి పట్టుదలతో అర్జునుడు ప్రళయకాలపుటగ్నిలాగా ప్రజ్వరిల్లి, ద్రుపదుని రథం చుట్టుముట్టి, మహారథుడైన ఆ ద్రుపదునిపైన ధారాపాతంగా శరవర్షం కురిపించాడు. అయేసరికల్లా ద్రుపదుడు అదృశ్యు డయ్యాడు ! పాంచాల సైన్యంలో హాహాకారాలు చెలరేగినై. అప్పుడు ద్రుపదుణ్ణి రక్షించటానికని సత్యజితుడు అర్జునుడితో యుద్ధంచేశాడు. కాని, వాని రథం కూలిపోయింది. సైన్యం చెదరిపోయింది. సత్యజిత్తు పలాయితుడయ్యాడు.\nఅప్పుడు మళ్ళీ అర్జునుడికీ ద్రుపదుడికి మధ్యని ఘోరమైన యుద్ధం జరిగింది. అర్జునుడి దెబ్బలకు తట్టుకోలేక ద్రుపదుడు పారిపోబోతుండగా వానిని అర్జునుడు పట్టి, కట్టి, ద్రోణాచార్యునివద్దకు తీసుకపోయి, ఆయనకు తన గురుదక్షిణగా సమర్పించాడు.",
            "book_page_end": 12
        },
        {
            "title": "నీతిగల లేడి (జాతకకథ)",
            "book_page_start": 13,
            "pdf_page_start": 11,
            "pdf_page_end": 14,
            "author": "హెచ్. ఆదినారాయణ",
            "genre": "జాతక కథ",
            "moral": "ప్రాణులన్నిటిపట్ల దయ, కరుణ చూపాలి. ధర్మాన్ని, న్యాయాన్ని నిలబెట్టాలి.",
            "keywords": [
                "బోధిసత్వుడు",
                "దయ",
                "లేడి",
                "రాజు",
                "వేట"
            ],
            "characters": [
                "బ్రహ్మదత్తుడు (కాశీ రాజు)",
                "మర్రిచెట్టులేడి (బోధిసత్వుడు)",
                "రావిచెట్టులేడి",
                "చూలులేడి",
                "వంటలవాడు",
                "ప్రజలు"
            ],
            "locations": [
                "కాశీ నగరం",
                "అడవి",
                "రాజుగారి తోట"
            ],
            "content": "బ్రహ్మదత్తుడు కాశీనగరాన్ని పరిపాలించే కాలంలో, ఒకప్పుడు బోధిసత్వుడు లేడిగా జన్మించాడు. ఆ లేడి బంగారులేడి. దాని కన్నులు కెంపులలాగా మెరిసిపోతూన్నయి. గిట్టలు మెండి వాటిలాగా తళతళలాడుతున్నై. దానినోరు లక్కపూసినట్టు ఎర్రగా వున్నది. ఆ బంగారులేడి, ఒక మర్రిచెట్టుకింద నివ సిస్తూ, ఐదువందల లేళ్లుగల ఒక మందకు పెద్దగావుంటున్నది. దానికి 'మర్రిచెట్టులేడి' అని పేరు.\nఆ సమీపంలోనే ఒక రావి చెట్టుకింద మరి ఒక లేడి నివసిస్తున్నది. అదీ బోధిసత్వుని లాగా అందమైన లేడే. బంగారపుఛాయదే. దాని పెద్దరికం కిండకూడా ఒక ఐదువందల లేళ్లు గల మంద ఉంటున్నది. దీనికి 'రావి చెట్టులేడి' అనిపేరు.\nఆ కాలంలో కాశీరాజుకు వేట ఒక వ్యసనంగా ఉండేది, రోజూ తనవెంట వేటకు రమ్మని ప్రజలనందరినీ నిర్బంధించేవాడు. ఈ ఒత్తిడి సహించలేక, ముఖ్యులు పది మందీ ఒకచోట కూడి ఇలా యోచించారు:\n\"ఈ రాజుకిపట్టిన వేటపిచ్చివల్ల మన పనులన్నీ నాశనమవుతున్నయి. ఈ బాధ తప్పించుకునేందుకు రాజుగారి తోట లోనే తిండీ, నీళ్లూ సదుపాయంచేసి, లేళ్ల మందనుతెచ్చి వదిలితేనో!” అని అను కున్నారు. ఇందుకు అందరూ సమ్మతించారు. అనుకున్నట్టే తోటలో మంచి గరికె మొలి పించి, నీటివసతి అమర్చి, సిద్ధంచేశారు.\nజనమంతా కలిసి, ఆడవులకు పోయి లేళ్ళను పట్టసాగారు. వాళ్లు పట్టిన వాటిలో, లేళ్ళమందల పెద్దలైన మర్రిచెట్టు లేడీ, రావి చెట్టులేడీ దొరికిపోయినై. పట్టిన లేళ్ళనన్నిటినీ వాళ్ళు సిద్ధ చేసివుంచిన తోటలోపలికి తరుముకుపోయారు. అన్నీ తోటలోపలికి పోగానే ద్వారం మూసివేశారు.\nతరువాత వాళ్ళు రాజువద్దకు పోయి, \" ప్రభూ !—మా పనులు పాడుగాకుండా, మీ సౌకర్యంకోసం మే మీఏర్పాటు చేశాము. దయవుంచి, యిటుపైన ఆ తోటలో లేళ్లను మీ ఇష్టారాజ్యంగా . వేటాడి, ఆరగించ వచ్చు” అని విన్నవించారు.\nవాళ్లకోరికప్రకారం, రాజు వెళ్ళి తోటలో చూచేసరికి బంగారుఛాయగల లేళ్లు రెండూ కంటబడినై. వాటిని చూచి ముచ్చటపడి, 'ఈ రెండింటినీమాత్రం కొట్టకూడదు' అని ఆజ్ఞాపించాడు. వేటకు రోజూ రాజే వెళ్ళే వాడు. ఒకొకప్పుడు వంటవాడు వెళ్ళేవాడు.\nరాజు ఎక్కు పెట్టిన బాణం\" చూడటం తోనే లేళ్లు భయపడి, చెల్లాచెదురుకావటం, దెబ్బతిన్న లేళ్ళు లెక్కలేకుండా, చచ్చి పడిపోవటమూ మామూలయింది. అప్పుడు మర్రిచెట్టులేడి ఐన బోధిసత్వుడు రావిచెట్టు లేడిని పిలిపించి, ఇలా అన్నది :\n\"మిత్రమా ! — వేటలో మన లేళ్ళు లెక్కాపత్రం లేకుండా చచ్చిపోతున్నాయి. చచ్చేవి చస్తూవుండగా, అనవసరంగా అనేక మైన లేళ్ళు దెబ్బతింటున్నాయి. రోజూ ఒక లేడిఐనా చచ్చేతీరాలి కనుక, వంతులు ఏర్పరుద్దాం. వంతువచ్చిన లేడి తిన్నగా వధ్యశాలకు పోవటం, క త్తికింద కొయ్యమీద మెడ చాచటం మామూలుచేదాం. ఇలా ఐతే, తక్కిన లేళ్లకు దెబ్బలు తప్పుతై.”\nఈ ఏర్పాటు రావిచెట్టులేడికి నచ్చింది. అది సమ్మతితెలపగానే, నాటినించీ ఒకొక్క మందలోనించి రోజూ ఒకొక్క లేడి వధ్య శాలకు పోయి, కత్తికింది కొయ్యపైన మెడ పెడుతూవచ్చింది. ఇందువల్ల మందలలో వుండే తక్కిన లేళ్లకు దినదినగండం తప్పి పోయింది.\nఇలావుండగా, ఒకరోజున — రావిచెట్టులేడి మందలో వుండే ఒక చూలులేడికి వంతువచ్చింది. వెంటనే అది తన యజమానివద్దకు వెళ్ళి \" నేను నిండు చూలాలిని. ఇక కొద్దిరోజులు పోతే నేనూ నా బిడ్డకూడా రాజుగారి ఫలహారానికి ఉప యోగపడతాము. కనుక, ఇప్పటిమట్టుకు నన్ను వదిలిపెట్టండి ” అని అనేకవిధాల ప్రాధేయపడింది.\nఅందుకు రావిచెట్టులేడి “టట్, అలా వీల్లేదు, యెవళ్ళకర్మ వాళ్ళు అనుభవించి తీరవలిసిందే. నీవంతుకి మరొకళ్ళను పంపటం పనికిరాదు\" అని నిష్కర్షగా చెప్పింది. అప్పుడు ఆ చూలులేడి బోధి సత్వుడిదగ్గరకు పోయి తన విచారగాధ వలపోసుకుంది.\nబోధిసత్వుడు అంతావిని, \"నీకువచ్చిన భయమేమీలేదు. నువు వెళ్ళు. నీప్రాణానికి నాప్రాణం అడ్డు” అని ధీమాచెప్పి పం పాడు. ఆ చూలులేడి వెళ్ళగానే, మర్రి చెట్టులేడి సరాసరి వధ్యశాలకు పోయి, తల కత్తికింది కొయ్యపైన పెట్టి నించుంది.\nఅంతలో రాజుగారి వంటలవాడు వచ్చి చూచి, ఆశ్చర్యపోయాడు. \" ఇదేమిటి! ప్రభువువారు క్షమించి వదిలిన ఈ బంగారు లేడి వచ్చి నించుందేమిటి!!\" అంటూ, పోయి, యీవార్త రాజుకు చెప్పాడు. ఈ వార్త వినగానే రాజు రథంయెక్కి, పరి వారంతోసహా అక్కడికి వచ్చేశాడు. వచ్చి బోధిసత్వుడితో \"ఓ లేళ్ళరాజా ! — నిన్ను స్వేచ్ఛగా ఉండమని వదిలిపెట్టాముకదా! నీవువచ్చి ఇలా మామూలులేడి లాగా కత్తికింద మెడపెట్టడమేమిటి?” అని అడిగాడు.\n\"ప్రభూ !–ఇందులో మరేమీ విపరీతం లేదు\" అంటూ, ఆరోజు వంతు వచ్చిన చూలులేడి కథ అంతా వినికిడిచేసింది.\nమర్రిచెట్టులేడిమాటలు మెచ్చుకొన్నాడు రాజు. ' ఓ లేళ్లరాజా ! - నీవంటి ఉదారు, కరుణాళువునీ, ప్రేమమూర్తినీ మానవ జాతిలోకూడా ఎక్కడా నేను చూడలేదు. నిన్ను చూస్తే నాకు చాలా సంతోషమవు తున్నది. లే. నిన్నూ ఆ చూలులేడినీకూడా వదిలేస్తున్నాము' అన్నాడు.\n' దేవరా! మా రెండు ప్రాణాలుమట్టుకు మీరు రక్షిస్తే అంతమాత్రాన ప్రయోజనం యేమున్నది? మీ ఆజ్ఞవల్ల, తోటలో వుండే ఒక లేడిప్రాణం కాపాడినట్టు అవుతున్నది. మరి, తక్కిన అన్నిటిమాటా యేమిటి ప్రభూ!' అని అడిగింది మర్రిచెట్టు లేడి.\n\"వాటినీ వదిలేస్తున్నాం” అన్నాడు రాజు, ఎంతో ఉదారంగా.\n\"లేళ్ల మమాత్రం ప్రభువులు వదిలేస్తే యే మై న ట్టు?— అడవిలో చతుష్పాత్తులు ఎన్నో వున్నాయికదా? ఆవికూడా లేళ్లవంటి ప్రాణులేకవా? అవిమాత్రం రక్షింపబడ పద్దా?” అని మళ్లీ అడిగింది మర్రిచెట్టులేడి.\n\"సరి, జంతువులన్నిటినీ వదిలి పెట్టేస్తాం\" అని అభయమిచ్చాడు రాజు.\nఅంతటితో ఊరుకోలేదు మర్రిచెట్టులేడి, \"ఏలికా !- చెట్లమీది పక్షులూ, నీటిలోని చేపలూకూడా మనవంటి ప్రాణులేకదా ! జంతువులనూ పక్షులనూమట్టుకు ప్రభు వులు రక్షిస్తే ఏమైనట్టు?” అని మళ్ళీ ప్రశ్నించింది.\n\"అవును. నువు చెప్పినమాట చాలా సబబుగా వున్నది. ప్రాణులన్నిటినీ తాకకుండా వదిలేస్తున్నాం” అని వాగ్దానం చేశాడు రాజు.\nఇలా ప్రాణికోటి అంతటిపక్షానా రక్షణ పొండటానికి వాగ్దానం తీసుకొన్నతరువాత బోధిసత్వుడు: \"రాజా ! -ధర్మం నిల బెట్టు. న్యాయం పాలించు. ఈ ప్రపం చంలో గల ప్రాణికోటి అంతటినీ దయతో చూడు. తరించు\" అంటూ, ఎన్నో నీతులు బోధించాడు. తరువాత మళ్ళీ అడవిలోని తన స్థానానికి తను వెళ్ళిపోయి నిశ్చింతగా వుంటున్నది, మర్రిచెట్టులేడి.",
            "book_page_end": 16
        },
        {
            "title": "శబ్దవేధి (సీరియల్)",
            "book_page_start": 17,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "చారిత్రక కథ",
            "moral": "దాయాదుల పోరు, ఆరాచక పరిస్థితులు అమాయకుల ప్రాణాలను తీస్తాయి.",
            "keywords": [
                "శబ్దవేధి",
                "విజయవర్మ",
                "రామసింగు",
                "సోమశర్మ",
                "బీసల్పూరు"
            ],
            "characters": [
                "విజయవర్మ",
                "రామసింగు",
                "ముసలి గంగులు",
                "భీమవర్త",
                "సోమశర్మ",
                "సింగు",
                "శబ్దవేధి",
                "అభయవర్మ"
            ],
            "locations": [
                "వింధ్యాచల ప్రాంతం",
                "బీసల్పూరు రాజ్యం",
                "కోసల్పూరు రాజ్యం",
                "గిరికోట",
                "రామనగర్"
            ],
            "content": "ఇంతలో ఎక్కడినుంచి వచ్చిందో, ఒక బాణం జుంయ్యిమంటూ కాలపాశంలా వచ్చి ముసలిగంగులు గుండెలో గుచ్చుకొన్నది. దెబ్బతో క్రిందపడిపోయా డతను. జాలిగుండె గల విజయవర్మ అతని గుండెలో గుచ్చుకొనివున్న బాణం లాగివేశాడు. పాపం, గంగులు ఒక్కసారి 'అబ్బా !' - అని మూలిగి ప్రాణాలు వదిలాడు. బాణం చేతిలో పట్టుకొనివున్న విజయవర్మ దానిని పరీక్షించి చూచి, 'ఇది చాలా చిత్రమైన బాణం' అన్నాడు. ఆ బాణంమీద \"గంగులుకు 'శబ్దవేధి' కానుక ” అని చిన్న అక్షరాలతో చెక్కివుంది. ఆ శబ్దవేధినిగురించిన ఈ చిత్రకథ కొన్నివందల ఏళ్ళనాటిది :\nనేడు మధ్యప్రాంతమని పిలువబడుతున్న వింధ్యాచల పరిసరప్రాంతం ఆనాటికి చిన్న చిన్న రాజ్యాలుగా విభజింపబడి వుండేది. అప్పటికి హిందూ, బౌద్ధ సామ్రాజ్యాలు అంతరించిపోయినై. కాని మొగలులు ఇంకా అడుగుపెట్టలేదు. చాలా గడ్డురోజు లవి. అదుపులో పెట్టేవారు లేక చిన్నచిన్న సామంతులు తమలోతాము కొట్లాడు కుంటూ వుండేవారు. దేశం ఆరాచకంగా, ఆల్లకల్లోలంగా ఉండేది. ఆబోతుల పోరులో లేగదూడలు నలిగిచచ్చినట్టు ఈ ప్రభు వుల కొట్లాటల్లో ప్రజలు నలిగిచచ్చేవారు. సరే, ఇక జమీందారుల సంగతీ, ఖామం దుల సంగతీ చెప్పేదేమిటి? ఒక్కొక్కరు ఒక్కొక్క చిన్నదండు ప్రోగుచేసి వాటి సాయంతో లోకులను దోచుకొంటూ ఉండే వారు. అందువల్ల ఆరోజుల్లో ఏ అండా లేని పేదవారికి బొత్తుగా రక్షణ వుండేదికాదు.\nనాడు వింధ్యపరిసరాల్లో పెద్దరాజ్యాలని చెప్పతగినవి రెండే ఉండేవి: ఒకటి బీసల్పూరు రాజ్యం. రెండవది కోసల్పూరు రాజ్యం. ఈ రాజ్యాల అధిపతులిద్దరూ సూర్యవంశీయులు. వారి తాతలు అన్న దమ్ముల బిడ్డలు. ఏదో గృహకలహం వచ్చి ఇదివరకు ఒకటిగా వస్తున్న బీసల్పూరు రాజ్యాన్ని ఇద్దరూ చెరిసగం పంచుకొన్నారు. ఈవిధంగా కోసల్ఫూరురాజ్యం ఏర్పడింది.\nఅప్పటినుంచి ఈ రెండు రాజ్యాల మధ్య పచ్చగడ్డివేస్తే భగ్గున మండుతూ వచ్చింది. దాయాదుల పోరు ఎవ్వరెరుగనిది! మన కథాప్రారంభాన ఒకనాటి సాయం కాలం, కో సల్పూరు సరిహద్దులలోని గిరికోటలో రణభేరి మ్రోగసాగింది. గిరికోట కోసల్పూర్ లోనిదే ఐనా బీసల్పూర్ రాజ్య సరిహద్దును తాకుతూ ఉంటుంది. ఆ కోట యజమాని పేరు భీమవర్త. ఆయన ప్రస్తుతం కోటలో లేడు. సైనికులతో సహా రామనగర్ వెళ్ళిఉన్నాడు. ఇప్పుడు ఆయన పురోహితుడూ, ఆంతరంగిక మిత్రుడూ ఐన సోమశర్మే దుర్గాధిపతి.\nరణభేరి వినగానే, రామనగర్ వెళ్ళగా కోటలో మిగిలివున్న పురుషులంతా ఎక్కడి పని అక్కడనే వదిలేసి, మొగసాల వద్ద ప్రోగయినారు. అక్కడ పదిహేడు పద్ధెనిమి దేండ్ల రౌతు ఒకడు సమస్తమైన ఆయు ధాలూ ధరించి నిలబడి ఉన్నాడు. అతడే భీమవర్మ పెంచుతున్న యువకుడు. అతని పేరు విజయవర్మ.\nఈ ప్రోగయిన పౌరులు 'అసలుసంగతి ఏమిటీ?' అని ఒకరినొకరు ప్రశ్నించుకోవటం చూచి ఆ యువకుడు మళ్ళీ కోసల్పూరు, బీసల్పూర్ రాజ్యాల రెండిటిమధ్యా యుద్ధం జరుగబోతున్నదనీ, భీమవర్మ గారలు ఆయుధం పట్టగల ప్రతి పురుషుణ్ణి తోడ్కొని రమ్మని కబురంపారనీ, వారికి చెప్పాడు.\nఈ సైనికుల జట్టుకు రామసింగు నాయ కుడుగా వుంటాడనీ, సోమశర్మగారు. ఈ విషయమై స్వయంగా ఆజ్ఞాపిస్తారనికూడా చెప్పాడు ఆ యువకుడు.\nఈవార్త విని జనులు రకరకాలుగా మాట్లాడుకొనసాగారు. దుర్గాధిపతి ఐన భీమ వర్మ అంటే వారికెవరికీ అట్టే ఇష్టంలేదని ఆ మాటలవల్ల స్పష్టంగా తెలుస్తుంది. ఇంత లోనే గుర్రం ఎకి రామసింగుకూడావచ్చాడు.\nవచ్చీరావటంతోనే అతడు ' అంతా సిద్ధంకండి. చీకటి పడకముందే మనం బయలుదేరాలి' అన్నాడు. రామసింగు అంటే భీమవర్మగారికి కుడిబుజంలాంటివాడు. ఆయన ఆజ్ఞప్రకారం ఎక్కడివాళ్ళక్కడ అంతా సిద్ధంకాసాగారు. ఇంతలో రామ సింగు ఒకనిని పిలచి 'ముసలి గంగు ఎక్కడ?' అని అడిగాడు.\n'బహుశా చేసుపనిలో ఉండివుంటాడు ' అని ఆ వ్యక్తి జవాబుచెప్పాడు. ముసలి గంగులు చేను కోటబయట వున్నది. విజయవర్మా, రామసింగూ ఇద్దరూ ఆక్క డికి దౌడుతీశారు.\nముసలిగంగులు చేలో పనిచేసుకుంటూ ఏవో కూనిరాగాలు తీస్తున్నాడు. వీళ్ళిద్దరూ వచ్చిన అలికిడి విన్నాడో లేదో, తలెత్తికూడా చూడలేదు. ' ఏమయ్యా గంగయ్యా! నీకు పిలుపు వచ్చింది. ఇప్పుడే వచ్చి కోటలోని సైనికులకు నాయకత్వంవహించమని సోమ శర్మగారి ఆజ్ఞ' అని అన్నాడు రామసింగు.\n' నువ్వు ఉన్నావుగదయ్యా' అన్నాడు గంగులు నవ్వుతూ. 'ఆయన వుండడు, కోటలో ఉన్నవారందరినీ ప్రోగుచేసుకుని ఆయన రామనగర్ వెళ్లబోతున్నాడు. భీమవర్మగారు కబురంపించారు' అన్నాడు విజయవర్మ.\n'అయితే మరి నేనిక్కడ నాయకత్వం వహించే దెవరికి?' అన్నాడు గంగులు.\n'ఆరుగురు సైనికులూ, సోమశర్మగారూ ఇక్కడ వుంటారు' అన్నాడు రామసింగు. కాని గంగులు అతని మాట విననేలేదు.\nఅతడు దగ్గరలోనే ఉన్న అరణ్యంవైపు చూస్తున్నాడు. ' ఏమిటంత దీక్షగా చూస్తున్నావు?' అని అడిగాడు రామసింగు.\n'పక్షులు' అన్నాడు గంగులు అలాగే చూస్తూ. రెండువందల గజాల దూరంలో ఉన్న చెట్లగుబురుమీద ఒక పక్షులగుంపు చెల్లాచెదురుగా ఎగురుతూ అరుస్తున్నది.\n'పక్షుల్ని చూచేదేమిటయ్యా?' అన్నాడు రామసింగు. 'అదే తెలివితక్కువ. పక్షులంటే అరణ్యానికి కాపలా. క్రొత్త వాళ్ళెవరు వచ్చినా వాటి ఆలజడివల్ల మనకు ముందే తెలుస్తుంది. ఇప్పడా చెట్ల. గుబురులో శత్రువులే పొంచి ఉన్నారనుకో, నీ కెలా తెలుస్తుంది?' అన్నాడు గంగులు.\nశత్రువు లెక్కడినుంచి వస్తారయ్యా ఇక్కడికి.? రాంనగర్లో ఉన్న మన సైన్యాలు తప్ప దగ్గరలో వేరే సైన్యాలు లేనిదే?' అన్నాడు రామసింగు ' ఓయి పిచ్చవాడా! భీమవర్మనూ, అతని అను చరులనూ దెబ్బతీయడానికి వేరెక్కడి నుంచి రావాలటయ్యా శత్రువులు? ఈ చుట్టుపట్ల ఉన్నవారిలో మనని ద్వేషించని వారెవరు?' అన్నాడు గంగులు.\nరామసింగు నోటినుంచి కొంచెంసేపు మాట రాలేదు. గంగులు చెప్పినది నిజ మన్న సంగతి అతనికి బాగా తెలుసు. 'సరే, సరే, ఇక పద. సోమశర్మగారు ఇప్పు టికే మండిపడుతూ ఉంటారు. ఐనా నీ నోటికి హద్దులేదు' అన్నాడు. ఇంతలో ఎక్కడినుంచి వచ్చిందో, ఒక బాణం జుంయ్యిమంటూ కాలపాశంలా వచ్చి ముసలి గంగులు గుండెలో గుచ్చుకొన్నది. దెబ్బతో క్రింద పడిపోయా డతను. రామ సింగు ఒక్కగంతువేసి దగ్గరనే ఉన్న ఒక బండరాయి వెనుక దాగాడు. విజయవర్మ తన ధనుస్సు తీసి, బాణం ఎక్కుపెట్టి అరణ్యం వైపు చూడసాగాడు. కాని అరణ్యం ప్రశాంతంగా ఉంది. ఆకు ఐనా కదలలేదు.\nరామసింగూ, విజయవర్మా బాధతో కొట్టుకలాడుతున్న గంగులువద్దకు వెళ్లారు. జాలిగుండెగల విజయవర్మ అతని గుండెలో గుచ్చుకొనివున్న బాణం లాగివేశాడు. పాపం, గంగులు ఒక్కసారి 'అబ్బా!’ అని మూలిగి ప్రాణాలు వదలాడు.\nచేతిలో బాణం పట్టుకొనివున్న విజయ వర్మ దానిని పరీక్షించిచూచి 'ఇది చాలా చిత్రమైన బాణం' అన్నాడు. 'ఏదీ, నన్ను చూడనీ?' అని రామసింగు బాణం తీసికొన బోయాడు. విజయవర్మ బాణంమీదనున్న నెత్తురు తుడిచి చూపించాడు. ఆ బాణం మీద \"గంగులుకు 'శబ్దవేధి' కానుక” అని చిన్న అక్షరాలతో చెక్కివుంది. ' శబ్దవేధి? ఎవరీ శబ్దవేధి? దొంగ పేరులాగుందే ? సరే, మనక్కూడా ఇదేగతి పట్టిందాకా ఇక్కడ ఎందుకు కూచోవాలి ? గంగులు లేడుగనుక కనీసం గంగులు శవాన్నయినా తీసుకపోదాం పద ' అన్నాడు రామసింగు.\nఇద్దరూ కలిసి గంగులు శవాన్ని దగ్గర లోనే ఉన్న అతనింటికి మోసుకువెళ్ళారు. వెంటనే సోమశర్మకు ఖబురువెళ్ళింది. అతడు కొద్దిసేపట్లోనే 'ఏమయ్యా! ఏమి జరిగిందేమిటి?' అంటూ వచ్చాడు. 'ఇంకేం జరగాలనీ ? గంగులును చంపేశారు!' అన్నాడు రామసింగు.\nఈ వార్త వినగానే సోమశర్మకు ముచ్చెమటలు పోశాయి. ముఖం వెలవెల బోయింది. కాళ్లు గజగజ వణికాయి. ఆసనంమీద కూలబడ్డాడు.\n'ఇది ఎలా జరిగివుంటుంది?' అని బొంగురుగొంతుకతో అన్నాడు. అప్పుడు విజయవర్మ అతనికి ఆ బాణం చూపిం చాడు. ' శబ్దవేధి ? శబ్దవేధి పేరుతో నాటక మాడుతున్న ఈ శత్రువు ఎవరు? మన చెరుపు కోరేవారు చాలమంది ఉంటారు. కాని ఇంతటి సాహసం ఎవరికుంది! ఎవ డితడు? బాబూసింగా? కాదు. ప్రమార్ వంశంవాడా? కాదు. మరెవరై ఉంటాడు? ఏమంటావు సింగూ!' అన్నాడు సోమశర్మ.\n'చండీదాసు కాగూడదా?” అన్నాడు సింగు.\n'లేదు. లేదు. అలాంటివాళ్ళకి అంత సాహసం ఎన్నడూ కలగదు. మళ్ళీ యుద్ధం రేగబోతుంది. తప్పకుండా ఎవడో బీసల్ఫూరువాడే ఈ పని చేసివుంటాడు' అన్నాడు సోమశర్మ. 'మీరు బలేవారండీ? అన్నీ తెలిసీ ఇలా అంటారేం సోమశర్మ గారూ ! మన భీమవర్మగారికి ఒక పక్షమనేది. లేదన్న విషయం ఎవరికి తెలియదు? గిట్టుబాటుగా ఉండేపక్షం ఉంటా డాయన శత్రువులు బయటనుంచే రావాలా? ఆయన ఎన్ని కొంపలు కూల్చలేదు? ఎన్ని ఘోరాలు చేయించలేదు? ఎన్ని నిండు ప్రాణాలు తీయలేదు?' అని ఆవేశపడుతూనే సింగు హఠాత్తుగా ఆగిపోయాడు.\nసోమశర్మ చల్లగా అంటున్నాడు —\n'సింగూ, నీ నోరు కొంచెం దురుసు. ఎందుకైనా మంచిది. కొంచెం అదుపులో పెట్టుకో. తరువాత విచారించి లాభం లేదు' అని, మాటమార్చి 'గంగులు లేడు. నిన్ను పంపితే కుదరదు. నువ్విక్కడే ఉండాలి. కాలం మంచిది కాదు' అన్నాడు.\nముగ్గురూ బయటకు వచ్చారు. వొచ్చి గుర్రాలెక్కి మొగసాలవైపు వెళ్ళారు. అక్కడ ప్రొగైవున్న సైనికులను చూడగానే సోమశర్మకు కొంత ఊరట కలిగింది.. 'పరవాలేదు. భీమవర్మగారు కోపపడవల సిన పని ఉండదు' అన్నాడు. ఇంతలో 'అత నెవరు?' అంటూ సింగు ఉలిక్కిపడ్డాడు..\nఎవడో మొగసాల వెనుకనుంచి పారిపోతూ కనుపించాడు. ' పట్టుకోండి, చూస్తారేం?' అని సిఁగు ఒక్క కేకవేసి గుర్రాన్ని దౌడుతీయించసాగాడు. చాలా మంది అతనిని అనుసరించారు. కాని అందరికంటే తెలివైన పని చేశాడు విజయ వర్మ. బాణం ఎక్కు పెట్టి కొట్టాడు. కాని గురి సరిగా లేకపోవటంవల్ల బాణం ఆక్రొత్త వాని గుర్రాన్ని రాసుకొంటూపోయింది.\nఐతే, అతడు అదృష్టవంతుడు. అందరినీ తప్పించుకొనిపోయి అరణ్యంలో మాయ మయ్యాడు. నిరాశచెంది తిరిగివచ్చారు అంతా. ఇంతలో నారాయణ — సోమశర్మ అనుచరుడు-'ఇదేమిటో చూడండి' అంటూ ఒక లేఖ పట్టుకొచ్చాడు. దానిమీద చిత్ర మైన పాట ఒకటి రాసివుంది. సోమశర్మ ఆపాట ఇలా చదువసాగాడు:—\nనాదగ్గరనే వున్నాయండీ, నాలుగు బాణాలు.\nమంచి వాడిగలవవి, తీస్తాయీ దుష్టుల ప్రాణాలు.\nముసలిగంగుగుండెల నొకబాణం రివ్వున దూసింది.\nశాస్త్రి జరిగినది ముసలిగంగులుకు, తప్పదు రాసింది.\nక్రూరుడు రామసింగుకోసం ఒకబాణం దాచాను.\nవాడేగావా సోంనగర్ తగలెట్టిన సైతాను.\nసోమశర్మకోసం ఒక బాణం దాచేవుంచాను.\nఅభయవర్మ గొంతుక కోశాడే చేతులార తాను.\nభీమవర్మ ద్రోహికి నాల్గవదే, కాదనగలడెవడూ ?\nయాదవవంశపు ముసలం వాడే, వాడుకాక ఎవడు?\nద్రోహుల్లారా ! మీమీ చేతలు తలచుకొనండింకా.\nమీ వేల్పులు ఎవరన్నా వుంటే పిలుచుకొనండింకా.\nఇట్లు శబ్దవేది,\nఅతని అనుచరులు.\nఇది చదివి సోమశర్మ ' ఆయ్యయ్యో! ఎంతఘోరం! ఎంతఘోరం! పైగా నేను అభయవర్మ గొంతు కోశానట. ఇంతకంటే పచ్చి అబద్ధం ఇంకేమన్నా వుందా?' అనటం మొదలెట్టాడు.\nఅప్పుడు రామసింగు అతని దగ్గరకు వెళ్ళి చెవిలో ఏదో చెప్పాడు. వెంటనే సోమశర్మ నోరు కట్టుబడిపోయింది. అతడు విజయవర్మవైపు బెదురుగా చూడసాగాడు. దీనికి కారణం విజయవర్మ గ్రహించక పోలేదు. అతని తండ్రిపేరే అభయవర్మ. అసలుసంగతి ఏమిటో ఎవరికీ తెలియదు. కాని, మొత్తానికి అతని తండ్రి చాలా ఏళ్ళ క్రితం గిరికోటలోనే హత్యచేయబడ్డాడు.\nఅప్పటిలో ఆ హత్యనుగురించి చాలా అలజడి బయలుదేరింది. కొంత విచారణ కూడా జరిగింది. కాని రోజులు మంచివి కాకపోవటంవల్ల, నేరం ఎలా జరిగిందో నిర్ధారణ చెయ్యటానికీ, నేరస్థుణ్ణి పట్టుకొని దండించటానికి వీలులేకపోయింది.\nతరువాత సోమశర్మ రామసింగుతో కలిసి ఆలోచించి, జరిగిన విషయాలన్నీ విపు లంగా ఒక ఉత్తరం రాసి విజయవర్మ చేతికి ఇచ్చాడు.\nక్రొత్తగా తను ప్రోగుచేసిన సైనికులను వెంటబెట్టుకుని విజయవర్మను భీమవర్మ గారి వద్దకు వెళ్లమని ఆజ్ఞాపించాడు. చెప్ప వలసిందంతా ఐనతరువాత విజయవర్మ ఉత్తరం మొలలో దోపుకొని తన దళంతో పాటు రామనగర్ బయలుదేరాడు.",
            "book_page_end": 24
        },
        {
            "title": "తేడా ఎక్కడ?",
            "book_page_start": 25,
            "pdf_page_start": 23,
            "pdf_page_end": 25,
            "author": "జి. వి. రమణ",
            "genre": "సామాజిక కథ",
            "moral": "స్వార్థం, దొంగతనం చేసిన వారికి మనశ్శాంతి ఉండదు. నిజాయితీతో చేసిన పొరపాటును సరిదిద్దుకుంటే క్షమించే అవకాశం ఉంటుంది.",
            "keywords": [
                "కిష్టన్న",
                "శ్రీమంతుడు",
                "దొంగతనం",
                "మనశ్శాంతి",
                "క్షమాపణ"
            ],
            "characters": [
                "కిష్టన్న",
                "శ్రీమంతుడు",
                "శ్రీమంతుడి భార్య"
            ],
            "locations": [
                "కృష్ణవొడ్డున ఉన్న మిల్లు"
            ],
            "content": "క్లిష్టన్న ఒక చిన్న బియ్యంమరకు యజ మాని. అతని మర కృష్ణవొడ్డున వున్నది. మర చాలా చిన్నదైనా కిష్టన్న న్యాయమైన వాడని పేరు పడటంచేత, చిన్నచిన్న కాతా దారులూ, వ్యాపారులూ, ఎక్కువగా అతని వద్దకే వచ్చేవారు.\nవడ్లు ఆడినందుకుగాను కిష్టన్న అందరి లాగా డబ్బులు గాక, తెచ్చిన ధాన్యంలో పదవవంతు తన కూలికింద తీసుకొనేవాడు.\nఅతని కాతాదారులలో ఐశ్వర్యవంతుడు ఒక్కడే ఉన్నాడు. పదిహేను రోజుల కొక సారి ధాన్యంబస్తాలు పంపుతూవుంటాడు.\nఒక రోజున ఆ శ్రీమంతునివద్దనుంచి కొన్నిబస్తాల ధాన్యం కిష్టన్న మిల్లుకు వచ్చినై. బస్తాలుతెచ్చిన నవుకరులు వాటిని అక్కడ పడవేసి వెంటనే వెళ్ళిపోయారు. వరసగా పేర్చివున్న ఆ బస్తాలు చూడగానే కిష్టన్నకు ఒక ఆలోచన కలిగింది :\n'ఇప్పడు పదిబస్తాలు వచ్చినై. ఇందులో నాకు కూలీకింద ఒకబస్తా వస్తుంది. సరే. ఈబస్తా గాక, పైగా మరికొంచెం ధాన్యం నేను తీసుకుంటేనేం? తోడి మిల్లువాళ్ళం దరూ చేసేపని యిదేకదా ? '— అనుకుని, బస్తాధాన్యానికి పైగా మరికొంచెం తీసి, వేరే ఒక చోట దాచుకున్నాడు.\nదాచుకున్నాడే గాని, అప్పటినుంచీ అతనికి మనస్సు సరిగాలేదు. అక్కడనే పక్కన ఒక పేదరాలు పెట్టిపోయిన ధాన్యపుబస్తా వుంది. అదిచూచి కిష్టన్న ఇలా అనుకున్నాడు :\n'పోనీ, అందులో ఎక్కువధాన్యం తీస్తే తీశాను. ఫరవాలేదు. ఈ పేదరాలి బస్తాలో నా పదవవంతుకంటె తక్కువగా తీసు కుంటాను. ఆ పాపానికీ ఈ పుణ్యానికీ సరి పోతుంది'. ఈవిధంగా సరిపెట్టుకున్నాడు కిష్టన్న. మళ్లా పదిహేను రోజులయేసరికల్లా శ్రీమంతుడి ధాన్యపుబస్తాలు వచ్చి నై. మునుపటిలాగానే యిప్పుడుకూడా కిష్టన్న పదవవంతుకంటె ఎకువే తీసుకుని, దాచు కొన్నాడు. కొంతకాలంపాటు ఇలాగే జరుగుతూవచ్చింది. శ్రీమంతుని ధాన్యం లోనించి తీసి దాచుకొన్న ధాన్యంపోగు ఎక్కువగుతున్నకొద్దీ, కిష్టన్నకు మన శ్శాంతి తగ్గుతూవచ్చింది.\nఆ శ్రీమంతుడి యెదటికి పోయి, తప్పు వప్పుకొని, క్షమాపణ కోరుకుందామా అని కూడా అప్పటప్పట అనిపించేది. ఇలా వుండగా, కిష్టన్నకు మెరపులాగా ఒక ఆలో చన తట్టింది —'ఇంతవరకూ శ్రీమంతుడు నామీద అనుమానపడలేదు. ఇలా అను కోవటానికి కారణం ఆయన ఎప్పటిలాగా నెలకు రెండుసార్లూ ధాన్యం పంపిస్తూ” వుండటమే. కనుక, చేసిన పొరపాటు దిద్దుకోవటానికని ఒక పనిచేస్తాను. నాకు కావలసిన ప దవవంతు కూలీకంటె ఒక్కొక్కతడవ తక్కువగా తీసుకుంటూ వుంటాను. అలాఐతే, పట్టుబడటానికి అవకాశం ఉండదు' అనుకొన్నాడు.\nఅనుకొని, ప్రతితడవా తనకూలీ తక్కు వగా తీసుకోవటం ప్రారంభించాడు. ఈ విధంగా, శ్రీమంతుని ఎదటికి వెళ్ళి ఏమీ చెప్పుకో నవసరం లేకుండా, కొద్దికాలం లోనే తను దొంగలించిన సొము తీర్చివేయ. వచ్చునని తలిచాడు.\nశ్రీమంతుని భార్య ఎప్పటికప్పుడు ధాన్యం కొలిపించే పంపించేది. మిల్లునుంచి వచ్చిన బియ్యం కూడా, వెంటనే కొలిపించి చూసుకునేది. ఎక్కువ తక్కువలు రావటం కనిపెట్టి, ఒకరోజున భర్తతో చెప్పిందామె. కాని, ఆయన నమ్మలేదు. ఏమీ? - కిష్టన్న తండ్రికాలంనాటినుంచీ ఆ మిల్లు అంటే ఎంతో నమ్మకం అతనికి. అందుచేత ఎంత మాత్రం అనుమానపడలేదు.\nఐనా, మళ్లీ మళ్లీ చెబుతూనేవుం దామె. ఒకరోజున బియ్యం తక్కువకు బదులు ఎక్కువగా వచ్చిందని ఆమె చెప్పేసరికి, ఆయన నవ్వుతూ \" నేను చెప్పానుకాదా, వాడెంతో మంచివాడనీ, నమ్మకమైన వాడనిన్నీ ?” అన్నాడు.\nఈలోగా అక్కడ కిష్టన్న —— తన యుక్తి తెలుసుకోలేకపోయారుకదా అనే తృప్తితో ఒకరోజున తనవంతు కూలీ తీసుకోవటం అసలే మానివేశాడు.\nఆరోజున శ్రీమంతుని భార్య, — బియ్యం ఎక్కువగా వచ్చాయని చెప్పింది భర్తతో.\nమరునాడు ఉదయాన్నే శ్రీమంతుడు బండిమీద బయలుదేరి కిష్టన్న మిల్లుకు వెళ్లాడు. ఆయనను చూచి కిష్టన్న నిశ్చేష్టు డయ్యాడు.\n\"కిష్టన్నా ! — మేం పంపేధాన్యం ముందుగా కొలిచి చూసుకొంటున్నావా?\" అని అడిగాడు శ్రీమంతుడు.\n\" చూస్తున్నానండి...\" అన్నాడు కిష్టన్న, మెల్లిగా.\n\" మాకు బియ్యం ఎక్కువగా పంపిం స్తున్నావుటేమిటి? ఇలాఐతే నీకు-పాపం, నష్టం రాదుటయ్యా?\" అన్నాడు, మళ్ళీ.\nకిష్టన్నముఖం వెలవెలబోయింది.\n\"మీ నాయన కాలంలో ఎన్నడూ తేడా రాలేదు కిష్టన్నా!” అన్నాడు శ్రీమంతుడు.\nకిష్టన్న ఆయన పాదాలమీద పడ్డాడు. బొటబొట కన్నీళ్ళు రాలినై. తన తంత్ర మంతా విప్పిచెప్పి, క్షమాపణ కోరుకొన్నాడు. \"ఇది వెల్లడించవద్దని ” బతిమలాడాడు.\nశ్రీమంతుని హృదయం కరిగిపోయింది. కిష్టన్నకు అభయమిచ్చాడు. ఇంటికి వెళ్ళి భార్యతో 'కిష్టన్న తూనికరాళ్లు సవరించి వచ్చా. ఇటుపైన బియ్యం సరీగానే వస్తాయిలే' అన్నాడు. నాటినుంచీ మరెన్నడూ ఆమె భర్తతో నేరం చెప్పలేదు.",
            "book_page_end": 27
        },
        {
            "title": "సులువైన కసరత్తు",
            "book_page_start": 28,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "వ్యాసం / ఆరోగ్యం",
            "moral": "N/A",
            "keywords": [
                "కసరత్తు",
                "వ్యాయామం",
                "ఆరోగ్యం",
                "నిటారు నడక",
                "శరీర దృఢత్వం"
            ],
            "characters": [],
            "locations": [
                "ఇల్లు"
            ],
            "content": "ఇంట్లోనే కసరత్తుచేయటానికి వీలున్నది. కొన్నిరకాల\nవ్యాయామాలకు పరికరాలతో పనిఉండదు. అలా పరి\nకరాల అగత్యంలేని ఒక రకం కసరత్తుగురించి ఇక్కడ\nచెబుతా. ఈ కసరత్తు శరీరానికి బలం కలిగించటమే\nకాకుండా, నీ స్నేహితులకు వినోదాన్ని కూడా కలిగి\nస్తుంది. ఇటువంటి ఆహ్లాదకరమైన కసరత్తు నీవూ\nచేయవచ్చు. చేసిచూడమని నీ స్నేహితులను ప్రోత్స\nహించనూవచ్చు.\nసుమారు అడుగున్నర పొడవుగల కొంచెం లావుపాటి కర్ర ఒకటి\n(బొమ్మలో చూపినట్టుగా) చేతపుచ్చుకో. ఇది తిన్ననైన కర్రముక్కగానీ,\nరూళ్ళకర్రగానీ కావచ్చు.\nనీ రెండుకాళ్ళూ సరిగా పెట్టు. చేతులు రెండూ నిటారుగా చాచి, సరీగా\nపటంలో చూపిన మోస్తరుగా కర్రముక్క పట్టుకో. ఇప్పుడు రెండుకాళ్లతో\nఆ కర్రపైనుంచి దూకాలి. మొట్టమొదటే సరిగా దూకడం కష్టమైన పని.\nకనుక, ముందుగా పచ్చగడ్డిపైనగాని, మెత్తని తివాసీ పైనగానీ సాధకంచేస్తే,\nదెబ్బతగిలినా బాధించదు.\n2. ఇంకో మంచి కసరతుకూడా చెబుతా : అదే కర్రను\nఇప్పుడు వీపువెనుక పెట్టుకో. రెండు చేతులూ కొంకె\nలాగా ఉంచి కర్ర చేతులకూ, వీపుకీ మధ్య ఇరుక్కొని\nఈండేటట్టు చెయ్యి. (ప్రక్కన ఉన్న బొమ్మ చూడు.)\nఇప్పుడు నిటారుగా నిలచి నడవటానికి ప్రయత్నించు.\nఈ కసరతువల్ల నీకు తిన్నగా, ఠీవిగా నడవటం అలవాటు\nఔతుంది. వంగి, ముసలివాళ్ళలా నడిచే అభ్యాసం ఉంటే\nఅది వెంటనే పోతుంది.",
            "book_page_end": 28
        },
        {
            "title": "దైత్యుని తోట",
            "book_page_start": 29,
            "pdf_page_start": 27,
            "pdf_page_end": 30,
            "author": "సి. జయలక్ష్మి",
            "genre": "నీతి కథ",
            "moral": "స్వార్థాన్ని విడనాడి, కరుణ, ప్రేమ చూపడం వల్లనే జీవితంలో సంతోషం లభిస్తుంది.",
            "keywords": [
                "దైత్యుడు",
                "పిల్లలు",
                "తోట",
                "స్వార్థం",
                "వసంతం"
            ],
            "characters": [
                "దైత్యుడు",
                "పిల్లలు",
                "చిన్న కుర్రాడు (దేవదూత)"
            ],
            "locations": [
                "దైత్యుని తోట"
            ],
            "content": "అనగనగా ఒక తోట. అది దైత్యునిది. అందులో రోజూ పిల్లవాళ్లు ఆడుకొనేవాళ్లు. ఆ తోట ఫలవృక్షాలతోనూ, పూలమొక్షల తోనూ ఎంతో అందంగా వుండేది. చెట్లమీద పక్షులు మధురగానాలు చేస్తూండేవి. నేల మీద పచ్చిక దట్టంగా పెరిగి, మెత్తని తివాసీ పరిచినట్లు ఉండేది. ఆ తోటలో ఆడుకుని పిల్లలు ఎంతో ఆనందిస్తూ ఉండేవారు.\nఒకనాడు దైత్యుడు తిరిగివచ్చాడు. దూర దేశంలో వున్న స్నేహితుని ఇంట్లో ఏడేళ్లుండి, అతడు ఆనాడే తిరిగివచ్చాడు. పిల్లలు తన తోటలో ఆడుకోవటంచూసి దైత్యుడు కోపంతో \"మీరంతా ఇక్కడ ఏం చేస్తున్నారు?” అని అరిచాడు. పిల్లలు భయపడి పారిపొయ్యారు.\nఇతరులు తన తోటలోకి రాకుండా చేయాలని దైత్యుడు నిశ్చయించుకున్నాడు. తోటచుట్టూ ఎత్తయిన గోడ ఒకటి కట్టిం చాడు; 'ఇతరులు లోనికి రాకూడదు' అని గుమ్మానికి ఒక బల్లకూడా కట్టాడు.\nపిల్లలు ఆడుకొనేందుకా చోటులేదు. రోడ్డుమీద దుమ్ము, రాళ్లు ఉండేవి. పూర్వం తాము హాయిగా ఆడుకునే తోటను తలుచు కొని పిల్లలు ఎంతో విచారపడేవాళ్లు.\nవసంతఋతువు వచ్చింది; దేశమంతటా రకరకాల చెట్లు పూవులు పూసినవి; పక్షులు కిలకిలలాడుతూ చెట్లను ఆశ్రయించినవి. కాని దైత్యుని తోటలో మాత్రం శీతాకాలం మారలేదు. పిల్లలు లేనందువల్ల పక్షులు పాటలు పాడదలచలేదు; చెట్లు పూలు పూయటమే మరిచిపోయినవి. ఒకసారి ఒక చిన్న గడ్డిపువ్వు తొంగిచూచింది కాని 'ఇత రులు లోనికి రాకూడదు ' అనే బల్ల చూసి వెంటనే ముడుచుకొనిపోయింది.\nమంచుకూ, చలికి వాటికి ఎంతో సంతో షంగా వుంది. వాటిని తరిమేందుకు వసంతం యీ తోటలో ప్రవేశించలేదు; ఎన్నాళ్లయినా ఇక్కడే హాయిగావుండే అవకాశం వాటికి దొరికింది.\nమంచుతో నేలంతా తెల్లబారింది, చెట్లపై తెల్లని మంచు వేలాడసాగింది. ఉత్తరపు గాలిని ఆహ్వానించింది మంచు; ప్రతిరోజూ గాలి విపరీతంగా వీచటంవల్ల దైత్యుని ఇంటి పైభాగం చాలా దెబ్బతిన్నది; ఇంటి లోని గాజుసామానూ, పింగాణీసామానూ చాలాభాగం పగిలిపోయింది.\n'ఈసారి వసంతఋతువు ఆలస్య మయిందేం? 'అని దైత్యుడు ఆశ్చర్యపడ్డాడు. ఒకనాటి ఉదయాన దైత్యుడు మేలుకునే సరికి మధురగానం వినపడింది. కమ్మని సువాసన వీచింది. చివరకు వసంతం వొచ్చిందేమోనని దైత్యుడు కిటికీలోనుంచి చూచాడు.\nతాను కట్టిన ప్రహరీగోడలో ఒక పక్ష చిన్న కంతచేసుకొని పిల్లలు తన తోటలోకి ప్రవే శించారు. ప్రతి చెట్టుమీదా ఒక బాలుడు వున్నాడు. ప్రతిచెట్టూ పూలతో యెంతో అందంగా వూగుతోంది. పచ్చని నేలమీద చిన్నచిన్న తెల్లనిపూలు నవ్వుతున్నవి. పక్షులు మధురంగా పాడుతున్నవి. ఈ దృశ్యం నిజంగా కనులపండువుగా వుంది.\nకాని ఒకమూల మాత్రం ఒక చిన్న పిల్లవాడు విచారంగా నిలబడి వున్నాడు. మరీ చిన్నవాడు కావటంవల్ల చెట్టు ఎక్క లేకపొయ్యాడు. అక్కడికి కుర్రాడు ఎక్కే టందుకు వీలుగా చెట్టు వంగింది; ఐనా లాభం లేకపోయింది. చెట్టునిండా మంచు కమ్ముకున్నది.\nఈ దృశ్యం చూచేటప్పటికి దైత్యుని హృదయం కరిగిపోయింది. \"ఇన్నాళ్ళూ నేను ఎంత స్వార్థంతో వున్నాను! అందు కనే వసంతఋతువు రాలేదు” అని తలిచి సిగ్గుపడ్డాడు.\nమూలనువున్న ఆ చెట్టుదగ్గరికి చకచకా నడిచివెళ్ళాడు. దైత్యుడు తమవైపు రావటం చూసి పిల్లలందరూ భయపడి పరుగెత్తారు. కిలకిలలాడే పిల్లలు తనను చూచి పరుగెత్త టంవల్ల దైత్యునికి యెంతో విచారం కలి గింది, పిల్లలు వెళ్ళారంటే మళ్ళీ శీతకాలం తన తోటలో ప్రవేశిస్తుంది !\nమూలనున్న చిన్నపిల్లాడి కళ్లు విచా రంతో నీరు కారుతున్నవి; వాడికి దైత్యుడు రావటం కనిపించలేదు; అందుకనే వాడు పరుగెత్తలేదు. దైత్యుడు మెల్లిగా, మృదు వుగా వానిని యెత్తి చెట్టుమీద కూర్చో పెట్టాడు. వెంటనే ఆ చెట్టు పూలు పూసింది; పక్షులు చెట్టుమీద వాలి పాడసాగినవి. చిన్న కుర్రాడు సంతోషంతో దైత్యుని మెడచుట్టూ చేతులు వేసి, అతనిని ఆప్యాయంతో ముద్దుపెట్టుకున్నాడు.\nమిగతా పిల్లలు యీ దృశ్యంచూచి, దైత్యుడు మంచివాడేనని గ్రహించి, తోట లోకి వచ్చి ఆటలాడుకోసాగారు.\n\"ఈ తోట మీదే!\" అన్నాడు దైత్యుడు. చుట్టూవున్న ప్రహరీగోడ పడగొట్టేశాడు. అప్పటినుంచి రోజూ అందమైన ఆ పిల్లలతో ఆటలు ఆడుకోసాగాడు.\nసాయింత్రం ఇంటికి వెళ్లేటప్పుడు పిల్లలు దైత్యుడిదగ్గరకు వెళ్ళేవాళ్ళు.\nఒకరోజు \"ఆరోజున నేను చెట్టుమీద కూర్చో పెట్టిన చిన్నపిల్లాడు ఎక్కడ?” అని దైత్యుడు వాళ్లను అడిగాడు.\n\"మాకు తెలియదు. అంతకుముందు వాణ్ణి మేమెక్కడా చూడలేదు” అని పిల్లవాళ్ళు చెప్పారు.\nపిల్లలంటే దైత్యునికి ఎంత సంతోష మైనా, ఆనాటి చిన్నకుర్రాడు కనిపించ నందుకు ఎంతో విచారంగా ఉండేది.\nసంవత్సరాలు గడిచినవి. దైత్యునికి ముసలితనం వచ్చింది. పూర్వంమల్లే పిల్ల లతో ఆడుకునే ఓపిక లేదు. అందుకనే వాళ్ళ ఆటలు చూస్తూ కూర్చునేవాడు. \"తోటనిండా ఎన్నో రకాల అందమైన పూవులున్నవి ; ఈ పిల్లలే ఆ అందమైన పూలు !\" అని అనుకునేవాడు.\nఒక శీతాకాలంనాటి ఉదయం దైత్యుడు బద్ధకంగా నిద్రలేచాడు. ఇప్పుడు శీతాకాల మంటే దైత్యునికి కోపంలేదు. ఎందుకంటే యీ సమయంలోనే చెట్లు విశ్రాంతి తీసు కుంటవి; వసంతం రాగానే అవి తిరిగి పువ్వులు పూస్తవి.\nతోటలో ఒకమూలనున్న చెట్టునిండా పూలు ఉన్నవి. ఆ చెట్టుకొమ్మలు బంగారు రంగు కలిగిఉన్నవి; దాని పండ్లు వెండి రంగులో ఉన్నవి. ఆ చెట్టుకిందనే ఆనాటి చిన్న పిల్లాడు నిలబడివున్నాడు.\nదైత్యునికి ఎంతో సంతోషమైంది. గబ గబా ఆ చెట్టువైపు పరుగెత్తాడు. పిల్లవాణ్ణి సమీపించగానే దైత్యునికి ఎంతో కోపం వచ్చింది. ఆ కుర్రవాడి చేతులమీదా, కాళ్ళమీదా మేకులుకొట్టిన గుర్తులున్నవి.\n\"నిన్ను గాయపరిచింది ఎవరు ?” అని గర్జించాడు; \"చెప్పు. వాళ్లను ఇప్పుడే చంపేస్తాను” అని ఉరిమాడు.\n\" ఈ గాయాలు ప్రేమగాయాలు ” అన్నాడు కుర్రాడు.\nదైత్యుడు భయపడ్డాడు ; ఆ కుర్రాడి ముందు భక్తితో మోకరిల్లి \" నీవు ఎవరివి నాయనా ?” అని అడిగాడు.\nచిన్నవాడు చిరునవ్వుతో — \"ఎవరినైతే నేం, ఈ ఒక్కరోజూ నీ తోటలో నన్ను ఆడుకోనీ. తరువాత నీవే నాతోటలోకి వద్దువు గాని, నాతోట స్వర్గంలో ఉంది\" అన్నాడు.\nఆ సాయంత్రం పిల్లలు తోటలోకి ఆడు కునేందుకు వచ్చేటప్పటికి దైత్యుడు చెట్టు కింద చచ్చిపడివున్నాడు; అతని శరీరం పూలతో కప్పబడివుంది. ఆ పువ్వుల పరి మళం తోట అంతటినీ అలముకుంది.",
            "book_page_end": 32
        },
        {
            "title": "చిత్రమైన సమస్య",
            "book_page_start": 33,
            "pdf_page_start": 31,
            "pdf_page_end": 36,
            "author": "వై. రమణమూర్తి",
            "genre": "వీర కథ",
            "moral": "స్త్రీ అన్నిటికన్నా మిన్నగా కోరేది, తన ఇష్టానికి ఎవరూ అడ్డు చెప్పకపోవడమే. మాట నిలుపుకోవడం మరియు నిస్వార్థ త్యాగం గొప్ప ఫలితాలను ఇస్తాయి.",
            "keywords": [
                "ఖడ్గసేనుడు",
                "కాలయక్షుడు",
                "సమస్య",
                "శాపం",
                "రూపధరుడు"
            ],
            "characters": [
                "ఖడ్గసేనుడు",
                "చంద్రావతి",
                "కాలయక్షుడు",
                "వృద్ధ స్త్రీ/రత్నమాల",
                "రూపధరుడు"
            ],
            "locations": [
                "కౌటిల్యనగరం",
                "కాలయక్షుడి కోట"
            ],
            "content": "కౌటిల్యనగరాన్ని ఖడ్గసేనుడనేరాజు పాలిం చుతూ ఉండేవాడు. అతడు వీరశిఖా మణి. అతని కత్తికీ, మాటకూకూడా ఈ లోకంలో ఎదురులేకపోయింది.\nఒకనాడు ఖడ్గసేనుడు కొలువులో వుండగా, ఆర్తనాదం చేస్తూవున్న ఒక స్త్రీ అతడి ఎదటకు వచ్చి నిలబడింది. ఖడ్గ సేనుడు ఆ స్త్రీని ఓదార్చి, దుఃఖానికి కారణం ఏమిటి అని అడిగాడు.\nఅందుకామె ' నా పేరు చంద్రావతి. నా భర్తను కాలయక్షుడు అనేరాజు అన్యా యంగా బంధించి చెరసాలలో పడవేశాడు. సర్వశక్తులు గల ప్రభువు అని కదా నీకు బిరుదు. నాభర్త తిరిగి నాకు లభించేటట్టు చేయవలసింది ' అని ప్రార్థించింది.\n' కాలయక్షుడు అనేవాడు ఒకడువున్నట్టే నేను ఎన్నడూ వినలేదే!' అన్నాడుఖడ్గసేనుడు.\nఅప్పుడు ఆస్త్రీ విలపిస్తూనే—\n\"మహారాజా ! మీరు కాలయక్షుడి పేరే వినలేదనడం ఆశ్చర్యంగా వుంది. మీ దేశపు సరిహద్దులకు మూడామడల అవతల అతడు. పెద్దకోట కట్టుకుని, కంటపడిన ప్రతివాడినీ) బంధించి నానాయాతనలూ పెడుతున్నాడు'\" అని చెప్పింది.\n\"సరే, వాడి పొగరు అణుస్తాను. నువ్వు మాత్రం నిశ్చింతగా వుండు. నీభర్తను రక్షించే బాధ్యత నాది” అంటూ ఆస్త్రీకి ఖడ్గసేనుడు వెంటనే అభయమిచ్చాడు.\nఖడ్గసేనుడు ఆమట్టున కొలువుచాలించి, ఒంటిపాటుగానే కలయక్షుడి మీద కు కయ్యానికి బయలుదేరాడు.\nఅడవులూ, కొండలూ, నదులూ దాటి ఖడ్గసేనుడు కొన్నాళ్ళకల్లా కాలయక్షుడి కోట సమీపానికి చేరుకొన్నాడు. సైన్యం అదీ ఏమీ లేకుండా, స్వయంగానే కాలయక్షుణ్ణి. వోడించాలని ఖడ్గసేనుడి పట్టుదల.\nకోట సమీపించాడు. ద్వారాలు బంధింప బడివున్నై. ద్వారాలను మూడుసార్లు గట్టిగా తన్ని —\n\"ఈ కోటకు రాజైన వాడెవడో బయ టకు రావచ్చు. ఖడ్గసేనుడు బాహాబాహి యుద్ధానికి పిలుస్తున్నాడు” అన్నాడు.\nవెంటనే కోట తలుపులు తెరుచు కున్నయి. వికృతాకారు డొకడు పొట్ట చెక్క లయ్యేలాగా నవ్వుతూ —\n\"ఒహెూ, నువ్వా ఖడ్గసేనుడివి? ఐతే నేనే కాలయక్షుణ్ణి! నాతో బాహాబాహి యుద్ధానికి వచ్చావా?” అన్నాడు. కాల యక్షుడి ప్రవర్తనా, ఆతడు మాటాడే తేలిక మాటలూ, ఖడ్గసేనుడి కి విపరీతమైన కోపాన్ని తెప్పించినై. వెంటనే ఒరలోని కత్తిదూసి అతడిపైకి దూకాడు.\nకాలయక్షుడు మళ్ళీ నవ్వాడు. \" ఖడ్గ సేనా! నీకత్తి నీ స్వాధీనంలో వుందను కుంటున్నావేమో! నాకోటకు చుట్టూ ఆమడదూరంలో నా అనుమతి లేనిదే గాలి కూడా కదలదుసుమా\" అన్నాడు.\nఖడ్గసేనుడు మండిపడి కత్తి ఎత్త బోయాడు. కాని అతని చెయ్యి అంగుళం ఎత్తుకూడా లేవలేదు. కత్తి అలా చేతిలో వేలాడుతూ వుండిపోయింది.\n\"నువ్వు ఎందుకువచ్చావో నాకుతెలుసు” అన్నాడు కాలయక్షుడు నవ్వుతూ. \"నీశరణు వేడిన ఆ స్త్రీ భర్తను వదిలేస్తాను. కాని, అతడికి బదులుగా నిన్ను బంధిస్తా. సరేనా?” అన్నాడు, ఖడ్గసేనుణ్ణి సమీపిస్తూ.\nనివ్వెరపోయాడు ఖడ్గసేనుడు. తన భుజ బలం, పరాక్రమం ఎందుకూ పనికిరాకుండా పోయినందుకు చాలా విచారించాడు.\nఅతడు ఆలోచిస్తూన్నంతలో కాలయక్షుడు మళ్ళీ యిలా అన్నాడు :\n\"ఖడ్గసేనా ! నిన్ను బంధించడం నాకే మంత యిష్టంగా లేదు. నేను అడిగిన ఒక (ప్రశ్నకు సంవత్సరంలోపుగా నువ్వు సరైన జవాబు చెప్పగలిగితే నిన్ను క్షమించి వది లేస్తాను.”\n\"ఏమిటా ప్రశ్న ?” అని అడి గా డు ఖడ్గసేనుడు, వేరే దారి తోచక.\n\"ప్రశ్న ఏమంత పెద్దది కాదు. కాని. జవాబే కష్టమైంది. ఐనా ఆ ప్రశ్న విను :\n'అన్నిటికన్న స్త్రీ మిన్నగా కోరేది ఏమిటి?' ఒక సంవత్సరంలోపల నువ్వు తెలుసుకుని చెప్పాలి ” అన్నాడు కాలయక్షుడు.\nస రే అని బయలుదేరాడు ఖడ్గసేనుడు.\nరాజోచితమైన తన దుస్తుల్ని మూటకట్టి - భుజానవేసుకుని ఒక సామాన్యపౌరుడుగా పట్టణాలూ, గ్రామాలూ తిరగసాగాడు.\nకాలయక్షుడు తనను ఆడిగిన ప్రశ్న అనేకమంది స్త్రీలను అడిగాడు. 'అన్నిటి కన్న స్త్రీ మిన్నగా కోరేది యేమిటి?' — ఈ ప్రశ్నకు తల కొకవిధంగా జవాబు చెబుతూవచ్చారు.\n'అందమైన భర్త ' అని కొందరు, 'ధన వంతుడైన భర్త ' అని కొందరూ అన్నారు. మరికొందరు 'బుద్ధిమంతుడైన భర్తను కోరుతుం' దన్నారు. ఈవిధంగా అందరూ అన్నిర కాల జవాబులు చెప్పారు.\nఇంతలో సంవత్సరం గడువు పూర్తి కావచ్చింది. కాఙయక్షుడికి ఇచ్చిన మాట ప్రకారం, ఖడ్గ సీనుడు తిరిగి అతడి కోటకు బయలుదేరాడు. కొన్నాళ్ళు ప్రయాణంచేసి, ఒకరాత్రి మళ్ళీ కోటప్రాంతాలకు వచ్చాడు.\nఖడ్గసేనుడు ఆరాత్రికి కోట పక్కనే వున్న అడవిలో కాలం గడిపి, తెల్లవారి కాలయక్షుణ్ణి కలుసుకోవచ్చుననుకుని ఒక చెట్టుక్రింద విశ్రమించాడు. బాగా నడిరాత్రి అయేసరికి దూరంలో చిన్న వెలుగు కనబడి, స్త్రీరోదనం వినబడింది.\nఖడ్గసేనుడు నిద్రమత్తులోంచి బయట పడి, ఆ స్త్రీ కంఠస్వరం వినబడిన చోటుకు వెళ్ళాడు. వికృతాకారి ఐన ఒక వృద్ధస్త్రి అతడి కంటబడింది.\nఅతడి ఆశ్చర్యకారణాన్ని గ్రహించిన ఆ వృద్ధస్త్రీ యిలా చెప్పసాగింది :\n\" ఖడ్గసేనమహారాజా ! మీరు యిప్పుడు చాలా ప్రాణాపాయస్థితిలో వున్నారు. మీరు కాలయక్షుడి ప్రశ్న కు స రైన జవాబు తెలుసుకోలేకపోయారు. ఆ ప్రశ్నకు సరైన జవాబు నాకొక్కర్తేకే తెలుసు.”\n\"ఐతే ఆ జవాబు చెప్పి పుణ్యంకట్టుకో! నీవు ఏది కోరినా యిస్తాను. మాట తప్పను” అన్నాడు ఖడ్గసేనుడు.\n\"సరే, మాటతప్పనన్నావు కనుక చెపు తున్నాను. కాలయక్షుడి ప్రశ్నకు జవాబిది. 'స్త్రీ అన్నిటికన్న మిన్నగా కోరేదిఏమిటంటే : తనయిష్టానికి ఎవరూ అడ్డుచెప్పక పోవటమే” అన్నది ఆ వృద్ధ స్త్రీ.\n\" ఇంత రాత్రివేళ ఎందుకు దుఃఖి స్తున్నావు?” అని అడిగాడు ఖడ్గసేనుడు.\n\" నాకు ఇప్పుడు ఎనభై ఏళ్ళ వయస్సు. నన్ను వివాహం చేసుకునేవాడెవడూ దొరక్ష అరవైయేళ్లనుంచి ఇలా దుఃఖిస్తున్నాను” అన్నది ఏడుస్తూ ఆమె.\nఖడ్గసేనుడు ఈ మాటలువిని చాలా ఆశ్చర్యపడ్డాడు. యింత వికృతంగా వున్న వృద్ధురాలికి వివాహంమీద అంత కాంక్ష ఏమిటా అనుకొన్నాడు. అతడి నోటినుంచి మాట రావడమే కష్టమైంది.\nసరేనని ఖడ్గసేనుడు వుదయమే కాల యక్షుడివద్దకు వెళ్ళి ఈజవాబు చెప్పాడు.\nజవాబు వింటూనే కాలయక్షుడు ఆశ్చర్య పడి, ఖడ్గసేనుని తెలివితేటలను మెచ్చు కుని, అతణ్ణి వదిలేశాడు.\nబ్రతుకుజీవుడా అనుకుంటూ ఖడ్గ సేనుడు తిరుగా ఆ వికృతరూపి అయిన వృద్ధస్త్రీ దగ్గరకు వచ్చి, 'నీకు ఏమికావాలి కోరుకో ! ' అన్నాడు.\nవృద్ధస్త్రీ నవ్వింది. తనకు కావల సిందేమిటో ఇప్పటికీ ఖడ్గసేనుడు గ్రహించ లేకపోయినందుకు ఆమె ఎంతో ఆశ్చర్య పడింది.\n\"మహారాజా ! నాకు మాటయిచ్చారు. ఇదుగో నాకు కావలసిందేమి టో చెపు తున్నాను. అరవై ఏళ్లనుంచి నన్ను వివాహం ఆడేవానికోసం ఎదురు చూస్తున్నా ను. నేటికి మీరు కనిపించారు. నాపైన కరుణిం చారు. మీ ఆస్థానంలో ఏవీరుడినైనా చూచి నాకు పెళ్ళిచేసి చిరకాలంనుంచి ఉండి వున్న నాకోర్కె నెరవేర్చండి” అన్నది.\nఖడ్గసేనుడి నెత్తిన పిడుగుపడ్డట్టయింది. చూస్తూ చూస్తూ ఈ వృద్ధ కురూపిని తన ఆస్థానంలో ఏ యువకవీరుడు మాత్రం చేసుకోవటానికి యిష్టపడతాడు? ఐనా, వాగ్దానం చెల్లించాలికదా !\nఆమెను వెంటబెట్టుకుని తిరిగి కౌటిల్య నగరానికి వచ్చాడు. చాలా కాలానికి మళ్ళీ -తిరిగివచ్చిన మహారాజుకు రాజ్యంలో గొప్ప సన్మానం జరిగింది. కాని ఖడ్గసేనుడికి మట్టుకి దిగులుపట్టుకుంది.\nఅతడు అన్నాహారాలు మాని రోజు రోజుకూ కృశింపసాగాడు. ఎవరెన్ని విధాల అడిగినా అసలు కారణం బయటపెట్టలేదు.\nచివరకు ఒకనాడు తన మేనల్లుడైన రూప ధరుడికి వెల్లడించాడు.\nమామగారి బాధకు కారణం గ్రహించ గానే, రూపధరుడు ఆ కురూపి అయిన వృద్ధ స్త్రీని తనే వివాహమాడతానని సిద్ధపడ్డాడు.\nరూపధరుడికి ఆ వృద్ధస్త్రీకీ వివాహం జరిగిపోయింది. అందరూ లోలోపల ఏమను కున్నా, రాజకుటుంబానికి సంబంధించిన విషయం గనుక ఆ కురూపిని గౌరవించక తప్పింది కాదు.\nచక్కగా అలంకరింపబడిన గదిలో పెండ్లికుమార్తె ఉన్నది. రూపధరుడు అక్ష డికి వెళ్ళాడు. ఆశ్చర్యం ! అక్కడ ఆతడి కంటికి కనబడిన స్త్రీ మూర్తి వృద్ధురాలు కాదు. ఒక చక్కని యువతి. ఆపరూప సౌందర్యవతి. రూపధరుడు నివ్వెరపడి—\n\" నువ్వెవరవు?\" అని ప్రశ్నించాడు.\n\" నేనా? రూపధరుని భార్యను. కొంత శాపం విముక్తి చెందిన ఆ వృద్ధస్త్రీని నేనే!” అని నిజం వెల్లడించింది,\nఇందుకు ఆతను మరీఆశ్చర్యపోయాడు.\n\" సుందరీ! నీకు కలిగిన శాపం ఏమిటి ? అది తొలగే మార్గమేమిటి?\" అని ఆత్రంతో అడిగేసరికి, ఆమె ఇలా బదులు చెప్పింది :\n\"రాజకుమారా ! కురూపినని ఎంత మాత్రమూ సంశయించక, మీమామ మాటను నిలబెట్టటంకోసమని నన్ను నీవు పెళ్ళాడటానికి అంగీకరించటంతో నాకు సగంశాపం పోయింది. ఇక తక్షిన సగమూ, అనగా పూర్తిశాపం పోవటానికి నిన్ను నేనొక ప్రశ్నవేస్తాను. నాకు శాపవిముక్తి కావటం నీవు చెప్పేజవాబుమీద ఆధారపడి వుంటుంది\" అన్నది.\nఆ ప్రశ్నయేమిటో చెప్పుమని రూప ధరుడు ఆమెను తొందర పెట్టాడు.\nఅప్పుడామె \"ఈసుందర రూపంలో నేను. రోజూ కొన్నిగంటలు మాత్రమే కనిపించ గలను. కనుక, ఆలోచించి చెప్పాలి — నేను ఏయేవేళల ఈ రూపం ధరించాలి?'' అని ఆడిగింది.\nతడుముకోకుండా రూపధరుడు 'నీఇష్టమే. నాయిష్టం' అన్నాడు.\nఈజవాబు వినగానే ఆయువతిరూపంలో వున్న వృద్ధస్త్రికి పట్టలేనంత సంతోషం కలి గింది. వెంటనే రూపధరుని సమీపిస్తూ —\n\" నాకు మీరు ఏ అడ్డంకి చెప్పకుండా, సమస్యను నా ఇష్టానికే వదిలేశారు కనక ఇప్పటికి నాశాపం పూర్తిగా నివృత్తి అయింది. నేనిక అన్నివేళలా ఈస్వరూపంలోనే వుండి పోగలను\" అని చెప్పింది.",
            "book_page_end": 38
        },
        {
            "title": "ఒకరినిమించి ఒకరు",
            "book_page_start": 39,
            "pdf_page_start": 37,
            "pdf_page_end": 40,
            "author": "సి. జయలక్ష్మి",
            "genre": "కళాకారుల కథ",
            "moral": "గొప్ప ప్రతిభను చూసినప్పుడు, దాన్ని నాశనం చేయకుండా ప్రోత్సహించాలి. అభద్రతా భావం మరియు స్వార్థం కారణంగా ఒకరిని మించి మరొకరు అమానుషంగా ప్రవర్తించారు.",
            "keywords": [
                "శిల్పి",
                "కర్కల్ రాజు",
                "వేనూరు రాజు",
                "ప్రతిభ",
                "పగ"
            ],
            "characters": [
                "శిల్పి",
                "కర్కల్ రాజు",
                "వేనూరు రాజు",
                "శ్రవణబెల్లోల రాజు",
                "శిష్యులు"
            ],
            "locations": [
                "కర్కల్ ప్రాంతం",
                "వేనూరు",
                "మైసూరు",
                "శ్రవణబెల్లోల"
            ],
            "content": "పూర్వం మన దేశంలో ఒక గొప్ప శిల్పి ఉండేవాడు. ఆ కాలంలో కర్కల్ అనే ప్రాంతాన్ని పరిపాలిస్తూన్న రాజుకి విగ్రహాలు చెక్కించటం అంటే అభిలాష. ఆయన ఆ శిల్పిని రప్పించి, ఇరవైయైదు అడుగుల ఎత్తుగల పరమేశ్వరుని విగ్రహం తయారు చేయమన్నాడు.\nఅందుకు ఆ శిల్పి, \"ఓ, అదెంత పని ? చెక్కి యిస్తాను' అనిచెప్పి, మూడు మాసా లయేసరికి రాజు కోరిన గొప్ప విగ్రహం తయారుచేసి ఇచ్చాడు. విగ్రహాన్ని చూసి రాజు మురిసిపోయాడు. అంత ఎత్తైన విగ్రహం మన దేశంలో అంతవరకు లేనే లేదు. దేశదేశాలనుంచి వచ్చినవాళ్లంతా ఆ విగ్రహాన్ని చూసి మెచ్చుకోవడంవల్ల ఆ రాజు ఖ్యాతి దశదిశలా ఇట్టే వ్యాపించింది.\nశిల్పికి గొప్ప గొప్ప బహుమతు లిచ్చి పంపేడు రాజు. శిల్పి బహుమానా లందు కుని తన వూరు పోతూంటే రాజుకు ఒక భయంవేసింది.\nఈ శిల్పినే మరొక మహారాజు ఎవడైనా పిలిపించి, ఇంతకన్నా ఎక్కువ బహు మానం ఇచ్చి, ఇంతకన్నా గొప్ప విగ్రహాన్ని తయారుచేయించుకుంటాడేమో ! అప్పు డా విగ్రహంముందు తన బొమ్మ తక్కువయి పోయి, తన కీర్తి తరిగిపోతుందేమో ! అని. ఇంక బొమ్మలుచెక్కడం సాధ్యం కాకుండా వాని కుడిచెయ్యి నరికించి వదిలాడు.\nశిల్పి స్వగ్రామం చేరుకుని తనకు రాజు చేసిన ద్రోహాన్ని తలుచుకొని దుఃఖిస్తూ, ఆ రాజు పైన ఎలా కసి తీర్చుకోవటమా అని ఆలోచించాడు.\nఈ రాజుకి బద్ధశత్భువైన వేనూరిరాజు వద్దకు వెళ్లి తన గోడు చెప్పుకొన్నాడు.\n'ప్రభూ, ఒక్క చెయ్యి పోయినంత మాత్రాన నా నేర్పు నశిస్తుందనుకోవడ మేమిటి ఆ రాజు?' అని ఆ శిల్పి తన ఎడం చేతితో మీసం మెలిపెట్టేడు.\nఇందుకు వేనూరురాజు ఆశ్చర్యపోయి, ' అటైతే, నీ కుడిచెయ్యి పోయినా నేర్పు నశించలేదన్నమాట!' అన్నాడు.\n'ఎడంచెయ్యి ఉందిగా ప్రభూ? సవ్య సాచి రెండుచేతులా బాణాలు వేసినట్టు నేను రెండుచేతులతోనూ విగ్రహాలు చెక్క గలను!' అన్నాడు.\n'అటైతే నాకొక విగ్రహం తయారు చెయ్యి కర్కల్ విగ్రహంకన్న చాలా ఎత్తైన విగ్రహం తయారుచెయ్యాలి సుమా' అని ప్రోత్సహించాడు రాజు.\n'తప్పకుండా అలాగే చేస్తాను. ముప్ఫై ఆరు అడుగుల ఎత్తున విగ్రహం తయారు చేసియిస్తాను!' అన్నాడు శిల్పి.\nశిల్పి కర్కలురాజు పైన పూనిన పగ కొద్దీ రాత్రింబగళ్ళు పనిచేసి అనుకున్న దానికంటె త్వరలోనే ఆ ముప్ఫైఆరడుగుల విగ్రహాన్ని తయారుచేసి ఇచ్చాడు. వేనూరు రాజు బ్రహ్మానందభరితుడయాడు.\nకాని, అంతకుముందు కర్కలురాజుకి పట్టుకున్న భయమే ఇప్పుడు ఈ రాజుకీ పట్టుకుంది. శిల్పిని వదిలిపెడితే అంత కన్నా గొప్ప విగ్రహం తయారుచెయ్య వచ్చు. అప్పుడు తన విగ్రహం గొప్ప యేముంటుం దింక ?\nకర్కలురాజుకి తోచిన ఉపాయమే వేనూరు రాజుకీ తోచింది. ఆ శిల్పి తన ఎడఁ చెయ్యి సహాయంవల్లకద ప్రజ్ఞచూపిం చగలిగాడు? అనితలిచి అతని ఎడంచెయ్యి కాస్తా నరికించివేశాడు.\n'ఐతేయేమి, చింత చచ్చినా పులుపు చావలేద'న్నట్లు రెండు చేతులూ పోగొట్టు కున్నా, శిల్పికి పగ పోలేదు.\nఅతడు తక్షణమే మైసూరుకు పారి పోయి, శ్రవణబెల్లోలా రాజుతో 'ప్రభూ, చిత్తగించారా నాపట్ల ఆ రాజులిద్దరూ చూపిన కృతఘ్నత?' అని చెప్పుకొన్నాడు.\nఅలా చెప్పుకోవటంతో • అతనికి ఆవేశం ఆగలేదు. ఉగ్రుడయ్యాడు శిల్పి. నిప్పులు చెరిగేస్తూ ఇలా అన్నాడు :\n'ప్రభూ, ఇద్దరూ నా చేతులు నరికిం చారుగాని నా బుద్ధిని హరించటం వాళ్ల తరమవుతుందా, వాళ్ళను పుట్టించిన బ్రహ తరమవుతుందా?' అన్నాడు.\n'అటైతే నువ్వు చేతులు లేకుండానే విగ్రహాలు తయారుచేయగలవా?' అని అత్యంత ఆశ్చర్యంతో అడిగాడు రాజు.\n' తప్పకుండా చెయ్యగలను. నాబుద్ధిని వినియోగించి నా శిష్యలచేత తమకొక అపూర్వమైన విగ్రహాన్ని తయారుచేయి స్తాను!' అని చెప్పాడు శిల్పి.\n'చేయించు' మన్నాడు రాజు.\nశిల్పి ఒక ఆసనం అధిష్ఠించి కూర్చు న్నాడు. శిష్యులకు ఆజ్ఞలిస్తూ, ఏభైయేడు అడుగుల ఎత్తుగల గోమతేశ్వరుని విగ్ర హాన్ని తయారుచేయించాడు. ఆ శిల్పి యాజమాన్యంక్రింద చెక్కబడ్డ బ్రహ్మాండ మైన విగ్రహం అదే. అతను తయారుచేసిన ఆఖరి విగ్రహమూ అదే!\nఏమంటే కర్కలురాజుకీ, వేనూరు రాజుకీ పుట్టిన దుర్బుద్ధే ఈ శ్రవణబెల్లోలా రాజుకి పుట్టింది. 'అతనికంటే, ఘనుడు ఆచంట మల్లన్న' అన్నట్లు, ఆతని ప్రతిభ మరి ఏ ప్రభువుకూ వినియోగించటానికి వీలుకాకుండా ఈ రాజు శిల్పియొక్క శిరస్సునే నరికించివేశాడు !\nశిల్పిని చంపించిన రాజులు ముగ్గురూ చచ్చి చాలా కాలమైంది. కాని ఆ మహా శిల్పి కీర్తిని చాటే విగ్రహాలుమట్టుకి నేటికీ శాశ్వతంగా నిలిచి ఉన్నాయి.\nఈవిధంగా, ఆశిల్పికి అనేకమైన ప్రజ్ఞలు ఉన్నప్పటికీ, అతనికి జీవితంలో తోడ్పడ లేదు సరికదా, చివరకు అతని ప్రాణాలనే బలిగొన్నాయి.",
            "book_page_end": 42
        },
        {
            "title": "దేవదారువు",
            "book_page_start": 42,
            "pdf_page_start": 40,
            "pdf_page_end": 41,
            "author": "ఆర్. వీరభద్రం",
            "genre": "పౌరాణికం",
            "moral": "విధేయత, పట్టుదల, నిస్వార్థ సేవకు దైవం నుండి గొప్ప గౌరవం, వరం లభిస్తాయి.",
            "keywords": [
                "శ్రీమహావిష్ణువు",
                "సృష్టి",
                "దేవదారువు",
                "చెట్లు",
                "వరం"
            ],
            "characters": [
                "శ్రీమహావిష్ణువు",
                "దేవదారువు",
                "ఇతర చెట్లు"
            ],
            "locations": [
                "కొండ శిఖరాలు",
                "మైదానాలు",
                "లోయలు"
            ],
            "content": "మహాప్రళయానికి తరువాత శ్రీ మహా విష్ణువు తిరిగి సృష్టికి పూనుకొన్నాడు.\nకొంతవరకు సృష్టి సాగినతరువాత శ్రీ మహావిష్ణువుకు బడలికకలిగింది.కొద్ది కాలం విశ్రమించి నిద్రపోదామనుకున్నాడు. కాని తాను తిరిగి మేలుకొనేదాకా ఈ సృష్టిని ఎవరు కాపాడేటట్టు? జంతువులూ మాన వులూ యింకా సృష్టి కానేలేదే ?\nఅందుచేత శ్రీ మహావిష్ణువు తాను సృష్టించిన చెట్లనన్నిటినీ పిలిచి, \" నేను విశ్రమించి లేచేవరకూ ఈసృష్టిని భద్రంగా చూసే భారం మీది” అని చెప్పి చెట్లన్నిటినీ వేరువేరుగా కొండలమీదికి, లోయలలోకీ, మైదానాలమీదికి పంపేసి, తాను పడుకుని నిద్రపోయినాడు.\nవేపచెట్టూ, బాదంచెట్టూ, తుమ్మచెట్టూ,. జువ్విచెట్టూ, మర్రిచెట్టూ మొదలైన అనేక చెట్లు మైదానాలమీదికి వెళ్ళాయి. టేకు చెట్టూ, వెదురుచెట్టూ మొదలైనవి లోయల లోకి వెళ్లాయి. దేవదారువు ఎత్తయిన పర్వత శిఖరాలమీదికి పోయింది. అన్ని చెట్లూ శ్రీ మహావిష్ణువు ఆదేశానుసారం తమతమ స్థలాలలో నిటారుగా నిలబడి సృష్టికి కాపలా కాయసాగినై. కొంతకాలం గడిచేసరికి చెట్లలో కొన్నిటికి బడలిక వచ్చే సింది. అవి కొమ్మలువాల్చి కునకసాగాయి.\nమరికొంత కాలం గడిచింది. నిద్రముం చుక రావటంవల్ల మరికొన్ని చెట్లు జోగ సాగాయి.\nఇంకా కొంత కాలం గడిచింది. మిగిలిన చెట్లకుకూడా నీరసం వచ్చేసింది. అవికూడా నిద్రపోయాయి.\nకాలక్రమాన శ్రీమహావిష్ణువు నిద్రనుండి లేచాడు. చెట్లుఅన్నీ గాఢనిద్రలో ఉన్నాయి. ఆయనకు కోపంవచ్చింది. \"ఏమిటీ, ఈ చెట్ల పొగరు? నాఆజ్ఞను ఉల్లంఘించి, నాతోపాటే నిద్రపోతాయా?” అన్నాడు. \"స్వామీ!”\nశ్రీమహావిష్ణువు ఆశ్చర్యపడి తలయెత్తి చూశాడు. కొండ శిఖరంమీద నిలబడివున్న దేవదారువు పలికింది :\n\"స్వామీ, నేను నిద్రపోలేదు. మీసృష్టిని వెయ్యికళ్లతో కనిపెడుతున్నాను.”\nదారువును చూసి శ్రీమహావిష్ణువు చాలా ప్రీతిచెంది, దానికి 'దేవదారువు' అన్నపేరు ఇచ్చాడు. అన్ని ఋతువులలోనూ అది పచ్చ పచ్చగా వుండేటట్టూకూడా దానికి వరం అనుగ్రహించాడు.",
            "book_page_end": 43
        },
        {
            "title": "ఇది చేయగలవా?",
            "book_page_start": 44,
            "pdf_page_start": 42,
            "pdf_page_end": 42,
            "author": "చందమామ బృందం",
            "genre": "వినోదం / ప్రయోగం",
            "moral": "N/A",
            "keywords": [
                "ప్రయోగం",
                "నీరు",
                "నాణెం",
                "దృశ్య భ్రమ",
                "సైఫన్"
            ],
            "characters": [],
            "locations": [
                "మేజా"
            ],
            "content": "రెండు గాజుగళాసులు, కొంచెం నీళు, ఒక\nసన్నటి రబ్బరుగొట్టమూ తీసుకురా. మేజా పైన\nకొన్ని పుస్తకాలు ఎత్తుగా పేర్చి, వాటిమీద ఒక\nగళాసులో నీళ్ళు ఉంచు. ఖాళీగళాసు ఆ దగ్గర\nలోనే కిందని పెట్టు.\nరబ్బరుగొట్టం తీసుకొని, దాని ఒక కొసను\nఎత్తున ఉండే గళాసులో, నీళ్లలో బాగా మునిగి\nవుండేట్టు పడవెయ్యి. రెండవ కొస నీ నోటిలో\nపెట్టుకొని, నీళ్ళు వచ్చేదాకా లోపలికి పీల్చు.\nగొట్టంనిండా నీళ్ళురాగానే, నీ నోటిలోవుండే కొసను వేళ్ళతో గట్టిగా అదిమి\nపట్టి, రెండవకొనని జాగ్రత్తగా దిగువనుండే ఖాళీగళాసులోకి వదిలిపెట్టు.\nపైన గళాసునీళ్ళలో వున్న కొసనిమట్టుకు ఏమీ కదపకు. మరొక విశేషం\nఏమిటంటే; రబ్బరుగొట్టం కొన పైగళాసులో పెద్దదిగా ఉండాలి.\nఇప్పుడు నీవు అదిమిపట్టిన గొట్టపు రెండవకొసను మెల్లగా వదిలెయ్యి.\nచూస్తే— నీవు పీల్చక్కరలేకుండానే పైగళాసులో ఉండే నీళ్ళు అన్నీ పూర్తిగా,\nరబ్బరు గొట్టంద్వారా కిందనున్న ఖాళీ గళాసులోకి వాటంతటవే వచ్చేస్తాయి.\nమేజామీద ఒక చిన్న పళ్ళెం ఉంచు. పళ్ళెంమధ్యని ఒక నాణెం పెట్టు.\n(2-వ బొముచూడు) కాని చూసేవాళ్లకు నాణెం\nకనిపించదు. (3–వ బొమ్మలో ఉన్నట్టు).\nఇప్పుడు నీ స్నేహితుణ్ణి పిలిచి, కొంచెం కిందికి-\nఅనగా నాణెం కనిపించకుండా ఉండేటట్టుగా-\nకూర్చోమను (4.వ బొమ్మలో మోస్తరు అతను\nఅలానే కూర్చునివుంటే పళ్ళెంలో నిదానంగా\nనీళ్లుపోయటానికి ప్రారంభించు, పళ్ళెంమీద\nనున్న నాణెం పైకి లేచినట్టుగా అతనికి కనిపి\nస్తుంది. నిజానికి, నాణెం ఎక్కడపెట్టింది అక్కడనే వుందికాని కదలనేలేదు.\nకాని, అతనికంటికి అలా కనిపిస్తుంది.",
            "book_page_end": 44
        },
        {
            "title": "ధర్మయుద్ధం",
            "book_page_start": 45,
            "pdf_page_start": 43,
            "pdf_page_end": 46,
            "author": "పి. యమునాబాయి",
            "genre": "వీర కథ",
            "moral": "ధైర్యం, మాట నిలుపుకోవడం, ధర్మబుద్ధి అనే లక్షణాలు మనిషిని గొప్పవిగా చేస్తాయి.",
            "keywords": [
                "కంఠీరవుడు",
                "యోధుడు",
                "ధర్మం",
                "మాట నిలుపుకోవడం",
                "రాజకుమార్తె"
            ],
            "characters": [
                "విక్రమదేవుడు",
                "కంఠీరవుడు",
                "యోధుడు (గిరిదుర్గ మహారాజు)",
                "రాజపుత్రిక"
            ],
            "locations": [
                "అలకాపురి రాజ్యం",
                "గిరిదుర్గం",
                "అరణ్యం"
            ],
            "content": "విక్రమదేవుడు అలకాపురి రాజ్యానికి ప్రభువు. ఆయన సేనానాయకులలో కంఠీరవుడు ఘనుడు. ఒక విజయదశమి నాడు రాజూ, సేనానాయకులూ, పరివారమూ అంతా వెన్నెట్లో కూర్చుని వుబుసులాడు కొంటున్నారు.\nఅప్పుడు ఒక విచిత్రమైన వ్యక్తి గుర్రం మీద వచ్చి దిగాడు. అతనిని చూస్తూనే పరివారంలో ఒకడు \" ఎవరు నీవు ? మిత్రు డివా, శత్రువువా ?\" అని అడిగాడు.\nఆ వ్యక్తి ' శత్రువునూ కాదు, మిత్రుణ్ణి కామా. నేనొక యోధుణ్ని' అన్నాడు.\n\" ఐతే, నీకేం కావాలి ?” అని కోపంగా చూశాడు, విక్రమదేవుడు.\n\" యోధుడికి కావాలిసిందేమిటి, బలా బలాలు చూచుకోవటమేగా?” అని ఎదురు ప్రశ్న వేశాడు ఆ వ్యక్తి, నవ్వుతూ. ఈమాటకు అందరూ అతనికేసి చూశారు. అతను ఆజానుబాహువు. నల్లటి గెడ్డం. చేతిలో తళ తళ మెరిసే గండ్రగొడ్డలి ! — ఈ వేషం చూచి అందరకూ భయం కలిగింది.\n\"సరి, నీతో యుద్ధంచేయటానికి మా సేనాని కంఠీరవుడు...” అని రాజు అనేసరి కల్లా, కంఠీరవుడు లేచి నిలబడ్డాడు.\nఅప్పుడు యోధుడు నవ్వుతూ \"నేను యుద్ధంకోసమని రాలేదు. ఇదుగో— ఈ గండ్రగొడ్డలి చూశారుకద! మీలో ఎవరైనా సరే, దీనితో నా కంఠం మీద ఒక్క దెబ్బ వేయండి. ఒక్కటే దెబ్బ! ఈ దెబ్బకు గాను నన్ను కొట్టిన యోధుడు, వచ్చేయేడు మళ్ళీ ఇదే పండగరోజున, నావద్దకు వచ్చి ఇదే గండ్రగొడ్డలితో మెడమీద ఒక్క దెబ్బ తినాలి ” అన్నాడు.\nచిత్రమైన ఈకోరిక వినగానే అందరూ పకపక నవ్వారు. పదునైన ఆ గండ్రగొడ్డ లితో కంఠంమీద దెబ్బతిని, ఇంకా బతికి వుండడమా? ఈ దెబ్బకు మళ్ళీ సంవత్సరం గడిచాక బదులు దెబ్బ తీయడమా !\nఅందరూ విస్తుపోయి చూస్తూవున్నారు.\nయోధుడు తయారుగావున్నాడు. కంఠీరవుడు యోధుని చేతిలోని గండ్రగొడ్డలి తీసుకొని, రెండుచేతులతో బలంగా కంఠంమీద ఒక్క వేటు వేశాడు.\nఆశ్చర్యం !— గండ్రగొడ్డలి కంఠం లో సగంవరకు డిగింది. కాని ఒక్క నెత్తురు బొట్టు అయినా కింద రాలలేదు. యోధుడు నిలబడేవున్నాడు !!\nగొడ్డలి లాగేసి, మెడ తడుముకున్నాడు. అంతే, అతనికి ఏమీజరగనట్టే అనిపించింది.\nఎప్పటిలాగా అతను నవ్వుతూ, కంఠీ రవుడికేసి చూచి, \" ఓయీ !— మాటతప్పక నీవు, సరిగా మళ్ళీ ఈరోజునాటికి, నేనుండే ఫలానా గిరిదుర్గానికి వచ్చెయ్యి” అంటూ, గుర్రం ఎక్కి వెళ్ళిపోయాడు. అందరూ నిర్ఘాంతపోయారు.\nయేడాది ఇట్టె గడిచిపోయింది. చూస్తూ వుండగానే విజయదశమి దగ్గరపడింది. ఆ యోధుని మహిమనుగురించి రాజుగాని, మంత్రిగాని ఏమీ నిర్ధారణ చేయలేక పోయారు. ఏమైనా కానీ మాట నిలుపుకోవా లంటే కంఠీరవుడు గిరిదుర్గం వెళ్ళితీరవలి సిందే. ఆ యోధుడు దెబ్బతీసుకోటానికి అవకాశం ఈయవలిసిందే. మాటనిలుపుకో కుంటే రాజుకీ రాజ్యానికికూడా కళంకం.\nకనుక బాగా ఆలోచించి, విక్రమదేవుడూ, పరివారమూ కంఠీరవుణ్ణి సాగనంపారు.\nసాగనంపారేకాని, తమ సేనాని మళ్ళీ తిరిగివస్తాడనే నమ్మకం ఎవళ్ళకూ లేదు. అటువంటి ఘనుడు తమకు లేకుండా పోతున్నాడే అని వారెంతో విచారించారు.\nకంఠీరవుడు సంతోషంతో బయలుదేరి, రాత్రింబగళ్లు అరణ్యాలలో ప్రయాణం చేస్తూ పోయాడు. అలసిపోవటంచేత, గుర్రందిగి, బడలిక తీర్చుకొందామని ఒక చెట్టుకింద కూర్చున్నాడు.\nఅంతలోనే, ఒక ఆర్తనాదం అతనికి విని పించింది. గప్పున లేచి, ఏమిటా అని పోయి చూడగా—దొంగలబారిని పడిన ఒక రాజ పుత్రిక ఆమె, కంఠీరవుడు ఖడ్గం దూసేసరికి దొంగలగుంపు చెల్లాచెదురైపోయింది.\nరాజపుత్రికి కట్టివున్న కట్లు అన్నీ విప్పి కుశలప్రశ్నలు వేసి, ఆమె సమాచారాలన్ని తెలుసుకొన్నాడు. కంఠీరవుడు. ఇటువంటి ఆపదనుండి తనను రక్షించినందుకుగాను ఆ రాజపుత్రి ఒక మహిమగల ఉంగరం అతనికి బహుమతి యిస్తూ \" ఈ వుంగరం ధరించండి. ఇది దగ్గరఉంటే ఎటువంటి శక్తివంతమైన ఆయుధాలైనా మీకు హాని చేయలేవు” అని చెప్పింది.\nకంఠీరవుడు వుంగరాన్ని తీసుకోలేదు.\n\" ఆనాడు నేను యోధుణ్ని పదునైన గండ్ర గొడ్డలితో కంఠంమీద దెబ్బకొట్టాను. అదే విధంగా నేను అతనివల్ల మళ్ళా బదులు దెబ్బతినటమే ధర్మం. మహిమగల వుంగ రాన్ని మాటుపెట్టుకుని నేను వెళ్లటం కేవలం అధర్మం. వీరుడనైన నేను అటు వంటి పనికి అంగీకరించలేను,\" అని సమాధానం చెప్పి, మళ్లీ చెట్టుకిందకు చేరుకొన్నాడు.\nమరికొంతసేపైన తరువాత దగ్గరవున్న నదికి స్నానానికని వెళ్ళాడు కంఠీరవుడు. అతడు వెళ్ళగా చూచి రాజకుమార్తెకూడా ఆ చెట్టుకిందకు వెళ్లింది. అతడు తిరుగా వచ్చేసరికి ఆమె ఆదృశ్యమైంది.\nకంఠీరవుడు గిరిదుర్గం చేరుకొనేటప్పటికి యోధుడు గండ్రగొడ్డలితో సిద్ధంగావున్నాడు.\n\"మాట తప్పని నిన్ను చూస్తే నాకు చాలా సంతోషంగా వుంది” అని కంఠీరవుణ్ణి ఎంతగానో మెచ్చుకొన్నాడు.\nకంఠీరవుడు తయారుగా నిలబడి, \"మిత్రమా ! బదులుదెబ్బ తీసుకో” అన్నాడు. సంతోషంతోనూ, ధైర్యంతోనూ. \"ఒక్క దెబ్పమాత్రమే సుమా!\" అని హెచ్చరికకూడా చేశాడు.\nఈ హెచ్చరిక విని యోధుడు పకపక నవ్వాడు. \" ఒక్క దెబ్బ !— ఈ దెబ్బకు తట్టుకొని బయటపడగలననుకొంటున్నాడు కాబోలు, అమాయకుడు !!\" అనుకొన్నాడు తనలో. తళతళ మెరిసే తన గండ్రగొడ్డ లితో బలంకొద్దీ ఒక్క వేటువేశాడు, కంఠీ రవుని కంఠంమీద.\nఆశ్చర్యం ! — గండ్రగొడ్డలి కంఠంలో సగంవరకు దిగింది. కాని, ఒక్క నెత్తురు బొట్టయినా కింద రాలలేదు. కంఠీరవుడు తొణకకుండా అలా నిలబడే వున్నాడు!!\nయోధునితోపాటు కంఠీరవునికీ అపరిమిత మైన ఆశ్చర్యం కలిగింది. కంఠీరవుడు ఆ గొడ్డలిని ఇవతలకు లాగేసి, ఒక్కసారి మెడ తడివిచూచుకొంటే, అతనికి ఏమీ జరగనట్టే అనిపించింది.\nయోధుడు నిర్ఘాంతపోయాడు! కోపం పట్టలేక, \"మోసం! మోసం!!” అంటూ మళ్ళీ గొడ్డలిని ఎత్తబోయాడు. కంఠీరవుడు ఉగ్రుడై ఖడ్గం దూశాడు.\nఅంతలో గిరిదుర్గ మహారాజూ, రాజ పుత్రికా అక్కడికి వచ్చి, వారిని ఆపు చేశారు. తనకు ఉపకారంచేసిన కంఠీర వునికి తెలియకుండానే, అతని కవచంలో మహిమగల తన ఉంగరం దాచిన సంగతి రాజపుత్రి తండ్రికి తెలియజెప్పింది.\nనిజం తెలియగానే, ఎవరి ధర్మం వారు నెరవేర్చుకొన్నందుకు కంఠీరవునీ, రాజ పుత్రినీ మెచ్చుకున్నాడు, యోధుడు. తరు వాత — కంఠీరవుని ధర్మబుద్ధికి ధైర్యానికీ సంతోషించి, రాజు అతనికి తన కూతురు నిచ్చి వైభవంగా వివాహంచేశాడు. ఇందుకు యోధుడుకూడా దంపతులను దీవించాడు.",
            "book_page_end": 48
        },
        {
            "title": "అసహాయశూరుడు",
            "book_page_start": 50,
            "pdf_page_start": 48,
            "pdf_page_end": 52,
            "author": "ఎస్. వేణుగోపాల్",
            "genre": "చారిత్రక కథ",
            "moral": "ధైర్యం, రాజపుత్ర పౌరుషం (క్షత్రియ ధర్మం) మరియు మాట నిలబెట్టుకోవడంలో ప్రాణత్యాగానికి సిద్ధపడటం.",
            "keywords": [
                "అమరసింగు",
                "షాజహాన్",
                "సలబతాఖాన్",
                "హరిరాణి",
                "సహగమనం"
            ],
            "characters": [
                "రాజాగజసింగు",
                "అమరసింగు",
                "షాజహాన్ (ఫాదుషా)",
                "సలబతాఖాన్",
                "అర్జునగౌడ్",
                "హరిరాణి",
                "భల్లూసింగు",
                "రామ్సంగు"
            ],
            "locations": [
                "మార్వార్ రాజ్యం",
                "ఢిల్లీ",
                "ఆగ్రా",
                "ఎర్రకోట"
            ],
            "content": "పూర్వకాలమందు మార్వార్ రాజ్యాన్ని రాజాగజసింగు పాలించుతూ ఉండేవాడు. ఆయన పెద్దకొడుకు అమరసింగు. తండ్రికీ కొడుక్కీ పడకపోవటంచేత, అమరసింగు గద్దెయెక్కకుండా తండ్రి తరిమివేశాడు.\nఅమరసింగును వెళ్లిపొమన్న ఆ రోజున రాజ్యంలో అంతా దుఃఖించారు. ఇంత వరకు అమరసింగుకు ఆసరాగా ఉంటూ వచ్చిన సైనికులు ఈ సమయంలోకూడా అతనిని విడనాడక, వెంటవెళ్ళారు.\nఅమరసింగు సరాసరి పోయి, షాజహాను దర్శనంచేశాడు. మొగలాఫాదుషా షాజ హాను, అమరసింగును చూస్తూనే, అతని సాహస పరాక్రమాలను గ్రహించాడు. మెచ్చుకుని ఒక గొప్ప పదవి యిచ్చాడు.\nకొద్దిరోజులకే ఫాదుషా, తన ముఖ్యనగ రాన్ని ఢిల్లీనుండి ఆగ్రాకు మార్చాడు. ఈ సందర్భంలో అమరసింగుకూ బికనీర్ ప్రభువుకూ మధ్యని పేచీపడింది. ఇద్దరూ తనచేతికిందివారే కనుక, సులువుగా పేచీ విడగొట్టవచ్చునని ఫాదుషా తలచాడు.\nఐతే - అమరసింగుకు ప్రతికూలంగా కుట్రలు జరిగినై. పగవాళ్ళు ఎక్కువై నారు. ఫాదుషాకు స్వయానా బావమరిది ఐన సలబతాఖాన్ బద్ధశత్రువయ్యాడు. శత్రువులు ఎంతగా ఎక్కువైనా, ఎదటపడి అమరసింగును ఎదిరించటానికి ఒక్కళ్ళకూ ధైర్యం చాలిందికాదు. అందు చేత లోలోపలనే గోతులు తీస్తూ, అతన్ని ఎలా లొంగదీయడమా అని, సమయంకోసం కనిపెట్టుకునివున్నారు.\nఅమరసింగూ సలబఠ్ఖానూ రెండు పక్షాలుగా ఏర్పడ్డారు. ఐతే, సింగునుగురించి ముందుగానే ప్రతికక్షులు నూరిపోయటం చేత, ఫాదుషా తలకు విషం ఎక్కిపోయి వున్నది. కనుక, అమరసింగు ఏమి చెప్పు కొన్నా ఫాదుషా వినిపించుకోలేదు. అమర సింగును దోషిగా ఎంచి, జరిమానా విధిం చాడు. పైగా, ఆ అపరాధరుసుము వసూలు చేయటానికని తన బావమరిది ఐన సలబత్ ఖాన్నే నియమించాడు.\nసలబత్ఖాను అహంకారపూరితుడు. తన కోరిక ఫలించినందుకు పొంగిపోతూ, ఒకనాడు నిండుదర్బారులో 'ఏమి, రుసుము చెల్లిస్తావా, లేవా?' అని అమర సింగును నిలదీసి అడిగాడు.\nపౌరుషవంతుడైన సింగుకు ఈ మాట ఈ టెపోటయింది. 'ఉండు, ఇప్పుడే, ఇక్కడే చెల్లించివేస్తా'నంటూ, ఖడ్గందూసి సలబత్ను నిలువుగా తెగవేశాడు. దర్బా రంతా నిశ్శబ్దమైంది. ఫాదుషా అమర సింగును దూషించాడు. ఫాదుషాను లెక్క చేయక, మాటకు మాట బదులుతీర్చాడు. అమరసింగు.\nఅంతలోనే, విచ్చుకత్తులతో సిద్ధంగా వున్న అమరసింగు సైనికులు ఖాన్ బలగం పైన తలపడ్డారు. పోరు జరిగింది. కొద్ది సేపటిలోనే నెత్తురు కాలవలు ప్రవహించినై.\nఫాదుషా ఉగ్రుడై, ' సింగును పట్టండి, చంపండి !' అంటూ హెచ్చరికచేశాడు.\nఆ సమయంలో అమరసింగు కొదమ సింగంలాగా యుద్ధరంగంమీదికి ఉరికాడు. శత్రువులు అతనిని చుట్టుముట్టారు. అందరిమధ్యనీ అతని ఖడ్గం మెరపులాగా మెరిసింది. ఒక్కచేతితో వాళ్ళనందరినీ చెండాడి, నేలకూల్చాడు. అందరి తలలూ తెగిపడినై. ఫాదుషానుకూడా వేటువేయా లనుకున్నాడు. కాని, ఈ సంగతి తెలిసి, ఫాదుషా జనానాకు పారిపోయి తల దాచుకొన్నాడు.\nఆగ్రాలోని యెర్రకోట రక్తమయమై వుంది. కోటలో పరివారమంతా గజగజ వణికిపోతున్నారు. అమరసింగును కన్నెత్తి ఐనా చూడలేకపోయారు ఒక్కళ్ళూ. శత్రు వులందరనూ తునుమాడిన అమరసింగు ఆలోచిస్తూ, మెల్లగా అడుగులు వేసు కొంటూ నడుస్తున్నాడు.\nమరునాడు -— ఫాదుషా ఒక బంగారు పళ్ళెం దర్బారుమందిరంలో పెట్టించి, 'అమరసింగు తలకాయ ఎవరైతే కొట్టి తెస్తారో, వాళ్ళకి ఈ బహుమానం' అని ప్రకటించాడు. ప్రకటన విన్నారేకాని, ఎవ్వరూ సాహసించి ముందుకు రాలేదు.\nచివరకు, అమరసింగు బావమరిది, అర్జునగౌడ్ ముందుకు వచ్చాడు. ' తొందర పడవద్దుసుమా' అని ఫాదుషా హెచ్చరిం చాడు. 'తెలిసే వచ్చా'నన్నాడు అర్జునగౌడ్.\nఇంతవరకూ బావమరదు లిద్దరకూ మనస్పర్ధలుగా ఉంటూవుండె. ఐనా గౌడ్, తెచ్చిపెట్టుకున్న చిరునవ్వుతో అమరసింగు వద్దకు వెళ్ళి, ఫాదుషాతో రాజీ పడమని హితబోధ చేశాడు. ఈ మాటకు అమరసింగు తాచులాగా లేచాడు. ఎలాఐతేనేం, ఉభ యులూ ఫాదుషా దర్శనంచేసుకోవటానికి గౌడ్ అతనిచేత వప్పించాడు.\nఇద్దరూ ఒక చిన్న ద్వారంలోనుండి వెళ్ళటానికి ఏర్పాటు జరిగింది. తీ రా అక్కడికి వెళ్ళేసరికి, ఆ ద్వారం పొట్టిగా వుండి తలకు తగిలేటట్టు కనిపించింది.\nతల వంచడమంటే అమరసింగుకు మనస్థ రించలేదు. అప్పుడు గౌడు, ప్రక్కనే వున్న ఒక కిటికీ చూపించి, దానిలో కాళ్లు దూర్చి ముందుగా సింగును దిగమన్నాడు.\nఅమాయకుడైన అమరసింగు కొంచెమైనా ఆలోచించక, బావమరది చెప్పినట్టే చేశాడు.\nఅమరసింగు కాళ్ళను కంతలో దూర్చగానే, గౌడు అతని గుండెలో బాకు గుచ్చివేశాడు!\nఅమరసింగు నిస్సహాయుడైనాడు. ఐనా, అతి ప్రయత్నంమీద ఆ ద్రోహిని ముక్కు నరికివేసి, మరీ ప్రాణాలు విడిచాడు.\nతక్షణమే, అర్జునగౌడు తన బావమరది తలను తెగ వేసి, ఎంతో గర్వంతో ఫాదుషాకు బహుమతిగా తీసుకవెళ్ళాడు. ఐతే, ఫాదుషా అర్జునగౌడ్ చర్యలను వినగానే, అతను పరమద్రోహి అని తెలుసుకొని 'ముఖానికి మసిపూసి, గాడిదపైన కూర్చోబెట్టి ఊరే గించి, తల తీసివేయు'మని భటులకు ఆజ్ఞాపించాడు.\nతరువాత ——అమరసింగు మరణవార్త ఆతని భార్య హరిరాణి చెవినిపడింది. ఆమె పతితోపాటు సహగమనం చేయాలను కున్నది. ఐతే, పతి కళేబరం ఫాదుషా కోటలో చిక్కుకొన్నదాయె ! ఎలా ?\nఅప్పుడు పౌరుషశాలి ఐన భల్లూసింగు- అమరసింగు మేనల్లుడు- ఒక నూరుమంది సైనికులను వెంటబెట్టుకుని, ' మామయ్య శవం నేను తెస్తా' నన్నాడు, ధైర్యంగా.\nపాపం, పసివాడివల్ల నేమవుతుంది? అకార ణంగా పిన్నవాడు మొగలులకు బలి ఐపో తాడే! అని హరిరాణి దూరం యోచించింది.\nఅప్పుడు గత్యంతరం లేక, ఆమె తన మరది భల్లూసింగును బతిమలాడింది.\nభల్లూసింగుకీ ఆమె భర్తకీ యేనాటినించో మాటలులేవు. ఐనా, ఈ ఆపదసమయంలో ఆమెకు వేరే దారి తోచలేదు.\n\" నాయనా ! - నీ అన్న తురకల చేతు లలో ఘోరమరణం పొంది, నన్ను విడనాడి పోయారు. సహగమనంచేసి ఆయనతోపాటు స్వర్గం చేరటమే నాకు తరణోపాయం. ఐతే, ఆయన కళేబరం ఎర్రకోటలో చిక్కుకు పోయింది! మహావీరుడైనటువంటి నీ అన్న కళేబరం ఎలాఐనా తీసుకురా. దిక్కులేని నాకు గతులు కల్పించు. కుటుంబగౌరవం నిలుపు. రాజపుత్రపౌరుషం చూపవలసిన సమయం వచ్చింది. లే, వెళ్లు!” అని లేఖ ఫాదుషా కోటలోకి చొరుచుకుపోయి, అమర\nవ్రాసి పంపింది ఆమె, మరడికి.\nలేఖ చూడగానే భల్లూ మనసు ఊగిస లాడింది. ఊరుకుందామనిపించింది కాని, అతనివాలకం కనిపెట్టి అతని భార్య, \"మీరు ఇంట్లో వుండండి. నేను పోయి కళేబరం తీసుకువస్తా\"నన్నది. ఈమాట విన గానే భల్లూకు పౌరుషం పొంగింది. తక్షణమే పరివారాన్ని- వెంటబెట్టుకొని బయల్దేరాడు.\nభల్లూతో పసివాడు రామ్సంగుకూడా వెంట బడ్డాడు. భల్లూ తన పరివారంతో —\n\"మహావీరుడైన నా సోదరుని ఆత్మ మనవైపు చూస్తున్నది ! ఆతని వంశగౌరవం నిలపడమో మంట కలపటమో మన చేతు లలో వున్నది!!\" అని హెచ్చరించేసరికి, 'మేము విత్యాగాన్నయినా చేస్తా 'మని వీరు లందరూ ప్రమాణంచేశారు.\nసింగ్ కళేబరమున్న చోటికి చేరుకున్నారు.\nకళేబరం చూచి భల్లూసింగు జలజల కన్నీరు విడిచాడు. తక్షణమే దానిని భుజాల పైన వేసికొని, దౌడుతీశాడు !!\nఅంతలోనే మొగలులు మేలుకొన్నారు.\nసంజ్ఞలుచేశారు. రాజపుత్రవీరులను చుట్టు ముట్టారు. కాని రాజపుత్ర సైనికులు పోరాడి, శతృవులు భల్లూసింగు వెంటపడకుండా నిలిపివేశారు. అప్పటికే, భల్లూనింగు కోట దాటి ఎంతోదూరం వెళ్ళి పోయాడు.\nమొగలులు వూరుకోలేదు. శత్రువులను తరుముకొనిపోయి, హరీరాణి సహగమనం చేసే తావుకు చేరుకున్నారు. కాని, వాళ్ళు చేరుకునేసరికే ఆమె సహగమనం ఏఆటం కమూ లేకండా పూర్తిఐపోయింది.\nఅమరసింగు అద్భుతచరిత్రను ఉత్తర దేశంలో యీనాటికీ ఒక అమరగాధగా చెప్పుకొని, తన్మయులవుతారు.",
            "book_page_end": 54
        },
        {
            "title": "9 మహత్వం",
            "book_page_start": 55,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "గణిత వినోదం",
            "moral": "N/A",
            "keywords": [
                "గణితం",
                "తొమ్మిది",
                "గుణకారం",
                "శేషం",
                "అంకెలు"
            ],
            "characters": [],
            "locations": [],
            "content": "మా వరవడిని అందిపుచ్చు\nకుని, ఈ శీర్షికకింద మరి\nఅనేక చిత్రాలను పాఠకులు\nయేర్చి కూర్చి పంపినందుకు\nచాలా సంతోషిస్తున్నాము.\nపాఠకులు పంపిన తమాషా\nలలో కొన్ని ఇవి :—\n(1) 9 తొమ్మిది అంకెలతో ఒక\nవేడుక గుణకారం చెబుతా.\nఈ ప్రక్కని చూడండి :—\n1 2 3 4 5 679\n999999999\n111111111\n111111111\n111111111\n111111111\n111111111\n111111111\n111111111\n111111111\n12345678987654321\n— వడ్లమాని హనుమాయమ్మ అమలాపురం\n(2) 1 మొదలుకుని (8 అంకె తప్ప) 9 వరకు గల అంకెలను వరసగా వెయ్యి. ఈ\nసంఖ్యను 9 చేతగాని, తొమ్మిదిచే గుణింపబడే మరి ఏ యితర సంఖ్యచేతగాని గుణించు.\nఅలా గుణించగా వచ్చే జవాబులోని చిత్రం చూచుకో. మచ్చుకి : —\n12345679x 9 = 111,111,111\n12345679 x 18 = 222,222,222\n12345679 x 27 = 333,333,333\nఇదేమోస్తరుగా 36, 45, 54, 63, 72, 81 చేత గుణించిచూడు.\n— యం. వి. యస్. రామలింగేశ్వరరావు - 'భట్టిప్రోలు\n(3) ఏ అంకెనయినా 9 చేత భాగించగా వచ్చే శేషం కనుక్కోవటంలో గమ్మత్తు :\nఉదాహరణ : — 33785 అనే ఒకసంఖ్య తీసికో. ఈ అంకెలన్నిటినీ కలుపు. అనగా —\n3+3+7+8+ 5 = 26. 26 ను 9 చేత భాగిస్తే శేషం 2+6=8. ఈ విధంగా\n33785 ను 9 చేత భాగిస్తే వచ్చే శేషం 8 అని వెంటనే చెప్పేసుకోవచ్చు. ఇదేమోస్తరుగా\nఎంత పెద్ద సంఖ్యనైనా 9 చేత భాగించటంలో వచ్చే శేషం చెప్పగలం.\n— పి. సంధ్య - నెల్లూరు",
            "book_page_end": 55
        },
        {
            "title": "అట్ట చివరి బొమ్మ",
            "book_page_start": 56,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "పౌరాణికం",
            "moral": "ఇచ్చిన మాట నిలబెట్టుకోకపోవడం వలన శాపాలు వస్తాయి.",
            "keywords": [
                "రత్నమాల",
                "శాపం",
                "రక్కసి",
                "రాజకుమారుడు",
                "వాగ్దానం"
            ],
            "characters": [
                "రత్నమాల",
                "రక్కసి",
                "తల్లిదండ్రులు",
                "రాజకుమారుడు (కృపాసేన)"
            ],
            "locations": [
                "ఉద్యానవనాలు",
                "రక్కసి భవనం"
            ],
            "content": "ఎదట ప్రత్యక్షమైన ఆ అందాలచిన్నది తన శాపవృత్తాంతం ఇలా వినికిడి చేసింది : —\" రాజకుమారా, నా పేరు రత్నమాల. మా అమ్మకు ఉద్యాన వనాలలో విహరించడమంటే కుతూహలం. అందుచేత, ఎక్కడ ఉద్యానం కనిపిస్తే అక్కడికి వెళ్ళేది.\nఒకప్పుడు ఆమె ఒక సుందరమైన ఉద్యానంలో ప్రవేశించి అక్కడ చిత్రమైన పండ్లు కోసుకోబోయింది. అంతలో ఒక ముసలి రక్కసి వచ్చి, \"అమ్మాయీ! ఒక వాగ్దానంచేస్తే, కావలసిన పండ్లు ఆరగించవచ్చు\" అన్నది.\nఅందుకు నాతల్లి ' సరే నంది. అప్పుడు వృద్ధురాలు \"నీకు పుట్టిన తొలి బిడ్డను నాకివ్వాలి \" అని కోరగా, మాటయిచ్చి మా అమ్మ ఇష్టమొచ్చినన్ని పండ్లు తిన్నది. కొంతకాలానికి నేను పుట్టాను. కాని, నా తలిదండ్రులు నన్ను దాచివేసి, రహస్యంగా పెంచుతూవచ్చారు. ఐతే — ఈసంగతి ఎలాగో రక్కసి చెవులబడి. అది ఉగ్రురాలై ఒక భూతసర్పాన్ని రాజ్యంలోకి పంపించింది. ఆ సర్పం అందరినీ పొట్టను పెట్టుకోసాగింది. చివరకు నా తలిదండ్రులు నన్ను రక్కసికి వప్పగించినతరవాతగాని, భూతం రాజ్యంవదిలి పోలేదు.\nనేనూ, నా పరివారమూ ఆ రక్కసి భవనంలో ఉంటున్నాము. ఒకనాడు ఒక సుందరాకారుడైన రాజకుమారుడు నా కంటబడ్డాడు. అతనిని నా భర్తగా చేసికోవాలెననే ఉబలాటంతో పారిపోవటానికి యత్నించాను. అంతలో ముసిలిది ప్రత్యక్షమై, నన్నూ నా పరివారాన్నీ పిల్లులుగా మార్చివేసింది. మా ఉపచారా లకుగాను మహిమగల హస్తాలను ఏర్పాటుచేసింది.\nతరువాత నేను బతిమాలేసరికి, ఆ వృద్ధరక్కసి జాలిపడి \"అమ్మాయీ! ఏ రాజకుమారుణ్ణిణతే చూచి నీవు మక్కువపడ్డావో, ఆతనివల్లనే నీకు శాప విముక్తి కలుగుతుంది\" అని చెప్పింది. నీ చిత్రపటం తయారుచేసుకొని, గోడను అలంకరించుకుని, నాటినించి ఆరాధిస్తూవున్నాను. కృపాసేనా ! నాకు శాపం తొలగించి పుణ్యంకట్టుకొన్న ఆ రాజమారుడవు నీవే!” అని చెప్పి ముగించింది రత్నమాల.",
            "book_page_end": 56
        }
    ],
    "statistics": {
        "total_stories": 16,
        "author_counts": {
            "చక్రపాణి": 1,
            "చందమామ బృందం": 7,
            "హెచ్. ఆదినారాయణ": 1,
            "జి. వి. రమణ": 1,
            "సి. జయలక్ష్మి": 2,
            "వై. రమణమూర్తి": 1,
            "ఆర్. వీరభద్రం": 1,
            "పి. యమునాబాయి": 1,
            "ఎస్. వేణుగోపాల్": 1
        },
        "genre_counts": {
            "వ్యాసం": 1,
            "గేయకథ": 1,
            "పౌరాణికం": 3,
            "జాతక కథ": 1,
            "చారిత్రక కథ": 2,
            "సామాజిక కథ": 1,
            "వ్యాసం / ఆరోగ్యం": 1,
            "నీతి కథ": 1,
            "వీర కథ": 2,
            "కళాకారుల కథ": 1,
            "వినోదం / ప్రయోగం": 1,
            "గణిత వినోదం": 1
        }
    }
}