{
    "book_id": "చందమామ_1953_03",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "సంపాదకీయం",
            "moral": "దయాధర్మం యొక్క ప్రాముఖ్యత, మానవత",
            "keywords": [
                "జాతక కథలు",
                "గౌతమ బుద్ధుడు",
                "దయాధర్మం",
                "మనోనిగ్రహం",
                "బుద్ధావతారం"
            ],
            "characters": [
                "గౌతమ బుద్ధుడు"
            ],
            "locations": [
                "భరతఖండం",
                "టిబెట్",
                "చైనా",
                "జావా",
                "సుమెత్రా",
                "సింహళం"
            ],
            "content": "'సఫలయాత్ర ' అనే చిన్న కథను ఈ సంచికలో మీరు\nచదవబోతున్నారు. ఇది 'జాతకకథల'లో ఒకటి. జాతక\nకథలనగా గౌతమబుద్ధుని పూర్వావతారానికి సంబంధించి\nనవి. ఈ మహత్తర గాథలు ఇప్పటికి సుమారు రెండు\nవేల నాలుగువందల ఏళ్ళకు పూర్వపువి. ఆనాడు\nప్రపంచం, బుద్ధుణ్ణి దేవునికంటె ఎక్కువగా చూచు\nకొన్నది. ఆ మహానుభావుడు దుష్టశిక్షణకోసం, శిష్టరక్షణ\nకోసం జన్మించాడని నమ్మింది. కనుకనే, బుద్ధావతారం\nదశావతారాలలో ఒకటిగా పరిగణింపబడుతున్నది. మాన\nవునకు మొదట కావలిసింది మనోనిగ్రహమనీ, జీవితంలో\nదయాధర్మాన్ని మించింది మరిఒకటి లేదని, రెండు\nఆర్యసత్యాలను బుద్ధుడు బోధించాడు. ఆ మహాత్ముని\nబోధలే జాతకకథలుగా వెలిసినై. విజ్ఞానదాయకమైన\nఈగాథలు భరతఖండమందేగాక టిబెట్, చైనా, జావా,\nసుమెత్రా, సింహళ దేశాలలోకూడా వ్యాప్తిచెందిఉన్నై.\nఈ అపూర్వగాథలను ఏర్చికూర్చి, మేము చందమామ\nపాఠకులకు వరసగా అందించబోతున్నాము.",
            "book_page_end": 7
        },
        {
            "title": "ఇద్దరు భక్తులు",
            "book_page_start": 8,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "పద్య కథ",
            "moral": "దైవభక్తి కంటే మానవ సేవ ముఖ్యం.",
            "keywords": [
                "భక్తి",
                "పండరీపురము",
                "మానవ సేవ",
                "దారిద్ర్యం",
                "సహాయం"
            ],
            "characters": [
                "మొదటి భక్తుడు",
                "రెండవ భక్తుడు",
                "అనాథ వృద్ధుడు"
            ],
            "locations": [
                "పండరీపురము"
            ],
            "content": "భక్తు లిద్దరు మున్నొకప్పుడు\nపండరీపుర యాత్రకై కడు\nపరితపిం చెన్నాళ్ళనుంచో\nడబ్బుకూడా కూడబెట్టారు.\nఇరువురిది శుభసమయ మనుకొని,\nఒక్కరోజున కాచి దాచిన\nడబ్బు చేగొని, సంతసంగా\nయాత్రకోసం బయలుదేరారు.\nఇద్దరూ తమ వాంఛితార్థం\nవైపు దీక్షగ సాగుతున్నారు.\nఇంతలో ఒకచో అనాథుడు\nఅతి దరిద్రుడు వృద్ధు డొక్కడు\nబాధపడుతూ కొనూపిరితో\nత్రోవపక్కన కానవచ్చాడు.\nఅతని వెత గని మొదటి భక్తుడు.\nనొచ్చుకొన్నాడెద కడుఁగడు\n'దిక్కు ఎవరిట? ఆర్తు ఉతడు,\nవదిలివెళ్ళట మెలా?' అన్నాడు.\nఅతని పలుకులు విన్న మిత్రుడు\n'బలేవాడివి. వీడు ఎవ్వడు ?\nత్రోవలో తగలాట మెందుకు,\nసాగవయ్యా ముందు 'కన్నాడు.\nమొదటి భక్తుడు ఒప్పలేదిది.\n'నీవుపద, నాకదను కాదిది,\nవెనుక వస్తా'నని ఎలాగో\nవెళ్ళకుండా తప్పుకొన్నాడు.\nసాటిభక్తుడు వెళ్ళినంతట\nవృద్ధు నొకచో జేర్చి వెంబట\nఉన్న రొక్కం ఖర్చుబెట్టీ\nమందు తెచ్చీ, సేవజేశాడు.\nకొన్నినాళ్ళకు ముసలి కోల్కొని\nదేవునిగ కొనియాడి భక్తుని,\nవెళ్ళిపోగా, డబ్బు కరువై\nభక్తు డింటికి తిరిగిపోయాడు.\nకాని రెండవభక్తు డక్కడ\nపండరీపురమెళ్ళి గుడికడ\nస్నేహితుడు తనకన్న ముందే\nఉండటం కని తెల్లబోయాడు.\nఅడుగుదా మనుకొనేలోపల\nమాయమిత్రుడు మాయమయ్యాడు.\nపిడప ఇంటికి మరలివచ్చిన\nవెంటనే అడిగాడు మిత్రుని.\nఅతడు 'రాలేదక్కడకు నే'\nనన రహస్యం తెలుసుకొన్నాడు.",
            "book_page_end": 9
        },
        {
            "title": "అట్టమీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "వివరణ",
            "moral": "స్వయంకృషి, తెలివైన ఆలోచనలు, గురువు పట్ల గౌరవం.",
            "keywords": [
                "ద్రోణాచార్యులు",
                "అర్జునుడు",
                "దుర్యోధనుడు",
                "మొసలి",
                "విద్య",
                "స్వయంకృషి"
            ],
            "characters": [
                "ద్రోణాచార్యులు",
                "అర్జునుడు",
                "దుర్యోధనుడు",
                "కౌరవులు"
            ],
            "locations": [
                "గంగానదీతీరం",
                "అశ్వత్థవృక్షం"
            ],
            "content": "ఒకరోజున ద్రోణాచార్యులు, తన శిష్యులైన కురుపాండవులను వెంటబెట్టుకొని\nగంగానదీతీరానికి వెళుతున్నాడు. దారిలో ఒక అశ్వత్థవృక్షం కనిపించింది.\nవెంటనే ఆయన అర్జునుణ్ణి పిలిచి, ' ఇవాళ నేను అభ్యంగనం చేదామనుకొంటు\nన్నాను. నూనే, సున్నిపిండి తెచ్చిపెట్టు 'మంటూ, ఆతనిని పనిమీద పంపించాడు.\nఅర్జునుడు వెళ్ళగానే, ద్రోణుడు దుర్యోధనుని పిలిచి, \" నాయనా! నీకొక\nకొత్త విద్య చెబుతాను, నేర్చుకో\"మని అంటూ, రావిచెట్టుకింద చక్రంవేసి,\nమంత్రరహస్యం చెప్పి, ఆ వృక్షానికి బాణంవేసి కొట్టమన్నాడు. దుర్యోధనుడు\nకొట్టాడు. చెట్టుమీద గల ప్రతీ ఆకునకూ ఒక్కొక్క రంధ్రం పడింది.\nతరువాత అందరూ గంగానది చేరుకొని స్నానంచేస్తున్నారు. ద్రోణుడివద్ద\nమాత్రం ఎవ్వరూ లేరు. ఆయన కాలుపట్టి ఒక మొసలి ఈడ్చుకుపోతున్నది.\nద్రోణుడు కేక వేసేసరికల్లా కౌరవులందరూ పరుగెత్తుక వచ్చారు. ఎంత\nయత్నించినా ఆ మొసలిని విడిపించలేక, వారు తెల్లబోయి చూస్తూ వున్నారు.\nఅంతలో, గురువుకోసం నూనే, పిండీ తెస్తూవున్న అర్జునుడు అశ్వత్థవృక్షం\nదగ్గిరకు వచ్చాడు. చెట్టుఆకులన్నీ రంధ్రాలుకలిగి చిత్రంగా కనిపించినై.\nకిందచూస్తే మంత్రచక్రం కనబడింది. చక్రంచూస్తూ అర్జునుడు గాండీవంతో\nచెట్టుకు సంధించి కొట్టాడు. వెంటనే ఆకులన్నిటికీ మళ్ళీ ఒక్కొక్క రంధ్రం\nచొప్పున ఏర్పడింది.\nఅర్జునుడు వెళ్ళేసరికల్లా గురువు మొసలినోట్లో పడిపోవటం కనిపించింది.\nచూచాడు సవ్యసాచి. కొత్తగా నేర్చిన మంత్రం ప్రయోగించి కొట్టాడు. దెబ్బతో\nమొసలి శరీరమంతా సహస్ర రంధ్రాలు పడి, చచ్చింది! ఈవిధంగా ద్రోణునికి\nగండం తప్పింది.\nతరువాత —అందరూ కలిసి ఇంటికి మరలిపోతూవుండగా అశ్వత్థవృక్షపు\nఆకులకు రెండేసి రంధ్రాలు ఎలా వచ్చాయని ద్రోణుడు ప్రశ్నించాడు. ' నేనే\nకొట్టా'నన్నాడు అర్జునుడు. అప్పుడు ద్రోణుడు, తను చెప్పిన మంత్రాన్ని\nకౌరవులు మరిచిపోవటాన్నీ, స్వయంకృషిచేత అర్జునుడు విద్యనేర్చుకోవటాన్నీ\nవివరించి, ఉభయుల ప్రజ్ఞలకూ గల తేడాలను చూపించాడు.",
            "book_page_end": 10
        },
        {
            "title": "సఫలయాత్ర",
            "book_page_start": 11,
            "pdf_page_start": 11,
            "pdf_page_end": 14,
            "author": "హెచ్. ఆదినారాయణ",
            "genre": "జాతక కథ",
            "moral": "ముందుచూపు, సహనం, ఇతరుల అనుభవం నుండి నేర్చుకోవడం వలన ప్రయోజనం ఉంటుంది.",
            "keywords": [
                "బోధిసత్వుడు",
                "వర్తకం",
                "ఎడారి",
                "మోసం",
                "సహనం",
                "ముందస్తు ఆలోచన"
            ],
            "characters": [
                "బోధిసత్వుడు (వర్తకుడు)",
                "రెండవ వర్తకుడు",
                "రాజపురుషుడు (భూతం)",
                "పరివారం (భూతాలు)"
            ],
            "locations": [
                "కాశీనగరం",
                "ఎడారి"
            ],
            "content": "ఒకప్పుడు బోధిసత్వుడు . కాశీనగరంలోని\nఒక వర్తకకుటుంబంలో జన్మించాడు.\nఅతడు ఐదువఁదలబండ్లపై సరకువేసుకొని\nదేశాంతరంపోయి, వర్తకం సాగించేవాడు.\nఆ పట్టణంలోనే మరి ఒక వర్తకుడు\nఉన్నాడు. అతడు యోచనాపరుడు కాడు\nసరికదా, పైగా దురుద్దేశాలు కలవాడు.\nఒకరోజున బోధిసత్వుడు ప్రయాణానికి\nబళ్లు సిద్ధంచేసుకుందా మనుకొనేటంతలో\nరెండవ వర్తకుడూ బయలుదేరుతానన్నాడు.\nఅప్పుడు బోధిసత్వుడు అతనితో\n' మిత్రమా ! — నీబళ్లూ, నాబళ్ళూ ఒక్క\nసారిగా బయల్దేరితే దారిపట్టక యిబ్బంది\nకలగవచ్చు. అందువల్ల ఒకళ్ల తరవాత\nఒకళ్లం పోయిరావటమే మంచిది. ముందు\nనువు బయల్దేరుతావా? నన్ను సాగమన్నా\nవా? నీ వీలుచొప్పునే చెప్పు' అన్నాడు.\nవర్తకుడు తనలో తాను ' ముందుగా\nపోతే నా మనుష్యులకు నవనవలాడే కూరలు\nదొరుకుతై. పశువులకు పట్టుకుచ్చువంటి\nపచ్చగడ్డి దొరుకుతుంది. స్వచ్ఛమైన తేట\nనీరు లభిస్తుంది. ఏదేశం వెళ్లినా, నా సరుకు\nలకు యిష్టంవచ్చిన ధర అడుగవచ్చు.\nచూడగా, ముందు వెళ్లటమే లాభమనిపిస్తు\nన్నది ' అని అనుకొన్నాడు.\nబోధిసత్వుడూ ఆలోచించాడు: ' ఎప్పటి\nకైనా ఒకళ్ళు తొక్కినదారిని పోవటమే\nసులువు. ఒకసారి పశువులు మేసినచోట\nపచ్చిగడ్డి మళ్ళీ చిగురుపట్టి రెండింతలుగా\nమొలక లెత్తుతుంది. కూరగాయలూ అంతే.\nనీటివసతి లేనిచోట ముందు వెళ్ళినవాళ్ళు\nనీళ్లకోసం బావులు తీస్తారు. అవే మనకూ\nఉపకరిస్తాయి. పోతే, కాని చోటులకుపోయి\nవర్తకంలో బేరాలాడటం తగనిపని.\nమొదట వెళ్లినవాళ్ళు ధరవరలు నిర్ణయించే\nవుంటారు. గనక, వెనకవాళ్లకు ఆ సాధక\nబాధకాలన్నీ తప్పిపోతై ' అని తలిచి, తను\nవెనకనే బయల్దేరతానన్నాడు.\nచేరవలసిన ప్రాంతం ఆరవై యోజనాల\nదూరం. మధ్య ఒక పెద్ద ఎడారి. సరిపడ\nతినుబండారాలూ, పీపాలనిండా మంచి\nనీళ్ళూ జాగర్తపెట్టారు.\nఈ సరంజామంతటితో రెండవ వర్తకుడు\nబోధిసత్వు బలేపాచిక వేశానని సంతో\nషిస్తూ, చాలాదూరం ప్రయాణంచేసి చివరి\nకా బ్రహ్మాండమైన యెడారి చేరుకున్నాడు.\nకొంతదూరం పోయేసరికి, అతనికొక అపూ\nర్వమైన రథం యెదురైంది. ఆ రథాన్ని\nముచ్చటైన తెల్లటి గుర్రాలు లాగుతున్నై.\nబండిలో ఒక రాజపురుషుడు, కత్తులు\nకఠారులు, విల్లమ్ములూ ధరించిన పరివారం\nముందు నడుస్తున్నది. ఆ జనమంతా గొప్ప\nవర్షంలో తడిసిపోయినట్టూ, బండిచక్రాలు\nఎక్కడో బురదలో కూరుకుపోయినట్టూ,\nఆనవాళ్ళు కనిపిస్తున్నయి. అందరూ\nతలలకు తామరతూండ్లు చుట్టుకుని,\nఅరవిచ్చిన తామరపూవులు చేతపట్టుకొని\nవున్నారు.\nబండిలో వర్తకుణ్ణి ఆపి రథంలో ఉన్న\nరాజపురుషుడు ప్రసంగవశాత్తు అంటున్న\nట్టుగా 'ఏమివర్షమయ్యా బాబూ!- కడవ\nలతో గుమ్మరించేసింది. ఆదుగో, ఆ అడవి\nదాటితే అంతా జలమయమే! ఏళ్లు, వూళ్లూ\nయేకమైనాయి. ఆటువంటి ప్రదేశానికి\nపోబోతూ, యిలా కష్టపడి పీపాలతో నీళ్ళు\nమోసుకపోవడ మెందుకయ్యా, చాదస్తం\nగాకపోతే!' అన్నాడు.\nనిజమేనని నమ్మి, దూరాలోచన లేని\nవర్తకుడు వీపాలలో నీళ్లన్నీ పారబోయించి\nవేశాడు. తీరా చూస్తే, ఎంతదూరం పోయినా\nఆ అడవి కనబడుతూనేవుంది కాని, అది\nచేరుకోవటంమట్టుకు జరగలేదు. వర్తకుని\nపరివారానికి దాహంవేసింది. తాగటానికి\nగుక్కెడు నీళ్లయినా లేకపోయినై. గొంతు\nలెండిపోయి, అంతా ఒక్కొక్కరే ఎడారిలో\nదిక్కులేక మరణింపసాగారు. అలా మర\nణించిన జనాన్ని రాజపురుష రూపంలోనూ,\nపరివారరూపంలోనూ వచ్చిన భూతాలు\nఆహారంగా చేసుకున్నాయి. క్రమంగా\nదప్పికబాధవల్ల మనుషులలాగే ఎడ్లూ\nసోలిపోయినై. వాటినీ ఆ భూతాలు బలి\nగొన్నాయి. అక్కడ అస్థిపంజరాలు పోగులు\nపడినై! బళ్లలో సామానుమాత్రం అలానే\nవుండిపోయింది.\nఇది జరిగిన కొన్ని రో జుల తరువాత\nబోధిసత్వుడుకూడా అదేత్రోవను బయల్దే\nరాడు. అతడూ సరిపడిన తినుబండారాలూ,\nపీపాలనిండా నీళ్ళూ నింపుకొని, ప్రయాణ\nమయ్యాడు. బళ్ళు యెడారివరకూ వచ్చే\nసరికి, బోధిసత్వుడు పరివారంతో \" నాతో\nచెప్పకుండా ఎవళ్లూ ఒక్క చుక్కయినా\nనీళ్ళు పారబోయకూడదు. ఇక్కడ ఉన్న\nవన్నీ విషవృక్షాలు. నన్నడగకుండా వాటి\nనుండి ఒక్క ఆకైనా తుంపవద్దు' అని\nహెచ్చరికచేశాడు.\nతీరా ఎడారిమధ్యకు వెళ్లగా, మునపటి\nలాగానే అపూర్వమైన రథంలో రాజపురు\nషడు పరివారంతోసహా ఎదురువచ్చాడు.\nవాళ్ళ వేషాలు చూడగానే బోధిసత్వుడు\nసంగతి గ్రహించివేశాడు. ఇదివరకులాగానే\nరాజపురుషుడు నీళ్లపీపాలు చూచి వేళా\nకోళంచేశాడు. ఆప్పుడు బోధిసత్వుడు “కొత్త\nనీరు ముందు కనుపించనివ్వనీ, నిలవనీరు\nపారబోయటం ఎంత సేపు!” అన్నాడు. ఇక\nరాజపురుషుడు చేసేదిలేక జారుకున్నాడు.\nఐతే అతడు చెప్పినమాటలు బళ్లవాళ్లలో\nకొంతమందికి నమ్మకంతోచి పీపాల నీళ్లు\nపారబోయటానికి సిద్ధపడ్డారు. ఆప్పుడు\nబోధిసత్వుడు వాళ్లతో—\n\"ఎడారిలో నీటివసతి ఉన్నట్లు ఎప్పు\nడైనా మీరు వినివున్నారా? మీలో ఒక్కళ్ళ\nకైనా చల్లటి వర్షపుగాలి ఒంటికి తగిలిందా?\nకనుచూపుమేరలో ఒక్క చిన్న మేఘమైనా\nమీరు చూచారా? ఒక్కసారైనా మెరుపు\nమెరిసినట్టు కంటికి అగపడిందా? ఆ పెద్ద\nమనిషిచెప్పినట్టు ప్రదేశమంతటా గొప్పగా\nవర్షించిందనే అనుకొందాం. ఉరుములు\nయోజనాలదూరం వినబడతై కదా ? మీ\nచెవులకు ఒక్క ఉరుమైనా వినబడిందా?”\nఅని ఇలా ప్రశ్నలు వేసేసరికి, సమాధానం\nచెప్పలేక వాళ్లు తెల్లబోయారు. ఇక మారు\nమాటాడలేదు.\nఅప్పుడు బోధిసత్వుడు “చూడండి!\nవాళ్ళు నిజమైన మనుష్యలు కాదు.\nమానవాకృతి దాల్చిన భూతాలు వాళ్ల\nమాటలు విని, మనం నీళ్లు పారబోసుకుని\nకూచుంటే, తరువాత దాహంవేసినప్పుడు\nగుక్కెడు నీళ్లయినా ఉండవే ! దప్పివల్ల\nమనం మరణిస్తే, మింగెయ్యవచ్చునని\nవాళ్ల వుద్దేశం. తెలిసిందా? కనుక, ఒక్క\nచుక్కయినా నీళ్లు పోనీయకండి' అని\nమళ్ళీ హెచ్చరించాడు.\nఅతనూ, పరివారమూ కొంతదూరం సాగే\nసరికల్లా రెండవ వర్తకుని ఐదువందల\nబళ్ళూ, వాటినిండా సామానులూ కని\nపించినై. అక్కడ అస్థిపంజరాలు చెల్లా\nచెదురుగా పడివున్నయి.\nఇవి చూచి అంతా ఎంతో ఆశ్చర్య\nపోయారు. అప్పుడు బోధిసత్వుడు\n' చూచారా? దూరాలోచన లేక నీళ్ళన్నీ\nపారబోసుకొన్నందువల్ల ఆ వర్తకునికి\nచివరికి ఏగతి పట్టిందో?' అంటూ వాళ్లకు\nఅసలుసంగతి నచ్చజెప్పాడు.\nతెల్లవారగానే, అతడు ఆ బళ్లనుకూడా\nతీసుకుని, వెళ్లదలిచినదేశం వెళ్లాడు. చాలా\nలాభం గడించి, పరివారంతోసహా క్షేమంగా\nతన నగరానికి వచ్చి, సుఖంగా వున్నాడు.",
            "book_page_end": 14
        },
        {
            "title": "చిత్రభానుడు (రంగులబొమ్మ కథ కొనసాగింపు)",
            "book_page_start": 15,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "ఫాంటసీ / జానపద కథ",
            "moral": "తల్లి ప్రేమ మరియు బిడ్డల పట్ల కపటం తప్పు. నీతి తప్పినవారికి దుఃఖం తప్పదు.",
            "keywords": [
                "చిత్రభానుడు",
                "గంధర్వుడు",
                "కల",
                "నీలి రోజా",
                "శాపం",
                "మాయ"
            ],
            "characters": [
                "చిత్రభానుడు",
                "మిత్రానందుడు (గురువు)",
                "గంధర్వుడు",
                "పెద్ద భార్య",
                "చిన్న భార్య",
                "మహీపాలుడు",
                "అర్ధకర్ముడు",
                "కిరాతరాజు",
                "రాజగురువు",
                "ప్రమోద మహారాజు"
            ],
            "locations": [
                "కాశీనగరం",
                "ఇంద్రసభ",
                "భూలోకం",
                "ఉద్యానవనం",
                "భల్లాణరాజ్యం"
            ],
            "content": "కాని—చిత్రభానుడికి రోజూ ఒక చిత్రమైన\nకల రావటం ప్రారంభించింది. ఆ కలలో\nఎవడో కనబడి, \" నాయనా, చిత్రభానూ !-\nనా ఆత్మకు శాంతి కలిగించవూ ? చిత్ర\nభానూ !— నా ఆత్మకు శాంతి కలి\nగించవూ?...” అని జాలిగా అడుగుతూ\nఉండేవాడు.\nపసివానికి ఇదేమీ బోధపడలేదు. రోజు\nరోజుకీ ఆ కలలో కనబడే వ్యక్తి ఇంకా\nయెక్కువ జాలిగా బతిమలాడినట్టు అని\nపించింది.\nఇది కలగదా అని మొదట తేలికగా తోసి\nపుచ్చాడు, చిత్రభానుడు. కాని, అదేపనిగా\nరోజూ కల రావటంతోనూ, అంతకంతకు\nఅది ఎక్కువ కావటంతోనూ, పసివానికి\nజిజ్ఞాస కలిగింది.\nఏమీ పాలుపోక, ఒకనాడు ఈ సంగతి\nగురువుకు వెల్లడించి, 'ఇందులో అంతరార్థ\nమేమైనా వున్నదా?' అని ప్రశ్నించాడు.\nఅందుకు మిత్రానందుడు. \" లేకేమి\nనాయనా ! -ఇలాంటి కల నీకు రావటంలో\nఎంతో అంతరార్థమున్నది. విను\" అని\nఇలా ప్రారంభించాడు :\n\"...ఒకప్పుడు ఇంద్రసభలో ఒకానొక\nగంధర్వుడు ఉండేవాడు. అతనికి యిద్దరు\nభార్యలు. పెద్ద భార్యకు ఒక్కడూ, చిన్న\nభార్యకు ఒకడూ కొడుకులున్నారు.\nఆ గంధర్వునికి దేవేంద్రసభలో గొప్ప\nఉద్యోగం. ఆ వుద్యోగానికి గడువు ఇరవై\nసంవత్సరాలు, గడువు తీరినతరువాత అతని\nసంతతివారు ఆ పదవిని పొందవచ్చు.\nసంతతి లేకపోయినట్టయితే ఆతడే మరి\nఇరవై సంవత్సరాలు పనిచేయవచ్చు. ఇదీ\nఆ ఉద్యోగం పద్ధతి.\nఇప్పుడీ గంధర్వుడికి ఉద్యోగకాలం\nపూర్తిఐపోయింది. న్యాయప్రకారం ఉద్యోగం\nఆతని పెద్దకొడుకునకు రావాలి. ఐతే, వాడిని\nతప్పించివేసి తన కొడుకును ఆ పదవిలో\nపెట్టాలెనని చిన్నభార్యకు ఆశ కలిగింది.\nచిన్నభార్య గడుసుది. భర్తను ఎక్కు\nవగా ఆకర్షించగలిగిన చతురమతి. పోతే-\nపెద్దామె కొడుకు సాధువు. వానికి తల్లి\nఎంతో పినతల్లి అంతే. ఈ కీలక మెరిగిన\nచిన్నభార్య సపతిఓడ్డను చెరదీసి,\n“నాయనా !— నే నొక వ్రతము సంకల్పించి\nవున్నాను. ఆ వ్రతా ని కి దేవతలందరినీ\nఆహ్యానించాలి. ప్రపంచంలో ఉండే పుష్ప\nజాతులన్నిటితో వారిని పూజచేయాలి. ఇప్ప\nట్ కి అన్నిరకాల పువ్వులూ అమరిపోయినై.\nనీలిరోజామట్టుకు దొరికింది కాదు. దీని\nకోసమే వ్రతం నిలిచిపోయింది. ఏ శ్రమ\nఅయినా పడి ఆ నీలిరోజా తెచ్చిపెట్టి, నా\nవ్రతం పూర్తిచేసే బాధ్యత నీది. వెళ్లు.\nఅమ్మతో నే చెబుతాలే ” అని చెప్పి, వానిని\nసాగనంపింది.\nఆనాడు ఎంతసేపయినా బిడ్డడు ఇంటికి\nరాకపోయేసరికి, వాని తల్లి కలవరపడి,\nవెతకనారంభించింది. ఇది కనిపెట్టిన చిన్న\nభార్య అక్కడికి వచ్చి \" అక్కా ! కుర్ర\nవాడికోసం నీవేమీ భయపడకు. ' స్నేహి\nతులతో పోయి చిత్రమైన పువ్వులు కోసుకు\nవస్తాను' అంటూ, హడావిడిగా భూలోకానికి\nవెళ్లాడు”అనిన మేటట్టుగా చెప్పింది. కారణం\nతెలియటంతో పెద్దామెకు కంగారు తగ్గింది.\nఇంతలో — గంధర్వుని ఉద్యోగానికి\nతగినవానిని నియమించే రోజు వచ్చింది.\nఆతని పెద్దకొడుకు అక్కడ లేకపోవడం\nచేత, తరువాత అర్హతగల తన కొడుకును\nఇంద్రసభకు పంపించింది చినభార్య\nవాని కే ఆ వుద్యోగం లభించటంతో చిన్నభార్య\nసంతోషించింది.\nఈ సమయంలో తన కొడుకు అక్కడ\nలేకపోయాడే అని పెద్దభార్యకు మనస్సు\nచివుక్కుమనదా ? ఏవో ఇందులో మాయ\nఉండివుంటుందని ఆమె బుద్ధికి వెంటనే,\nస్ఫురించింది. తన కొడుకు పరిస్థితిని\nగురించి దివ్యదృష్టితో చూడసాగింది.\nఆరోజున పసివాడు, నీలిరోజా కోసం\nస్వర్గమంతా తిరిగాడు. ఎంత తిరిగినా దొరక్ష\nపోవటంతో పాతాళానికి వెళ్ళాడు, అక్కడా\nదొరకలేదు. వరసన అన్ని లోకాలూ\nగాలించుకొంటూ పోయాడు. ఎక్కడా\nలభించింది కాదు. చివరకు, భూలోకమందు\nదొరకవచ్చునని అన్నారు కొండరు.\nభూలోకానికి చేరుకుని, అక్షడ తోటలు,\nదొడ్లు, ఉద్యానవనాలు అన్నీ గాలించ\nసాగాడు. ఏరంగు రోజా అయినా దొరికింది\nకాని, వానికి నీలిరోజా మట్టుకు ఎక్కడా\nకనిపించలేదు. అయినప్పటికీ, పినతల్లి\nవ్రతం భగ్నమవుతుందనే బెంగతో, విసుగూ\nవిరామమూ లేకుండా అలా వెతుకుతూనే\nవున్నాడు పిన్నవాడు.\nపెద్దభార్య నిజానిజాలు తెలుసుకొని\nసవతిమీద మండి పడింది: \"ఓసీ దుర్గార్గు\nరాలా ! నా పసివానికి నాకూ ఎడబాపులు\nచేసి, నీవు పెట్టిన బాధ ఇంతంత కాదు.\nనీకూ నీ బిడ్డలకూ అలానే ఎడబాపులై,\nదుఃఖిస్తావుగాక! నా కొడుకును ఏ లో కాని\nకైతే పంపివేశావో, ఆ భూలోకంతో నీకు\nసంబంధం ఏర్పడుతుంది. ఒకానొక రాజు\nనిన్ను పెళ్ళాడతాడు. నీ కొడుకే భూలోక\nమందు నీ కడుపున పుడతాడు. సృష్టిలో\nలేని నీలిరోజా నెపంతో మా తల్లీకొడుకు\nలను యెలా అయితే విడదీశావో, కని విని\nఎరుగని ఒక నెపంతో మీ తల్లీ కొడుకులకు\nఎడబాటు కలగబోతుంది. ఈ విధంగా నువు\nదుఃఖించితీరవలిసిందే!\" అని శపించింది.\nతన ఓడ్డను వెతికితెమ్మని తక్షణమే చెలి\nకత్తెను భూలోకానికి పంపింది.\nఅక్క పెట్టిన శాపానికి తిరుగు లేదని\nతెలుసు చిన్నభార్యకు. వెంటనే సవతి\nకాళ్ళమీదపడి, క్షమిస్తే కాని విడువనన్నది.\nజాలిగుండెగల పెద్దభార్య హృదయంకరిగి,\nశాపవిముక్తికి మార్గం చెప్పి వెళ్ళిపోయింది.\nఅప్పడు అక్కడికి వచ్చిన గంధర్వుడు\nసంగతులన్నీ గ్రహించాడు. 'జరిగిందానికి\nవిచారించి లాభంలేదు. కానీ, అవసరమై\nనప్పుడల్లా నేను నిన్ను కనిపెడుతూనే\nవుంటానులే!' అంటూ అనేకవిధాల\nచిన్నభార్యను ఓవార్చాడు.\nఅంతలో శాపంపొందిన ఆ చిన్న భార్యకు\nస్వర్గలోకపు విషయాలన్నీ విస్మృతిలో\nపడిపోయినై. ఆమె అదృశ్యమయింది.\nఆమె కుమారుడు కూడా తల్లిలాగానే\nవిస్మృతిచెంది, అదృశ్యమయ్యాడు. స్వర్గ\nలోకంలో అదృశ్యమైన ఆ గంధర్వకాంత\nమరిఒక స్త్రీరూపంతో భూలోకంలోని ఒక\nఉద్యానవనం చేరుకున్నది.\nఅప్పుడు గంధర్వుడు తన కంఠహారం\nనుండి పది ముత్యాలు తీసి, ఆ పది\nముత్యాలనూ పదిమంది పరిచారికలుగా\nమార్చి, గంధర్వకాంత చేరుకొన్న ఆ\nఉద్యానవనానికి పంపాడు. వాళ్లద్వారా ఒక\nవీణకూడా ఇచ్చి పంపాడు.\nగంధర్వకాంత చేరుకొన్న ఆ ఉద్యాన\nవనం భల్లాణరాజ్యానికి ఆధిపతి అయిన\nప్రమోదమహారాజుది.\nప్రమోదునికి పెళ్లి అంటే ఎంతమాత్రం\nయిష్టం లేకపోయింది. ఆ రాజ్యంలో\nముఖ్యులు నావద్దకు వచ్చి గత్యంతరం\nచెప్పమన్నారు. వారికి నేనొక మంత్రఫలం\nఇచ్చాను. అది పట్టుకువెళ్ళి, రాజుకు\nతెలియకుండానే ఫలాహారంలో పెట్టి ఇవ్వగా\nదానిని రాజు ఆరగించాడు.\nరాజు ఆ ఫలాన్ని ఆరగించటమూ\nగంధర్వకాంత ఉద్యానం చేరుకోవటమూ,\nసరీగా ఒకేరోజున జరిగింది. ఆనాటి రాత్రి\nరాజు నిద్రిస్తూవుండగా గంధర్వకాంత\nపాడిన వీణపాట వీనులవిందుగా వినిపిం\nచింది. ఉన్నవాడున్నట్టు లేచి, ప్రమోదుడు\nఆ ఉద్యానానికి చేరుకొన్నాడు. ఆమె అతి\nలోకసౌందర్యానికి ముగ్ధుడై, పాట విని తన్మ\nయుడై, ఇంతవరకు పెళ్ళాడనని భీష్మించిన\nరాజు ఆ గంధర్వకాంతను పెళ్లాడాడు.\nతీరా వివాహం జరిగిన తరువాత, మంత్ర\nఫలాన్నిగురించిన రహస్యం ప్రమోదునికి\nతెలియవచ్చింది. ఇంకిప్పుడు తెలిస్తేమట్టు\nకేమి? గంధర్వకాంతను రాజు మనసారా\nప్రేమించే పెళ్ళిచేసుకొన్నాడు! అందుకని,\nతన ప్రజలు చేసిన ఈ పనికి ప్రమోదుడు\nసంతోషమే వెల్లడించాడు,” అని చెప్పాడు.\nతరువాత —— గంధర్వకాంతకు మహీ\nపాలుడు పుట్టడం, రాజు మందాకినిని\nవలచి పెళ్ళాడటం, ఆమెకు ఆర్ధకర్ముడు\nకలగటం, అప్పుడు మందాకిని మనసు\nమారిపోయి, తల్లియెదటనే మహీపాలుణ్ణి\nఅవమానపరుస్తూవుండటం — వరకు చెప్పి,\nమిత్రానందుడు మళ్ళీ ప్రారంభించాడు :\n\"తన కొడుకును తన కళ్ళయెదట\nమందాకిని పెట్టే బాధలు సహించలేక\nపోయింది. గంధర్వకాంత, చెలికత్తెలతో\nఆలోచించింది.\n' నేను ఎదుట వున్నట్టయితే నా బిడ్డడిని\nసవతి స్త్రీ యాతనలు పెడుతుంది.\nనేను లేకపోతే? ఒకవేళ తన కొడుకునకే\nపట్టంకట్టాలని దుర్బుద్ధిపుట్టి కుట్రయేమైనా\nచేస్తుందేమో !— ఐనా, నేను తొలిగివుండి,\nఒక మూలనుంచి ఆమె చర్యలు\nకనిపెట్టుతూనే వుంటా' అన్నది.\nఈ నిశ్చయంతో గంధర్వకాంత, కన్న\nబిడ్డను ఎడబాసి ఒకానొక నిర్జన ప్రదేశం\nచేరుకున్నది. ఆమె నిర్జనప్రదేశ మనుకొన్న\nఆ రహస్యస్థలంలో, తనకూ చెలికత్తెలకు\nఅగత్యమైన సదుపాయాలు అన్నీ ఆమరి\nపోయివున్నాయి !! ఈ చక్కటి ఏర్పాటులు\nఎలా జరిగినవో తెలియకుండానే, వారు\nఅక్కడ కాలక్షేపం చేస్తూవచ్చారు.\nఇలా ఉంటూ వుండగా-తనకొడుకునుగద్దె\nఎక్కించుదామనే ఆశతో సవతి మందాకిని\nతండ్రి ఐన కిరాతరాజుతోనూ, పురోహితు\nడైన రాజగురుతోనూ కుట్రలు సల్పింది.\nనాలుగేండ్లాయె దేశంలో పట్టిన కాటకం\nసాకుగా పెట్టి, మందాకిని సవతి కొడుకును\nబలి పెట్ట బోయింది.\nఇడంతా కని పెడుతూవున్న గంధర్వుడు\nఒక వృద్ధుని రూపంలో నిర్జనప్రదేశానికి\nఎగిరివచ్చి గంధర్వకాంతకు ఈ విపత్తును\nగురించి చెప్పాడు. చెప్పడమే కాదు. ఆమె\nఒక రాజహంసగా మారిపోగల శక్తినిచ్చి,\nఆమెతోవున్న పదిమంది చెలికత్తెలనూ\nతిరుగా పది ముత్యాలు గా మార్చివేసి,\nకంఠహారంలో చేర్చి ధరించుకున్నాడు !!\nఅటుతరువాత —\nసరీగా సమయానికి, హంసరూపంలో\nవున్న గంధర్వ కాంత తన కొడుకును\nఎగరేసుకుపోవటం, కోటలో మందాకిని\nవిషంపుచ్చుకు మరణించటం, ప్రమోదుడు\nరాజగురును పట్టి తిట్టడం, అతను మంద\nపాలునితో చేరటం, కుట్రలోనించి తప్పు\nకొన్న కిరాతరాజు మనవడైన ఆర్ధకర్ముణ్ణి\nపెంచి పెద్దవానిగా చేయటం, వానికి పెళ్ళి\nకావటం, ఆ ఆర్థకర్ముడికి 'చిత్రభాను’డనే\nకొడుకు పుట్టడం...”—ఇం కా యేమో\nచెప్పబోతూవుండగా పసివాడు అడ్డుపడి,\n\"ఏమిటీ! చిత్రభానుడా !! \" అని\nఆశ్చర్యంతో ప్రశ్నించాడు.\nఅందుకు మిత్రానందుడు, \" ఆవును\nనాయనా, అవును. నీవే ఆ చిత్రభానుడివి.\nఈ భల్లాణరాజ్యం నీవే. ఇలా అంటే నీకు\nఆశ్చర్యముగా వుందేమో. నీవు తలయెత్తుకో\nకుండా ద్రోహంచేస్తున్నవాడు ఆ పరమ\nదుర్మార్గుడు రాజగురే!” అంటూ, అంత\nవరకు జరిగిన చరిత్రఅంతా విప్పిచెప్పాడు.\nతరువాత —\n\"నాయనా, చిత్రభానూ !— ఆనాడు\nహంసపై ఎక్కి కూర్చున్న మహీపాలుణ్ణి\nతల్లి ఎగరేసుకు పోతూవుంటే, వానికి అంతా\nఅగమ్యమనిపించింది. అయితే, 'బలిపీఠం\nనుండి బయటపడ్డానుకదా, నా తల్లిని నేను\nచేరుకోగలిగానుకదా!' అని ధైర్యంచెందాడు.\nఆ బంగారుహంస అలా ఆకాశమార్గాన\nఎగిరి, నదులూ కొండలూ దాటుకొనిపోయి,\nఒకానొక ద్వీపంలో ఆగింది. దానిపేరే\nమంజుల ద్వీపం. ఆ ద్వీపాన్ని పరిపాలించే\nరాజు తపోవర్ధనుడు:\nరత్నకిరీటధారి ఐన ఒక రాజకుమారుడు\nబంగారు హంసపై వచ్చి తన ద్వీపంలో\nదిగిన వార్త క్షణంలో తెలిసింది ఆ రాజుకు.\nతెలియగానే తపోవర్ధనుడు ఆశ్చర్య\nపడ్డాడు. ఇది వరప్రసాదమే అని పొంగి\nపోయాడు. పాదచారిగానే ఆత్రంతో వెళ్లి, ఆ\nతావుకు చేరుకొన్నాడు.\nరాజును చూడగానే, హంసరూపంలో\nవున్న గంధర్వ కాంత తననుగురించీ, కొడు\nకునుగురించి పూర్తిగా చెప్పింది. మానవ\nభాషలో మాట్లాడిన ఆ హంసను చూచి\nచకితుడైనాడు తపోవర్ధనుడు. 'రాజా !—\nపసివాడిని నీకు వప్పగిస్తున్నా. నీదే భారం!!'\nఅంటూ హంస ఆకాశంలోకి ఎగిరిపోయి,\nశాపవిముక్తి చెంది, గంధర్వలోకానికి\nచేరుకుంది.\nదైవికంగా తనకు లభించిన పసివాణ్ణి,\nతపోవర్ధనుడు మక్కువగా చూచుకొంటూ,",
            "book_page_end": 22
        },
        {
            "title": "ఆడి తప్పుడు",
            "book_page_start": 23,
            "pdf_page_start": 23,
            "pdf_page_end": 25,
            "author": "పాలంకి వెంకటరామచంద్రమూర్తి",
            "genre": "సామాజిక కథ",
            "moral": "నిజాయితీని కాపాడుకోవడం ముఖ్యం, అయితే తెలివైన ఉపాయంతో నిజాయితీని నిలబెట్టుకోవచ్చు.",
            "keywords": [
                "నిజాయితీ",
                "వెంకప్ప",
                "పాలవర్తకం",
                "అబద్ధం",
                "ఉపాయం"
            ],
            "characters": [
                "చిట్టి వెంకప్ప",
                "వెంకప్ప భార్య (అమ్మ)",
                "పాలవాళ్లు"
            ],
            "locations": [
                "శ్రీరంగపురం"
            ],
            "content": "శ్రీరంగపురంలో చిట్టివెంకప్ప ఒక గొల్ల\nవాడు. అతనే కాదు, ఆ వూరిలో చాలామంది\nగొల్లవాళ్లున్నారు. వాళ్లందరకూ పాలవర్త\nకమే జీవనోపాధి. అందుచేత, ఒక్కొక్క\nళ్లకు బోలెడన్ని పాడిపశువులు ఉండేవి.\nఆ పాలవాళ్ళందరూ బాగా ధనవంతులై,\nమంచి అభివృద్ధిలో ఉంటూవచ్చారు. వాళ్ల\nఅభివృద్ధికి ముఖ్యమైన కారణం ఒకటి\nఉన్నది. వీలైనంతవరకూ వాళ్లు పాలలో\nనీళ్లుకలిపి అమ్మేవాళ్లు. పైగా, ఎవళ్లయినా\nఆడిగితే, నీళ్లు కలపలేదని అబద్ధం చెప్పే\nవాళ్ళు. ఊళ్ళో అందరూ ఇలానే చేస్తూ\nవుంటే, కొనుక్కునేవాళ్ళుమట్టుకు ఏం\nచెయ్యగలరు? వేరే దారిలేక, ఆ నీళ్ళ\nపాలతోనే తృప్తిపడి ఊరుకొనేవాళ్ళు.\nచిట్టి వెంకప్పకుకూడా ఒక ఆవు వున్నది.\nఅది పూటకి రెండుశేర్ల పాలిస్తుంది. పాలలో\nనీళ్ళు కలపటానికిగాని, కలపలేదని అబద్ధం\nఆడటానికిగాని, వెంకప్పకు ఇష్టంలేదు.\nఅందుచేత పొదుగులో పాలు, పితికినవి\nపితికినట్టుగానే అమ్మివేసేవాడు. ఇందుకు\nచాలామంది సంతోషించేవారు.\nతక్కిన పాలవాళ్ళకుమల్లే అతను\nమోసం చేయక, అబద్ధం ఆడక పాలు\nఅమ్మితే, కొద్దిరోజులకల్లా వెంకప్ప నష్టపడ\nవలసివచ్చింది. ఏమి?- పాలవాళ్లంతా\nశేరు పాలకి శేరు నీళ్ళు ఎక్కించి,\nఅమ్ముతారు. వెంకప్ప అమ్మే పాలు ఎంత\nనికరమైనవయినా, నాణ్యం తెలిసినవాళ్ళు\nశేరుకి ఒక్క అణాడబ్బులకంటే ఎక్కువ\nఇచ్చేవారు కారు. అంతే. అనగా, వెంకప్ప\nఆవు రోజూ రెండుపూటలా ఇచ్చే నాలుగు\nశేర్లపాలకూ మొత్తం నాలుగణాలు మాత్రమే\nఎక్కువ వస్తుందన్నమాట.\nసగానికి సగం నీళ్ళుకలిపి విక్రయించే\nపాలవాళ్ళ లాభాలముందు ఇది ఏపాటి?\nనిజానికి, వెంకప్ప లెక్క చూచుకొంటే,\nపాలు అముగా వచ్చే ఆదాయం, ఆవుకుపెట్టే\nదానా విలువకు కూడా సరిపోయేది కాదు.\nఅవతల చూడబోతే —— ఊరిలో పాలవాళ్ల\nఆడంగులందరూ ఏడువారాల నగలూ\nచేయించి, వంటినిండా అలంకరించుకొం\nటున్నారు. నిరుడు పూరిగుడిసెలుగా కన\nబడిన వాళ్ళ ఇళ్ళకు బదులుగా ఈ యేడు\nపెంకుటిళ్లూ, మిద్దెలూ లేచిపోయినై.\nఎన్నాళ్లు పాలు అమ్మినా, వెంకప్ప స్థితిగతు\nలలో ఎదుగూ బొదుగూ కనిపించలేదు.\nఈస్థితి తలుచుకుంటే వెంకప్ప భార్యకు\nగుండె బేజారైపోయింది. తోడి ఇల్లాళ్ళంతా\nవైభవంగా వెలిగిపోతూవుండటం, వాళ్ళ\nముందు తను ఎప్పటిలాగా చింకిపాతల\nతోనే కాలక్షేపం చేయవలసిరావటం తల\nవంపులుగా తోచింది.\nఈ విచారంతో ఆమె భర్తను పిలిచి,\n\"మనంకూడా పాలల్లో నీళ్ళు కలపకపోతే,\nమన సంసారం ఇక యెప్పుడూ నీళ్ళుకారు\nతూనే వుంటుంది. కనుక, ఇవ్వాళనుంచీ\nనీళ్ళుకలిపి పట్టుకెళ్ళకపోతే ఊరుకోను”\nఅని ఆమె మొరాయించింది.\nఆడది గట్టిగా పట్టుపడితే మగవాడు ఏం\nచెయ్యగలుగుతాడు? \"నీళ్లు కలపమంటే\nకలుపుతాను. కాని, పాలు పుచ్చుకొనేవాళ్లు\nఅడిగితే ' కలపలేదు' అని అబద్ధంమాత్రం\nచెప్పలేను!\" అన్నాడు వెంకప్ప.\nభర్త మనస్సు గ్రహించింది, వెంకప్ప\nభార్య. \"సరే, నువు అబద్ధం చెప్పక్కర్లేదు.\nనేను చెప్పినట్లు చెయ్యి. అప్పుడు తక్కిన\nఅందరిలాగా మనకుకూడా మంచి లాభాలు\nవస్తయి” అంటూ, ఏదో ఆలోచనచెప్పింది.\nఅది అతనికి నచ్చింది.\nమరునాడు పొద్దున్నే వెంకప్ప నామాలు\nడిట్టంగా పెట్టుకుని, పాలు పోయటానికని\nఊళ్ళోకి బయల్దేరాడు. రోజూలాగా పాలు\nచిక్కగా లేకపోవటంచూచి, అతను\nవాడుకగా పోసే ఇళ్ళల్లో యిల్లాళ్ళందరూ\nవెంకప్పను నిలదీసి అడగనారంభించారు :\n\"ఎప్పుడూ లేదు, వెంకప్పా ! ఇవాళ\nనీకూ దుర్బుద్ధి పుట్టిందేం? పాలల్లో నీళ్ళు\nకలిపి తెచ్చావేం? ఇదేనా నీ నిజాయితీ?”\nఅని వరసన వాళ్ళు అందరూ అడిగితే\nవెంకప్ప \"ఒట్టు తల్లీ ! — నేను పాలల్లో\nనీళ్ళు కలపనేలేదు\" అని చెప్పాడు.\nఅందుకు వాళ్లు \"పైగా అబద్ధాలుకూడా\nనేర్చావూ?” అని గద్దించేసరికి, \" లేదు\nతల్లీ! నమ్మండి. నామాట అబద్ధంకాదు.\nనేను పాలల్లో నీళ్లు కలపలేదు!” అని\nమళ్ళీ అదేమాటగా చెప్పాడు.\nచివరకు నలుగురూ పోగయి \"ఏమి\nటయ్యా, వట్టి నీళ్లు ఎదట కనబడుతూవు. టే,\nలేదని బుకాయిస్తావేమిటి?' అంటూ కోప\nగించారు. అప్పుడు వెంకప్ప \"నమ్మకం\nలేకపోతే, మా ఆడవాళ్లని పిలిపించి అడ\nగండి. అదే కుంచెడుగిన్నె తెచ్చింది. నేను\nనీళ్ళు కలపలేదంటే నమ్మరేం కర్మం!\"\nఅన్నాడు అమాయకంగా,\nఇదేమిటా అని ఆరా తీసి, తరచి తరచి\nఅడిగేసరికి, వెంకప్ప అసలు సంగతి\nకాస్తా బయటపెట్టేశాడు. భార్య కుంచెడు\nగిన్నెలో నీళ్ళు పట్టుకొస్తే వెంకప్ప తను\nపితికిన రెండుశేర్ల పాలూ అందులో పోశా\nడట ! ఇదీ ఆమె ఆనాడు చెప్పిన వుపాయం.\nఅనగా—ఏమైనా సరే, భర్త అబద్ధం\nఆడడని వెంకప్పభార్య రూఢి చేసుకుంది.\nఅందువల్ల వుపాయంపన్ని భర్త అబద్ధం\nచెప్పవలసిన అవసరం లేకుండా చేసింది.\nఅందుకనే వెంకప్పకుకూడా ఈ వుపాయం\nనచ్చింది. ఈ సంగతి తెలిసినతరువాత,\nఅంతా పాట్ట చెక్కలయ్యేట్టు నవ్వుకున్నారు.\nగాని, వెంకప్ప నిజాయితీనిమాత్రం ఎవరూ\nశంకించలేకపోయారు.",
            "book_page_end": 25
        },
        {
            "title": "నలుమూలల నడకలు",
            "book_page_start": 26,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "సైన్స్/వింతలు",
            "moral": "చందమామ బృందం",
            "keywords": [
                "నక్షత్రం",
                "బరువు",
                "జేబులు",
                "చరిత్ర",
                "తేనెటీగలు",
                "కాపలా"
            ],
            "characters": [],
            "locations": [
                "అమెరికా",
                "బ్రిటిష్ అసోసియేషన్"
            ],
            "content": "అమెరికాదేశంలోని ఇద్దరు ఖగోళశాస్త్రజ్ఞులు ఇటీవల ఒక నక్షత్రాన్ని కని\nపెట్టారు. దాని ఆకృతి భూగోళంలో మూడవవంతు మాత్రమే వుంటుంది. ఆ నక్ష\nత్రంతో ఒక చిత్రమైన ద్రవ్యం నిర్మిత మైనది. ఆ ద్రవ్యం బరువు వర్ణించటానికి\nతరంకానిది. ఒక చిన్న అగ్గిపెట్టెలొ ఆ ద్రవ్యం యిమిడ్చినట్టయితే, అది\nవెయ్యి టన్నుల బరువు తూగుతుంది !\nఇటువంటి చిత్రమైన ఆ నక్షత్రం వాతావరణం ఎంతో లేదట. దాని ఆకర్షణ\nశక్తి భూమికిగల శక్తికంటె 4,00,000,000 రెట్లు ఎక్కువ వుటున్నది. దీనిని\nబట్టి, భూగోళంమీద 150 పౌన్లు తూగే మనిషి ఇప్పుడీ కొత్త నక్షత్రంపైన\nనించుంటే, కొన్ని వేల టన్నుల బరువు తూగుతాడన్నమాట!\nనాలుగువందల సంవత్సరాలకిందట దుస్తుల తీరులనుగురించి ఒక పరిశోధ\nకుడు పరిశ్రమచేసి, ఆ నాడు జేబులనేవి అసలు లేనేలేవని కనుగొన్నాడు.\nఆనాటికి జేబు అంటే యేమిటో మానవునకు తెలియదు. ఈ కారణంగా 17-వ\nశతాబ్దివరకూ సరకులనూ ధనాన్నీ జనం సంచీలలోనే మోసుకపోతూ వుండేవారు.\nఈ రోజులలో బిడ్డలకు జేబుకర్చుకుగాను పెద్దవాళ్ళు డబ్బులిస్తారు. జేబు\nలంటేనే తెలియని ఆ కాలంలో జేబుకర్చుకు డబ్బివ్వడమేమిటి?\nబ్రిటిష్ అసోసియేషన్ తేనెటీగల పరిశోధకశాఖకు అధిపతి ఐన డాక్టర్. సి. జి.\nబట్లర్ అక్కడి శాస్త్రజ్ఞులందరకూ ఒక విచిత్రమైన విషయాన్ని వెల్లడిపర\nచాడు : విమానదాడినుండి మనం తప్పించుకొని రక్షణ పొందటానికి ఎటువంటి\nసాధనాలున్నయో, అలానే తేనెటీగలలోకూడా కొన్ని పద్ధతులున వట,\nశత్రుఈగలు దాడిచేసి తేనె దొంగిలించటానికి వస్తుంటాయి. వీటి రాకను\nకనిపెట్టటానికని తేనెతుట్టెవద్ద ఈగలు కొన్ని కాపలాకాస్తాయి. ఐతే, తుట్టెలోవుండే\nఈగలు అస్తమానం కాపలాకాస్తూ కూర్చోవు. శత్రుఈగలు దాడిచేయ వచ్చి\nనప్పుడుకాని, ఇతర తుట్టెలనుండి చెదిరిపోయిన ఈగలు తమపైకి వస్తున్నప్పుడు\nకాని, తేనెటీగలకు అలికిడి తెలుస్తుంది. అటువంటి హెచ్చరిక వచ్చీరావటంతోనే\nతుట్టలోపల వుండే తేనెటీగలు బయటకువచ్చి, తమ గృహాన్ని రక్షించుకొనటానికి\nపూనుకొంటాయి. అంతవరకు అవి గూళ్ళలో నిశ్చింతగా వుంటాయి.",
            "book_page_end": 26
        },
        {
            "title": "పక్షి దాచిన జాబు",
            "book_page_start": 27,
            "pdf_page_start": 27,
            "pdf_page_end": 30,
            "author": "వి. నారాయణమ్మ",
            "genre": "రహస్య కథ",
            "moral": "తొందరపాటుతో తీర్పు ఇవ్వరాదు; కనిపించేది నిజం కాకపోవచ్చు.",
            "keywords": [
                "స్నేహం",
                "జూదం",
                "ఆత్మహత్య",
                "అపోహ",
                "పక్షి",
                "జాబు"
            ],
            "characters": [
                "రత్నం",
                "సీతాపతి",
                "పోలీసులు"
            ],
            "locations": [
                "మద్రాసు",
                "త్యాగరాయనగరం"
            ],
            "content": "మద్రాసు, త్యాగరాయనగరులో రత్నం. సీతాపతి, అని యిద్దరు తెలుగు కుర్రవాళ్లు ఉండేవాళ్లు. వాళ్లిద్దరూ ఒకే వీథివాళ్ళు, ఇరుగు పొరుగు యిళ్ళవాళ్ళు. చిన్నప్పటి నుంచీ ప్రాణస్నేహితులుగా పెరిగారు.\nఇద్దరూ ఒకెస్కూల్లో, తరువాత ఒకే కాలేజీలో చదివారు. ఇద్దరూ చదివిన చదు వులుకూడా ఒకటే. ఒకేరకం దుస్తులు వేసేవారు; అందుచేత, చూచేవారందరూ ఈ యిద్దరకూ ఏ విషయంలోనూ భేడమే లేదని అనుకొనేవారు, దానికి తగినట్టు వాళ్ళిద్దరూ ఎప్పుడూ జంట విడిపోయేవాళ్ళుకాదు.\nఇద్దరూ మంచిబుద్ధులు కలిగి, పెద్దవా ళ్ళవుతున్న కొద్దీ నలుగురిమధ్యనీ తలలో నాలుకలా మసులుకొనేవారు.\nచదువులు పూర్తి అయిన తరువాత, కాస్తో కూస్తో ఆస్తులు ఉండటంమూలాన ఉద్యోగాలకోసం దేబిరించవలసిన అగత్యం ఇద్దరికీ లేకపోయింది. సుఖంగా ఇంటి పట్టునే కాలక్షేపం చేయసాగారు. ఇద్దరూ ఒకేసారి చేసుకుందా మనుకొన్నారో, ఏమో, ఇంకా ఒక్కరికీ వివాహంకాలేదు. ఈలోగా సీతాపతి తండ్రిగారు పోవటంమూలాన, ఇన్నాళ్ళనుంచి పెత్తనం చేస్తున రత్నం మేనమామగారు స్వగ్రామం వెళ్ళిపోవటం మూలాన, ఇద్దరూ ఒకేసారి ఇంటి వ్యవహా రాలు చూసుకోవలసి వచ్చింది. ఇలా జీవి తంలో ఎన్ని మార్పులు వచ్చినప్పటికీ వాళ్ల స్నేహంలోమట్టుకు ఎంతమాత్రమూ మార్పు రాలేదు.\nవీకిద్దరినిచూచిన జనులందరూ అబ్బుర పడేవారు. ఇద్దరూ చక్కనివాళ్ళే. తిండికీ, బట్టకూ లోటులేనివాళ్ళే, బుద్ధిమంతులే, చదువున్నవాళ్ళే. పైగా వీరిద్దరి అపూర్వ స్నేహం చూచినవారందరికీ ఎంతో ముచ్చట గొలిపేది.\nఅటువంటిది ఒకనాడు ప్రాణస్తే హితు లైన అయిద్దరకూ నడివీధిలో ఏదో విషయంలో అభిప్రాయభేదం కలిగింది. ఇద్దరూ పెద్దగా పొట్లాడుకున్నారు. చుట్టు పట్ల నిలబడి విన్న వాళ్ళందరికీ ఇది చాలా ఆశ్చర్యం కలిగించింది. అలాంటిది జరుగు తుందని వాళ్ళెన్నడూ అనుకోలేదు. రత్నం, సీతాపతిని తూలనాడటం వాళ్ళంతా నోళ్ళు తెరుచుకొని విన్నారు. \" అబ్బాయీ !- నీలో మానవత్వం నశించింది. నీవంటివాళ్ళు ఎంత తొందరగా చస్తే, భూభారం అంత తొండరగా తగ్గుతుంది\" అని రత్నం ఆవే శంతో నాలుగుమాటలూ అనేశాడు.\nరత్నం తనను ఇవన్నీ ఎందుకు అంటు న్నాడో సీతాపతికి తెలుసు. కాని అసలు సంగతి తెలియని జనులు రత్నం తన స్నేహితుణ్ణి ఇంత కఠినంగా మాట్లాడడం విని తెల్లబోయారు. వాళ్ల చెవులను వాళ్లే నమ్మలేకపోయారు.\nతమచుట్టూ జనం గుమిగూడటం చూచి ఖిన్నులై, ఇద్దరు స్నేహితులూ యెడముఖం పెడముఖంగా వెళ్ళిపోయారు.\nఈ ఘర్షణ జరిగిన తరువాత రెండు మూడు రోజులదాకా స్నేహితు లిద్దరూ ఎక్కడా కలసి తిరగలేదు. ఇంకా అప్పు డప్పుడూ, రత్నం బజారులో కనిపించేవాడు కాని సీతాపతి అసలు కనుపించేవాడే కాదు. చుట్టుపట్ల వీధుల్లోని జనమంతా ఈ తగాదాని గురించి గుసగుసలాడుకొన్నా రన్న మాటేగాని అసలు కారణం ఎవరికీ తెలియలేదు.\nచాలామంది చాలా రకాలుగా వూహిం చారు గాని నిజమేమిటో ఎవరికీ అంతు చిక్కనేలేదు.\nఈ ఘర్షణ జరిగిన నాల్గవరోజు ఉదయం సీతాపతిగారింట్లో రోజూ ప్రొద్దున్నే పని చేయటానికి వచ్చేదానిది కెవ్వుమని ఒక పెద్ద కేక పెట్టింది. రతంతోసహా చుట్టుపట్ల ఇళ్ళ జనమంతా పరుగెత్తుకొని వచ్చారు. చూస్తే ఏముంది? సీతాపతి కింద పడి వున్నాడు! నేలంతా నెత్తురు మడుగుకట్టి వున్నది! అతని గుండెలో ఒక బాకు గుచ్చుకుని వున్నది !\nఅంద రూ హడలిపొయ్యారు. రత్నం వెంటనే పోలీసులకు కబురు చేశాడు. పోలీసులొచ్చి దరియాప్తుచేశారు. ఎవరూ వచ్చిపోయిన జాడలుకూడా లేవు. కిటికీ తలుపులుమట్టుకు తీసివున్నాయి. ఎవరిని అడిగినా మాకేం తెలియడంటే మాకేం తెలియదన్నారు. ఆరోజున రత్నం, సీతా పతి పొట్లాడుకోవటం విన్న వాళ్ళు మాత్రం, ఆ విషయం పోలీసులకు చెప్పేశారు. పోలీ సులు ఆచూకీ తీయగా సీతాపతికి ఇంకెవరూ శత్రువులు లేనట్టు తేలింది. దానినిబట్టి వారికి రత్నమీద గట్టి అనుమానం కలి గింది. ప్రాణస్నేహితుల్లో తగాదాలు వస్తే అవి ఎంత ప్రమాదంగా వుంటాయో, అంద రికీ తెలుసుగదా?\nరత్నాన్ని అడిగారు పోలీసులు. తామిద్ద రకీ చిన్నప్పటినుంచీ స్నేహమనీ, కాని ఆరోజున పోట్లాడుకున్నమాట నిజమేననీ, రత్నం ఒప్పుకొన్హాడు. 'పోట్లాట ఎందువల్ల వచ్చింది ” అని అడిగితే చెప్పనన్నాడు.\nదానివల్ల పోలీసులకు అతనిమిద ఇంకా అనుమానం ఎక్కువైంది. కాని అతడే సీతా పతిని హత్యచేశాడనటానికి రుజువు ఏమీ లేకపోవటంవల్ల అరెస్టువేయలేదు. మొత్తా నికి ఆపేటంతా పుకారులతో మారుమోగి పోయింది. రేపో మాపో పోలీసులు రత్నాన్ని తప్పకుండా అరెస్టుచేస్తారని అందరూ చెప్పుకొంటున్నారు.\nపాపం, రత్నం లోకంలో అల్లుకున్న వదంతికి చాలా బాధపడుతున్నాడు.\nఇలా వుండగా—\nఒకరోజున ఆపేటలోని పిల్లలందరూ పండువెనైల్లో ఉత్సాహంగా గుడిదగ్గర ఆటలాడుకొంటున్నారు. కొంతమంది పెంకెవాళ్ళు గుడి గోపురానికంటా ఎక్కి, గూళ్ళల్లో చేతులుపెడుతున్నారు. పావు రాయి పిట్టలు బెదిరి, పారిపోతున్నాయి.\nఇంతలో ఒక పిల్లవానికి గూటిలో ఒక కాగితం దొరికింది. అది వాడికి అర్థంకాక పరుగెత్తి పట్టుకుపోయి, తన తండ్రికి చూపించాడు. అదే సీతాపతి వ్రాసినజాబు. అందులో—\n'నేనొక దుర్వ్యసనానికి అలవాటుపడ్డాను. ఎన్నిరకాల ప్రయతించినా దాన్నుంచి తప్పుకోలేకపోయాను. నా ఆస్తి అంతా జూదంలో తగలేశాను. ఇది యెవరికీ తెలి యదు. అప్పులు తీర్చేస్తే ఇవ్వాళ నాకేమీ మిగలదు. నా ప్రాణస్నేహితుడు రత్నం నాకు అనేకవిధాల చెప్పిచూశాడు. చివరకు ఒకరోజున కఠినంగా మందలించాడుకూడా. నాకు చాలా సిగ్గువేసింది. కాని ఏంచేసేది ? ఈ దుస్థితి సహించలేకపోయాను. అందుకే ఈలోకం వదిలి పోతున్నాను. రత్నం నన్ను క్షమిస్తాడని ఆశిస్తున్నాను.'\nఈ ఉత్తరంసంగతి క్షణంలో పేటంతా అలుముకొంది. ఉత్తరం దొరికిన కుర్రవాని తండ్రి దాన్ని పోలీసులకు అందజేశాడు. అది సీతాపతి దస్తూరేనని రుజువయ్యింది. అతను ఆత్మహత్య చేసుకొన్నాడని తేలి పోయింది.\nరత్నాన్ని గురించి అనవసరంగా అపోహ పడ్డందుకు జనమంతా సిగ్గుచెందారు.\nసీతాపతి ఆత్మహత్య చేసుకోకముందే ఒక జాబురాసి పక్కన పెట్టాడని, తరువాత ఒక పావురాయి ఆ జా బు ఎత్తు కెళ్ళి గూట్లో దాచుకొందనీ, అందరికీ అర్థ మయింది.\nఈవిధంగా పక్షి దాచిన జాబు ఒకవ్యక్తి ప్రాణాన్ని రక్షించింది.",
            "book_page_end": 30
        },
        {
            "title": "చెప్పుకోగలవా? (ప్రశ్నలు)",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "పజిల్స్",
            "moral": "చందమామ బృందం",
            "keywords": [
                "లెక్కలు",
                "భౌతిక శాస్త్రం",
                "పజిల్స్",
                "తార్కిక ప్రశ్నలు"
            ],
            "characters": [],
            "locations": [],
            "content": "1. గడియారం పన్నెండు కొట్టింది :\nఒక అబ్బాయీ, అతని చెల్లెలూ, ఒక గడియారపు స్తంభందగ్గర నిలబడ్డారు.\nఅప్పుడే గడియారం 6 కొట్టింది. ఆ అబ్బాయి తన చేతిగడియారం చూచుకుంటూ\n' 6 కొట్టటానికి 30 సెకెన్లు పట్టింద'ని అన్నాడు. 'ఐతే, 12 కొట్టటానికి ఎంతకాలం\nపడుతుంది?' అని చెల్లెలు ప్రశ్నించింది. ' 60 సెకన్లు' అని అబ్బాయి వెంటనే\nబదులుచెప్పాడు. కాని 'ఆ మాట తప్పు' అని అంటూ చెల్లెలు సరైన\nసమాధానం చెప్పింది. అదేమిటో నువు చెప్పుకోగలవా ?\n2. పాల కొలత :\nఒకామె 4 గిద్దలు పాలు తెమ్మని పాలవాడికి చెప్పింది. వాడు 8 గిద్దలు పట్టే\nగిన్నెలో పాలు తెచ్చాడు. కాని కొలుద్దామంటే వానివద్ద గిద్దలేదు. పాలు\nతెమ్మన్న ఆవిడదగ్గిర రెండు పాత్రలున్నయి. ఒకదాంట్లో 5 గిద్దలూ, రెండవ\nదాంట్లో 3 గిద్దలూ పట్టుతై. ఇవిచూచి పాలవాడు 'నాలుగు, నాలుగు గిద్దలు\nకొలవటం ఎలాగా?' అన్నాడు. అప్పుడు ఇంటావిడ కొడుకు 4 గిద్దలు ఎలా కొలవ\nవచ్చునో పాలవాడికి చెప్పాడు. ఆ ఉపాయం నువు చెప్పుకోగలవా?\n3. బుట్టలో మామిడిపళ్ళు :\n12 గురు పిల్లలున్నారు. వాళ్లమధ్య ఒక బుట్టలో 12 మామిడిపళ్లున్నయి.\nఒక్కొక్కడు ఒక్కొక్క పండు తీసుకొన్నాడు. ఐనా, బుట్టలో ఇంకా ఒక పండు\nమిగిలివున్నది. అది ఎలా మిగిలిందో చెప్పుకోగలవా ?\n4. దొంగ : దొర\nఒక దొంగ గడ్డి ఎత్తుకపోదామని వచ్చాడు. వాడిని చూచాడు యజమాని.\nదొంగా యజమానిని చూచాడు, కాని తప్పించుకుపోలేక గడ్డివాముచుట్టూ\nతిరగటం మొదలు పెట్టాడు. వాడిని వెంబడించాడు యజమాని. ఇద్దరు ఎదురుగా\nవున్న రెండు చివరలనుంచీ పరుగెత్తసాగారు.\nఒక చుట్టు తిరిగిరావటానికి దొంగకు 40 సెకన్లు పట్టింది. యజమానికి 30\nసెకన్లుమాత్రమే పట్టింది. ఇలా ఎన్నిచుట్లు తిరిగేటప్పటికి, యజమాని దొంగను\nపట్టుకోగలడో, చెప్పగలవా ?\n[చెప్పుకోలేకపోతే వచ్చేసంచిక చూడు]",
            "book_page_end": 31
        },
        {
            "title": "రాతిలోనిముఖం",
            "book_page_start": 32,
            "pdf_page_start": 32,
            "pdf_page_end": 37,
            "author": "కొడవటిగంటి కుటుంబరావు",
            "genre": "జానపద కథ / నీతి కథ",
            "moral": "పండితుడు లేదా వీరుడు కాదు, ప్రజల కష్టసుఖాలను పంచుకుని వారికి సాయం చేసేవాడే నిజమైన మహనీయుడు.",
            "keywords": [
                "ముఖం",
                "రాతి బొమ్మ",
                "జోస్యం",
                "మహనీయుడు",
                "వసువు",
                "సన్యాసి"
            ],
            "characters": [
                "వసువు",
                "మునీశ్వరుడు",
                "తాత",
                "సన్యాసి",
                "వీరాగ్రేసరుడు (యోధుడు)",
                "కోటీశ్వరుడు (వణిక్పుంగవుడు)",
                "మహాకవి"
            ],
            "locations": [
                "ఆరావళీ పర్వత ప్రాంతం",
                "గ్రామాలు"
            ],
            "content": "అనేకవందల ఏళ్ల క్రితం ఆరావళీ పర్వత\nప్రాంతంలో ఒక కొండమీద రాతిలో, ఎవరో\nమహాశిల్పి మలిచినట్టుగా, ఒక మనిషి\nముఖంయొక్క ఆకృతి ఉండేది. నిజానికి\nఅది ఏశిల్పీ మలిచినది కాదు. ఆ ముఖా\nకృతి ప్రకృతిసిద్ధంగానే ఏర్పడింది. ఆ\nచుట్టుపక్కల అనేక గ్రామాలవారికి రోజూ\nఆముఖం కనిపిస్తూవుండేది. వారు అందులో\nఔదార్యమూ, కరుణా, శాంతమూ, దయా\nమొదలైన ఉన్నతభావాలు చూడగలిగేవారు.\nఆ ముఖంయొక్క ఫాలభాగం విశాలంగా\nవుండి, జ్ఞానాన్ని సూచించేది. కన్నులు\nప్రజలకేసి దయగా, వాత్సల్యంతో చూస్తు\nన్నట్టుండేవి.\nఈ రాతిలోని ముఖాన్నిగురించి అనేక\nరకాల కథలను ప్రజలు చెప్పుకొనేవారు.\nఅదే పోలికగల మహనీయుడొకడు వెనక\nఎప్పుడో వుండేవాడనీ, అతని దయవల్ల\nప్రజలు ఎంతో సుఖపడ్డారని కొందరు\nచెప్పుకొనేవారు. కొంత కాలంక్రితం ఆ\nప్రాంతాలకు ఒక మునీశ్వరుడు వచ్చాడు.\nచుట్టుప్రక్కల గ్రామాలవారు వందలాదిగా\nమునీశ్వరుణ్ణి చూడబోయారు. వారిలో\nకొందరు ఆ రాతిలోని ముఖంగురించి\nమునీశ్వరుణ్ణి అడిగారు. ఆ మునీశ్వరుడు\nకొంచెంసేపు ఆ ముఖంకేసి చూసి, \" అదే\nపోలికగలవాడు ఈ ప్రాంతాల కనిపిస్తాడు.\nఅతను గొప్పజ్ఞాని, మహనీయుడు. అతనివల్ల\nప్రజలకు అంతులేని ఉపకారాలు జరుగు\nతవి” అన్నాడు.\nఆనాటినుండీ ఆ చుట్టుపట్ల గ్రామాల\nవారు తమ గ్రామాలకు ఏ కొత్తవ్యక్తి\nవచ్చినా ముఖంకేసి పరీక్షగా చూసేవారు.\nకాని రాతిలోని ముఖంవంటి పోలికగలవాళ్లు\nఒకరూ అక్కడకు రానేలేదు.\nఈవిధంగా అనేక దశాబ్దాలు గడిచి\nపోయినయి. మునీశ్వరుడు చెప్పిన వృత్తాం\nతాన్ని ఒకతరంవారు మరొకతరంవారికి\nకట్టుకథకింద చెప్పుకొంటూవచ్చారు. చాలా\nమందికి ఆ కథలో విశ్వాసంకూడా పోయింది.\nకాని విశ్వాసం పోనివారిలో ఒక కుర్రవా\nతుండేవాడు. వాడిపేరు వసువు. పసువు\nపసివాడై ఉన్నప్పుడే వాడితాత వాళణ్ణి రోజూ\nఒళ్ళో కూచోబెట్టుకుని రాతిలోని బొమ్మ\nచూపిస్తూ మునీశ్వరుడు తన చిన్నతనంలో\nచెప్పినమాటలను తన మనవడికి చెప్పే\nవాడు. అనేక సంవత్సరాలపాటు రోజూ ఈ\nవిషయం వినివుండటంవల్ల మునీశ్వరుడు\nచెప్పిన జోస్యం వసువుతలకు బాగా పట్టింది.\nతాను చూస్తూండగానే ఈ జోస్యం ఫలిస్తుం\nదని వసువుకు గట్టినమ్మకం వుండేది.\nఇట్లా ఉంటూవుండగా, వసువు ఉండే\nగ్రామానికి ఒక రోజున మహాజ్ఞాని అయిన\nసన్యాసి ఒకడు వచ్చాడు. ఆయన వేదా\nలనూ, ఉపనిషత్తులనూ బాగా కాచి వడ\nబోసినవాడనీ, తర్కవ్యాకరణాది శాస్త్రాలలో\nఘటికుడనీ అన్నారు. అటువంటి మహ\nనీయుడి రాకవల్ల ప్రజలకు తప్పక మేలు\nచేకూరుతుందనీ, ఆయనద్వారా మునీశ్వ\nరుడి వాక్కులు ఫలించవచ్చుననీ ఆశపడి\nచిన్నవాడైన వసువు సన్యాసిని చూడ\nబోయినాడు.\nఈ సన్యాసిముఖం రాతిలోని బొమ్మకు\nపోలికే లేదు. అయినా నిరాశ చెందకుండా\nవసువు ఆయన చెప్పే గొప్పగొప్ప విషయా\nలన్నీ విన్నాడు. సన్యాసి చెప్పిన విషయాలు\nగొప్పవనటానికి సందేహంలేదు. కాని ఆయ\nనకు ప్రజల జీవితమూ, వారి కష్టసుఖాలూ\nకొంచెమైనా తెలియవు. సామాన్య కుటుం\nబంలో పుట్టి ప్రజలతో నిత్యమూ కలిసి\nమెలిగే వసువుకు త్వరలోనే ఈ విషయం\nఅర్థమయింది.\nఅదీకాక యీ సన్యాసి అమితకోపిష్ఠి.\nతాను ప్రబోధించేటప్పుడు ఎవరూ తుమ్మ\nరాదు, దగ్గరాదు. అంత గొప్ప విషయాలు\nవినేటప్పుడు పామరులకు ఏదైనా ధర్మ\nసందేహం కలగదా ? సందేహం కలిగి ప్రశ్న\nవెయ్యరాదు! \"మీ కర్మ! యోగ్యత గల\nవారు అర్థంచేసుకోండి. లేనివారు నోరు\nమూసుకోండి,” అనేవాడు.\nఅంతకంతకూ ప్రజలకు సన్యాసిమీద\nభక్తి తగ్గింది. కొంతకాలానికి సన్యాసి వెళ్ళి\nపోయాడు. తన ఆశ ఫలించనందుకు\nవసువు నిట్టూర్చాడు.\nకొంతకాలం జరిగింది. ఆ ప్రాంతాలకు\nమహా శౌర్య పరాక్రమవిక్రము డొకాయన\nవేంచేశాడు. ఆయన అనేక యుద్ధాలలో\nగెలిచిన వీరుడు. ఆయన ఉన్నచోట శత్రు\nభయం ఉండదనీ, ప్రజలు నిశ్చింతగా\nగుండెలమీద చేయివేసుకు నిద్రపోవచ్చు\nననీ అన్నారు. మునీశ్వరుడు చెప్పినమనిషి\nఈ యోధుడే అయివుంటాడని వసువు ఆశ\nపడి వెళ్ళి చూశాడు. కాని ఈ వీరుడి\nముఖం రాతిలోని ముఖాన్ని బొత్తుగా\nపోలివుండ లేదు.\nపైగా ఈ వీరాగ్రేసరుడు ప్రజల కష్ట\nసుఖాలు ఎరిగినవాడు కాడు. వారి యోగ\nక్షేమాలయందు ఆసక్తికలవాడు కాడు.\nతమతమ పనులలో నిమగ్నులైవుండే\nమనుష్యులను వేళకాని వేళ పిలిపించి వారి\nపనులు పాడుచేసేవాడు. తనమాట వినని\nవారిని హింసించేవాడు. మహావీరుడని\nతనకు భక్తితో పరిచర్యలను చేసినవారిని\nపశువులకంటె హీనంగా చూసేవాడు.\nక్రమంగా ప్రజలకు ఆయనమీద గౌరవం\nపోయింది. కొద్దికాలానికి ఆయనా మరొక\nప్రాంతానికి వెళ్ళిపోయాడు. వసువు మరొక\nసారి నిట్టూర్చాడు.\nమరికొంత కాలం గడిచింది. ఆ ప్రాంతా\nలకు గొప్ప వణిక్పుంగవుడు వస్తున్నట్టు\nతెలిసింది. ఈయన సముద్రాలమీద నావ\nలను పంపి పెద్దయెత్తున వ్యాపారంచేసి\nకోట్లు గడించాడట. ఆయన రెండురోజులు\nనిలిచినచోట భోగభాగ్యాలూ, సిరిసంపదలూ,\nతాండవిస్తాయట.\nఇక్కడివారంతా కష్టజీవులనీ, తమ\nగ్రామాలలో సిరిసంపదలు త క్కువ నీ\nవసువు ఎరుగును. ఈ వర్తకుడు తమను\nఉద్దరించటానికి వస్తున్నాడనీ, ఈయన\nముఖం రాతిలోని ముఖాన్ని పోలివుంటుం\nదనీ వసువు చాలా ఆశపడ్డాడు.\nకాని తీరాచూస్తే వర్తకుడి ముఖం\nమరొకవిధంగా వుంది. అయినా ఈయన\nరాకవల్ల సిరిసంపదలు పెరిగేటట్టే కనిపిం\nచాయి. ఆయన పొలాలలో కొత్త పంటలు\nవేయించాడు. ఆ పంటలు తానే కొన్నాడు.\nరైతులకు పాతపంటలకన్న ఈ కొత్త\nపంటలు ఎక్కువ లాభించాయి. అందరి\nదగ్గిరా ఎక్కువడబ్బు మెసలసాగింది.\nవృత్తులవారిలోకూడా పూర్వం ఎరగని వృత్తు\nలను కోటీశ్వరుడు ప్రోత్సహించాడు. ఒకటి\nరెండేళ్లయిన తరువాత కోటీశ్వరుడు కొత్త\nపంటల ధరలు తగ్గించాడు. కొత్తవస్తువుల\nధరలుకూడా తగ్గించాడు. ఆ పంటలూ,\nఆ వస్తువులూ తమకు పనికొచ్చేవికావు\nగనక కోటీశ్వరుడు నిర్ణయించిన ధరకు\nప్రజలు ఒప్పుకోవలిసివచ్చింది. లేకపోతే\nకొనేవారే లేరు!\nఅదీగాక ప్రజలు తినే ఆహార పదా\nర్థాలూ, నిత్యమూ వాడుకునే పస్తు\nవులూ కరువు కాసాగినై. వాటి ధరలు\nపెరగసాగాయి. ప్రజల జీవితంలో సంక్షోభం\nబయలుదేరింది. అదివరకు హాయిగా జీవి\nస్తున్నవారు కొందరు నిరుపేదలైపోయారు.\nతిండికాటకమూ, డబ్బు కాటకమూకూడా\nవచ్చిపడింది. కోటీశ్వరుడు తనకు కావలి\nసిన సరుకంతా సంచులు నింపుకొని,\nసంచులు బండ్లలో పేర్చుకుని, వచ్చిన\nదారినే వేంచేశాడు. ఇదంతా చూస్తున్న\nవసువుకు ప్రజలనుచూసి దుఃఖం వచ్చే\nసింది. వాడి వయసుతోబాటు బుద్ధికూడా\nవికసిస్తున్నది.\nమరికొంతకాలం గడిచింది. ఆ ప్రాంతా\nలకు ఒక మహాకవి వచ్చాడు. ఆ కవి\nసామాన్యప్రజల జీవితం తెలిసినవాడు.\nసామాన్య ప్రజలనుగురించి గీతాలురాశాడు.\nఆయన గీతాలకు దేశదేశాలా ఖ్యాతి\nలభించింది.\n\"ఈ కవిముఖం తప్పక రాతిలోని\nముఖాన్ని పోలివుంటుంది. మ హాము ని\nవాకు వ్యర్థం కాదు” అనుకున్నాడు వసువు.\nకవి వచ్చాడు. ఆయన ముఖంలో రాతి\nలోని ముఖం కవళికలేమీలేవు. కవి పాటలు\nపాడాడు. జనం ఆయనచుట్టూ మూగి\nఆయన గీతాలువిని తన్మయులైనారు.\nఆయన్ను దేవుడికన్న ఎక్కువగా చూశారు.\nఆయనకు సకలోపచారాలూ చేశారు. కాని\nకవికి ప్రజలపట్ల నిజమైన ఔదార్యంలేదు.\nవారితో ఆయనకు నిజమైన సానుభూతి\nలేదు.\nఆయన తన గీతాలలో ప్రజల కృషిని\nపొగిడాడేగాని ఆ కృషిచూస్తే ఆయనకు\nగౌరవంలేదు. పనీ పాటలు చెయ్యనివారి\nతోనూ, డబ్బు ఎక్కువ కలవారితోనూ\nఆయన అన్యోన్యంగా ఉండేవాడు. పనిచేసే\nవారిని దూరంగా వుంచేవాడు. వారి ఇళ్లకు\nవెళ్ళేవాడు కాడు. వారిని దగ్గిరికి రానిచ్చే\nవాడు కాడు. వారి కష్టసుఖాలను శ్రద్ధతో\nవినేవాడు కాడు. ఆపదలో వారిని ఆదుకొనే\nవాడు కాడు.\n\" ఈ కవి వంచకుడు. ఆయన తన\nగీతాలతో ప్రజలను వంచిస్తున్నాడుగాని\nప్రవర్తనతో కాదు. అందుచేత ఆయన\nప్రవర్తన వాస్తవమైనది. ఆయన గీతాలు\nఅసత్యమైనవి — వాటిలో ఎంత యదార్థం\nఉంటేనేం?” అనుకున్నాడు వసువు.\nప్రజలు కవినైజం తెలుసుకుని ఆయన\nపట్ల ఆదరం చూపడం మానివేశారు. కవి\nకొంతకాలం వుండి ఎటో వెళ్లిపోయాడు.\nవసువు విచారంగా రాతిలోని బొమ్మకేసి\nచూస్తూ నిలబడ్డాడు. తన తాతచెప్పిన\nమునీశ్వరుడి మాటలయందు విశ్వాసం\nచలించసాగింది.\nఎందరెందరో మహనీయులు తాను\nచూస్తుండగా వచ్చారు. ఒక్కరి ముఖం\nలో నూ ఆ బొమ్మలో ఉండే ఔదార్యం,\nదయా, కరుణా, వాత్సల్యం కనబడలేదు.\nఅందుకే ఒక్కరూ తన ప్రజలకు కొంచె\nమైనా ఉపకారం చెయ్యలేదు. వసువు ఈ\nవిధంగా ఆలోచిస్తూనిలబడివుండగా కొందరు.\nమనుష్యులు అ దారినవస్తూ వసువు మొహం\nకేసి చూసి, ఆరాతిలోని ముఖంకేసి చూశారు.\nఏమాశ్చర్యం! పసువు ముఖం మూడు\nమూర్తులా రాతిలోని ముఖంలాగే ఉంది!\nఈ వార్త క్షణంలో చుట్టుపక్కల\nగ్రామాలకు పాకింది. రాతిలోని ముఖం\nగురించీ, దాన్ని గురించి పూర్వులు చెప్పు\nకొన్న గాధగురించి మరిచిపోయినవారంతా\nవసువుదగ్గిరికి వచ్చి మొట్టమొదటిసారిగా\nరెండుముఖాలకూ గల పోలికను చూసి\nఆశ్చర్యపడసాగారు.\nమునీశ్వరుడి అమోఘ వచనం ఫలిం\nచింది. వసువు అనేకమంది మహనీయుల\nదగ్గిర నేర్చుకున్న విషయాలు తనప్రజలకు\nఉపయోగపడేటట్టు చేసి, ప్రజలలో ఒక\nడుగా ప్రజల కష్టసుఖాలు పంచుకుని,\nవారికి ఐశ్వర్యమూ, ఆనందమూ చేకూర్చి\nధన్యజీవి అయినాడు.",
            "book_page_end": 37
        },
        {
            "title": "రామాయణ జన్మ కథ",
            "book_page_start": 38,
            "pdf_page_start": 38,
            "pdf_page_end": 38,
            "author": "చందమామ బృందం",
            "genre": "పురాణ కథ",
            "moral": "చందమామ బృందం",
            "keywords": [
                "రామాయణం",
                "వాల్మీకి",
                "నారదుడు",
                "క్రౌంచ పక్షి",
                "ఆదికవి"
            ],
            "characters": [
                "వాల్మీకి",
                "నారదుడు",
                "బోయవాడు"
            ],
            "locations": [
                "అరణ్యం"
            ],
            "content": "పాపాయిలూ ! — ఈ 23.వ తారీఖున శ్రీరామనవమికదా? రామాయణకధ\nతెలియనివారెవరూ మనలో వుండరు. రామునికథ మొదట వ్రాసింది వాల్మీకి.\nఅందుకనే ఆయనకు 'ఆదికవి' అని పేరువచ్చింది. వాల్మీకి ఋషికి ఈ కథే\nవ్రాయాలని ఎందుకు బుద్ధిపుట్టిందో మీకు తెలుసా ? —\nవాల్మీకి ఏదైనా ఒక మహాకావ్యం వ్రాదామని అనుకొంటూవుండగా ఒకరోజున\nనారదులవారు వేంచేశారు. అప్పుడు వాల్మీకి తనకు కలిగిన సమస్యనుగురించి\nచెప్పగా నారదుడు—'లోకంలో రాముని మించిన సత్యవాది, గుణవంతుడు, బల\nవంతుడు, ధర్మపరుడు, దృఢవ్రతుడు, మరెవ్వరూలేరు. కనుక రాముని కథనే\nవ్రాయమ’ని సలహాచెప్పాడు.\nమరునాడు వాల్మీకి అరణ్యమధ్యంనించి స్నానానికి వెళుతూవుండగా ఒక\nచెట్టుమీద కూర్చునివున్న క్రౌంచపక్షుల జంటలో ఒకదానిని, ఒక బోయవాడు\nకొట్టడం, అది చనిపోవటం, కంటబడింది.\nఇదిచూచి వాల్మీకికి చాలా ఆవేదన కలిగింది. అతని హృదయం తల్లడిల్లి\nపోయింది. జంటవిడిన పక్షులయెడ జాలి, దీనికి కారకుడైన బోయవాని\nఎడ కోపమూ, రెండూ ఒకేసారి కలిగాయి.\nవెంటనే, అప్రయత్నంగా ఆయన నోటినుండి బోయవాణ్ణి నిందిస్తూ ఒక శ్లోకం\nవెలువడింది. ఆ శ్లోకమే సంస్కృతభాషలో మొట్టమొదటిది.\nఅదేమోస్తరు శ్లోకాలతో వాల్మీకి తరువాత రామాయణకథ నంతటినీ పూర్తిగా\nరచించాడు.\nఆయన రచించిన రామాయణం మొత్తం 24,000 శ్లోకాలు కలిగివున్నది.\nఆ మహాకావ్యం తరువాత కవులందరికీ ఆదర్శప్రాయమయ్యింది.",
            "book_page_end": 38
        },
        {
            "title": "నేలను రాలిన పళ్లు",
            "book_page_start": 39,
            "pdf_page_start": 39,
            "pdf_page_end": 42,
            "author": "జి. సుబ్బులక్ష్మి",
            "genre": "జానపద కథ",
            "moral": "ప్రమాదాన్ని తెలివిగా తప్పించుకోవాలి. నిజాయితీ కొన్నిసార్లు నష్టం కలిగించినా, తెలివిగా వ్యవహరిస్తే మేలు జరుగుతుంది.",
            "keywords": [
                "వీరయ్య",
                "తోట",
                "నిజాయితీ",
                "ఎలుగుబంటి",
                "ఉపాయం",
                "ఆహారం"
            ],
            "characters": [
                "వీరయ్య",
                "పుల్లమ్మ",
                "షావుకారు (యజమాని)",
                "ఎలుగుబంటి"
            ],
            "locations": [
                "అడవి",
                "తోట"
            ],
            "content": "ఒక అడవిదగ్గర ఐదెకరాల తోట సాగు\nచేసుకుంటూ వీరయ్య కాలక్షేపం చేసే\nవాడు. భార్య పుల్లమ్మతో సహా తోటలోనే\nనివసిస్తూ ఉండేవాడు. ఆమె భర్తకు ఎంతో\nసహాయంగా వుంటూ వుండేది.\nఐతే, తోట వీరయ్యది కాదు. అక్కడికి\nనాలుగుమైళ్ళల్లో వున్న ఒక షావుకారుది.\nఆ తోటలో రకరకాల చెట్లు ఉన్నవి. అన్ని\nకాలాల్లోనూ తోటలో యేదో వొక పండు\nఉండనే వుంటుంది. చెట్టున వున్న పళ్లను\nవీరయ్య ముట్టుకోకూడదని షరతు. గాలికి\nకింద రాలే పళ్ళుమాత్రమే వీరయ్యవి.\nఅలా రాలిన పళ్ళను వీరయ్య అమ్ముకో\nవచ్చు. నాలుగేళ్లక్రితం గాలివానవచ్చి\nతోటలోని పళ్లన్నీ దులిపి వేసింది. ఆ ఏడాది\nవీరయ్యకు బాగా లాభించింది.\nకాని ఏటా గాలివాన రాదుకదా? తిండికి\nసరిపడే ఆదాయం రావటమే చాలా కష్టంగా\nవుంటూండేది. కనుక, పక్షని వున్న అడవిలో\nకట్టెలు కొట్టుకొని, వాటిని అమ్ముకొని జీవ\nయాత్ర సాగించేవాడు; భర్త అడవికి వెళ్లి\nనప్పుడు పుల్లమ్మ తోటపనిలో వుండేది.\nచుట్టూ ప్రహరి. మధ్యలో వీరయ్య\nగుడిసె. గుడిసెను అనుకొని పెద్ద గడ్డి\nవామి. రెండుఎడ్ల సహాయంతో దిగుడు\nబావిలోని నీటితో అతను తోటను తడుపుతూ\nవుంటాడు.\nతో ట నే నమ్ముకొనివున్న వీరయ్యకు\nదాన్ని విడిచి వెళ్ళటానికి మనసు ఒప్పదు.\nముసలితనంకూడా వొచ్చి పడుతోంది. తోట\nయజమానికా, తనమీద ఎంతో నమ్మకం.\nరెండు మూడు రోజులకు ఒకసారి వచ్చి,\nతయారైన పళ్ళను కోయించి ఆయన\nఅమ్మకానికి పంపేస్తూ ఉంటాడు.\nఐతే, ఒక గజం దూరంలోకి వొచ్చాక కాని\nవీరయ్య అదేమిటో గుర్తించలేదు. ఆది\nఒక పెద్ద ఎలుగుబంటి. రెండు కాళ్లమీదా\nనిలబడి, నోరుతెరచి కోరలు బైటపెట్టి\nవీరయ్యను పట్టుకోవటానికి సిద్ధంగా\nవుంది.\nవీరయ్యకు పైప్రాణం పైనే పోయినంత\nపనైంది. వెనక్కు పరుగెత్తేందుకా వీల్లేదు.\nరక్షించుకునేందుకా చేతిలో ఏమీలేదు.\nఎలాగూ చావు తప్పదు. ఐనా ఎలుగు\nబంటితో అన్నాడు—\" నన్ను చంపితే నీకు\nఇప్పుడు ఆకలి తీరవొచ్చు. కాని మళ్ళీ\nరేపు నీకేదన్నా దొరకాలికదా!”\n\"రేపటి సంగతి తరువాత చూచు\nకుందాం” అంది ఎలుగు.\n\" అది కాదు—ఇవాళా, రేపే కాదు-నీకు\nవినాడు ఆకలైనా, నీ ఆకలిని తీర్చేందుకు\nనేను సిద్ధంగా వుంటాను” అన్నాడు వీరయ్య.\n\"అంటే...?\" అంది ఎలుగు.\n\"నీకు ఆకలైనప్పుడల్లా మా ఇంటికి రా.\nకడుపునిండా భోజనం పెడతాను ”అన్నాడు.\nఎలుగు ఆలోచనలో పడింది.\nచేతులోని సంచీ తెరిచి చూపిస్తూ -\n\"చూడు... సరుకులు తీసుకొని వెళ్తున్నాను.\nరాత్రికి ఉల్లిపాయల పప్పుపులుసు పెట్టి\nస్తాను...” అన్నాడు వీరయ్య.\nఉల్లిపాయ వాసన తగలగానే ఎలుగుకు\nనోరు ఊరింది.\n\"సరే... ఇప్పటికి వొదిలేస్తున్నా. కాని\nనాకు యేనాడైనా ఆహారం దొరక్కపోతే\nమాత్రం నిన్ను చంపుతాను. రాత్రికి మీ\nఇంటికి వొస్తాను. ఎలా మర్యాదచేస్తావో?\nఅన్నట్టు, మీ ఇల్లెక్కడా?” అంది\nఎలుగు.\n\" అదుగో... ఆ తాటిచెట్టు వెనక వుందే\nతోట. అందులో —” అన్నాడు వీరయ్య.\nచావు తప్పి కన్ను లొట్టపోయినంత\nపనయింది అతనికి. ఎలుగు ఇక రోజూ తన\nఇంటికి తయారవకమానదే. ఎట్లా?\nఇంటికి వొచ్చి జరిగినదంతా భార్యకు\nచెప్పాడు. ఆమెమాత్రం యేమనగలదు?\nప్రమాదం తప్పించుకునే దారి తోచలేదు.\nఏదెలా వున్నా, చిన్నకుండెడు ఉల్లి\nగడ్డల పప్పుపులుసు తయారైంది. ఎలుగు\nవొచ్చేదాకా ఆగేందుకు ప్రాణం వొప్పక\nఇద్దరూ కూర్చుని అన్నంతిన్నారు. భోజనా\nలయాకచూస్తే పులుసూ మిగలలేదు;\nఅన్నమూ మిగలలేదు.\nవీరయ్య మళ్ళీ వొండమన్నాడు. కాని\nఉల్లిపాయలేవీ? ఐనా కడుపునిండా\nతిన్నాక, మళ్ళీ పనిచేసేందుకు పుల్లమ్మ\nఒళ్లొంగలేదు. ఎలుగు వొచ్చేసమయమైంది.\nఇంటికి తాళాంవేసి వీరయ్యా, పుల్లమ్మా\nగడ్డివామిలో దాక్కొని, కిక్కురుమన\nకుండా అందులో కూర్చున్నారు.\nఐదారు నిమిషాలు గడిచేప్పటికల్లా\nతలుపు చప్పుడైంది. వీరయ్య ప్రాణాలు\nగుప్పెట్లో పెట్టుకుని, ఊపిరిపీల్చిన చప్పుడు\nఎక్కడ వినిపిస్తుందో అని మెల్లిగా గాలి\nపీలుస్తున్నాడు.\nతలుపుదగ్గిర శబ్దం ఎక్జువైంది. క్రమంగా\n... ఇంకో పెద్దచప్పుడు బహుశా ఎలుగు\nవచ్చి గోడ దూకివుంటుంది. గుర్రుపెడుతూ,\nనేలను చప్పుడుచేస్తూ ఎలుగుబంటి గుడి\nసెను సమీపించింది. తలుపులు తాళంవేసి\nవుండటంచేత లోపల ఎవరూ లేరనుకుంది.\nఐనా కోపంకొద్దీ తలుపులు బాదింది. తనను\nమోసం చేసినందుకు వీరయ్యపైన కని\nతీర్చుకోవా లనుకొన్నది.\nఇక తోటలో పడింది. చెట్లకొమ్మ లన్నీ\nఇష్టానుసారంగా విరిచివేసింది. పువ్వు, పిందె\nలేకుండా రాల్చివేసింది. ఒక్క గంటకల్లా\nదానికి ఆయాసంవొచ్చింది. ఒకపక్ష ఆకలి,\nమరొకపక్క కోపం. మళ్లీ దేవుడా అంటూ\nగుడిసెదగ్గరకు వచ్చింది.\nఎలుగు తమకు దగ్గరలోనే వున్నందున\nవీరయ్యకూ పల్లమ్మకూ ముచ్చెమటలూ\nపోసినయి. ఐనా, మెదలలేదు.\nఅదే సమయంలో పుల్లమ్మ చాలాసేపటి\nనుంచీ ఆపుకొని ఒక్కతుమ్ము తుమ్మింది.\nఎలుగు తమను కనుక్కుంటుందేమోనని\nవీరయ్య హడిలిపొయ్యాడు.\nఆ తుమ్మిన ధ్వని ఏదో తుపాకి పేలినట్టని\nపించి, ఎలుగుబంటి హడిలిపోయి, కాళ్లకు\nబుద్ధిచెప్పింది...\nతెల్లవారాకగాని వీరయ్యా పుల్లమ్మా గడ్డి\nవామిలోంచి బయటికి రాలేదు. తోటలోకి\nపోయి చూస్తే అన్నీపళ్ళే! యజమానికూడా\nవొచ్చి చూశాడు. కథంతా విన్నాడు. యజ\nమాని ఒప్పందంప్రకారం వీరయ్య ఆ పళ్ల\nనన్నిటినీ అమ్ముకుని, లాభంపొంది సుఖిం\nచాడు. ఎలుగుచేసిన ఉపకారం అతను\nమరిచిపోలేదు. మళ్లీ అది ఆ ప్రాంతాలకు\nవస్తుందేమోనని చాలాకాలం ఎదురు\nచూచాడు. కాని, ఎన్నడూ అది రానేలేదు.",
            "book_page_end": 42
        },
        {
            "title": "సజీవ సమాధి",
            "book_page_start": 44,
            "pdf_page_start": 44,
            "pdf_page_end": 46,
            "author": "డి. లక్ష్మీకాంతం",
            "genre": "చారిత్రక కథ",
            "moral": "ధైర్యం మరియు ధృఢ సంకల్పం విలువైనవి; మత మార్పిడికి భయపడకూడదు.",
            "keywords": [
                "సిక్కులు",
                "మొగలులు",
                "గురుగోవిందసింగ్",
                "బాలవీరులు",
                "సజీవ సమాధి"
            ],
            "characters": [
                "గురుగోవిందసింగ్",
                "అజిత్ (కుమారుడు)",
                "గుజిరీ (తల్లి)",
                "ఔరంగజేబు",
                "వజీర్ ఖాన్",
                "ఉలేమా"
            ],
            "locations": [
                "కీర్తిపురం",
                "ఆనందపురం",
                "సిరింద్"
            ],
            "content": "శిక్కుల నాయకుడు గురుగోవిందసింగు\nగొప్ప ప్రతాపశాలి. మొగలులకు, ముఖ్యంగా\nఔరంగజేబుకు అతని పేరు చెబితే హడలుగా\nవుండేది. వీరిద్దరిమధ్య బద్ధవైరం. ఈ\nవైరం ఉన్నకొద్దీ పెరుగుతూవచ్చింది. వీలు\nదొరికిన ప్రతిచోటా శిక్కులూ, మొగలులూ\nపోరాడుకొనసాగారు. శిక్కులపై ఔరంగ\nజేబు కసి నానాటికీ పెచ్చరిల్లింది.\n'తలయెత్తకుండా ఈ శిక్షుజాతిని\nఅణచివేసేయండి' అని అతను తన సేనాధి\nపతులకు ఆజ్ఞయిచ్చాడు.\nఒకసారి శిక్కులకూ మొగలులకూ\n'కీర్తిపురం' అనే ప్రదేశంలో పోరు పాస\nగింది. పోరుకు ముందు గురుగోవింద్వద్దకు\nమొగలులు రాయబారం పంపించారు :\nమీరు ఎదిరించబోయేది ఎవరినో ముందు\nతెలిసికొనండి. ఇదేమీ చిన్నచిన్న సామం\nతులను బెదిరించట మనుకున్నారేమో. గొర్రె\nపోయి కొండను ఢీకొనటంవంటిది. మీకు\nతగదు. ఇప్పుడైనా జగద్విజేతలైన మా\nప్రభువువారివద్దకు వచ్చి క్షమాపణ కోరు\nకొని, ఇస్లాంమతంలో చేరండి' అంటూ\nమందలించారు.\nరాయబారి ఈ మాటలు చెబుతున్న\nప్పుడు గురుగోవిందు కుమారుడు 'అజిత్ ’\nఅక్కడనే ఉన్నాడు.\n' ఇటుపై ఇలాంటి మనసు నొప్పించే\nమాట మరొక్కటి అయినా వెలువడిం\nదంటే, చూచుకో నీ బతుకు ఏమవుతుందో!'\nఅంటూ, చర్రున ఖడ్గం చూసి, రాయబారి\nవైపు ఝళిపించాడు.\nఆ సమయానికి చేసేదిలేక, ఆ రాయ\nబారి ఖిన్నుడై మరలిపోయాడు. మరలి\nపోయిన రాయబారి అజిత్ పలికిన పలుకు\nలను ఆవేదనతో సేనాధిపతులకు వెల్ల\nడించాడు. ఇది విని, మొగలులు మండి\nపడ్డారు. ఇదివరకే రగులుతున్న స్పర్ధలకు\nతోడు, ఇది ఆగ్గిమీద గుగ్గిలం వేసినట్టయింది.\nఉభయపక్షాల మధ్యనూ పగలు ప్రబల\nమయినై, వైరం వృద్ధిఅయింది.\nఆటుతరువాత మరికొద్దికాలానికే'ఆనంద\nపురం'వద్ద తీవ్రమైన సంఘర్షణ జరిగింది.\nమొగల్ సేనలు ముమ్మరంగా దెబ్బతీసినై.\nశత్రుఢాకకు తట్టుకోలేకపోయారు శిక్కు\nవీరులు. ఆ కోటను మొగలులు వెంటనే\nవశపరుచుకొన్నారు.\nఆ సంవట్లో, గురుగోవిందు తల్లి గుజిరీ,\nతన మనమలిద్దరనూ వెంటబెట్టుకుని\nతప్పించుకుపోయి, 'సిరింద్' అనే\nమారుమూల ప్రదేశం చేరుకుంది.\nచేరుకున్నదేకాని, శత్రువులు ఆమెను\nవెంటాడడం మా న లేదు. అంతలోనే\nమొగలులు గుజిరీని, ఆమె మనమలనూ\nవెతికిపట్టి, ఆ పరగణాకు అధిపతి ఐన\nవజీర్ ఖాన్ ఎదట పెట్టారు.\nబాలురిద్దరిని చూచీచూడటంతో వజీర్\nఖానుకు ముచ్చటవేసింది. వాళ్లను శత్రు\nవులుగా గణించటానికి బదులు, తనవాళ్ళు\nగానే చూచుకుని, కొలువులో పెట్టుకొన్నాడు.\nకాలం కులాసాగా గడిచిపోతున్నది.\nఒకనాడు వజీర్ ఖాన్ ఆ పిన్నవాళ్ళతో\nమాటా పలుకూ ఆడుతూ, 'అబ్బాయిలూ!-\nమిమ్మల్ని విడిచిపెడతా మనుకోండి.\nఅప్పుడు మీరేంచేస్తారు?' అని సరదాగా\nఅడిగాడు.\nఅందుకు బాలురిద్దరూ ' సైన్యాన్ని సిద్ధ\nపరుస్తాం; నిన్ను చంపివేస్తాం!' అని\nతడుముకోకుండా సమాధానం చెప్పారు.\nఈ మాటను ఆట్టె మనసుకు పట్టించుకో\nలేదు, వజీరు. 'మరి, యుద్ధంలో మీరు ఓడి\nపోతేనో?' అని మళ్ళీ ప్రశ్నించాడు.\nలిప్తకూడా యోచనచేయకే, పసివాళ్లు\n'నిన్ను చంపేవరకూ నిద్రపోము. పోరాడు\nతూనే వుంటాం' అని బదులుచెప్పారు.\nపసివాళ్ల పౌరుషానికి పట్టుదలకూ వజీరు\nవిస్తుపోయాడు. ఈ వర్తమానం తెలియ\nగానే మతగురువైన 'ఉలేమా' వచ్చాడు.\nవచ్చి, విచారణచేసి, బాలకులిద్దరకూ\nమరణశిక్ష విధించాడు. ఐతే, ఇస్లాంలో\nకలిస్తే క్షమిస్తామన్నాడు.\nఉలేమా తీర్పు బాలురకు తెలియజేసి,\n'ఏమి? ఇస్లాంమతం పుచ్చుకొంటారా ?\nప్రాణాలు వదులుకొంటారా?' అని వాళ్లను\nఅడిగి, తుదికోరిక చెప్పమన్నారు. కొదమ\nసింగాలవంటి ఆ బాలురిద్దరూ ఏకకంఠంతో\n'ప్రాణాలే వదులుకొంటాం!' అంటూ, తమ\nవజ్రసంకల్పాన్ని వెల్లడించేసరికి, అందరూ\nఆశ్చర్యభరితులయ్యారు.\nఅప్పుడు, ఉలేమా ఆజ్ఞను అనుసరించి,\nఆ బాలవీరులను ఒక పెద్దగోడలో పెట్టి\nసమాధిచేయటానికి పూనుకొన్నారు. గోడ\nవరస ఒక్కొక్కటి కడుతూవున్నప్పుడల్లా\n'ఏమి, ఇప్పుడైనా ఇస్లాం అంగీకరిస్తారా ?'\nఅని పసివాళ్లను అడుగుతూనే వచ్చారు.\nవాళ్లు ఒప్పలేదు. చిట్టచివరివరసకడుతూ\nవున్నప్పుడుకూడా, కడసారి మళ్లీ ప్రశ్నిం\nచారు. పసివాళ్లు ఎంతమాత్రం బెసగలేదు.\nచివరకు మొగలులు ఆ శిక్కుబాలురను\nజీవసమాధి చేసేతీరారు ! ఈవిధంగా, బాల\nవీరులిద్దరూ ఆత్మార్పణమైపోయి, తమ\nవంశమర్యాదనూ, శిక్కుజాతి గౌరవాన్నీ\nనిలిపి, త్యాగధనులయ్యారు!",
            "book_page_end": 46
        },
        {
            "title": "పువ్వులలో వాసన ఎక్కడినించి వస్తుంది?",
            "book_page_start": 47,
            "pdf_page_start": 47,
            "pdf_page_end": 47,
            "author": "చందమామ బృందం",
            "genre": "సైన్స్",
            "moral": "చందమామ బృందం",
            "keywords": [
                "పువ్వులు",
                "వాసన",
                "తైలం",
                "కర్పూరతైలం",
                "విత్తనాలు",
                "కీటకాలు"
            ],
            "characters": [],
            "locations": [],
            "content": "పూలమొక్కలు ఒక ప్రత్యేకమైన తైలం తయారుచేస్తాయి. దానివల్లనే పూవు\nలలో వాసన కలుగుతుంది. ఒకేజాతి మొక్కలు తయారుచేసిన తైలాలు సాధార\nణంగా ఒకేమోస్తరుగా వుంటాయి.\nదీనికి ఒక మంచి ఉదాహరణ 'కర్పూరతైలం'. ఈ కర్పూరతైలం ఒక\nప్రత్యేక జాతి మొక్కలనుండి వస్తున్నది. కార్బన్, హైడ్రొజన్ల కలయికవల్ల ఈ\nనూనె ఉత్పత్తి అవుతున్నది. ఈరకం నూనెలు తేలికగా గాలిలో ఎగిరిపోతయి.\nఇందువల్లనే పూలవాసన మనకు చాలా దూరంనుంచికూడా తెలుస్తుంది. ఈ\nతైలాలవల్ల చాలా లాభాలు వున్నయి. మంచి సువాసన వేయటం, క్రిమికీటకాదు\nలను దరిచేరనీయకపోవటం, కీటాణువులనుండి మనల్ని రక్షించటమున్ను. ఈ\nతైలాలన్నీ కీటాణువుల్ని సులువుగా సంహరించగలవు.\nవాస్తవానికి మొక్కలు, తమ లాభంకోసమే ఈ నూనెలు తయారుచేస్తున్నై.\nసువాసన తరుచు పూవులలోనే వుంటుంది కాని, ఆకులలోనూ, వేళ్లలోనూ, చిగుళ్ల\nలోనూ ఉండదని మనకు తెలుసు. అసలు పువ్వులనేవి ఎందుకున్నవో తెలుసు\nకుంటే, దీని తాత్పర్యం మనకు బోధపడుతుంది. పువ్వులుండేది- నేలమీద రాలి,\nమళ్లీ కొత్తమొక్కలను పుట్టించే విత్తనాలను దాచివుంచెందుకు.\nఈ విత్తనాలను నాటడానికి, సామాన్యంగా పురుగూ పుట్రావచ్చి సిద్ధం\nచేస్తవి. ఈ పురుగూ పుట్రా అదేజాతికి చెందిన ఇతర పూలమీద కూచునివస్తాయి.\nవచ్చేటప్పుడు తమవెంట ఒక ప్రత్యేక పదార్థాన్ని పట్టుకవస్తాయి. అది కలిస్తేగాని\nఈ పువ్వులలోని విత్తనాలు నాటడానికి సిద్ధంకావు. దీనిపల్ల పువ్వులు, పురుగూ\nబుట్రని తమవైపు ఆకర్షించటం అగత్యమన్న సంగతి మనకు తెలుస్తున్నది.\nఇందుపల్లనే మొక్కలు తమ వూవులను అందంగా, మంచి సువాసనగా పుట్టించ\nగల్గుతున్నాయి.\nఐతే, కొన్నిపువ్వులలో సువాసన ఎందుకు ఉండదూ? అని ప్రశ్న.\nఇలాంటి పువ్వులలో విత్తనాలు సిద్ధంచేసేది పురుగూ బుట్రా కాదు; వాయువు.\nఅందువల్ల ఈ పువ్వులకు సువాసన అక్కరలేదు. అవిచూడటానికి కూడా చిన్నవిగా\nఉంటవి. కొన్నిపూలు చూడటానికి చిన్నవిగా ఉన్నా, తమ తీవ్రమైన సువాస\nనతో పురుగూ బుట్రను ఆకర్షిస్తాయి.",
            "book_page_end": 47
        },
        {
            "title": "జీవజలం",
            "book_page_start": 48,
            "pdf_page_start": 48,
            "pdf_page_end": 52,
            "author": "సి. వరలక్ష్మి",
            "genre": "ఫాంటసీ / సాహసం",
            "moral": "ఓర్పు, వినయం, మరియు ఇతరులకు సహాయం చేసే తత్వం విజయానికి దారితీస్తాయి.",
            "keywords": [
                "జీవజలం",
                "రాజకుమారుడు",
                "సాహసం",
                "మేనల్లుళ్లు",
                "శాపం"
            ],
            "characters": [
                "కుండలరాజు",
                "పెద్ద మేనల్లుడు",
                "రెండవ మేనల్లుడు",
                "మూడవ మేనల్లుడు",
                "తోటమాలి",
                "ఋషి",
                "రాజకుమారి"
            ],
            "locations": [
                "కుండలరాజ్యం",
                "తూర్పుదిక్కు",
                "కొండ లోయ",
                "మంజుల ద్వీపం"
            ],
            "content": "కుండలరాజ్యాన్ని పరిపాలించే మహా\nరాజుకు విచిత్రమైన వ్యాధి ఒకటి పట్టు\nకుంది. ఆ వ్యాధి తీరని దాహం. ఎన్ని\nమంచినీళ్ళు తాగినా, ఎన్నిరకాల పానీ\nయాలు, ఔషధాలు తాగినా ఆయన దాహం\nతీరటంలేదు. చివరకు మంచంపట్టాడు\nరకరకాల మందులూ, మంత్రాలూ ప్రయో\nగించారు. వ్యాధిమాత్రం తిరుగుముఖం\nపట్టలేదు. రాజ్యమంతా తల్లడిల్లిపోయింది.\nఆ రాజుకు సంతానం లేదు. తల్లీ తండ్రీ\nలేని ముగ్గురు మేనల్లుళ్ళు మాత్రం ఆయన\nఆశ్రయంలో బతుకుతున్నారు.\nఒకనాడు మేడముందున్న తోటలో\nవిచారంగా ఆ అన్నదమ్ములు ముగ్గురూ\nపచారుచేస్తున్నారు. అప్పుడు వృద్ధుడయిన\nతోటమాలి కనుపించి—\n\"అబ్బాయిలూ ! ఈ వైద్యులేమీ చేయ\nలేరు. ఈ విచిత్రవ్యాధినుంచి కాపాడ\nగలిగింది 'జీవజలం ' ఒక్కటేనని నేను\nచిన్నప్పుడు విన్నాను ” అని చెప్పాడు.\n'ఐతే జీవజలం ఎక్కడ దొరుకుతుంది?'\nఅని ఆత్రంగా ప్రశ్నించారు అన్నాదమ్ములు.\n'అదినాకు తెలియదు. కాని తూర్పుదిక్కున\nదొరుకుతుందని మాత్రం విన్నాను'\nఅన్నాడు తోటమాలి.\nమరుసటిరోజు ప్రొద్దునే అన్నదమ్ములలో\nపెద్దవాడు రాజు అనుమతి తీసుకొని,\nమంచి గుర్రాన్ని యెక్కి, జీవజలంకోసం\nతూర్పుదిక్కుగా బయలుదేరాడు. పోగాపోగా\nకొన్నిరోజులకు రెండు కొండలమధ్యను ఒక\nలోయ కనుపించింది. ఆ లోయలోనుంచి\nవెళ్లగా, కొండమీద తపస్సు చేసుకుంటూ\nఉన్న ఒక ఋషి కేకవేసి —' పిన్నవాడా,\nఎక్షడికీ ప్రయాణం ?' అని పలకరించాడు.\n\" పోవయ్యా ముసలాయనా ! నీగొడవ\nనువ్వుచూసుకో” అన్నాడు పెద్దవాడు\nయీసడిస్తూ.\n\" సరే, నీఖర్మం!” అన్నాడు ఋషి.\nపెద్దవాడు అలా మరికొంత దూరం వెళ్లే\nసరికి కొండల మధ్యవున్న లోయ క్రమంగా\nకుంచించుకుపోయి గుర్రం కదలడానికైనా\nఖాళీలేనంత యిరుకైపోయింది. దారిలేక,\nఅతడు అక్కడే వుండిపోయాడు.\nయెంత కాలానికి పెద్దవాడు తిరిగి రాక\nపోయేసరికి, మరో గుర్రంమీద రెండవవాడు\nబయలుదేరాడు. పోయిపోయి అతడూ అదే\nలోయకు చేరుకొన్నాడు.\nకొండమీద తపస్సు చేసుకుంటూవున్న\nఋషి రెండవవాణ్ణి కూడా అలానే పలక\nరించాడు. రెండవవాడూ అన్నలాగే యీస\nడించేసరికి \"సరే, నీఖర్మం!” అని వూరు\nకున్నాడు ఋషి.\nరెండవవాడు మరికొంత దూరం వెళ్లే\nసరికి పెద్ద వాడికి పట్టిన గతే పట్టింది. అతడూ\nఅక్కడే వుండిపోయాడు.\nఎంతకాలానికీ రెండవవాడూ రాకపోయే\nసరికి మూడవవాడు బయలుదేరాడు. అతడూ\nఅదే కొండలోయనుంచి గుర్రంమీద పోతు\nన్నాడు. అంతకుముందు ఋషి ఆన్నలిద్ద\nరినీ ప్రశ్నించినట్టే మూడవవాణ్ణి ప్రశ్నిం\nచాడు. అందుకు వాడు వినయంగా —\n\"కుండల రాజ్యాన్ని పరిపాలించే మా\nమామగారు తీరని దాహంతో బాధపడు\nతున్నారు. నేను జీవజలం తెచ్చేందుకని\nవెళుతున్నాను\" అన్నాడు.\nఆ మాటలకు ఋషి సంతోషించి \"ఐతే,\nఅబ్బాయీ! నువ్వు ఆ జీవజలం కోసం\nఇంకెంతో దూరం పోనవసరంలేదు. అదుగో\nఆ కనబడే గిరిశిఖరండగ్గిరకు పో. అక్షడ\nఒక పెద్ద రాతిద్వారం వుంటుంది. నేను\nఇచ్చే యీ కమండలంతో ఆద్వారంమీద\nకొట్టావంటే ద్వారం తెరుచుకుంటుంది.\nకాని అదేసమయంలో రెండు సింహాలు\nనీమీదకు దూకుతై. వాటికి ఈ మంత్రించిన\nగడ్డిదుబ్బులు విసిరివెయ్యి. అవి గడ్డిమేసే\nలోపల సరోవరంలోంచి జీవజలం తీసుకుని,\nబయటికివచ్చే సెయ్యి. తోవలో ఒక విగ్రహం\nఉంటుంది. దానిమీద కొంచెం జలం\nచల్లు\" అని చెప్పాడు.\nఋషికి నమస్కరించి, మూడవవాడు\nకమండలం, గడ్డి దుబ్బులూ తీసుకుని\nసరాసరి ఆ రాతిద్వారం దగ్గిరకు పోయాడు.\nకమండలంతో ద్వారాన్ని తాకగానే అది\nతెరుచుకోవడం, ఆదేసమయంలో రెండు\nసింహాలు గోండ్రిస్తూ అతనిమీదికి దూకటం\nజరిగింది.\nఋషి చెప్పినట్టే గడ్డిదుబ్బుల్ని వాటి\nముందు పడవేసి మూడవవాడు సరాసరి\nలోపలకు పోయాడు. అక్కడ విశాలమైన\nపూలతోటా, అందులో సరస్సూ కనిపించినై.\nఆ సరస్సునుంచి తన చెంబునిండుగా\nజీవజలం తీసుకుని వెనుదిరిగేసరి కి,\nసమీపంలోనే ఒక స్త్రీ విగ్రహం కనిపించింది.\nఋషిచెప్పిన విగ్రహం ఇదేకాబోలని మూడ\nవవాడు దానిమీద కొంచెం జీవజలం\nచల్లాడు. వెంటనే ఆవిగ్రహం ప్రాణం పోసు\nకొని ఒక చక్కని రాజకుమారిగా రూపొం\nదింది. ' నీ వెవరవు? ఎందుకని నీకు ఈ\nగతిపట్టింది?' అని అడిగాడు మూడవవాడు.\nఅందుకు ఆమె \" నేను ఈ రాజ్యానికి\nరాణిని. దేవతల శాపంవల్ల నా రాజ్యం\nపాడుబడిపోయింది. నేనొక శిలావిగ్రహాన్ని\nఐపోయాను. ఈ శాపంనుంచి విడిపించినం\nదుకు మీకు కృతజ్ఞురాలిని. సంవత్సరం\nతరవాత మీరు తిరిగి యిక్కడికి రావాలెనని\nనాకోరిక తప్పక రండి\" అన్నది.\n'అలాగే వస్తా' నని వాగ్దానంచేసి,\nమూడవవాడు జీవజలంతో ఇంటికి బయలు\nదేరాడు. దారిలో ఋషిని మళ్ళీ దర్శించి\nతన అన్నలనుకూడా రాతిచెరనుంచి విడి\nపించమని కోరాడు.\nఋషి జరిగినదంతా చెప్పి, ' నీ అన్న\nలనుగురించి జాగ్రత్తగా వుండు సుమా !\"'\nఅంటూ సలహాయిచ్చాడు. కల్లా కపటం\nతెలియని మూడవవాడు, ససేమిరా\nఅన్నాడు. ఋషి ఒప్పుకొనక తప్పిందికాదు.\nకొద్దిరోజులకల్లా యింటికి చేరుతారనగా\nఅన్నలిద్దరూ మూడవవాడి కనుగప్పి, ఆ\nజీవజలం దొంగిలించి, అతడి కమండ\nలంనిండా వుప్పునీళ్ళు నింపారు. దీనివల్ల\nరాకుమార్తెను తామే పరిణయం ఆడవచ్చు\nనని వాళ్ళు ఆశించారు.\nసోదరులు ముగ్గురూ తిరిగి వచ్చేసరికి\nరాజు వ్యాధి ఏమాత్రమూ తిరుగుముఖం\nపట్టలేదు. మూడవవాడు తనకు జరిగిన\nమోసం తెలియక, తెచ్చినది జీవజలమే\nఅనుకుని ఆ వుప్పునీళ్లు మామకు ఇచ్చాడు.\nఆ జలం గొంతులో పోసుకుంటూనే\nరాజు వుక్కిరిబిక్కిరయ్యాడు. మూడవ\nవాడికేసి చూచి, ఉగ్రుడయాడు. అప్పుడు\nపెద్దవాళ్ళిద్దరూ తాము మాయచేసి తెచ్చిన\nజీవజలం రాజు కిచ్చారు. వెంటనే రాజు\nవ్యాధి కుదిరిపోయింది. అప్పుడు మూడవ\nవాడు మోసకారి అని భావించి వానిని\nరాజ్యాన్నుంచి వెడలగొట్టాడు రాజు.\nవెడలగొట్టబడిన మూడవవాడు అడవుల\nలోనే నివాసం ఏర్పరుచుకున్నాడు. ఆనాడు\nఅతనిచేత రక్షింపబడిన రాజకుమారి, సం\nవత్సరం గడిచినప్పటికీ అతను తిరిగిరాక\nపోవటంతో, సేవకులను పిలిపించి–\n\" రాతిద్వారందగ్గిరనుంచి ఒక మైలు\nపొడుగున ఒక బంగారుబాట నిర్మించండి.\nఎవరైనాసరే బాటమధ్యగా గుర్రంమీద వస్తే\nద్వారం తెరవండి. బాటకు అటూ యిటూ\nపక్కగా వచ్చేవారికిమాత్రం ద్వారం తెరవ\nకండి\" అని ఆజ్ఞయిచ్చింది.\nమూడవవాడు ఎటో దేశాలుపట్టి పోయా\nడని నిశ్చయించుకున్న పెద్దవాడు, రాకుమా\nర్తెను వివాహం చేసుకోవాలనే దురుద్దేశంతో\nఒకనాడు గుర్రాన్ని ఎక్జి రహస్యంగా బయలు\nదేరాడు. సరిగా బాటవద్దకు వచ్చేసరికి -\n\" ధగధగమంటున్న యీ బంగారు\nబాటమీద నా గుర్రాన్ని నడిపితే పాడై\nపోతుందే. తప్పుకొని ఒక పక్కగా వెళ్తాను”\nఅనుకుంటూ, బాటకు కుడివైపుగా వెళ్ళి\nరాతిద్వారం తట్టాడు. ద్వారం పక్కనే\nకంతలలోనించి చూస్తూవున్న రాణిసేవ\nకులు వానిని గెంటివేశారు.\nతరవాత రెండవవాడు వెళ్ళాడు. వాడూ\nబంగారుబాట చూసి అన్నలాగే గుర్రాన్ని\nబాటకు ఎడంపక్షగా నడుపుకొని పోయాడు.\nవాడికీ రాణిసేవకులు శాస్త్రిచేశారు.\nమరికొంత కాలానికి మూడవవాడు\nబయలుదేరాడు. వాగ్దానంచేసి, చెప్పిన\nవిధంగా సంవత్సరానికల్లా రాణిడగ్గరకు\nవెళ్లలేకపోయానే అనే ఆత్రం ఒక్కటే\nఅతని మనసును గట్టిగా పట్టివున్నది. ఆ\nఆత్రంతో, మరొక యోచన ఏదీ మనసులో\nలేకుండా, బాటనే గమనించకుండా, సరాసరి\nబాటమధ్యగా గుర్రాన్ని దౌడుతీయిస్తూ\nపోయి, రాతిద్వారం తట్టాడు. సేవకులు\nతక్షణమే ద్వారం తెరిచారు.\nరాకుమారికీ, మూడవ వానికీ అతి\nవైభవంగా వివాహం జరిగిపోయింది.\nతరవాత ఆ దంపతులిద్దరూ కుండల\nరాజ్యానికి వచ్చి జరిగినదంతా రాజుకు\nవిన్నవించారు.\nఅన్నలిద్దరి మోసం గ్రహించిన రాజు\nఇప్పుడు మొదటివాడినీ, రెండవవాడినీ\nదేశంనుండి బహిష్కరించి, మూడవవాడికి\nతన రాజ్యమిచ్చి పట్టంకట్టాడు.",
            "book_page_end": 52
        },
        {
            "title": "వింత డబ్బు",
            "book_page_start": 54,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "వింతలు/అజ్ఞాత విషయాలు",
            "moral": "చందమామ బృందం",
            "keywords": [
                "డబ్బు",
                "కరెన్సీ",
                "పందులు",
                "తేయాకు ఇటుకలు",
                "వెండినాణాలు"
            ],
            "characters": [],
            "locations": [
                "న్యూగినీ",
                "సోలమాన్ దీవులు",
                "మొరాకో",
                "మధ్య ఆసియా",
                "అలాస్కా"
            ],
            "content": "డబ్బుతో పనిలేనివాళ్లు ప్రపంచంలో ఉండరు. కాని ప్రపంచంలో మనకు చాలా\nదూరంగా వున్న కొన్ని భాగాలలో డబ్బు కొన్ని వింతరూపాలను ధరిస్తుంది. కొన్ని\nచోట్ల జనులు నాణాలు దొరికినప్పుడు వాటితో దండలు గుచ్చుకోవటమో, లేక\nవాటిని పాతిపెట్టడమో మంచిదని అనుకొంటారు. మచ్చుకి—\n1. న్యూగినీలో పందులను పెద్ద మొత్తాలుగానూ, ఆల్చిప్పల దండలను చిన్న\nమొత్తాలుగాను వాడతారు.\n2. సోలమాన్ దీవులలో సొరచేప పళ్ళూ, ఆల్చిప్పల దండలూ, చెలామణీలో\nఉన్నవి.\n3. ఇక్కడా, దగ్గిరలో వుండే న్యూగినీలోనూ, పనిచేసే కూలీలకు జీతంకింద\nపొగాకు ఇస్తే వాళ్ళు చాలా సంతోషిస్తారు.\n4. మొరాకోలోని కొన్ని ప్రాంతాలలో సైంధవలవణం డబ్బుగా వాడబడుతుంది.\n5. మధ్యని చిల్లులుండే నాణాలు కనిపెట్టింది చైనావారు. అవి దండలుగా\nగుచ్చుకొంటే, ఎక్కడికైనా తేలికగా పట్టుకపోవచ్చునని వారి అభిప్రాయం.\n6. అలాస్కావద్ద కొన్ని దీవులలో చేపల గాలాలు డబ్బుగా వాడబడుతున్నవి.\n7. మధ్య ఆసియా కొన్ని ప్రాంతాలలోనూ, తుర్కిస్థాన్లోనూ తేయాకులను\nఇటుకలుగా అచ్చుపోయించి, డబ్బుగా వాడతారు.\n8. మంగోలియాలో వింతగొలిపే కొన్ని వెండినాణాలు పడవల ఆకారాలలో\nవుంటాయి.",
            "book_page_end": 54
        },
        {
            "title": "మూడు దెబ్బలు",
            "book_page_start": 54,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "జంతు వింతలు",
            "moral": "చందమామ బృందం",
            "keywords": [
                "తిమింగిలం",
                "జిరాఫీ",
                "సింహం",
                "జంతువులు",
                "ప్రమాదం"
            ],
            "characters": [],
            "locations": [],
            "content": "జంతుప్రపంచంలో మూడువస్తువుల దెబ్బ చాలా భరింపరానిదిగా వుంటుంది.\nఆ మూడూ ఏమిటో తెలుసా ?_\n1. తిమింగిలం తోకదెబ్బ\n2. జిరాఫీ కాలి తన్ను\n3. సింహం కొట్టే పంజాదెబ్బ\nవీటిలో ఏది తగిలినా బతకటం దుర్లభమే అని చెప్పవచ్చు.",
            "book_page_end": 54
        },
        {
            "title": "అట్టచివరి బొమ్మ కథ",
            "book_page_start": 55,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "ఫాంటసీ",
            "moral": "చందమామ బృందం",
            "keywords": [
                "కృపాసేనుడు",
                "మార్జాలం",
                "పిల్లులు",
                "రాజదుస్తులు",
                "చక్రదానాలు"
            ],
            "characters": [
                "కృపాసేనుడు",
                "మార్జాలం (పిల్లి రాణి)"
            ],
            "locations": [
                "అందాల గది",
                "హాలు"
            ],
            "content": "అటుతరవాత ఆ హస్తాలు వచ్చి కృపాసేనుణ్ణి ఒక అందాల గదిలోపలికి తీసుక\nపోయినై. చక్కా తలదువ్వినై. విలువయిన రాజదుస్తులతో ముస్తాబుచేసినై.\nఇటువంటి అలంకరణ కృపాసేనుడు ఎన్నడూ చూచిఎరగడు.\nఅంతలోనే మరికొన్ని హస్తాలు వచ్చి, అతనిని బ్రహ్మాండమైన హాలులోపలకు\nతీసుకవెళ్ళినై. అక్కడ ఒక గొప్ప విందుకోసం యేర్పాటులు అమరబడివున్నయి.\nహాలుమధ్యని ఇద్దరు పెద్దలకోసమని ప్రత్యేకించి రెండు సింహాసనాలు వేసి\nవున్నయి. ఒకదానిలో హస్తాలు కృపాసేనుణ్ణి తీసుకపోయి కూర్చోబెట్టినై.\nఆశ్చర్యం పొందాడు అతను, రెండవస్థానాన్ని ఆక్రమించేది యెవరా? అని\nచూస్తూవుండగా ఊరేగింపుతో పెద్ద పిల్లుల పటాలం వచ్చి దిగింది.\nఅందులో ఒక పిల్లి మేలిముసుగు తీసివేసి తిన్నగా వచ్చి, రెండవ సింహాస\nనంలో కూర్చున్నది. పరివారమంతా జేజేలుకొట్టారు. ఆ మార్జాలం అపరూపమైన\nరాజదుస్తులు- ధరించివున్నది! సభాసదులందరూ బంగారు బోనులలో ఎలు\nకలను పట్టితెచ్చి, తయారుగా వున్నారు.\nసింహాసనంలో కూర్చున్న మార్జాలం కృపాసేనుని పేరుపెట్టి పిలుస్తూ,\n'నీకోసమే ఇంతకాలంగా ఎదురుచూస్తున్నా' మన్నది. తరువాత, రాజవిందులు\nజరిగినై. అతిథి ఐన కృపాసేనుణ్ణి మార్జాలం ఆదరించిన తీరు వర్ణించటానికే\nఅలవికాదు. ఆమెగడిలో ఒక పటమున్నది. కృపాసేనుడు దగ్గరకుపోయి చూడగా\nఅది తనపటమే!! అది చూచి అతను అమితాశ్చర్యం పొందాడు. ఐతే, ఆ పటం\nఅతనికి చూపిస్తూ, సంతోషించటానికి బదులు మార్జాలం విచారింపసాగింది.\nతరువాత గానసభలూ, నృత్యాలూ జరిగినై. కృపాసేనుడికి నిద్రపట్టేసింది.\nఅతను నిద్రలేచిన తరువాత మళ్ళీ విందులు, విహారాలు, మరి ఎన్నో వేడుకలూ\nజరిగినై. ఇన్నిజరిగినా, కృపాసేనుడు ఆలోచనలోపడినట్టు కనపడగా, మార్జాలం\nకారణం చెప్పమంది. అప్పుడు అతను తను వచ్చిన పని చెప్పాడు. ' ఈ\nమాత్రానికేనా విచారం?' అంటూ ఆ మార్జాలం, కనివిని ఎరుగని ఒక చక్రదనాల\nచిన్నారి కుక్కబొమ్మను పెట్టిలోనుంచి తీసి యిచ్చింది.\nఇస్తూ, మరికొంత కాలం తనభవనంలోనే ఉండిపొమ్మన్నది. కృపాసేనుడు\nమళ్ళీవస్తానని మాటయిచ్చి, ఇంటిముఖం పట్టాడు.",
            "book_page_end": 55
        }
    ],
    "statistics": {
        "total_stories": 18,
        "author_counts": {
            "చక్రపాణి": 1,
            "చందమామ బృందం": 10,
            "హెచ్. ఆదినారాయణ": 1,
            "పాలంకి వెంకటరామచంద్రమూర్తి": 1,
            "వి. నారాయణమ్మ": 1,
            "కొడవటిగంటి కుటుంబరావు": 1,
            "జి. సుబ్బులక్ష్మి": 1,
            "డి. లక్ష్మీకాంతం": 1,
            "సి. వరలక్ష్మి": 1
        },
        "genre_counts": {
            "సంపాదకీయం": 1,
            "పద్య కథ": 1,
            "వివరణ": 1,
            "జాతక కథ": 1,
            "ఫాంటసీ / జానపద కథ": 1,
            "సామాజిక కథ": 1,
            "సైన్స్/వింతలు": 1,
            "రహస్య కథ": 1,
            "పజిల్స్": 1,
            "జానపద కథ / నీతి కథ": 1,
            "పురాణ కథ": 1,
            "జానపద కథ": 1,
            "చారిత్రక కథ": 1,
            "సైన్స్": 1,
            "ఫాంటసీ / సాహసం": 1,
            "వింతలు/అజ్ఞాత విషయాలు": 1,
            "జంతు వింతలు": 1,
            "ఫాంటసీ": 1
        }
    }
}