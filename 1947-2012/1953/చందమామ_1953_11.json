{
    "book_id": "చందమామ_1953_11",
    "stories": [
        {
            "title": "ఆహ్వానము",
            "book_page_start": 5,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "సంపాదకీయం",
            "moral": "కార్యదీక్ష, ఉత్సాహము గలవారు విజయం పొందుతారు.",
            "keywords": [
                "దీపావళి",
                "సంపాదకీయం",
                "నవంబర్ 1953",
                "పొట్టిపిల్ల",
                "విజయ దీపావళి"
            ],
            "characters": [
                "బెన్నయ్య"
            ],
            "locations": [],
            "content": "ప్రత్యేకించి పేరు పెట్టకపోయినా, ఈ సంచి కను 'దీపావళి చందమామ' అనవచ్చు. దీనిలో దీపావళి విశేషాలు ఎకువగా ఉండటమే ఇందుకు కారణం. • విజయ దీపావళి ' గేయం బిడ్డల మన స్తత్వాన్ని చక్కగా వెల్లడిస్తుంది. ' ప్రకృతిలో వెలుగు లు ' కని విని ఎరుగని వింతలను మనకు చూపుతై. 'పొట్టిపిల్ల' అనేది ముచ్చటైన మూడురంగుల, కథ. ఈ కథకు ముఖ్యుడైన బెన్నయ్య జీవితఘట్టాలు పిన్నలకూ, పెద్దలకూ మార్గదర్శకాలే. ఆటబొమ్మకు జీవం వచ్చేటంతవరకూ వాడు నిద్రపోలేదు. ఆటు వంటి కార్యదీక్ష, ఉత్సాహమూ గలవారు విజయం పొందుతారు. దీపావళి తరువాత నాగులచవితి. 'చెట్టు- పుట్ట- పాము' టైపుచిత్రం ఇందుకు సంబంధించిందే. సంపుటి : 13 : నవంబర్ 1953 : సంచిక 5",
            "book_page_end": 5
        },
        {
            "title": "విజయ దీపావళి",
            "book_page_start": 8,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "గేయ కథ",
            "moral": "ఆపదలో ఉన్నవారికి సహాయం చేయాలి. పేద, ధనిక భేదాలు లేకుండా అందరూ సంతోషంగా ఉండాలి.",
            "keywords": [
                "దీపావళి",
                "స్నేహం",
                "పేదరికం",
                "పండగ",
                "గేయ కథ"
            ],
            "characters": [
                "సీత",
                "గీత"
            ],
            "locations": [
                "ఇల్లు"
            ],
            "content": "సీతా గీతా నేస్తాలు, ప్రాణమీయగల నేస్తాలు. ఒక కంచాన తింటారు ఒక మంచాన ఉంటారు. కిలకిల పండగ వచ్చింది ' కో ' యని కోడి కూసింది. లాల పోసుకొని ముస్తాబై సీతను గీత పిలిచింది. ' ముత్యాలగొడుగును నే' నంది ముసిముసి నవ్వులు నవ్వింది. కలకలలాడే సీతమ్మ దిగాలుమంటూ దీనంగా రత్నాలపాపను నే ' నంది రయమున మొగమటు తిప్పింది. ' సీతా, సీతా ! పండగపూటా ఏల విచారం ? చెప్పవె మాటా!” అని అడిగింది అంతట గీత. అందుల కిట్లనె వంతతొ సీత : 'బంగరుపిచికవు నీకేం తల్లి! పండగ పబ్బం కాకేం తల్లీ! చేతను పైసా లేకండా తిండికి గింజలు లేకండా పండగ మాకే ముం?' దంటూ బావురుమని తెగ యేడ్చింది. ( గేయ కథ ) పాడుబ్రహ్మనూ తిట్టింది ' పక్షపాత మేలనే ' అంది. గీత అంత నిశ్చేష్టితురాలై ' పిల్లలందరము ఒక టే కాదా ? మనలో మనకీ విభేదమేలా?' అని రివ్వున ఇంటికి వెళ్ళింది. వెంటనె మరలుచు వచ్చింది, పువ్వుల పావడ తెచ్చింది చుక్కల జాకెట్ ఇచ్చింది. 'చెల్లీ, సీతా ! రా' అంది. 'వీటిని కట్టుకొ చూదా ” మంటూ వీపున తన చెయి వేసింది. కొత్తదుస్తులతో సీతమ్మ . తల్లి దీవెనలు పొందుటకై ఇంటికి పోవగ, ఇల్లంతా కలకలలాడుట చూచింది. ' ఇదిఅంతా ఆ గీతామహిమే!' అనుకొని తల్లీకూతుళ్ళు సంబరపడుతూ వుండంగా బాణాసంచా వచ్చింది! చూచారా, ఆ లేత మనస్సులు చూచారా, ఆ తీయని గుండెలు, ఉండా లలాంటి నేస్తాలు ఉండా లుండా, లింటింటా !",
            "book_page_end": 9
        },
        {
            "title": "అట్ట మీ ది బొమ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "వ్యాసం",
            "moral": "దీపావళి పండగ తల్లిదండ్రులు, పిల్లలు అందరూ కలిసి సంతోషంగా జరుపుకోవాలి.",
            "keywords": [
                "దీపావళి",
                "నరకాసురుడు",
                "ఉత్సవం",
                "భారతీయ సంస్కృతి",
                "వ్యాసం"
            ],
            "characters": [],
            "locations": [
                "భారతదేశం"
            ],
            "content": "దీపావళి అనగా దీపాల వరుస అని అందరకూ తెలుసు. ఈ మాట చెవిని పడ గానే ఒక పండగ పేరు మనకు స్ఫురిస్తుంది. అసలు, దీపావళి అనే ఈ మాట లోనే ఏదో గొప్ప విశేషమున్నట్టు తోస్తుంది. ఐతే—దీపావళి పేరులోనే గాక, పండగలోకూడా గొప్ప విశేషమున్నది. దీపావళి పేరు వింటే మనస్సు వికసిస్తుంది. దీపావళిపండగ వస్తే ఆశాజ్యోతులు వెలిగి ప్రకాశిస్తాయి. దీపావళి పేరు అంత శ్రావ్యంగా వుంటుంది. దీపావళి పండగ అటువంటి కళ్ళవెలుగును ఇస్తుంది. దీపావళిపండగ రాత్రిపండగ. చిమ్మ చీకటిలో అది వికసిస్తుంది. ఇంటి లోనూ, మనసులోనూ వుండే అంధకారాన్ని పటాపంచలు చేయటానికి ఈనాడు దేశమంతటా కోటానుకోట్లు దీపాలు వెలుగుతై, తల్లులు చేసే దీపారాధనలతో, పిల్లలు చేసే బాణాసంచాల శబ్దాలతో, దీపావళిపండగ దివ్యంగా శోభాయమా నంగా జరుగుతుంది. ఏటా ఇంత శోభతో జరిగే ఈ పండగ ఎందుకోసం ? నరకాసురుడనే రాక్ష సుడు యీనాడు తుదముట్టింపబడ్డాడు! ఇప్పటికి మనదేశంలో ఎంతమంది రాక్షసులు పుట్టలేదు? చావలేదు ? అందరి చావుకోసమూ ఇటువంటి వైభవమైన ఉత్సవాలు జరుగుతున్నవా? లేదు. మన భారతజాతికి ఇటువంటి దీపాల ఉత్సవాన్ని కల్పించిన ఆ నరకాసురుడు ఎంత క్రూరుడోకదా ! నిజానికి, మనదేశంలో పుట్టిన దేవతలూ గొప్పవాళ్ళే, రాక్షసులూ గొప్ప వాళ్ళే. అందుచేతనే, మనదేశపు కథలు ప్రపంచమంతటినీ ఆకర్షించినై, లోకానికంతటికీ దారిచూపుతున్నాయి. మన దీపావళి, లోకంలో ధనవంతులకూ దరిద్రులకూ ఒకే విధంగా వెలుగు చూపుతుంది. పండగలలోకల్లా ఈ పండగ అంటే పిల్లలకు యెంతో ఇష్టం. తల్లులకు ఎంతో తుష్టి. ఇంటా బయటా కలకలలాడే ఈ దీపావళి తల్లుల పండగ, పిల్లలపండగ. ఇంటింట జరిగే పండగ, ఇంటిల్లిపాదీ పాల్గొనే పండగ. ఈవిధంగా ఒక యింటి తల్లీ పిల్లలు ఉత్సాహంతో పాల్గొంటూవున్న దీపా వళి దృశ్యమే, ఈ నెల చందమామపైన మీరు చూచే అట్టమీది బొమ్మ.",
            "book_page_end": 10
        },
        {
            "title": "రఘువంశం",
            "book_page_start": 11,
            "pdf_page_start": 11,
            "pdf_page_end": 14,
            "author": "పాలంకి వెంకటరామచంద్రమూర్తి",
            "genre": "పౌరాణికం",
            "moral": "పరోపకారమే పరమార్థం. ఇతరుల రక్షణ కోసం ప్రాణాలను త్యాగం చేసే ధర్మనిరతి ఉన్నవారు గొప్ప కీర్తిని పొందుతారు.",
            "keywords": [
                "రఘువంశం",
                "దిలీపుడు",
                "నందిని",
                "వశిష్ఠుడు",
                "ధర్మనిరతి"
            ],
            "characters": [
                "దిలీప మహారాజు",
                "సుదక్షిణాదేవి",
                "వశిష్ఠ మహర్షి",
                "నందినీ ధేనువు",
                "కుంభోదరుడు (సింహం)",
                "రఘువు"
            ],
            "locations": [
                "అయోధ్యానగరం",
                "వశిష్ఠ మహాముని ఆశ్రమం",
                "హిమవత్పర్వతాలు"
            ],
            "content": "దిలీప మహారాజు పట్టమహిషి పేరు సుదక్షిణాదేవి. ఆ దంపతులకు సకల సంపదలూ ఉన్నాయి కాని సంతానం లేదు. అందువల్ల ఆయన భార్యాసమేతుడై గురువైన వశిష్ఠమహామునివద్దకు పోయి, తనకు వంశం నిలబడే యోగ్యత ఉన్నదో లేదో చెప్పమని కోరాడు. వశిష్ఠమహామునివద్ద నంది నీథేనువనే గోపు ఒకటి ఉంది. \"ఈ గోవు సామాన్య మైనదికాదు. కామధేనువుయొక్క పుత్రిక. నీవూ, నీ భార్యా కలిసి ఈ గోవును కొన్నాళ్లు భ క్తిశ్రద్ధలతో సేవించినట్టయితే, మీ కోరిక తీరుతుంది' అని దిలీపునికి సలహా చెప్పాడు వశిష్ఠమహర్షి. రాజూ, రాణి రోజూ ఉదయమే లేచి స్నానం చేసుకొని తరువాత ఆ గోవును పువ్వులతో పూజించేవారు. దూడ పాలుతాగి విడిచినపిమ్మట రాజు ధేనువును అడవు లమ్మట మేతకు తోలుకువెళ్ళేవాడు. నీడకు మల్లే వెనకాలేఉండి, దానికి ఏ అపాయమూ రాకుండా కంటికి రెప్పలాగ కాపాడేవాడు. సాయంకాలంవరకూ మేపి ఇంటికి తోలుకు వచ్చేవాడు. ఇలా ఆ భూపాలుడు గోపాలుడై ఇరవైయ్యొక్క రోజులు గడిపాడు. ఇరవైరెండోరోజున యధాప్రకారం రాజు నందినీధేనువును తోలుకువెళ్ళాడు. అది ఆనాడు హిమవత్పర్వతాలవైపు దారితీసింది. ఆ పర్వతాల ఎత్తూ, గాంభీర్యం, అందమూ చూస్తూ, క్షణకాలం రాజు ధేనువును మరిచాడు. ఆలోగా అది ఒక గుహలోపల ప్రవేశించింది. వెంటనే ఏదో ఆపదలో చిక్కుకొన్న దానికిమల్లే అది 'అంబా' అని అరిచింది. ఈ ఆర్తనాదం వినటంతో రాజు ఉలిక్కిపడి గోవును వెతుకుతూ పరుగెత్తిపోయి ఆ గుహను ప్రవేశించేసరికి, గోవుపైన ఒక సింహం ఎక్కి కూర్చుని దానిని భక్షించా టానికి సిద్ధంగా ఉన్నట్టు కనపడింది. వెంటనే రాజు అమ్ములపొదిలో చెయ్యిపెట్టి బాణం తీయబోయాడు. ఏమి చిత్రమోకాని ఆ చెయ్యి స్తంభించి పోయి, అతడు బాణం తీయనేలేక పోయాడు. ఆశ్చర్యంతో, కోపంతో నిలబడి వున్న రాజుతో ఆ సింహం మానవభాషలో మాట్లాడజొచ్చింది : 'లాభంలేదు. ఒకవేళ నువ్వు నామీద బాణం వేయగలిగినా ఆది నన్నేమీ చెయ్య లేదు. ఏమంటే నేను శివునికి పరమాప్తుడైన కుంభోదరుణ్ణి ! ఆయన ఎద్దునెక్కేటప్పుడు నా వీపుమీద అడుగుపెట్టి మరీ ఎకుతాడు. ఆయనే నన్ను సింహంగా మార్చి ఇక్కడ కాపలా పెట్టాడు. ఇక్కడ కు వచ్చిన ఏజంతువునైనాసరే పట్టుకు తినే హక్షుకూడా నాకు ఆయనే ఇచ్చాడు. 'అటుచూడు, ఆ దేవదారుమొక్కను దాన్ని పార్వతీదేవి సరదాగా పెంచింది. ఒకనాడు అడవిఏనుగ ఒకటి ఆ చెట్టును పెట్టి ఒళ్లు రాసుకుంది. దానితో అంతమేరా చెట్టుయొక్క బెరడు ఊడి చక్షాపోయింది. అప్పుడు పార్వతీదేవి చాలా విచారించింది. అందుకోసమే పరమేశ్వరుడు ఆ చెట్టు పాడుకాకుండా నన్నిక్కడ ఈ రూపంలో కాపలా పెట్టాడు. ఇదీకథ. నువ్వింక చేయ గలిగిన దేమీలేదు. ఈ గోపు ఆయువు నేటితో మూడింది. దీన్ని భక్షించి నా ఆకలి తీర్చుకుంటాను. కనుక నీదారిని నువ్వు వెళ్లవచ్చు' అని చెప్పింది. ఐతే, దిలీప మహారాజు కదలలేదు. ' శివుని ప్రభావంవల్లనే నాహస్తం స్తంభించి పోయిందన్నమాట! అందువల్ల ఈ గోవును నేను నా బాణాలవల్ల కాపాడలేను. కాని దీనికి బదులుగా నేనే నీకు ఆహారమౌతాను. దీనిని వదిలెయ్యి. పాపం, దీని దూడ ఆకలితో పాలకోసం నకనకలాడుతూ వుంటుంది. ఆ లేగమీదనైనా దయదలచి ఈ గోవును వదిలెయ్యి. మా గురువైన వశిష్ఠ మహామునికి ఇది లేకపోతే ఆయన చాలా ఇబ్బంది పడిపోతాడు' అన్నాడు. ఈ మాటలు విన్న సింహం వికటంగా నవ్వుతూ, 'చూడగా మూర్ఖుని కి మల్లే ఉన్నావే? ఈ ఆవు లేకపోతే నీ గురువు ఇబ్బందిపడతాడని తోస్తే దీనికి బదులు ఆయనకు కోటానుకోట్ల గోవులను ఇయ్యగల సమర్ధత ఉంది నీకు. అలాంటిది ఒక్క ఆవుకోసం, మహీమండలానికి ఏకఛత్రాధి పతివైన నీవు, ప్రాణం వదిలేస్తానంటా వేమిటి ? నువ్వు పోతే ఒక్క ఆవు ప్రాణమే నిలుస్తుంది. నువ్వు బ్రతికి ఉంటే, కోట్ల కొలది జనుల ప్రాణాలను కన్నతండ్రిలాగా కాపాడగలవు. ఈ మాత్రం తోచిందికాదే నీకు?' అన్నది. ఆ మాటలు విని నందినీ ధేనువు జాలిగా చూడటం మొదలు పెట్టింది. అప్పుడు రాజు సింహంతో, 'నేను మహీమండలాని కంతకీ చక్రవర్తినని పొగిడావు. ఆపదలో ఉన్న ఈ ఆపునే రక్షించలేని నా చక్రవర్తిత్వ మెందుకు? నువ్వీ దేవదారువృక్షాన్ని ఎలా కాపాడుతున్నావో, ఈ ఆపుని నేనలాగ కాపాడుతున్నాను. దీనిని వదిలి వెళ్ళటం న్యాయమా?' అన్నాడు. పైగా— ' ఒక ఆవుకోసమని నా మేను త్యజించ కూడదన్నావు. కాని, ఇది అన్ని ఆవుల వంటిదీ కాదుసుమా. కామధేనుపుత్రిక. కనుక, నా శరీరం బలిగొని నా కీర్తిశరీరం నిలబెట్టు. నా శరీరానికేం? నీ ఆకలి తీర్చటంకన్న నాకది ఎక్కువకాదు. నా మాట విను' అంటూ అనేకవిధాల ప్రాధేయపడ్డాడు దిలీపుడు. 'అటైతే సరే' అంటూ సింహం నందినీ ధేనువుమీదనుంచి క్రిందికి దుమికింది. వెంటనే రాజు చెయ్యి స్వాధీనమైంది. ఆది తప్పని దిలీపుడు సింహంనోట పడడానికని వెళ్ళి దానిముందు కూర్చొని భగవంతుని స్మరిస్తూ కన్నులు మూసుకొన్నాడు. సింహం తనమీద పడుతుందని కని పెట్టుకొనివున్న రాజుమీద తలవనితలంపుగా దేవలోకంనుండి పూలవాన కురిసింది. భయంకరమైన సింహం ఆయనమీద పడలేదు సరికదా, ' కుమారా, లే' అన్న చల్లటి పలుకులు వినపడినై. రాజు కళ్లుతెరిచేసరికి అక్కడ సింహం లేదు. 'ఏమైంది? నన్ను పిలిచిన దెవరు?' అని రాజు విస్మయంతో అడిగేసరికి నందినీ ధేనువు, 'ఎవరు!— నేనే. నిన్ను పరీక్షించటం కోసం ఈ చిత్రకథ అంతా కల్పించాను. సింహమూ లేదు, దేవదారువృక్షమూ లేదు. అంతా కల్పితమే. కుంభోదరుడు కాదు గవా, ఎవ్వరూ నన్నేమీ చెయ్యలేరు... నీ ధర్మబుద్ధికి మెచ్చుకున్నాను. నీకేమి వరం కావాలో కోరుకోరాజా' అన్నది నందినీధేను. రాజు వినయంగా 'తల్లీ, వంశం నిలబెట్టే కుమారుడు కావాలి అని ' కోరాడు. ఐతే, తన పొదుగులో పాలు ఒక దొప్పెడు తీసుకు తాగమంది ధేనువు. లేగ దూడ తాగినతరువాత మిగత పాలు వశిష్ఠ మహామునికి ఇచ్చి, వారి నుమతితో తీసుకుంటానన్నాడు రాజు. ఈ మాటలకు మెచ్చుకుని ధేనువు ఆశ్ర మానికి తిరిగివచ్చింది. జరిగిన సంగతులు విని సుదక్షిణాదేవి ఆనందపడింది. రాజు ధేనువు పాలు తాగి భార్యాసమేతుడై తన అయోధ్యానగరానికి తిరిగి వచ్చాడు. ఆ దంపతులకు చక్కని పుత్రుడు కలిగాడు. ఆ బాలుడే రఘువు. రఘువు పెద్దవాడై గద్దె ఎక్కినతరువాత గొప్ప రాజనిపించు కున్నాడు. గొప్పరాజు కనుకనే ఆ వంశానికి అతని పేరుతో, 'రఘువంశం' అనేది ఏర్పడి, ప్రసిద్ధికెక్కింది.",
            "book_page_end": 14
        },
        {
            "title": "శబ్దవేధి",
            "book_page_start": 17,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "సాహస కథ",
            "moral": "పగ సాధించటం కంటే ధర్మాన్ని నిలబెట్టడం ముఖ్యం. ధైర్యం, ధర్మబుద్ధి ఎల్లప్పుడూ విజయాన్ని అందిస్తాయి.",
            "keywords": [
                "యుద్ధం",
                "పగ",
                "రహస్యం",
                "బీసల్పూరు",
                "రాజకీయం"
            ],
            "characters": [
                "విజయవర్మ",
                "పానయ్య",
                "దేవపూర్ జమీందారు",
                "భీమవర్మ",
                "సోమశర్మ",
                "బీసల్పూరు ప్రభువు"
            ],
            "locations": [
                "బీసల్పూరు",
                "కోసల్పూరు",
                "నర్మదానదీతీరం",
                "సత్రం"
            ],
            "content": "[కరుణను బలవంతంగా వివాహం ఆడదలచిన కబంధవర్మ, చండీదాసు అనుచరుల బాణాలకు బలిఅవుతాడు; సోమశర్మ గాయపడతాడు. సన్యాసివేషాల్లో వున్న విజయవర్మా, పానయ్యల్ని భీమవర్మ గుర్తించి వురిశిక్ష విధిస్తాడు. కాని, శిక్ష అమలుజరిపే సమయానికి దేవపూర్ జమీందారు అక్కడికి వచ్చి; హంతకులను విచారించే హక్కు తనదే- అని భీమవర్మతో వాదించి, వారిద్దరినీ తన భవనానికి తీసుకుపోతాడు. అటుతరువాత — ] మొదటనుంచీ దేవపూర్ జమీందారు కోసల్పూరుపక్షమువాడే. ఏ పక్షం అనుకూ లంగా వుంటే ఆ పక్షంతో చేతులుకలిపే భీమవర్మ అంటే అతడికి మంట. బీస ల్పూరు రాజపక్షంవారు బలవంతులు కను కనూ, వాళ్లని ఓడించాలంటే ఎవరు ఎంతటి సాయంచేసినా తమకు ఉపయో గమే కనుకనూ, కోసల్పూరువాళ్ళు భీమ వర్మను ఉపయోగించుకొంటున్నారు. భీమ వర్మ నిలువెల్లా దగాకోరేననే సంగతి ఎరిగి వున్నాడు దేవపూర్ జమీందారు. సమయం చిక్కింది కనుక అతడి బద్ధవిరోధులైన విజయవర్మ ముఠాద్వారా అతడి రహ స్యాలు కనుక్కోవాలనుకున్నాడు. అవకాశం యీనాడు లభ్యమైంది. న్యాయస్థానంగా ఏర్పడివున్న మంది రంలో దేవపూర్ జమీందారు ఆసీను డైనాడు. విజయవర్మనూ, పానయ్యనూ సైనికులు ఆయన ఎదటికి తీసుకవచ్చారు. 'చిక్కాము. ఆ దేవదేవుడు తప్ప మనలను ఎవరూ రక్షించలేరు' అని వాళ్లిద్దరూ భావించసాగారు, రణరంగంలో వీరమరణం పొందవలసిన తనకు—ఈ ఉరూపేరూ లేని చావు సంప్రాప్తమవుతున్నదే అని విజయ వర్మ దిగులుపడసాగాడు. దేవపూర్ జమీందారు పానయ్యా, విజయవర్మలవైపు సాలోచనగా చూసి ఇలా అడిగాడు— \"నిజంచెప్పండి! మీరు ఏపక్షంవాళ్లు?\" ఇంతటి సూటి ప్రశ్న - వస్తుందని పానయ్యా, విజయవర్మా భావించిఉండ లేదు. తమని బీసల్ఫూరువాళ్ళనుగా భీమ వర్మ చెప్పినసంగతి, దేవపూర్ జమీందారు నమ్మివుంటాడని తలచిన వారికి, ఈ ప్రశ్న ఆశ, ఆశ్చర్యంకూడా కలిగించింది. అయినా, నిజం చెప్పకతప్పదు. అబద్ధం చెప్పి నమ్మించేందుకు ఆవగింజంతకూడా అవకాశంలేదు. తమని కోసల్పూరు పక్ష యులు పట్టి బంధించడంతో, తాము బిస ల్పూరుపక్షీయులని తేలిపోతూనేవుందికదా ! దేవపూర్ జమీందారు ప్రశ్నకు విజయ వర్మ యిలా జవాబిచ్చాడు : \" నేను బీసల్పూరు పక్షంవాణ్ణి. ఇతడు మాత్రం ఏపక్షానికీ చెందడు. ఒ కా నొక సందర్భంలో నాతో స్నేహం కలిసి, అప్పటి నుంచీ నాకు అండగా వుంటున్నాడు. ఇతడి పేరు పానయ్య! పడవలు నడిపే వృత్తి.” కల్లా కపటం లేకుండా విజయవర్మ ఇచ్చిన యీ జవాబుతో దేవపూర్ జమీం దారు సంతృప్తిచెందినట్టు కనిపించాడు. అతడి ముఖాన చిరునవ్వు కదిలింది. \" నువ్వు అభయవర్మకు తగిన పుత్రుడ 0 వనిపించావోయ్ విజయవర్మా!” అన్నాడు. \"మీ తండ్రిని నే నెరుగుదును. కాల పరిస్థితులకు అనుగుణంగా మనం కదలక పోతే ఎంత ప్రమాదకరమో, మీ తండ్రి జీవితమే మనకు నేర్పుతుంది. మీ తండ్రి చిత్రహింసలకు గురి అయి మరణించాడనేది దేశంలో అంతా ఎరిగిన విషయమే. నేను కోసల్పూరువాణ్ణి. అయినా నిన్ను క్షమించి వదులుతున్నాను.” \" మరి పానయ్య సంగతి ?” అన్నాడు విజయవర్మ, జమీందారు అన్న వాక్యం లోని అర్ధాన్ని గ్రహించి. \" వదలవలిసిన పనిలేదు. వాణ్ణిగురించి చాలాకాలంగా నేను వింటున్నాను. ఈ ప్రాంతంలో అంత పేరుమోగిన దగాకోరు మరొకడు ఉండడు. గొంతుకు వుచ్చుతగిలిస్తే కాస్త బాధపడినా, వాడికీ ఇతరులకీ తరవాత ఎంతో హాయి!\" అన్నాడు జమీందారు. జమీందారు మాటలు వింటూంటే, పానయ్యకు నిజంగానే గొంతుకు వుచ్చు బిగిస్తున్నట్టు తోచింది. దీనంగా విజయ వర్మకేసి చూశాడు. విజయవర్మ గట్టి నిశ్చ యానికి వచ్చినవాడిలా తల పంకించి దేవ పూర్ జమీందారుకేసి తిరిగి ఇలా అన్నాడు: \"మీ దయకు పాత్రుణ్ణయినందుకు నే నెంతో గర్విస్తున్నాను. నిజం చెప్పాలంటే నాకు కోసల్పూరు — బీసల్పూరు రాజవంశీ కుల తగాదాలతో ఏమాత్రం ప్రసక్తి లేదు. భీమవర్మ, సోమవర్మలు నా తండ్రికీ నాకూ చేసిన అన్యాయాలకు బదులుగా పగతీర్చు కోవడమే నా వుద్దేశం. కనుక నన్ను క్షమించదలిస్తే, నా స్నేహితుడైన ఈ పానయ్యనూ క్షమించమని కోరిక.” విజయవర్మ గంభీరస్వరంతో ఇలా అనే సరికి, దేవపూర్ జమీందారు. ముఖంలో క్షణకాలం కలవరపాటు కనబడింది. ఒక మారు దీర్ఘంగా నిట్టూర్చి— \" సరే, మీ ఇద్దరినీ వదిలిపెడుతున్నాను. మీరుమాత్రం ఇటుపైన నా కంటికిగాని, నా సైనికుల కంటికిగాని ఈ పరిసరాలలో కన బడకూడదుసుమా. పొండి!\" అన్నాడు. విజయవర్మా, పానయ్యా జమీందారుకు నమస్కరించి స్వేచ్ఛగా బయటికి వచ్చే శారు. ఇక ఆ ప్రాంతాన్నుంచి ఎంతత్వరగా బయటపడి, తమతమ నివాసాలు చేరితే అంత శ్రేయస్కరమని వాళ్ళకు తెలియనే తెలిసింది. అందులోనూ భీమవర్మ సైని కుల బారి పడకుండా తప్పించుకుపోవడం ముఖ్యం. వాళ్ళిద్దరూ అడ్డదారుల వెంట నడిచి అడవి చేరుకొనేసరికి సూర్యాస్తమయం కావచ్చింది. విజయవర్మా, పానయ్యా ఆకలితో నకనకలాడిపోతున్నారు. ముందు భోజనం, తరవాత విశ్రాంతి తప్ప చేయగల పనికూడా వాళ్లకు తోచలేదు. \"నేను నా రహస్యగృహానికి వెళు తున్నాను. నువ్వు సత్రం చేరుకొంటావా?\" అని అడిగాడు పానయ్య, విజయవర్మను. \"అదే ఆలోచిస్తున్నాను. మనం తల పెట్టిన కార్యం పూర్తి కాకపోయినా, కొంత వరకైనా ఫలించింది. కరుణను రక్షించి వెంట తీసుకు రాలేకపోయినా, ఆ బలవంత ప్పెళ్ళినుంచి రక్షించగలిగాం. ముందు కర్తవ్యం రేపు ఆలోచించవలసిందే. నేను సత్రానికి వెళతాను ” అన్నాడు విజయవర్మ పానయ్య అడవిలోని తన రహస్య గృహంవైపు నడిచాడు. విజయవర్మ సరా సరి సత్రంకేసి నడవసాగాడు. కాని, అతడు సత్రం సమీపించకముందే, అతడిని వెతుకు కొంటూ ఇద్దరు అనుచరులు రావడం కంటబడింది. విజయవర్మ ఏదో ప్రమాదం సంభవించిం దనుకుంటూ వారికి త్వర త్వరగా ఎదురువెళ్ళాడు. అనుచరు లిద్దరూ విజయవర్మను సమీ పించారు. ఎంతో వుత్సాహంగా వున్న వాళ్ళ ముఖకవళికలను చూసేసరికి, విజయ వర్మకు వాళ్ళు ఏదో శుభవార్త తెస్తున్నా రనిపించింది. \"ఏమిటీ విశేషాలు ?\" అన్నాడు. విజయవర్మ ఎంతో ఆత్రంగా. \" చాలా వున్నాయ్. సత్రం చేరగానే అన్ని చెబుతాం. ముందు యీ వుత్తరం చూడండి!\" అంటూ అనుచరులలో ఒకడు ఒక వుత్తరం విజయవర్మకు యిచ్చాడు. విజయవర్మ వుత్తరం ఒకటిరెండు మార్లు చదువుకున్నాడు. చంద్రదుర్గాధిపతి, బీసల్పూరు రాజునుంచి పిలుపు రాగా తన అనుచరులతో బయలుదేరి వెళ్ళిపోయాడు. అక్కడికి ఇరవైమైళ్ళదూరంలో బీసల్పూరు — కోసల్పూరు సేనలమధ్య పెద్దయుద్ధం పొసగే సూచనలు వున్నట్టు తెలిసి, అతడి కా పిలుపు వచ్చింది. విజయవర్మను జాగ్రత్తగా మసులుకోవలిసిందనీ, అనుచరులతో కలిసి ఏ నిమిషానికైనాసరే యుద్ధానికి బయలు దేరేటందుకు తయారుకావలసిందనీ హెచ్చ రిస్తూ వ్రాసిన ఉత్తరం అది. ఆ ఉత్తరం విజయవర్మకు అపరిమి తానందం కలిగించింది. ఎట్టకేలకు కోసల్పూరు రాజ్యప్రాంతం రణరంగం కాబో తున్నందుకు అతడికి చాలా సంతోషం కలి గించింది. ఈ దెబ్బతో భీమవర్మ దర్పం ఏమిటో తెలిసిపోతుందనీ, అసలు అతడు విడిదిచేసివున్న నర్మదానదీతీరపు భవనమే కదనరంగం కాగలదనీ విజయవర్మ భావించాడు. అనుచరులతో కలిసి విజయవర్మ సత్రం చేరాడు. అక్కడ పరిస్థితి అంతా కోలా హలంగా వుంది. వేగుచూడబోయిన కొందరు రకరకాల వార్తలు పట్టుకువచ్చారు. వందలూ వేల సంఖ్యలో ఎవో సైన్యాలు అడవిదారుల వెంట కదలివస్తున్నట్టు వారు చెప్పసాగారు. \" ఈ అడవిలో చెట్లకంటె అందులో తిరుగులాడే సైనికుల సంఖ్య అపారం. నా కళ్లతో నేను చూశా\" నన్నాడు ఒకడు. అనుచరులు చెప్పే ఈ వార్తలు వింటూ విజయవర్మ, భోజనం ముగించాడు. అప్ప టికి రాత్రి చాలా పొద్దుపోయింది. అనుచరు లలో కొందరు నిదురిస్తూవుండగా, మరి కొందరు వంతులుప్రకారం ఆ చుట్టుపట్ల కావలికాయడానికి నియమించి తనూ నిద్రించాడు. తెలతెల్లవారుతూండగా విజయవర్మకు మెలకువ వచ్చింది. సైనికదుస్తులు ధరించి, స్వయంగా * చుట్టుపట్ల పరిస్థితులు ఎలావున్నది చూచి వచ్చేటందుకు బయలుదేరాడు. అడవిప్రాంతం యింకా మసక చీకటి గానే వుంది. జాగ్రత్తగా దారిచూసుకుంటూ విజయవర్మ ఆ చెట్లమధ్య నడవసాగాడు. అలా కొంతదూరం నడిచేసరికి హఠాత్తుగా అతడి చెవులకు దగ్గరలోనే పెద్ద ధ్వని వినబడింది. ఆ క్షణంలోనే విజయవర్మ ఒరనుంచి కత్తి లాగి ఆ ధ్వని వచ్చినవైపు పరుగెత్తసాగాడు. గుబురుచెట్లు దాటుకొని ఒక ఖాళీ మిట్ట ప్రదేశందగ్గరకు వచ్చేసరికి - విజయవర్మ నిశ్చేష్టితుడయ్యాడు. ఒకేఒక వ్యక్తిని ఐదారుగురు సైనికులు చుట్టుముట్టారు. కత్తులతో నరకబోతున్నారు. చుట్టుముట్టబడిన ఆ వ్యక్తి సైనికుల కత్తి దెబ్బలను కాచుకుంటూ, అవకాశం దొరికి నప్పుడల్లా వారిని గాయపరుస్తున్నాడు. \"వస్తున్నా. భయపడకు. నిలబడు. ధైర్యంగా నిలబడు!\" అని కేకలువేస్తూ విజయవర్మ ఆ యోధులకేసి పరుగెత్త సాగాడు. అలా యుద్ధానికి తలపడినవా ళ్ళెవరో అతడికి తెలీదు. కాని ఒకేఒక వ్యక్తిని ఐదారుగురు యోధులు చుట్టుముట్టి హతమార్చటంమాత్రం అధర్మంగా కన బడింది విజయవర్మకు. నిస్సహాయుడైనా ధైర్యంతో అంతమంది. శత్రుసైనికులకు కత్తితో జవాబు చెబు తున్న వీరుడు, విజయవర్మ మాటలతో ఎక్కడలేని వుత్సాహం తెచ్చుకుని ఒకరి తరువాత ఒకరిని గాయపరచసాగాడు. అంతలో విజయవర్మ వెనకనుంచి ఆ సైని కులను ఎదుర్కొన్నాడు. విజయవర్మ సమీపించేసరికే ఆ వీరుని కత్తి దెబ్బకు ఒక సైనికుడు కూలాడు. మరొకడు గాయపడి బాధతో విలవిల తన్ను కొంటున్నాడు. విజ యవర్మ రావడంతో తక్కిన సైనికులు హడలెత్తి పలాయన మయ్యారు. అలా పలాయనమైపోతున్న సైనికులలో ఒకరిని విజయవర్మా, వేరొకణ్ణి ఆ వీరుడూ కత్తికి బలిచేశారు. ఆతరువాత ఒకరిని మరొకరు అప్పుడే గుర్తించినట్టు ఎదురూ బొదురుగా నిలబడిపోయారు. \"సమయానికి సహాయపడ్డారు. మీ రెవరు?\" అని అడిగాడు ఆ వీరుడు విజయ వర్మను. విజయవర్మ ఆ వీరుడి కంఠ స్వరంలోని హుందానూ, గాంభీర్యాన్నీ చూసి నివ్వెరపోయాడు. ఆ నిమిషంలోనే, అతడు మామూలు సైనికుడు కాదనీ, తగినంత ప్రాముఖ్యం గలవాడే అయివుంటాడనీ గ్రహించాడు. \" నేను రావటం కొంచెం ఆలస్యమైంది. నాది సమయానికి అంతగా అక్కరకు రాని సహాయం అయినందుకు విచారిస్తున్నాను. నేను రాకపోయినా మీరు ఆ సైనికులంద రిని పరిమార్చివుండేవారు\" అన్నాడు విజయవర్మ. విజయవర్మ మాటలకు ఆ వీరుడు జవా బిచ్చేటంతలో, ఒక్కసారిగా పరుగెత్తి వస్తున్న గుర్రపుదళంచేసే ధ్వని విన బడింది. కాసేపటికల్లా నాలుగై దువందల మంది అశ్వసైనికులు అక్కడికివచ్చి ఆగారు. వాళ్ల దళ నాయకుడు ముందుగా అశ్వాన్ని దిగి, ఆ వీరుణ్ణి సమీపించి- \"ప్రభువుల ఆజ్ఞప్రకారం నా దళంతో వచ్చాను. చంద్రదుర్గాధిపతి వేయిమంది సైనికులతో ఈ సాయంకాలానికల్లా వస్తారు. తమ ఆజ్ఞ!\" అన్నాడు. \" అదుగో ఆ చెట్లవెనకనే మన గుడా రాలు ఉన్నాయి. ముందు చేయవలసిన డేమిటో నిర్ణయిస్తాను. సైనికులందరూ గుర్రాలు దిగి ఇక్కడే ఉండేటట్టు ఆజ్ఞా పించి, నువ్వూ, ఈయనా కలిసి ఆ గుడా రాలవద్దకు రండి!\" అనిచెప్పి ఆ వీరుడు వెళ్ళిపోయాడు. విజయవర్మకు యిదంతా ఆశ్చర్యం కలి గించింది. కాసేపటిలో అశ్వదళనాయకుడు, సైనికులకు వారి విధులు చెప్పి విజయవర్మ దగ్గరకు వచ్చాడు. ఎంతో కుతూహలంగా వున్న విజయవర్మ దళనాయకుణ్ణి ఆ వీరు డెవరని ప్రశ్నించాడు. \"ఎవరో తెలియదా? బీసల్పూరు ప్రభువు!\" అన్నాడు దళనాయకుడు. విజయవర్మ ఆశ్చర్యానికి అంతు లేక పోయింది. తలవనితలంపుగా, తను సరా సరి బీసల్పూరుప్రభువుకే సాయంవచ్చి నందుకు తనను తాను అభినందించు కున్నాడు. భీమవర్మా, సోమశర్మల అంతం కనుక్కునేందుకు సమయం వచ్చిందికదా. అన్న వుత్సాహంతో విజయవర్మ, దళ నాయకుడితో కలిసి బీసల్పూరు ప్రభువు విడిసిఉన్న గుడారాలకేసి బయలుదేరాడు.. బీసల్పూరు ప్రభువు, విజయవర్మను గౌరవపూర్వకంగా తన గుడారంలోకి ఆహ్వా నించాడు. అతిథి మర్యాదలను జరిపి, తరవాత సంభాషణ ప్రారంభించాడు : \"నేనెవరో యీసరికి మీకు తెలిసే వుంటుంది. ఇక మీ సంగతి నాకుతెలియ చెప్పండి!\" అని అడిగాడు. 'నా పేరు విజయవర్మ అని తప్ప అంతకన్న తను చెప్పుకోగలిగింది ఏమీ పున్నట్టు కనబడలేదు. ఐనా, ఏముంది? తనింతవరకూ ఏ గొప్ప యుద్ధంలోనూ పాల్గొన్నదిలేదు. పెద్ద సాహసకృత్యాలా నెరపిఉండలేదు. [వచ్చే సంఛికలో ముగింపు]",
            "book_page_end": 24
        },
        {
            "title": "బలే సమాధానం!",
            "book_page_start": 25,
            "pdf_page_start": 23,
            "pdf_page_end": 23,
            "author": "డి. పాండురంగ విఠల్",
            "genre": "హాస్యం",
            "moral": "ఊహల్లోని లేనిపోని కష్టాల గురించి అనవసరంగా భయపడకూడదు.",
            "keywords": [
                "హాస్యం",
                "తెలివి",
                "భయం",
                "ఉప్పు పప్పు",
                "వర్షం"
            ],
            "characters": [
                "ఉప్పు",
                "పప్పు",
                "అధిక తెలివిగా"
            ],
            "locations": [
                "చెరువు గట్టు"
            ],
            "content": "చిటపట చినుకులు తటపట కురియగ చెరువుగట్టు పై చెలికాండ్రిరువురు చిందులు ద్రొక్కుచు పోతూవున్నారు. 'ఉప్పు' ను వా డిటు 'పప్పు' నుచూచి 'ముప్పేదై నా ముంచుకవస్తే, నిప్పే చెరువుకు అంటుకపోతే, నీళ్ళే భగభగ మండుకపోతే చేపలు యేమైపోతాయో ! జాలివేస్తున్న 'దన్నాడు. 'వచ్చేదింకను వేసవికాలం అగ్నిభయాలు అసలే యెక్కువ, ఆర్పుదమంటే నీళ్ళే దొరకవు, చేపలు యేమైపోతాయో : ' అంటూ 'వుప్పు'తో కలసి 'పప్పూ' యేడ్చాడు. స్నేహితు లిరువురు ఏడ్చుచునుండగ సాయంకాలం దాటింది : అచ్చటి కొచ్చిన 'అధిక తెల్విగా ' \"డెందుకు ఏడుపు?\" అన్నాడు. చిట్టచివ్వరికి చెలికాండ్రిరువురు సంగతి అంతా సాంతం చెప్పి గుండెలు బాదుకు యేడ్చారు. 'అధిక తెల్విగా ' \"డింతేనా?\" యని పకపక నవ్వీ చెప్పాడు : “చేపల మూకలు చెట్లెక్కుతవిలె, కప్పలన్నియూ గద్రొక్కుతవిలె : కంగా రెందుకు?' అన్నాడు. ' అల్లా అయితే ఫర్వాలే 'దని ఉప్పూ పప్పులు ఉత్సాహంతో ఇంటికి త్రోవను పట్టారు :",
            "book_page_end": 25
        },
        {
            "title": "ఒంటిమిట్ట పుట్టుక",
            "book_page_start": 26,
            "pdf_page_start": 24,
            "pdf_page_end": 25,
            "author": "జి. శ్రీనివాసులు",
            "genre": "చారిత్రక కథ",
            "moral": "పాపాన్ని గుర్తించి పశ్చాత్తాపం చెందితే, పవిత్రమైన జీవితాన్ని తిరిగి పొందవచ్చు.",
            "keywords": [
                "దొంగలు",
                "ఒంటిమిట్ట",
                "వాల్మీకి",
                "మార్ప",
                "కోదండరామస్వామి"
            ],
            "characters": [
                "ఒంటడు",
                "మిట్టడు",
                "బాటసారి (వాల్మీకి మహర్షి)",
                "బమ్మెర పోతనామాత్యుడు"
            ],
            "locations": [
                "కడప మండలం",
                "ఒంటిమిట్ట గ్రామం",
                "కొండ",
                "దేవాలయం"
            ],
            "content": "ఒకప్పుడు 'కడప మండలంలో' ఇద్దరు దోపిడిదొంగలు చాలా పేరుపొందారు. వాళ్లే ఒంటడూ, మిట్టడున్నూ. వాళ్ళు దారులు కాసి, బాటసారులను కొట్టి బోలెడంత ధనం గడించారు. ఇలా గడించిన ధనమంతా ఒక కొండమీద పాతిపెట్టుతూ ఉండేవాళ్లు. ఆ కొండమీద ఒకేఒక బ్రహ్మాండమైన పలక వంటి పెద్దరాయి వుండేది. ఒంటడూ మిట్టడూ అక్కడ ఆస్తరణ ఏర్పరచుకొని, వాళ్ళ సంపాదన అంతా ఆ సమీపంలో దాచబెడుతూవచ్చారు. ఇలా వాళ్లు దాచ బెట్టిన సంపాదన లెక్క పెట్టవలసివస్తే, లక్షలలో విలువచేస్తుందని తేలింది. ఒకరోజున, మామూలుప్రకారం ఒక బాటసారి ఆదారిని ఇలానే పోవటం తటస్థిం చింది. అలవాటు చొప్పున ఒంటడూ మిట్టడూ వానికి ఎదురుగా పోయి దుడ్డు కర్రలు పైకియెత్తి, ' ఏమిటయ్యా అలా చూస్తావూ? లొడ్డూ లొనుగూ బయట పెట్టూ!' అని గద్దించారు. అమాయకపు చూపులతో, నిశ్చింతగా నిలబడివున్న ఆ బాటసారి చిరునవ్వు నవ్వి ఊరుకున్నాడు. చెక్కు చెదరలేదు. కొంచెం సేపుండి, వాళ్ళను ప్రశ్నింపనారంభించాడు : \" అబ్బాయీలూ ! — మీరు కష్టపడి ఈవిధంగా ధనం సంపాయించటం నాకు చాలా సంతోషంగా వుంది. ధనం లేనివాడు ఎందుకూ పనికిరాడని మన పెద్దలే చెప్పారు. కనుక, మానవజన్మ ఎత్తినందుకు సంపా దించి తీరవలసిందే. కాని, నాది ఒక్కటే చిన్న సంశయం : ఈ ధనమంతా పట్టుక పోయి మీరు ఎవరిని సంతోషపెడుతున్నారో నాకు తెలియదు. దీనినంతటినీ పంచుకొని, అనుభవించి ఆనందించే ఆ పెద్దలు, మీరు చేస్తున్న ఈ పాపంకూడా పంచుకొంటారా? ఆ సంగతి తెలుసుకుని మీరెన్ని తలలు పగలగొట్టినా మహబాగే” అన్నాడు. ఒంటడూ మిట్టడూ ఆలోచనలో పడ్డారు. అప్పుడు ఆ బాటసారి - వాల్మీకిమహర్షి జన్మకథను వాళ్ళకు విప్పిచెప్పి, తత్వం బోధించేసరికి వాళ్ళిద్దరూ చాపకట్టుగా ఆయన పాదాలకు సాష్టాంగపడ్డారు. వాళ్లకు తెలియకుండానే, వాళ్ళచేతులలో దుడ్డు కర్రలు జారి కిందపడినై. ఆ బాటసారి వాళ్ళను లేవదీసి, ఊర డించాడు. అప్పుడు వాళ్లు \"మహానుభావా! - మేము పరమ దుర్మార్గులం. ఇప్పటికి, అమాయకులైన బాటసారులను ఎందరను ఎన్ని విధాల హింసలు పెట్టామో మాకే గుర్తులేదు. ఎందుకో తెలియకుండానే, లక్షలకొద్దీ ఆస్తి సంపాదించాము. అదుగో, మహాత్మా ! — ఆ కొండమీది పలకదగ్గర దాచిపెట్టాము. నిన్ను మేమేమీ అనలేము. నిన్నే కాదు, ఇంక ఎవళ్ళనూ ఏమీ అనము. ఈ ధనమంతా నీదే. నీ యిష్టంవచ్చినట్టు చేసుకో. మేము నీ దాసులం. నువ్వేమి చెబితే అలాచేస్తాం. తరుణోపాయం చూపించు” అంటూ చేతులు కట్టుకు నిలబడ్డారు. అప్పు డా బాటసారి వాళ్ళు సంపాదించిన ధనమంతా వశపరుచుకొన్నాడు. ఆ కొండ మీదనే ఒక గొప్ప దేవాలయం నిర్మించాడు. దివ్యమైన కోనేరు తవ్వించాడు. ఆలయంలో శ్రీకోదండరామస్వామిని ప్రతిష్ఠింపించాడు. ఆ దొంగల పేరు శాశ్వతంగా నిలిచి పోయేటట్టుగా ఆ గ్రామానికి ' ఒంటిమిట్ట ’ అని పేరుపెట్టాడు. దొంగల పేరిట వెలసిన ఆ గ్రామం, ఈనాడు కడపజిల్లాలో ఒక దివ్యక్షేత్రమై, రామభక్తులకు నిలయమై వున్నది. ఈ ' ఒంటిమిట్ట'లోనే బమ్మెర పోతనామాత్యుడు శ్రీమదాంధ్రభాగవతం రచించినట్టు చెప్పుకొంటారు.",
            "book_page_end": 27
        },
        {
            "title": "మానవ జన్మ",
            "book_page_start": 28,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "విజ్ఞానం",
            "moral": "",
            "keywords": [
                "మానవ జన్మ",
                "పరిణామం",
                "జీవజాలం",
                "సృష్టి",
                "విజ్ఞానం"
            ],
            "characters": [],
            "locations": [],
            "content": "ఉత్తమమైనదని చెప్పబడే మానవజన్మ ఎత్తటానికి ముందుగా మనం ఎన్నో స్వరూపాలు పొందివున్నాము. సృష్టికి ఆదిలో పుట్టినవి మత్స్యాలూ, కప్పలూ మొదలైన జలచరాలు. వెన్నెముక కలిగిన జంతుజాలంలో చేపలనే మొదట పేర్కొనవచ్చు. వాటివెనుక గ్రుడ్లు పెట్టేవీ, నీటిలోనూ, భూమి మీదాకూడా సంచరించగల ప్రాణులూ పుట్టాయి. ఇక్కడ సృష్టి ఆగి, రెండు పాయలయింది — ఒకప్రక్క సరీసృపాలూ, గాలిలో ఎగిరే ఖేచరాలూ, మరొక ప్రక్క పాలిచ్చే ప్రాణికోటీ అవతరించినై. పాలిచ్చే జంతువులనుండి క్రమంగా పుట్టుకవచ్చిందే మానవజన్మ. ఈ పరిణామాన్ని తెలుపుతున్న దీ పటం.",
            "book_page_end": 28
        },
        {
            "title": "కప్పయ్య గొప్ప",
            "book_page_start": 29,
            "pdf_page_start": 27,
            "pdf_page_end": 30,
            "author": "చిట్టిబాబు",
            "genre": "హాస్యం",
            "moral": "అతి గర్వం, అతి పందెం కట్టడం ప్రమాదకరం.",
            "keywords": [
                "సూరన్న",
                "కప్పపందెం",
                "హాస్యం",
                "గెలుపు",
                "ఓటమి"
            ],
            "characters": [
                "సూరన్న తాత",
                "పెదశాస్త్రులు",
                "కాలాంతకుడు",
                "పందెం గాడు",
                "కోనసీమ కప్ప"
            ],
            "locations": [
                "సింగారపల్లె",
                "చెరువు",
                "శివరాత్రి తిరణాల"
            ],
            "content": "సింగారపల్లెలో సూరన్నతాతకు చిత్రమైన అలవాటు ఒకటి వుండేది. మాటకుముందు దేనికై నాసరే 'పందెం !' అంటూవుండేవాడు. బజారువెంబడి పోతూ వుంటే ఎవరైనా ఎదురుపడి \"ఏం సూరన్న తాతా! మబ్బులుపట్టనై. వాన కురుస్తుందల్లే వుందే!\" అంటే, వెంటనే సూరన్న \"పందెం. వాన కురవదూ!” అని కచ్చి తంగా చెప్పేసేవాడు. ప్రతిదానికీ ఇలా ' పందెం ! పందెం !!' అనే సూరన్నకు ఈ దూకుడుమాట ఒకొ కప్పుడు ప్రమాదంగాకూడా పరిణమించేది. ఒకసారి ఒకపల్లెలో శుభాశుభ కార్యా లకు మంత్రాలు చెప్పే పెదశాస్త్రులుగారికి జబ్బుచేసింది. వచ్చీపొయే వైద్యులు నానా హడావిడీ చేస్తున్నారు. బంధువులూ, స్నేహి తులూ పోగయ్యారు. శాస్త్రులుగారి ఇల్లంతా కోలాహలంగా వుంది. ఆ సమయానికి మన 'సూరన్నతాత ' ఆ దారివెంట వెళ్లటం సంభవించింది. శాస్త్రులుగారి యింటిముందు ఈ రద్దీ అంతా చూశాడు. 'ఏమిటీ సందడీ?' అని అక్కడ ఒకరిని అడిగాడు. \"శాస్త్రులుగారికి చెప్పలేనంత జబ్బు చేసింది. ఘనవైద్యులంతా వచ్చారు. ఇక ఫరవాలేదు, బ్రతికి బైటపడతాడులే” అన్నాడు ఆ మనిషి. వెంటనే సూరన్న 'పందెం!' అన్నాడు. \"శాస్త్రుల్లు బ్రతకడు. కావాలంటే పది రూపాయలు పందెం. సైఁ \" అంట రొండిన చేయిపెట్టి రూపాయిలు లాగి ఖంగుమనిపించాడు. సూరన్న తత్వం తెలిసినవాడే కనుక, ఆ ఆసామీ అంతగా కోపం తెచ్చుకోలేదు. మెల్లిగా మంచిమాటలతో సూరన్న ను మందలించి వెళ్ళిపోయాడు. తన ప్రజ్ఞకు గర్వించి, 'హుఁ -' అనుకుంటూ సూరన్న అక్కడినుంచి బయలుదేరి మరి నాలు గడుగులు వేసేసరికి మరో పెద్దమనిషి ఎదురయ్యాడు. \"ఏం సూరన్నతాతా! మన శాస్త్రులు గారికి ప్రాణంమీదికి వచ్చిందట. బ్రతక డనుకొంటున్నారే. నీకేమన్నా తెలుసా!\" అని అడిగాడు సూరన్నను. \"పందెం!” అన్నాడు సూరన్న, తడుము కోకుండా. \" శాస్త్రులుగారు నిస్సందేహంగా బ్రతుకుతాడు. కావాలంటే పదిరూపాయిల పందెం. సై అంటూ రొండిన చేయి పెట్టి రూపాయలు బయటకి లాగాడు. ఆ పెద్ద మనిషి సూరన్నని ఎరిగినవాడే కనక అతడూ కిక్కురుమనకుండా వెళ్లిపోయాడు. ఆ రోజుల్లో సూరస్నతాత ధోరణి యిలా సాగిపోతూవచ్చింది. ప్రతిదానికి ఇలా అతి చొరవతో పందెం కట్టే సూరన్నతాతకు ఒకసారి ఒక కాలాం తకుడు తారసపడ్డాడు. ఈసమయంలో సూరన్నతాతకు ఒకగొప్ప ఆలోచన తట్టింది. అదేమిటీ అంటే : పొటేళ్లపందేలూ, కోళ్లపందేలలాగానే కప్పలపందెం మాత్రం ఎందుకు పెట్టకూడ దూ? అని. అనుకున్నాడో లేదో, వెంటనే వూరిబయటికి పరిగెత్తి చెరువులోనించి ఒక పెద్ద గోదురుకప్పని పట్టుకువచ్చాడు సూరన్నతాత. సరే, కప్పని అలా ఇంటికి తెచ్చి ఒక కొయ్యపెట్టెలో పెట్టి, దానికి నిపుణతతో గెంతడం నేర్పాడు. గజం ఎడంగా నేలమీద రెండు గీతలు కొట్టి, ఒక గీతమీద కప్పని కూర్చో పెట్టి — \"గెంతరా తమ్ము డూ, గెంతూ!\" అంటూ వీపుమీద వేలితో పోడిచేవాడు. ఈ విధంగా ఆ గోదురుకప్పను ఒక్క గెంతుతో నాలుగైదు గజాలు దూకేవరకూ తయారుచేశాడు. అక్కడినుంచి ఆ కప్పను కొయ్యపెట్టెలో పెట్టి వూరూరా తిరుగుతూ \" బిరుదువేసుకొన్న కోనసీమ కప్ప! గెంత టంలో దీనిని ఓడించగలిగిన కప్ప ఎవరి దగ్గరైనా వుంటే రండయ్యా, రాండి ! పది రూపాయలపందెం!” అంటూ కేకలుపెట్టు కొంటూ పోయేవాడు. ఈ కేక విన్నవాళ్లంతా, 'కప్పలపండెం ఏమిట్రా, ఎక్కడా చూడ లేదు ' అనుకొంటూ పకపక నవ్వుకునేవారు. అంతలోనే శివరాత్రికి ఒకగ్రామంలో తిరణాల వచ్చింది. ' అక్కడ కోడిపందేలూ, పొటేళ్లపందేలూ జరుగుతయికదా ! మనతో కప్పపందేలకు మొగ్గేవాడు వుండకపోతాడా' అని తలిచి సూరన్న అక్కడికి వెళ్ళాడు. సూరన్న ఆ తిరణాలజనంలో అటు యిటు తిరుగుతూ బిరుదు వహించిన తన కోనసీమ కప్ప గొప్పతనాన్ని ఎదురైనవా ళ్ళందరికీ చెప్పసాగాడు. చివరికి మన సూరన్న అదృష్టమో దురదృష్టమోగాని పందేనికి తయారైనవాడు ఒకడు ఎదుర యాడు. సరే, ' పందెం అంటే పందెం— పదిరూపాయిలు ' అనుకున్నారు. అయితే, ఆ పందేనికి పచ్చినవాడిదగ్గిర కప్ప లేకపాయె! అందుకని ఉత్సాహవంతు డైన సూరన్న, తనే పోయి ఆ చుట్టుపట్ల కప్పని వెతికి తెచ్చేటందుకు ఒప్పుకున్నాడు. బిరుదు వహించిన తన కోనసీమకప్పని ఆ కొత్తవాడికి పప్పచెప్పి, సూరన్న, ఆ పందె గానికోసం కప్పని పట్టుకువచ్చేటందుకు బయలుదేరాడు. చచ్చీ చెడీ సూరన్న ఒక కప్పని పట్టుకు వచ్చాడు. గిరి గీసి రెండు కప్పలనూ నిల బెట్టారు. ముందుపందెం వేసినవాడు తన కప్ప వీపుమీద తట్టేసరికి అది ఒక గజం దూరం గెంతింది. ' ఒశ్ ఇంతేనా? నా కప్ప చూడు, అలాగ్గా నాలుగుగజాలు ఇట్టె దూకేస్తుంది!\" అంటూ సూరన్న తన కప్ప వీపుమీద వేలుతో పొడుస్తూ — ' గెంతరా తమ్ముడూ గెంతు!' అన్నాడు మామూలుగా, బిరుదువహించిన కోనసీమకప్ప గెంతుదామని వళ్లంతా కుదుపుకొన్నది. కాని నేలకు అతుక్కుపోయినట్టుగా అక్కడే పడిపోయింది. సూరన్నకు ఆశ్చర్యమూ కోపమూకూడా ఒక్కసారిగా ఉబికినై. \" కోనసీమ కీర్తి నిలపపురా తమ్ముడూ! సూరన్నతాత పేరు పోవలసిందేనా!\" అంటూ మళ్లీ వేలితో తన కప్ప వీపుమీద పొడిచాడు. కప్ప గెంతేటందుకు మళ్ళీ వళ్ళంతా ఒక్కసారి విదిలించింది. కాని, కదలలేక ఉన్నచోటనే వుండిపోయింది. జనమంతా సూరన్నను గేలిచేశారు. పందెం ఒడ్డిన పదిరూపాయిలూ పుచ్చుకుని ఆ కొత్తవాడు జనంలో కలిసిపోయాడు. పదిమందిలో అగౌరవం జరిగిందన్న ఉక్రో షంతో ఉడికిపోతూవున్న సూరన్నతాత, తన కప్ప వెనకకాళ్లు రెండూ పట్టుకుని తలకిందులుగా ఎత్తాడు— \"ఇన్నాళ్లుగా పెంచిన నాకూ, నుపు పుట్టిన దేశానికికూడా అమర్యాద తెచ్చావు గదరా తమ్ముడూ!\" అంటూ పళ్లు పటపట కొరికాడు. కాని, అదే సమయంలో కప్పనోటి నుండీ కుంకుడుగింజ లంతేసి గుండ్రని గులకరాళ్లు ఒక్క టొకటే కింద పడసాగినై. తనకు జరిగిన మోసాన్ని గ్రహించాడు సూరన్న. తను పందెగాడికోసం కప్పను వెతికి తెచ్చేటందుకు వెళ్ళగా చూసి ఆ కొత్తవాడు— ఈ బిరుదు వహించిన కోన సీమ కప్పకు ఒకటొకటే గులకరాళ్ళు నోటిద్వారా లోపలికి ఎక్కించాడు. ఆ రాళ్ల బరువుతో తన కప్ప ఎగరలేకపోయింది. ఇంకేముంది! తను పందెం ఓడిపోయాడు. ఇన్నాళ్లనుండీ సూరయ్యతాత ఆర్జించిన కీర్తి ఈనాటితో మాసిపోయింది. సూరయ్య తాత పెంచిన కప్పకు బిరుదూ పోయింది. అసలు మొత్తం సింగారపల్లి పేరేపోయింది.",
            "book_page_end": 32
        },
        {
            "title": "పొట్టి పిల్ల",
            "book_page_start": 33,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "బాలల కథ",
            "moral": "పట్టుదల, కార్యదీక్ష ఉంటే అసాధ్యమైన పనులను కూడా సాధించవచ్చు. ఇతరుల సంతోషమే మన సంతోషం.",
            "keywords": [
                "పొట్టి పిల్ల",
                "మరుగుజ్జులు",
                "బెన్నయ్య",
                "పెనుభూతం",
                "బాణాసంచా"
            ],
            "characters": [
                "బెన్నయ్య",
                "ఉడతమ్మ",
                "ఉడతమ్మ కొడుకు",
                "పెద్ద తల",
                "గూబయ్య",
                "పెనుభూతం",
                "పొట్టి పిల్ల (బొమ్మ/కూతురు)"
            ],
            "locations": [
                "చిన్న ద్వీపం",
                "కీకారణ్యం",
                "పెనుభూతం భవనం"
            ],
            "content": "అది ఒక చిన్నద్వీపం. ఆ ద్వీపంలో నివసించేవాళ్ళు మరుగుజ్జులు. వాళ్ళు భూమికి నాలుగు జానెలుమాత్రమే వుం టారు. ఐతే, మంచి తెలివిమంతులు, వాళ్లకు జంతుభాషా, పక్షిభాషా కూడా తెలుసు. మంత్రాలంటే వాళ్ళకి మంచి నమ్మకం. ఆ ద్వీపవాసులు చిర కాలంగా కడుపులో చల్ల కదలకుండా కాలక్షేపం చేస్తూవచ్చారు. కాని, కొంతకాలానికల్లా ఒక ఆవాంతరం వచ్చిపడింది. మామూలు మానవులు ఒక ప్పుడు ఈ ద్వీపం చూదామని వచ్చారు. వీళ్లను చూచి ఆ మరుగుజ్జువాళ్ళు భయపడ్డారు. భయపడిన ఆ మరుగుజ్జులు ' మనకు కష్టకాలం వచ్చింది. నరుడికంటబడని చోటు చూచుకుని వెంటనే పోదాం' అని నిశ్చయించుకొన్నారు. వాళ్ళందరూ సామానులన్నీ సర్దేసుకుని, సాగిపోదామనుకొంటూవుండగా బెన్నయ్య సంగతి వాళ్లకు జ్ఞాపకంవచ్చింది. ఆందరూ బయల్దేరారు కాని, బెన్నయ్యమట్టుకు కదల నని భీష్మించాడు. \"నాయనా, బెన్నా! — ఒంటివాడవై పోతావు. వాళ్లు చూస్తే బలీయులు. వాళ్ళ మధ్యని నీవు బతకలేవుసుమా!” అని బంధువులూ స్నేహితులూ చెప్పచూచారు. వాడికి రోజూ అన్నం అమగ్చిపెట్టే అవ్వ కూడా చెప్పిచూచింది. ఉహుఁ బెన్నయ్య వినలేదు. కాని, బెన్నయ్య మట్టుకు \"ఏమైనా కానీండి. నా తోటా దొడ్డీ వదులు కొని నేను ఎక్కడకూ రాను. నా నోరు మంచిదైతే ఎవళ్లు మాత్రం నన్నేంచేస్తారు?” అని పట్టుపట్టి కూర్చున్నాడు. చేసేది లేక, అందరూ ఊరు వదలి వెళ్లి పోసాగారు. అలా వెళ్లిపోతున్న బంధు మిత్రులందరూ ఒక్కొక్కళ్ళే బెన్నయ్యతో వెళ్లివస్తానని చెప్పడం, బదులుగా బెన్నయ్య 'సరే, మంచిది' అనడం—ఇదంతా ఒక పూట పైగా పట్టింది. ఒక్కడూ, మిగలకుండా ఆ ద్వీప వాసులు అంతా వెళ్లిపోయారు. అంతా వెళ్లి పొతే, బెన్నయ్యకి ఏమీ తోచిందికాదు. ఎదో పెద్ద వెలితిగా కనబడింది. ఏమీ తోచక, బెన్నయ్య తోటకు పోయి, పనిచేయసాగాడు. మధ్యాహ్నం అయ్యేసరికి ఇంటికి వచ్చాడు. రోజూలాగానే తను వచ్చేటప్పటికి భోజనం సిద్ధంగా వుంటుందనుకున్నాడు బెన్నయ్య. తీరాచూస్తే, భోజనం లేదు. వట్టి బొచ్చెలే పడవేసివున్నాయి. ఆలోచన పాలు పోయిందికాదు. పడకగదిలోకి వెళ్ళాడు. పక్క అంతా చిందరవండరగా వుంది. ఇది పనికాదని ఔనయ్య వంట చేసు కుందా మనుకున్నాడు. బియ్యం కడిగి పొయిమీద పెట్టాడు. తయారయేటప్పటికి చాలాసేపవుతుంది కనుక, ఇప్పుడే వచ్చె యొచ్చుకదా అని మళ్ళీ ఒకసారి తోటకు వెళ్ళాడు. వాడు తిరిగి వచ్చేలోపల అన్నం అడుగంటి, మాడి బొగ్గులయి వూరుకుంది. ఆకలికి తాళలేకపోయాడు బెన్నయ్య. ప్రాణం విసుగెత్తింది. కాసిన్ని పచ్చి మంచి నీళ్ళు తాగి పడుకున్నాడు. \" ఇలా కాదు. రేపు పొద్దుటినుంచి ఏంచేస్తానో చూసుకో!” అనుకున్నాడు తనలో తను. అనుకున్నాడే కాని వంట సాగలేదు. మరునాటినించి, కాయా కసురూ తిని కాల క్షేపం చేయసాగాడు. ఒకవేళ వంట తల పెట్టినా, కుండలూ మూకుళ్ళూ బద్దలయ్యేవి గాని, సవ్యంగా పని జరిగేది కాదు. చివరకు బెన్నయ్య విసిగి వేసారిపోయాడు. బెన్నయ్య ఆ కటిపొట్టతో వుంటే, అవతల తోటపని సాగేడి కాదు. జెన్నయ్యకు బెదురుపుట్టి గుండెనిబ్బరం సడలింది. ఒకరోజున వాడు విచారంగా కూర్చున్నాడు. అలా కూర్చొనివుండగా, ఎడట గుబురుగా పెరిగిన ఒక పొదలో రెండు చుక్కలు మెరిసినాయి. ఇదేమిటా అని తేరిచూడగా ఆ మెరిసే చుక్కలు ఉడతమ్మ కన్నులని తెలుసుకొన్నాడు. ఉడతమ్మ గభీమని ఇవతలకు వచ్చింది: \"ఏమయ్యా, బెన్న య్యా !- ఎందుకీ విచారం?” అని అడిగింది. \"ఏం, చెప్పను ఉడతమ్మా? మావాళ్లు ఎదట ఉన్న న్నాళ్లూ వాళ్ల విలువ తెలిసిందికాదు. ఇప్పుడు ఒక్కడినీ ఇక్కడ వుండి నానాపాట్లూ పడు తున్నాను ” అన్నాడు. \"బెన్నయ్యబాబూ ! - ఎన్నాళ్ళు ఇట్లా వుండటం, చక్కటి పిల్లను ఓదాన్ని చూసి కట్టుకోక ఎందుకీతిప్పలు?\"అంది ఉడతము. ఉడతమ్మ ఇలా అనగానే, బెన్నయ్యకు లోగడ వాళ్ళవాళ్ళు చెప్పినమాట జ్ఞాప కానికి వచ్చింది. \" ఒరే బెన్నా ! — నువ్వు ఒక యింటివాడవైతే మాకు చూడాలని వుందిరా” అన్నప్పుడల్లా బెన్నయ్య \"చచ్చినా పెళ్ళాట ను. పెళ్ళాడితే పెద్ద యాతన!\" అని చెప్పేవాడు. బెన్నయ్య ఈ విధమైన పూర్వగాధ తలపోసుకొంటూ వుండగా, ఉడతమ్మ కొడుకు ఉరకలేసుకుంటూ అక్కడికి వచ్చాడు. \" అమ్మా, అమ్మా !--చెట్టుకింద ఎవరో ఒక అమ్మాయి పడిపోయింది. రా, రా” అని పిలిచాడు. ముగ్గురూ బయల్దేరి అక్కడికి వెళ్లారు. అక్కడ పువ్వులమొక్కలలోపల ఒక చిన్నారి బాలిక పడివున్నది. ఆ బాలిక ముఖం మల్లెపువ్వులాగా తెల్లగా వున్నది. దాని పాలబుగ్గలు గులాబీరంగుతో మెరిసిపో తున్నాయి. ఎలా చూచినా ఆ పిల్ల అండాలు చిందుతూ వుంది, \"పాపం, ఈ అమ్మాయి ఎందుచేతనో పడిపోయింది. దీనిని ఇక్కడ వదిలేసిపోతే ఎలా ?\" అంది ఉడతమ్మ. ఉడతమ్మ కొడుకు ఆ పిల్లను లేవదీద్దా మని ఎత్తుకోబోయాడు. వాడిపల్ల కాలేదు. అప్పుడు బెన్నయ్య, ఆ అందాలపిల్లని ఎత్తు కున్నాడు. అంతా కలిసి బెన్నయ్య ఇంటికి వచ్చారు. ఆ అమ్మాయిని చాపమీద కూర్చో బెట్టారు. ఉడతమ్మ విచారంతో తల వూచి \"ఈ పిల్లకు ప్రాణం వున్నట్టు లేదు” అన్నది సంశయిస్తూ, మెల్లగా.. శ్వాస ఆడుతుండే లేదో అని బెన్నయ్య పిల్లముక్కుకింద వేలెట్టాడు. ఉడతమ్మ చెప్పింది చివరకు : \"బెన్నయ్యబాబూ ! ఇది నిజమైన మనిషి పిల్ల కాదుసుమా. మనిషిబొమ్మను ఎవళ్ళో మరిచిపోయి వదిలేసి పోయారు\" అని. బెన్నయ్య ఆ బొమ్మలోని అందం అంతా పరిశీలించాడు. సిగ్గుపడుతూనే దాని బుగ్గలు నిమిరాడు. పట్టుకుచ్చులాగా నిగ నిగలాడే దాని తలను తడిమాడు. ' ఈ అమ్మాయి పేరేమిటో!' అని ప్రశ్న వేశాడు. \" అన్నట్టు, ఇది బొమ్మకదూ!\" అని అను కొని నాలుక కరచుకున్నాడు. దీనంగా చూస్తూ \" ఉడతమ్మా ! ఉడ తమ్మా ! — మంత్రంవేసి, ఈ బొమ్మను మనిషిగా మార్చే మొనగాళ్ళు ఎవరేనా వున్నారా? నిజంగా ఈ బొమ్మే బాలిక. అయితే, ముచ్చటగా 'రాఖీ' అని పిలుద్దును కదా!” అన్నాడు. \"బాగానే వుంది, బెన్నయ్యబాబూ నువ్వు చెప్పినమాట !\" అని సంతోషించింది. ఉడతమ్మ. \" అయితే, వుండు చెబుతాను ” అంటూ, అట్టె కొంచెంసేపు ఆలోచించింది. \"నాతో రా\" అన్నది వెంటనే. వాళ్ళు కలిసి వెళుతూవుండగా, చీకటి పడింది. ఆ చీకట్లో భయంకరమైన పెద్ద తల ఒకటి. వాళ్లకు ఎదురువచ్చింది: \" ఏయ్, ఆగండి !—ఇప్పుడు గొప్పతుపాను రాబోతున్నది. అదిగో, నా పాదాలకు చల్లటి గాలి తగులు తున్నది. తప్పక వస్తుంది గాలివాన, పొండి, పొండి వెనక్కు\" అన్నది. అందుకు బెన్నయ్య : \"అయ్యో !— పువ్వుల పొదలో మాకొక చక్కదనాల పిల్లబొమ్మ దొరి కింది. ఆ బొమ్మకి ప్రాణంపోసేవాళ్ళు ఎవళ్ళేనా ఉన్నారేమో కాస్త చెబుతూ — నీకు పుణ్యం వుంటుంది” అని అనేకవిధాల ప్రాధేయపడ్డాడు. అందుకు ఆ భయంకరమైన పెద్దతల ; \"ఓహో అదా సంగతి! మీరు తిన్నగా, ఇకడి నుండి నాలుగు ఆమడల దూరంలో వుండే గూబయ్యగారిదగ్గిరికి వెళ్లండి. ఆయన. మీ కోరిక నెరవేరుస్తాడు\" అని చెప్పింది. ఉడతమ్మా, కొడుకూ, బొమ్మను యెత్తుకొన్న బెన్నయ్యా బయల్దేర్ చెట్టుతొర్రలో వుండే గూబయ్య:గ్గిరికి వెళ్ళారు. ఆయనతో బెన్నయ్య బొమ్మసంగతి అంతా చెప్పి, దానికి కాస్తంత ప్రాణంపాయ్యమని కోరాడు. అంతా విని గూబయ్య : \"ఓరి, మీ గోల కూలా! ఈ బొమ్మకా ప్రాణం పొయ్య మంటున్నారు ?—ఇక్కడికి పది ఆమడల దూరంలో, కీకారణ్యాల్లో ఒక పెనుభూతం ఉన్నది. ఆ పెనుభూతం ఒక పిల్లను పెంచు కొంటున్నది. ఆ పిల్ల ఆడుకునే బొమ్మ సుమా, ఈ బొమ్మ! పెనుభూతానికి తెలిస్తే నిన్ను బతకనిస్తుంవా! కనుక దీనిని ఎక్కడ తీశావో, అక్కడ పెట్టేసిరా” అన్నాడు. \" ఎవరివేనా కాని, బొమ్మను నేను విడి చేదిలేదు. దీనికి ప్రాణంపాసే ఉపాయం చెప్పవయ్యా, గూబయ్యా!\" అంటూ మళ్లీ ప్రాథేయపడుతూ బతిమలాడాడుబెన్నయ్య. \" అయితే, బొమ్మలకు ప్రాణంపోసే మంత్రం ఒక ఆ పెనుభూతానికే తెలుసు” అని చెప్పాడు గూబయ్య. \"మరైతే జీవంపొయ్యటానికి యేం ! పుచ్చుకుంటుంది గూబయ్యా, ఆ పెను భూతం?” అని మళ్ళీ అడిగాడు బెన్నయ్య. \" దాని కెందుకు ధనం ? —బతిమాలినా సరే, అది బహుమతులుకూడా పుచ్చుకోదు. బుద్ధిపుడితే ఉపకారం చేస్తుంది. దానివల్ల ఉపకారం పొండటానికి ప్రాప్తంవుండాలి, అంతే\" అంటూ పెనుభూతం ఉండే అరణ్యానికి సరాసరి మార్గంచెప్పాడు గూబయ్య. \"సరే\" అని చెప్పి సెలవు పుచ్చుకుని, బెన్నయ్య పోబోతూవుండగా, గూబయ్య, వాణి వెనక్కు పిలిచి, చెవిలో ఇలాచెప్పాడు: \" నాయనా ! - నీకొక రహస్యం చెబుతా. గుర్తుంచుకో: పెనుభూతానికి తను పెంచే పిల్లంటే పంచప్రాణాలున్నూ . పిల్ల సంతో షమే తల్లి సంతోషం. పిల్ల విచారమే తల్లి విచారం కనుక ఆశ్చర్యంగొలిపే పనిచేసి, నువ్వు ఆ పిల్లని సంతోష పెట్ట గలిగితివంటే, ఆ పెనుభూతం నిన్ను మెచ్చుకుని, నీ కోరిక తీరుస్తుంది,\" అని చెప్పాడు. ఈ మాటలకు బెన్నయ్య నిరుత్సాహ పడ్డాడు. ఉడుతా, ఉడుతమ్మ కొడుకూ కూడా బెన్నయ్య విచారం తొలగించలేక పోయారు. ముగ్గురూ కలిసి ఇల్లు చేరు కొన్నారు. పెనుభూతానికి ఆశ్చర్యం కొలిపే దారితెలియక బెన్నయ్య విచారసాగరంలొ మునిగిపోయాడు. ఇలా వుండగా — ఆ ద్వీపానికి వచ్చిన మామూలు మనుష్యులు తిరిగి తిరిగి వింతలన్నీ చూచారు. సంతోషించారు. ఆ ద్వీపంలో ఎవళ్ళూ లేకపోవడం చూడగా వాళ్ళకు మరీ వింత తోచింది. చివరకు ఒక చెట్టుకింద, చింతతో కూర్చొని వున్న బెన్నయ్య కనిపించాడు. వాడి వింతరూపం చూచి వాళ్ళు ఆశ్చర్య పోయారు. మాటల సందర్భంలో బెన్నయ్యకు పట్టుకొన్న విచారకారణం తెలుసుకున్నారు. తెలుసుకొని, 'ఒశ్, ఈపాటిదానికేనా బెంగ!' అంటూ ధైర్యం చెప్పి, వాడిని సముద్రపు ఒడ్డుకి తీసుకు పోయి ఓడలో వున్న వింతవింతల వస్తు సామగ్రులన్నీ చూపించారు. అందులో బెన్షయ్యను అతిగా ఆకర్షిం చిన సామగ్రిని వాడు ఆత్రంతో కావాలని కోరగా వాళ్లు వాడికి ఇచ్చారు. తక్షణమే బెన్నయ్య ఉడుతమ్మనూ, ఉడు త మ్మ కొడుకునూ వెంటబెట్టుకుని, బొమ్మను చంకనెత్తుకుని ఈ సారి తిన్నగా పెను భూతం వుండే అరణ్యానికి ఉత్సాహంతో బయల్దేరాడు. కష్టాలుపడి, ముగ్గురూ ఆ కీకారణ్యం చేరుకొన్నారు. పెనుభూతం ఉండే భవనం సమీపించారు. రెండుతలల కుక్కలు రెండు, వాళ్ళ మీడికి ఎగసివచ్చినాయి. బెన్నయ్య ఒక టపాకాయ తీసి పేల్చాడు. ఇటువంటి ధ్వని ఎన్నడూ విని ఎరుగని ఆ కుక్కలు రెండూ మరి కనపడకుండా మటుమాయమైనాయి. ఈశబ్దం విని పెనుభూతమూ, కూతురూ లోపలినుండి ఇవతలకు చక్కావచ్చారు. బెన్నయ్య చేతిలో బొమ్మను చూచి వాళ్లిద్దరూ మండిపడ్డారు. లాక్కోబోయారు. మతాబీ వెలిగించాడు బెన్నయ్య. ఆ కళ్లతో వాళ్ళు చూడలేకపోయారు. అంతలో చిచ్చు బుడ్డి ముట్టించాడు. అది ఆకాశాన్ని అంటడం చూచి వాళ్లు ఆశ్చర్యపోయారు. బెన్నయ్యను చేరబిలిచి, బొమ్మనిమ్మని బతిమాలుతూ, 'నీకేంకావాలో కోరుకొ!' అన్నది భూతం. తను వచ్చిన పని చెప్పాడు బెన్నయ్య. ఆ బొమ్మ తన కూతురుకు ప్రియమైనది కావటంచేత క్షణంసేపు భూతం ఆలోచనలో పడింది. పెనుభూతం కూతురు మరుగుజ్జు కావటంచేత ఇంతవరకూ తగిన వరుడు ఎవడూ దొరకలేదు. ఇప్పుడు బెన్నయ్య కంటపడటంతోనే, తన కూతురుకు ఈడూ జోడూ కుదిరిందని ఆ పెనుభూతం మన స్సులో ఉప్పొంగిపోయింది. బెన్నయ్యకి తన పిల్లనిచ్చి వైభవంగా పెళ్లిచేసింది. ఆ బొమ్మకు ప్రాణంపోసి, అల్లుడికి ఆరణంగా ఇచ్చింది. అందరూ కలిసి బెన్నయ్య ఉండే చోటుకు వెళ్ళారు. ఆ ద్వీపాన్ని చూడవచ్చిన మనుష్యులు, పోతూపొతూ బెన్నయ్యనూ పొట్టిపిల్లనూ జీవించి కానుకలిచ్చారు. ఆనాడు భయపడి పారిపోయిన మరు గుజ్జులంతా క్రమంగా మళ్ళీ వచ్చి ద్వీపం చెరుకొన్నారు. బెన్నయ్య ఒక యింటవాడై నందుకు వాళ్లందరూ సంతోషించారు. వాడు వెలిగించినటువంటి రకరకాల బాణా సంచాలు చూచి అమితాశ్చర్యం పొందారు. 'నాకొకటి! నాకొకటే!!' అంటూ వాళ్లంతా హడావుడి చేయసాగారు. \"ఏమిటిరా ' నాకొకటి, నాకొకటీ ? ' పండగపూటా ఇవన్నీ ఎందుకనుకొన్నారు. తీసుకోండి. వెలిగించుకోండి!\" అంటూ బెన్నయ్య అందరకూ పంచిపెట్టాడు.",
            "book_page_end": 40
        },
        {
            "title": "పెడబుద్ధి",
            "book_page_start": 41,
            "pdf_page_start": 39,
            "pdf_page_end": 44,
            "author": "చందమామ బృందం",
            "genre": "జాతక కథ",
            "moral": "వక్రబుద్ధి (దుర్బుద్ధి) వలన గొప్ప వస్తువులు లేదా శక్తులు కూడా వినాశానికి దారితీస్తాయి. గురువు మాట వినకపోవడం, స్వార్థం మరణానికి కారణమవుతాయి.",
            "keywords": [
                "జాతక కథ",
                "బోధిసత్వుడు",
                "బ్రాహ్మణుడు",
                "మంత్రం",
                "దురాశ"
            ],
            "characters": [
                "బ్రహ్మదత్తుడు",
                "బ్రాహ్మణుడు (గురువు)",
                "బోధిసత్వుడు (శిష్యుడు)",
                "గజదొంగలు"
            ],
            "locations": [
                "కాశీనగరం",
                "అరణ్యం"
            ],
            "content": "బ్రహ్మదత్తుడు కాశీనగరాన్ని పరిపాలించే కాలంలో ఒకప్పుడు, ఒక గ్రామంలో ఒక బ్రాహ్మణుడు ఉండేవాడు. అతను 'వేదభం' అనే మహా మంత్రంలో సిద్ధి పొందాడు. గ్రహాలన్నీ కూటమయ్యే సమయమందు, ఆకాశంవంక చూస్తూ ఈ మంత్రాన్ని పునశ్చరణ చేసినట్టయితే, సరా సరి ఆకాశంనుండి బంగారు, వెండి, ముత్యం, పగడం, రత్నం, కెంపు, నీలం. ఈ ఏడు వస్తువులూ వర్షిస్తాయి. మంత్ర సిద్ధిగల ఈ బ్రాహ్మణ్ణి ఆశ్ర యించి బోధిసత్వుడు, ఆయనకు ప్రియ శిష్యుడయ్యాడు. ఒకరోజున శిష్యుణ్ణి వెంటబెట్టుకొని గురువు అరణ్యప్రాంతానికి చేరుకొన్నాడు. ఆ అరణ్యంలో ఐదువందల గజదొంగ లున్నారు. వాళ్లు గురు, శిష్య లిద్దరినీ అటకాయించారు. ఐతే, ఆ దొంగ లలో చిత్రమైన నియమం ఒకటి వున్నది. ఇద్దరు బాటసారులు కలిసి ఆత్రోవన వచ్చిన ట్టయితే ఇంటికి పోయి శిక్షారుసుము తెచ్చి తోడివానిని విడిపించుకోవటానికి అవకాశ మిచ్చి, అందులో ఒకనిని వదిలేస్తారు. ఆ వచ్చిన బాటసారులు తండ్రీ కొడుకు లైతే తండ్రిని పోయిరముని చెప్పి, రుసుము తెచ్చి కొడుకును విడిపించుకునేటందుకు అవకాశమిస్తారు. అలానే, తల్లీ కూతురూ ఐతే తల్లినీ, సోదరులైతే అందులో ఒకనినీ, గురు శిష్యులైతే శిష్యస్ట్రో — ఇలా వదిలి పెట్టడం మామూలు. ఇప్పుడా వింతదొంగలు బ్రాహ్మణ్ణి తమ వద్ద అట్టేపెట్టుకుని, శిష్యుడైన బోధిసత్వుణ్ణి పోయిరమ్మని పంపించారు. వెళ్ళేటప్పుడు బోధిసత్వుడు గురువుకు నమస్కరించాడు. \"గురువర్యా ! - భయపడకండి. ఒకటి రెండు రోజులలో తప్పక తిరిగివచ్చేస్తాను. ఐతే, నా మనవిమట్టుకు ఒక్కటి వినండి : ఇవాళ గ్రహాలన్నీ కూటమయ్యే రోజు. కొంపతీసి ఇవాళమాత్రం మంత్రం జపించి రత్నాలవర్షం రప్పించకండి. అలా చేశా రంటే మీకూ, ఈ దొంగలకూకూడా తీరనిముప్పు కలిగితీరుతుంది ” — ఇ లా అని మరి మరి చెబుతూ, బోధిసత్వుడు బయలుదేరి వెళ్ళాడు. సూర్యాస్తమయం ఐంది. దొంగలు వచ్చి బ్రాహ్మణ్ణి పట్టుకొన్నారు. పుచ్చపువ్వులాటి వెన్నెలకిరణాలను వెదచల్లుతూ పున్నమి చంద్రుడు ఆకాశాన తిరుగుతున్నాడు. బ్రాహ్మడు పైకిచూచి, గ్రహాలు కూట మయ్యే సమయం వస్తుందని పడికట్టాడు. \"దొంగల బారిని పడి, చేతకానివాడి లాగా ఈ హింసలన్నీ ఎందుకు నే సనుభ వించాలి? చేతిలో వున్న మంత్రాన్ని పఠించి, వర్షం రప్పించి, దొంగల రుసుము వాళ్ళ కిచ్చేసి, విడుదలవుతాను. స్వేచ్ఛ పొంది సుఖంగా వుంటాను” అనుకొన్నాడు. అనుకొని, బ్రాహ్మడు ఆ దొంగలగుంపును చేరబిలచాడు : \" అబ్బాయిలూ ! — మీరు సన్నెందుకు బంధించారు. చెప్పండి!” అన్నాడు. \"అయ్యా, ఇంకెందుకు? డబ్బు కోసం!\" అన్నారు వాళ్ళు. \" అంతేకదా !— అలాఐతే నేను చెప్పి నట్టు చేయండి, మీరు కోరినధనం ఇస్తాను” అన్నాడు. \" ముందు నన్ను విప్పెయ్యండి. నాకు శుభ్రంగా స్నానం చేయించండి. నూతనవస్త్రాలు కట్టబెట్టండి. పుష్పజాతు లన్నీ తెచ్చి యిక్కడ పోగుపోయండి. నాచుట్టూ పరిమళద్రవ్యాలూ, ధూప దీపాదులకు కావలసిన సామగ్రులూ అమర్చిపెట్టండి. అటుపైన ఏం జరుగు తుందో చూడండి!\" అని చెప్పాడు. అక్షరాలా ఆ బ్రాహ్మడు చెప్పిన ప్రకా రమే చేశారు దొంగలు. తరువాత ఆయన అదునుచూచి, ఆకాశంవంక దృష్టినిలిపి, 'వేదభ 'మంత్రం ఉచ్చరించాడు. వెంటనే విలువగల లోహాలూ మణులూ వర్షించినై! దొంగలు గబగబ వాటన్నిటినీ ఏరి మూటలు కట్టుకొని వాళ్లదారిని వాళ్ళు పోయారు. వాళ్ళ వెనుకనే బ్రాహ్మడూ వెళుతున్నాడు. అంతట, మధ్యదారిలో మరిఒక దొంగల గుంపు తారసపడి, మొదటి గుంపును ఎదు ర్కొన్నది. \"ఎందుకని అబ్బాయిలూ, మీరు మమ్మల్ని పట్టుకుంటారు?” అని అడిగారు మొదటి దొంగలు. అందుకు రెండవ గుంపు \" ఇంకెందుకు, డబ్బుకోసం!\" అన్నారు. \"అంతేకదా ! —డబ్బుకోసమే ఐతే, ఈ బ్రాహ్మణ్ణి ఆశ్రయించండి. ఈయన ఆకాశం పైకి చూస్తే చాలు, విలువగల రత్నాలూ మణులూ వర్షిస్తాయి. అలా చేసే మాకు ఈ ధనమంతా ఇచ్చాడు ” అని చెప్పి, వాళ్ళు తప్పించుకపోయారు. ఇప్పుడు రెండవ దొంగలజట్టు బ్రాహ్మణ్ణి వదలక పట్టుకుంది. \"మాకుకూడా ధన మియ్యవయ్యా బ్రాహ్మడా!\" అని వాళ్ళు బొబ్బలు పెట్టి పీడింపసాగారు. అందుకు బ్రాహ్మడు \" అబ్బాయిలూ! —ఇందాకా ఆ దొంగలకు నేనిచ్చింది మంత్రమహిమవల్ల రప్పించిన ధనం. నేను నేర్చిన మంత్రానికి మళ్ళీ ఒకయేడాదికిగాని శక్తికలగదు. ఇది నాయిష్టంవచ్చినప్పుడల్లా జపించితే పనిచేసే మంత్రం కాదు. దీనికంతా గ్రహకూటం కలియడం అదీ, చాలా గొడవ వున్నది. కనుక, ఒక్క ఏడాది అయేసరికి, గ్రహాలు కూటమవుతై. అప్పుడు నా మంత్రం పారు తుంది. ఆ వెంటనే జపించి, మీకు కనక వర్షం కురిపిస్తాను\" అన్నాడు. బ్రాహ్మడి మాటలు నమ్మలేదు దొంగలు. ' మాకంటే ముందు వచ్చినవాళ్ళను ఇట్టే కుబేరులను చేసిపంపావే. మేం అడిగితే ఏడాదివరకూ కనిపెట్టుకు ఉండమంటావా, అబద్ధాలకోరా!' అంటూ, పదునైన కత్తి పుచ్చుకుని వానిని నిలువునా రెండు చెక్కలుగా చీల్చివేశారు! పైగా అతని కళేబరాన్ని దారిమధ్యలో వేలాడదీశారు!! ఇలాచేసి, గబగబ పరుగులెత్తిపోయి మొదటి దొంగలజట్టును కలసి, అందరినీ చంపి, వాళ్ళదగ్గిర వుండే ధన ద్రవ్యాలను అపహరించారు. అపహరించిన ధనం వాటాలు తెగలేదు. ఈ రెండవ జట్టు దొంగ లలో వాళ్ళలో వాళ్ళకే రెండుకక్షలు ఏర్పడినై. ధనంకోసం రెండుకక్షలవాళ్ళూ పోరాడుకున్నారు. పోరాటంలో మొత్తం ఒక వెయ్యిమంది నరుక్కుచావగా, చివరకు ఇద్దరే యిద్దరు మిగిలారు. ఇలా మిగిలిన దొంగలిద్దరూ ధనా న్నంతటినీ సమీపంలోని ఒక అరణ్యంలో దాచిపెట్టారు. అందులో ఒకడు విచ్చు కత్తులతో ఆ ధనానికి కాపలాకాస్తూవుండగా రెండవవాడు తినుబండారాలు తేవటానికని ఊళ్ళోకి వెళ్లాడు. ధనాగారంవద్ద కూర్చున్న దొంగ \"నా నేస్తం వస్తే, అయాచితంగా ఈ ధనంలో స గ భాగం కబళించుకపోతాడే. ఎలా?” అనే ఆలోచనతో కుమిలిపోసాగాడు. అక్కడ — తినుబండారాలు తీసుకరావ టానికి వెళ్ళిన ఆ దొంగ — \" వాడు చస్తే ఈ ధనమంతా నాకే ఉండిపోతుందిగా ! కుబేరుడి నయిపోవచ్చుకదా!” అని అను కున్నాడు. అనుకొని, తనవంతు పదార్థాలు కేటాయించుకుని, తక్కిసభాగంలో విషం కలిపివేశాడు. వీడు పదార్థాలు చేతపట్టుకొని తనబస చేరుకొనేసరికల్లా ఆ రెండవదొంగ వీడిని కసుక్కున పీక తెగవేసి, కళేబరం దూరంగా విసరివేశాడు! విషంకలిసిన బియ్యం వండుకు తిని, చివరకు వాడూ ప్రాణాలు విడిచాడు !! ఈవిధంగా బ్రాహ్మడూ, బ్రాహ్మడితో పాటు దొంగలూ అంతా, కలిసి మొత్తంగా చచ్చి వూరుకున్నారు. ఒకటి రెండు రోజులలో బోధిసత్వుడు దొంగల కీయవలసిన రుసుము చేతపట్టుకు వచ్చాడు. గురువుకోసం చూచాడు. గురుపు కానరాలేదు. ఎక్కడ చూచినా ధనమే ! ఎక్కడ చూచినా కళేబరాలే!! అప్పుడే అను కున్నాడు. బోధిసత్వుడు —\" ఈ బ్రాహ్మడు నామాట చెవిని పెట్టలేదు. తనకు తోచినంతా చేశాడు. మొన్నటిరోజున ఈ బ్రాహ్మడు మంత్రం జపించి, రత్నాలవర్షం రప్పించే వుంటాడు. దాని ఫలితంగానే అందరూ చచ్చివుంటారు\" అని తలిచి, బాటవెంబడే చూచుకొంటూ పోసాగాడు. కొంతదూరంలో గురువుగారి కళేబరం కనిపించింది. \"హయ్యో ! గురువర్యా, నామాట విన్నావుకాదుకద! ఎంతటి గతికి పాల్పడ్డావు!!\" అంటూ అతను వాపోయాడు. చితుకులు పోగుచేసి తెచ్చి గురువుకు దహ నాదిక్రియలు సలిపాడు. అడవిపువ్వులు పట్టుకవచ్చి ఆ స్థలమందు వుంచి, భక్తి పూర్వకంగా తుదిసారి నమస్కరించాడు. అక్కడినించి ఇంకా అలా అలా వెళ్లగా మొదటి దొంగలజట్టులోని ఐందువందల మంది శవాలూ కంటపడినై. మరి కొంత దూరంలో రెండవజట్టులో వుండే దొంగల కళేబరాలు పడిపున్నయి. రెండుతప్ప బోధిసత్వుడికి తను చూచి వున్న అందరి కళేబరాలూ లెక్కకు సరీగా కనిపించినై. ఐతే ఆ ఇద్దరూ యెక్కడికి తప్పించుకుపోయారా అని ఆలోచించాడు. వాళ్ళు ధనం దోచుకుపోయిన జాడ కని పెట్టి, ఆదారినే వెళ్ళగా ఆ దారి బోధి సత్వుణ్ణి ఒక కీకారణ్యంలోకి తీసుక పోయింది. ఆ అరణ్యంలో ధనంమూటలు కనిపించినై. తప్పిపోయారనుకొన్న ఇద్దరు దొంగలలోనూ ఒకడి కళేబరం కనిపించింది. ఐతే వాడిపక్కని తినుబండారాలు గల పాత్ర వున్నది. 'ఓహెూ, ఇదా సంగతి!' అని అనుకొన్నాడు బోధిసత్వుడు. ఇంకా నాలుగడుగులు వేసేసరికి ఒకమూలని ఆ మిగిలివున్న దొంగయొక్క కళేబరం వేలాడ దీయబడి వున్నది. ఇంకిప్పుడు — ఎవరూ చెప్పనక్కరలేకుండానే, జరిగిన సంగతి అంతా బోధిసత్వుడికి మొదటినుండి చివరి వరకూ అవగాహనై పోయింది.. ఇదంతాచూచి బోధిసత్వుడు చాలా విచా రించాడు : \" నా మాట పాటించాడుకాదు గురువుగారు. - అంతగా చెప్పిపోయినా, పెడ చెవిని పెట్టాడు. ఆత్మబుద్ధి సుఖమను కున్నాడు. ఇందుకు ఫలితం? తనూ నాశన మయ్యాడు, తనతోపాటు ఒక వేయిమంది జనమూ చాపటానికి కారకుడయ్యాడు. ఇతరుల మాట వినక, తమకు తోచిందే మంచిదని అనుకొని పనులు చేసేవాళ్ళకు ఇటువంటి శాస్త్రి జరిగేతీరుతుంది. \" నా గురువుగారు తన మంత్రమహిమ వల్ల భూలోకానికి రప్పించిన ధనసంపద మానవకోటికి ఉపకృతి చేయలేదు సరి కదా, పైగా సంఘాతమరణానికి, అంతు లేని వినాశానికీ దారితీసింది. కనుక, బుద్ధి వక్రమార్గాన్ని పట్టినప్పుడు మంచివస్తువుల వల్ల కూడా కీడే కలుగుతుంది. ఆ దోషం వస్తువులో లేదు, బుద్ధిలో వుంది. వక్రబుద్ధి అగ్నిజ్వాలవంటిది. అది ఒకళ్ళ నాశనంతో పోదు. మరి ఎంతమందినో నాశనంచేస్తే గాని ఆ అగ్ని చల్లారదు'—ఈ బోధలను బోధిసత్వుడు అరణ్యమంతా మారుమోగే టట్టు ప్రబోధించాడు. తన గురువుగారిని ఉదాహరణగా చూపి, అందరకూ నచ్చే టట్టు చెప్పాడు. బోధిసత్వుని ప్రబోధానికి వనదేవతలు జేజేలు కొట్టారు. అటుతరువాత ఆ ధనసంపద నంతటినీ బోధిసత్వుడు తన ఆశ్రమానికి తీసుకపోయి, అదంతా లోకోపకారంకోసం వినియోగించి, తరువాత అవతారం చాలించాడు.",
            "book_page_end": 46
        },
        {
            "title": "జయమాల",
            "book_page_start": 47,
            "pdf_page_start": 45,
            "pdf_page_end": 49,
            "author": "ఎమ్. ఎస్. శాస్త్రి",
            "genre": "చారిత్రక కథ",
            "moral": "పగ, అసూయ దేశానికి, తమ వంశానికి కూడా వినాశాన్ని తెస్తాయి. ధైర్యం, రాజధర్మం గొప్ప కీర్తినిస్తాయి.",
            "keywords": [
                "పృథ్వీరాజు",
                "సంయుక్త",
                "జయచంద్రుడు",
                "స్వయంవరం",
                "మహమ్మదు గోరీ"
            ],
            "characters": [
                "అనంగపాలుడు",
                "కమలావతి",
                "రూపసుందరి",
                "పృథ్వీరాజు",
                "జయచంద్రుడు",
                "సంయుక్త",
                "మహమ్మదు గోరీ"
            ],
            "locations": [
                "ఢిల్లీ రాజ్యం",
                "అజ్మీరు",
                "కనూజ్"
            ],
            "content": "ఢిల్లీరాజ్యానికి ప్రభువు అనంగపాలుడు. ఆయనకు కమలావతి, రూపసుందరి అని ఇద్దరు కుమార్తెలు. పెద్దామెను అజ్మీరు రాజుకూ, చిన్నామెను కనూజ్ రాజుకూ ఇచ్చి అతివైభవంగా వివాహంచేశాడు. పెండ్లయిన కొద్ది కాలానికే ఇద్దరూ సంతాన పతులయ్యారు. కమలావతికి పృథ్వీరాజు, రూపసుందరికి జయచంద్రుడు — ఇద్దరికీ మగబిడ్డలే పుట్టారు. పృథ్వీరాజు అదృష్టవంతుడు. ఏమంటే: తండ్రి తదనంతరం దఖలుపడిన అజ్మీరు రాజ్యంతోపాటు, మగసంతతి లేని తాత అనంగపాలుడు, ఢిల్లీరాజ్యాన్నికూడా అత నికే చెందజేశాడు. ఈవిధంగా రెండు గొప్ప రాజ్యాలకు అధిపతి ఐన పృథ్వీరాజు ప్రతిభ సాటిలేనిదిగా ఉన్నదంటే ఆశ్చర్యం దేనికి ? పృథ్వీరాజు ప్రతిభావంతుడు కావటం ఎంత సహజమో, ఆతని ప్రతిభకు జయ చంద్రుడు ఈర్ష్యచెందటమూ అంత సహజమే. తలవని తలంపుగా ఢిల్లీరాజ్యం, తోడి మనుమడైన తనకు తప్పించి పృథ్వీ రాజుకివ్వటం అసూయకు కారణం కాదా? ఈ కారణంచేత జయచంద్రుడు పృథ్వీ రాజుపైన మత్సరం పూనాడు. తనకు లేకుంటే పోయె, పృథ్వీరాజుకి ఢిల్లీ లేకుండావుంటే జయచంద్రునికి తృప్తి అని పించింది. ఈ వుద్దేశంతో అతను పృథ్వీ రాజును కష్టాలపాలు చేయాలనీ, ఢిల్లీ రాజ్యం అతనికి లేకుండా చెడగొట్టాలనీ నిశ్చయించుకొన్నాడు. నిశ్చయించుకొని, అందుకు తగిన సన్నాహాలన్నీ సమకూర్ప సాగాడు. ఈ సంగతి ఇలావుండగా — జయచంద్రుడికి సంయుక్త అనే చక్క దనాల కూతురున్నది. సంయుక్త సౌంద ర్యాన్నిగురించిన ఖ్యాతి దేశదేశాలలో అల్లుకుపోయింది. ఎందరెందరో రాజ పుత్రులు ఆమెను చేపట్టడానికి ఉవ్విళ్ళూ రారు. అటువంటివారిలో పృథ్వీరాజు కూడా ఒకడు. ఐతే, పృథ్వీరాజుకూ తక్కినవారికీ తేడా వున్నది : పృథ్వీరాజు సంయుక్తను వరిం చటమే కాదు, సంయుక్తకూడా మనసులో పృథ్వీరాజును వరించే ఉన్నది. సంయుక్తను గురించిన సంకల్పం ఎప్పుడైతే కలిగిందో ఆ వెంటనే, అతను తనను పెంచి పెద్దచేసిన దాదివద్దకు వెళ్ళాడు. ఆమె పాదాలకు వినయంగా నమస్కరించాడు. తన వాంఛను వెల్లడించి, రూప పటం చేతికిచ్చాడు. ఇంతకంటె దాదికిమాత్రం కావలసిం దేమిటి? సంతోషంతో ఆమె బయలుదేరింది. కనూజ్ చేరుకొన్నది. చతురత చూపి అంతఃపురంలో అడుగుపెట్టింది. అదును చూచి పృథ్వీరాజు తనకిచ్చిన రూపపటాన్ని సంయుక్తకు అందించింది. రూపపటం పుచ్చుకొని సంయుక్త కన్నులకు అద్దుకొన్నది. \"అమ్మా!— నీ మేలు మరువలేను. 'ఏనాటికైనా సంయుక్త పృథ్వీరాజుకే రాజ' అని చెప్పు!” అన్నది. దాది ఇంటికి వెళ్ళి ఈ వార్త చెప్పటంతో పృథ్వీరాజు పరవశుడయ్యాడు. సంయుక్త సమ్మతి తెల్పటంవరకు బాగానే వుంది. మరి జయచంద్రుడు ఇందుకు పప్పు కొంటాడా? ఎంతమాత్రం వప్పుకోడని పృథ్వీరాజుకు మొదటనే తెలుసు. అనుకొన్నట్టుగానే, జయచంద్రుడు తన కుమార్తె వివాహానికి స్వయంవరం చాటిం పించాడు. అందరకూ పిలుపులు వచ్చినై కాని, పృథ్వీరాజుకుమట్టుకు రాలేదు. పైగా, ఇంకొక పనిచేశాడు జయ చంద్రుడు తన కోటగుమ్మానికి కాపలా కాస్తున్నటుగా, పృథ్వీరాజు యొక్క విగ్రహం తయారుచేయించి, సింహద్వారం వద్ద నిలబెట్టాడు. స్వయంవరానికి వచ్చే రాజపుత్రులందరూ ఈ విగ్రహం చూడ టంతో పృథ్వీరాజుకు తీరని అవమానం కలుగుతుందనీ, ఈవిధంగా తన అక్కను తీరుతుందికదా అని ఆశించాడు. ఐతే జయచంద్రుని ఆశ ఫలించలేదు. జయమాలను చేతపట్టుకొని వచ్చిన సంయుక్త దర్బారులో ఆసీనులైవున్న రాజ పుత్రులందరివంకా ఒక్కసారి చూచింది. అప్పుడు అందరూ తమతమ అందచందా లనుచూచుకొని మురిసిపోసాగారు. దర్బారు చుట్టూతా తిరిగింది. తిన్నగా పోయి సింహ ద్వారంవద్ద ఉన్న పృథ్వీరాజు ప్రతిమకు జయమాలను వేసింది! వేయడమేమిటి I మెరపు మెరసి వెలిసి నట్టుగా పృథ్వీరాజు రానేవచ్చాడు. ఒక్క తృటిలో సంయుక్తను గుర్రంమీద ఎక్కించు కొని ఉడాయించాడు !! ఇంకేముంది —? సంయుక్త ఢిల్లీకోటకు చేరిపోయింది! సంయుక్త ఇప్పుడు ' రాణి సంయుక్త'గా మారిపోయింది !! ' అబ్బా, ఎంత పని జరిగింది!' అని విస్మయంపొందాడు జయచంద్రుడు. ఉగ్రు డయ్యాడు. కాని చేసేదేముంది ? లేకేమి !- మనసులోని కార్పణ్యం ఇప్పుడు మరింత పెచ్చరిల్లింది. కసితీర్చుకొనే అదనుకోసం కాచుకొని కూర్చున్నాడు. ఆనాడు జయచంద్రుని ఆశ ఫలించక పోయినా, ఇప్పుడు గప్పుమని ఒక తరుణం కలసివచ్చింది. మహమ్మదుగోరీ మనదేశం మీదికి ముమ్మరంగా ఎత్తివచ్చాడు. ఇళ్ళు తగులబెట్టాడు, ఊళ్ళు కొల్లగొట్టాడు, గుళ్ళూ గోపురాలూ నేల కూల్చాడు. కనబడిన హిందువునల్లా కత్తికి బలిచేశాడు. ఈ విధంగా భారతావని సర్వనాశనం కావటాన్ని పృథ్వీరాజు భరించలేక పోయాడు. తన చేతికింది సామంతుల నంద రిని సమావేశపరిచాడు. స్థితిగతులు వెల్ల డించాడు. దేశగౌరవం కాపాడటంలో శాయ శక్తులా తోడుపడండని వేడుకొన్నాడు. అందరూ అతని మాటను శిరసావహిం చారు. ఒక్క జయచంద్రుడే పాటించ లేదు. సామంతులందరూ సాయపడటంతో పృథ్వీరాజుకు గొప్పబలం చేకూరింది. ఆ దెబ్బతో శత్రువును తిరిగి చూడకుండా తరిమికొట్టాడు! యుద్ధంలో ఓడిపోయిన గోరి దెబ్బతిన్న పాములాగా కక్ష తీర్చుకోవటానికని సిద్ధం చేసుకోసాగాడు. గోరీ సిద్ధపడటం సహజ సిద్ధమే. ఐతే, గోరీ ఓటమి తన ఓటమిగానే భావించాడు జయచంద్రుడు, గోరికంటె ఎన్నో మడుగులు ఎకువగా విచారించాడు. ఇప్పుడు పృథ్వీరాజును చిత్తుచేయటం ఎలాగా అని ఆతనికంటె ఇతనే ఎక్కు వ ఆత్రం చూపాడు. ఈ ఆత్రంతో జయచంద్రుడు సమయం కనిపెట్టి సామంతులను చీలదీశాడు. పృథ్వీరాజంటే రోత పుట్టేటటు వారికి నూరి పోశాడు. ఇలా చేయగలిగిన తన సమర్థతకు జయచంద్రుడు విజయగర్వం పొందాడు. ఐనా తృప్తిలేకపోయింది. 'జన్మశత్రువైన పృథ్వీరాజును తల యెత్తుకోకుండా లొంగదీయాలి. ఇది ఎలా సాధ్యమవుతుంది?' ఇదే ఎంతసేపూ అతని యోచన. ఈ ఆలోచనలో మునిగి డేరాలో కూర్చుని వుండగా, జయచంద్రుణ్ణి వెతకి కొంటూ ఒక సైనికుడు వచ్చాడు. జయచంద్రుడు ఏకాంతంగా వుండే సమయయంలో, ఆ సైనికుని వేషంలో వున్న సంయుక్త తండ్రి పాదాలపైన పడింది. \" నాయనా ! —ఇప్పటికే దేశం సర్వనాశన మయింది. కుట్రలు నిలుపు చెయ్యి. కార్పణ్యం మాను. కారుణ్యం వహించు. కులగౌరవం నిలబెట్టు. దూరంయోచించు!” అంటూ అనేకవిధాల బతిమాలుకొన్నది. ఉహుఁ పరమ మూర్ఖుడైన జయ చంద్రునికి ఇదేమీ చెవికెక్కలేదు. \" కుటుంబద్రోహి ! — నువ్వే దీనికంతకూ మూలం, చి— పో — నా యెదట లే!\" అని కసరికొట్టి అటనుండి గిరుక్కున లేచి వెళ్లి పోయాడు. చివికి శిథిలమైన హృదయంతో ఇల్లు చేరుకొన్నది సంయుక్త. పౌరుషశాలి ఐన వృథ్వీరాజు పోరు మానలేదు. ఇప్పుడు సామంతులందరూ ఆతనికి ప్రతికక్షులయ్యారు. అతనిదా ఒంటిపాటు. అందుచేత సహధర్మచారిణి సంయుక్తకూడా ఈసారి రణరంగానికి ఉరికి తన విధి నెరవేర్చుకోవలసి వచ్చింది. ఏమైతేనేం, దశ మరలిన పృథ్వీరాజుకు పతనం తప్పలేదు. చివరివరకు శ క్తిచూపి, ఆతడు శాశ్వతంగా పడిపోయాడు! రాజు పడిపోవటంతో రాచస్త్రీలకు రక్షణ కొరవ ఉంది. రక్షణ లేకపోయినా వారికి శిక్షణ తక్కువకాలేదు. సంయుక్త వెంటనే సహగమనానికి సిద్ధంచేసుకొన్నది. తోడి మహిళలనందరినీ తయారుచేసింది. ఈవిధంగా వారు గుకైడు ప్రాణానికి ఆశించక, రాజస్థాన ఖ్యాతిని నిలిపి త్యాగధనులయ్యారు. రాజస్థాన చరిత్రలో సంయుక్త పృథ్వీరాజుల పేర్లు స్వర్ణాక్షరాలతో లిఖితమైనాయి. తన కల ఫలించటమే దీక్షగా పెట్టు కొన్న మూర్ఖుడు జయచంద్రుడు. వానికి తగిన శాస్త్రి జరిగే తీరింది. కాలసర్పంవంటి మహమ్మదు గోరీ తన పని తీరగానే వానిని కన్ను పొడిచాడు. రాజ్యం లాగికొని పుచ్చె ఎగురగొట్టించడంకంటె కావలసిన శిక్ష మరి యేమిటి వుంటుంది? జయచంద్రుని వంటి కుట్రదారునకూ దేశద్రోహికీ ఇదొక శిక్ష కానేకాదనుకొన్నారు లోకులు.",
            "book_page_end": 51
        },
        {
            "title": "ప్రకృతిలో వెలుగులు",
            "book_page_start": 52,
            "pdf_page_start": 50,
            "pdf_page_end": 50,
            "author": "చందమామ బృందం",
            "genre": "విజ్ఞానం",
            "moral": "",
            "keywords": [
                "వెలుగు",
                "దీపారాధన",
                "మిణుగురుపురుగులు",
                "కస్తూరి పురుగు",
                "జలచరాలు"
            ],
            "characters": [],
            "locations": [
                "సముద్రం"
            ],
            "content": "మన పండగలూ పబ్బాలూ, అన్నిటికీ, వెలుగు ముఖ్యం. అందుకనే తప్పక దీపారాధన చేస్తాము. వెలుగు జీవితానికే ఆధారమైవుంది. ఈ మాటను రుజువు పరచటానికి ప్రకృతిలో అనేక చిత్రాలున్నవి. అందరకూ తెలిసినవి మిణుగురుపురుగులు. అమావాస్యనాటి కటికచీకటిలో కూడా ఇవి చుక్కలలాగా మెరుస్తూవుండటం మనం ఎరుగు దుము. వీటిని కొన్ని పక్షులు పట్టుకపోయి వెలుగు కోసం వాటి గూళ్ళలో పొదుగుకుంటాయి. ఇటు వంటి దే కస్తూరిపురుగు. చాలా అందంగా చూడ ముచ్చటగా వుంటుంది. దీని ఒంటినుండి మిణుకుమిణుకుమని చక్కటి వెలుగు వస్తుంది. వీటినిగురించిన వింత యేమిటంటే—3, లేక 4 పురుగులను ఒక గాజుగొట్టంలో వేసినట్టయితే, అవి ఇచ్చే వెలుతురుకు, ఒక పుస్తకం పట్టుకు కూర్చుని చక్కా చదువుకోవచ్చు నన్నమాట! సరస్వతిజెర్రిని మీరు చూచే వుంటారు. ఇది పాకుతున్నంత మేరా మతాబీవెలుగువంటి వెలుగు ప్రకాశిస్తూనే వుంటుంది. పోతే — సహజమైన వెలుగునిచ్చే కొన్ని జలచరాలుకూడా ఉన్నాయి. \"స్టోమియాస్ బోవా ' అనీ, 'సయేనియస్' అనీ రెండు రకాల వెలుగునిచ్చే చేప లున్నాయి. బొములో చూడండి. గుండ్రపాటి రంధ్రాలుగా కన బడే ఆ అన్నిటినుండి చక్కటి వెలుగు — లాంతరునుండివచ్చే వెలుతురులాగానే వెలువడి, సముద్రపు అడుగుభాగంలో ఎంతో ప్రదేశానికి వెలుగు నిస్తాయి. 'జెల్లీ' చేప లనేవాటికి, తలమీద వెలుగునిచ్చే దీపాలవంటివి ఉన్నై.",
            "book_page_end": 52
        },
        {
            "title": "తప్పుడు పత్రం",
            "book_page_start": 53,
            "pdf_page_start": 51,
            "pdf_page_end": 54,
            "author": "ఇ. భాస్కరమ్మ",
            "genre": "నీతి కథ",
            "moral": "న్యాయం ఎప్పుడూ గెలుస్తుంది, కానీ దానిని నిరూపించడానికి తెలివి ఉపయోగించాలి.",
            "keywords": [
                "యశస్కరుడు",
                "వర్తకుడు",
                "బ్రాహ్మణుడు",
                "తప్పుడు పత్రం",
                "మోసం"
            ],
            "characters": [
                "యశస్కరుడు (రాజు)",
                "బ్రాహ్మణుడు (వాది)",
                "వర్తకుడు (ప్రతివాది)",
                "లేఖరి",
                "న్యాయాధిపతులు"
            ],
            "locations": [
                "కాశ్మీరదేశం",
                "శ్రీనగరం",
                "దివాణం"
            ],
            "content": "యశస్కరుడు కాశ్మీరదేశాన్ని పరిపాలించే కాలంలో — మాటల మాయవల్ల, కష్టపడి సంపాదించుకొన్న ధనాన్ని కాజేసినవాని కధను చదివి ఉన్నాంకదా ! మరొకప్పుడు — ఒక రోజున, న్యాయ శాఖకు సంబంధించిన ఉద్యోగులు వచ్చి \" ప్రభూ !— ఒక బ్రాహ్మడు మన దివా ణంలో ప్రాయోపవేశం చేస్తున్నాడు\" అని చెప్పారు. తక్షణమే రాజు ఆ బ్రాహ్మణ్ణి పిలిపించి, \"మీ ఫిర్యాదు యేమిటండీ?” అని అడి గాడు. ఇందుకు ఆ బ్రాహ్మడు ఇలా సంజాయిషీ చెప్పుకొన్నాడు : \" కాశ్మీరదేశ ముఖ్యపట్టణమైన శ్రీనగ రపు శ్రీమంతులలో నేనొకడను. ఐతే— కాలం మారింది. స్థితిగతులు మారినై. ఆస్తులు తరిగిపోయినై. అప్పులు చుట్టు కొన్నాయి. ఇల్లూ వాకిలీ, తోటా దొడ్డి అన్నీ అమ్మేసి, బ్రతుకుతెరువుకోసం ఎక్కడికన్నా పోదామని నిశ్చయించుకొన్నాను. \"ఆ పూరిలొనే ఒక వర్తకుడు నా ఆస్తి నంతటినీ కొనుక్కొన్నాడు. ఐతే —— తోటలో వుండే ఒక దిగుడుబావిమాత్రం అమివేయ కుండా నా భార్యకోసమని అట్టెపెట్టాను. ఎండాకాలంలో తోటమాలీలు ఈ బావిలో నీళ్ళే తోడిపోసుకొని పూలమొక్కలు తడుపుకొంటారు. ఇలా వాళ్ళు బావినీళ్ళు వాడుకున్నందుకు, ఏటా శిస్తురూపకంగా కొంత ప్రతిఫలం చెల్లిస్తూ వుంటారు. ఇలా వచ్చే ఆదాయంతో నా భార్యకు సుఖంగా భుక్తి గడచిపోతుందనే వుద్దేశంతోనే బావిని కేటాయించి అట్టేపెట్టింది. నా భార్య భుక్తి విషయంలో ఇటువంటి ఏర్పాటు చేశాను కదా అనే తృప్తితో, వెనక దిగులు ఏమీ పెట్టుకోకుండా దేశాంతరం వెళ్ళి పోయాను. \"ఇరవైయ్యేళ్ల తరువాత, కొంత సంపా దనతో, మళ్ళీ దేశానికి తిరిగివచ్చాను. తిరిగివచ్చి చూసేసరికి నా భార్య యెవ రింటిలోనో చాకిరి చేసుకొని పొట్టపోసు కొంటున్నట్టు తెలియవచ్చింది. \" ఈ మాట తెలియగానే నాకు కోపమూ వచ్చింది, దుఃఖమూ పొరలివచ్చింది. వెంటనే నా భార్యను పిలిపించి, \"నీ భుక్తికి తగిన యేర్పాటు నేను చేసేవెళ్లాను కదా ! ఇప్పు డీగతి పట్టటం ఎందుచేత?” అని అడిగాను. \"అందుకామె 'మీరు దేశాంతరం వెళ్ళాక నేను ఆ దిగుడుబావిదగ్గరకు వెళ్ళాను. వెళ్ళేసరికి, మన ఇల్లు కొన్న వర్తకుడు నన్ను నానామాటలూ అని, చావ గొట్టి, బయటకు సాగనంపాడు. ఆడదాన్ని. ఏంచెయ్యగలను...?' అంటూ తన గోడు వలపోసుకొన్నది. \"వెంటనే న్యాయాధిపతులవద్దకు వెళ్లి, ప్రాయోపవేశం చేసి, 'దుష్టుడైన ఆ వర్త కుడు నా నూతిని అన్యాయంగా వశపరుచు కొన్నాడు' అని ఫిర్యాదుచేశాను. అంతా విని, ఉద్యోగులు వర్తకునిదే న్యాయమని తీర్పుచెప్పారు. అందుచేత, నా నూతిమీద నాకున్న అధికారం నేను వదులుకోవలసి వచ్చింది. \"ఇలా ఎంతమంది. పెద్దమనుష్యుల వద్దకు వెళ్ళి చెప్పుకొన్నా, అందరూకూడా వర్తకుడిపక్షాన్నే తీర్పు చెబుతూ పచ్చారు\" అంటూ, జరిగిన సంగతిఅంతా చెప్పాడు. చెప్పి \" మహారాజా ! నేను కేవలమూ అమాయకుణ్ణి. ఈ దావాలూ ఫిర్యాదులూ ఏమీ తెలియనివాణ్ణి. అప్పుడూ యిప్పుడూ నాది ఒక్కటేమాట : ఇల్లూ దొడ్డీ మాత్రమే ఆ వర్తకునికి అమ్మాను కాని, పెరటో వుండే బావిమట్టుకు అమ్మనేలేదని ప్రమాణంచేసి చెబుతున్నాను. కనుక, ఈ విషయంలో ఏలిక న్యాయం అనుగ్రహించ క పోయి నట్టయితే, ఈ రాజద్వారంవద్ద ప్రాణాలు విడవడంతప్ప గత్యంతరంలేదు” అన్నాడు. మరునాడు యశస్కరుడు విచారణకు కూర్చున్నాడు. వాది, ప్రతివాది, సాక్షులు, ఇదివరలో ఈ ఫిర్యాదు విచారణచేసి తీర్పు లిచ్చిన అధికారులు — అందరూ రాజాజ్ఞ ప్రకారం హాజరయ్యారు. 'విచారణ ఎలా జరిగిందీ ?' అని రాజు వేసిన ప్రశ్నకు, న్యాయాధిపతులు ఇలా చెప్పారు : ప్రభూ ! — మేము ప్రతిసారీ న్యాయంగానే విచారణచేసి తీర్పుచెప్పాము. దుష్టబుద్ధి గల ఈ బ్రాహ్మడు మా తీర్పు లను పాటించటంలేదు. అసలు క్రయ పత్రమే కల్పితమని చెప్పటానికికూడా సాహసిస్తున్నా డతను.’ అప్పుడు రాజు పత్రం తీసుకొని పరి శీలనగా చూచాడు. 'కూపసహితముగా ఇల్లూ, తోటా విక్రయించడమైనది...' అని అందులో స్పష్టంగా వ్రాసివున్నది. ఆలోచించాడు రాజు. తరువాత సభలో ఉన్నవారితో అదీ ఇదీ మాటాడుతూ కూర్చున్నాడు. మాటల సందర్భంలో రత్నాల ప్రసక్తి వచ్చింది. రాజు, అక్కడ ఉన్నవారి ఉంగరాలు తీసుకొని, వాటిలోని ఆభరణాలను కుతూహలంతో పరిశీలింప సాగాడు. ఆతరువాత, సరదాగా మాటాడుతూనే, నవ్వుతూ నవ్వుతూ, ఇతరులవద్దనుంచి తీసు కున్నట్లే, ప్రతివాది ఐన వర్తకునిదగ్గర కూడా ఉంగరం అడిగి తీసుకొన్నాడు. అలా, ఇవతలకి వచ్చేసిన యశస్క రుడు, ఆ ఉంగరాన్ని భటునిచేతి కిచ్చి \"ఈ వుంగరం తీసుకొని నువు వర్తకుని ఇంటికి వెళ్ళు. వర్తకుని గుమాస్తాను కలు సుకో. ఈ ఉంగరం ఆసవాలు చూపించి, ఇదుగో ఫలానా సంవత్సరపు జమాకర్చుల చిట్టా కావాలని అడిగిపట్టుకురా” అని చెప్పిపంపాడు. ఆ కాలంలో ఇలా నమ్మకం కలగటానికని ఆనవాలుగా ఇచ్చే వస్తువును 'అభిజ్ఞానము ' అనేవాళ్ళు. రాజుగారి నవుకరు వర్తకుని ఇంటికి వెళ్ళి, 'అభిజ్ఞానం' గుమాస్తాకు ఇచ్చి, చిల్డ్ర పుస్తకం ఇమ్మని అడిగాడు. గుమాస్తా ఏ విధంగానూ సందేహపడటానికి అవకాశం లేకపోయింది. అతడా ఉంగరాన్ని దగ్గర ఉంచుకొని, కావలసిన చిత్రా ఇచ్చిపంపాడు. చిఠా రాగానే, యశస్కరుడు జాగర్తగా చూచాడు. పద్దుల మధ్యని ఒకచోట ఆ క్రయదస్తావేజు వ్రాసిన లేఖరికి వేయి రూపాయలిచ్చినట్టు కర్చు కనపడింది. పత్రం వ్రాసిన లేఖరికి ఇంత సొమ్ము ఇవ్వటమనేది రాజుకు విడ్డూరంగా తోచింది. \"వర్తకుడు ఇలా చేయటానికి కారణం ఏమైవుంటుందీ?” అని కొంచెం నిదానంతో యోచించాడు. కిటుకు బోధ పడింది. తక్షణ మే రాజు దర్బారులోని అందరికీ ఆ చిఠా చూపించాడు. పత్రం వ్రాసిన లేఖరిని పిలిపించి ప్రశ్నించాడు. \"మహాప్రభూ !—అపరాధం మన్నిం చాలి. నేను వర్తకునివద్దనుండి వేయి రూపాయీలు తీసుకున్నమాట వాస్తవం. తీసుకుని, \"కూపరహితముగా\" అన్న మాటను \" కూపసహితముగా ” అని దిద్ది, మార్చి వ్రాసినమాట నిజమే. ప్రభువులు దయామయులు. క్షమించాలి...” అంటూ, పాదాలమీద పడ్డాడు. వర్తకుని మోసం రుజువయింది. లోగడ తీర్పులిచ్చిన న్యాయాధిపతులందరూ తెల్ల బోయారు. పట్టుబడిన లేఖరిని రాజు క్షమించి వదిలాడు. వర్తకుడు కొన్న ఇల్లూ పెరడూ వాదిఐన బ్రాహ్మడికి ఇప్పించివేసి, అపరాధిఐన పర్తకుణ్ణి రాజ్యంలోనించి వెళ్ళగొట్టించాడు.",
            "book_page_end": 56
        },
        {
            "title": "రంగులబొమ్మ కథ - 4",
            "book_page_start": 57,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "జానపద కథ",
            "moral": "సాహసం, తెలివితేటలు ఉంటే ఎంతటి శత్రువునైనా జయించవచ్చు.",
            "keywords": [
                "గంగన్న",
                "రాక్షసుడు",
                "జ్వాలాముఖుడు",
                "కనకవర్షం",
                "సాహసం"
            ],
            "characters": [
                "గంగన్న",
                "జ్వాలాముఖుడు (రాక్షసరాజు)",
                "అప్సరస (రాక్షసుని భార్య)",
                "గంగన్న తల్లి"
            ],
            "locations": [
                "రాక్షసుని కోట"
            ],
            "content": "ఇప్పుడు గంగన్న మంచి గమ్మత్తుచేశాడు. ఆనవాలు ఏమీ తెలియకుండా వేషం పూర్తిగా మార్చివేసి, మళ్ళీ రాక్షసుని కోటకు చేరుకొన్నాడు. చేరుకున్నాడేకాని, అక్కడ వుండే అప్సరస కొత్తగా వచ్చిన ఈ కుర్రవానిని దరి చేరనీయలేదు. \" అబ్బాయీ !—చూడగా, నమ్మరాని కాలంగా కనిపిస్తున్నది. మొన్నను నీవంటి కుర్రవాడికే, పోనీ అని కనికరించి జాగా యిస్తే, మా యజమానిని ఏమర్చి బంగారుకోడిని కాజేసిపోయాడు ..” అని ఇంకా ఏమో అనేటంతలొనే మళ్ళీ రంకెలు వేసుకొంటూ రాక్షసరాజు ప్రవేశించాడు. జాలిగుండె గల అప్సరస ఈ కుర్రవానిని దయతలిచి రహస్యస్థలంలో దాచివేసింది. ' నరవాసన ! నరవాసన !! -' అంటూ జ్వాలాముఖుడు హుంకరించాడు. భార్య మందలించి వాని భోజనంపెట్టింది. భోజనం కాగానే \" ఏవి, నా ధనపు సంచులు!” అన్నాడు. కొన్ని కాళీసంచులు తెచ్చి భార్య వాని ఎదట పెట్టింది. \"కురిపించు !— కనకవర్షం కురిపించూ !!\" అంటూ, ఆ సంచీలు తలకిందుగా పట్టుకొన్నాడు. జలజలమని రకరకాల వెండి, బంగారు నాణాలు లెక్ష లేకుండా వర్షింపసాగినై. అలా వర్షించిన ఆ ధనమంతా ఒక బ్రహ్మాండమైన పర్వతంలాగా పోగు పడింది. ఆ ధ న రా సి ధగధగ మెరిసిపోతూ, చూస్తే కన్నులు జిగాలు మంటున్నయి! ఇటువంటి ఆకర్షణీయమైన సౌందర్యాన్ని చూచి ఆనందిస్తూనే జ్వాలాముఖుడు నిద్రపోయాడు. ఇదంతా కనిపెట్టుతూవుండిన గంగన్న ఒడుపుచూచి, చడీ చప్పుడు చేయ కుండా మహిమగల ఆ సంచులు చేతపట్టుకొని ఉడాయించాడు. ఇంటిదగ్గిర కనిపెట్టుకొనివున్న గంగన్నతల్లి. వాడు తెచ్చే ఈ ధనం చూచి ఎంతో ఆనం దించింది. ఐతే, ఫలానా కోటనుండి అవన్నీ కాజేసి తెస్తున్నట్టు తెలియగానే, ఆమె కొడుకును మందలింపసాగింది : 'వాజమ్మా !— ఎన్నడూ ఆ కోటకు పోబోకుసుమా ! — ప్రాణానికే అపాయం కలుగుతుంది' అని ఎన్నోవిధాల నూరిపోసింది. ఐనా, గంగన్న దృష్టి అంతా ఆ రాక్షసరాజు మీదనే ఉండె. వాడిని ఎలా జయించటమా అనేదే గంగన్నకు పట్టుకొన్న దీక్ష !",
            "book_page_end": 57
        }
    ],
    "statistics": {
        "total_stories": 15,
        "author_counts": {
            "చక్రపాణి": 1,
            "చందమామ బృందం": 8,
            "పాలంకి వెంకటరామచంద్రమూర్తి": 1,
            "డి. పాండురంగ విఠల్": 1,
            "జి. శ్రీనివాసులు": 1,
            "చిట్టిబాబు": 1,
            "ఎమ్. ఎస్. శాస్త్రి": 1,
            "ఇ. భాస్కరమ్మ": 1
        },
        "genre_counts": {
            "సంపాదకీయం": 1,
            "గేయ కథ": 1,
            "వ్యాసం": 1,
            "పౌరాణికం": 1,
            "సాహస కథ": 1,
            "హాస్యం": 2,
            "చారిత్రక కథ": 2,
            "విజ్ఞానం": 2,
            "బాలల కథ": 1,
            "జాతక కథ": 1,
            "నీతి కథ": 1,
            "జానపద కథ": 1
        }
    }
}