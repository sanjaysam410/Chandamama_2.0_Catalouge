{
    "book_id": "చందమామ_1953_06",
    "stories": [
        {
            "title": "చందమామ",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "సంపాదకీయం",
            "moral": "నైపుణ్యాన్ని, కళలను ప్రోత్సహించడం అవసరం.",
            "keywords": [
                "సంపాదకీయం",
                "నూతన సంపుటి",
                "కళాకారులు",
                "ప్రోత్సాహం"
            ],
            "characters": [
                "చక్రపాణి",
                "ఉదయశంకర్"
            ],
            "locations": [
                "చందమామ పత్రికా కార్యాలయం"
            ],
            "content": "వచ్చేనెలనుండి చందమామ కొత్త సంపుటి ప్రారంభం\nకాబోతున్నది. కొత్త సంపుటి అనగానే పత్రిక రూపురేఖల\nలోనూ, లోని విషయాలలోనూ మార్పులకోసం పాఠకులు\nఎదురుచూస్తూనే వుంటారని మాకు తెలుసు. ఇందు\nకోసమే మేమూ యత్నిస్తున్నాము. ఈ సంచిక చివరి\nపేజీలలో టై॥టింగ్ చిత్రమొకటి ప్రకటితమైంది.\nముచ్చటైన ఈ బొమ్మ X అనే ఒక్క అక్షరంతో తయా\nరైవుండటం పాఠకులు గమనించగలరు. ఇది ఒక\nప్రత్యేక కళాశాఖ. ఇందులో అభిరుచి గల మా పాఠకులు\nకృషిచేసి, ఇటువంటి చిత్రాలు మరెన్నో పంపుతారని ఆశి\nస్తున్నాము. ఈ సంచికలోనే 11 ఏళ్ల ఉదయశంకర్\nవేసిన చక్కటి రేఖాచిత్రంకూడా చందమామ ఆదరాన్ని\nఅందుకొన్నది. ఇలా ప్రత్యేకించి ఏ కళాశాఖకు చెందిన\nచిత్రాలైనాసరే కృషి చేసి పంపితే, పాఠకులకు ప్రోత్సాహ\nమీయటంలో చందమామ ఎల్లప్పుడూ ముందంజ వేయ\nటానికి సిద్ధంగానే వుంటుంది. ఈ తరుణాన్ని చందమామ\nచదువరులు వినియోగించుకొంటారని నమ్ముతాం.",
            "book_page_end": 7
        },
        {
            "title": "మొక్క నాటిన ముదుసలి",
            "book_page_start": 8,
            "pdf_page_start": 8,
            "pdf_page_end": 9,
            "author": "శశి",
            "genre": "నీతి కథ",
            "moral": "భవిష్యత్తు తరాలు సుఖంగా ఉండటానికి మనం కష్టపడాలి. మనం చేసిన మంచి పని ఫలితం మన తర్వాత వారికైనా తప్పక అందుతుంది.",
            "keywords": [
                "కర్మ",
                "త్యాగం",
                "ముసలివాడు",
                "యువకులు",
                "చెట్టు",
                "పండు"
            ],
            "characters": [
                "ముదుసలి",
                "ముగ్గురు బాలురు"
            ],
            "locations": [
                "బాట ప్రక్కన",
                "చెట్టు కింద"
            ],
            "content": "ముగ్గురు బాలురు బాటను వస్తున్నారు.\nవస్తూ వారలు వింత ఒకటి కన్నారు.\nబక్క ముసలివాడొకడు బాటకొకప్రక్క,\nకూర్చుని చక్క నాటుతున్నాడొక మొక్క.\n' నేడో రేపో నేలను రాలే పండూ,\nఎందు కీతనికి ఈ దండుగపని మెండూ.'\nఅని బాలురు తమ మదిలో ననుకొన్నారు.\nఅనుకొని ఆ ముదుసలివద్దకు చన్నారు.\n' తాతా! తాతా! మొక్క నాటతావెందుకు ?\nఉండవు ఇంకెన్నాల్లో, శ్రమ నికెందుకు ?\n'రామా, కృష్ణా' అంటూ గడపక_కాలం,\nఎందుకొచ్చినది నీకిక ఈ జంబాలం?\nమేము ఆశపడినా ఉంటుందొక అర్థం.\nమేము కష్టపడినా కాదంతట వ్యర్థం.\nనికెందుకు శ్రమ?' అని వారనగా ముదుసలి\nఅన్నా 'డబ్బాయిలూ, వింత ఇది మిక్కిలి.\nఎవరూ శ్రమపడకుండా ఎట్లాగయ్యా!\nమొక్క నాటకుండా పళ్ళెట్లాగయ్యా!-\n'మన శ్రమఫల మెవ్వరో అనుభవిస్తారు.\nఅని విజ్ఞులు మది ఎందుకు చింతిస్తారు ?\nనా నాటిన మొక్కెదిగి నీడలే చాస్తే\nమూడు పూవులై, ఆరు కాయలై కాస్తే\nనా పిల్లలు నా పిల్లల పిల్లలుగానీ,\nసుఖపడితే చాలదా ఒక్కరవ్వేనీ?\nవారీ చెట్టుల పళ్లు త్రుంచుకొంటారు.\nఆరగించి తాతయ్య నెంచుకొంటారు.\nఅంతకన్న నాకిక వలసిన దేముందీ ?\nఈ అదృష్టం ఎంతమంది కుంటుందీ?\nఇక కాలం అంటావా ? ఎవరికి ఎరుక?\nఎవ్వరికుంటే ఆయుస్సెంతటివరకు ?\nపడుచువారమని మిడిసిపడేవారైనా\nపిలుపొస్తే వెళ్లకతప్పదు ఎవరైనా ?\nఅనగా బాలురు వెళ్ళిపోయింటనుండీ.\nకడకు ముసలిమాటలు నిజమయినాయండీ.\nముగ్గురిలో ఒక్కడు అనిలో చచ్చాడు.\nనీటగండమై చచ్చెను రెండవవాడు.\nమూడవబాలుడు చెట్టు ఎక్కి పడి చచ్చి,\nముదుసలిమాటలు నిజమైనవి ఎటువచ్చి.\nముసలివాని సంతతివారందరుకూడ,\nచెట్టువల్ల సుఖపడ్డా రెంతో నీడ.",
            "book_page_end": 9
        },
        {
            "title": "అట్టమీది బొమ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణ గాథ వివరణ",
            "moral": "ప్రతిజ్ఞ నెరవేర్చడానికి పట్టుదల, భక్తితో యజ్ఞాలు నిర్వహించడం ద్వారా కోరికలు తీరుతాయని తెలుపుతుంది.",
            "keywords": [
                "ద్రుపదుడు",
                "ద్రౌపది",
                "ధృష్టద్యుమ్నుడు",
                "పుత్రకామేష్టి",
                "అగ్నిదేవుడు",
                "గురుదక్షిణ"
            ],
            "characters": [
                "ద్రుపదుడు",
                "అర్జునుడు",
                "ద్రోణాచార్యుడు",
                "అగ్నిదేవుడు",
                "ధృష్టద్యుమ్నుడు",
                "ద్రౌపది"
            ],
            "locations": [
                "పాంచాల రాజ్యం",
                "గంగాతీరం"
            ],
            "content": "వీరాధివీరుడైన ద్రుపదుణ్ణి అర్జునుడు పట్టితెచ్చి, ద్రోణాచార్యునికి గురుదక్షిణగా\nసమర్పించాడని తెలుసుకొన్నాముకద!\nఅర్జునుడి పరాక్రమాన్ని గురువర్యుడు మెచ్చుకోవటం సహజమే. కాని,\nవిడ్డూరమేమిటంటే, అర్జునునివల్ల ఓటమిపొంది, పరాభవింపబడిన ద్రుపదుడే\nఅతనిని ఎంతగానో మెచ్చుకొన్నాడు!\nపైగా, ద్రుపదరాజు ద్రోణునిపైన పగబూనాడు. 'ద్రోణుని చంపగల\nకుమారుణ్ణి, అర్జునుని పరించటానికి తగిన కూతురునీ కన్న తరువాతగాని మళ్లీ\nరాజ్యం చేకొనను ' అని ప్రతిజ్ఞపట్టాడు.\nగంగాతీరాన వున్న ఋషులకు తన ప్రతిజ్ఞ వెల్లడించగానే, వారు ' పుత్ర\n'కామేష్టియాగం' చేయుమని సలహా ఇచ్చారు. ఆప్రకారం యాగానికి అవసర\nమైన పరికరాలన్నీ సమకూర్చుకొని, వేదోక్తవిధిగా క్రతువు జరిపించాడు.\nద్రుపదుడు,\nయాగమంతా పరిపూర్తిచేసి, చివరకు, పూర్ణాహుతి సమర్పించే సమ\nయాన, తేజస్వి ఐన కుమారుడు అస్త్రశస్త్రాలతో, కవచకుండలాలతో ఉద్భవిం\nచాడు! అప్పుడు అశరీరవాణి \"రాజా! వీడే నీవు కోరుకొన్న కుమారుడు\nధృష్టద్యుమ్నుడు!\" అని పలికింది.\nతరువాత స్వయంగా, అగ్నికుండంలోనించి అగ్నిదేవుడే ప్రత్యక్షమై\nఎదుట నిలచాడు. అతని చేతులలో ఒక స్త్రీశిశువు ఉన్నది. బంగారు బొమ్మ\nలాగా వుండే ఆ శిశువును అగ్నిదేవుడు ద్రుపదుని చేతికిస్తూ ' నీవు కోరుకొన్నటు\nవంటి కన్య ఈ ద్రౌపదే' అని చెప్పి, అంతర్హితుడయ్యాడు.\nద్రుపదుడు తలపెట్టిన పుత్రకామేష్ఠియాగం ఇలా దిగ్విజయంగా నెరవేరిన\nతరువాతనే తిరుగా ఆయన తన పాంచాలరాజ్యం ప్రవేశించాడు. అరణ్యవాసం\nచేసి వచ్చిన తమ ప్రభువు మళ్లీ వచ్చినందుకు రాజ్యంలో ప్రజలందరూ\nసంతోషంతో ఉత్సవాలు చేశారు. పరప్రసాదంగా పుట్టిన ధృష్టద్యుమ్నుడూ,\nద్రౌపదీ దినదినప్రవర్థమాన మవుతూ వచ్చారు. ధృష్టద్యుమ్నుడు వీరుడుగానూ,\nద్రౌపది రూపసిగానూ పేరు పొందారు.",
            "book_page_end": 10
        },
        {
            "title": "లంచగొండి",
            "book_page_start": 11,
            "pdf_page_start": 11,
            "pdf_page_end": 14,
            "author": "ఆ ది నా రాయ ణ",
            "genre": "జాతక కథ",
            "moral": "జ్ఞానం, నీతి, నిజాయితీ, మరియు దూరదృష్టి లంచం కంటే గొప్పవి. తెలివితక్కువ అధికారితో రాజ్యంలో నష్టం జరుగుతుంది.",
            "keywords": [
                "బోధిసత్వుడు",
                "క్రయాధికారి",
                "లంచం",
                "తెలివి",
                "కాశీరాజు",
                "ధర్మం"
            ],
            "characters": [
                "బోధిసత్వుడు",
                "బ్రహ్మదత్తుడు (కాశీరాజు)",
                "కొత్త క్రయాధికారి",
                "అశ్వవర్తకుడు"
            ],
            "locations": [
                "కాశీనగరం",
                "రాజదర్బారు"
            ],
            "content": "కాశీనగరాన్ని బ్రహ్మదత్తుడు పరిపాలించే\nకాలంలో ఒకప్పుడు, బోధినత్వుడు ఆస్థాన\nక్రయాధికారిగా ఉంటూవుండేవాడు.\nక్రయాధికారి అంటే రాజ్యానికి అవసర\nమైన వస్తువాహనాలు అవ్వీ నాణ్యంచేయ\nటంలోనూ, వాటి విలువకట్టడంలోనూ\nనేర్పు - కలవాడన్నమాట.\nబోధిసత్వుడు, కాశీరాజ్యానికి కావల\nసిన యేనుగులనూ, గుర్రాలనూ, వెండి\nబంగారాలనూ పరీక్షచేసి, విలువకట్టి, తన\nఅంచనాప్రకారం, ఆ జంతువులనూ\nవస్తువులనూ తెచ్చిన యజమానులకు\nడబ్బు చెల్లించుతూ వుండేవాడు.\nఐతే, కాశీరాజుఐన బ్రహ్మదత్తుడు పరమ\nలోభి కావటంచేత, బోధిసత్వునిగురించి\nఅపోహ ఒకటి కలిగింది : \" ఈ క్రయాధి\nకారి ప్రతివస్తువుకూ బోలెడంత ధర పెట్టే\nస్తున్నాడు. ఇలాఐతే, త్వరలోనే నా రాజ్యం\nదివాలా తీస్తుందే!\" అని అనుకొన్నాడు\nతన మనసులో.\nఇలా అనుకొని, కిటకితలుపు తెరిచి,\nఒకసారి పెరట్లోకి చూచాడు. అక్కడవుండే\nపరిజనంలో ఒకనిమీద రాజుడృష్టి పడింది.\nఇకేముంది ? - ఆలోచనాలేదు, ఏమీలేదు.\nవాడిని పిలిపించాడు. వెంటనే బోధినత్వుడి\nసానంలో, ఊరూ పేరూ లేని ఆ అమాయ\nకుణ్ణి నియమించాడు.\nఆ కొత్తవాడు బుద్ధికుశలతపల్ల వస్తువులు\nక్రయంచేయటంలో యుక్తిచేసి, తనకు\nలాభసాటిగా వ్యవహరిస్తాడని రాజు ఆశ.\nఐతే, ఇప్పుడు కొత్తగా వచ్చిన క్రయాధికారి\nపట్టి తెలివితక్కువ దద్దమ్మ.\nఈ అధికారికి అసలు వస్తుతత్వంకాని,\nనాణ్యంకాని, దాని విలువకాని ఎంత\nమాత్రమూ తెలియదు. అందుచేత, ఏను\nగులూ, గుర్రాలూ, వస్తుసామగ్రీ బేరం\nచేయవలసివస్తే తన బుద్ధికి ఏమితోస్తే అది\nచెప్పి అడగటమే తప్ప, ఒక సరిఅయిన\nపద్ధతీ, అంచనా, ఉండేదికాదు. అందువల్ల\nవస్తువులు తెచ్చే వర్తకులకు తరచు\nనష్టమే కలుగుతూవుండేది.\nనష్టమేకలిగినా, కొనేది రాజుకొలువులోని\nఅధికారి కావటంచేత, మారుమాటాడలేక,\nఇచ్చిందేదో పుచ్చుకుని, ఇంటికిపోయేవాళ్లు.\nవర్తకులు బేరంలో అన్యాయం జరిగిందని\nకాని, నష్టపడ్డామనిగాని పైకి చెప్పుకోవటా\nనికి వీలే లేకపోయేది.\nఒకరోజున ఉత్తరదేశంనించి ఒకానొక\nఅశ్వవర్తకుడు ఐదువందల మేలుజాతి\nగుర్రాలను తీసుకుని కాశీరాజువద్దకు\nవచ్చాడు. వెంటనే రాజు తన ఆస్థాన\nక్రయాధికారికి కబురంపించి, ఆ గుర్రాలను\nనాణ్యంచేసి విలువకట్టమన్నాడు.\nక్రయాధికారి వచ్చి, ఐదువందల గుర్రా\nలనూ పరీక్షించాడు. \" దీనికేముంది !—\nఒక కుంచెడు బియ్యమిచ్చి ఆ ఆసామీని\nపంపించివేయండి. గుర్రాలను సాల లో\nకట్టివెయ్యండి\" అని తడుముకోకుండా\nఉత్తరువులు జారీచేశాడు.\nదేవుడా అంటూ అశ్వవర్తకుడు మరలి\nపోయాడు. ఐతే— అతను, అందరిలాగా\nఇంటిదారి పట్టలేదు. తిన్నగా, పూర్వపు\nక్రయాధికారి అయినటువంటి బోధిసత్వుని\nవద్దకు వెళ్ళి, తన గోడు వలపోసుకొని,\nసలహా చెప్పుమని కోరాడు.\nఅప్పుడు బోధిసత్వుడు సంగతి సందర్భా\nలన్నీ విని, \" అబ్బాయీ !— ఒక పనిచెయ్యి.\nఅధికారిని తృప్తిపరిచేటందుకుగాను\nముందుగా అతనికి లంచమియ్యి. తరువాత\nఇలా ప్రశ్నించు : 'బాబయ్యా !- నా గుర్రా\nలకు తమరు కట్టిన విలువ — కుంచెడు\nబియ్యమూ చాలా ఖచ్చితంగానే వున్నది.\nఐతే, కుంచెడు బియ్యానికి విలువ ఎంతో\nఆ విషయం తమరు దర్బారులో ప్రభువుల\nఎదటనే సెలవిప్పించగలరా!' అని. ఆ\nక్రయాధికారి ఇందుకు అంగీకరిస్తే, రేపు\nఅతనిని రాజువద్దకు తీసుకపో. ఆ సమ\nయానికి నేనూ అక్కడికి వచ్చి, తక్కిన\nసంగతి చూచుకొంటా\" అంటూ సలహా\nచెప్పి పంపాడు.\nబోధిసత్వుడు చెప్పినట్లుగా, ఆ అశ్వ\nవర్తకుడు వెంటనే క్రయాధికారివద్దకు\nపోయి, రెండవకంటికి తెలియకుండా అత\nనికి తగినంత లంచమిచ్చి, ప్రశ్న వేశాడు.\nక్రయాధికారి సంతోషంలో మునిగిపోయి,\n\" ఆఁ—దానికేముంది! అదొక పెద్దప్రశ్నా?\nరాజుకు నేను సమాధానంచెప్పి సద్దిపుచ్చు\nతాలే ” అన్నాడు.\nమరునాడు దర్బారు కిటకిటలాడుతూ\nవుంది. మంత్రిపుంగవులు, ముఖ్యోద్యోగులూ\nసమావేశమయ్యారు. రాజుకోరిక పైన బోధి\nసత్వుడుకూడా వచ్చాడు.\nరాజుయెదట ఆ అశ్వవర్తకుడు 'ప్రభూ!-\nనాఐదువందల గుర్రాలకూ ఒకకుంచెడు\nబియ్యం విలువకట్టడం, చాలా మెచ్చుకో\nతగిందే. ఐతే, నాకు కలిగిన చిన్ననందేహం\nఒకటి వున్నది : ఆ కుంచెడు బియ్యానికి\nవిలువ ఎంత అని ?' అంటూ మనవి\nచేసుకొన్నాడు.\nఇంతవరకు నడిచిన కథ రాజుకు\nఏమితెలియదు. అందుచేత అమాయకంగా\n\" క్రయాధికారీ !— ఐదువందల గుర్రాల\nవిలువ ఎంత కట్టావు?” అని అడిగాడు.\n\"కుంచెడు బియ్యమంది ప్రభూ! \"\nఅన్నాడు క్రయాధికారి.\n\" భేష్. బాగా వుంది. ఐదువందల\nగుర్రాల ఖరీదూ కుంచెడు బియ్యం విలువ\nఐతే, ఒక కుంచెడుబియ్యం విలువ ఎంత?\"\nఅని మళ్లీ ప్రశ్న వేశాడు. ఈ ప్రశ్నకు ఆస్థాన\nక్రయాధికారి ఆలోచన అనే మాట లేకుం\nడానే, \"కుంచెడు బియ్యంవిలువ యేముంది\nప్రభూ ! — కాశీరాజ్యమూ, ఇరుగు పొరుగు\nసామంతరాజ్యాలూ కలిపితే ఎంత విలువ\nవుంటుందో, అంత విలువ!\" అనేశాడు.\nవిడ్డూరమైన ఈ జవాబు వినటంతోనే,\nమంత్రులూ, పరివారమూ, దర్బారులోని\nప్రముఖులూ అంతా జేజేలుకొట్టి, పొట్టలు\nచెక్కలయేటట్టు సవ్వటం ప్రారంభించారు.\nవాళ్ల కోలాహలధ్వనులతో దర్బారంతా\nప్రతిధ్వనించింది !\nవారంతా క్రయాధికారిని చూచి, —\n\"రాజ్యాలకు విలువ నిర్ణయించటం\nఅసాధ్యమని అనుకుంటూ వచ్చాము. కాని,\nకాశీరాజ్యమంతాకలిపి ఒక్క కుంచెడు\nబియ్యమే ఖరీదుచేస్తుందని ఇప్పుడుకదా\nతెలిసింది !! ఆహా! ఏమీ తెలివితేటలండీ\nక్రయాధికారిగారూ ! ఆస్థానంలో ఉండ\nతగిన ఉద్యోగివయ్యా !! \" అంటూ గేలి\nచేయసాగారు.\nఅప్పుడు బోధిసత్వుడు ముందుకువచ్చి,\n\" ఆ క్రయాధికారి చెప్పినది. పరమసత్యం.\nఅందులో విడ్డూరమేమీ లేదు. అతనిని\nపరిహసించకండి. ఐదువందల గుర్రాలూ\nఒక కుంచెడుబియ్యం విలువ అన్నాడు.\nఒక కుంచెడుబియ్యం విలువ కాశీ\nరాజ్యమూ, సామంతరాజ్యాలూ కలిపినంత\nఅని చెప్పాడు. దీన్నిబట్టిచూస్తే ఆ ఐదు\nవందల గుర్రాల విలువ, కాశీరాజ్యమూ\nసామంత రాజ్యాలూ కలిసినంత అని తేలు\nతున్నదికద. ఆయన గుర్రాలకు కట్టిన\nవిలువ చాలా న్యాయంగా వున్నది” అని\nచెప్పాడు.\nబోధిసత్వుని మాటలకు అందరూ\nఆశ్చర్యపోయారు. తరువాత నిజానిజాలు\nబయటపడినై. అప్పుడు కాశీరాజు కళ్ళు\nతెరిచి, పరిస్థితులు గ్రహించి, ఈ క్రయాధి\nకారిని తొలగించి, మళ్ళీ బోధిసత్వుని\nమామూలు పదవిలో నియమించాడు.",
            "book_page_end": 14
        },
        {
            "title": "శబ్దవేధి",
            "book_page_start": 15,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "సాహసం (ధారావాహిక భాగం)",
            "moral": "శత్రువులను ఎదుర్కొనేటప్పుడు తెలివి మరియు విశ్వసనీయత చాలా ముఖ్యం.",
            "keywords": [
                "భీమవర్మ",
                "విజయవర్మ",
                "కరుణాకరుడు",
                "మారువేషం",
                "చంద్రదుర్గాధిపతి",
                "యుద్ధం",
                "గిరికోట"
            ],
            "characters": [
                "భీమవర్మ",
                "విజయవర్మ",
                "కరుణాకరుడు",
                "రామసింగు",
                "సోమశర్మ",
                "నారాయణ",
                "చండీదాసు",
                "ధనపాల్"
            ],
            "locations": [
                "రాంనగర్",
                "గిరికోట",
                "తూరుపుకొండ",
                "కోసల్పూరు అరణ్యం"
            ],
            "content": "[ గిరికోటఅధిపతి భీమవర్మతండ్రినిచంపి కొడుకును పెంచాడు. యుద్ధానికి వెళ్ళి\nసైనికులకొరకు కబురంపగా వున్న సైన్యమంతా తరలిపోయింది. ఈలోపు ఇకడ\nగుప్తశత్రువులుతలెత్తి అతని బంటునొకనిని బలిగొన్నారు. ముందు చదవండి—]\nభీమవర్మా, అతని సైనికులూ, ఆరాత్రి\nరాంనగర్ లో హాయిగా నిదురపోయారు.\nవేకువజామునే లేచి భీమవర్మ తన వ్యవ\nహారాలు చూచుకొనసాగాడు. అతడు చాలా\nకరుకుమనిషి. నయానో, భయానో, పని\nనెర వేర్చుకపోవటం అతనికి పరిపాటి.\nఆరోజు ఉదయం విజయవర్మ, సైని\nకులతో రాంనగర్ చేరుకొనేటప్పటికి భీమ\nవర్మ తన విడిదిలోని ఒక గదిలో కూర్చొని\nఉన్నాడు. ఆ గదిలో పన్నెండేళ్లవాడిలా\nకనపడే ఒక కుర్రవాడుకూడా ఉన్నాడు.\nఇంతలోనే విజయవర్మ గుర్రం దిగి\nహడావుడిగా ప్రవేశించాడు. భీమవర్మ\nతలెత్తిచూసి 'విజయా! నువ్వెలా వచ్చావు?\nరామసింగు ఏమయ్యాడు?' అని అడిగాడు.\nవిజయవర్మ నమస్కరించి, లేఖ తీసిఇచ్చి\n' ఇది చదువుకోండి. అంతా మీకే తెలు\nస్తుంది' అన్నాడు. ఆ లేఖ చదివేసరికల్లా భీమ\nవర్మ ముఖం కోపంతో ఎర్రబారింది. ' ఏదో\nపాటనుగురించి వ్రాసిఉంది దీనిలో. అది\nనీవుకూడా చదివావా?' అని విజయవర్మను\nఅడిగాడు. విజయవర్మ తలఊపాడు.\n' దాంట్లో మీ తండ్రిని సోమశర్మ\nచంపినట్టో ఏదో రాసిఉందటగా?' అన్నాడు\nభీమవర్మ. నేనే పాపం ఎరుగనన్నాడు\nసోమశర్మగారు' అని బదులు చెప్పాడు.\nవిజయవర్మ. 'అలాగా, సరే, నేను తీరికగా\nఈ విషయాలన్నీ చెబుతాలే నీకు ఎపుడో ఒక\nసారి. అప్పుడు చండీదాసు చంపాడని అను\nకొన్నారు జనులంతా. ఐతే కాలం కలిసి\nరాలేదు. అందువల్ల ఏమీ చేయటానికి వీలు\nలేకపోయింది. సరే, నేనొక లేఖ రాసి\nఇస్తాను. చలిది గుడిచి, నీవు అది తీసికొని\nవెంటనే తిరిగిపో.” అన్నాడు భీమవర్మ.\nఅప్పుడు విజయవర్మ ' లేఖ ఇంకెవరి\nచేతికన్నా ఇచ్చి పంపించండి. నన్నుకూడా\nమీవెంట యుద్ధానికి రానివ్వండని అన్నాడు.\nకాని భీమవర్మ ఇందుకు ఒప్పుకోలేదు.\nఆయన ఉత్తరం రాసేలోపుగా విజయ\nవర్మ చలిది తినసాగాడు. ఇంతలో అతని\nచేతినెవరో తాకినట్టనిపించింది. ఒక లేత\nగొంతుక అతని చెవిలో గుసగుసలాడింది :\n'తూరుపుకొండకు త్రోవ చెబుతా వా\nఅబ్బాయీ !' అని, ' గిరికోట త్రోవనే వెళ్ళు.\nఏటిని చేరుకొంటావు. అక్కడ కనుక్కుంటే\nతెలుస్తుంది.' విజయపర్మ కూడా మెల్లగా\nసమాధానం చెప్పాడు. ఇదంతా తృటిలో\nజరిగిపోయింది. విజయవర్మ మళ్ళీ తలెత్తి\nచూచేటప్పటికి ఇంత సేపటినుంచీ గదిలో\nకూర్చొనిఉన్న కుర్రవాడు లేడు.\n'ఆ కుర్రకుంకా నన్ను ' అబ్బాయీ !'\nఅని పిలిచింది. సరే, వీడిపని పట్టకపోతా\nనటలే' అనుకొన్నాడు విజయవర్మ.\nకొంతసేపటికి లేఖ వ్రాసి ఇచ్చాడు భీమ\nవర్మ. అది తీసికొని విజయవర్మ గిరికోటకు\nమరలాడు. అతనలా వెళ్ళాడో లేదో, కోస\nల్పూరు సామంతులలో ఒకడైనటువంటి\nచంద్రదుర్గాధిపతినుంచి భీమవర్మవద్దకు\nఒక దూత వచ్చి, ఉదయంనుంచే యుద్ధం\nమొదలయ్యిందనీ, భీమవర్మ సాయం\nఅత్యవసరమని చెప్పాడు.\nకాని భీమపర్మ అత ను చెప్పింది\nవినే స్థితిలో లేడు. ' కరుణ ఎక్కడకు\nపోయింది? ఏదీ, ఆ అమ్మాయి ఏదీ ?”\nఅని అరుస్తున్నాడు. ఇది విని ఒకడు 'ఏ\nఅమ్మాయండీ? ఇక్కడ అమాయి లెవరూ\nలేనిదే?' అన్నాడు. 'ఇప్పటిదాకా నావెంట\nఒక కుర్రాడు లేడూ? అతనేరా మూర్ఖుడా!'\nఅన్నాడు భీమవర్మ. 'సరే, అతన్ని మీరు\n\" కరుణాకరా !' అని పిలచారే. అతను ఒక\nఅరగంటముందే గుర్రమెక్కి వెళ్ళాడు'\nఅన్నాడు నారాయణ అనేఅతను.\n'అయితే నిలబడి చూస్తారేం? నారా\nయణా! నీవు సైనికులను తీసుకుని ఆ\nఅమ్మాయిని వెంబడించి పట్టుకో. తీసుకెళ్ళి\nగిరికోటలో ఉంచు. లేకపోతే నీకు తెలు\nసుగా?' అని గర్జించాడు భీమవర్మ. వెంటనే\nనారాయణ ఒక ఆరుగురు సైనికులను తీసు\nకొని కరుణాకరుణ్ణి వెంబడించసాగాడు.\nముందుబయలుదేరిన విజయవర్మ గిరికోట\nవద్దనున్న ఊబి సమీపించేసరికి తొడలవరకు\nకూరుకుపోయిన ఒక గుర్రం కనుపించింది.\nరౌతుకూడా దగ్గరలోనే ఎక్కడో ఉంటాడని\nఅనుకొంటూవుండగానే అతనికొక కుర్రవాడు\nకనుపించాడు. తాను భీమవర్మవద్ద చలిది\nగుడుస్తున్నప్పుడు తూరుపుకొండకు త్రోప\nఅడిగిన కుర్రవాడు అతనే. ఊబిలో దిగబడి\nచనిపోతున్న గుర్రం అతనిదేనని వెంటనే\nగ్రహించి విజయవర్మ అతన్ని తనవెంట\nరమ్మన్నాడు. అతనినికూడా తనగుర్రంమీద\nకూర్చోపెట్టుకున్నాడు.\nఇలా కొంతదూరం వెళ్ళినతరువాత ' నీ\nపేరేమిటయ్యా,' అని అడిగాడు. ' నాపేరు\nకరుణాకరు'డని ఆ కుర్రవాడు బదులు\nచెప్పాడు. ' భీమవర్మ నీకేమౌతాడు? '\n' నాకేమీ కాదు. తన స్వార్థంకోసం బలవం\nతాన నన్ను బంధించాలని చూశాడు. అతని\nచేతికి చిక్కానంటే నాకు మూడిందన్న\nమాటే అందుక నే తూరుపుకొండకు\nపోతున్నా నబ్బాయీ!' అన్నాడా కుర్రవాడు.\n'మళ్ళీ 'అబ్బాయీ!' అంటావు? నీకేమి\nబుద్ధిఉందా, లేదా ? నేను నీకంటే చిన్న\nవాడినా ? ఐనా నీపు భీమవర్మవద్దనుంచి\nపారిపోతున్నావు. నీకు సాయంచేసినట్టు\nఆయనకు తెలిసిందా, నాక్కూడా మూడు\nతుంది. లేనిపోని గొడవ నాకెందుకు?'\nఅన్నాడు విజయవర్మ. ఇది విని,\nఆ కుర్రవాడు అతనిని దీనంగా వేడుకొన\nసాగాడు.\nవిజయవర్మకు జాలివేసి 'నీకేమీ భయం\nలేదు. నీప్రాణానికి నాప్రాణం అడ్డువేస్తా'\nనని చెప్పి అభయమిచ్చాడు. అతను అలా\nపలికాడోలేదో, వెనుకనుంచి వారికి స్పష్టంగా\nకేకలు వినిపించాయి. కాని అప్పటికే వారు.\nఇద్దరూ రేవువద్దకు వచ్చేశారు.\nవిజయవర్మ కేక వేయగానే పడవవాడు.\nవచ్చాడు. కరుణాకరుణ్ణిచూచి 'ఇతనెవ'రని\nఅడిగాడు. ' నాచుట్ట 'మని విజయవర్మ\nచెప్పగా, ఒక్కసారి ఎగాదిగా చూచి నవ్వ\nసాగాడు. కాని విజయవర్మ కోపపడే\nటప్పటికి బలవంతాన నవ్వు ఆపుకొన్నాడు.\nఐతే, ఆ పడవవాడు విజయవర్మను\nమామూలు రేవులో దించలేదు. ఇది విజయ\nవర్మకు వింత గొలిపింది. కారణం అడిగే\nటప్పటికి పడవవాడు సైగచేశాడు. ఎదురుగా\nఉన్న ఒక చెట్టుకొమ్మలపైన బాణం ఎక్కు\nపెట్టి గురిచూస్తున్నమనిషి 'ఎవరా వస్తున్న'\nదని కేకవేశాడు.\n'ఎవరైతే నీకేం?' అని విజయవర్మ\nతిరుగుకేక పెట్టాడు. ' ఇతడు విజయవర్మ.\nమరెవరో కాద'ని పడవవాడు కేక పెట్టేలోపలే\nబాణం రఁయ్యిన వచ్చి విజయవర్మ గుర్రం\nగుండెల్లో నాటింది. ఈసందట్లో కరుణా\nకరుడు ముందే దూరి గట్టెక్కాడు. కాని\nవిజయవర్మకూడా దూకే లోపలే గుర్రం\nపడిపోవటం, పడవ తల్లక్రిందులై విజయ\nవర్మ నీటిలో పడటం జరిగింది.\nఏలాగో తిప్పలుపడి విజయవర్మ ఒడ్డెకిం\nదాకా కరుణాకరుడు పాపం, కదలలేదు.\nఅక్కడ అడవి దట్టంగా ఉంది. ఇద్దరూ\nఒక్క క్షణమైనా ఆగకుండా పరుగెత్తారు.\nకాని కొద్దిసేపట్లోనే కరుణాకరుడు అలిసి\nపోయి కుంటసాగాడు.\nఅప్పుడు విజయవర్మ కరుణాకరుడికి\nఊతమిచ్చి నడిపించాడు. కొంతదూరం\nవెళ్ళినతరువాత విజయవర్మ చటుక్కున\nఆగి అన్నాడు : \"నిన్నుచూచి పడవవాడు\nఎందుకు నవ్వాపుకోలేకపోయాడో నాకిప్పుడు\nఅర్థమౌతున్నది. నీవిలా బక్కగా, బల\nహీనంగా, సుకుమారంగా ఉండటం చూచి\nఆడపిల్లవనుకున్నాడు.\" \"లేదు, లేదు\"\nఅన్నాడు కరుణాకరుడు సిగ్గుపడుతూ\n* అలాఅనకు. నిన్నుచూసి ఎవరైనా ఆడ\nపిల్లవనే అనుకొంటారు. అతని తప్పేమీ\nలేదు!' అన్నాడు విజయవర్మ.\nఇలా కొంతదూరం వెళ్ళేసరికి ఒక లేడి\nవారి ఎదుటినించి పరుగులిడుతూపచ్చి\nరివ్వున దూసుకపోయింది. ఇంతవరకూ\nవిజయవర్మా, కరుణాకరుడూ తాపీగానే\nనడుస్తున్నారు. కాని ఇది చూడగానే విజయ\n.వర్మకు అనుమానంతట్టింది. ఒక పొడుగాటి\nచెట్టు ఎక్కి చూచేటప్పటికి ఏటికి ఇవతల\nఒడ్డున ఏదో కదులుతున్నట్టు కనుపించింది.\nఅనుమానం రూఢిఅయింది. ఇద్దరూ\nమళ్ళీ ముందుకు సాగి కొంతదూరం పోయి,\nగిరికోట అరణ్యంలో అవతల కొస చేరుకో\nబోయారు. ఇంతలో ఏదో అలికిడ్\nఅయింది. విజయవర్మ వెంటనే ఒక చెట్టు\nచాటున దాగాడు. కరుణాకరుడి కిది ఎంత\nమాత్రం అర్థంకాలేదు.\n'హష్!' అని విజయవర్మ వేలితో సైగ\nచేశాడు. వారికొక వంద గజాల\nదూరంలో ఒక చెట్టుమీద ధనుర్బాణాలు\nచేపట్టివున్న ఒకమనిషి నిలచి, నలుదికులా\nపరికిస్తున్నాడు. ' ఎడంప్రక్కగా తప్పుకొని\nపోదాం పద' అన్నాడు విజయవర్మ. వారలా\nకొంతదూరం వెళ్ళారు. ఆ ప్రదేశమంతా\nవిజయవర్మకుకూడా క్రొత్తగా ఉంది. అందు\nవల్ల జాగ్రతగా ముందుకు సాగుతున్నారు.\nఇంతలో ఒక గొంతుక ఏదో పాట ఎత్తు\nకుంది. ఇద్దరూ ఆగిపోయారు. చూస్తే వారికి\nఎదురుగా ఒక కందకం ఉంది. పక్కనే\nపాడుబడిన కట్టడం ఒకటి ఉంది. అక్కడే\nఒక పొయ్యికూడా రాజుతూఉంది. దొంగల\nవేషంలోవున్న ఒక మనిషి పోయివద్ద\nకూర్చొని ఏదో పాడుతున్నాడు. ఇంకా ఒక\nరిద్దరు దగ్గరలోనే పండుకొని ఉన్నారు.\nవంట అయినట్టుంది. వంటచేస్తున్న\nమ నిషి ఈల వేయగానే చుట్టుపక్కల\nఎక్కడినించి వచ్చారో, మరి ఒక ముప్పయి\nనలభైమంది బిలబిలలాడుతూ పళ్ళాలు.\nపట్టుకొని వచ్చారు.\nవారందరూ కూచున్నతరువాత రాజసం\nఉట్టిపడుతున్న ఒక మనిషి వచ్చి కూర్చు,\nన్నాడు. వైఖరినిబట్టి చూస్తే అతడే వారి\nనాయకుడిలా కనుపించాడు. 'అబ్బాయిలూ,\nత్వరగా కానివ్వండి. త్వరగా వడ్డించు\nధనపాల్ ! చిన్నపని ఒకటిఉంది చేయవల\nసింది' అన్నాడు ఆవ్యక్తి. భోజనాలై\nపోయేటంతలో ఒక బాణం రివ్వున వచ్చి,\nపాడుబడిన కట్టడపు గోడకు తగిలి ముక్కలు\nముక్కలై క్రిందపడింది. ఇది ముందే\nఅనుకొనిన సంజ్ఞకామోసు. ఎందుకంటే\nఇది చూచినవెంటనే ఎక్కడివాళ్ళక్కడ\nచేతులు కడుక్కొని లేచారు. నాయకుడు\nఅందరికంటే ముందే ధనుర్బాణాలు చేపట్టి.\nఅన్నాడు—\nఅబ్బాయిలూ ! భీమవర్మో, లేక అతని\nబంటులో మరికొందరు చిక్కారు.\nజ్ఞాపకముంచుకోండి. దిక్కులేక చచ్చిన\nఅభయవర్మ ఒక్కడిదే కాదు.\nఎంతమందిదో మనం పగతీర్చుకోవాలి.'\nఇలా అనేసరికి, అడవిలో ఎక్కడివాళ్లక్కడ\nమాయ మయ్యా రు. విజయవర్మ కూ,\nకరుణాకరుడికీ వ్యవధి చిక్కింది. 'మనం\nపోదాం' అన్నాడు కరుణాకరుడు.\n'బలేవాడివయ్యా!” అన్నాడు విజయవర్మ.\n'భీమవర్మ సైనికులను నీవు రక్షిస్తావా ?\nదొంగలనాయకుడన్నది వినలేదా ? అభయ'\nవర్మ ఎవరు ? నీ తండ్రి కాదా?' అన్నాడు\nకరుణాకరుడు. 'దొంగలమాటలా నమ్మ\nటం?' అంటూ విజయవర్మ వెనుదిరు.\nగాడు. కరుణాకరుడూ వెంబడించాడు.\nచాలాదూరంలో విజయవర్మకు\nనారాయణా, అతని జట్టువారూ గుర్రాల\nమీద కనుపించారు. వారు తెరిపిగా ఉన్న\nచోటికి వచ్చేసరికి నాలుగువైపులనుంచి\nబాణాలవర్షం కురియసాగింది. వారు ఉక్కిరి\nబిక్కిరయారు.\nశత్రువెక్కడా కన పడడు. బాణాలు\nమాత్రం మిత్తవలావచ్చి ప్రాణాలు\nహరించుకపోతున్నయి. నిముసంలో కథ\nముగిసిపోయింది. నారాయణ ఒక్కడే మిగి\nలాడు. ఒక్కసారి నలుదిక్కులా పరికించి\nఅతడు పరుగు లంకించుకొన్నాడు.\nఅతని చర్యలన్నీ కనిపెడుతున్న శత్రు\nవులు పొట్టలు చెక్కలయ్యేట్టు నవ్వారు.\nనారాయణకు కోపంవచ్చి గ్రుడ్డిగా ఒకబాణం\nఅడవిలోకి వదిలాడు. అదృష్టవశాత్తు అది\nఎవరికో తగిలి, ఒకకేక వినవచ్చింది.\nవెంటనే బాణాలవర్షం కురియసాగింది.\nపారిపోతున్న నారాయణ ప్రాణం దక్కించు\nకోవాలని చూశాడు. తప్పించుకొంటాడో లేదో\nఅని విజయవర్మా, కరుణాకరుడూ రెప్ప\nవాల్చకుండా చూస్తున్నారు.\nఇంతలో ఒక బాణంవచ్చి గుండెలో\nగుచ్చుకొని నారాయణ పడిపోయాడు.\nవిజయవర్మ అతనివద్దకు పరుగెత్తాడు. కాని\nఅభయవర్మ కొడుకుని చంపవద్దని చండి\nదాసు ఆజ్ఞ' అని ఎవరో వేసిన కేక విజయ\nవర్మ ప్రాణాలను రక్షించింది.\nఅతనూ కరుణాకరుడూ పరుగెత్తారు.\nసద్దు మణగిసదాకా ఎక్కడా ఆగలేదు.\nతిరిగి బయలుదేరుదా మనుకొనేటంతలో\nపారిపోతూవున్న గుంపులు కనుపించినై.\nదీనినిబట్టి యుద్ధంలో కోసల్పూరు వోడి\nపోయినట్టు గ్రహించాడు విజయవర్మ. మరి\nభీమవర్మ ఏమైనట్టు?\nఇంతలో వారికి 'డబుకుడబుడుక్కు\nఅనేశబ్దం వినిపించింది. ఉన్నకొద్దీ ఆ శబ్దం\nదగ్గరగా రాసాగింది. బుడబుక్కలవాడు\nవచ్చాడు. వానిని చూడగానే కరుణా\nకరుడు ఒక్క కేకతో స్పృహతప్పి పడి\nపోయాడు. విజయవర్మా గాబరాపడ్డాడు.\nఅతనెవరో కాదు, భీమపర్మే. 'ఏం విజయా!\nమంచి స్నేహితుణ్ణి సంపాదించావే? అతని\nపేరన్నా తెలుసా నీకు' అన్నాడు బుడ\nబుక్కలవేషంలో వున్న భీమవర్మ విజయు\nనితో. ' ఇతని పేరు కరుణాకరుడు గదండీ !\nమీరీవేషంలో ఉన్నారేమండీ!' అన్నాడు\nవిజయవర్మ. ఇది విని భీమవర్మకు కోపం\nవచ్చింది. 'ఏం చేసేది, మన పక్షం ఓడి\nపోయింది. మనవాళ్లంతా ఏమయ్యారు?\nఇతనెక్కడ కలిశాడు నీకు ?' అన్నాడు.\n'త్రోవలో కలిశాడు. నారాయణ వాళ్లు...'\nఅని అంటుండగానే, 'ఏరి వాళ్లంతా?'\nఅని అడిగాడు భీమవర్మ. విజయవర్మ\nభయపడుతూ, జరిగినదంతా చెప్పాడు.\nభీమవర్మ మండిపడి, ' ఐతే, నేను గిరికోట\nచేరుకుంటాను. నీవు నీ స్నేహితుణ్ణికూడా\nవెంటతీసుకొని రా' అని చెప్పి, విజయవర్మ\nచేత ఒట్టువేయించుకుని వెళ్ళిపోయాడు.\nవాగ్దానంప్రకారం విజయవర్మ కరుణా\nకరు వెంటబెట్టుకొని గిరికోటకు తీసుకెళ్లక\nతప్పలేదు. వారికోసం భీమవర్మ అక్కడ\nసిద్ధంగా వేచివున్నాడు. —(ఇంకా వుంది)",
            "book_page_end": 22
        },
        {
            "title": "పావనం",
            "book_page_start": 23,
            "pdf_page_start": 23,
            "pdf_page_end": 25,
            "author": "పాలంకి వెంకటరామచంద్రమూర్తి",
            "genre": "భక్తి కథ",
            "moral": "తీర్థయాత్రలు చేయడం కంటే తల్లిదండ్రులను సేవించడం, వారి బాధ్యతలను నిర్వహించడమే అత్యంత పవిత్రమైన పని. అదే నిజమైన మోక్ష మార్గం.",
            "keywords": [
                "భక్తుడు",
                "యాత్ర",
                "తల్లిదండ్రుల సేవ",
                "కుక్కుటముని",
                "పవిత్రత",
                "మోక్షం"
            ],
            "characters": [
                "భక్తుడు",
                "భక్తుడి తల్లిదండ్రులు",
                "కుక్కుటముని",
                "గంగా",
                "యమున",
                "సరస్వతి"
            ],
            "locations": [
                "అరణ్య మార్గం",
                "కుక్కుటముని ఆశ్రమం"
            ],
            "content": "పూర్వం ఒక భక్తుడు. అతనికి యాత్రలు\nసేవించుకుందామనే అభిలాష మిక్కు\nటంగా వుండేది. ఐతే ఇల్లు కదలటానికి ఎంత\nమాత్రమూ వీలులేకపోయింది. ఏమంటే\nవృద్ధులైనా తలిదండ్రులు అతనిమీదనే\nఆధారపడివున్నారు. కనుక, క్షణంసేపైనా\nవాళ్లను విడిచిపోవాలంటే సాధ్యమయ్యే\nపనిగా కనిపించలేదు.\nఈస్థితి భక్తుని మనస్సుకు చాలా కష్టం\nకలిగించింది. ' ఈ ముసిలివాళ్లను వదిలి\nనేను యాత్రలు చేసుకునేదేమిటి? నాకిక\nమోక్షం కలిగేదేమిటి?' అని నిరాశచెంది\nఅతను విచారింపసాగాడు.\nయాత్రలమీద దీక్షపట్టిన ఆ భక్తుడికి\nచివరకు జీవితంపైనే విరక్తి కలిగింది.\n\" ఈ ముసిలివాళ్ళను వదిలేసి పోదామా?”\nఅనికూడా అనిపించేది. ఇలా వుండగా,\nఅతనికి ఒక మంచి సావకాశం దొరికింది.\nఅతని బంధువే ఒకాయన 'నాయనా !-\nనువు పోయి యాత్రలుచేసుకురా. నువ్వు\nతిరిగివచ్చేదాకా ముసిలివాళ్లను నేను కని\nపెట్టుకువుంటాలే' అన్నాడు. ఈధీమా చూచు\nకొని భక్తుడు వెంటనే బయలుదేరాడు.\nఅతను పోయిపోయి కొన్నాళ్ళకల్లా ఒక\nఅరణ్యమార్గం ప్రవేశించాడు. ఆ అర\nణ్యంలో కుక్కుటముని అనే ఒక మహాను\nభావుడు ఉన్నట్టూ, ఆయన దర్శనంచేసి\nఎంతోమంది తరించుతున్నట్టూ విన్నాడు.\nతీరా ఆశ్రమానికి వెళ్ళిచూస్తే, భక్తుడు\nతలిచినట్లు ఆ కుక్కుటముని తపస్సూ\nచేసుకోవటంలేదు, ఏమీ లేదు. సామాన్య\nగృహస్థులాగానే సంసార తాపత్రయంలో\nమునిగివున్నాడు. భక్తుడు ఆయన చర్య\nలన్నిటినీ శ్రద్ధతో గమనిస్తూ కూర్చున్నాడు.\nఆ ముని వంటచేశాడు. అక్కడ వుండే\nముసిలి దంపతులకు వడ్డించాడు. వాళ్ళ\nసదుపాయాలన్నీ చూచాడు. ఇదంతా\nపూర్తి ఐనతరవాతనే ఇవతలకు వచ్చాడు.\nవచ్చి, తనకోసం కూర్చునివున్న భక్తుని\nచూచి, 'నాయనా, ఏంపనిమీద వచ్చావు?'\nఅని అడిగాడు.\nఅందుకు భక్తుడు \" మహాత్మా ! — నేను\nయాత్రలకోసం బయల్దేరి, తమపేరు విని\nదర్శనం చేసుకుపోదామని వచ్చాను.\nత్రివేణిసంగమం ఇక్కడికి సమీపంలోనే\nవున్నదంటారే. కొంచెం తోవ చెబుతారా?\"\nఅన్నాడు వినయంగా.\nఈమాటకు ముని \" నాయనా ! — వృద్ధు\nలైన నా తలిదండ్రులను సేవించుకోవాలి.\nవారిని విడిచి ఎక్కడకూ వెళ్ళలేను.\nఅందుచేత, త్రివేణికి త్రోవ నాకు\nతెలియదు” అని బదులుచెప్పి, లోపలికి\nవెళ్ళిపోయాడు.\nతనకు తరుణోపాయం చూపిస్తాడని\nఅనుకున్న ఆ మునికి, దగ్గరనే వున్న త్రివే\nణిత్రోవ ఎక్కడ వుందో తెలియదనటంతో\nభక్తునికి ఆయనమీద వుండిన గౌరవం కాస్తా\nపోయింది. 'ఈ మునినిగురించి చెప్పుకొనే\nగొప్పయేమిటో బోధపడటంలేదే!' అనుకొని\nఅలోచిస్తూ అక్కడనే నిలబడ్డాడు.\nఅంతలో, ముగ్గురు స్త్రీలు అటే వచ్చి\nఆశ్రమంలో ప్రవేశించారు. వాళ్ల ముగ్గురి\nరూపాలూ, చూడటానికి రోతగా కనిపించినై.\nవీళ్ళు రావటంతో భక్తునికి జిజ్ఞాస మరీ\nఎక్కువై అక్కడనే వేచిఉన్నాడు.\nమరికొంచెంసేపటికల్లా ముగ్గురు అప్స\nరసలు ఆశ్రమం లోపలినించి ఇవతలకు\nవచ్చారు. భక్తుని ఆశ్చర్యానికి మేర లేక\nపోయింది. ఇక ఉండబట్టలేకపోయాడు.\nఆ అపరూప సౌందర్యవతుల వంక తిరిగి\n\" అమ్మా ! - మీ రెవరు? మీకిక్కడ ఏమి'\nపని ?” అని ఆత్రంతో ప్రశ్నించాడు.\nఅప్పుడా సుందరీమణులు\nచెప్పారు: \"నాయనా !— మేం ముగ్గురమూ\nఅక్కా చెల్లెళ్లం. ఈ లోకంలో మమ్మల్ని\nగంగ, యమున, సరస్వతి అని పిలుస్తారు.\nప్రయాగవద్ద మేం ముగ్గురమూ కలిసి\nనదుల రూపంలో ప్రవహిస్తూ వుంటాము.\nపాపాలు పోగొట్టుకోవాలనే తాపత్రయంతో\nదేశదేశాలనుండి జనంవచ్చి మాలో స్నానం\nచేస్తారు. కన్న తల్లిదండ్రులను ఉపేక్షచేసే\nవాళ్ళూ, మరి అనేక మహాపాతకాలు చేసిన\nవాళ్ళూ వచ్చి మునగటంతో మాకు ఇటు\nవంటి అసహ్యకరమైన రూపాలు వస్తుంటై.\nఅలాంటి స్థితిలో వుండిన మేమే నీవు\nమొదట చూచిన వికార స్వరూపులం.”\n\"మరి మీరెవరు?” అని మళ్ళీ ఆత్రంతో\nఅడిగాడు భక్తుడు.\n\"ఆ వికారస్వరూపులమే మేము.\nఅప్పుడప్పుడు ఈ ఆశ్రమానికి వచ్చి, ఈ\nమహానుభావుని దర్శనంచేసుకోవటంతో మా\nపాపాలన్నీ తొలగిపోయి, మేము నిజస్వరూ\nపాలతో మళ్ళీ ఇవతలకి వస్తూవుంటాము.\nమాకు చుట్టుకున్న పాపాలు మిక్కుటమై\nనప్పుడల్లా మేమీ మహాత్ముని దర్శనానికి\nవస్తూంటాము” అంటూ అదృశ్యమయ్యారు.\nభక్తుని మనసులో అప్పుడు కలిగిన\nభావాలకు అంతు లేకపోయింది. అతనిలో\nగొప్పమార్పు వచ్చింది. చిరకాలంనుండి\nఅత నిలో ఉంటూవున్న యాత్రాభిలాష\nవెంటనే సమసిపోయింది. మరొక్క అడు\nగైనా ముందుకు వేయక, తక్షణమే అతను\nఇంటికి మరలిపోయాడు. ఆనాటినుంచీ\nఅతను తలిదండ్రులనే ప్రత్యక్షదైవాలుగా\nఎంచి, వారిని భక్తితో సేవించుకోసాగాడు.\nఅతను శ్రమపడి సేవించుకుందా\nమనుకొన్న ఆ గంగా, యమునా, సరస్వ\nతులు ఈవిధంగా తన కళ్లఎదటనే తాండ\nవించటం మహాభాగ్య మనుకొన్నాడు.\nఅప్సరసల రూపంలో ఆనాడు కనబడిన\nఆ ముగ్గురు అక్కాచెల్లెళ్లనూ స్మరిస్తూ,\nఆభక్తుడు ధన్యుడైనాడు.",
            "book_page_end": 25
        },
        {
            "title": "పరిపరివిధాల",
            "book_page_start": 27,
            "pdf_page_start": 27,
            "pdf_page_end": 30,
            "author": "కె. లక్ష్మీనరసింహరాజు",
            "genre": "నీతి కథ",
            "moral": "సద్బుద్ధిని కలిగివున్న వారు, అది ఎంత చిన్నదైనా, కష్ట సమయాల్లో రక్షిస్తుంది. అదృష్టాన్ని దురాశకు ఉపయోగించకూడదు.",
            "keywords": [
                "వర్తకుడు",
                "చిత్రకారుడు",
                "రవివర్మ పటం",
                "న్యాయం",
                "జూదం",
                "కృతజ్ఞత"
            ],
            "characters": [
                "పటాల వర్తకుడు",
                "దుకాణదారు"
            ],
            "locations": [
                "ఒక వూరు",
                "పుణ్యక్షేత్రం",
                "జూదమాడే ప్రాంతం"
            ],
            "content": "అనగనగా ఒకవూరిలో పటాలవర్తకుడు\nఉండేవాడు. అతను తరుచు, పెద్ద\nధరలకు కొనితెచ్చిన చిత్రపటాలను తక్షువ\nధరలకు అమ్మవలసివస్తూండేది. ఒక్కొ\nక్కప్పుడు పటాలు ఎంతకూ అమ్ముడుపోక\nనిలవ ఉండిపోవటంపల్ల, విసుగుచేత ఏదో\nఒక ధరకు విడుదల చేస్తూవుండేవాడు.\nఎంతకైనా సరే విడుదల చేయటానికి సిద్ధ\nపడినా, పటాలు కొనేవాళ్ళు అభిమానం\nచేతనే తీసుకొంటున్నట్టు కనిపించేవాళ్ళు.\nఒకసారి, ఆ వర్తకుడు ఒక పుణ్యస్థలా\nవికీ వెళ్ళడం తటస్థించింది. అక్కడ\nపురాతన వస్తువులు విక్రయించే అంగళ్ళు\nవున్నాయి. వాటిని చూచుకొంటూ రాగా\nరాగా, ఒక దుకాణంమీద ఒక చిత్రపటం\nఅతని దృష్టిని ఆకర్షించింది.\nఅది నీటిరంగులతో చిత్రించిన వొక\nఅద్భుత చిత్రం. ఆ చిత్రం యెవరో గొప్ప\nచిత్రకారుడు తయారుచేసిందై వుండాలి\nకాని, సామాన్యుడు వేసిందిమాత్రం కాదు..\nఐతే, పటంమీద పేరు లేకపోవటంచేత..\nఎవరు వేశారో తెలియదు. ఏమైతేకానీ అని\nతలిచి, వర్తకుడు \"పటం వెల యెంత?\"\nఅని ఆ దుకాణదారుని అడిగాడు.\n-అందుకు దుకాణదారు ఇలా చెప్పాడు :\n\" అయ్యా !—ఈపటం చూచినవాళ్లందరూ\n' ఇది రవివర్మపటంలాగా వున్నది' అని\nమెచ్చుకొంటున్నారు. ఐతే, పటంమీద\nఆయన సంతకం లేకపోవటంచేత యేమి\nనిశ్చయించటానికి వీలులేకుండా వుంది.\nచిత్రకారుని సంతకంలేదు గనుక, ఐదు\nరూపాయిలు మాత్రమే చెబుతున్నాను.\nఇష్టమైతే తీసుకోవచ్చు” అన్నాడు.\nచిత్రకారుని సంతకం లేదు అనగానే,\nవర్తకుడు ఆలోచనలో పడ్డాడు. అప్పుడు\nదుకాణదారు మళ్ళీ అన్నాడు: \"నే నీపటం\nబొంబాయిలో కొన్నాను. వారం రోజులలో\nమళ్లా అక్షడకు వెళదామనుకొంటున్నాను.\nఅప్పుడు వాకబుచేస్తాను. ఇది రవివర్మ\nపటమే అని నిశ్చయమైతే ఇక దాని వెల\nఇంత అని నిర్ణయించటానికే వీలుపడదు.\nఇప్పుడు మాత్రం ఆసంగతి రూఢిగా చెప్ప\nలేను. అందుకనే, ఇంతటి గొప్పపటాన్ని\nఐదురూపాయలకే ఇవ్వటానికి సిద్ధంగా\nవున్నాను. తరువాత మీయిష్టం”.\nవెంటనే వర్తకుడు ఐదురూపాయలూ\nఇచ్చి ఆ పటం తీసుకొన్నాడు.\nవర్తకుడు తన వూరు చేరుకొని కొత్తగా\nకొన్న ఈ పటాన్ని తన దుకాణంలో వేల\nగట్టేసరికి, అది అందరనూ ఆకర్షించింది.\nదానిని కొనటానికి పెద్దపెద్దలంతా పోటీ\nపడసాగారు. ఆ పటంయొక్క బాణీ కని\nపెట్టిన వారందరూ అది రవివర్మ వేసిన\nపటమే కాని మరొకరిదికాదు అని నిర్ధారణ\nచేశారు. ఎలా ఐతేనేం, ఒకాయన దానిని\nవంద రూపాయలిచ్చి కొనుక్కుపోయాడు.\nఇది వర్తకుని జీవితంలో ఒక అపూర్వ\nఘట్టం. అంత తక్కువ వెలకు కొన్న ఒక\nబొమ్మను ఇంత పెద్ద విలువకు విక్రయిం\nచటమనేది ఇంతవరకు ఎన్నడూ జరిగి\nవుండలేదు. ఈ అదృష్టం చూచుకొని అతను\nపొందిన ఆనందానికి మేరలేకపోయింది.\nవెంటనే అతనికి ఒక చక్కటి ఆలోచన\nతట్టింది : 'నా ఈ అదృష్టానికి కారకుడు\nఆ దుకాణదారు. నిజానికి అతను చాలా\nన్యాయవంతుడు. పటంయొక్క మంచి\nచెడ్డలు దాపరికం లేకుండా, ఉన్నది\nఉన్నట్టు నాకు చెప్పాడు. సరీగా అతను\nచెప్పినట్టుగానే, యిది రవివర్మపటమని\nనమ్మి, ఈ పటంమీద మోజుపడ్డారందరూ.\nకనుక, నా లాభంలో సగం ఆ దుకాణ\nదారుని కివ్వటం న్యాయం ' అని తలిచాడు.\nఈ తలంపు కలిగినవెంటనే, ఆ దుకాణ\nదారునికి ఒక ఉత్తరంద్వారా తన వుద్దేశం\nతెలుపుదామనుకొని తపాలాఫీసుకి వెళ్ళాడు.\nతీరా అతను అక్కడికి వెళ్ళేసరికి ఆఫీసు\nమూసివేశారు. బిళ్ళలు దొరకలేదు. అందు\nచేత ఉత్తరం పడవేయటం జరగలేదు.\nమరునాడు తెల్లవారుజామున అతనికి\nఈ సంగతి మళ్ళీ జ్ఞాపకంవచ్చింది. ' ఆ\nదుకాణదారునికి జాబువ్రాయటం పిచ్చిపని\nలాగా తోస్తున్నది. ఇది రవివర్మపటమే\nఅన్న సంగతి అతనికి తెలిసే నాకు విక్ర\nయించాడు, కాని తెలియకపోలేదే ! కనుక,\nలాభంలో సరీగా అర్థభాగం ఎందు కివ్వాలి\nనేను ? పదిరూపాయలిస్తాను. సరిపోతుంది'\nఅనుకొన్నాడు.\nతరువాత, ఈ మాట వెనుక పెట్టి, తన\nపని చూచుకోసాగాడు. మళ్ళీ ఒకసారి\nపటంసంగతి జ్ఞప్తికి వచ్చింది. ఈసారి,\nఅతని మనసు మళ్ళీ కలవరపడింది.\n'నేనా దుకాణదారునికి పదిరూపాయలు\nపంపితే కీడుచేసినవాడి నవుతున్నాను. ఎలా\nఅంటే: ఈ పదిరూపాయలూ చేరితే, తనవద్ద\nసరకు కొనే ప్రతివారూ నాలాగానే ఉదా\nరులై వుంటారనీ, న్యాయమూ ధర్మమూ\nపాటించి డబ్బు పంపుతూ వుంటారనీ\nభ్రమపడతాడు. ఈ భ్రమ లేనిపోని ఆశ\nకలిగిస్తుంది. ఆశ దురాశగా మారి, చివరకు\nఅది దుఃఖం కలిగించవచ్చు. అందుచేత\nపదిరూపాయలుకూడా అతనికి పంపటం\nమంచిదికాదు' అని నిశ్చయించాడు.\n'పోనీ, పది వద్దు, అతని మేలు కోరి\nఐదురూపాయలు పంపుతా. అప్పుడు నేను\nచేసిన పని కేవలమూ స్వలాభం అనిపించు\nకోదు' అనుకొన్నాడు.\nఆ మరునాడు. అతను దుస్తులు వేను\nకొంటున్నప్పుడు మళ్ళీ ఈ సంగతి\nస్ఫురణకు వచ్చింది.\nరాగానే, అతను \"లక్ష్మి నన్ను కోరి\nవరించింది. అందుచేతనే, ఆ పటం ఎకువ\nవెలకు నావద్ద విక్రయమైంది. భాగ్యదేవత\nనాకు అనుగ్రహించినదానిని మరొకళ్ళకు\nధారపోయటం ఏమి వివేకం? ఏమో! మన\nసులో అనుకొన్నాను, ఆ దుకాణదారునికి\nఏమైనా ఇద్దామని. తీరా అనుకొన్నాను\nకనుక ఒక్కరూపాయి ఇస్తాను. అంతే.\nనిజానికి, 'నీవద్ద నేను కొన్నటువంటి\nపటానికి ఇంత లాభం వచ్చింది' అని\nఒక జాబు వ్రాస్తేనే చాలు, దుకాణదారు\nఎంతో సంతోషిస్తాడు. అటువంటిది, నా\nకృతజ్ఞత తెల్పుతూ ఒకరూపాయి బహు\nమానంకూడా పంపుదా మనుకొంటున్నానే.\nఇంతకంటె యేంకావాలి” అనుకొని సమా\nధాన పెట్టుకొన్నాడు.\nఇలా తలిచి, వర్తకుడు ఒక రూపాయి\nనోటు తీసి, కవరులో పెట్టి, తపాలలో పంపు\nదామని సిద్ధంచేశాడు. అది జేబులో వుంచు\nకుని భోజనంచేసి వద్దామని ఆ మట్టునే\nవెళ్ళాడు. తరువాత అతను తపాలాఫీసుకు\nవెళుతుండగా దారిలో ఒక చోట జూద\nమాడేవాళ్లు కనిపించారు. అతనికి దుర్బుద్ధి\nకలిగి, జూడంలో కూర్చున్నాడు. సొమ్మంతా\nపోగొట్టుకొన్నాడు. చిల్లరకూడా మిగలలేదు.\nనిస్పృహతో లేచిపోతూ జేబు తడుముకొనే\nసరికి, చేతికి కవరు తగిలింది.\nఆ కవరులో ఉన్న రూపాయతో మళ్ళీ\nకూర్చుని జూదమాడి, పోగొట్టుకున్న సొమే\nగాక, మరికొంత సొమ్ము కూడా గెల్చు\nకున్నాడు. చివరకు చూచుకొనేసరికి, తన\nడబ్బుగాక పైగా వందరూపాయలు అద\nసంగా గెల్చుకున్నట్టు తేలింది.\nమారుఆలోచన లేకుండా అతను మొదట\nఅనుకొన్న మొత్తం పూర్తిగా ఆ దుకాణ\nదారుకి పంపించివేశాడు.\nఅతను సద్బుద్ధితో ఆ దుకాణదారుకి\nపంపదలుచుకొన్న ఒక్క రూపాయీ చివ\nరికి అతనిని ఈవిధంగా రక్షించింది.",
            "book_page_end": 30
        },
        {
            "title": "రాజవిగ్రహం",
            "book_page_start": 31,
            "pdf_page_start": 31,
            "pdf_page_end": 36,
            "author": "డి. హనుమంతరావు",
            "genre": "నీతి కథ",
            "moral": "నిజమైన సౌందర్యం, ఆనందం సంపదలో కాదు, ఇతరుల పట్ల సానుభూతి, దయ చూపడంలోనే ఉంటుంది.",
            "keywords": [
                "రాజు",
                "పిచ్చుక",
                "విగ్రహం",
                "రత్నం",
                "దయ",
                "బీదరికం",
                "సానుభూతి"
            ],
            "characters": [
                "రాజు (విగ్రహం)",
                "పిచ్చుక",
                "బీద తల్లి",
                "బీద కుర్రాడు",
                "కవి",
                "అగ్గిపెట్టెలు అమ్మే చిన్న పిల్ల"
            ],
            "locations": [
                "ఒక పట్టణం",
                "రాజభవనం",
                "శిథిల గృహం"
            ],
            "content": "అనగనగా ఒక పట్టణం. ఆపట్టణం\nమధ్యలో పెద్ద రాతిస్తంభంమీద రాజుగారి\nబంగారు విగ్రహం ఉండేది. ఆ విగ్రహం\nకళ్ళకు రెండు నీలాలు పొదగబడినవి;\nరాజుగారి ఖడ్గంమీద పెద్ద రత్నం పొదగ\nబడింది. విగ్రహంమీద సూర్యకిరణాలు\nపడి, మెరిసినప్పుడు రాజుగారు కేవలం\nఆనందస్వరూపుడని అనిపించేది.\nఒకనాటి సంధ్యా సమయాన ఒక\nపిచ్చుక ఆ పట్టణంలో ప్రవేశించింది.\nరాత్రి ఎక్కడ గడపటమా అనే ఆలోచ\nనలో వున్న పిచ్చుకకు, వూరిమధ్యనున్న\nవిగ్రహం కనుపించింది. 'ఎత్తున వుంటే\nమంచిగాలి వస్తుంది, వూరుకూడా బాగా\nకనిపిస్తుంది\" అనుకొని, విగ్రహం పాదాల\nవద్ద మకాంచేసింది. పిచ్చుక కన్నుమూద్దా\nమనుకునే సమయానికి ఒక పెద్ద నీటి\nచుక్క మీదపడింది ; అది అటూ ఇటూ\nపారచూసింది. ఆకాశంలో మబ్బుతున\nకన్నా లేదు. చంద్రుడూ, నక్షత్రాలూ కని\nపిస్తూనే ఉన్నవి. ఏమిటీ చిత్రం ? అను\nకుంటూండగా మరో పెద్ద నీటిచుక్క మీద\nపడింది. పిచ్చుకకు అనుమానంవేసి తల\nపైకెత్తి చూసింది. విగ్రహం కన్నీరు కార్చు\nతున్నది. ఎప్పుడూ ఆనందంగా వుండే\nవిగ్రహం చెంపలమీద కన్నీరుచూచి పిచ్చు\nకకు జాలి కలిగింది. ' మీరెవరు ? ' అన్నది\nపిచ్చుక.\n\"నేను దుఃఖమెరుగని రాజును !\"\nఅన్నది విగ్రహం. 'మరి ఎందుకు\nదుఃఖిస్తున్నారు?' అన్నది పిచ్చుక.\nఆ విగ్రహం జవాబిచ్చింది : \" నేను\nబ్రతికివున్నన్నాళ్ళూ ఎన్నడూ బాధపడ\nలేదు. కోటలో దుఃఖానికి ప్రవేశంలేదు.\nఎంతో హాయిగా వుండేవాణ్ణి. కోట అవతల\nఏమున్నదో నేనెప్పుడూ విచారించలేదు.\nచచ్చిపోయాక నా విగ్రహాన్ని ఇంత ఎళ్తున\nప్రతిష్ఠించారు. ఇక్కణ్ణుంచి పట్టణంలో\nజరిగే సంఘటనలన్నీ కనిపిస్తున్నవి. నా\nహృదయం సీసంతో పోతపోసినదైనా చాలా\nజాలిగలది. మరి ఏడవక ఏంచేయను?”\nతనతో మాట్లాడుతున్నది ఒక విగ్రహ\nమన్నసంగతి జ్ఞాపకంవచ్చి అప్పుడు\nపిచ్చుక చాలా ఆశ్చర్యపడింది.\nవిగ్రహం మళ్ళీ అన్నది : \"దూరాన ఒక\nపూరింటిలో ఒక బిదకుటుంబం వుంది.\nఒకామె బక్కచిక్కిన శరీరంతో, పాలి\nపోయిన ముఖంతో, గుడ్డిదీపం పెట్టుకొని\nకుట్టుపని చేస్తున్నది. పలుమార్లు సూది\nచేతి వేళ్ళలో గుచ్చుకుంటూన్నా ఆమె\nలెక్కచేయటంలేదు. పక్కనవున్న మంచం\nమీద జబ్బుపడిన బిడ్డ పడుకొనివున్నాడు.\nవాడికి ఆకలవుతోంది. నారింజరసం ఇముని\nతల్లిని వేధిస్తున్నాడు. పాపం ఆమె నారింజ\nరసం ఎక్కడతెస్తుంది ? ఆ బాధచూస్తే\nనాకన్నీరు ఆగటంలేదు. పిచ్చుకా! నాకో\nసహాయం చేయగలవా?\"\n\"ఏమిటది ?” అన్నది పిచ్చుక.\n\"చూడు, నాకత్తిలో విలువైన రత్నం\nపొదగబడివుంది. దీన్ని ఆమెకు ఇచ్చి\nరావాలి. నేనా కదలలేను. చూస్తున్నావుగా,\nనాకాళ్లను రాతి స్తంభంలో తాపటంచేశారు!”\n\"పగలంతా ఎగిరి ఎగిరి అలసిపోయాను.\nమళ్ళీ తెల్లారుజామునే ఎగిరి పరదేశం\nపోవాలి-” అంది పిచ్చుక.\n\"కష్టాల్లోవున్న వారిపట్ల సానుభూతి\nకావాలి-” అని రాజు కళ్లనీళ్ళ పర్యంత\nమయ్యాడు. పిచ్చుకకు నిజంగానే జాలివేసి\nరాజుకు సాయంచేయటానికి ఒప్పుకుంది.\nరాజు చెప్పిన ప్రకారం, అది అతని\nఖడ్గంమీది రత్నాన్ని ముక్కుతో కరుచుకొని\nఇళ్లకప్పులమీదినుంచి ఎగిరిపోసాగింది.\nచివరకు ఆ బీద ఇంటికి జేరింది.\nకుర్రాడు బాధతో అటూ ఇటూ దొరలు\nతున్నాడు. తల్లి అలసిపోయి, నిద్ర\nపోతోంది. పిచ్చుక మెల్లిగా ఆమెను\nపక్కకు నెట్టి కుర్రవానికి తన రెక్కలతో\nవిసరసాగింది. చల్లనిగాలి హాయిగా\nవుండి, అతనికి చప్పున నిద్రపట్టింది.\nపిచ్చుక రాజుదగ్గరకు వెళ్ళి జరిగిన\nదంతా చెప్పి అన్నది : \"బలే! ఇంత చలి\nలోనూ నాకేదో హాయిగావున్నట్లు వుంది!”\n\"నిజ మే! మంచిపని చేసినందువల్ల\nఅలా అనిపిస్తుంది\" అన్నాడు రాజు.\nమర్నాటి ఉదయం అంత చలిలోనూ\nపిచ్చుక పట్టణమంతా తిరిగింది. మిగతా\nపిచ్చుకలు, ఈ కొత్త పిచ్చుకలో ఏదో\nవిశేషమున్నట్లు చూశాయి; కొత్త పిచ్చుక\nనిజంగా గర్వపడగలిగిందికూడాను !\nరాత్రి చంద్రోదయమయ్యాక, పిచ్చుక\nరాజుదగ్గరకు వెళ్ళి \"ఈరాత్రి నేను ప్రయాణ\nమౌతున్నాను \" అంది.\n\"పిచ్చుకా! ఆ దూరాన ఒక శిథిల\nగృహంలో ఒక యువకకవి ఉన్నాడు.\nఅతను కాగితాలముందు అలసిపోయి\nకూర్చున్నాడు. ఈ చలికి వేళ్లు కొంకరులు\nపోయి, ఆకలికి తట్టుకోలేక, రాయలేని\nస్థితిలో బాధపడుతున్నాడు ' — అన్నాడు\nదుఃఖమెరుగని రాజు-\nయీసారి పిచ్చుక బతిమాలించుకోలేదు.\n\"సరే-యీరాత్రికూడా నీవద్దే వుంటాను.\nఒక రత్నాన్ని ఆయువకునికి ఇచ్చిరానా?”\n\" నాదగ్గర మరి రత్నాలు లేవు. కాని\nనా రెండు కళ్లకుగాను రెండు నీలాలు\nఉన్నవి. ఒక నీలంతీసి అతనికి ఇచ్చిరా!”\n\"మీ కంటిని తీయలేను \" అని పిచ్చుక\nఏడవసాగింది.\n\" నేను చెప్పినట్లు చెయ్యి పిచ్చుకా!\"\nఅని రాజు బతిమాలాడు. చివరకు పిచ్చు\nకకు తప్పలేదు.\nనీలం ముక్కున కరుచుకొని పిచ్చుక\nఎగిరిపోయింది. ఆ కంగారి ఇంటికి తలు\nపులు లేనందువల్ల లోని ప్రవేశించటం కష్ట\nమవలేదు. కవి అలసిపోయి రెండుచేతులలో\nమొగంకప్పుకొని ఉండటంపల్ల పిచ్చుక\nవచ్చినసంగతే తెలియదు. కాస్సేపటికి\nమత్తువొదలి చూసుకునేప్పటికి పక్కన\nనీలం వున్నది. \"నా రచనల్ని ప్రజలు\nమెచ్చుకుంటున్నారు. ఎవరో నాకీ కానుక\nపంపారు!” అనుకున్నాడు కవి.\nమర్నాడు పగలు విచ్చుక వూరల్లా\nతిరిగింది. చంద్రోదయం అయేప్పటకి\nరాజు దగ్గరకు వొచ్చి \"నేను వెళ్తున్నాను.\nచెప్పిపోయేందుకు వొచ్చాను\" అని అన్నది.\n\"పిచ్చుకా ! ఈ ఒక్కరాత్రి నాతోకూడా\nఉండు \" అని దీనంగా అడిగాడు రాజు.\n\"కాదు. మావాళ్లు నాకోసం ఎదురుచూస్తూం\nటారు. పాపం! ఒక రత్నం, ఒక నీలం\nపోగొట్టుకున్నావు. వచ్చే చలికాలం నే\nనెలాగో ఇటు వొస్తాను. అప్పుడు నీకు ఒక\nరత్నం, ఒక నీలం తెచ్చి పెడతాలే;...\nఇప్పటికిమాత్రం సెలవు ” అంది పిచ్చుక.\n\"పిచ్చుకా! ఆ దూరాన ఒక చిన్న\nపిల్ల వుంది. ఆమె అగ్గిపెట్టెలు అమ్ముకొని\nజీవిస్తూవుంటుంది. కాలుజారి పడి, అగ్గి\nపెట్టెలన్నీ పక్కనే వున్న మురుక్కాలవలో\nపడేసుకుంది. డబ్బుల్లేకుండా ఇంటికి వెళ్తే\nవాళ్ల నాన్న తంతాడు. అందుకని ఏడుస్తూ\nకూర్చుంది. నా రెండోకంటిని తీసుకొనివెళ్ళి\nఅమెకు ఇవ్వు\" అన్నాడు రాజు.\nకావాలంటే యీరాత్రికూడా నీతోనే\nవుంటాను. కాని రెండోకన్ను కూడా తీసి\nవేయలేను. నీవు అసలే గుడ్డివాడివి అవు\nతావు\" అన్నది పిచ్చుక.\n\"నాకేం విచారం లేదు. పిచ్చుకా !\nనేను చెప్పినట్లు చేయవమ్మా!' అన్నాడు\nరాజు, బతిమాలుతూ.\nపిచ్చుక రాజు రెండో కంటిని పెరకక\nతప్పలేదు. ఆ నిలం ముక్కున కరచుకొని\nవెళ్ళి ఆ చిన్నపిల్ల చేతుల్లో పెట్టింది. “భలే\nబాగుంది !\" అని ఆనందంతో కళ్లనీళ్ళు\nకూడా తుడుచుకోకుండానే ఆపిల్ల ఇంటికి\nపరుగెత్తింది.\nపిచ్చుక విచారంగా రాజువద్దకు వచ్చి\n\"నేను ఎప్పడూ నీతోనేవుంటాను;\nఅంధుడివై నీవెలా జీవిస్తావు? \" అన్నది.\n\"కాదు; మీవాళ్ళు నీకోసం ఎదురు\nచూస్తూంటారు. వెళ్ళు\" అన్నాడు రాజు.\n\"వెళ్లను. ఇక్కడేవుంటాను\" అని\nపిచ్చుక ఆ రాత్రికూడా రాజుగారి పాదాల\nవద్ద పడి నిద్రపోయింది.\nమర్నాడు పిచ్చుక వూళ్ళోకి వెళ్లలేదు.\nరాజుగారి భుజంమీద కూర్చొని తాను\nతిరిగిన ప్రదేశాలలోని వింతలు చెప్ప\nసాగింది. ఎన్నో విచిత్రాలు విన్నాక\nరాజు అన్నాడు: \"కాని వీటన్నిటికన్నా\nవిచిత్రమైనది మానవునిబాధ. పిచ్చుకా !\nనేను పరిపాలించిన ఈ పట్టణమంతా తిరిగి\nప్రజల బాధలు నాకు చెప్పుతూవుండు.\"\nపిచ్చుక పట్టణమంతా తిరుగసాగింది.\nకలవారి ఇళ్లల్లో విందులు జరుగుతున్నవి ;\nవారు తినగా పారేసిన ఎంగిలిమెతుకుల\nకోసం బీదలు వారి మేడలనీడల్లో కాచుకు\nకూర్చున్నారు. చిన్న చిన్న సందు\nగొందుల్లో ఆకలిబాధతో కృంగికృశించిన\nచిన్న పిల్లల జాలిగొలిపే స్థితి పిచ్చు క\nకంటపడింది.\nపిచ్చుక యీ సంగతులన్నీ రాజుకు\nచెప్పింది.\n\" నా శరీరంనిండా బంగారుతొడుగులు\nఉన్నవి. ఒక్కొక తొడుగే తీసి నా బీద\nప్రజలకు పంచు. అందువల్ల వారు సుఖంగా\nఉంటారు” అన్నాడు రాజు.\nఒక్కొక్క తొడుగే తీసి పిచ్చుక బిద\nవారికి ఇవ్వసాగింది. చివరకు\nవిగ్రహంలో కంచుతప్ప మరేమీలేదు,\nకాని బిదపిల్లలు ఇప్పుడు సంతోషంగా,\nహాయిగా ఆడుకొంటున్నారు.",
            "book_page_end": 36
        },
        {
            "title": "అన్నిటి కన్నమిన్న",
            "book_page_start": 37,
            "pdf_page_start": 37,
            "pdf_page_end": 40,
            "author": "కె. స త్య వ తి",
            "genre": "నీతి కథ",
            "moral": "సామాజిక బాధ్యత మరియు ఇంగితజ్ఞానం, కేవలం ధనం లేదా సైనిక అధికారం కంటే రాజ్యాన్ని పాలించడానికి ఎక్కువ విలువైనవి.",
            "keywords": [
                "అధికారం",
                "ధనం",
                "ఇంగితజ్ఞానం",
                "రాజకుమారులు",
                "క్షేమేంద్రుడు",
                "తమ్ముడి ప్రేమ"
            ],
            "characters": [
                "క్షేమేంద్రుడు (రాజు)",
                "నందుడు",
                "సునందుడు",
                "ఆనందుడు",
                "ఇందుమతి",
                "సేనాధిపతి"
            ],
            "locations": [
                "గిరిదుర్గ రాజ్యం",
                "ఎడారి ప్రాంతం",
                "కుటీరం"
            ],
            "content": "గిరిదుర్గ రాజ్యానికి అధిపతి క్షేమేంద్రుడు.\nఆయనకు నమ్మకమైన సేనాధిపతి ఉండే\nవాడు. ఐతే ఆ సేనాపతి 'రాజు ఎప్పుడు\nమరణిస్తాడా, ఎప్పుడు రాజ్యాధికారం\nచేజిక్కించుకుందామా' అని కనిపెట్టుకుని\nవున్నాడు. రాజు మరణించగా, కొద్దిరోజు\nలలోనే రాజ్యం సేనాధిపతి వశమైంది. అలా\nవశంకాగానే అతను రాజవంశీయులపట్ల\nబహుక్రూరంగా మెలగజొచ్చాడు.\nక్షేమేంద్రునికి నందుడు, సునందుడు,\nఆనందుడు అని ముగ్గురు కొడుకులు.\nసేనాధిపతి పెట్టే యాతనలకు తట్టుకోలేక,\nవాళ్ళు ముగ్గురూ పారిపోయి ఒక యెడారి\nప్రాంతం చేరుకున్నారు. ఆ సమీపంలోనే\nవారికి ఒక చక్కటి కుటీరం కనిపించింది.\nఅక్కడ ఒక వృద్ధుడూ, అతని కూతురూ\nకంటబడ్డారు. వారు, అలిసిపోయిన రాజ\nకుమారులను లోపలకు తీసుకపోయి, ఆద\nరించారు. రాత్రికి తమ కుటీరంలోనే ఉండి\nపొమ్మని పట్టు పట్టారు కూడాను.\nసోదరులు ముగ్గురూ ఆ రాత్రి ఒక\nఏకాంతస్థలంలో కూర్చుని మళ్ళీ తమ\nరాజ్యం పొందటం ఎలాగా అని వారిలో\nవారు తర్కించుకోసాగారు. వారు చీకటిలో\nకూర్చోవటం చూచి, ఆ వృద్ధుని కూతురు\nఇందుమతి ఒక దీపం తెచ్చి అక్షడ పెట్టింది.\nఆమెకూడా దగ్గరనే కూర్చుండి వారి\nసంభాషణలు వింటున్నది.\nఅందరిలో పెద్దవాడైన నందుడు \"ప్రపం\nచంలో మనిషికి కావలిసింది అధికారం.\nచేతులో అధికారం ఉండబట్టేకదా, సేనాధి\nపతి మనరాజ్యం కాజేయగలిగాడు.!\"\nఅన్నాడు.\nరెండవవాడైన సునందుడు \"ధనముంటే\nదానితోపాటే అధికారమూ వస్తుంది. అధి\nకారంకోసం ప్రయత్న మెందుకు?\" అన్నాడు.\nకడసారివాడైన ఆనందుడు తన మన\nసులో పుద్దేశం ఏమీ చెప్పలేదు. ఇందు\nమతివైపే చూస్తూ కూర్చున్నాడు. అన్న\nలిద్దరూ ' నీవేమి చెప్పవేమిరా తమ్ముడూ!'\nఅన్నారు. అందుకు ఆనందుడు ' అదే\nఆలోచిస్తున్నా 'నని ఊరకొన్నాడు.\nతెల్లవారింది. అన్నాదమ్ములు కుటీరం\nనుండి బయటకు వచ్చారు. ఎదుట ఎడా\nరిలో బిడారి వర్తకుల గుంపు కనిపించింది.\nనందుడు \" నేను ఈశాన్యదిక్కు గా\nపోయి, సరీగా పదేళ్లకు పెద్ద సైన్యంతోసహా\nతిరిగివస్తాను. మనం మళ్ళీ యిక్కడే\nకలుసుకోవాలి\" అని చెప్పి బయల్దేరాడు.\n\" నేను వాయవ్యదిశగా వెళ్ళి, పదేళ్ళ\nకల్లా గొప్ప ఐశ్వర్యంతో తిరిగివస్తా'నని\nసునందు ఉన్నాడు.\nఇద్దరూ కడసారివానికేసి ప్రశ్నార్థకంగా\nచూచారు. ఆనందుడు \" నేనీ సమస్య\nఆలోచిస్తూనేవున్నాను. నేనూ పదేళ్ళకు\nమిమ్మల్ని ఈ కుటీరందగ్గరే కలుసు\nకొంటాను \" అని చెప్పాడు.\nఅన్న దమ్ముల మధ్య జరిగిన ఈ\nసంభాషణంతా ముసిలివాడూ, కూతురూ\nవింటూనేవున్నారు. కాలచక్రం గిర్రున\nతిరిగి పోయింది.\nపదేళ్ల తరువాత —\nఆ కుటీరంచుట్టూ వుండే పూల\nమొక్కలూ అవ్వి పెరిగి పెద్దవై, పర్ణశాలలా\nచక్కటి శోభ కూరుస్తున్నవి. ఇందుమతి\nఒక అందాల శిశువును చంకనెత్తుకొని,\nకుటీరంవాకిట నిలబడి ఎడారివైపే కలియ\nచూస్తూవున్నది.\nఅలా చూస్తూవుండగానే, ఒకవేపునుంచి\nఅశ్విక దళం, మరొకవంక పదాతిదళం,\nబరువులతో ఒంటెలు, కంచరగాడిదలు\nరావటం కనిపించింది. కొంచెంసేపటిలోనే\nఎడారి అంతా సైనికులతో నిండిపోయింది,\nసైనికదళాలూ, జంతుసమూహాలూ బారులు\nతీర్చి నించున్నయి. ఒక ఆజానుబాహువు\nఆజ్ఞలు ఇస్తూ వున్నాడు.\nఇంకొకపక్కనించి మరిఒక జంతువుల\nబారు రాసాగింది. ఈ జంతువుల విపులపై\nనున్న సంచులు ధగధగ మెరిసే రత్నాలతో\nమణులతో నిండివున్నయి! మీసాలు మెలి\nపెట్టుకొంటున్న ఒక లంబోదరుడు వీటి\nకన్నిటికీ అధిపతిగా కనిపించాడు.\nఆజానుబాహువూ, లంబోదరుడూ ఒకరి\nనొకరు పలకరించుకొన్నారు. నందుడే ఆ\nఆజానుబాహువు. సునందుడే లంబోదరుడు.\n\" ఇప్పుడు ప్రపంచంలో నేను ఏదైనా\nసాధించగలను. అందుకు అవసరమైన\nధనం నాకు పుష్కలంగా లభించింది. ”\nఅన్నాడు, సునందుడు. పెద్దవాడైన నందుడు\nతన సైన్యంవైపు వేలెట్టిచూపుతూ, \"ఇది\nనాసైన్యం. నేను దీనికి అధిపతిని. ఈ సైనిక\nబలంతో నేను సాధించలేనిది లేదు”\nఅన్నాడు అహంకారంతో.\n\" ఈ సైన్యాలకు అధికారినని గర్వపడు\nతున్నావు. నాధనంతో నీ సైన్యాన్నంతటినీ\nకొనివేస్తా, ఏమనుకున్నావో. ఇలానే మన\nగిరిదుర్గ రాజ్యాన్నీ వశంచేసుకోగలను”\nఅన్నాడు, దర్పంగా నవ్వుతూ సునందుడు\nతన అన్నతో \"సైన్యాధికారి అంటే ఏమను\nకొంటున్నావో! నేను అజ్ఞయివ్వటమే\nతరువాయి, నిన్నూ నీ ధనాన్నీ నిమిషంలో\nకొల్లగొట్టగలరు నా సైనికులు\" అన్నాడు\nనందుడు. సోదరులు ఇలా వాదించుకొనే\nటంతలో కడసారివాడు ఆనందుడు నవ్వుతూ\nవారివద్దకు వచ్చాడు. అతను చెరివకచేతా\nఇద్దరు బిడ్డలను వెంటబెట్టుకువచ్చాడు.\nఅతని వెనక ఒడిబిడ్డను ఎత్తుకొని ఇందు\nమతికూడా వచ్చింది.\nఅన్నలిద్దరూ ఆశ్చర్యంతో చూచారు,\nతమ్ముణ్ణి. తమతమ ప్రభావాలను వెల్లడిం\nచారు. \" ఈ పదేళ్లలో నీవేమిచేసినట్టు?”\nఅని ప్రశ్నిస్తున్నట్టుగా వానివేపు చూచారు.\n\"ఇదిగో, ఇదే ” నన్నట్టుగా ఆనందుడు\nఒక్క చూపుతో పిల్లలవైపు సంజ్ఞచేశాడు.\nఅన్నలిద్దరూ మళ్ళీ కాట్లాడుకొనసాగారు.\nవారిలో ఘనకార్యాలు చేశామన్న అహం\nకారం ప్రబలజొచ్చింది.\nఅప్పుడు ఆనందుడు అన్నలను కుటీరం\nలోపలికి తీసుకుపోయి, సముదాయించి\nవారికి సదుపాయాలన్నీ అమర్చాడు. స్తిమిత\nపడిన తరువాత ఒక లేఖ తీసి చూపాడు.\nఅది గిరిదుర్గ ప్రజలు పంపుకొన్న లేఖ.\n\"మనలను ద్రోహంచేసిన ఆ దుష్ట\nసేనాని చచ్చిపోయాడు. వచ్చి సింహాసనం\nఅధిష్ఠించమని ప్రజలు వచ్చి నన్ను\nకోరాడు. ఇలా తరుచు జాబులు వ్రాస్తూ\nవున్నారు. కాని, నేను మీకోసమే ఇక్కడ\nవేచిఉన్నాను. మన తండ్రిరాజ్యం జయించ\nటానికి మీరింక శ్రమపడవలసిన పనిలేదు.\nఇందుకోసం సేనలక్కరలేదు. ధనమూ\nఅగత్యంలేదు” అని చెప్పాడు ఆనందుడు.\nఇంగితజ్ఞుడైన తమ్ముడు చేసిన పనికి\nఅన్నలిద్దరూ ఆనందించారు.",
            "book_page_end": 40
        },
        {
            "title": "మూడు పరీక్షలు",
            "book_page_start": 42,
            "pdf_page_start": 42,
            "pdf_page_end": 46,
            "author": "చిట్టిబాబు",
            "genre": "హాస్యం",
            "moral": "శారీరక బలం లేదా అధికారం కంటే తెలివి, యుక్తి మరియు హాస్యం గొప్ప శక్తిని కలిగి ఉంటాయి.",
            "keywords": [
                "జిత్తులమారి",
                "జాలయ్య",
                "యుక్తి",
                "రాజు",
                "పరీక్షలు",
                "బుద్ధిబలం",
                "ఉంగరం"
            ],
            "characters": [
                "అవనీంద్ర మహారాజు (రాజు)",
                "జాలయ్య",
                "రైతు",
                "రాణి",
                "భటులు"
            ],
            "locations": [
                "పవనపుర రాజదర్బారు",
                "పొలం",
                "గుర్రపుశాల",
                "అంతఃపురం"
            ],
            "content": "పవనపుర ప్రభువైన అవనీంద్ర మహారాజు\nనిండుకొలువులో వుండగా, ఒకనాడు రాజ\nభటులు బక్కచిక్కిన ఒకనిని పెడరెక్కలు\nవిరిచితెచ్చి ఆయనముందు నిలబెట్టారు.\n\" ఎవడురా వీడు ?\" అని గద్దించి అడి\nగాడు రాజు.\n\"జిత్తులమారి జాలయ్య ప్రభూ ! ఈనా\nటిక్ దొరికాడు” అని భటులు జవాబిచ్చారు.\n\"ఉరిశిక్ష విధించాము. చింతచెట్టు\nకొమ్మకు వేలాడతీయండి!\" అని ఆజ్ఞా\nపించాడు రాజు.\n\"ప్రభూ, కరుణించాలి !\" అన్నాడు\nదీనంగా జిత్తులమారి జాలయ్య.\n\"తమరు రాజులుగనక, ఖడ్గబలంవల్ల\nబ్రతుకుతున్నారు; నేను సామాన్యుణ్ణి గనక,\nయుక్తిబలంవల్ల జీవిస్తున్నాను. ఏదో\nవిధంగా బ్రతకాలిగదా, ప్రభూ!\" అంటూ\nజాలిగా వేడుకొన్నాడు జాలయ్య.\nరాజు జాలయ్యతో \" నా కత్తికి యీలో\nకంలో ఎదురంటూ లేదు. మరి, నీ యుక్తి\nబలానికికూడా ఎదురు లేదా?” అన్నాడు.\n\" లేదు ప్రభూ, లేదు!” అన్నాడు జిత్తుల\nమారి జాలయ్య, కొంతసేపు ఆగి,\n\"ఒ హెూ అలాగా! సరే, నీ బుద్ధి\nబలాన్ని పరీక్షించేందుకు మూడు పరీక్షలు\nపెట్టబోతున్నాను\" అన్నాడు రాజు.\n\"బుద్ధిబలం కలవాడికి అసాధ్యమైన పని\nఅనేదే లేదు ప్రభూ!” అన్నాడు జాలయ్య\nముసిముసినవ్వులు నవ్వుతూ.\nరాజు ఆజ్ఞప్రకారం జాలయ్యకు కట్లు\nవిప్పేశారు భటులు, రాజు వాణ్ణి కోటబురుజు\nమీదకు తీసుకుపోయి, దూరాన పొలం\nదున్నుతున్న ఒక రైతును చూపించాడు.\n\" ఆ రైతుకు తెలియకుండా అతడి\nకాడిఎడ్లను కాజేయాలి. ఇది మొదట\nపరీక్ష \" అని చెప్పాడు.\nరాజువద్ద సెలవుతీసుకుని జిత్తులమారి\nజాలయ్య బయలుదేరాడు. పాలంపక్కనే\nవున్న అడవిలోపలకి చడీచప్పుడూ లేకుండా\nజొరబడ్డాడు. అక్కడనే దాక్షుని, గొంతెత్తి\nశ్రావ్యంగా పాడసాగాడు.\nఆ పాట చెవినిపడేసరికి పాలం దున్ను\nకొంటూవున్న రైతు దున్నటం ఆవి, అంత\nశ్రావ్యమైన పాట ఎక్కడినించి వస్తున్నదా\nఅని నలుమూలలా చూడసాగాడు. ఎవరూ\nకనపడకపోయేసరికి ఎడ్లను వదిలేసి తన్మ\nయత్వంతో అడవిలోకి జొరబడ్డాడు.\nఇందుకోసమే ఎదురుచూస్తున్న జిత్తుల\nమారి జాలయ్య, అడవిలోనించి బయటపడి\nసరాసరి ఆ ఎడ్లదగ్గరకు వచ్చాడు. మొలలో\nనుంచి కత్తితీస్ ఆ ఎడ్ల తోకలూ కొమ్ములూ\nకోసేశాడు. వాటిని అక్కడే భూమిలో కాస్త\nకాస్త బయటికి కనబడేట్టు పాతేసి, ఆ\nమొండి ఎడ్లను అడవిలోకి తరిమేశాడు.\nఇంతట్లో రైతు అడవిలోనించి ఇవతలకు\nవచ్చాడు. ఎంత వెతికినప్పటికీ, అడవిలో\nఆ పాటపాడే మనిషి కనబడకపోయేసరికి,\nఎవడో దారితప్పిన గంధర్వుడే ఆ గానం\nఆలాపించివుంటాడనుకుని మనస్సు సరి\nపెట్టుకున్నాడు. ఇంతకంటె చేయగల దే\nముంది? సరాసరి తను దున్నుతూవున్న\nచేనుదగ్గరకు వచ్చి చూస్తే ఎడ్లు లేవు. కాని,\nభూమిలోపలనించి కొంచెంకొంచెంగా ఎడ్ల\nకొమ్ములూ, తోకలూ కనబడుతున్నవి.\nఇంతలోకి జిత్తులమారి జాలయ్యకూడా\nఅక్కడికే వచ్చాడు. ఏమీ తెలియనట్టు\nసంగతి ఏమిటని రైతును అడిగాడు. రైతు\nజరిగిందంతా చెప్పాడు. అందుకు జాలయ్య:\n\" ఒకవేళ భూమిలోకి కూరుకుపోయిన\nవేమో! తోకపట్టుకుని లాగరాదా?\" అని\nసలహాయిచ్చాడు.\nపాపం, ఆ రైతు బయటకి కనపడు\nతూన్న తోకలు, కొమ్ములూ పట్టుకుని గుంజే\nసరికి అవి కాస్తా చేతుల్లోకి ఊడివచ్చినై,\nకాపలావాళ్ళను పిలిచి, 'యీ రాత్రికి చాలా\nజాగ్రత్తగా వుండాలి' అని హెచ్చరికచేశాడు.\nజాలయ్య, సరాసరి రాజభవనానికి వెళ్ళి\nసేనానాయకుడి దుస్తులు దొంగిలించాడు.\nఅవి తొడుక్కుని, నడిరేయికల్లా గుర్రపు,\nశాలడగ్గరకు వచ్చి చూస్తే, రాజుగారి కావలి\nవాళ్లంతా అతిజాగ్రత్తతో వున్నారు. ఒక\nఆశ్వికుడు రాజుగారి పంచకల్యాణిమీదనే\nకూర్చునివున్నాడు.\nపరిస్థితి తెలుసుకున్నాడు జాలయ్య.\nసరాసరి కాపలావాళ్ళదగ్గరకు వచ్చి—\n\"అబ్బాయిలూ!-దొంగ దొరికిపోయాడు.\nఅంతరాత్రివరకూ మీరు మేలుకుని జాగ్ర\nత్తగా వున్నందుకు రాజుగారు ఎంతో\nమెచ్చుకొన్నారు. మిమ్మల్ని సరదాగా\nఉండమని ఈ పానీయం బహుమతిగా\nపంపించారు” అంటూ వెంటతెచ్చిన షర్బతు\nబుడ్లు తలకొకటీ వాళ్లముందు పెట్టాడు.\nజాగారం తప్పిందే చాలుననుకున్న భటు\nలంతా ఆ షర్బతుబుడ్లను అందినవి అందిన\nవెంటనే నోటికి తగిలించారు. అందు లో\nముందుగానే మత్తుమందు కలిపితెచ్చిన\nజిత్తులమారి జాలయ్య, వాళ్ళు తాగి కింద\nపడిపోగానే, రాజుగారి గుర్రాన్ని ఎక్క\nబయటికి వుడాయించాడు.\nకాసేపు ఐన తరువాత రాజుగారు అశ్వ\nశాలకు వచ్చిచూస్తే, పడివున్న కాపలావాళ్లు\nకనిపించారు. శాలలో గుర్రం లేదు.\nఅంతగా ముందుజాగ్రత్తలు తీసుకున్నా,\nఇంతమోసం జరిగిందేమిటా అని అనుకొనే\nటంతలో, గుర్రంమీదినించి జాలయ్య రాజు\nగారిఎదుట దిగాడు. రాజు తెల్లబోతూ—\n\" జాలయ్యా, ఇక ఆఖరుపరీక్ష చెబుతా\nవిను: రాణిగారి వేలివుంగరాన్ని, ఆ మె\nమేలుకొనివుండగా అపహరించగలిగితి\nవంటే, నిన్ను క్షమిస్తాను” అన్నాడు.\nఈమాట చెప్పి రాజు సరాసరి అంతః\nపురానికి వెళ్ళి రాణిపక్కనే కూర్చున్నాడు.\nపహరావాళ్లను హెచ్చరించే వుంచాడు.\nగంట సేపయినతరవాత హఠాత్తుగా ఎవరో\nవస్తున్న అలికిడి ఐంది. పిట్టగోడదగ్గరకు\nవెళ్ళి రాజు కిందకు చూశాడు. పిట్టగోడ\nవరకు ఒకనిచ్చెన ఆనించివున్నది. ఆ\nనిచ్చెనమీదినించి ఎవరో మనిషి' పైకి ఎక్కి\nరావడం కనిపించింది.\nఇంకెవరు ? జిత్తులమారి జాలయ్యే\nఐపుంటాడనుకొని ఆ చీకట్లో సరీగా గుర్తించ\n'కుండానే రాజు నిచ్చెన ఒకచేత పట్టుకుని\nఆ మనిషిని రెండోచేతితో నెట్టేశాడు. అలా\nరాజు నెట్టివేసింది నిజమైన మనిషి\nకాదు. జాలయ్య, సరీగా తనవంటిదే ఒక\nగుడ్డబొమ్మ తయారుచేసి, నిచ్చెన మెట్ల\nమీదకు ఎక్కుతున్నట్టు బొమ్మను తాడుతో\nలాగుతున్నాడు. తను నిచ్చెనకు ఒకపక్షగా\nనించుని, యేంజరుగుతుందో అని వేడుక\nచూస్తూవున్నాడు.\nమనిషి అనుకున్న ఆ బొమ్మను కిందికి\nనెట్టివెయ్యగానే, రాజు మెట్లుదిగి వచ్చేశాడు.\nఇది గమనిస్తునేవున్నాడు జాలయ్య.\nరాజు అటు వెళ్లగానే, జాలయ్య మరొక\nవైపునించి మెట్లెక్కి రాణిగారి అంతఃపురం\nచేరుకుని, చాటున దాగి మారుగొంతుకతో\n\"పాపం, అనుకున్నంతా అయింది.\nజిత్తులమారి జాలయ్యగాడు నిచ్చెనమీది\nనించి పడి చచ్చాడు. ఇక నీ వుంగరానికి\nప్రమాదం ఏమీలేదు. ఐనా, కొన్నాళ్లవరకూ\nవుంగరం పెట్టుకు నిద్రపోవడం మంచిది\nకాదు. ఇటుతే, దాచేస్తా” అన్నాడు.\nనిద్రమత్తులో వున్న రాణి, ఈమాట విన\nగానే తన వేలివుంగరాన్ని తీసి తెర\nపక్కనవున్న జాలయ్యచేతికి యిచ్చేసింది.\nఆ వుంగరం చేతపుచ్చుకుని బాలయ్య\nపరుగుతీశాడు.\nకాసేపటికల్లా రాజువచ్చి, నిద్రలో వున్న\nరాణిని లేపి, \"పాపం, అనుకున్నంతా\nఅయింది...\" అని ఏమో చెప్పబోయేసరికి,\nరాణి కళ్ళు తెరిచింది.\n\" అస్తమాసం అదేమాటా! యిప్పుడే\nకదూ నావేలివుంగరం తీసి పట్టుకెళ్లారూ?”\nఅన్నది ఆమె విసుగ్గా,\n\" ఇదేమిటి ? వుంగరమా !! పుంగరం!\"\nఅన్నాడు రాజు తెల్లబోతూ. వెంటనే జిత్తుల\nమారి జాలయ్య ఎత్తు తెలిసిపోయింది\nరాజుకు.\nతెల్లవారగానే జిత్తులమారిజాలయ్య రాణి\nగారి వుంగరంతోసహా, రాజుగారి దగ్గరకు\nపచ్చాడు. రాజు నవ్వుతూ—\n\"జాలయ్యా! నీ బుద్ధిబలం సాటిలేని\nదని తేలిపోయింది. నీ పురిశిక్ష రద్దు చేస్తు\nన్నాను. 'జిత్తులమాన్యం' అన్న పేరుతో నీకు\nవందఎకరాల పొలం యిచ్చాను. హాయిగా\nబ్రతుకు, ఫో!” అన్నాడు.\n\"ప్రభువుల దయ...\" అంటూ చేతులు\nజోడించి రాజుకు నమస్కరించాడు జిత్తుల\nమారి జాలయ్య.\nజాలయ్య తన యుక్తివల్ల సంపాదించు\nకొన్న ' జిత్తులమాన్యం' ఈనాటికీ అనుభ\nవిస్తూ సుఖంగా వుంటున్నాడు.",
            "book_page_end": 46
        },
        {
            "title": "వితండుడు",
            "book_page_start": 48,
            "pdf_page_start": 48,
            "pdf_page_end": 52,
            "author": "ని. రామకృష్ణ",
            "genre": "తత్వ కథ",
            "moral": "సంసార ధర్మాన్ని విస్మరించి చేసే నిష్కామ కర్మ లేదా తపస్సు నిష్ప్రయోజనం. కర్తవ్య నిర్వహణే మోక్షమార్గం.",
            "keywords": [
                "వితండుడు",
                "సాధువు",
                "తపస్సు",
                "కుటుంబ బాధ్యత",
                "కర్తవ్యం",
                "మంత్రపర్వతాలు"
            ],
            "characters": [
                "వితండుడు",
                "వితండుడి భార్య",
                "సాధువు",
                "కన్యలు"
            ],
            "locations": [
                "అరణ్యం",
                "మంత్రపర్వతాలు",
                "వితండుడి గ్రామం"
            ],
            "content": "ఒకానొకప్పుడు ఒక అరణ్యంలో వితండు\nడనే పేదవాడు ఉండేవాడు. వితండుడు\nఅమాయకుడు. అతను తన రెక్కలకష్టం\nమీదనే గంపెడు సంసారాన్ని ఈదుకు\nరావలసి ఉండేది.\nచీకటితోనే లేచి, గొడ్డలి బుజాన వేసికొని\nపోయి, అడవిలో కట్టెలు కొట్టితేవడం, ఆ\nతెచ్చినమోపు ఊరిలో అమ్ముకొని కాలక్షేపం\nచేయటం—ఇదీ అతని నిత్యకృత్యం.\nఇలానే ఒకనాడు . వితండుడు కట్టెలు\nకొడుతూవుండగా, ఆ దారినపోయే ఒక\nసాధువు వానిని చూచాడు. కష్టజీవి ఐన\nవితండుణ్ణి చూడగానే ఆ సాధువుకు కని\nకరం వేసింది. వితండుణ్ణి పిలిచి,\n\"నాయనా! నీ వెవరపు? నీ పేరేమిటి?” అని\nఅడిగాడు. అందుకు వాడు \" అయ్యా !-\nనా పేరు వితండుడు. కట్టెలు కొట్టి జీవించ\nటమే నా వృత్తి \" అని చెప్పాడు.\nసాధువు నవ్వుతూ, \"వితండుడా!\nవితండుడు !—భేష్ ! బాగుంది పేరు.\"\nఅని, కొంచెంసేపు ఆలోచించాడు.\nకుశల ప్రశ్న\nలయిన తరువాత\n\"నాయనా !—లోకమే మరచి, సంసారం\nకోసమని ఇంత తాపత్రయపడుతున్నావే, నీ\nమనస్సులో ఎన్నడైనా దేవునిగురించి ఆలో\nచిస్తూఉంటావా?” అని ప్రశ్నించాడు.\n\" దేవుడా! ఎవరాయన? నే నెరిగిన\nబంధువులలోగాని, స్నేహితులలోగాని ఈ\nపేరుగలవాళ్లు లేరే! ఐనా, గంపెడు సంసా\nరంతో సతమతమయ్యే నాకు, వాళ్ళను\nగురించీ, వీళ్ళనుగురించీ ఆలోచించే తీరిక\nయెక్కడ స్వామి?” అని బదులు చెప్పాడు.\nఈ జవాబు వినేసరికి వితండునిమీద\nసాధువుకు ఆశ్చర్యమూ వేసింది, కోపమూ\nపచ్చింది.\nతటపటాయించి,\nఅబ్బాయీ !— నీవు దేవుడి పేరే వినలేదా ?\nవింతగావున్నదే ! నిన్నూ నన్నూ, ఈ చెట్లూ\nగట్లూ పుట్టల్ని, ఆ దూరాన కనబడే కొండ\nలనూ సముద్రాలనూ మన కంటికి కని\nపించే సమస్తమైన వస్తుజాలాన్నీ సృష్టించిన\nఆ మహానుభావుని పేరే వినలేదా ?—\nహహ్హహ్హహ్హ!!\" అంటూ పకపక నవ్వాడు.\nఇలా మాటాడి, సాధువు నవ్వేసరికి\nవితండుడికి తనేదో గొప్పనేరం చేసినట్టు\nఅనిపించింది. కాళ్ళమీదపడి, తరణోపాయం\nసెలవీయమని ప్రాధేయపడ్డాడు.\nఅప్పుడు సాధువు వితండుణ్ణి లేవదీసి,\n\"నాయనా !— మానవజన్మ ఎత్తినందుకు\nమోక్షంపొందటమే సార్థకం, మోక్షంపొందా\nలంటే తపస్సుచేయాలి. అలా చేయకపోతే\nమనం మరణించినతరవాత మళ్లీ ఏ కుక్క\nగానో, కాకిగానో పుట్టవలసివస్తుంది సుమా!\"\nఅని అనేకవిధాల బోధచేశాడు.\nవితండుడు కళవెళపడ్డాడు. ఈ దేవుడి\nగౌడవ జొరబడి అతని హృదయంలో నానా\nచికాకూ కలగసాగింది. సాధువు ముమ్మారు\nదీవించి తనదారిన వెళ్ళిపోయాడు. వితం\nడుడు కట్టెలమోపు నెత్తిన పెట్టుకుని బరు\nవెక్కిన హృదయంతో, కాళ్లీడ్చుకుంటూ\nగ్రామానికి బయలుదేరాడు.\nకాని సాధువు మాటలను ఏకరుపుపెట్టాడు.\nఅతనిభార్య అప్పటికి వూరుకుంది. ఒకటి\nరెండురోజులు గడిచాయి. కాని వితండుడు\nకాలమంతా దైవప్రార్థనలోనే గడపసాగాడు.\nఇంట్లో చిట్టెడు గింజలుకూడా లేవు. పిల్లలు\nఆకలితో అటమటించిపోతున్నారు. భర్త\nధోరణి యిక ఏమాత్రం సహించలేక,\nవితండుడి భార్య తిట్లపారాయణ ప్రారం\nభించింది. 'ఛీ' అనుకొన్నాడు వితండుడు.\n'దైవప్రార్థనకైనా అవకాశంలేని ఈ పాడు\nకొంపలో ఉండటం ఎందుకు?' అని\nప్రశ్నించుకున్నాడు. విరక్తిచెంది, సరాసరి\nకొండలకేసి బయలుదేరాడు.\nఅక్కడికి దగ్గరలోనే 'మంత్రపర్వతాలు'\nఅనే పెద్ద కొండలవరస వున్నది. రాత్రిళ్ళే\nకాదు, పట్టపగలు సయితం ఆ కొండల\nమీదికి ఎవరూ వెళ్లరు. అక్కడ పిశాచాలో,\nగంధర్వులో మసలుతూవున్నట్టు లోకులు\nచెప్పుకొనేవారు.\nదైవప్రార్థనలో మైమరచి వున్న\nవితండుడు సరాసరి ఆ మంత్రపర్వతాల\nమీదికే వెళ్ళిపోగలిగాడు. చట్టంగా వున్న\nచెట్లమీద, చిక్కగా అల్లుకుపోయిన కొండ\nతీగెలతో, చల్లగా చీకటిగా వున్న ఒక ప్రదే\nశంలో కూర్చున్నాడు. మరి కాస్సేపటికల్లా\nదైవప్రార్థనలో నిమగ్నుడైయ్యాడు.\nఅలా ఎంతకాలం గడిచిపోయిందో\nచెప్పలేము. ఒకనాడు, దైవప్రార్థనలో\nనిశ్చలంగా కూర్చునివున్న వితండుడికి దగ్గర\nలోనే ఏదో శబ్దం వినిపించినట్టయింది.\nఅడ్డంగా వున్న చెట్లకొమ్మల్ని ఆవతలకు\nతొలగించిచూశాడు.\nధగధగమనే వస్త్రాభరణాలతో, నిగనిగ\nమనే శరీరకాంతితో, మిరుమిట్లు కొల్పుతున్న\nయిద్దరు కన్యలు- అక్కడ పచ్చిక మీద\nకూర్చుని పచ్చీసు ఆడుకుంటున్నారు.\nచూస్తున్నాడు వితండుడు.\nసర్వం మరచి వచ్చీను ఆడుకుంటున్న\nఆ కన్యలు ఎవరో! వితండుడికి ఈ\nసందేహమే కలగలేదు. వారి పచ్చీను\nఆటలో తనూ భాగస్వామి అయిపోయాడు!\nఆట మంచి పసందుగా సాగిపోతూ.\nవుంది. గడులలోనుంచి పైకీ కిందికీ, ప్రక్క\nలకీ కన్యలిద్దరూ కదిలిస్తున్న ప్రతి గవ్వకేసీ\nగుచ్చిగుచ్చి చూస్తున్నాడు వితండుడు.\nహఠాత్తుగా ఒకామె పొరపాటుగా గవ్వను\nపైకి కదిలించబోయింది. ఆ ఎత్తుగడ\nతప్పు అని వితండుడికి తెలుసు.\n\" అమ్మాయ్, ఆ ఎత్తుగడ తప్పు! ఆ\nగవ్వను కదిలించకు \" అనేశాడు అప్రయ\nత్నంగా వితండుడు.\nకన్యలిద్దరూ భయకంపితలై, వితం\nడుడికేసి చూశారు. మరుక్షణానే లేళ్లుగా\nమారి, చెంగున ఎగురుతూ పారిపోయారు.\nఆ దృశ్యం చూసేసరికి వితండుడికి\nకలలోనుంచి మేల్కొన్నట్టనిపించింది.\nకొంపా గోడూ, పెళ్లాం బిడలూ అంతా గుర్తు\nకొచ్చి ఒక్కసారి చూసివద్దాం అనుకుని\nబయలుదేరాడు.\nకాసేపటికల్లా కొండదిగువకు వచ్చేశాడు.\nదాహమైంది. అక్కడ చిన్న కొలనుదగ్గిరకు\nవెళ్ళి దాహం తీర్చుకునేందుకు నీళ్ల\nకోసం కిందికి వంగేసరికి, నీటిలో ఒక\nవృద్ధుని స్వరూపం కనిపించింది !! వితండు\nడికి భయం పుట్టింది.\n'అంతా మాయ! అసలీ పర్వతాలే\nమాయ!' అనుకొన్నాడు వితండుడు. అతను\nదాహంతీర్చుకుని తన ఇల్లు వుండే చోటికి\nవచ్చాడు. కాని అక్కడ తన ఇంటి అన-\nవాలే కనబడలేదు. సంసారం ఏమైందా అని\nఆలోచనలో పడ్డాడు వితండుడు. అంతలో\nనీలాటిరేవునుండి కడవ బుజానవేసుకుని\nపోతున్న ఒక స్త్రీ అతడికి ఎదురువచ్చింది.\n\" అమ్మా! యిక్కడ వితండుడు అనే\nఒక కట్టెలవాడి భార్యా, బిడ్డలూ ఉండే\nవారుకదా. ఆ సంగతి నీకేమైనా తెలుసా?\"\nఅని అడిగాడు.\nఆ స్త్రీ వితండుడికేసి అతి ఆశ్చర్యంగా\nచూసింది. తరవాత పకపక నవ్వుతూ—\n\" నాయనా !—ఈ ప్రాంతంలో మూడు\nతరాలక్రిందట వితండుడనే కట్టెలవాడు\nభార్యాపిల్లలతో ఉండేవాడనీ, సంసార\nమందు విర క్తికలిగి మంత్రపర్వతాలమీదికి\nపోయాడనీ, మా ముత్తప చెబుతూవుండేది.\nఅంతకన్న నాకేమీ తెలియదు ” అన్నది.\nఆమాటలతో వితండుడికి అంతా అర్థమై\nపోయింది. ఒకసారి శరీరంకేసి చూసు\nకున్నాడు. ముడతలు పడివుంది. మోకాళ్ళ\nవరకు తగులుతూంది తెల్లటిగడ్డం. ఆనాడు\nకొలనులో కనబడిన ఆ వృద్ధుని ప్రతిబింబా\nనికీ తన స్వరూపానికి తేడా యేమిలేదు!\nశరీరంలో పటుత్వం సడలింది. ఆయాస\nపడుతూ, ఒక చెట్టుమొదట కూలబడ్డాడు.\nఅతనికేసి జాలిగా చూసిన ఆ స్త్రీ అక్కడి\nనుంచి వెళ్ళిపోబోతున్నది. ఆగమని సంజ్ఞ\nచేశాడు వితండుడు. ఆమె ఆగింది. అప్పు\nడతను \"నా మాట ఒక్కటి వుంది. ఈ\nమాటను మీ గ్రామంలోనే కాదు, వీలైన\nచోటల్లా వ్యాప్తిచేయాలి” అన్నాడు.\n\"ఏమిటది?\" అని అడిగింది ఆ స్త్రీ,\nవింతగా చూస్తూ.\nఅందుకు వితండుడు \"దైవప్రార్థనలో\nమునిగి భార్యాబిడ్డల్నీ, సంసారాన్నీ మరచి\nపోకూడదు. ఇది మహాపాపం! ఇలాంటి\nవాళ్లు రాబోయే జన్మలో కుక్కలుగానో,\nకాకులుగానో పుట్టితీరుతారు. ఇదే నా\nమాట !” అని చెప్పి ఆ చెట్టుమొదటనే\nప్రాణం విడిచాడు. కాసేపటికల్లా గ్రామ\nప్రజలు తండోపతండాలుగా వచ్చి, వితం\nడుడి వింతచరిత్ర అంతా తెలుసుకోసాగారు.",
            "book_page_end": 52
        },
        {
            "title": "అట్ట చివరి బొమ్మ",
            "book_page_start": 55,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "ధారావాహిక ముగింపు",
            "moral": "శారీరక సౌందర్యం కంటే గుణాలే గొప్పవి. తెలివి, పట్టుదల విజయాన్నిస్తాయి.",
            "keywords": [
                "కృపాసేనుడు",
                "రత్నమాల",
                "రాజకుమార్తెలు",
                "వివాహం",
                "సౌందర్యం",
                "గుణాలు"
            ],
            "characters": [
                "కృపాసేనుడు",
                "రత్నమాల",
                "కాంతిసేనుడు",
                "కమలసేనుడు",
                "రాజు"
            ],
            "locations": [
                "రాజభవనం",
                "రాజ్యం"
            ],
            "content": "అద్భుతమైన ఈ కథ వినటంతోనే, ఇన్నాళ్లుగా తనను ఆదరిస్తున్న ఆ తెల్ల\nపిల్లే ఇప్పుడు ఎదట ప్రత్యక్షమైన ఈ భువనైక సుందరి అని తేలింది. ఇదిచూచి\nకృపాసేనుని ఆనందానికి మేరలేకపోయింది. తన తండ్రి కోరినటువంటి\nమూడవ కోరిక ఇంతటితో తిరినట్టే అతను ఉప్పొంగిపోయాడు.\nకృష్ణాసేనుడూ రత్నమాలా కలిసి భవనంలోని తక్కిన గదులలోకి\nవెళ్ళారు. శాషం తీరిన ఆమె పరివారం రత్నమాలను ఎదుర్కొనవచ్చారు.\nమళ్ళీ యిప్పుడు తమ రాకొమారి నిజస్వరూపంలో కనబడటం వారికి చెప్పలేని\nఆనందాన్ని కలిగించింది. పైగా, ఆమె కృపాసేనుణ్ణి వలచినదన్న సంగతి\nతెలియగానే, మిన్నుముట్టేటట్టు అందరూ జయజయధ్వనులు చేశారు.\nచిలకా గోరింకలలాగా కనిపించే ఆ ఉభయులూ, పరివారంతోసహా బయ\nల్దేరారు. వారు సరాసరి కృపాసేనుని తండ్రిరాజ్యం చేరుకొన్నారు. అన్నలైన\nకాంతి సేనుడూ కమలసేనుడూకూడా చెరిపక సుందరినీ తమతో వెంటబెట్టుక\nవచ్చారు. ఐతే, రత్నమాల సౌందర్యంముందు వారి అందచందాలు ఎంత\nమాత్రమూ వన్నెకెక్కేటట్టు కనిపించలేదు.\nరత్నమాలను మించిన సౌందర్యవతి ముల్లోకాలలోనూ లేనేలేదని\nరాజ్యంలో అందరూ ఒక్కమాటగా చెప్పసాగారు. ప్రజల వుద్దేశం ఇలా\nవుండగా రాజు మరేమనటానికి వీలులేకపోయింది. రత్నమాల సౌందర్యానికి\nసాటిలేదని రాజూ వప్పుకొన్నాడు. కడసారివాడైన కృపాసేనుని తెలివితేటలకు,\nపట్టుదలకూ మెచ్చుకొన్నాడు రాజు. వారిద్దరికీ అతివైభవంగా వివాహంచేసి,\nతన రాజ్యమిచ్చి కృపాసేనునికి పట్టంకట్టబోయాడు.\nఐతే, రత్నమాల చూపులకు మాత్రమే కాదు, సుగుణాలకుకూడ ఆమె\nసుందరే. ఆమె కోరికపైన పెద్దన్న లిద్దరకూ వారువారు తెచ్చుకొన్న రాజ\nకుమార్తెలతో వివాహంచేయటానికీ, తండ్రి రాజ్యం ఒక్క కృపాసేనునికే గాక\nసోదరులు ముగ్గురకూ సరిసమంగా పంచిపెట్టటానికి ఏర్పాట్లు జరిగినై,\nముగ్గురకూ ఒకేరోజున వివాహమైంది. నాటినుంచీ వారు ముగ్గురూ\nసుఖంగా రాజ్యం ఏలుకోసాగారు.",
            "book_page_end": 55
        }
    ],
    "statistics": {
        "total_stories": 12,
        "author_counts": {
            "చక్రపాణి": 1,
            "శశి": 1,
            "చందమామ బృందం": 3,
            "ఆ ది నా రాయ ణ": 1,
            "పాలంకి వెంకటరామచంద్రమూర్తి": 1,
            "కె. లక్ష్మీనరసింహరాజు": 1,
            "డి. హనుమంతరావు": 1,
            "కె. స త్య వ తి": 1,
            "చిట్టిబాబు": 1,
            "ని. రామకృష్ణ": 1
        },
        "genre_counts": {
            "సంపాదకీయం": 1,
            "నీతి కథ": 4,
            "పురాణ గాథ వివరణ": 1,
            "జాతక కథ": 1,
            "సాహసం (ధారావాహిక భాగం)": 1,
            "భక్తి కథ": 1,
            "హాస్యం": 1,
            "తత్వ కథ": 1,
            "ధారావాహిక ముగింపు": 1
        }
    }
}