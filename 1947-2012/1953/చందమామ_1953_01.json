{
    "book_id": "చందమామ_1953_01",
    "stories": [
        {
            "title": "పాపాయలూ !",
            "book_page_start": 4,
            "pdf_page_start": 4,
            "pdf_page_end": 4,
            "author": "చందమామ బృందం",
            "genre": "సినిమా పరిచయం",
            "moral": "",
            "keywords": [
                "సినిమా",
                "బాలానంద సంఘం",
                "రేడియో",
                "నాయిల్లు",
                "కష్టాలు"
            ],
            "characters": [
                "గోపి",
                "హరి",
                "లక్ష్మి",
                "శారద",
                "శివరాం"
            ],
            "locations": [
                "మద్రాసు",
                "బొంబాయి"
            ],
            "content": "విన్నారా ఈ కధ ?\nమద్రాసులో ముగ్గురు పిల్ల లున్నారు. వాళ్ళల్లో చిన్న పిల్ల లక్ష్మి, మిగతా ఇద్దరూ లక్ష్మికి అన్నయ్యలు. పెద్దన్నయ్య పేరు గోపి, రెండో అన్నయ్య పేరు హరి, వాళ్ళ అమ్మ పేరు శారద. నాన్న గారి పేరు శివరాం.\nఈ చిన్నపిల్లలికి చిన్నప్ప ట్నించీ పాటలంటే బలేసరదా. వాళ్ళ నాన్నగారుగూడా వాళ్ళకి పాటలు నేర్పుతుండేవారు.\nవాళ్లు మద్రాసులో ఉంటు న్నారు గదూ! అందుకని ఎప్పుడూ రేడియోలో 'బాలానందం'లోనూ; వాళ్ల బళ్లోనూ నాటకాలూ అవి ఆడుతుండే వాళ్లు.\nఇలా వుంటుంటే వాళ్ల నాన్నగారు ఆఫీసు పనిమీద చాలా డబ్బు తీసుకొని బొంబాయివెళ్తాడు. ఆ డబ్బును కాజేద్దామని కొంతమంది కుట్రపన్నారు. వాళ్లంతా ఆయన దగ్గర డబ్బుకాజేసి, తలమీద బాగాకొట్టి రైలుపట్టాలమీద పడేస్తారు.\nమద్రాసులో అంతా లక్ష్మీవాళ్ళ నాన్నగారు చచ్చిపోయారని అనుకున్నారు. కాని నిజంగా ఆయన చావలేదు. రైలుక్రిందపడకుండా తప్పించుకుంటాడు. కాని తన ఆఫీసుడబ్బంతా పోగొట్టుకున్నాడు గదూ ! ఇప్పుడుగనక తన ఊరువెళ్లితే తనయజమాని డబ్బడుగుతాడని, అంతా తనను అవమానం చేస్తారని భయబడి మద్రాసు పోవటం మానేస్తాడు.\nవాళ్ళ నాన్నగారు లేకపోవటంతో పాపమాపిల్లలు తింటానికి అన్నంగూడాలేక, వాళ్ల అమ్మతో పాటుఎన్నో కష్టాలుపడుతారు. ఇలా ఉంటుంటే ' బాలానంద సంఘం' పిల్లలు బాగా డబ్బిచ్చి గోపికి, హరికి, లక్ష్మికి సంగీతం నేర్పిస్తారు.\nపాపం వాళ్ల నాన్న ఏవేవో ఊళ్లన్నీ తిరిగీతిరిగి చివరకు ఒకచోట పాకీపనివాడుగా చేరుతాడు. ఇలా దాదాపు పండ్రెండేండ్లు గడిచిపోయినై.\nగోపి, హరి, లక్ష్మి బాగా సంగీతం నేర్చుకొని పెద్దవాళ్ళయ్యారు. వాళ్లు ప్రతివూల్లో పాటకచ్చేరీలు చేస్తూ, వాళ్ళనాన్న పాకీవాడుగా ఉంటున్న ఊరికొస్తారు.\nఇంకా కధ చాలావుంది. అంతా చెప్పాలంటే చాలాసేపుపడుతుంది. అందుకని మిగతాకధని మీవూళ్ళో ' నాయిల్లు' సినిమాలో చూడండేం! 'నాయిల్లు' సినిమాకధ అంతా మీ బాలలదే : మీరు రేడియోలో వారంవారం పిల్లలకార్యక్రమం వింటున్నారే అదంతా అవరిండియావారి 'నాయిల్లు 'లో చూడొచ్చు.",
            "book_page_end": 4
        },
        {
            "title": "చందమామ (ఆహ్వానము)",
            "book_page_start": 11,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "సంపాదకీయం",
            "moral": "",
            "keywords": [
                "ఆహ్వానము",
                "కొత్తసంవత్సరం",
                "విజ్ఞానం",
                "ఫోటోవ్యాఖ్యల పోటీ",
                "శీర్షికలు"
            ],
            "characters": [
                "చక్రపాణి"
            ],
            "locations": [],
            "content": "ఈ కొత్తసంవత్సరంలో మన చందమామ అన్నివిధాలా సరికొత్త రూపంతో వెలువడటం అందరకూ సంతోష దాయకమైన సంగతికదా. రూపురేఖలలోనూ లోపలి విషయాలలోనూ కూడా కొత్తడనం కన్పిస్తుంది. అయితే, అనుకొన్న ఎన్నో విషయాలలో కొన్నిటినిమాత్రమే ఈ సంచికలో ప్రవేశ పెట్టగలిగాము. ఇంకా, కొత్తతీరులలో కథలనూ, బుద్ధిబలాన్ని విశసింపజేసే విజ్ఞానవిషయా లనూ, వీటిఅన్నిటికీ మెరుగుపెట్టే చిత్రాలనూ క్రమంగా ఒక్కొక్క సంచికలోనే అందజేస్తాము. ముఖ్యంగా వచ్చేసంచికలో, మీ అందరికీ ఉత్సాహం కలిగించగలిగిన మరికొన్ని చక్కటి శీర్షికలను పెట్టబోతున్నాము. అవి పిన్న పెద్ద లందరికీ విజ్ఞానం అభివృద్ధిచేసు కోవటంలో ఎంతగానో తోడుపడుతవని మా నమ్మిక. మీ అందరి అభిలాషను అనుసరించి ' ఫోటోవ్యాఖ్యల పోటీ'ని ఇంకా కొనసాగించటానికే నిశ్చయించాము.",
            "book_page_end": 11
        },
        {
            "title": "రాజు గారి జబ్బు",
            "book_page_start": 12,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "హాస్యం",
            "moral": "సుఖసంతోషాలు, సంతృప్తి ఆరోగ్యానికి మూలాధారం.",
            "keywords": [
                "రాజు",
                "జబ్బు",
                "వైద్యులు",
                "సుఖశాలి",
                "భిక్షుకుడు"
            ],
            "characters": [
                "రాజు",
                "వైద్యులు",
                "దూతలు",
                "భిక్షుకుడు"
            ],
            "locations": [
                "రాజ్యం"
            ],
            "content": "రాజుగారికి జబ్బుచేసీ రాజ్యమంతా దిగులు వేసీ లోకులంతా జబ్బుసంగతి అబ్బురంగా చెప్పుకొన్నారు.\n'వింత రోగం రాజరోగం. కొంత రోగం, కొంత భోగం, 'కూడు నిద్రల లోటు వుండదు వుండదేమీ నొప్పి' అన్నారు.\n'జబ్బు నా'కని రాజు అంటే ఎవ్వడేనా ' ఒట్టి 'దంటే పుట్టగతులా ఇంక యిలలో ? అందుకని ఎదుకాడలే దెవరూ.\nరాజు జబ్బుకి మందు కొదవా, డబ్బుకూ వైద్యులకు కొదవా? ఉరుకుతూ వచ్చారు వైద్యులు, -జంకుతో వెనకాడలే దెవరూ.\nమందు లిచ్చిందెందరున్నా తిరిగిపోయినవారు సున్నా. నయంచేయని వైద్యులందరు భటులచే ఉరితీయబడ్డారు.\nతల్లడిలిపొయ్యారు వైద్యులు తుదకు కరువయ్యారు వైద్యులు. ఒక్కరిద్దరు మటు కెలాగో రాజదూతల వాతబడ్డారు.\nఒకడు రాజుని చూచి ' అబ్బే, లేదు రాజా ! మీకు జబ్బే' అని అలా పలికాడొ లేదో రాజు ' ఆఁ - ఉరితీయ ' మన్నాడు.\nఅడలి రెండవవాడు ' అయ్యా ! మీకు మిగుల ప్రమాదమయ్యా ; బ్రతుకరొక సుఖశాలి చొక్కా వేసికొంటేగాని' అన్నాడు.\nవెంటనే వెళ్ళారు దూతలు అంతటా వెది కారు దూతలు కాని భువిలో సుఖపడె వా డొక్కడైనా కానరాలేదు.\nకడకు భిక్షుకు డొకడు మట్టుకు సంతసంగా నేలపట్టున పాడుకోడం చూచి దూతల అక్కజానికి మేరయే లేదు.\nపట్టుకొని వెళ్ళారు వడివడి. వణుకుతున్నా డతడు గడగడ, రాజు అతనిని చూచి 'ఓరీ! ఏది నీ చొక్కాయి?' అన్నాడు.\n'దొరా ! —చొక్కా నాకు లేద'ని వాడు అనగా రాజు ఇడివిని సిగ్గుపడి విడిపించి వానిని ' నాకు జబ్బిక రాదు ' అన్నాడు.",
            "book_page_end": 13
        },
        {
            "title": "అట్టమీది బొమ్మ",
            "book_page_start": 2,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "పురాణం",
            "moral": "అభ్యాసము మరియు అంకితభావంతో సాధించలేనిది ఏదీ లేదు.",
            "keywords": [
                "ద్రోణాచార్యులు",
                "అర్జునుడు",
                "ధనుర్విద్య",
                "అభ్యాసం",
                "చీకటిలో విద్య"
            ],
            "characters": [
                "ద్రోణాచార్యులు",
                "కర్ణుడు",
                "అర్జునుడు",
                "అశ్వత్థామ",
                "వంటలవాడు"
            ],
            "locations": [],
            "content": "ఢనుక్విద్యలో డిట్ట ద్రోణాచార్యులు. ద్రోణునివద్ద అనేకమంది రాజకుమారులు విలువిద్య నేర్చుకొనేవారు. కౌరవులూ పాండవులూ కూడా ఆయన శిష్యులే.\nద్రోణుని శిష్యులలోకల్లా ప్రవీణులు కర్ణుడూ, ఆర్జునుడున్నూ. ఐతే, కర్ణుడు కురుపఓపాతి కావటంచేత, అప్పుడప్పుడు ఆర్జునుణ్ని పరిహసిస్తూ ఉండేవాడు. ఇటువంటి మత్సరం లేకపోవటంచేతనే, అర్జునుడు గురువు శు ప్రేమ పాత్రుడైనాడు. శిష్యులందరకూ ద్రోణుడు విలువిద్యలొ పోటీ పెట్టేవాడు. పరీక్షలలో తరుచు అర్జునుడే నెగ్గుతూవుండేవాడు. ఇది గురుపుత్రుడైన అశ్వ త్థామకు సైతం అసూయకు కారణమయింది.\nఆసూయ కలిగి అతనేమిచేశాడంటే- ' అర్జునుడికి ఎన్నడూ చీకటిలో మాత్రం అన్నం పెట్టవద్దుసుమా' అని తన వంటలవానితో చెప్పాడు. అతని మాటప్రకారమే వంటలవాడు జాగ్రతగా నడుచుకొంటూవచ్చాడు.\nఒకనాటి రాత్రి భోజనాలవుతూవుండగా పెద్దగాలి వచ్చి, దీపం ఆరిపోయింది. అయితే అలవాటుచొప్పున అర్జనుడు ఆ చీకటిలోనే భోజనం చేస్తూవున్నాడు. చేస్తూవుండగా అతనికొక ఆలోచన కలిగింది. 'అలవాటు వల్లనేకదా చీకటిలో ఐనప్పటికీ కబళాలు సరిగా నోటికిపోతున్నయి. అభ్యాసంచేసి విలువిద్యమాత్రం చీకటిలో ఎందుకు సాధించలేము ?' అని.\nఆనాటినిఁచే అతడు చీకటిలో అస్త్రవిద్య అభ్యసించటానికి ప్రారంభించాడు. శరం సంధించి గురితప్పక అమ్ములను వదలగలిగేవాడు. ఒకరాత్రి అతను సాధకంచేస్తూవుండగా, ఆ ధ్వని విలిబడి గురువుకు మెలకువ వచ్చింది.\nలేచి చూచి ప్రియశిష్యుడైన అర్జునుని కార్యాసక్తికి ఆయన ఆశ్చర్యపడ్డాడు. అప్పుడు శిష్యుని కౌగిలించుకొని, శిరస్సు నిమిరి, 'అర్జునా ! ఈ జగమందు నీకు సాటి అయిన విలుకాడు మరొకడు లేకుండా విలువిద్యలో గల రహస్యాలన్నీ నీకు బోధిస్తాను' అని వాగ్దానంచేశాడు.\nఆ వాగ్దానంప్రకారం ద్రోణుడు సమస్తమైన రహస్యాలు బోధించగా, అర్జునుడు సాటిలేని మేటివిలు కానిగా పేరుగాంచాడు.",
            "book_page_end": 2
        },
        {
            "title": "పాడుబుద్ధి",
            "book_page_start": 15,
            "pdf_page_start": 15,
            "pdf_page_end": 18,
            "author": "సి. హెచ్. మాధవరావు",
            "genre": "నీతి కథ",
            "moral": "దొరికిన శక్తిని దుర్మార్గానికి వాడితే, చివరికి ఆ దుర్మార్గమే మన పతనానికి దారి తీస్తుంది.",
            "keywords": [
                "పోలయ్య",
                "వుంగరం",
                "అదృశ్య శక్తి",
                "దురాశ",
                "దొంగతనం"
            ],
            "characters": [
                "పోలయ్య",
                "నందయ్య",
                "చలమయ్య",
                "జమీందారు",
                "దివానూ"
            ],
            "locations": [
                "వూరు",
                "అడవి",
                "కోట"
            ],
            "content": "ఒకవూల్లో పోలయ్య అనే పశువుల కాపరి ఒక డుండేవాడు. అతడు చాలా బుద్ధి మంతుడు. పశువుల్ని రోజూ ఊరిప్రక్కన వున్న అడవికి వుదయానే తోలుకుపోయి, సాయం కాలానికల్లాతిరిగియింటికి తోలుకొచ్చేవాడు.\nఒకనాడు పోలయ్య పశువుల్ని మేతకు వదిలి ఒక చెట్టుక్రింద కూర్చున్నాడు. సన్నగా వాన పడసాగింది. కాసేపటికల్లా ఉరుములూ మెరుపులూ ప్రారంభమైనై. పెళ పెళమనేధ్వనితో పోలయ్యకు ఐదారు గజాల ఎడంగా ఒక పిడుగు పడింది.\nపోలయ్యకి కళ్లు బైర్లుకమ్లినై. కొంత సేపటికి ధైర్యం తెచ్చుకుని చుట్టూ కలయ చూశాడు. వాన తగ్గిపోతోంది.\nపోలయ్యలేచి ఆ పిడుగుపడిన స్థలం దగ్గిరకు వెళ్ళాడు. పిడుగుపాటువల్ల కాలి పోయిన ఆ స్థలంలో ఏదో మెరుస్తున్నట్టు కనుపించిండి. వంగిచూచాడు. అది - బంగారు వుంగరం!\nపోలయ్యకు పట్టలేనంత ఆనందం కలిగింది. ఆ వుఁగరాన్ని వేలికపెట్టుకుని చూశాడు. గుండ్రని నిలపురాయి పొదగబడి ఎంతో ముచ్చటగావుంది ఆ వుంగరం. సంతోషంతో తబ్బిబ్బవుతూ పోలయ్య పశువుల్ని తోలుకుని యింటికి బయలు దేరాడు. వేలికి పెట్టుకున్న వుంగరాన్ని సరదాగా కిందికి మీదికి తిప్పసాగాడు.\nగ్రామాన్ని సమీపించేసకి యిద్దరు ముగ్గురు గ్రామస్తులు ఎదురైనారు. వాళ్లు పశువుల కేసి అనుమానంగా చూసి-'పోలయ్య ఏమయ్యాడు ? ' అంటూ ఆశ్చర్యపడ్డారు.\nపశువుల వెనకనేవస్తున్న పోలయ్యకు వాళ్లమాటలు వింతగా తోచెనై. ఆ సమ యంలో అతడు వుంగరానికి పొడగబడిన నీలపురాయిని అరి చేతి వైపునకు తిప్పి వుంచాడు. మళ్ళీ యాదాలాపంగా నీలపు రాయిని వేలి పైభాగానికి తిప్పాడు.\n\"అరే, పోలయ్యా ! యింతసేపూ ఎక్క డున్నావ్? యిట్టేమాయమై, యిట్టే కన బడుతున్నావే!\" అన్నారు గ్రామస్తులు. పోలయ్య ఆ మాటలతో వుంగరంలోని రహస్యం గ్రహించాడు. వుఁగరానికివున్న నీలపురాయిని అరిచేతివైపుకి తిప్పితే తను అదృశ్యమౌతాడు. ఎవరికంటికీ కనబడడు.\nఆనాటివరకూ ఎంతో బుద్ధిమంతుడుగా వుంటున్న పోలయ్యలో యీ వుంగరంలోని రహస్యశక్తి గ్రహించేసరికి, దురాలోచనలు ప్రారంభమయినై. తను చేయదలుచుకొన్న దుర్మార్గపు పనులు ఎవరికంటా పడకుండా చేయవచ్చుగనక, తను యిక ఎవరికి భయం పడవలసినపని లేదనుకున్నాడు.\nఆరాత్రి వూరంతా మాటుమణిగిన తర్వాత పోలయ్య బయలుదేరాడు. వుఁగ రానికివున్న నీలపురాయిని అరిచేతివైపుకి తిప్పితే ఎవరికంటాపడకుండా వుండగలడు కనక అలాతిప్పుకున్నాడు. చేతిలో మాంచి లావైన దుడ్డుకర్ర పట్టుకున్నాడు. సరాసరి నందయ్యయింటికి వెళ్ళి తలుపుతట్టాడు.\nఒకమారు నందయ్య జొన్నచేను పోలయ్య పశువులు పాడుచేస్తే, అందుకు నందయ్య తిట్టాడు. ఆ కోపం తీర్చుకునేందుకు యిదే మంచి అదను అనుకున్నాడు పోలయ్య.\nపోలయ్య తలుపు తట్టగానే నిద్దరకళ్లతో లేచి తలుపుతెరిచాడు నందయ్య. గోడ పక్కనే దుడ్డుకర్రతో అదృశ్యుడై నిలబడి వున్న పోలయ్య అమాంతం నందయ్య నెత్తిన దుడ్డుకర్రతో బాదాడు. 'చచ్చాన్రో బాబో!' అంటూ నందయ్య కూలిపోయాడు.\nఇక అక్కడినుంచి బయలుదేరి పోలయ్య సరాసరి చిల్లరదుకాణం పెట్టుకు బ్రతికే చలమయ్య యింటికి వెళ్ళాడు.\nచలమయ్య ఇంటితలుపు ఓరవాకిలిగా వుంచి గదిలో కూర్చుని డబ్బు లెక్క పెట్టు కుంటున్నాడు. పోలయ్య మెల్లిగా తలుపు నెట్టుకుని గదిలోకి వెళ్ళాడు. అదృశ్యంగా వున్న పోలయ్యను చలమయ్య చూడలేడు కదా? అతడు డబ్బంతా లెక్కించి ఒక మూటగాకట్టి పెట్టలో పెట్టి ఆపక్కనే నిద్ర పోయేందుకు పడుకున్నాడు.\nచలమయ్యకు బాగా నిద్రపట్టేవరకు అక్కడే నక్కివుండి తరవాత మెల్లగా పెట్టె తెరిచి అడబ్బుల మూట తీసుకుని బయటికి వచ్చేశాడు పోలయ్య. ఇక ఈ రాత్రికిచాలు అనుకుని యింటికివచ్చి నిద్రపోయాడు.\nతెల్లవారింది. గ్రామంఅంతా నందయ్య తల పగలబాన్ని గురించీ, చలమయ్య డబ్బు పోవడాన్ని గురించీ వింతగా చెప్పుకోసాగారు. పోలయ్యకూడా ఏమీతెలీనట్టు వాళ్ళతో చేరి 'ఆఁ అలాగా! వింతగావుందే!' అంటూ తనలోతాను నవ్వుకో సాగాడు.\nతనకుదొరికిన వుంగరం సహాయం చేత పగలైనా ఎవరికంటా పడకుండా వుండగలడు గనక పోలయ్య ఇప్పుడు పట్ట పగలే దొంగతనాలకు తయారైనాడు.\nమెడనిండా నగలు పెట్టుకుని చెరువుకు నీళ్లకోసం వెళ్తున్న ఇద్దరుముగ్గురు స్త్రీలను చూసి—'నా పంటపండిందిలే' అను కున్నాడు పోలయ్య. అదృశ్యంగా వాళ్లను సమీపించి వాళ్ళ మెడల్లోని బంగారు గొలుసులన్నీ తెంచుకున్నాడు. 'దొంగ, దొంగ !' అని ఆ స్త్రీలు అరిచినా కనపడని ఆ దొంగను ఎవరూ పట్టుకోలేకపోయారు.\nపట్టపగలే యింత ఘోరం జరిగేసరికి ఆ గ్రామస్తులంతా హడలిపోయారు. ఎవరికీ ఏంచేసేందుకూ తో చ లేదు. కనపడని దొంగను ఎవరుమాత్రం ఏంచేయగలుగు తారు? పోలయ్య ఇక తన దెబ్బకు తిరుగు లేదనుకున్నాడు.\nపశువుల కాపరి పోలయ్య క్రమేణా పగటిచుక్క - రేచుక్కల్లాంటి గజ దొంగగా మారిపోయాడు. అడవికి తోలిన పశువుల్ని అడవిలోనే వదిలేసేవాడు. ఇష్టం వచ్చినంతసేపు నిద్రపోవడం, ఆకలైనప్పుడు అదృశ్యంగా ఏయింట్లోనో జొరబడి కడుపు నిండామెక్కడం, పట్టపగలే నిర్భయంగా దొంగతనాలుచేయడం, నిత్యకృత్యం అయి పోయింది.\nఇలా కొన్నాళ్ళు జరిగేసరికి, యిక ఆ చిన్నగ్రామంలో తను దొంగిలించదగిన విలువైన వస్తువులేవీ పోలయ్యకు కనబడ లేదు. పక్కగ్రామపు జమీందారుకోటలో నగానట్రా దొరుకుతుందని అతడికి తెలుసు.\nఆ మరునాడే పోలయ్య ఆదృశ్యంగా కోటలో జొరపడ్డాడు. ఎక్కడెక్కడ ఏమేమి ఉన్నయ్యో చూచుకున్నాడు. రోజు కొక చోటుచొప్పున ధనాగారంలోని డబ్బుతో మొదలుపెట్టి, రాణివాసంలోని స్త్రీల నగలూ, చిరలూ దొంగిలించసాగాడు.\nకోటలో హాహాకారాలు బయలుదేరినై. ఎంతమందిని కాపలా పెట్టినా, ప్రయోజనం లేకపోయింది.\nఒకనాడు పోలయ్య కోటలో ప్రవేశించే సరికి అంతా గుసగుసలాడు కుంటున్నారు. 'కోటలోని విలువైన ఆభరణాలూ వస్తువులూ, అన్నీ ఒక గదిలో పెట్టి బలమైన కాపలా పెడతారు' అని.\nపొలయ్యకు యీ వార్త మంచివుత్సాహాన్ని కలిగించింది. కోట అంతా గాలించేకన్న, అన్నీ ఒకే గదిలోకివస్తే దొంగిలించడం సులువు అనుకున్నాడు. చీకటి ఎప్పుడు పడుతుందా అని కనిపెట్టుకు కూర్చున్నాడు.\nచీకటిపడింది. జమీందారూ, దివానూ ఒక పెద్ద యింపబోషాణాన్ని పట్టించుకుని వచ్చి ఒక గదిలో పెట్టించారు. వేచిఉన్న పోలయ్య గదిలో ఒకమూల నక్కాడు.\nకాసేపటికల్లా తలుపులు బిగించి జమీం దారూ, డివానూ వెళ్ళిపోయారు. పోలయ్య మారుతాళపుచెవితో భోషాణాన్ని తెరిచాడు. ఆశ్చర్యం! అందులో పూచికపుల్లకూడా లేదు.\nవాడు మోసపోయానని గ్రహించాడు. ఐనా తెల్లవారి తలుపులు తెరిచినతరువాత బయటికి వెళ్ళవచ్చని ధైర్యంగా కూర్చు న్నాడు. పాపం, వాడికి జమీందారూ, దివానూ వేసిన ఎత్తు తెలీదు.\nతెల్లవారింది. చీకటిపడింది. మళ్ళీ తెల్లవారింది, మళ్ళీ చీకటిపడింది. అలా ఎన్నో పగళ్ళూ, రాత్రులూ గడిచినై. కాని ఆ తలుపులు ఎవరూ తెరవలేదు.\nఆకలిదప్పులతో అటమటించి, తనపాపం పండినందుకు ఏడుస్తూ, ఆ గదిలోనే కృశించి కృశించి మరణించాడు పోలయ్య.",
            "book_page_end": 18
        },
        {
            "title": "తత్నకిరీటం",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపదం",
            "moral": "రాజ్య కుతంత్రాలలో నమ్మకం, నమ్మకద్రోహం ప్రధాన పాత్ర వహిస్తాయి.",
            "keywords": [
                "కిరీటం",
                "రాజగురువు",
                "మందపాలుడు",
                "యుద్ధం",
                "కుట్ర"
            ],
            "characters": [
                "మందపాలుడు",
                "రాజగురు",
                "ప్రమోదుడు",
                "కిరాతరాజు",
                "అమరభూపతి",
                "అర్ధకర్ముని భార్య",
                "చిత్రభానుడు"
            ],
            "locations": [
                "భల్లాణరాజ్యం",
                "కిరాతరాజ్యం",
                "మగధదేశం",
                "ఘూర్జరదేశం",
                "కోట"
            ],
            "content": "సరిగా ఆర్ధరాత్రప్పుడు, గాఢనిద్రలో వున్న మందపాలుణ్ణి ఎవరో లేపినట్టయింది. చూస్తే, అతనొక ఫన్యాసి! ఉలిక్కి పడ్డాడు మండపాలుడు. సన్యాసి అతని బుజం పట్టుకొని, \"ఉష్ ! - అవతలికి పోయి మాటాడుకుందాం, రా!” అంటూ, వెంట తీసుకుపోయాడు. కంఠస్వరాన్ని బట్టి ఆ సన్యాసి యెవరయిందీ వెంటనే తెలుసు కొన్నాడు మందపాలుడు.\nతన గుర్రాన్ని నడిపించుకొని మంద పాలుడు సన్యాసివెంట పోతూవుంటే, గుబు రుగా పెరిగిన చెట్లవరుస కనిపించింది. ఆ చెట్లసందుకు పోయి, సన్యాసి తనూ ఒక గుర్రాన్ని తీసుకువచ్చాడు. అప్పుడు ఎవరి గుర్రాన్ని వాళ్ళుఎక్కి, దౌడుతీస్తూ ఒక యేకాంత ప్రదేశం చెరుకున్నారు.\n\"గురూ !- ఈ విడిదిలో మీ క సలు ప్రవేశం ఎలా దొరికింది? ఇప్పుడు మన కర్తవ్యం ఏమిటి?\" అని అడిగాడు ఆశ్చ ర్యంతో మందపాలుడు.\n\"పసివాడివి నీకేం తెలుసు? ఎక్కడికి వె వెళ్ళాలన్నా సన్యాసికి ఆడ్డులేదుగా! ఇన్నాళ్లనించీ నేను పెంచిన గడ్డం ఇప్పుడు పనికివచ్చింది. దానికేం-మీ భల్లాణరాజుకు చేరిన తాఖీమ సృష్టించింది ఎవరో తెలుసా, ఇంతకూ? సామంతరాజులందరినీ మంత్రిం చినట్టు కట్టివేశా. ' మాకు స్వాతంత్ర్యం కావాలి. మందపాలుడే భల్లాణరాజ్యాధి పతిగా ఉండాలి' అని అందరి నోటా అని పించా. అందరిలోనూ ఒక్క మీ తాత, అర్ధ కర్ముని మామ సామంతుడూ మ గ ధ దేశరాజూ ఐన ఆ అమరభూపతిమాత్రం ఏదో విరసంగా మాటాడుతున్నాడట. కానీ, అతను కలిసి రాకున్నా మరేం ఫరవాలేదు,” అన్నాడు, హుంకరిస్తూ రాజగురు.\n\"నే నిక్కడ వున్నట్టు మీకెలా తెలిసింది గురూ!\" అని మళ్ళీ అడిగాడు మందపాలుడు ఆత్రంతో.\nఅందుకు రాజగురు, \"అమాయకుడా!- ఈమాత్రం తెలుసుకోలేనా? మన ఏర్పాటు లన్నీ కాగానే సరాసరి ఇంటికి వెళ్లాను. నీవు ఘూర్జరదేశానికి రాయబారిగా వెళ్ళు తావని తెలిసి, వెంటనే గుర్రంమీద బయలు దేరా. భల్లాణరాజ్య సేనాధిపతి ఐన మా వాడే నీ జాడలు చెప్పాడు.”\nఈ మాట వినగానే, మందపాలుడు తన రాయబారపు భోగట్టాలన్నీ పూసగుచ్చి నట్టు వెల్లడించాడు.\nఅంతా విన్నాడు, రాజగురు. \"సరే, నీ విక ముందుకు పోవద్దు. ఇక్కడినుండే మళ్ళిపో. ఘూర్జరదేశ ప్రభువును కలుసు కొన్నానను. రాయబారానికి జవాబుగా ఇలా చెప్పు: ' కిరీటమనేది రాజచిహ్నం. అది రాజకీయానికి సంబంధించిన దే కాని, కుటుంబవిషయం ఎంతమాత్రమూ కాదు. తరతరాలుగా వస్తున్న రత్నకిరీటం ధరించి నప్పుడే భల్లాణ రాజులకు మేము కై మోడ్పు చేసి కప్పం కడతాము. లేకుంటే లేదు. నిర్బంధం చేస్తే యుద్ధానికి సిద్ధమే' అను.\n“ఏదోవిధంగా కయ్యానికి కాలు దువ్వి, పురెక్కించు. వాళ్లను రంగానికి దింపటం నీవంతు, తక్కిన పని అంతా నావంతు ” అని చెప్పి. రాజగురు వెళ్ళిపోయాడు.\nమందపాలుడు వెళ్ళింది మొదలు, ప్రమోదుడూ కిరాతరాజూ యెదురు చూస్తూనేవున్నారు. అనుకొన్నకంటె ముందుగానే వచ్చేశాడు, మండపాలుడు. అతను అడుగుపెట్టి పెట్టడంతోనే ఆత్రంతో 'ఏమయింది?' అని ఆడిగారు, వారిద్దరూ.\n\"ఏమయింది! అక్కడికి వెళ్ళిన నాకూ, నన్ను పంపిన మీకూ, తీరని అవ మానం జరిగింది. రాయబారినైన నన్ను గౌరవించటానికి బదులు, బంధుత్వాలు ఏకరుపెట్టి, నానా మాటలూ ఆడిపోశారు. ఆ మాటలు కావాలన్నా నోట పలకలేము. సామంతు లందరి తరఫునా పెద్దనని చెప్పి, పిచ్చికూతలు కూసే ఆ ఘూర్జరరాజును తల కొట్టి మొలవేయాలి, నాకు నిద్రపట్టాలి. యుద్ధసన్నాహాలు చేయండి ఇప్పుడే. నేను పోయి, మావాళ్లను తయారులో వుంచుతా ” అంటూ, మందపాలుడు కిరాతరాజ్యానికి ప్రయాణమయ్యాడు.\nమందపాలుడు చెప్పిన ఒక్కొక్క మాటకూ ప్రమోదునికి పౌరుషం రేగి, రగులుకువచ్చింది. 'ఆ ఘూర్జరుడికి ఎంత సాహసం! యుద్ధమంటే ఏమో అనుకొన్న ట్టుంది. రుచి చూపిద్దాం!' అన్నాడు పట్టరాని అహంకారంతో, ప్రమోదుడు.\nఇప్పుడు ప్రమోదుని మనస్సు పరిపరి విధాల పోయింది. 'మండపాలుని సైన్యం ఉండనేవున్న ది. అదిగాక, మగధదేశాధి పతి- అర్ధకర్ముని మామ ఒకడున్నాడుకద! ముందు అతనికి రాసి సాయం కోరాలి' అను కొన్నాడు. కిరాతరాజును సలహాచేసి అక్కడికి ఒక నమ్మకస్థుణ్ణి వెంటనే రాయబారిగా పంపాడు.\nకిరాతరాజ్యం చేరుకొన్న మందపాలుడు తన కోయవాళ్లుడరికీ తరిఫీదు ఇవ్వటానికి తగినవాళ్లని నియమించాడు. తరువాత, భల్లాణరాజ్యానికి తిరిగివస్తూ, ఒక రాజ విడిదిలో దిగాడు. మగధదేశానికి బయల్దేరిన రాయబారికూడా ఆ సమయంలో ఆ విడిది లోనే మకాంచేయటం తటస్థించింది.\nమాటా పలుకూ ఆడుతూ, రాయబారిని జాబు చూపమన్నాడు, మందపాలుడు. అతడు సందేహించాడు. అప్పుడు మంద పాలుడు, రాజముద్రగల ఉంగరం చూపగా రాయబారి ఉత్తరం ఇవ్వక తప్పలేదు.\nమందపాలుడు తెరివిమాచాడేకాని, ఉత్తరంలో ఒక్కముక్కా ఆర్థంకానేలేదు. అవన్నీ రహస్యపు సంజ్ఞలు!! కావాలంటే అతను అధికారబలం చూపి ఉత్తరం తీసుకోనేవచ్చు. కాని గొడవ పడదలచుకో లేదు. తిరుగుదలలో జవాబు తెస్తాడుకదా, అప్పుడు చూడవచ్చునని తలిచి, ఆ విడిది లోనే ఎదురుచూస్తూ ఉండిపోయాడు.\nతీరా, రాయబారి మగధకు వెళ్ళేసరికి, అమరభూపతి తండ్రి మరణశయ్యపైన వున్నాడు. నాలుగు రోజులయిన తరవాత గాని ఆ జాబు అందుకోనేలేకపోయాడు, అమరభూపతి. అందుకొని, వెంటనే అనుకూ లంగా జవాబు వ్రాసి పంపాడు. ప్రత్యుత్తరం పట్టుకొని రాయబారి భల్లాణరాజ్యం చేరు కొన్నాడు. జవాబు చూచుకొని ప్రమో దుడు పరమానందభరితుడైనాడు.\nరాయబారికోసం విడిదిలో వేచిఉండి, మందపాలుడు విసిగిపోయాడు. 'వీడు టక్కరి. మరొకదారిని తప్పించుకు పోయి వుంటాడు' అని అనుమానించి, భల్లాణ రాజ్యం పోకుండానే ఇంటిముఖం పట్టాడు. ఏమంటే, తను ఇక్కడ రాయబారి కోసం కనిపెట్టుకొనివుండగా, రాజ గురు ఒకవేళ తనకోసం యింటికి వచ్చాడేమో?\nమందపాలుడు ఇంటికి వెళ్లేసరికి నిజంగా రాజగురు రానే వచ్చాడు. రాయ బారినిగురించిన వృత్తాంతం అంతా విని, \"సరే, మంచిపనే చేశావు. ఏమైనా, మనం చాలా జాగర్తగా ఉండవలసిన సమయం సుమా ఇది. ఏర్పాట్లన్నీ చేసేవచ్చాలే” అని హెచ్చరించాడు.\nఏమయితేనేం, పోరు పొసగింది. యుద్ధం సిద్ధమయింది. ఫలానా రోజున ఇన్నిగంటల ఇన్ని నిముషాలకు సరీగా, ఫలానా మైదా నంలో తలపడాలి అని ప్రకటన జరిగింది. ఇరుపక్షాలలోనూ అతిచురుకుగా యుద్ధ ప్రయత్నాలు సాగిపోతున్నాయి.\nభల్లా రాజ్యప్రజలు సంతోషంతో యుద్ధా నికి తోడుపడసాగారు. ఏవిధంగా చూచినా వారిబలం అనుకూలంగానే కనిపించింది.\nయుద్ధారంభం కావలసిన ఆ రోజూ, ఆ గంటా, ఆ క్షణమూ వచ్చింది. మైదానానికి నడుమ బారులు తీర్చి, తయారుగా వున్నాయి భల్లా రాజ్యసేనలు. చూస్తే, సామంతుల సేనలు పలచపలచగా కనబడినై. ప్రమో దునికి ధైర్యంచిక్కింది.\nయుద్ధం ముమ్మరమయింది— మంచి సమయంలో భల్లాణరాజ్య సేనాధిపతి వెనక్కు తగ్గాడు. వస్తాున్న అమరభూపతి సాయంరాలేదు. పైగా, వచ్చిన కోయడళాలేమో ఎదురుతిరిగి సామంతుల సైన్యాలతో చేరిపోయినై. ఈవిధంగా, అన్ని కారణాలవల్లా భల్లాణ రాజ్యానికి అపజయమే కలిగింది.\nభల్లాణ సైనికులు చెల్లాచెవరు కావ టంతో, ప్రమోదుడు ఒంటిపాటు ఐపో యాడు. ఇంతవరకూ ఒక కోయవానిగా కనబడుతూ వచ్చిన రాజగురు, విచ్చలవిడిగా తిరుగులాడే మందపాలుని పిలిచి \"చూస్తామే? బంధించు ప్రమోదుణ్ణి” అని ఆజ్ఞాపించాడు.\nఏమీ పాలుపోక నిలుచుండిపోయాడు. మందపాలుడు. \" ఊఁ! ముందు బం ధించు. చుట్టరికం చూస్తేకాదు” అని గద్దించాడు రాజగురు. ఎదురాడలేక, మందపాలుడు వెంటనే ప్రమోదుణ్ణి ఖైదు చేయించాడు. అప్పుడు తన కోయవేషం విప్పేసి, రాజగురు వికటంగా నవ్వాడు.\nప్రమోదునికి పట్టరాని కోపమూ, దుఃఖమూ ఒక్కసారిగా కలిగినై. అదే సమయంలో, కిరాతరాజూ ఆర్థకర్ముడూ కనిపించటం లేదని ఒక వార్త వచ్చింది. ఇందుకు దిగ్భ్రాను చెందాడు. మండపాలుడు. 'సరే, చూదాంలే' అన్నాడు, నిబ్బరంగా రాజగురు.\nఅంతలో — కొంతదూరాన ఏదో సైన్యం వస్తూన్న అలికిడి ఐంది. చూడగా, ఆది మగధరాజు సైన్యమే. అంతా తీరినతరువాత యిప్పుడు వచ్చాడు, అమరభూపతి. వచ్చి, స్థితిగతులన్నీ తెలుసుకొన్నాడు. భల్లాణ రాజ్యానికి సాయపడలేకపోయినందుకు చింతించాడు. కానైతే, తోడి సామంతు లతో వైరం పెట్టుకోదలచలేదు. సమయానికి అందుకో లేకపోవటానికి తండ్రిజబ్బు సాకుపెట్టి, యుక్తిగా తప్పించుకున్నాడు.\nఈ వాలకమంతా కనిపెట్టుతూవున్న ప్రమోదుడు అమరభూపతినిచూచి 'ద్రోహీ!' అనిమాత్రం అని ఊరకొన్నాడు.\nఇంకిప్పుడు మందపాలుని పట్టాభిషేక మహెూత్సవం చూడటానికని అందరూ భల్లాణరాజ్యం చేరుకున్నారు. అందరూ కనిపిస్తున్నారు కాని, ఎంత వెతికినా ఆర్థ కర్ముని భార్యా, ఆమెకొడుకు చిత్రభానుడూ కనిపించలేదు. అంతఃపురంలో వెతికారు, శయ్యామందిరంలో వెతికారు. మరెకడనో వెతికారు. వాళ్లు కనిపించనేలేను.\nవుండి, తమను ఎవరూ అనుమానించకుండా తప్పించుకొని, చాకచక్యంతో కోటలో నుంచి బయటపడింది.\nబయటపడిందే కాని, ఆ క్షణంనుంచీ పాపం, ఆమెకు కలవరపాటు ఎక్కువే అయింది. ఐదేళ్ల పసివాణ్ణి వెంటబెట్టుకుని పరుగెత్తవలసి వచ్చింది. ఎండకన్నెరుగని సుకుమార ప్రాణి ఎంతకని పరుగెత్తగలదు! వెళ్లి వెళ్లి, కొంతదూరంలో ఒక చెట్టుకింద సోలిపోయింది. కుర్రవాడు ఆమెను కది లించాడు. ఎంతకూ ఆమె లేవలేదు. ఏమీ తోచక \"అమ్మా! అమ్మా!!\" అనుకొంటూ, ఒక దారీ తెన్నూ లేకుండా, కాళ్లు ఈడ్చుకుపోయినంతవరకూ పసివాడు కంగారుతో పోసాగాడు.\nఅలా కుర్రవాడు పోయిన మరికొద్ది సేపటికల్లా భటులు వెతుకొంటూ ఆచోటికి వచ్చారు. వచ్చినవారిలో ఒకడు ఆర్ధకర్ముని భార్యను ఇట్టే గుర్తుపట్టేశాడు.\nచివరకు వాళ్లు, ఆమెను పట్టి తీసుక పోయి, రాజగురు ఎదుట నిలబెట్టారు. రాజ గురు ఉగ్రుడయ్యాడు. \"ప్రమోదుణ్ణి వేసిన గది పక్కనే దీనినీ పడవేయండి. పట్టాభి షేకం కాగానే చూచుకోవచ్చు. మాయల వాడు చిత్రభానుణ్ణి పట్టండి. ఆ దుర్మార్గుడు కిరాతరాజునీ అర్థకర్ముట్టీ కూడా వెతకండి. శత్రుశేషం ఉండకూడదు” అన్నాడు కఠోరంగా. అప్పుడు— [ఇంకా వుంది]",
            "book_page_end": 26
        },
        {
            "title": "భూగోళవృత్తాంతం మీకేపాటి తెలుసు?",
            "book_page_start": 27,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "విజ్ఞాన విషయం",
            "moral": "",
            "keywords": [
                "భూగోళం",
                "యూరప్",
                "పటం",
                "క్విజ్",
                "దేశాలు"
            ],
            "characters": [],
            "locations": [
                "యూరప్ దేశాలు"
            ],
            "content": "రెండు ప్రపంచయుద్ధాలలో పాల్గొని, కోట్లకొలది డబ్బు ఖర్చుచేసిన అమెరికా దేశస్థులే యూరప్ రాజ్యాలలో ఏరాజ్యం ఏదో చెప్పుకోలేకపోయారంటే చిత్రంగా లేదూ? కాని యివిమాత్రం నిజంగా జరిగింది :\nవివిధప్రాంతాలలో నివసించేవారికి ఈ దిగువనున్న యూరప్ పటాన్ని అచ్చు వేయించి యిచ్చారు. అందులో అంకెల గుర్తులున్న దేశాలలో 12 దేశాల పేర్లు చెప్పుకోమన్నారు. దాదాపు కాలేజీచదువు వచ్చినవారు 7 దేశాల పేర్లు మాత్రమే చెప్పగలిగారు- హైస్కూలుచదువు నేర్చినవారు 6 దేశాల పేర్లు పోల్చుకోగలిగారు. గ్రేడెడ్ స్కూళ్ళలో చదివినవారు 3 దేశాల పేరు మాత్రమే చెప్పగలిగారు. అనగా సగటున ఒక్కొక్కరు, మ్యాప్లో ఇచ్చిన 12 దేశాలకిగాను 5 దేశాల పేర్లు మాత్ర మే చెప్పుకోగలిగారన్నమాట! ఇక్కడ మ్యాపులో పన్నెండు దేశాల పేర్లూ, వాటి కెదురుగా గీతలూ వున్నై. పైనున్న పటంలో ఆయా దేశాలకు చెందిన అంకెలు ఏవో పోల్చుకుని ఆ అంకెలు ఈ గీతలలో వేయాలి.\nఉదాహరణకి : పటంలో 16 అంకె వున్నది రష్యాదేశం. ఇలానే అట్లాసు సహాయం లేకుండా ఈ పరీక్షలో నెగ్గగలవేమో ప్రయతి ంచిచూడు.\n[ జవాబులు 58 పేజీలో]",
            "book_page_end": 27
        },
        {
            "title": "తపాలాబిళ్ల బెజ్జాలు ఎలా ఏర్పడినై ?",
            "book_page_start": 28,
            "pdf_page_start": 28,
            "pdf_page_end": 28,
            "author": "చందమామ బృందం",
            "genre": "విజ్ఞాన విషయం",
            "moral": "నిశితమైన పరిశీలన గొప్ప ఆవిష్కరణలకు దారి తీస్తుంది.",
            "keywords": [
                "తపాలాబిళ్ల",
                "బెజ్జాలు",
                "హెన్రీ ఆర్చర్",
                "ఆవిష్కరణ",
                "చరిత్ర"
            ],
            "characters": [
                "హెన్రీ ఆర్చర్",
                "పత్రికావిలేఖరి"
            ],
            "locations": [
                "ఇంగ్లండు"
            ],
            "content": "ఇది వందసంవత్సరాల క్రిందట జరిగిన సంగతి: ఆ రోజుల్లో తపాలాబిళ్లల కాగితాలలో యిప్పటిలాగా ఒకబిళ్ళకి మరొకఓళ్లకి మధ్య బెజ్జాలు వుండేవి కావు. ఒకఓళ్ల తియ్యాలంటే కత్తెరతోనో చాకుతోనో కత్తిరించాల్సివుండేది. ఒకనాటిరాత్రి ఒక పత్రికావిలేఖరి ఒక హెూటల్గదిలో కూర్చుని, ఆ మరునాడు తన పత్రికకు పంపవలసిన వార్తలు వ్రాస్తున్నాడు. వ్రాయటం పూర్తి ఆయాక, ఆ కాగితాలని ఒక కవరులో పెట్టి అతికించాడు. తరువాత, జేబులొనించి తపాలా బిళ్లల కాగితం ఒకటి తీశాడు. చాకుకోసం జేబులో వెతికాడు. కాని ఎంతకూ కనుపించింది కాదు. అప్పుడు తన కోటుకాలరుకి గుచ్చివుంచిన ఒక గుండుసూది తీసి, దానితో తపాలా బిళ్లచుట్టూ బెజ్జాలు పొడవసాగాడు.\nఇంతలో, అదే హెూటల్లో వుంటున్న అతని స్నేహితుడు (హెన్రీ ఆర్చర్) అక్కడికి రావటం సంభవించింది. అతను వస్తుతవా మెకానికు తనిస్నేహితుడు చెస్తున్నపని చూచేసరికి ఆర్చర్కి మెరపులాంటి ఒక ఆలోచన తట్టింది. తపాలాబిళ్ళల్ని వేరు వేరు చెయ్యటానికి ఏదై నయంత్రం తయారుచేయాలని నిశ్చయించుకున్నాడు.\nమరికొద్ది రోజులకల్లా ఒకయంత్రం తయారు చేశాడు. కాని బ్రిజిమతపాలాశాఖ వారు ఆ యంత్రం పనికిరాదన్నారు. అయినా ఆర్చర్ పట్టు విడువలేదు. తన తెలివి తేటలతో మరికొన్ని మార్పులు చేసి, యింకొక యంత్రం తయారుచేశాడు. కాని యిదీ పనికిరాదన్నారు తపాలాశాఖవారు. మరికొంత కాలం కృషి చేశాడు ఆర్చర్. దాని ఫలితంగా 1848 లో అతడు తయారుచేసిన యంత్రాన్ని తపాలాశాఖ వారు ఆమోదించారు. అయితే, ఈయంత్ర) వెంటనే వాడుకలోకి రాలేదు. మరి కొన్ని చేర్పులు మార్పులు చేశారు. ఇప్పుడు మనం చూచే తపాలాబిళ్ళల్లాంటివి మొట్టమొదటగా ఈ యంత్రంమీదనే తయారై 1854 సంవత్సరాన ఇంగ్లండులో వాడుకలోకి వచ్చినై. ఆ తరువాత యితరదేశాలలో కూడా వాడుశలోకి వచ్చినై.\nతన చాకు కనుపించక అవస్థపడుతున్న ఒక పత్రికావిలేఖరిని తలవ తలంపుగా హెన్రీ ఆర్చర్ చూడటం సంభవించటం, దాని ఫలితంగా ఈ రోజున మనం వాడే బెజ్జాలు గల తపాలాబిళ్ళలు వాడుకలోకి రావటం చిత్రంకాదూ?",
            "book_page_end": 28
        },
        {
            "title": "బహుమానమా?",
            "book_page_start": 29,
            "pdf_page_start": 29,
            "pdf_page_end": 34,
            "author": "కొడవటిగంటి కుటుంబరావు",
            "genre": "రాజ కథలు",
            "moral": "సంక్లిష్టమైన ధర్మసంకటంలో, ప్రేమ, అభిమానం, కర్తవ్యం మధ్య ఎంచుకోవలసి వచ్చినప్పుడు ఫలితం ఊహించలేనిదిగా ఉంటుంది.",
            "keywords": [
                "ప్రేమవతి",
                "కళాధరుడు",
                "ప్రేమ",
                "ధర్మసంకటం",
                "పులి"
            ],
            "characters": [
                "ప్రేమవతి",
                "కళాధరుడు",
                "రాజు",
                "మంత్రులు",
                "చపల"
            ],
            "locations": [
                "రాజ్యం",
                "దర్బారు"
            ],
            "content": "అనేక వందల ఏళ్ళక్రితం ఒకానొకదేశంలో కళాధరుడనే చిత్రకారుడుండేవాడు. వారిది గొప్ప చితకారులవంశం కావటం చేత ఆ వంశంవారికి అనాదిగా రాజాశ్రయం ఉంటూవస్తున్నది. తండ్రి వయసు ముదరకుండానే ఆకస్మికంగా మరణం చటంవల్ల కళాధరుడు ఇరవైసంవత్సరాల వయసులోనే అంతఃపుర చిత్రకారుడుగా నియమించబడ్డాడు. ఈవిధంగా నియ మించబడిన కొద్దిరోజులకే అతనికి అతి ముఖ్యమైన పనికూడా తగిలింది.\nఏమంటే రాజుగారికి పద్దెనిమిదేళ్ళ కుమార్తె ఉన్నది. ఆమెకు వివాహయత్నాలు జగుతున్నాయి. రాజదైవజ్ఞులు ఆమె జాతకం పరీక్షించి, అతిత్వరలోనే రాజ కుమార్తె నవమన్మధునివంటివాణ్ణి చేపట్ట బోతున్నదని తెలిపారు. వారిమాట కాదన టానికి లేదుగనక రాజుగారు కళాధరుణ్ణి పిలిపించి, తన కుమార్తె అయిన ప్రేమవతి చిత్తరువులు రెండు మూడుడజన్లు తయార -చేయవలసిందిగా ఆజ్ఞాపించాడు.\nఒకరోజల్లా అంతఃపురంలో గడిపి, రాజ కుమార్తె స్నానానికి ఆయత్త మయేటప్పుడూ, జలకాలాడి అలంకర చేసుకునేటప్పుడూ, సంగీతసాధన చేసేటప్పుడూ, వనవిహారం చేసేటప్పుడూ ఆమెవెంట ఉండటానికి కళాధరుడికి అనుమతి లభించింది.\nప్రేమవతిది కుశాగ్రబుద్ధి. తాను త్వరలో నవమన్మ ధుణ్ణి చేపట్టనున్న దని జ్యోతి ష్కులు చెప్పినప్పుడు, వారు తన తండ్రిని సంతోషపరచటానికి అతిశయోకులాడా రనుకున్నది. కానీ కళాధరు చూడగానే జోస్యం నిజంకాబోతున్నదని ఆమె తెలుసు కున్నది. ఎందుకంటే, కళాధరుడు తక్కువ వాడుకాడు, నవమన్మధుడే. తన చిత్తరు వులు చూసి తనను పాణిగ్రహణం చేయ బోయే రాజకుమారులలో కళాధరుడికి సాటివచ్చేవాడుంటాడని ఆమె నమ్మలేక పోయింది.\nరాజకుమార్తె అయిన ప్రేమవతీదేవి తనపట్ల ఎంతో దయగా ఉన్నట్టు కళాధరుడు తెలుసుకొని, ఆమె చిత్తరువులను ఎంతో శ్రద్ధగా చిత్రించి ఆమెమెప్పు పొందాలని నిశ్చయించుకున్నాడు. ఆమె చూస్తుండ గానే ఒక చిత్తయవు తయారుచేశాడు. ఏవైతే పద్మినీజాతిలక్షణాలని తన గురువులు చెప్పారో ఆ లక్షణాలన్నీ చిత్తరువులో చూపాడు. ఆ చిత్తరువు ప్రేమపతిదని పోల్చుకోవటానికి వీలుగా ఆమెగుర్తులు ఒకట్రెండు చిత్రించాడు!\nచిత్తరువును చూసి ప్రేమవతి, \"ఆహా! ఈ చిత్తరువులోని మహెూన్నత భావాలకు నేనే కారణమైతే ధన్యురాలను!\" అన్నది. కళాధరుడు సంతోషంతో పొంగిపోయినాడు.\nఅతను ఆసాయంకాలం ఇంటికి తిరిగి పోయేటప్పుడు ప్రేమవతి అతనికొక సలహా ఇచ్చింది: \" నీవింకా యువకుడవు. చిత్తరువులను శ్రద్ధగా, విశ్రాంతిగా చిత్రించాలి. క్షణంలో ఇట్లా పూర్తిచేయగూడదు. నా చిత్తరువులు శాశ్వతంగా ఉండాలంటే వాటిని నీవు అనేక మాసాలపాటు శ్రమపడి తయారుచేయాలి. తెలిసిందా? రేపు మళ్ళీ రా!”\nకళాధరుడు, \"చిత్తు!” అన్నాడు.\nమర్నాడు రాజకుమార్తె చిత్రకారుణ్ణి మరింత మక్కువగా చూసింది. అతని చేతనే అలంకరణ చేయించుకొన్నది. అతనితో చదరంగం ఆడింది. అతనికి అభిమానమైన పాటలు పాడింది. చెలికత్తె లెవరూ వెంటరాకుండా అతన్ని ఉద్యాన వినోదానికి తీసుకుపోయింది. అతనికి భోజనంపెట్టి, కొత్తబట్టలూ ఆభరణాలూ ఇచ్చి ఆరాత్రి ఇంటికి పంపింది.\nకళాధరుడికి ప్రణయజ్వరం పట్టు కున్నది. అతనికళ్ళకు ప్రేమవతి చిరునవ్వు తప్ప మరేమీ కన్పించలేదు. ఆమెపాడిన పాటలు అతనిచెవులలో రింగుమంటున్నవి. ఆమెవెంటవున్న క్షణాలుతప్ప మిగతా కాలం వ్యర్థంగాతోచింది. తపన భరించలేక ఇంట్లో నుంచి బయటికి వచ్చాడు. మలయానిలం వీస్తున్నది. పూర్ణచంద్రుడు ఆకాశాన ప్రకా శిస్తున్నాడు. ఏ చెట్టుమీదినుంచో గండు కోయిల కూసింది. అన్నిటినీ శపించాడు.\nతానెక్కడ, రాజకుమార్తె ప్రేమవతీదేవి ఎక్కడ? తానామెను మోహించటమేమిటి? ఆమెకు తనపై ఇంత వాత్సల్యం ఎందుకు కలగాలి?\nమర్నాడు అతను శుష్కించివున్న ట్టు ప్రేమవతి గమనించి కారణం అడిగింది. కళాధరుడు గుండె రాయిచేసుకుని తన మోహాన్ని వెళ్ళబెట్టాడు. ప్రేమవతి ఆగ్ర హించలేదు. సానుభూతి చూపింది.\nఏడ స్తూవుంటే అతని కన్నీరు తన పైటచెంగుతో తుడిచింది. అతని జుట్టు నిమిరింది. శైత్యోపచారంకూడా చేసింది. ఎంతచేస్తేయేమి?\nజ్యోతిష్ఠుల అమోఘవాక్కు ఈవిధంగా ఫలించింది. ప్రేమవతీ కళాధరుల ప్రణయం కొద్దికాలం నిర్విఘ్నంగా కొన సాగింది. అయితే కొద్దికాలం మాత్రమే.\nకళాధరుడు అంతఃపురం ప్రవేశించి నప్పుడు అతని సౌందర్యం ప్రేమవతిని ఒక్క తెనే ఆకర్షించలేదు. ఆమె చెలికత్తె లలో చాలామంది అతన్ని చూస్తూనే మన్మథబాణాలకు గురిఅయినారు. అందులో చపల అనేది గొప్పసాహసురాలు. కళా ధరుణ్ణి తనవశం చేసుకోవటానికి ఆమె చాలా వ్యూహాలు ఆలోచించి పెట్టింది. వాటన్నిటినీ రాజకుమార్తె భగ్నంచేసింది. ఈ చపల సమయంకోసం కనిపెట్టిఉండి రాజుగారితో కళాధరుడి ఉదంతం చెప్పేసింది. అంతే గాక అతన్ని పట్టుకునేందుకు ఉపాయం కూడా చెప్పింది.\nఒకనాటి సాయంకాలం ప్రేమపతి చక్కగా అలంకరించుకొని తన ప్రియుణ్ణి కలుసుకొనటానికి బయలుదేరబోతుండగా మంత్రిగారు వచ్చి, \" అమ్మా, కొంతమంది రాజకుమారుల చిత్తరువులు తెప్పించాను. తమరు వాటిని చూడాలి\" అన్నాడు.\n\"రేపు చూస్తాను ! ' అన్నది ప్రేమవతి.\n\"రేపూ ఎల్లుండీ అష్టమినపములు మరి రెండుఘడియలలో వర్జ్యకాలం వస్తుంది. ఇప్పుడే ఈ పని ముగించటం మంచిది\" అన్నాడు మంత్రి.\nగత్యంతరంలేక ప్రేమపతి మంత్రివెంట వెళ్ళింది.\nఆక్కడ పాదరింట్లో ప్రేమవతికోసం కళాధరుడు నిరీక్షిస్తున్నాడు. ఆమె ఎందుకు ఆలస్యంచేసిందో ఊహించలేకపోయినాడు. ఆఖరుకు మంజీరాలధ్వని వినిపించింది. మరుక్షణం మేలిముసుగుతో ఒక స్త్రీ పొదరిల్లు ప్ర వేశించింది.\n\" ఇంత ఆలస్యమయిందేం, ప్రేమా? నీకోసం వేచియుండె ప్రతిక్షణమూ నాకొక యుగమని తెలియవా?” అన్నాడు కళా ధరుడు.\nఆ స్త్రీ మేలిముసుగు తొలిగించింది. ఆమె ప్రేమపతికాదు, చపల. మరుక్షణమే రాజుగారు భటులతోసహా లోపలికివచ్చారు. ప్రేమవతి బాహుబంధంకోసం ఎదురు చూస్తున్న కళాధరుడికి కారాగారబంధం ప్రాప్తమయింది.\nకళాధరుడి తప్పిదానికి మరణశిక్షతప్ప మరొకటిలేదు. అయితే ఈ సందర్భంలో రాజకుమార్తె తప్పుకూడా కొంత ఉంది గనక అతనికి మరణ శిక్షే అవుతుందో, విమో చనమే అవుతుందో నిర్ణయించే బాధ్యత దైవంమీద వేశారు.\nదర్బారులో సింహాసనానికెదురుగా రెండు గదులు నిర్మించారు. ఒకదానిలో పులినీ, రెండవదానిలో ఒక కన్యనూ ఉంచారు. నిందితుడు ఏదో ఒక తలుపు తెరవాలి. తెరిచిన ద్వారంలోనుంచి పులి వచ్చిందా అతనికి మరణం తప్పదు. అందులోనుంచి కన్య వచ్చిందా అతనికి ఆ కన్యతో పరిణయం తప్పదు.\nదర్బారు సహానికి అలవ కట్టారు. రాజ కుటుంబమూ, ఇతర పెద్దలూ అలవకీవతల కూర్చున్నారు. రాజకుమార్తె తండ్రిపక్కనే కూర్చుంది.\nనిందితుడికి జరగబోయే పరీక్ష ఎట్లా పరిణమిస్తుందో చూడాలని అందరూ కుతూహలపడుతున్నారు. ఏ తలుపువెనక పులి ఉన్నదో, దేని వెనక స్త్రీ ఉన్నదో, ఆ స్త్రీ ఎవరో ఎవరికీ తెలియదు — మంత్రికీ, రాజ కుమార్తెశూ తప్ప,\nఅలవలోకి నిందితుడైన కళాధరుడు తీసుకురాబడ్డాడు. అందరి కళ్ళూ అతని మీదనే ఉన్నవి. చావుబతుకులమధ్య ఉన్న కళాధరుడు రెండువాకళ్ళకెసీ ఒకక్షణం చూశాడు; తరువాత దీనంగా సభకేసి చూశాడు. అతని దృష్టి తన ప్రియురాలైన రాజకుమార్తెమీద నిలిచింది. అతని కళ్ళు ఆమెను వేడుకొన్నవి తనను ఎట్లాగైనా ఈ ఆపదనుంచి రక్షించమని రాజకుమార్తె చిన్న కనుసైగతో అతని ప్రాణాలు రక్షించ గలదు. ఆ సైగకోసం కళాధరుడు ఆమె వంక ఆత్రంగా చూస్తున్నాడు.\nరాజకుమా ర్తె మనసులో పెద్ద సంక్షోభం చెలరేÉతున్నది. తాను ఈ యువకుణ్ణి మోహించింది. ఇప్పటికీ ఆమెహృదయం ఆతడికోసరం కొట్టుకొంటూనే ఉన్నది. నిజంగానే అతను నవమన్మథుడు. ఆటు వంటివాడు పులివాతపడటం చాలా అన్యాయం. సభలో ఉన్నవారిలో ఒక్కరు కూడా అతను చావాలని కొరటంలేదు. అతను తెరవబోయే తలుపులోనుంచి కన్య రావాలనే కొరుతున్నారు. అటువంటప్పుడు ప్రేమవతి, ఒకప్పు డతన్ని ప్రేమించిన మనిషి, ఇప్పటికీ ప్రేమిస్తున్నమనిషి, అతను పులివాత పడాలని కోరకపోవటం సహజం.\nకాని మరొకటికూడా వున్నది. ఈ కళా ధరుడు బతికినా చచ్చినా తనవాడుమాత్రం కాబోడు.\nతనకూ అతనికి చపలధర్మాన ఏనాడో రుణంతీరిపోయింది. చపల తన ప్రణ యాన్నీ, తన యజమానురాలి ప్రణ యాన్నీ సాహసంతో భగ్నంచెయ్యటమేగాక ఆ తలుపువెనక నిలబడటానికికూడా సమ్మ తించింది. తాను కనుసైగచేసి ఆ తలుపు చూపి నట్టయితే, కళాధరుడు చపల భర్త అయిపోతాడు. చపల తనమీద రెండు విజ యాలు సాధించినదవుతుంది. ఒక విజయా నికి తాను పగతీర్చుకోకపూర్వమే చపలకు తనకుతానై ఇంకొక విజయం సాధించి పెట్టటమా? అభిమానవతి అయిన తాను ఆపని చేయగలదా?\nఈ భావాల సంఘర్షణనుండి చిట్టచివ రకు ప్రేమవతి బయటపడింది. మంత్రి గారు ని తుట్టి ఏదోఒక తలుపు తెరవమని ఆజ్ఞాపించాడు. నిందితుడు ఇంకా రాజ కుమార్తెవంకే చూస్తున్నాడు. అంత సభ లోనూ అతనికి ఆమెతప్ప మరేమీ కని పించటంలేదు. ప్రేమవతి తన ప్రియుడు వాంఛిస్తున్న విధంగా కను సై´ చేసింది. కళా ధరుడి ముఖాన చిన్న చిరునవ్వు తోచింది. అతను నిర్భయంగా వెళ్ళి రాజకుమార్తె సూచించిన వాకిలితలుపుల గడియతీసి తలుపులు గభాలున తోసేశాడు.\nవాకిలిగుండా పులి వచ్చిందా? చపల వచ్చిందా? తనను ప్రేమించటం తప్ప ఇంకేనేరమూ చేయని కళాధరుడికి ప్రేమవతి శిక్ష ఇచ్చిందా? బహుమానం ఇచ్చిందా? మీరే జాగ్రత్తగా ఊహించండి.",
            "book_page_end": 34
        },
        {
            "title": "నోటలెక్క",
            "book_page_start": 3,
            "pdf_page_start": 35,
            "pdf_page_end": 37,
            "author": "పాలంకి వెంకటరామచంద్రమూర్తి",
            "genre": "హాస్యం",
            "moral": "తెలివైన వారికి సమస్య యొక్క అంతరార్థం తెలుస్తుంది, అది గొప్ప విజయాన్ని తెస్తుంది.",
            "keywords": [
                "నోటలెక్క",
                "మంత్రిపదవి",
                "రాజు",
                "భూషయ్య",
                "తెలివి"
            ],
            "characters": [
                "రాజు",
                "భూషయ్య",
                "సిద్ధాంతులు",
                "పంతుళ్లు",
                "షావుకార్లు"
            ],
            "locations": [
                "కన్యాకుబ్జనగరం"
            ],
            "content": "కన్యాకుబ్జనగరపు రాజుగారు ఒక చాటింపు వేయించారు. 'రాజుగారి నోటిలెక్కకు సమాధానం చెప్పగలోడికి మంత్రిపడవి ఇస్తారంటో హెూయ్' అని ఆనగరంలో మంత్రిపదవి కాళీ అయింది. మంచి తెలివైనవాణ్ణి ఎవరినైనా చూసి మంత్రిగా చెయ్యాలని నిశ్చయించుకుని రాజుగారు అలాగ టముకు వేయించారు.\nఒళ్ళో నోఓలెక్కలలో ఫస్టుమార్కులు తెచ్చుకునే పిల్లలంతాకూడా టముకు విన్న తక్షణమే 'మేం చెప్పుతా 'మంటే 'మేం చెప్పుతామ'ని బుజాలెగరేసుకు బయల్దేరేడు. రాజుగారిచ్చేది నోటిలెక్కే ఐనా బడి పిల్లలకర్ధమయేటంత సులభంగా ఉండవనీ, ఎఫ్. యేలూ, బి. య్యేలూ ప్యాసైన వాళ్ళకి గాని అర్ధంకాదనీ ఆలోచించి, పిల్లలకు లెక్కలుచెప్పే మేప్టర్లుకూడా వెళ్ళేరు. ' రాజుగారు పూర్వ కాలపు శాస్త్రాలంటే గౌరవం ఉన్నవాడు. ఆయన ఇచ్చే నోటి లెక్క రూపాయి అణాల పైసల్లోనూ మణుగూ వీశెలూ తులాల్లోనూ ఉండేది. గాక, ఏ పంచాంగపు లెక్కో ఐవుంటుంది' అని ఆలోచించి పంచాంగాలు రాసే సిద్ధాం తులుకూడా వెళ్ళేరు. వడ్డీకి సంబంధించిన లెక్ష ఐవుంటుందనుకుని షావుకార్లు వెళ్లేరు.\nవాళ్లనందరినీ, ఒక పెద్ద ప్రాకారంవున్న దొడ్డిలోకి వెళ్లి నిలబడమని, తలో కాగితం, పెన్సిలూ ఇచ్చారు రాజుగారు.\nదొడ్డిలో కొందరు ఎకాలూ, మానాలూ, నెమరుకు తెచ్చుకుంటున్నారు. కొందరు సరస్వతీడేవిని ప్రార్థించుకుంటున్నారు. మరి కొందరు బృహస్పతి, శుక్రుడు, యుగంధరుడు, చాణక్యుడు, తిమ్మరుసు మొదలైన గొప్పగొప్ప మంత్రుల నందరినీ తలుచుకున్నారు.\nరాజుగారి భేరీ మ్రోగేసరికి అంతా నిశ్శబ్ద మైంది. ' నోటిలెక్క వినండి: పన్నెండులో నాలుగు పోతే మిగిలేది ఎంత? ఈ ప్రశ్నకు సమాధానాన్ని మీకిచ్చిన చీటీలమీద రాసి గుమ్మంవద్ద నాకు చూపండి. ఎవరి సమాధానం సరిగ్గావుంటే ఆయనకు మంత్రిపదవి ఇచ్చే స్తాను' అన్నారు.\n'ఒశ్ ఇంతేనా?' అనుకుంటూ అందరూ తమతమ కాకితాలమీద పెన్సళ్లతో జవాబు రాసేశారు. జనమంతా తమతమ చీటీలను రాజుగారికి చూపించారు. ఆ చీటీ లన్నింటిలోనూ ఒకటే మోస్తరు సమాధానం ఉంది. 'పన్నెండులో నాలుగు పోతే మిగిలేది ఎనిమిది' అని. బడిపిల్లలు రాసినా, పంతుళ్లు రాసినా, సిద్ధాంతులు రాసినా, షావుకార్లు రాసినా అదే.\nరాజుగారు ఓపిగ్గా ఒకొక చీటియేచూసి, 'తప్పు' అని నలిపిపారేసి, 'పొండి' అనేశారు. చివరకు భూషయ్య అనే కుర్రవాడు ఒకడే మిగిలాడు. ఆతడు తన చీటీని రాజుగారికి అందించాడు. 'ఇందులో ఏమీ రాయలేదేం’ అన్నారు రాజుగారు. ' నాకు రాయటం తెలవదు ప్రభూ! నేను వ్యవసాయం చేసుకునే రైతుని. చదువుకోలేదండి ’ అన్నాడు భూషయ్య.\n'అటైతే లెక్కకి సమాధానం నోటిని చెప్పు' అన్నారు. రాజుగారు. భూషయ్య అందుకు 'పన్నెండులో నాలుగు పోతే మిగిలేది సున్నే అండి' అన్నాడు. రాజుగారు 'భూషయ్యని మంత్రిగా నియమించాం!' అన్నారు.\nతక్కినవాళ్లందరికి వొళ్లు మండిపోయింది. 'పల్లెటూరు రైతుకు మంత్రిపదవి యేమిటి? వాడు చెప్పిన జవాబు తప్పు!' అన్నారు వాళ్లు. 'శ్రీ శ్రీ శ్రీ భూషయ్య గారిని వాడూ, వీడూ అనటానికి వీల్లేదింక. మంత్రిని చేశాం' అన్నారు. రాజుగారు. ప్రజలు భూషయ్యనే అడిగేరు. ' ఏమండీ, పన్నెండింటిలో నాలుగుపోతే మిగి లేది సున్నా ఎట్లా?' అని.\nశ్రీ శ్రీ శ్రీ భూషయ్యగారు చెప్పినదేమిటంటే \"రాజు గారి ఉద్దేశం పన్నెండింటిలో నాలుగు తీసివేస్తే ఎంతో చెప్పుకోమని కాదు. అదేఐతే గుడ్డిగంగమ్మకూడా చెప్ప గలదు. ఆయన ప్రశ్నలో విశేషం ఏదోఉందని ఆలోచిస్తే నాకు వారుచెప్పిన పన్నెండు 'సంవత్సరంలోని పన్నెండు మాసాలు' అని తోచింది. ఈ పన్నెండులో ముఖ్యమైనవి, 'వర్షాలుకురిసే నాలుగు మాసాలూ 'ను. వర్షాలులేకపోతే పంటలు సున్నా. అందుచేత పన్నెండులో నాలుగు పోతే మిగిలేది సున్నా అని చెప్పేను\" అన్నాడు. భూషయ్య తెలివికి మెచ్చుకొంటూ అందరూ తమతమ ఇళ్లకు పోయారు.",
            "book_page_end": 5
        },
        {
            "title": "వీరబల్ వినోదాలు",
            "book_page_start": 38,
            "pdf_page_start": 38,
            "pdf_page_end": 41,
            "author": "జి. హనుమాయమ్మ",
            "genre": "వినోదం",
            "moral": "ఇతరులను మోసం చేయాలని చూసిన వారు, తమ తెలివి తక్కువ చేష్టలకే బలైపోతారు.",
            "keywords": [
                "వీరబల్",
                "అక్బర్",
                "మంగలి",
                "స్వర్గం",
                "చాకచక్యం"
            ],
            "characters": [
                "అక్బర్",
                "వీరబల్",
                "మంగలి"
            ],
            "locations": [
                "అక్బర్ సంస్థానం"
            ],
            "content": "పూర్వం అక్బర్ సంస్థానంలో వీరబల్ అనే హాస్యగాడు ఉండేవాడు. వీరబల్ తెలివి తేటలనూ హాస్యధోరణినీ ఆక్బర్ ఎంతో మెచ్చుకుంటూ ఉండే వాడు.\nమిగతావాళ్లకు ఇది కన్నెర్రగా వుండేది కాని, వీరబల్ జోలికి వెళ్లటం అంత క్షేమ కరం కాదని వూరుకునేవాళ్ళు. ఒకనాడు ఏదోసందర్భంలో పాదుషా తాలూకు మంగలివాణ్ణి వీరబల్ పరాభవించాడు. ఆనాటినుంచీ మంగలివాడు ఎలాగైనా వీరబల్ మీద పగ తీర్చుకునేందుకు అనేక ఆలోచనల్ని చేస్తూండేవాడు.\nఒకనాడు అక్బర్ పాదుషాకు క్షవరం చేస్తూ మంగలివాడు ఇలా అన్నాడు : \"ప్రభూ ! చచ్చి స్వర్గంలో వున్న తమ తాత ముత్తాతల యోగక్షేమాలు తెలుసుకో వాలని తమకు కుతూహలంగా లేదా?”\n\"ఎట్లా?” అన్నాడు అక్బర్.\n\" ఏముందీ... మనం ఒక మనిషిని పంపిస్తే చూసివొస్తాడు” అన్నాడు మంగలి.\n\"మృత్యువును మోసంచేసి తిరిగిరాగల మొనగాడెవరు ?” అన్నాడు ఆక్బర్.\n\"ఆ తెలివితేటలు మన వీరబల్కే వున్నవి” అన్నాడు మంగలి.\n\"స్వర్గానికి వెళ్ళటం ఎలా?” అన్నాడు పాదుషా.\n\"ఏముందీ — మనిషిని తగలబెడితే, పొగరూపంలో ఆకాశంలోకి వెళ్ళిపోతాడు; అక్కణ్ణుంచి స్వర్గానికి వెళ్లటం... అంతే!” అన్నాడు మంగలి.\nఈపద్ధతి అక్బర్కు బాగా నచ్చింది: వెంటనే వీరబల్ను పిలిపించి \" ఎదురు చెప్పకుండా నాకోర్కెను తీర్చాలి” అన్నాడు పాదుషా\n\" చెప్పండి ప్రభూ! మీకోర్కెను తప్పక తీరుస్తాను \" అన్నాడు వీరబల్.\n\"ఏంలేదు...స్వర్గానికి వెళ్లి మాతాతలూ తండ్రులూ ఎలావున్నారో చూసిరావాలి” అన్నాడు అక్బర్. ఆ తరువాత ఎలా వెళ్ళా ల్సిందీ వివరించాడు.\n\"చచ్చి మళ్ళీ బతికిరావటం సాధ్యమా ప్రభూ?” అన్నాడు వీరబల్.\n\"ఇక్కడే నీ తెలివితేటలు కనిపించాలి. మృత్యువును మోసంచేయగల శక్తి నీ ఒక్కడికే వుంది. ప్రయత్నంచేస్తే తప్ప కుండా నెగ్గగలవు\" అన్నాడు పాదుషా.\nతనకిది తప్పేటట్లు లేదని తేలిపోయింది. పాదుషా మాటను ధిక్కరిస్తే తల తీయి స్తాడు. కనుక యేదో తెలివిగా తప్పించు కునేందుకు వేరుగా ప్రయత్నాలు చేయాలి.\n\"మీరు ధైర్యం చెప్పారు కనుక తప్ప కుండా వెళ్ళివొస్తాను. కాని ఒక్క మనవి: నా తల్లికి నే నొక్కణ్ణి కొడుకును. మా అమ్మ తన విచారాన్ని మరిచిపోయ్యేందుకు గాను పదిమణుగుల బంగారాన్ని వెంటనే ఆమెకు పంపండి. నాకో నెలరోజుల వ్యవధి ఇస్తే, ఎలా తెలివిగా మృత్యువును మోసంచేయాలో ఆలోచించుకుంటాను. నన్ను దహనం చేయవలసిన స్థలాన్ని కూడా నిర్ణయించుకుంటాను” అన్నాడు వీరబల్.\nపాదుషా వీరబల్ చెప్పినదానికి అంగీక రించి వెంటనే పదిమణుగుల బంగారాన్ని అతని తల్లికి పంపించాడు. తన ప్రాణానికి ఎక్కుపెట్టింది మంగలి అని తెలిసి, వీరబల్ ఎలాగైనా మంగలిని మట్టుపెట్టా లని ఆలోచనలుచేశాడు.\nపదిమంది నమ్మకమైన కూలివాళ్ళను తీసుకొని అడివిలోకి వెళ్ళి, ఒక పెద్ద గొయ్యి తీయించాడు. గోతిలోనుంచి నాలుగు మైళ్ళ పొడుగున సొరంగం తవ్వించి, అక్కడ మళ్ళీ పైకి వొచ్చేందుకు, పెద్ద గొయ్యి తీయించాడు. మొట్టమొదట తీయిం చిన గొయ్యిమీద సన్నని తడిక వేయించి, దానిమీద మట్టి చల్లి చిన్నచిన్న మొక్కల్ని నాటించాడు. చూసేవాళ్ళకు అడుగున తడిక వున్నదనిపించకుండా, అదికూడా భూమిగానే కనిపించేట్టు చేశాడు.\nచివరకు వీరబల్ స్వర్గం జేరేరోజు రానే వొచ్చింది. ఈ విచిత్రాన్ని చూసేందుకు ఎంతోమంది జనం వొచ్చి విరగబడ్డారు. వీరబల పట్ల పాదుషా చూపే అభిమానానికి కన్నెర్రగావున్న వాళ్ళందరూ కలకల లాడుతూ, యెంతో సంతోషంగా వున్నారు.\nఅప్పుడు వీరబల్ \"మహారాజా ! నాదొక మనవి. నేను తెలివిగా మృత్యువునే మోసం చేయవలసిన సమయంకదా ! అందుకని నన్ను యెవరికంటా పడకుండా దహనం చేయాలి —\" అని మనవి చేశాడు.\n\"అంటే ఏంచేయమంటావ్ ?” అన్నాడు పాదుషా.\n\"నాచుట్టూ కట్టెలు పేర్చి, ఇల్లల్లే కట్టండి. ఆ తరువాత ఆ ఇంటికి నిప్పు ఆంటించండి. పొగరూపంలో నేను స్వర్గంలో జొరబడతాను \" అన్నాడు వీరబల్.\nపాదుషా అందుకు సమ్మతించాడు. పొడుగాటి కట్టెలు తెచ్చి వీరబల్ చుట్టూ ఇల్లల్లే పేర్చారు. అంతా పూర్తయేప్పటికి వీరబల్ బైటనుంచి చూస్తున్న జనానికి కనిపించటంలేదు. వెంటనే వీరబల్ అం తకు పూర్వమే తవ్వివుంచిన గోతిలోకి దూకి సొరంగంలో నుంచి అవతలి గోతికి జేరి, మెల్లిగా బైటపడ్డాడు.\nకట్టెల ఇంటికి నిప్పుపెట్టారు. మంటలు లేచేసరికి నిజంగానే వీరబల్ చనిపొయ్యా డని అతని అభిమానులంతా ఏడిచారు.\nరోజులు గడుస్తూన్నవి; నెలలు గడుస్తూ న్నవి. కాని వీరబల్ తిరిగి రాలేదు.\nసంవత్సరం గడిచింది. ఒకనాడు పెద్ద గడ్డంతో, తలనుంచి వేలాడే బారెడు జుట్టుతో, జానడేసి గోళ్ళతో ఒకవ్యక్తి రాజ సభలో ప్రవేశించాడు. ఎవడో అడివిమనిషి రాజసభకు వొచ్చాడనుకొని అక్బర్ \"ఎవరు నీవు ?” అన్నాడు.\n\"మహారాజా ! నన్ను అప్పుడే మరిచి పొయ్యారా? నేను వీరబల్ను...ఇప్పుడే స్వర్గంనుంచి తిరిగి వొస్తున్నాను” అన్నాడు ఆ అడివిమనిషి.\nమొదట ఇది అబద్ధమనుకొని సభలోని వారంతా నవ్వారు. కాని నిదర్శనాలతో వీరబల్ చెప్పటం ప్రారంభించేసరికి వారం దరూ నమ్మక తప్పలేదు.\n\"ఏమిటి విశేషాలు?” అన్నాడు ఆత్రంతో పాదుషా.\n\"స్వర్గంలో ఎంత హాయిగా వుంది. నాకు అక్కణ్ణుంచి రా బుద్ధి పుట్టకనే ఇన్నాళ్లు వున్నాను. కాని ఒక్కటే చాలా ఇబ్బందిగా వుంది. అక్కడ మంగలి లేడు. సంవత్సర కాలంలో నా జుట్టూ, గోళ్లూ ఎలా పెరిగినవో చూడండి. సంవత్సరాల తరబడిగా అక్షడే వున్న మీతాతలూ తండ్రుల అవస్థ వర్ణిం చేందుకు వీలులేనంతగా వుంది... వెంటనే మన మంగలిని పంపమని వారు తమతో చెప్పమన్నారు —” అన్నాడు వీరబల్.\nఈమాట వినగానే మంగలికి గుండెల్లో ఎలుకలు పరుగెత్తినై, తనమీద దెబ్బ తీశాడురా వీరబల్ అని అనుకొన్నాడు.\nఏ మనుకొంటేమాత్రం ఏం ప్రయోజనం? మంగలి స్వర్గానికి వెళ్ళక తప్పలేదు. మామూలు పద్ధతిలోనే దహనం జరగనూ జరిగింది —— మంగలి చావనూ చచ్చాడు.\nఅదిమొదలు వీరబల్ జోలికి పోవట మంటే అందరికీ భయంగానే వుండేది.",
            "book_page_end": 41
        },
        {
            "title": "మేలుచేసిన దొంగ",
            "book_page_start": 42,
            "pdf_page_start": 42,
            "pdf_page_end": 43,
            "author": "డి. ధనరాజు",
            "genre": "నీతి కథ",
            "moral": "పేదవారి దయను చూసి దొంగ మనసు మారి, శ్రమతో జీవించడం నేర్చుకున్నాడు.",
            "keywords": [
                "దొంగ",
                "పేదరికం",
                "దయ",
                "పేలపిండి",
                "కార్యదీక్ష"
            ],
            "characters": [
                "దొంగ",
                "ముసలి దంపతులు"
            ],
            "locations": [
                "పూరిగుడిసె"
            ],
            "content": "ఒక వెన్నెలరాత్రి ఒక దొంగ, దొంగతనానికి బయలుదేరాడు. కాని దురదృష్ట వశాత్తూ గొప్ప ఇళ్ళల్లోకి ప్రవేశించటం అతనికి కష్ట మైంది. చివరకు ఒక పూరిగుడిసెలో జొర బడ్డాడు. అది బీదవారి ఇల్లని అతనికి తెలుసు. ఐనప్పటికీ, తిరిగి తిరిగి విసుగెత్తి వొట్టి చేతులతో ఇంటికి పోవటం ఇష్టంలేక పూరింట్లోకి ప్రవేశించాడు.\nలోపల దీపమన్నాలేదు. ఇంటికప్పులోని పాత తాటాకులు నాలుగైదు గాలికి కొట్టు కొనిపోవటఁవల్ల వెన్నెల లోపలకు పడు తోంది. ఆ ఇంటిలో ఆ వెలుగు మాత్రమే వుంది. చలికాలమేమో ఆ ఇంట్లో నివసించే ముసలి దంపతులు ముడుచుకుని పడు కున్నారు. ముసలిదానికి మెలకువ వొచ్చి, దొంగను చూసింది కాని, తన ఇంట్లో దొంగ యెత్తుకొని పోగలిగినవి ఏమీ లేనందువల్ల ఆమె మంచంమీదినుంచి లేవటం అనవ సరమని నిశ్చయించుకుంది. తగినన్ని గుడ్డలు లేనందువల్ల, లేస్తే చలివేస్తుండని అలాగే చూస్తూ పడుకుంది.\nదొంగ అగ్గిపుల్లలు గీసుకుంటూ కొం పంతా గాలించాడు; కాని అతనికేమీ దొరక లేదు. చివరకు వంటింట్లో పేలపిండి కుండ వుంది. ఆ పేలపిండన్నా తీసుకొని వెళ్లా దొంగ పేలపిండి తెచ్చి, వెన్నెల తన పై పడగా భావించి, నేలమీదనే కుండను పారదొల్లి, మాటాడుకోకుండా చొంగల్ని లాగసాగాడు. వెన్నెల అందులో తన పై నుంచి అచ్చు అంచులో నుంచి క్రిందికి పడుతూ ఉంది. అంతలో దొంగకు తనపై ఆ ఆపద కనుపించటం ఆశ్చర్యం.\nముసలిది యిలా అంది:\n\"దొంగా! నీ దయవల్ల నాకు కళ్ళకు కనబడింది. మీ ఇద్దరూ నమ్మకంతో వుంటే, నీ మేలును మరవను”.\nదొంగకు ఆశ్చర్యం. దొంగతనంతో వెళ్ళిన నేను, పేదవారి దయను చూసి, దొంగతనం మానేసి, శ్రమతో జీవించడం నేర్చుకున్నాను.\nదొంగ పేలపిండి తెచ్చి, వెన్నెల తన పై పడగా భావించి, నేలమీదనే కుండను పారదొల్లి, మాటాడుకోకుండా చొంగల్ని లాగసాగాడు. వెన్నెల అందులో తన పై నుంచి అచ్చు అంచులో నుంచి క్రిందికి పడుతూ ఉంది. అంతలో దొంగకు తనపై ఆ ఆపద కనుపించటం ఆశ్చర్యం.\nముసలిది యిలా అంది:\n\"దొంగా! నీ దయవల్ల నాకు కళ్ళకు కనబడింది. నీవు దయగల దొంగ. నీ మేలును మరవను.\nనేలమీద పారదొల్లక, జాగ్రత్తగా పేలపిండిని తీసుకువెళ్లు. నువ్వు మాకు మేలుచేశావు.”\nముసలివాడు కళ్ళకు పండుగగా దొంగ కార్యదీక్షకు బుద్ధివచ్చింది.",
            "book_page_end": 43
        },
        {
            "title": "అట్టచివరి బొమ్మ",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "జానపదం",
            "moral": "చిన్నవైనా, విలువైన వస్తువులను తేగలిగిన మేధాశక్తి వారసత్వానికి అర్హత.",
            "keywords": [
                "రాజకుమారులు",
                "పోటీ",
                "చిన్నికుక్కబొమ్మ",
                "వారసత్వం",
                "తెలివి"
            ],
            "characters": [
                "రాజు",
                "కాంతిసేనుడు",
                "కమలసేనుడు",
                "కృపాసేనుడు"
            ],
            "locations": [
                "రాజ్యం",
                "రావిచెట్టు"
            ],
            "content": "అనగనగనగా ఒకదేశం. ఆ దేశానికి ఒకరాజు. ఆ రాజుకు ముగ్గురు కొడుకులు. ముగ్గురూ అందమైనవాళ్లూ, తెలివిమంతులున్నూ.\nరాజుకు వృద్ధాప్యం రావటంచేత, తన తదనంతరం రాజ్యం ఎవళ్లకు చెంద జేయటమా అని ఆలోచనలో పడ్డాడు.\nపెద్దవాడైన కాంతిసేనుడు తెలివిమంతుడేకాని, కొంచెం తలబిరుసు. రెండవవాడు కమలసేనుడూ ఇంచుమించు అంతే. ఇద్దరూ గర్వులు కావటంచేత ప్రజలకు వాళ్లంటే అంతగా ఇష్టం వుండేది కాదు. కడసారివాడైన కృపాసేనుడు నలుగురిలో అనుకూలంగా మసిలేవాడు కనుక, అతను జనముద్దుగా ఉంటూ వచ్చాడు. అందుచేతనే 'ఏనాటికైనా మనకు కృపాసేనుడే ప్రభువు కావాలి’ అని ప్రజ కోరుకొనేవారు.\nరాజు తన వుద్దేశాన్ని గురించి మంత్రులను సలహాచేశాడు. వారు ఏమీ సమాధానం చెప్పలేకపోయారు. చివరకు, తనంతట తనకే ఒక చక్కటి ఆలోచన తట్టింది. ముగ్గురు కొడుకులనూ చేరబిలిచాడు:\n\"చూచారా, నాకు వృద్ధాప్యం వచ్చేస్తున్నది. నాతరువాత ' మీ ముగ్గురిలో ఎవరో ఒకరు రాజు కావాలికద. ఐతే, మీ ముగ్గురూ నాకు సమానులే. ఒకరు ఎక్కువ లేదు, మరొకరు తక్కువ లేదు. అందుచేత ఒక వుపాయంచేశాను. అది ఏమిటీ అంటే —-ఒక సంవత్సరం గడువిస్తాను. ముగ్గురూ మూడుదారులా వెళ్లండి. పపంచంలో ఎక్కడైనాసరే, చూస్తే నవ్వొచ్చే చిన్నికుక్కబొమ్మను సంపాదించి తీసుకురండి. ఎవరైతే ప్రపంచంలోకల్లా చిన్నికుక్కను పట్టుకు రాగలరో వాళ్లకే నారాజ్యం” అని చెప్పాడు.\nఇందుకు రాజపుత్రులు ముగ్గురూ ఉత్సాహంతో సమ్మతించారు. పెద్దవాడు నల్లగుర్రాన్ని, రెండవవాడు ఊదాగుర్రాన్ని, కడసారివాడు తెల్లగుర్రాన్ని తీసుకు బయలుదేరారు.\nముగ్గురూ పట్టణపు పొలిమేర వుండే పెద్దరావిచెట్టువరకూ కలిసి వెళ్లారు. గడువు తిరగానే ఒకళ్ల సంగతి ఒకళ్లు తెలుసుకునేటందుకుగాను, మళ్లీ ఈచెట్టు కిందనే కలుసుకోవటానికి నిశ్చయించుకుని, అక్కడినించి ముగ్గురూ మూడు దారులా దౌడుతీసుకొంటూ బయలుదేరారు.",
            "book_page_end": 44
        },
        {
            "title": "భానుదాసు",
            "book_page_start": 45,
            "pdf_page_start": 45,
            "pdf_page_end": 50,
            "author": "ఆర్. ఎల్. దీక్షితులు",
            "genre": "భక్తి కథ",
            "moral": "భగవంతునిపై అచంచలమైన విశ్వాసం, నిజాయితీ ఉంటే దైవమే స్వయంగా కాపాడుతాడు. ద్రోహం చేసినవారికి దైవమే తగిన శిక్ష విధిస్తాడు.",
            "keywords": [
                "భానుదాసు",
                "పాండురంగడు",
                "భక్తి",
                "నిజాయితీ",
                "దైవమహిమ"
            ],
            "characters": [
                "భానుదాసు",
                "తండ్రి",
                "పాండురంగడు",
                "వ్యాపార భాగస్వాములు"
            ],
            "locations": [
                "పైఠణ గ్రామం",
                "అరణ్యం",
                "పాండురంగని మందిరం"
            ],
            "content": "గోదావరీతీరాన పైఠణమనే గ్రామంలో సూర్యోపాసకుడైన బ్రాహ్మణుడొకడు ఉండే వాడు, అతనికి చాలారోజులవరకు సంతానం కలుగలేదు. చివరకు ఎలాగైతేనేం సూర్య దేవుని కృపవల్ల ఒక కుమారుడు కలిగాడు. ఆ బ్రాహ్మణుడు బాలునికి భానుదాసని పేరుబెట్టి అల్లారుముద్దుగా పెంచుతున్నాడు.\nభానుదాసుకు ఐదేళ్లు నిండాయి, ఒక గురువువద్ద విద్యాభ్యాసానికి పంపాడు తండ్రి. కాని పిల్లవానికి చదువుమీద శ్రద్ధ కుదరలేదు. పాఠాలు వింటున్నప్పుడు కూడా అతని మనస్సు ఎక్కడో ఉండేది. అయ్యవారు తండ్రితో ఫిర్యాదు చేశాడు 'మీ అబ్బాయికి చదువు అబ్బేట్టు లేదని. తండ్రికి చాలా కోపంవచ్చింది. భానుదాసుని ఒక చెట్టుకి కట్టివేసి వీపు చిట్లేట్టు కొట్టాడు.\nసున్నితమైన మనస్సుకావటంవల్ల పిల్ల వాడు చాలా కుమిలిపోయాడు. తండ్రి తనను మళ్ళా కొడతాడేమోనని భయపడి, ఆ రాత్రికిరాత్రే ఇంట్లోంచి పారిపోయాడు.\nఆ వూరికి కొద్దిదూరంలో ఒక అరణ్యం వున్నది. భానుదాసు నడచి నడచి ఆ అరణ్యంచేరుకొని లోనికి చొచ్చుకువెళ్లాడు. అరణ్యంమధ్య నిర్తానుష్య ప్రదేశంలో ఒక పాడుబడిన గుడి కనుపించింది. అది ఎప్ప టిదో పాండురంగని మందిరం. భానుదాసు మండపంలో కూచుని ఎలాగో అలా గడగడ వణుకుతూ రాత్రి వెళ్ళబుచ్చాడు.\nతెల్లవారింది. పగటి వెలుగులో ఆ కీకా రణ్యం మరింత భయంకరంగా కనుపించ సాగింది. ఇంతలో మందిరగర్భంలో వున్న పాండురంగని విగ్రహం భానుదాసు కంట బడింది. ఒక్కసారిగా బాలునికి జ్ఞానోదయం కలిగినట్లయింది. పూర్వజన్మ సంస్కారం వెల్లువలా పొంగివచ్చింది. గురువు పాఠం చెబుతున్నప్పుడు శ్రద్ధగా వినలేని ఆ బాలుడు ఉచ్చస్వరంతో పాండురంగని స్తుతించసాగాడు.\nఈవిధంగా మధ్యాహ్నమయ్యేటప్పటికి భానుదాసు ఆకలిదప్పులతో సొమ్మసిల్లాడు. ఐనా అతడు తన దీక్ష విడువలేదు.\nఇంతలో యెవరో 'భానువాసూ!' అని పిలుస్తున్నట్టు వినిపించింది. బయటకు వచ్చి చూచేటప్పటికి ఒక గొల్లవాడు పాలచెంబు చేతపట్టుకొని నిలబడి వున్నాడు.\n' నాయనా! నిన్ను చూస్తే శోషకొచ్చినట్టు కనిపిస్తున్నది. ఈచెంబులొ పాలు ఉన్నవి. కొంచెం పుచ్చుకుంటావా? ' అని ఆ గొల్ల వాడు యెంతో ఆప్యాయతగా భానువాసుని అడిగాడు.\nభానుదాసు మొదట కొంచెం సందేహిం చాడు. కాని ఆకలికి తాళలేక ఆ చెంబు పుచ్చుకొని పాలు గుటగుటా త్రాగివెశాడు. గొల్లవాడు తన త్రోవను వెళ్ళిపోయాడు.\nఅప్పటినుంచి ఆ గొల్లవాడు రోజూ మధ్యాహ్నమయ్యేసరికి వచ్చి భానుదాసుకి చెంబుతో పాలు తీసుకవచ్చి, ఇచ్చి పాతుఁడే వాడు. భానుదాసు భగవద్ధ్యానం చేసు కొంటూ, మైమరచి మధురస్వరంతో పాటలు పాడుతూ, దినాలు క్షణాలు గా గడుపసాగాడు. ఆ గొల్లవాడెవరో, ఈవిధంగా రోజూ పాలు తీసుకొచ్చి తనకెందుకు ఇచ్చి పోతున్నాడో, అతడు ఆలోచించలేదు. భగవ దుపాసనలో నిమగు డైవున్న అతనికి ఇది ఆలోచించే వ్యవధికూడా లేకపోయింది.\nఆ గొల్లవాడు సాక్షాత్ పాండురంగడే నన్న సంగతి అతనికి తెలియదు.\nఈవిధంగా సంవత్సరాలు దొరలి పోయాయి. భానువాసు ఆ అడివిలోనే గొల్లవాని రూపంలో పాండురంగడు తెస్తున్న పాలతోనే పెరిగి పెద్దవాడయ్యాడు.\nఇలావుండగా ఒకరోజున పైఠణగ్రామా నికి చెందిన కట్టెలవాడొకడు కట్టెలకోసం భానుదాసు ఉంటున్న అడవిలోకే వచ్చాడు. ఆ పాడుబడిన గుడికి దగ్గరలోనే కట్టెలు కొడుతూండగా ఆతనికి అమృతతుల్యమైన కంఠంతో భక్తి పరవశమైన మధురగానం వినిపించింది. 'ఆ పాడుతున్న దెవరా' అని ఆలోచిస్తూ అతడు గుడిపద్దకు వెళ్ళి తొంగి చూశాడు. అతనికి తేజోమయుడైన భాను దాసు ధ్యానమగ్నుడుగా కనుపించాడు.\nఆ కట్టెలవానికి తమ గ్రామంలోనివాడే బ్రాహ్మణపుత్రుడొకడు పారిపోయిన సంగతి తెలుసు. అందువల్ల వెంటనే అనుమానం కలిగి, తిరిగివెళ్ళి, భానుదాసు తల్లిదండ్రు లకు ఈ వార్త తెలిపాడు. వెంటనే వారంతా కాళ్ళకు రెక్కలు కట్టుకవచ్చినట్టుగా ఇక్కడ వాలారు.. భానువాసును చూచి, 'నాయనా ! ఇన్నాళ్ళూ ఎక్కడున్నావురా?' అని కౌగిలించుకొన్నారు. తరువాత ఇంటికి తిరిగిరమ్మని బలవంతం చేయసాగారు.\nకాని భానుదాసు 'తండ్రీ! నేనీ మందిరం విడిచిపెట్టి రాలేను' అన్నాడు.\n\"అలాగైతే మేము అన్నాహారాలు మాని ఇక్కడే ప్రాణాలు విడిచేస్తాం. నిన్నువదిలి బ్రతుకలేము” అన్నారు తల్లిదండ్రులు.\nఅప్పుడు భానుదాసు ధ్యానమగ్నుడై పాండురంగని తలచుకొన్నాడు. రంగ దేవుడు అతడికి ధ్యానంలో సాక్షాత్కరించి, 'భానుదాసూ: నీవు ఇంటికి తిరిగివెళ్లి, గృహస్థుడవై తల్లిదండ్రుల అభీష్టం నెర వేర్చు. రాజయోగులైన జనకాదులవలె నీవుకూడా ఐహికజీవితంలో మునిగి తేలు తూనే సిద్ధిని సాధించగల'వని ఆదేశించాడు.\nఇక భానుదాసు ఇంటికి తిరిగివెళ్లడానికి అభ్యంతరపెట్టలేదు. తల్లితండ్రుల సంతో షానికి మితి లేకపోయింది.\nఈ విధంగా భానుదాసు ఇంటికి తిరిగి వచ్చి సుఖంగా కాలయాపన చేయసాగాడు. యుక్తవయస్సు రాగానే తల్లితండ్రులు అత నికి వివాహంచేశారు.\nమరి కొంతకాలానికి అతని తల్లి దండ్రులు గతించారు. సంసారభారమంతా భానుదాసు ఒక్కడే మోయవలసి వచ్చింది.\nఎప్పుడూ దైవచింతనలోనే మునిగి ఉండి లౌకికవ్యవహారాలలో జోక్యం కలిగించు కొనకపోవడంవల్ల భానుదాసుకి దారిద్య్రం తప్ప లేదు. పొట్టగడవటంకూడా చాలా కష్టమైపోయింది.\nఅప్పుడు గ్రామస్థులు కొంతమంది కూడి అతనివద్దకు వచ్చి 'భానుదాసూ! చతుర్విధ పురుషార్ధాలలో అర్థంకూడా ఒకటిగదా ? భుక్తి లేనిదే భక్తి సాధ్యమా? గృహస్థుడైన వాడు తన కుటుంబంసంగతికూడా ముఖ్యంగా చూచుకొనవలసి ఉంటుంది కదా. అందువల్ల నీవేదైనా వ్యాపారం చేయరాదా ?' అని సలహా ఇచ్చారు.\nఅందుకు భానుదాసు 'నాయనలారా ! వ్యాపారం చేయటానికి నావద్ద పెట్టుబడి లేదే?' అన్నాడు.\nఆవిషయమై ' నీవు సంశయించ నక్కర లేదు. మేమంతా చందాలు వేసుకొని నీకు పెట్టుబడి పెడతాము' అన్నారు వారు.\nభానుదాసు చాలా బలవంతమీద దీనికి అంగీకరించాడు. అతడు సంశయించటానికి కారణం అసలు వేరే ఉంది. ^ వ్యాపారం చేసేవాడు అసత్యమాడటం, పంచన చేయడం తప్పదుగదా' అనేదే అతనికి పట్టిన సందేహం. 'ఏమైనాసరే, నేనుమాత్రం అసత్యమాడకుండా వ్యాపారంచేస్తాను' అని నిశ్చయించుకున్నాడు భానుదాసు.\nఈవిధంగా భానుదాసు ఇతరుల ప్రోద్బలంమీద ఇతరుల పెట్టుబడితో బట్టల కొట్టు పెట్టాడు. కాని తానుమాత్రం అను కొన్నట్లే అసత్యమాడటంలేదు. కొనటానికి వచ్చినవారికి వస్తువు అసలువెల ఎంతో, తాను వేసుకొంటున్న లాభమెంతో, నిక్క చ్చిగా చెప్పివేస్తున్నాడు. దీనివల్ల కాతా దారు లందరికీ అతనిమీద చాలా నమ్మకం కుదిరింది. బట్టలు కావలసినవారంతా అతనివద్దకే రాసాగారు. వ్యాపారం బాగా వృద్ధిచెందింది. అప్పులన్నీ తీర్చేశాడు. పెట్టు బడి పెట్టినవారందరికీ ఎవరికివ్వవలసిన సొమ్ము వారికి తిరిగి ఇచ్చివేశాడు.\nభానుదాసు ఇలాడబ్బు గడించడంచూచి వారందరూ అసూయచెందారు. ముఖ్యంగా లోగడ అతనికి పెట్టుబడి పెట్టినవారందరికీ చాలా కంటగింపుగా వున్నది. వారంతా ఇతని కేదోవిధంగా కీడుచేయాలని కూడ బలుక్కున్నారు. పాపం, అమాయకుడైన భానుదాసు కిదంతా తెలియదు.\nఒకసారి ఈ కుట్రదారులు సరుకులకోసం భానుదాసుని తమవెంట రమ్మన్నారు.\nభానువాను చాలా రొఖ్కం తీసుకొని వారి వెంట పయనమయ్యాడు. అంతా గుర్రా లెక్కి వెళ్లుతున్నారు. ఆ రాత్రికి వారంతా ఒక సత్రంలో మ కాంచేశారు. భోజనా లయాక, ఒకచోట హరికథ జరుగుతున్నదని విని భానుదాసు తనతోటివారిని గూడ రమ్మని పిలిచాడు. కాని వారు రామనేటప్పటికి అతడు ఒక్కడే వెళ్ళాడు. అదునుచూచి భానుదాను వెంట వచ్చినవారు అతని రొఖం కాజేసి గుర్రాన్ని పారద్రోలారు. పిమ్మట తమతమ గుర్రాలెక్కి గుట్టుచప్పుడు కాకుండా సాగిపోయారు.\nభానుదాసు హరికథ విని తిరిగివస్తుంటే త్రోవలో గుర్రపుకళ్ళెం పట్టుకొనివున్న ఒక మనిషి కనిపించాడు. అది తనగుర్రమే.\n'నాగుర్రం నీకెలా చికింది? నీవెవరవు?' అని ఆడిగేలోగానే ఆవ్యక్తి తన డబ్బుసంచి కూడా తీసి ఇచ్చి, మాయమయ్యాడు.\nఈ చోద్యానికి అబ్బురపడుతూ భాను దాను గుర్రమెక్కి సత్రంవద్దకు వెళ్ళాడు. అక్కడ తనవెంట వచ్చినవారెవరూ లేరు. వాళ్లకోసం వెతుకుతూ కొంతదూరం పోగా ఒక ఏటివొడ్డున వారంతా ఏడుస్తూ మొత్తు కొంటూ కనుపించారు భానుదాసుని చూడగానే వారంతా ఏడుస్తూ కాళ్లమీదపడి 'క్షమించు భామదాసూ! మేమేదొ తెలియక నేరంచేశా'మన్నారు.\n'అసలు జరిగిన విషయమేమిటి? ' అన్నాడు భానువాసు.\n'మేము నీపట్ల అసూయచెంది, నీడబ్బు దొంగిలించి, గుర్రాన్ని విడిచిపుచ్చాము. కాని దోవలో దొంగలు పైనబడి మమ్మల్ని హింసించి దోచుకొన్నారు. భగవంతుడే మమ్మల్పి విధంగా శిక్షించాడు ” అన్నారు.\nఅప్పుడు భానుదాసు ' ఇది అంతా ఆ పాండురంగని మహిమ ' అని గ్రహించాడు.\n'నాయనలారా ! నాడేమున్నది ! ఆ పాండు రంగని వేడుకోండి. అతడే మిమ్మల్ని మన్నిస్తాడు' అని ఉపదేశించాడు.\nఅప్పటినుంచి భానుదాసు వ్యాపారం కట్టిపెట్టి తన కాలమంతా భగవద్ధ్యానం లోనే వినియోగించ సాగాడు.",
            "book_page_end": 50
        },
        {
            "title": "తాతయ్యతో కబుర్లు",
            "book_page_start": 51,
            "pdf_page_start": 51,
            "pdf_page_end": 51,
            "author": "మీ ' క థ ల తాతయ్య ’",
            "genre": "సంపాదకీయం",
            "moral": "ఆత్మకథను వ్రాయడానికి ప్రయత్నించండి.",
            "keywords": [
                "కథల తాతయ్య",
                "ఆత్మకథ",
                "గాంధీ",
                "నెహ్రూ",
                "సలహా"
            ],
            "characters": [
                "మీ ' క థ ల తాతయ్య ’",
                "లక్ష్మీభాయి"
            ],
            "locations": [],
            "content": "తరుచు మనం కలుసుకొని, ఒకళ్ళ వుద్దేశాలు ఒకళ్ళం తెలుసుకున్నప్పుడే మంచి చెడ్డా వెల్లడి అవుతుంది. అప్పుడే ఏపనైనా చక్కగా నెరవేర్చగలుగుతాం. ఈ సంకల్పం తోనే కొత్తసంవత్సరంలో ఇక్కడ మనం సమావేశం అవుతూవుండటానికి ఏర్పాటు చేశాను. ఇక్కడ మనం మనసు విడిచి మాటాడుకోవచ్చు. మీ సంశయాలు నాకు వ్రాసి చెప్పవచ్చు. మీ సంశయాలు తెలుసుకుని వాటిని తీర్చటానికి, ఇంకా విశేషాలుంటే మీకు తెలియజేయటానికి ప్రయత్నిస్తూవుంటాను.\nఈనెల చిరంజీవి లక్ష్మీభాయి వ్రాసిన చిన్నకధ చదివారుకద! చూపులకు చిన్నదే కాని, ఇది పేర్కొన వలసిన కధ. వాళ్ళమ్మ పేపరు చదవటాన్ని గురించి లోపాలు దాచ కుండా, మనసు నొప్పించని ధోరణిలో ఎంచక్కా సంగతులు వెల్లడించిందో చూడండి. దీనినే ' ఆత్మకథ ' అంటారు.. ఆత్మకథ అనగా తనకు సంబంధించిన కథ అన్నమాట. నిజానికి, మామూలుకథలు వ్రాయడంకంటే ఆత్మకథ వ్రాయటం కష్టం. ఇందుకు చాలా నేర్పూ, అనుభవమూ కావాలి. గాంధీ, నెహ్రూలవంటి గొప్పగొప్పవాళ్ళందరూ వారి ఆత్మకథలను వ్రాసుకొన్నారు. అవి ప్రపంచానికే మార్గదర్శకాలుగా నిలిచివున్నాయి. ఇటువంటివి వ్రాయటానికి మీరూ అలవాటు చేసుకోరాదూ !\nఈ నెలలో ఆట్టచివరిబొమ్మ- అనగా రంగులబొమ్మకథ కొత్తది ప్రారంభించాను. ఇది మంచి గమ్మత్తుగా వుంటుంది. గొప్ప నీతినికూడా బోధిస్తుంది చూస్తారుగా !",
            "book_page_end": 51
        },
        {
            "title": "ఇది చేయటం నీవల్ల అవుతుందా ?",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "వినోదం",
            "moral": "",
            "keywords": [
                "ట్రిక్స్",
                "ఫౌంటెన్ పెన్",
                "రుమాలు",
                "వినోదం"
            ],
            "characters": [],
            "locations": [],
            "content": "ప్రక్క నున్న బొమ్మ చూడు. ఒక బల్ల అంచున ఒక కాగితపు పేలిక (రెండు అంగుళాల వెడల్పు, ఎనిమిది అంగు ళాల పొడుగు కొలతలు కలది) వుంది. దానిపైన ఫౌంటెన్పెన్ (మూత) కాప్ నిలబెట్టివున్నది. కాప్ని తాకకుండా, అది పడిపోకుండా, దానిక్రిండవున్న కాకితపుపేలికని ఇవతలకి తిసివెయ్యగలవా?\nఎలా చేయటం?\nముందు, నీవేలికి తడిచేసుకో. చేసుకుని, కొంచెం బలం ఉపయోగిస్తూ, బల్లమీద వుండే కాగితపు భాగాన్ని వాటం చూచి చర్రున బయటకు లాగు. ఫౌంటెన్పెన్ కాప్ చెక్కుచెదరకుండా అలానే నిలబడి వుంటుంది. నీవు కోరినప్రకారం కాగితంపేలిక మాత్రం ఇవతలకి వచ్చేస్తుంది.\nఒక చేతిరుమాలు తీసుకో ఐమూలగా వున్న రెండు కొసలూ రెండు చేతులలో విడివిడిగా పట్టుకో. చేతుల పట్టు వదలకుండా చెతిరుమాలు ముడి వేయగలవా?\nఎలా చేయటం ?\nబొమ్మలో చూపినట్టుగా నీ రెండుచేతులూ దండ కట్టి, ఎడమచేతి రెండు వేళ్ళతో జేబురుమాలుకొన ఒకటి పట్టుకో. తరువాత కుడిచేతి వేళ్లితో రెండవకొన పట్టుకో. జేబురుమాలుమాత్రం పట్టు విడవకుసుమా. ఇప్పుడు నీ రెడుచేతులూ విప్పావంటే, జేబురుమాలు కొసలు రెండూ కలిసి, ఒక చిత్రమైన ముడి యేర్పడుతుంది.\nఈ ట్రిక్టు చూడటానికి చాలా ముచ్చటగానూ వినోదం గానూ వుంటుంది.",
            "book_page_end": 52
        },
        {
            "title": "సుకేశిని కథ",
            "book_page_start": 53,
            "pdf_page_start": 53,
            "pdf_page_end": 58,
            "author": "హెచ్. ఆంజనేయశర్మ",
            "genre": "జానపదం",
            "moral": "తెలివైన ఉపాయంతో పరిష్కరించలేని సమస్య అంటూ ఉండదు.",
            "keywords": [
                "సుకేశిని",
                "ఇంద్రనాధుడు",
                "శాపం",
                "శిరోజాలు",
                "మాణిక్యద్వీపం"
            ],
            "characters": [
                "చిత్రసేనుడు",
                "సుకేశిని",
                "కింకిణి",
                "ఇంద్రనాధుడు",
                "లక్ష్మీదేవి"
            ],
            "locations": [
                "మాణిక్యద్వీపం",
                "సముద్రం"
            ],
            "content": "పూర్వం మాణిక్యద్వీపాన్ని చిత్రసేనుడనే రాజు పాలిస్తూ ఉండేవాడు. చాలా కాలానికి కాని ఆయనకు సంతానం కలగలేదు. అదైనా ఆడపిల్ల. ఆమె ఎంతో అందమైనది. ఆమె శిరోజాలు పట్టువలె మృదువుగా బంగారురంగుతో మెరుస్తూ ఉండటంవల్ల ఆమెకు సుకేశిని అని నామకరణం జరిగింది.\nసుకేశిని పదహారో పుట్టినరోజు పండుగ ఎంతో వైభవంగా జరుగుతోంది. అదే సమ యంలో కింకిణి అనే యక్షిత బిచ్చగత్తె రూపంలో రాచనగరులోకి ప్రవేశించింది. ఆమెను ఎవరూ గమనించలేదు. కింకిణి సరాసరి సుకేశినిడగ్గరకు వెళ్ళింది. సుకేశి నికి కింకిణి యక్షిత అని తెలియక, బిచ్చ గత్తె అనుకుని తూలనాడింది. దాంతో యక్షిత మండిపోయి ఇలా శాపమిచ్చింది : \" నీ సౌందర్యానికి నీవే గర్విస్తున్నావు. నీలాటి శిరోజాలు ప్రపంచంలో మరో స్త్రీకి లేవనికదా నీగర్వం! నీ తలమీది వెంట్రు కలు యీక్షణంలోనే రాలిపోతవి. అవి మళ్లీ పెరగవు!”\nశాపాన్ని ఉపసంహరించుకోమని యక్షి తను ప్రార్థిద్దామని అనుకున్నా- యక్షిత మాయమైంది. రాజకుమారి తలమీది వెంట్రుకలు రాలిపోయి అందవికారంగా తయారైంది. చూసేవాళ్ళకు నవ్వువొచ్చింది కాని, రాజకుమార్తె చెవినిపడితే ప్రమాదం సంభవిస్తుందని బలవంతాన ఆపుకొన్నారు.\nవిచారంగావున్న సు కేశినిని తల్లిదండ్రులు ఊరడించారు. ఏదోవిధంగా తిరిగి ఆమె తలవెంట్రుకలు వొచ్చే ఉపాయాలను అన్వేషించసాగారు. దేశదేశాలనుంచి అనేక మంది వైద్యులు వొచ్చారుకాని ఏమీ ఉప యోగం లేకపోయింది,\nఒకానొక సాధువు రాజకుమారిచేత లక్ష్మీ వ్రతం చేయించమని సలహా ఇచ్చాడు. సంవత్సరంపాటు ఎంతో నిష్టతో, భక్తితో రాజకుమారి లక్ష్మీవ్రతాన్ని చేసింది.\nచివరకు లక్ష్మీ ప్రత్యక్షమై ఒక్కవరం కోరుకోమంది.\nచాలా కాలంగా తనకు జుట్టు లేనందువల్ల ఆ ఆదుర్దాకొండికి రాజకుమారి తొందరపడి వరాన్ని యీవిధంగా కోరింది: \"తల్లీ! ప్రతిరోజూ నా కురులు ఒక అంగుళం వొంతున పెరగాలి. ఒకవేళ కురుల్ని కత్తి రిస్తే అవి రెండింతలు వేగంతో పెరగాలి.”\nలక్ష్మి ఆమె వరానికి 'సరే' అని చెప్పి అదృశ్యమైపోయింది,\nరోజుకొక అంగుళంవెంతున రాజ కుమారి శిరోజాలు పెరగసాగినవి. ఐదు వారాలు అయేప్పటికి గజంపొడవున శిరోజాలు పెరిగినవి. రాజకుమారి పూర్వపు సౌందర్యాన్ని తిరిగి పొందింది.\nమరో ఐదువారాలు గడిచేప్పటికి ఆమె జడ రెండు గజాలైంది; అది నేలను రాచుకోసాగింది. అదేవిధంగా మరో ఐదు వారాలకు మూడు గజాలవరకూ పెరిగింది. ఇక కత్తిరించక తప్పలేదు. కత్తిరించింది మొదలూ రోజుకు రెండేసి అంగుళాల వొంతున జుట్టు పెరగసాగింది. రాకుమారి లక్ష్మీదేవిని కోరిన వరం అదేగదా !\nకత్తిరించటంవల్ల ప్రయోజనంలేదు. కత్తిరించినకొద్దీ మరీ త్వరత్వరగా వెంట్రు కలు పెరగసాగినవి. కత్తిరించక చేసేది లేదు. రోజూ రాజకుమారి నిద్రలేవకముందే యిద్దరు మనుషులు కురుల్ని కత్తిరించాలి. యీ కత్తిరించిన జుట్టునంతటినీ బళ్లలో తీసుకొనివెళ్ళి ఊరిబయట పారవేయాలి.\nరానురాను మరీ ఘోరంగా తయారైంది పరిస్థితి. రాజకుమారి నిద్రించేందుకు చాలా పెద్దగది అవసరమైంది. జుట్టు విపరీతంగా పెరగటం, దాన్ని కత్తిరించగానే రెండిం తలు వేగంతో తిరిగి పెరగటం ప్రతిరోజూ జరుగుతూవచ్చింది.\nఈస్థితిలో జీవించటం అనవసర మని, రాజకుమారి నిరాశచెందింది. పూర్వపు ఆ జుట్టు లేకుండటమే హాయిగా వున్నట్టు తోచింది. ఆమె బాధ చూడలేక రాజుగారు ఒక ప్రకటన చేశారు. రాజ కుమారి జుట్టు పెరగకుండా ఆపగలిగిన వారికి ఆమెనిచ్చి వివాహంచేయటమే గాక, తన రాజ్యాన్ని కూడా ఇస్తానని దేశదేశాలా చాటింపించాడు. ఎంతోమంది రాకుమా రులు, వైద్యులు, మంత్రగాళ్లు, తంత్రగాళ్లు వొచ్చారు కాని ప్రయోజనం లేకపోయింది.\nచివరకు ఇంద్రనాధుడనే రాకుమారుడు వొచ్చాడు. అతను చాలా తెలివిగలవాడు; ఏదైనా ఉపాయంతో ఈ అపాయాన్ని దాటించాలని యోచనచేశాడు. ఈ వుద్దే శంతో ఇంద్రనాధుడు రాకుమారితో యిలా అన్నాడు: \"నీవు మేడమీదిగదిలో పడు కుంటావుకదా ! నేను తోటలో ఉంటాను. యీ రాత్రి నిద్రపోకుండా, నీ జుట్టు పెరిగే సమయంలో నాకు చెప్పు.”\nఇంద్రనాధుడు చెప్పిన విధంగానే ఆర్ధ రాత్రి సమయంలో, జుట్టు పెరగనారం భించింది.\nప్రారంభించగానే సుకేశిని, ఇంద్రనాధు నికి ఈసంగతి తెలియపరిచింది,\nవెంటనే ఇంద్రనాధుడు ఇలా అన్నాడు: \"నీ జుట్టును కిటికి చువ్వలకు బిగించి కట్టి మెల్లిగా కిందికి దిగిరా—”\nఅతను చెప్పినవిధంగానే రాకుమారి జుట్టును కిటికీ చువ్వలకు బిగించికట్టి మెల్లిగా కిందికి దిగసాగింది. ఆమె నేల మట్టానికి ఒక గజం ఎత్తులోకి రాగానే, రాకుమారిని జుట్టునుంచి కత్తిరించాడు ఇంద్రనాధుడు.\nఆమెజుట్టు పెరగటం ఆగిపోయింది. ఇదెలా జరిగిందో తెలియక రాజుగారు ఆశ్చర్యపడితే ఇంద్రనాధుడు ఇలా అన్నాడు: \"ఏముంది ప్రభూ ! ఇదివరకు మీరు రాజకుమారినుంచి జుట్టును కత్తి రించేవారు; అందుకనే జుట్టు పెరుగుతూ వుండేది. నేను జుట్టునుంచి రాకుమారిని కత్తిరించాను. అందుకని ఇప్పుడు జుట్టు పెరగటం ఆగిపోయింది.”\nఅతని తెలివితేటలను అందరూ మెచ్చు కున్నారు. కాని ఇక్కడొక పెద్ద ఇబ్బంది వొచ్చిపడింది. రాకుమారిజుట్టు పెరగట మైతే ఆగింది.కాని, రాకుమారే పెరగటం ఆరంభమైంది! మరీ విపరీత పరిమాణంలో ఆమె పెరగసాగింది. ఆమె పెరిగే శరీరానికి రాజభవనం చాలలేదు. మైదానంలోకి వెళ్లవలసివొచ్చింది. మైదానంకూడా చాలక పోతే ఆమె సముద్రంలో దిగింది. ఎంతో లోతైన సముద్రం ఆమెకు మోకాలివరకే వొచ్చిందంటే ఆమె ఎంత ఎత్తు పెరిగి వుంటుందో సులభంగా ఆలోచించుకోవచ్చు, పూర్వం జుట్టును కత్తిరించినట్లుగా ఇప్పుడు మనిషిని కత్తిరించే అవకాశం కూడా లేదు.\nమాణిక్యద్వీపమంతా యిలా అల్లకల్లో లంగా వున్న సమయంలో, శతృరాజులు పెద్ద ఓడలమీద ద్వీపాన్ని ముట్టడించారు. యీ ప్రమాదాన్ని తప్పించుకునే మార్గం రాజు గారికి కాని, మంత్రులకు కానీ తోచలేదు.\nరాకుమారి యీ ప్రమాదాన్ని గ్రహిం చింది. ఆమెకు ఎత్తుకు తగినంత బలం కూడా వున్నది. శతృవుల ఓడల్ని ముంచి వెయ్యటం ఒక లెక్కలోది కాదు. కాని ఆమెది చాలా జాలిగుండె. శతృవులైనా వారికి హాని కలగకుండా ఉండేందుకని, మా క్యద్వీపాన్ని పెళ్లగించింది : సము ద్రంలో కొన్ని మైళ్ళు నడిచి మరోచోట ద్వీపాన్ని తిరిగి ప్రతిష్ఠించింది. ప్రజలు నిశ్చింతతో బ్రతకసాగారు.\nఆమె మాణిక్యద్వీపాన్ని పెళ్ళగించిన సమయంలో ఇంద్రనాధుడు మెల్లిగా ఆమె చెయ్యి మీదినుంచి పాకి భుజాలవరకూ వెళ్ళాడు. అక్కణ్నుంచి మెల్లిగా ఆమె చెవి దగ్గిరికి చేరాడు. అతను మాట్లాడేవరకూ తన శరీరంమీద మనిషి ఉన్నాడనేదే ఆమెకు తెలీదు.\n\" రాకుమారీ! నేను ఇంద్రనాధుణ్ణి. నేనిప్పుడు నీజుట్టు కత్తిరిస్తాను. అప్పుడు నీవు మామూలు పరిమాణానికి వొస్తావు; జుట్టు పెరగటం ఆరంభిస్తుంది–” అన్నాడు ఇంద్రనాధుడు.\n\" సరే \" అంది రాకుమారి.\n\"నీ మామూలు ఎత్తుకు రాగానే జాగ్ర త్తగా ద్వీపందాకా యీదాలి” అన్నాడు ఇంద్రనాధుడు.\nఇంద్రనాధుడు జుట్టు కత్తిరించగానే రాకుమారి సాధారణ పరిమాణానికి మారిపోయింది. ఇద్దరూ ద్వీపందాకా యీదారు.\nకాని పూర్వంవలెనే తిరిగి జుట్టు పెరగటం ఆరంభమైంది. ఏదైనా ఉపాయంతో యీ అవస్థను దాటాలి. ఇంద్ర నాధుడు చాలా దీర్ఘంగా ఆలోచించాడు.\nఒక పెద్దత్రాసును తెప్పిం చాడు. ఒకతక్కెడలో రాజ కుమారిని కూర్చోబెట్టాడు ; తక్కెడ ఆమెవైపున భూమిని ఆనింది. పెరిగే ఆమె తలవెంట్రుకలను రెండోవైపు తక్కెడలో వేయసాగాడు. రెండోవైపు తక్కెడ క్రమంగా బరువెక్కుతూ, భూమి వైపు మొగ్గసాగింది. రాకుమారి కూర్చున్న తక్కెడ పైకి లేవసాగింది.\nఈవిధంగా కొంత సేపయేప్పటికి, రెండు తక్కెడలూ సరిసమానంగా అయినవి ; వెంటనే ఇంద్రనాధుడు ఆమె జుట్టును కత్తిరించివేశాడు.\nజుట్టు కత్తెరపడేలోపలే, రాకుమారికి మరోగజం జుట్టు వొచ్చేసింది...\nకాని చిత్రమేమిటంటే, యీస్థితిలో ఆమె జుట్టు మరి పెరగటం ఆగింది; ఎందుకంటే, దీనికి వొక కారణముంది. ఇప్పుడు ఆమె జుట్టు పెరగాలో, లేక ఆమే పెర గాలో తేలక, రెండింటి పెరుగుదలా ఆగి పోయింది.\nజీవితంలో తీరదనుకున్న సమస్య ఈ విధంగా తీరి పోయింది. అందుచేత తనకు మ హెూప కారాన్ని చేసిన ఇంద్రనాధుణ్ణి సుకేశిని వివాహమాడింది.",
            "book_page_end": 58
        },
        {
            "title": "మా అమ్మ పేపరు చదవటం",
            "book_page_start": 5,
            "pdf_page_start": 59,
            "pdf_page_end": 59,
            "author": "లంకలపల్లి లక్ష్మీభాయి",
            "genre": "స్వీయకథ",
            "moral": "",
            "keywords": [
                "అమ్మ",
                "పేపరు చదవటం",
                "హాస్యం",
                "కళ్ళద్దాలు",
                "అలవాటు"
            ],
            "characters": [
                "అమ్మ",
                "రచయిత్రి",
                "నాన్న",
                "అన్నయ్య",
                "అక్కయ్య"
            ],
            "locations": [
                "ఇల్లు"
            ],
            "content": "మా అమ్మ సాయంత్రంపూట పేపరు ఎలా చదువుతుందో ఎప్పుడైనా చూశారూ? ఏసంగతి మరచినా అమ్మ పేపరు చదవడం మాత్రం మరవదు. పాపం, యింటిపనంతా ముగించుకొని అమ్మ హాల్లోకి వచ్చేసరికి పేపరు పేజీలన్నీ వక్కచోటున వుండవు. నాలుగు వైపులా నాలుగు కాగితాలూ ఇంట్లో పడివుంటాయి. మేడమీద అన్నయ్య చదివి అక్కడే పారేసిన మొదటిపేజీ; అక్కయ్య చదివిన మధ్య పేజీ; ఇవనీ యేరుకొనివచ్చి అమ్మ పడుకొని చదవడానికని ఆసక్తితో బెడ్డుమీదకు వెళుతుంది.\nఅమ్మకప్పుడు జ్ఞాపకమొస్తుంది — తన కళ్ళద్దాలు మరచిపోయినట్లు. వాటికోసరం యిల్లంతా వెతుకుతుంది. ఇటు అటు ఇల్లంతా ఒక పదిహేను నిమిషాలు గాలిం చిన తరువాత అమ్మకప్పుడు జ్ఞాపక మొస్తుంది యెక్కడుంచింది. ఎలాగో కళ్ళద్దాల పెట్టె దొరుకుతుంది. కాని, అది తీసి చూసేసరికి అందులో కళ్లద్దాలు వుం డవు. మళ్ళీ ఐదు నిమిషాలు గాలించుతే కళ్లద్దాలు దొరుకుతాయి. ఆఖరుకి పరుపు దగ్గరకు వెళితే, ' పేపర్లు ఏవి! యిక్కడే పెట్టానే!' అనుకొంటుంది.\nకొంత సేపు వెతికినతరువాత కళ్లద్దాల కోసం వెళ్ళేముందు ఆ పేపర్లు తలగడా క్రిందనే పెట్టానని అప్పుడు జ్ఞాపకంవస్తుంది. ఇన్ని బాధలుపడి, ఎలాగో పేపరు చదవ డానికి మొదలుపెడుతుంది. ఒక్క ఘడియ చదువుతుందో లేదో చేతులో పేపరూ, ముక్షుమీద కళ్లద్దాలూ పెట్టుకొని హాయిగా నిద్రపోతుంది.\nఇంతలో మానాన్న వస్తారు. మమ్మలి నందరిని పిలిచి, 'ఒక్కసా రిలా వచ్చి చూడండి ' అంటారు. ఆ దృశ్యం చూసేసరికి మాకు నవ్వాగమ! ఇంతకూ అసలా పేపరు ఆ రోజుదే కాదు. నిన్నటిదో, మొన్నటిదో! తారీకు చూడకుండానే అమ్మ అంత ఆసక్తితో పాత పేపర్లే చది వేస్తూవుంటుంది !\nఅన్నిటికంటే ముఖ్యమైన విషయం యేమిటంటే: ఆమన్నాడు అమ్మ మాతో, పేపర్లో ఉండే వింతలూ, విశేషాలూ, వార్తలూ చక్కా పూసగుచ్చినట్టు చెప్తుంది. మరి, ఎలా చెప్పగలుగుతుందో యేమో!",
            "book_page_end": 5
        }
    ],
    "statistics": {
        "total_stories": 18,
        "author_counts": {
            "చందమామ బృందం": 8,
            "చక్రపాణి": 1,
            "సి. హెచ్. మాధవరావు": 1,
            "కొడవటిగంటి కుటుంబరావు": 1,
            "పాలంకి వెంకటరామచంద్రమూర్తి": 1,
            "జి. హనుమాయమ్మ": 1,
            "డి. ధనరాజు": 1,
            "ఆర్. ఎల్. దీక్షితులు": 1,
            "మీ ' క థ ల తాతయ్య ’": 1,
            "హెచ్. ఆంజనేయశర్మ": 1,
            "లంకలపల్లి లక్ష్మీభాయి": 1
        },
        "genre_counts": {
            "సినిమా పరిచయం": 1,
            "సంపాదకీయం": 2,
            "హాస్యం": 2,
            "పురాణం": 1,
            "నీతి కథ": 2,
            "జానపదం": 3,
            "విజ్ఞాన విషయం": 2,
            "రాజ కథలు": 1,
            "వినోదం": 2,
            "భక్తి కథ": 1,
            "స్వీయకథ": 1
        }
    }
}