{
    "book_id": "చందమామ_1953_08",
    "stories": [
        {
            "title": "ఆహ్వానము",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "సంపాదకీయం",
            "moral": "స్వేచ్ఛ అనేది అమూల్యమైనది, దాని కోసం ఎంతటి త్యాగానికైనా సిద్ధపడాలి.",
            "keywords": [
                "స్వేచ్ఛ",
                "త్యాగం",
                "సాహసం",
                "విక్రముడు"
            ],
            "characters": [
                "చందమామ బృందం"
            ],
            "locations": [
                "భారతదేశం"
            ],
            "content": "'గ్రాసం ఒకరివైనా వాసం తనది కావాలి '\nఅని ఒక సామెత ఉన్నది. 'వాసం తనది\nకావాలి' అనగా మానవుడు స్వేచ్ఛగా మసల\nటానికి వీలైన వసతికోసం వాంఛిస్తాడన్నమాట.\n'స్వేచ్ఛ' అనేది చాలా అమూల్యమైనది. సామాన్య\nమానవుడు స్వేచ్ఛను ప్రాణప్రదంగా ఎంచుతాడు.\nఅందుకోసం ఎటువంటి త్యాగాన్నయినా చేస్తాడు.\nమహా సామ్రాజ్యాలను పాలించే సార్వభౌములను\nసైతం ఎదిరించగలడు. ఈ సంచికలోని ' సాహనుడు '\nకథలోని విక్రముడు వట్టి మాటలతో గాక, నిజమైన\nవీరుడు ఎట్టి త్యాగంచేయగలడో చేసి చూపాడు. అతని\nధైర్య సాహసాలవల్లనే బలవంతుడైన శత్రురాజు,\nమారు ఆలోచన లేకుండా పలాయనమయ్యాడు.",
            "book_page_end": 11
        },
        {
            "title": "షరాబూ : గాడిదా",
            "book_page_start": 10,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "గేయకథ",
            "moral": "పశువులకు కూడా యజమాని దురాశ, లోభత్వం శత్రువులే.",
            "keywords": [
                "లోభి",
                "గాడిద",
                "షరాబు",
                "స్వేచ్ఛ",
                "దురాశ"
            ],
            "characters": [
                "షరాబు",
                "గాడిద",
                "శత్రువు"
            ],
            "locations": [
                "ఊరు",
                "పచ్చిక బయలు"
            ],
            "content": "ఒక కాలంలో ఒక ఊళ్ళో\nఒక గాడిద ; దానిది అతితెలివి.\nఆ గాడిద యజమాని ముసలిషరాబు\nపరమలోభి; వానిది అతిదురాశ.\n\nఆ లుబ్ధాగ్రేసరు డొకనాడు\nతన గాడిదపై ఒక ఊ రేగుచు\nచక్కని పచ్చిక బయలును చూసి\nచొప్పున దిగి యిటు లన్నాడు :\n\n\"నీకా ఊళ్ళో గడ్డి కొనాలి ప్రియం\nఇక్కడ బాగా మెక్కితివా నయం”\nఅని దానిని మేతకు విడిచివేసి\nతానూ చెట్టుక్రింద విడిదిచేసే.\n\nవచ్చిన స్వాతంత్ర్యంతో ఆ\nపిచ్చిది చూపెను ముచ్చట ఎంతో\nపచ్చని మెత్తని పచ్చిక చేలో\nస్వేచ్ఛా విహారం చేసింది.\n\nవింతగ లేచిన పచ్చిక కుచ్చుల\nసంతోషంతో సగమే కొరుకుచు\nగెంతుచు కేరుచు కదనుత్రొక్కుతూ\nఅంతట దొర్లుతు పరవడిల్లుతూ\n\nసకిలించింది ఓండ్రించింది.\nఇక సంగీతాన్నే అందుకొన్నది.\nఆ ఖరహరప్రియ గానమజాలో\nషరాబు శత్రువు ఒక డట వచ్చె.\n\nఅది గని షరాబు ఖరమును వేడెను\nపారిపోవుదము వేగమె రమ్మని.\nఅదుపు లేని ఆ కొంటెగాడిద\n`ఏం నీకంటే ఆతడు బరువా ?' అనె.\n\n' కాదుగాని త్వరగా రా ఊరికి\nపోదా 'మని గద్దించె షరాబు\n· పో పో నీ శత్రువు నాకు శత్రువా\nభయపడ్డానికి నాకేం గాడిదను ;\n' యజమానివి నీకు భయం సహజం\nపారిపోయి నీ తలపండు కాచుకో\nశత్రువనే చింత సుంత లేకుండా\nకుత్తుకబంటిగ నన్ను మెయ్యనీ,\nచదువని గాడిదనైనా చెపుతున్నా\nచదివిన మనిషి ఈ సామెత విని పో\nమా పశుజాతికి మా యజమానే శత్రువు'\nఅని కూసి ఖరోత్తముడు పచ్చికమేసె.",
            "book_page_end": 11
        },
        {
            "title": "కోతి - నీతి",
            "book_page_start": 13,
            "pdf_page_start": 15,
            "pdf_page_end": 17,
            "author": "నారాయణ",
            "genre": "జాతక కథ",
            "moral": "మేలు చేసిన వారికి కీడు తలపెట్టేవారికి, మిత్రద్రోహులకు ఎన్నటికైనా తగిన శిక్ష తప్పదు.",
            "keywords": [
                "బోధిసత్వుడు",
                "కపి",
                "కృతఘ్నత",
                "ద్రోహం",
                "ప్రాయశ్చిత్తం"
            ],
            "characters": [
                "బ్రహ్మదత్తుడు",
                "బోధిసత్వుడు (మహాకపి)",
                "దుర్మార్గుడైన మనిషి"
            ],
            "locations": [
                "కాశీ నగరం",
                "హిమాలయ పర్వతాలు",
                "గంగా నది",
                "అడవి"
            ],
            "content": "బ్రహ్మదత్తుడు. కాశీ నగరాన్ని పాలించే\nకాలంలో ఒకప్పుడు బోధినత్వుడు కవి\nరూపంగా జన్మించి, హిమాలయ పర్వ\nతాలమీద ఒక వృక్షంపైన నివాసం\nచేస్తూ ఉండేవాడు.\n\nపుట్టుకచేత వానరమే ఐనప్పటికీ, నరు\nనిలో కనబడని మంచి గుణాలూ, చక్కటి\nనడవడికా ఆ వానరంలో కనిపిస్తూవచ్చినై.\nఆ వానరం చాలా ఉత్తమమైంది. ఏ\nమంటే: ఆ అరణ్యంలో వుండే సమస్తమైన\nజంతుజాలమూ తమ తమ కష్టసుఖాలు\nవలపోసుకోవటంకోసం, సలహాలు పొంద\nటంకోసం, ఆ మహాకపినే ఆశ్రయించేవి.\n\nనిజానికి, ఆ మహాకపి బోధలు విన్న\nతరువాత వన్యమృగాలు తమ కూర\nస్వభావం మానుకొని, సాధువులై తరించినై\nకూడా. అంతేకాదు. అవి ఉదయానే పోయి\nగంగానదిలో స్నానంచేసి ఒక్కొక్క\nఒక్కొక్క తీయని ఫలం తెచ్చి మహాకపికి\nగురుదక్షిణగా అర్పిస్తూవుండేవి.\n\nఅడవిజంతువులన్నిటికీ ఆ మహాకపి\nఅండగా వుంటున్న సమయాన ఒకనాడు ఆ\nకపి చెపులకు \"అయ్యో, చచ్చా! చచ్చా!...\"\nఅనే కేకలు స్పష్టంగా వినిపించినై,\n\nవెంటనే కపి \"ఇదిగో వస్తున్నా !\nవస్తున్నా!!\" అని మారుకేక వేస్తూ, ఆ శబ్దం\nవచ్చిన దిక్కునకు పరుగెత్తింది.\nచూడగా ఒక చెట్టు. ఆ చెట్టుకింద ఒక\nమురికిగుంట. అది ఎంతో లోతుగా వుంది.\nనిలువలేనంతగా దుర్వాసన కొట్టుతూవుంది.\nఅందులో ఒక మనిషి పడి, పై కెక్క లేక\nగిలగిల తన్నుకొంటూవున్నాడు!\n\nవాని దీనస్థితి చూచేసరికి కపి గుండె\nకరగిపోయి, కన్నీరు రాల్చింది. క్షణమైనా\nఆలస్యంచేయక, ఆ గుంటలోకి దుమికింది.\nదుమికినవెంటనే ఆ మనిషిని తన వీపుపైన\n\nఎక్కించుకొని, ఒక్క ఎగురెగిరి వానిని\nగట్టుకు తెచ్చి చేర్చింది.\nఅంతేకాదు. మహాకపి వానిని గట్టుపైన\nవుండే ఒక చట్రాతి మీద పరుండబెట్టి,\nతినటానికి మంచిమంచి ఫలాలు తీసుక\nవచ్చి ఇచ్చింది. పైగా, వనంలోనించి\nమూలికలు తెచ్చి, వానికి తగిలిన గాయా\nలకు కట్లుకట్టింది. ఈ విధమైన ఉప\nచారాలు జరగగానే ఆ మనిషికి బాధలు\nతగ్గి, ఆదమరచి నిద్రించాడు.\n\nకవి కంటబడగానే ఆ మనిషికి మనసులో\nఅనేకమైన భావాలు కలిగినై.\nఏమనుకొన్నాడో యేమో \" ఓ కప్ !—\nనన్ను శ్రమపడి మోసి తెచ్చి, అలసిపోయి\nఉన్నావు. పాపం, నీవుకూడా కాస్త సేపు\nనిద్రపో!” అన్నాడు, ఎంతో ఆప్యాయంగా.\nమనిషిమాటలు నిజమేనని నమ్మి, కపి\nబడలికచేత కన్నులు మూసుకొని నిద్రపో\nసాగింది. ఎప్పుడైతే తనను నమ్మి కపి\nనిద్రింపసాగిందో, ఆ క్షణమందే వాని మన\nసులో ఒక దురుద్దేశం కలిగింది—' ఈ\nకోతిని చంపి, దీ ని మాంసం ఆరగించి\nనట్టయితే బాగుండునుకదా' అని.\n\nకపి చేసినమేలు మరచినవాడు, దయా\nదాక్షిణ్యాలు కొంచెమైనా లేనివాడూ\nపరమదుర్మార్గుడు. ఆ వెంటనే ఒక పెద్ద\nబండ ఎత్తుకవచ్చి పడుకొనివున్న కపి నెత్తి\nమీద విసిరాడు.\n\nఐతే, గురితప్పి ఆ బండరాయి కొంచెం\nఅవతల పడటంచేత, అది కపికి తగలక\nతప్పిపోయింది. రాయి కిందపడగానే పెద్ద\nశబ్దమై, కపికి మెలకువ వచ్చింది. కపి\nమేలుకొనటం చూడగానే, ఆ దుర్మార్గుడి\nమనసులో రాయిపడినట్టయింది — ' తానొ\nకట్ తలిస్తే దైవమొకటి తలచెకదా!”\nఅని. ఈ భయంచేత వానికి సగంప్రాణాలు\nఎగసిపోయినై.\n\nఅప్పుడు, మేలుకొనివున్న మహాకపి ఆ\nమనిషి ముఖం చూచింది, కిండపడివున్న\nరాతిని చూచింది.. వేరే సాక్ష్యం అక్కర\nలేకుండానే వాని ద్రోహచింత ఇట్టే దానికి\nఆర్థమై పోయింది.\n\nకాని, కపిమాత్రం ఇందుకు ఎంత\nమాత్రం ఆవేదనపడలేదు.‘\" ఇప్పటికే సగం\nచచ్చిఉన్నాడు. అటువంటివాడిని మళ్ళీ\nచంపటం ఒక గొప్పకాదు 'అని తలచి, కపి\nవానినేమీ పలకరించకనే చూస్తూ ఊరు\nకొన్నది. ఐతే ఆ చూపే వానిని అగ్నిలాగా\nకాల్చివేయజొచ్చింది.\n\nఅప్పుడు, మహాకవిరూపంలో వున్న బోధి\nసత్వుడు వానికి ఇలా హితవు చెప్పాడు.:\n\" నాయనా ! — నేనేదో నీకు హాని చేస్తానని\nభయపడవద్దు. అయితే - నీవు చేయ\nబోయిన ఈ దుండగాన్ని ఇక్కడి జంతు\nవులు ఏమాత్రం పసికట్టినా, నిన్ను నిమిషం\nకూడా నిలవనీయవు. అవి లేచి ఇక్కడికి\nరావటానికి ముందుగానే నిన్ను భద్రంగా\nఈ అడవి దాటించి వేస్తా. రా నాతో\"\nఅంటూ, వానిని కపి అడవి దాటించి, తన\nదారిని తను వెళ్ళిపోయింది.\n\nవాడు అడవిదాటి వెళ్ళిన కొద్దిరోజులకే,\nచేసిన పాపాలకు ఫలితంగా అనేకమైన\nబాధలు పట్టుకుని పీడించినై. కడుపున\nపుట్టిన పిల్లలే వానిని యింటినుండి\nతరిమివేశారు. బంధువులు దూరమయ్యారు.\nప్రాణమిచ్చే స్నేహితులు పెడమొగం పెట్టి\nతప్పించుకొనిపోసాగారు.\n\nఈ స్థితిలో ఆ దుర్మార్గుడు గత్యంతరం\nలేక ఊరువిడిచి పోవలసివచ్చింది. పోయి\nపోయి, మళ్లీ దూరాన వుండే అడవులకు\nచేరుకొని తను చేసిన పాపాలకు తగిన\nప్రాయశ్చిత్తం పొందాడు. మిత్రద్రోహులకు\nఎన్నటికైనా ఈగతి తప్పదుకదా!",
            "book_page_end": 15
        },
        {
            "title": "అట్టమీది బొమ్మ",
            "book_page_start": 14,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "పౌరాణిక కథ",
            "moral": "దైవాంశ సంభూతులైన వారికి పుట్టుకతో వచ్చిన రాక్షస గుణాల కన్నా, వారిలోని మంచి గుణాలే గొప్పవి.",
            "keywords": [
                "భీమసేనుడు",
                "హిడింబి",
                "హిడింబాసురుడు",
                "మహాభారతం"
            ],
            "characters": [
                "భీమసేనుడు",
                "హిడింబి",
                "హిడింబాసురుడు",
                "ధర్మరాజు",
                "కుంతీదేవి",
                "వ్యాసభగవానుడు"
            ],
            "locations": [
                "హిడింబవనం"
            ],
            "content": "లక్కయింటిని తగులబెట్టిన భీమసేనుడు హిడింబవనంలో తన తల్లినీ, సోద\nరులనూ కనిపెట్టుకొని వున్నాడు. అక్కడ హిడింబాసురుడనే రాక్షసుడు తన\nచెల్లెలినిపిలిచి \" ఈచుట్టుపక్కల ఏదో నరవాసన కొడుతున్నది. మనకు మంచి\nవిందు దొరికేటట్టున్నది. పోయి చూచివస్తా” నంటూలేచాడు. అందుకు హిడింబి\n\"అన్నా! ఈపాటిదానికి నీవెందుకు ? నేనే పోయివస్తా, ఉండు\" అంటూ\nబయలుదేరింది.\n\nదూరంనుంచే హిడింబి భీమసేనుని సుందరరూపం చూసింది. చూడగానే\nఅతనిని పెళ్ళాడాలెనని కుతూహలం కలిగింది. వెంటనే ఆమె ఒక అందమైన\nచిన్నదాని రూపం తాల్చి, భీమసేనునివద్దకు వచ్చి, కుశలప్రశ్నలు వేస్తూనే తన\nఅభిలాషను వెల్లడించింది. పెళ్ళివిషయంలో పెద్దల అనుమతి కావాలని\nచెప్పాడు భీమసేనుడు.\n\nఈ సంభాషణ జరుగుతూవుండగానే హిడింబాసురుడు అక్కడికి చక్కా\nవచ్చాడు. తన చెల్లెలు భీమునితో ప్రీతిగా మాటాడటంచూచి. గర్జించాడు.\nఅప్పుడు భీమసేనుడు వానితో మల్లయుద్ధంచేసి హిడింబుణ్ణి సంహరించాడు.\n\nఈ అలికిడికి పాండవసోదరులూ, కుంతీదేవీ నిద్రనుండి లేచారు. కుంతి\nఎన్నో ప్రశ్నలు అడిగేసరికి, హిడింబి అనే ఆ సుందరి ఎంతో ఒప్పిదంగా\nసమాధానాలు చెబుతూవచ్చింది. ఆమె పాండవుల చరిత్ర అంతా తొలినుండి\nతుదివరకూ వెల్లడించేసరికి ధర్మరాజు ఆశ్చర్యపోయి, ' ఇదంతా నీకెలా\nతెలుసు ?' నని ప్రశ్నించాడు. ' వ్యాసభగవానుని అనుగ్రహంవల్ల నాకు భూత\nభవిష్యత్తులు తెలుసు ' నన్నది ఆమె.\n\nహిడింబి ఇలా అంటూ, భీమసేనునికి తను భార్యగా ఉండేటట్టు అనుమ\nతించవలసిందని ప్రాధేయపడింది.\n\nఆ సమయాన వ్యాసభగవానుడు ప్రత్యక్షమై, 'ఈ హిడింబి రాక్షసవనిత\nకదా అని సంశయించ పనిలేదు. పుట్టుకుచేత రాక్షసే ఐనప్పటికీ, దైవాంశలుగల\nసుగుణఖని. మన భీమసేనుని సతి కావటానికి అన్ని విధాలా తగినది' అంటూ\nహిడింబి గుణగణాలు వర్ణించిచెప్పి, అప్పుడే భీమసేనునికీ హిడింబికీ వ్యాస\nభగవానుడు స్వయంగా పెళ్ళి చేయించాడు.",
            "book_page_end": 14
        },
        {
            "title": "వనభూషణం",
            "book_page_start": 16,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "విజ్ఞాన వ్యాసం",
            "moral": "చందమామ బృందం",
            "keywords": [
                "వనభూషణం",
                "పరిహాసపక్షి",
                "అనుకరణ",
                "నల్లత్రాచు"
            ],
            "characters": [
                "వనభూషణం (పక్షి)",
                "నల్లత్రాచు (పాము)"
            ],
            "locations": [
                "అమెరికా అరణ్యాలు"
            ],
            "content": "మానవులలో శ్రావ్యంగా పాడి ఆనందింపజేసే గాయకులున్నారు. హాస్యపు\nమాటలచేత కడుపుబ్బ నవ్వించే పరిహాసకులూ వున్నారు. ఈ రెండు పనులూ\nచేసే చతురతగల ఒక పక్షి వున్నదంటే వినటానికి ఆశ్చర్యంగా లేదూ?\nఅమెరికాదేశపు అరణ్యాలలో ఒకరకపు రంగురంగుల పక్షి ఉన్నది. అది\nచూపులకు అతి అందంగా వుంటుంది. చక్కగా పాడుతుంది. దాని కంఠస్వరం\nఎంతో శ్రావ్యంగా గంభీరంగా స్పష్టంగా\nఉంటుంది. ఇది అర్ధరాత్రివేళ ప్రారం\nభించి ప్రాతఃకాలంవరకూ అలా పాడు\nతూనే ఉంటుంది. సంతోషంకలిగినప్పుడు\nరెక్కలూ తోకనూ విరివిచేసుకుని, నాట్య\nమాడుతూ గానంచేస్తుంది. అది పాడే\nటప్పుడు అనేకమైన పక్షులు గుమిగూడి\nఒకేసారి పాడుతున్నట్టుగా మనకు అనిపి\nస్తుంది. దీనికి అమెరికాదేశస్థులు 'వనభూషణం' అని బిరుదిచ్చారు.\nపాటలోనేగాక, తక్కిన పక్షులను ఏమర్చి పరిహాసం చేయటంలోకూడా ఇది\nగొప్ప నేర్పరి. ఒకసారి డేగలాగ కూస్తుంది. ఇది విని చిన్నపక్షులన్ని భయపడి\nదాగుకొంటాయి. ఇంకొకప్పుడు ఆడుపక్షి మగపక్షిని పిలుస్తున్నట్టు నటిస్తుంది.\nఈ కూత విని మగపక్షి గూటినుండి బయటికి వచ్చి, జతపక్షిని కాసక మోస\nపోతుంది. ఇందుచేతనే దీనికి 'పరిహాసపక్షి' అనే పేరు సార్థకమైంది. రకరకాల\nజంతువుల, పక్షుల కంఠధ్వనులన్నీ ఈ వెక్కిరింపుపిట్ట అనుకరించగలదు.\nఇది తరుచు వేటకాండ్రనుకూడా ఏమరిస్తూవుంటుంది.\nఈ పక్షికి నల్లత్రాచు జన్మశత్రువు. దీని పిల్లలను తినటానికి త్రాచు సర\nసరమని గూటిలోకి పాకిపోతుంది. ఐతే, పరిహాసపక్షి ఊరుకోదు. త్రాచు చెట్టు\nఎక్కేటప్పుడూ, దిగేటప్పుడూ రోషంతో ఆవేశంతో పోరాడుతుంది. ముకుతో\nపొడుస్తుంది. రెక్కలతో కొడుతుంది. గోళ్ళతో రక్కుతుంది. పాము కదలక\nకిందపడివున్నా దానిని ఎత్తుకపోయి, ఎత్తునుండి నేలపై పడవేసి సర్పాన్ని\nచంపి, కసి తీర్చుకునేవరకూ ఊరుకోదు.",
            "book_page_end": 16
        },
        {
            "title": "శబ్దవేధి",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సీరియల్ కథ",
            "moral": "అత్యంత కష్ట పరిస్థితుల్లో కూడా సాహసం, దృఢ సంకల్పం వీడకూడదు.",
            "keywords": [
                "విజయుడు",
                "కరుణ",
                "భీమవర్మ",
                "చంద్రదుర్గాధిపతి",
                "శబ్దవేధి"
            ],
            "characters": [
                "విజయుడు (విజయవర్మ)",
                "కరుణ",
                "భీమవర్మ",
                "చంద్రదుర్గాధిపతి",
                "పానయ్య",
                "దూత"
            ],
            "locations": [
                "బీసల్పూరు రాజ్యం",
                "కోసల్పూరు రాజ్యం",
                "నర్మదా నది",
                "దేవపూరు"
            ],
            "content": "[గిరికోట చేరుకొన్న విజయుడు అక్కడ తన తండ్రిచావునుగూర్చి ఆరా తీయాలని\nచూస్తాడు. కొసకు అతని ప్రాణాలకే ముప్పు వస్తుంది. దీనినిగూర్చి ముందే తెలుసుకొన్న\nకరుణ అతనిని హెచ్చరిస్తుంది. విజయవర్మ కరుణను అక్కడే వదిలి ఎలాగైతేనేం\nప్రాణాలు దక్కించుకొని బయటపడుతాడు. తరువాత చదవండి—]\n\nవిజయుడు భీమ వర్మ చేతులలోనించి\nతప్పించుకొనికూడా, నాలుగు నెలలు గడిచి\nపోయాయి. ఈ మూడు నాలుగు నెలల\nలోను విజయలక్ష్మి బీసల్పూరు, కోసల్పూరు\nరాజ్యాలమధ్య నాలుగైదుసారులు చేతులు\nమారింది. ఇప్పుడు కోసల్పూరు వారిదే\nపైచేయిగా ఉంది.\n\nఅందువల్ల భీమవర్మ గారికి పట్టపగ్గాలు\nలేకుండా ఉన్నాయి. ఆయన కోసల్పూరు\nరాజ్యానికి చెందిన మరికొంతమంది సర్దా\nరులతోసహా నర్మదా నదితీరాన వున్న దేవ\nపూరులో మకాంచేసి వున్నాడు.\n\nఆ దూత వారిని నర్మదాతీరాన్నే తీసుక\nపోతున్నాడు. కొంతదూరం వెళ్ళినతరువాత\nవారికి తమముందు కాగడావెలుగులో\nనడుస్తున్న చిన్న జట్టు ఒకటి కనుపిం\nచింది.\n\nఅది భీమవర్మ జట్టు ఐవుంటుం\nదని వా రూహించారు. ఆ జట్టు కొంత\nదూరంపోయి నదిఒడున పొదలు గుబురుగా\nవున్న ఒకచోట నిలబడిపోయింది. విజయ\nవర్మ మొదలైనవారుకూడా కొంత దగ్గరకొచ్చి\nపొదలచాటున పొంచి ఏమి జరుగుతుందా\nఅని చూడసాగారు. కొంతసేపట్లో పొదల\nఆవల వైపునుంచి వారికి ఇంకొక జట్టు\nరావటం కనుపించింది. రెండు జట్టుల\nనాయకులూ పరిచయం చేసుకొన్న తరు\nవాత ఏదో మాట్లాడుకొనసాగారు.\n\nవిజయుడు నిలుచున్నచోటికి వారు ఏమి\nమాట్లాడు కొంటున్న దీ సరిగ్గా వినిపించ\nలేదుగాని, మధ్యమధ్య 'కరుణ అన్ని\nవిధాలా తగిన పిల్ల' 'శబ్ద వేధి... బహి\nరంగంగా వీ లులేదు.' అనే మాటలు\nవినిపించాయి. కొంతసేపటికి మాటలు\nముగిసాయి. భీమవర్మ వెనుదిరిగి తన\nనివాసంవైపు సాగాడు. విజయవర్మ అతనిని\nవెంబడించాడు.\n\nభీమవర్మ బసచేసింది నర్మదాతీరాన\nవున్న ఒక పురాతన భవనంలో. భవనానికి\nమూడువైపుల ఎత్తయిన ప్రహరీగోడలు\nవున్నాయి. ఒకవైపున నర్మద, ప్రహరీగోడ\nకన్నా మిక్కిలిగా రక్షిస్తున్నది. ఈ భవనం\nవిజయవర్మ ఇదివరకే గుర్తుపట్టుకొని\nఉన్నాడు. కాని లోపలికిమాత్రం చొరబడ\nటానికి వీలులేకపోయింది.\n\nఇంతకుముందు జరిగిన సంభాషణను\nబట్టి విజయుడు - కరుణ ఈ భవనంలోనే\nఉన్నదనీ, ఏదో బలవంతపు పెళ్ళికి\nఏర్పాట్లు జరుగుతున్నాయని ఊహించాడు.\nఅందువల్ల తరుణం మించకముందే అతడు\n\nఈ భవనంమీద దాడిచేసి కరుణను విడి\nపించక తప్పదని నిశ్చయించుకున్నాడు.\nఅందువల్ల అతడు భీమవర్మ, అతని అను\nచరులూ, లోనికి ప్రవేశించి సింహద్వారాలు\nమూయించిన తరువాత చుట్టుపట్ల తిరిగి\nతన దాడికి వీళ్లు చూచుకోసాగాడు. ఇలా\nచుట్టుపట్ల పరికించి చూచి, కాపలా. చాలా\nకట్టుదిట్టంగా ఉన్నందువల్ల గోడలుదాటడం\nసాధ్యంకాదని, న ది వైపునుంచి దాడి\nచేయటమే ఇంతకన్నా సులభమనీ అతడు\nతేల్చుకొన్నాడు. తేల్చుకొని తన అను\nచరులతో సత్రానికి మరలాడు.\n\nకాని మరల కొద్దిదూరం వెళ్ళారో లేదో\nఎవరో వారిని అడ్డగించారు. వీరు తప్ప\nకుండా భీమవర్మ అనుచరులే ననుకొన్నారు\nవిజయుడూ అతని అనుచరులూ. ఇంకేం,\nకత్తులు దూసి ఆ చీకట్లో అడ్డగించినవారి\nమీద విరుచుకపడ్డారు. కాని ఇలా కొంత\nసేపు పోరు జరిగినతరువాత నువెవరంటే\nమీరెవరని పలుకరించుకొన్న తరువాతగాని\nఉభయులకూ తమ పొరపాటు తెలిసి\nరాలేదు.\n\nఅప్పుడు తెలిసింది విజయునికి తను\nపోరింది పూర్వం కరుణను పెంచి పెద్ద\nదానినిగా చేసిన చంద్రదుర్గాధిపతితోనని.\n\nఇద్దరికీ భీమవర్మబద్ధ శత్రువే. రెండవరోజు\nప్రొద్దున్నే కలుసుకొని అన్ని విషయాలూ\nమాట్లాడుకొందామని నిశ్చయించుకొని\nఇరువురూ ఎవరిత్రోవను వారు వెళ్ళి\nపోయారు.\n\nమరుసటిరోజు ప్రొద్దున నర్మదాతీరాన\nవిజయుడు చంద్రదుర్గాధిపతిని కలుసు\nకొన్నాడు. ఇద్దరికీ భీమవర్మ శత్రువు కావటం\nమూలాన స్నేహం కలియటానికి అట్టేసేపు\nపట్టలేదు. విజయునియందు చంద్రదుర్గాధి\nపతికి మంచి అనురాగమూ విశ్వాసమూ\nకలిగాయి. ఇద్దరూ కలిసి కరుణను రక్షించ\nటానికి ఉపాయాలు ఆలోచించి చివరకు\n\nఆ రాత్రే నదివైపునుంచి భీమవర్మనివాసం\nమీద దాడిచేయటానికి నిశ్చయించు\nకొన్నారు. కరుణను విజయుని కిచ్చి చేయ\nటానికి తనకేమాత్రం అభ్యంతరం లేదని\nకూడా చంద్రదుర్గాధిపతి వాగ్దానంచేశాడు.\n\nవిజయుని అనుచరులలో పడవల\nపానయ్య అనే నడివయసు గలవ్యక్తి ఒకడు\nఉన్నాడు. ఈ పానయ్యకు ఓడలు, పడవలు\nనడపటంలో చాలా అనుభవం వుంది. విజ\nయుడు బసకు తిరిగివచ్చి అతనితో, 'ఏం\nపానయ్యా ! రాత్రికి ఎక్కడైనాసరే పెద్ద\nపడవ ఒకటి దొంగిలించాలి. కొంచెం పని\nవుంది' అన్నాడు. ' ఓ, అదెంతపని? రేవులో\n\nవున్న పడవలన్నీ మనయ్యే' అన్నాడు.\nపానయ్య.\nరేవులో పడవలు చాలా ఉన్నాయి.\nవాటన్నిటిలో ఒక పడవమటుకు వీరికి\nఉపకరించేలాగా వుంది. పానయ్య\nఆ పడవను మనసులో గుర్తుపెట్టుకొని\nవిజయునికి ఆ సంగతి చెప్పించాడు. చీకటి\nపడేటప్పటికి చంద్రదుర్గాధిపతి తన అను\nచరులు ఇరవైపాతికమందితో అక్కడికి\nవచ్చాడు. విజయుడుకూడా తన అను\nచరులను ఇరవైపాతికమందిని సిద్ధంచేసు\nకొన్నాడు.\n\nముందు ఒక ఐదారుగురు నిశ్శబ్దంగా\nప్రాకి పడవ ఎక్కేశారు. ఎక్కి కాపలా\nకాస్తున్న ఇద్దరు మనుమల్ని నోట్లో గుడ్డలు\nక్రుక్కి, కాళ్ళూ చేతులూ కట్టివేసి\nనిశ్శబ్దంగా ఒడ్డుకు చేర్చారు. వారిద్దరినీ\nఎక్కడో దూరంగా తీసుకువెళ్ళి పడవేసి\nవచ్చారు. తరువాత అందరూ బిలబిల\nమంటూ పడవ ఎక్కేశారు. పానయ్య\nచుక్కాణి పట్టాడు. పడవ శరవేగంతో నదీ\nజలాన్ని చీల్చుకొంటూ ముందుకు సాగింది.\n\n'మబ్బులుపడుతున్నాయి. లక్షణాలంత\nబాగా లేవు' అన్నాడు పానయ్య ఆకాశం\nవంక చూచి. 'ఔను, ల క్షణా లు చూస్తే\n\nతుపాను వచ్చేటట్టేవుంది. ముహూర్తం అంత\nమంచిది కాదేమో?' అన్నాడు చంద్ర\nదుర్గాధిపతికూడా. 'చూద్దాం. ఏది ఎలా\nజరుగుతుందో!' అన్నాడు విజయుడు.\n'తుపానేమిటి, భూకంపం వచ్చినా ఈరాత్రి\nకరుణను విడిపించక తప్పదు' అనుకొం\nటున్నాడు అతను మనసులో.\n\nక్షణక్షణం చీకటి గాఢమవుతున్నది.\nపడవ భీమవర్మ నివాసం దరిదాపులకు\nచేరుకునేసరికి అంతటా కటికచీకటి కమ్ము\nకొన్నది. కన్ను పొడుచుకున్నా కాన\nరావటంలేదు. గాలికూడా బొత్తుగా సద్దు\nమణిగింది. ‘వచ్చేశాం' అన్నాడు విజయుడు.\nఎప్పుడు పడవ ఒడ్డుకు చేరుతుందా, ఎప్పుడు\nక్రిందికి ఉరుకుదామా అని ఊగిసలాడు\nతున్నాడు అతను.\n\nఎలాగైతేనేం పడవ భవనంప్రక్కనే\nఒడ్డుకు చేరుకొన్నది. విజయుడు ముందు\nక్రిందికి దూకేశాడు. అతనివెనుకనే ఇంకా\nకొంతమందికూడా దూకారు. ' మిగిలిన\nవాళ్లంతా పడవలో ఉండండి. మేము\nమందు పోయి స్థితిగతులు ఎలా ఉన్నాయో\nచూసివస్తాం' అన్నాడు విజయుడు. అలాగే\nనని చంద్రదురాధిపతితోసహా మిగిలిన\nవాళ్లంతా పడవలోంచి క్రిందికి దిగలేదు.\n\nమేఘాలు ఆకాశంలో కుప్పతిప్పలుగా\nప్రోగుకాసాగాయి. చుక్కలన్నీ మటు\nమాయమయ్యాయి. అకస్మాత్తుగా పెను\nగాలి విజృంభించింది. విజయవర్మ తన\nఅనుచరులతో జాగ్రత్తగా అడుగడుక్కీ\nఆగుతూ ముందుకు సాగాడు. భవనం\nవెనుకవైపు గనుక కాపలావాళ్ళు ఎవరూ\nఉండరని అతని ధైర్యం.\n\nఇంతలో అతని అనుచరులలో ఒకడు\nఒక చిన్న బండకు కొట్టుకొన్నాడు. బండ\nఅలాగే పల్లాన పడి దొరులుకొంటూ\nపోయింది. ఇంకేముంది, భవనం గోడమీది\nనుంచి ఒక బాణం రివ్వున వచ్చి అతని\n\nఅనుచరులలో ఒకనికి తగిలింది. 'వెనకు\nతగ్గండి!' అని విజయుడు ఆజ్ఞాపించే\nలోగానే పైనుంచి బాణాల వర్షం కురియ\nసాగింది. అతని అనుచరులు వెనుతిరిగి\nపరుగెత్తారు.\n\nఇంతలో వర్షం, గాలీ ఒక్కమారే\nప్రారంభమైనాయి. ఆ తుపాను హెూరులో\nపారిపోతున్నవారి కేకలూ, వెంబడిస్తున్న\nవారి కేకలూ కలిసి మరింత కోలాహలం\nచెలరేగింది.\n\nఎ లా గైతేనేం, విజయవర్మ, అతని\nవెంటనున్నవారూ పడవను సమీపించారు.\nకాని పడవ ఒడ్డునే లేదు. అప్పుడే పెను\n\nగాలిమూలాన నదిలో రేగుతున్న తరంగాలు\nవల్ల ఒడ్డుకు దూరంగా వెళ్ళిపోయింది.\nదానిని మళ్ళీ ఒడ్డుకు చేర్చటానికి పానయ్య\nవశం కావటంలేదు.\n\nవెనుకనుంచి శత్రువులు తరుముకు\nవస్తున్నారు. ధారాపాతంగా వర్షం కురు\nస్తోంది. హెూరుగాలివల్ల కాలు నిలపటానికి\nవీలులేకుండా ఉంది. మధ్యమధ్య మెరిసి\nపట్టపగలుగా చేస్తున్న మెరుపుల వెలుగులో\nశత్రువులకు గురి బాగా చిక్కుతున్నది.\nఇక ఆలోచించటానికికూడా వ్యవధి లేదు.\nవిజయవర్మా అతని అనుచరులూ నిర్భ\nయంగా నదిలో దూకేసి పడవవైపు ఈదు\nకొనిపోసాగారు.\n\nశత్రువులు ఒడ్డునవచ్చి నిలబడి ఈదు\nతున్నవారిమీదనే గాక, పడవలో ఉన్నవారి\nమీదకూడా బాణాలు కురిపించసాగారు.\nసదిలోనే బాణాలు తగిలినవారు. అంతు\nలేకుండా కొట్టుకుపోయారు. పడవ\nఎక్కుతూ ఉండగా బాణాలు తగిలినవారు\nజారి ఏట్లోపడి కొట్టుకుపోయారు. పడవ\nమీద ఉన్నవారికికూడా కొంతమందికి\nగాయాలు తగిలాయి. వారికి బొత్తుగా రక్షణ\nలేకుండా ఉంది. వారుకూడా సాహసం\nవీడకుండా బాణాలు వదలసాగారు. కాని\n\nరాళ్లచాటున పొదలమాటున దాక్కోవ\nటానికి శత్రువులకు కావలసినంత అవ\nకాశం ఉంది.\n\nవారి దాడి ఈ విధంగా అగచాట్లపాలై\nఊరుకొంది. చివరకు ప్రాణాలు దక్కించు\nకొని బయటపడితే చాలునని దేవునికి\nమ్రొక్కుకోసాగారు. తుపానుతాపులకు\nపడవ ఎండుటాకులా వూగుతున్నది. ఈ\nక్షణమో మరుక్షణమో తల్లక్రిందులయ్యే\nటట్టు ఉంది. పడవమీద హాహాకారం చెల\nరేగింది.\n\n'పడవ అవతలి ఒడ్డుకన్నా జేర్చు\nపానయ్యా!' అన్నాడు రొప్పుతూ విజయ\nవర్మ. కాని ఆ తుపానులో పడపను అవ\nతలి ఒడ్డుకు చేర్చటమంటే మాటలా ?\nఇంతలో ఒక బాణం వచ్చి చంద్ర\nదుర్గాధిపతికి తగిలింది. గాయపడి క్రింద\nపడిన అతనిని పెడగా మోసుకెళ్ళారు.\nగాయం గట్టిగా తగిలింది. ప్రాణభయం\nకూడా ఉన్నందువల్ల అతడు విజయుణ్ణి\nపిలవసాగాడు. విజయుడు వెళ్ళి విచారంగా\nఅతనిప్రక్కన నిలబడ్డాడు.\n\n'అబ్బాయీ! నీవు ఏ పక్షంవాడివి?\nబీసల్పూరా ? కోసల్పూరా?' అని అడిగాడు\nఅతను. 'భీమవర్మ కోసల్పూరువాడు.\n\nఅతడు నాకూ చండీదాసుకూ శత్రువు.\nఅందువల్ల మీరు మమ్మలని కూడా\nబీసల్పూరు వాళ్లేనని అనుకోవచ్చు' అన్నాడు,\nతాను ఏ పక్షానికి చెందినవాడోకూడా\nతెలియని విజయుడు.\n\n'అయితే విను: అసలు నేను ఈ నగరం\nవచ్చింది కరుణకోసం కాదు. కరుణ\nఇక్కడ ఉన్నదనికూడా నాకు తెలియదు.\nనే నిక్కడకు వచ్చింది శత్రువుల బలా\nబలాలు కనుక్కోవటానికి. ఆ పని కొంత\nవరకు నెరవేరింది. కాని నేను అసలు\nబ్రతుకుతానా, లేదా ? అనే అనుమానం\nకలుగుతున్నది. నేను నీకొక వ్యక్తిపేరు\n\nచెబుతాను. నేనే చనిపోయినపక్షంలో నీవు\nఆ వ్యక్తివద్దకు వెళ్ళి ఇక్కడి స్థితిగతు\nలన్నీ చెప్పాలి. అతడు నిన్ను బీసల్ పురా\nధీశ్వరునికికూడా పరిచయంచేస్తాడు. ఏమో\nనీ అదృష్టమెలా వుందో ఎవరు చెప్పగలరు'\nఅన్నాడు చంద్రదుర్గాధిపతి.\n\n'మరి కరుణసంగతి ఏమిటి?' అన్నాడు\nవిజయుడు. 'ఆ విషయం ఇక నేనేమీ\nచేయలేను. ఇక నీవు ప్రయత్నించుకోవల\nసిందే. ఇ వ్వాళ నాచేతనైనది చేశాను '\nఅన్నాడు చంద్రదుర్గాధిపతి. 'కాని మీరేమీ\nనిరాశ చెందనక్కరలేదు. మనం శత్రువుల\nబాణాల బారిని దాటి వచ్చేశాం. కొంచెం\nసేపటిలో ఒడ్డుకు చేరుకుంటాం. మీ\nగాయంకూడా మానిపోతుంది' అన్నాడు\nవిజయుడు.\n\n'ఏది ఎలాగైనా నా చింత తీరిపోయింది'\nఅన్నాడు చంద్రదుర్గాధిపతి.\n\nనిజంగా మరికొంత సేపటిలో వారు\nఒడ్డుకు చేరుకొన్నారు. అప్పుడే తూరుపు\nకొంచెం తెలతెలవారుతున్నది. విజయవర్మా\nఅతని అనుచరులూ పడవను రేవులో కట్టి\nవేసి భిన్నహృదయాలతో ఒడ్డుకు దిగారు.\nచంద్రదుర్గాధిపతి అనుచరులు గాయపడిన\nతమ యజమానిని మోసుకుంటూ బసకు\nతరలిపోయారు.\n\nఆ రాత్రి కరుణను విడిపించటానికి\nవారు చేసిన ప్రయత్నం ఈ విధంగా\nవిపత్కరంగా పరిణమించింది.\nఅయితే ఈ ప్రయత్నంవల్ల విజయుడికి\nచంద్రదుర్గాధిపతి స్నేహంమటుకు లభిం\nచింది. ' ఇకముందు కరుణను విడిపించ\nటానికి నాకెవ్వరి సహాయమూ అక్కరలేదు.\nస్వశక్తిమీదనే ఆధారపడతాను ' అను\nకొన్నాడు విజయుడు వజ్రసంకల్పంతో.\n--(ఇంకా ఉంది)",
            "book_page_end": 24
        },
        {
            "title": "పులుల తమాషాలు",
            "book_page_start": 26,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "విజ్ఞాన వ్యాసం",
            "moral": "చందమామ బృందం",
            "keywords": [
                "పులులు",
                "చిరుతపులి",
                "మంచూరియా",
                "ఆఫ్రికా",
                "వేటగాండ్రు"
            ],
            "characters": [],
            "locations": [
                "ఇండియా",
                "మంచూరియా",
                "ఆఫ్రికా"
            ],
            "content": "పులిజాతులలో ముఖ్యమైనవి పెద్దపులి, చిరుతపులి. మన దేశంలోకల్లా\nబెంగాల్ పులులే ఘనమైనవని అనుకొన్నాము. కాని, గొప్ప ఆకృతి, కండపుష్టి,\nఎముకదిట్టం కలిగిన బ్రహ్మాండమైన పులులు మంచూరియాలో ఉంటున్నవి.\nఅవి ఇంత గొప్పగా ఉండటానికి అక్కడి చల్లదనం, మంచు, అనుకూలమైన\nశీతోష్ణస్థితులే కారణాలు.\nఇండియాలో పెద్దదైన పులి పది అడుగుల పొడవు, 550 పౌన్లు బరువు\nఉంటుంది. పెద్దపులి సింహంకంటేకూడా ఎక్కువ జంతువులను చంపుతుంది.\nఇండియాలో సగటున పులి ఏటా 800\nప్రాణులను చంపుతున్నట్లు లెక్కలవల్ల\nతేలుతున్నది.\nపెద్దపులి తరువాతది చిరుతపులి.\nఏటా సగటున 5000 చిరుతలు వేటాడ\nబడుతున్నట్టు లెక్కలు చెబుతున్నయి.\nఐతే చిరుతలు మాత్రం ఊరకుండటం\nలేదు. అవీ సగటున ఏటా 350 మంది\nమానవులను పొట్టను పెట్టుకొంటున్నై.\nనిజానికి, పెద్దపులులకంటే సింహాలకంటేకూడా చిరుతలను చూచి మనం\nఎక్కువ భయపడాలి ఏమంటే: చిరుతపులులు చెట్లెక్కగలవు. పెద్దపులుల\nకంటె ఎక్కువ నేర్పుతో అవి పొదలలో దూరి దాగుకొనగలవు. ఇందువల్లనే\nవేటగాండ్రకు పెద్దపులికంటె చిరుతపులే ఎక్కువ ప్రమాదకరం.\nపొంచి శత్రువులమీదికి దూకటంలోకూడా చిరుతపులే పెద్దపులికంటే\nకూడా ఎక్కువ చాకచక్యం కలది. ఈ కారణాలచేతనే ఆఫ్రికాదేశస్థులు పెద్ద\nపులి అంటే భయపడరు. కాని, చిరుతపులి అంటే వారికి చీకాకు.\nఆఫ్రికాదేశంలో పులులు వాటి ఆహారానికని బలిగొనే జంతువులను నొప్పి\nలేకుండా చంపుతై. అనగా జంతువులు బాధపడటానికి వ్యవధిలేనంత వేగంగా\nచంపుతాయన్నమాట.",
            "book_page_end": 26
        },
        {
            "title": "భల్లూక తల్పం",
            "book_page_start": 26,
            "pdf_page_start": 28,
            "pdf_page_end": 33,
            "author": "పి. రామకృష్ణ",
            "genre": "సాహస కథ",
            "moral": "ఇతరులను మోసం చేసి స్వార్థం నెరవేర్చుకోవాలనుకుంటే చివరికి ఆ ప్రమాదమే తమకు ఎదురుతిరుగుతుంది. పరోపకారంతో జీవితం సార్థకం చేసుకోవాలి.",
            "keywords": [
                "ధర్మసింధువు",
                "ధూర్తకేతు",
                "భల్లూకతల్పం",
                "బలి",
                "మోసం"
            ],
            "characters": [
                "ధర్మసింధువు (రాజు)",
                "ధూర్తకేతు",
                "వృద్ధుడు (బాటసారి)",
                "అసురశక్తి"
            ],
            "locations": [
                "నేపాళ దేశం",
                "పర్వత ప్రాంతం",
                "లోయ"
            ],
            "content": "పరోపకారి అయిన ధర్మసింధువు నేపాళ\nదేశానికి రాజుగా ఉండేవాడు. ఆయన త్యాగ\nమూర్తి. ధర్మసింధువుకు మారువేషాలతో\nఎంతదూరమైనా పాదచారిగా ప్రయాణం\nచేయటం మామూలు.\n\nఒకప్పుడు ధర్మసింధువు మామూలు\nప్రకారం బయలుదేరి పోయి, కొన్నాళ్ళకు\nఒక పర్వతప్రాంతం చేరుకొన్నాడు. మరి\nకొంతదూరంలో ఒక అగాధమైన లోయ\nతగిలింది. అటుపైన ఆయనకు దారీ తెన్నూ\nకనిపించ లేదు.\n\nధర్మసింధువు అక్కడనే నిలబడి ఆలో\nచించేటంతలో ఆ లోయప్రక్కనుండి ఒక\nఆజానుబాహు వచ్చి ఎదుటపడ్డాడు. అతడు\nధగధగ మెరిసే దుస్తులు వేసుకొన్నాడు,\nచక్కటి చేతికర్ర పట్టుకొనివున్నాడు.\nమంచి బలశాలి, అందగాడు, మాటకారిన్ని.\nపెద్దమనిషిగా కూడా వున్నాడు.\n\nఆ పెద్దమనిషి, సామాన్యునివేషంలో కన\nపడే ధర్మసింధువుకు ఎదురువచ్చి \"బిడ్డా !\nఅలసిపోయినట్టున్నావే? ఎవరవు నీవు ?\nఎక్కడినించి వస్తున్నావు? ఎక్కడికి\nవెళ్ళాలి ?—రా, నాయనా! నాతో వచ్చే\nసెయ్యి. ఇలాగే పాపం, వేళనక పాళనక\nఎంతోమంది ప్రయాణాలు చేస్తూవుంటారు.\nఅటువంటివారికి రాత్రిపూట బసయిచ్చి,\nసదుపాయం చేయకపోతే ఎలా నాయనా—\nరారా అంటూ ఆప్యాయంగా పిలిచాడు.\n\nధర్మసింధువు తన ప్రయాణాన్ని గురించి\nచెప్పేసరికి, ఆ పెద్దమనిషి \" అయ్యో నా\nతండ్రి ! దారి తప్పి చాలాదూరం వచ్చే\nశావు. ఈ సమయంలో కొండలూ కోనలూ\nదాటుకుపోవటం ఎవరి శక్యం? ఐతేయేంలే,\nభయపడకు. నాతోపాటు భోజనం చేసు\nకొందువుగాని. చిత్రమైన పక్క చూపుతా,\nదానిమీద పండుకొందువుగాని, తెల్లవార\n\nగానే పోవచ్చు\" అన్నాడు, ఎంతో దయతో.\nఇలా ఒక పెద్దమనిషి అభిమానించి ఆతిథ్య\nమిస్తానంటే వద్దనటం మూర్ఖతకదా ?—ఈ\nఉద్దేశంతో ధర్మ సింధువు పెద్దమనిషి\nవెంబడే పోసాగాడు.\n\nఇద్దరూ కలిసి కొండమీద నడిచివెళుతూ\nవుండగా, దిగువ లోయలో సందడి విని\nపించింది. ఆ సందడి చేస్తున్నది ఒకానొక\nవర్తకులగుంపు. వాళ్ళు గాడిదల పైన సరకు\nమూటలు వేసుకొని వస్తున్నారు. ఇది చెవిని\nపడగానే పెద్దమనిషి 'ఇప్పుడే వస్తా ' నని\nధర్మసింధువుతో చెప్పి, వాళ్లవద్దకు వెళ్లాడు.\n\nవానికి సాయంచేదామని ధర్మసింధువు\nవెళ్ళేసరికి, వృద్ధుడు కుశలప్రశ్నలు వేశాడు.\nఅందుకు ధర్మసింధువు తన సంగతి\nసందర్భాలన్నీ వెల్లడించి, తరువాత \"తాతా!\n— ఒక దయామయుడు కనిపించి, ఈ\nరాత్రికి ఇక్కడ ఉండిపొమ్మని నన్ను\nఎంతో ఆప్యాయంగా కోరాడు\" అని\nచెప్పాడు. ఈ మాటలకు వృద్ధుడు తల\nవంచి, పెద్దగా నిట్టూర్చాడు.\n\n\"హయ్యో ! నిన్నూ మాయలో వేశా\nడురా బిడ్డా ! - ముక్కుపచ్చలారని నిన్ను\nచూడగా నాకు కడుపు తరుకుపోతూవుందే.\nనీవనుకొంటున్న ఆదయామయుడు నిజంగా\n\nపెద్దమనిషి కాడుసు మా పరమ\nదుర్మార్గుడు. వాడు చెప్పిన ఆ చిత్రమైన\nపక్క నిజమయిండి కాదోయి నాయనా, అది\nమాయతల్పం” అంటూ మళ్లీ నిట్టూర్చాడు.\n\nఅంతటితో ధర్మసింధువు, తృప్తిపడి\nఊరుకోలేదు. పెద్దమనిషిగా నటించే ఆ\nదుర్మార్గు గురించి ఇంకా చెప్పమని\nఆత్రంతో అడిగాడు. అప్పుడు వృద్ధుడు\nఇలా ప్రారంభించాడు :\n\n\" నాయనా !-వీడొక రక్కసుడు. పేరు\nధూర్తకేతు. ఇష్టంవచ్చినట్టుగా బంగారం\nతయారుచేయాలెననే కాంక్షతో 'అసురశక్తి'\nఅనే ఒక రాక్షసిని ప్రార్థించాడు. వాని భక్తికి\nమెచ్చి, అసురశక్తి ప్రత్యక్షమయింది.\n\"కేలూ !— నీ భక్తికి మెచ్చాను. నీ కోరిక\nనెరవేరాలంటే, అదుగో ఆ మూలనున్న\nమంచం తీసుకో. దీనిపేరు భల్లూకతల్పం.\nఇది ఎలుగుబంటి రోమాలతో తయారైన\nమహిమగల మంచం. ఈ మంచానికి సరీగా\nసరిపడే పొడవుగల నరుణ్ణి తెచ్చి నాకు బలి\nఇచ్చిననాడు నీ కోరిక నెరవేరుస్తా\" నని\nచెప్పి మాయమైంది.\n\nధూర్తకేతు సంతోషించి గుడిలోని ఆ\nతల్పం ఇక్కడికి తీసుకవచ్చాడు. ఈ\nభవనం నిర్మించాడు. లోయదగ్గిర కాచుకొని\nవుండి వచ్చేపోయే బాటసారులను 'ఆతిథ్య\nమిస్తాను ర' మ్మంటాడు. తన తల్పాన్ని\nగురించి ఎంతగానో పొగడుతూ చెప్పి అమా\nయకులైన ప్రయాణికులను ఆకర్షించి\nమోసగిస్తాడు. ఎంతకాలంనుంచో ప్రజను\nతన భవనంలోకి లాక్కొంటూ, తల్పంమీద\nపడుకొన్నతరువాత వాళ్ళ పొడవు యెక్కు\nవయితే తల్పానికి సరిపడేటట్టుగా కాళ్లకు\nకట్టుకట్టి పొట్టిచెయ్యటానికి చూస్తాడు.\nపొడవు సరిపోకపోతే నిర్దాక్షిణ్యంగా కాళ్ళు\nపట్టి సాగదీస్తాడు. ఈ యాతనలు భరించ\nలేక జనం చస్తున్నారు. ఐతే, ఆ తల్పానికి\nసరీగా సరిపడిన పొడవుగలవాడిని\n\nనేనొక్కట్టే...\" అనిచెప్పి వూరకున్నాడు.\nఇలా అనే సరికల్లా, ధర్మసింధువు \" మరి\nతాతా !— నువ్వింకా బతికెవున్నావే! నిన్ను\nశ క్తికి బలియివ్వలేదా ?” అని అడిగాడు.\nఅందుకు ముసలివాడు ఇలా చెప్పాడు :\n\n\"నాయనా ! — చా లా కాలంక్రిందట\nనీలాగే నెనూ ఈదారిని ప్రయాణం చేయ\nవలసి వచ్చింది. నన్నూ ధూర్తకేతు ఎంతో\nఆప్యాయంగా ఆహ్వానించి తన భవనం\nలొపలకి తీసుకువెళ్ళాడు. దివ్యమైన\nభోజనం పెట్టించాడు. ఆ తల్పం చూపించి\nహాయిగా నిద్రించమని చెప్పి వెళ్ళిపోయాడు.\n\n“మామూలుగా పడుకొన్నాను. నాపొడవు\nఆ తల్పంకన్న సుమారు ఒకమూర ఎక్కు\nవగా ఉన్నది. ఇదేదో చిత్రంగా ఉన్నదని\nతోచింది. ఎంతకూ నిద్రపట్టింది కాదు.\nఅప్పుడు తలగడ తీసి కాళ్ళవైపు తల పెట్టు\nకొని, కాళ్లుచాచి పడుకొనేసరికి, నా పొడవు\nఆ తల్పం పొడవుకు సరిగా సరిపోయింది,\nతల్పంలొ వుండే మర్మం తెలిసిపోయింది.\nనిద్ర పట్టకపోయినప్పటికీ కళ్ళు మూసుకొని\nఅలానే పడుకొన్నా.\n\n\"ఒక రాత్రివేళ ధూర్తకేతు వచ్చి చూచే\nసరికి, నేను తల్పానికి సరీగా ఎచ్చుతగ్గులేమీ\nలేకుండా ఉండటం గమనించాడు. ఇంత\n\nకాలానికి తన \"శక్తి”కి తగిన మనిషి\nదొరికాడుకదా అని ఉప్పొంగిపోయాడు.\nనాటినించీ వాడు నన్ను ఎంతో దయగా\nచూస్తూ, ఏ లోపమూ రాకుండా పోషిస్తూ\nవచ్చాడు. తరువాత బలివేయటానికి\nసుముహూర్తం పెట్టించాడు. ఈ సంగతి పరి\nచారకులవల్ల నాకు ముందుగానే తెలిసింది.\n\n\"బలికి ముందటిరాత్రి అర్థరాత్రి వేళ\nమళ్ళీ నా గదిలోకి వచ్చి ఒకసారి నన్ను\nవాడు చూచాడు. అప్పుడు కావాలనే, నేను\nతలవైపు సవ్యంగా పడుకొనిపున్నా. చూడగా\nనా కాళ్ళు తల్పానికి సుమారు మూరెడు\nపొడవు పెచ్చుగా కనిపించినై. ఇది\n\nచూస్తూనే ధూర్తకేతు తబ్బిబ్బులైపోయాడు.\nవాడికి ఏమీ అంతుపట్టలేదు. * గత రాత్రి\nతల్పానికి సరీగావున్న మనిషి తెల్లవారేసరికి\nపెచ్చుపెరిగి ఉన్నాడేమిటి!' అనుకొని\nఆశ్చర్యపడ్డాడు.\n\n\"తల్పమైతే ఆత్రంకొద్దీ తెచ్చాడేగాని,\n\"శక్తి\"ని అడిగి ఈ కీలకం వాడు\nతెలుసుకోలేదు. ఆ “శక్తి” వీడికి చెప్పనూ\nలేదు. ఇప్పుడు ఆశ్చర్యం కలిగి, ఈరహస్యం\nఏమిటో నన్ను చెప్పమని కూర్చున్నాడు.\nనేను చెప్పలేదు. నన్ను నానా యాతనలూ\nపెట్టాడు. నేను నా పట్టు వదలలేదు. లాభం\nలేక, విసిగి వేసారి నన్నొక బానిసగా చేసి\n\nవేశాడు. వాడు తోడమని చెప్పినన్ని నీళ్ళూ\nతోడాలి. మోయమన్నన్ని కట్టెలమోపులు\nమోయాలి. నన్ను ఎన్ని విధాల హింసించినా,\nఇప్పటివరకూ ఆ కీలకం నేను వాడికి\nవెల్లడించలేదు. ఇంతవరకూ ఆ తల్పానికి\nసరిపడి, శ క్తిబలికి పని కి వ చ్చే మనిషి\nమరొకడు దొరకనూ లేదు...\"\n\nఅని చెప్పేటంతలో లోయలోని వర్తకుల\nగుంపును వెంటబెట్టుకొని ధూర్తకేతు చక్రా\nవస్తున్నట్టు చప్పుడయింది.\nఇది కనిపెట్టి, ముసలివాడు ధర్మసింధు\nపుకు ఒకేఒక రహస్యం చెవిలో చెప్పాడు.\nసంతోషంతో సరేఅన్నాడు ధర్మసింధువు.\n\nఆరోజున దొరికిన అతిథులందరిలో\nధర్మసింధువే అందంగా పొందికగా కన\nబడటంవల్ల, దివ్యమైన భోజనం పెట్టించి,\nముందుగా ధర్మసింధువునే తన తల్పం\nమీద పడుకోమన్నాడు ధూర్తకేతు. ధర్మ\nసింధువు ఏమీయెరుగని అమాయకునిలాగా\nపోయి, అటువంటి తల్పంమీద పడుకోవటం\nతనకు కొత్త అయినట్టు నటించాడు. నటించి,\nకాళ్ళవేపు తలపెట్టుకు పడుకున్నాడు.\n\nధూర్తకేతు ఒకరాత్రివేళ వచ్చి చూడగా,\nఅతను తల్పానికి సరీగా సరిపోయిపుండటం\nగమనించి పొంగిపోయాడు. ఈ సందట్లో\n\nవాడు వర్తకులగుంపును మరచేపోయాడు.\nనాటినుంచీ ధర్మసింధువుమీదనే దృష్టి పెట్టి,\nఅతనిని అన్నివిధాలా సదుపాయంగా\nపోషిస్తూవచ్చాడు. వానిని సమ్మి స్వేచ్ఛగా\nవదిలిపెట్టాడు. ధర్మసింధువుకూడా యజ\nమానిపట్ల విశ్వాసంగానే ఉంటూవచ్చాడు.\nఇన్నాళ్కు తన దేవి బలికి తగినవాడు దొరి\nకాడుకదా అనే సంతోషంతో ప్రపంచమే\nమరచి సంచరింపసాగాడు, ధూర్తకేతు.\n\nఈలోపల ధర్మసింధువు ఏన్నోసారులు\nముసలివానిని కలుసుకుని, సలహాచేశాడు.\nఇద్దరూ కూడబలుక్కొని ఒక నిశ్చయానికి\nవచ్చారు.\n\nఆ నిశ్చయంప్రకారం, ఒకరోజున ధూర్త\nకేతుకు మంచిమాట లు చెప్పి, వాడు\nకాళ్ళవైపు తలపెట్టుకొని తల్పంమీద\nనిద్రించేటట్టు ధర్మసింధువు యుక్తిచేశాడు.\nధూర్తకేతు ఆ తల్పానికి సరీగా సరిపడ్డాడు.\n\nవాడు నిద్రించే సమయాన తల్పంతోసహా\nధూర్తకేతును దేవి విగ్రహంముందు\nపెట్టటానికి ఇదివరకే ఎర్పాటుచేశాడు.\n\nదేవి ప్రత్యక్షమయింది. తల్పానికి సరీగా\nసరిపడివున్న ధూర్తికేతును ముసలివాడూ\nధర్మసింధువూ కలిసి బలిచేయబోయారు.\nకాని, దేవి తన భక్తుడైన ధూర్తకేతు పైన దయ\nదలిచి, వాడికి మరొక ఉపాయం చెప్పి\nసాగనంపింది, వాగ్దానంప్రకారం అసురశక్తి\nబంగారం చేసే యోగం ధర్మసింధువుకు\nచెప్పింది.\n\nధర్మసింధువు తరువాత బోలెడంత\nబంగారం తయారుచేసి, లోయలో భవనం\nవశపర్చు కున్నాడు. ముసలివానిని\nగురువుగా భావించాడు. ధూర్తకేతులాగా కాక\nధర్మసింధువు, ఆ దారినివచ్చే బాటసారు\nలందరకూ ఆతిథ్యమిచ్చి, ఆదరించి పరోప\nకారదీక్షతో జీవితం సార్థకం చేసుకొన్నాడు.",
            "book_page_end": 31
        },
        {
            "title": "మలుపు తిరిగినా, రైలుబండి పట్టాలు తప్పదు. ఎందుచేత?",
            "book_page_start": 32,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "విజ్ఞాన వ్యాసం",
            "moral": "చందమామ బృందం",
            "keywords": [
                "రైలుబండి",
                "పట్టాలు",
                "చలనసూత్రం",
                "చక్రాలు",
                "వేగం"
            ],
            "characters": [],
            "locations": [],
            "content": "రైలుబండి సూటిగానూ పోతుంది, మలుపులు తిరిగీ పోతుంది. అది యెంత\nవేగంగా పోయినా, మలుపు తిరిగేటప్పుడు సైతం పట్టాలు తప్పిపోదు. ఇది ఎలా\nసాధ్యమవుతున్నది?\nఇక్కడ 'చలనసూత్రాన్ని' గురించి న్యూటన్ శాస్త్రజ్ఞుడు చెప్పిన ప్రాథమిక\nవిషయం మనం తెలుసుకోవాలి. అది ఏమిటీ అంటే — కదులుతూవున్న ఏ\nవస్తువైనా ఆటంకం కలగనంతవరకూ\nసూటిగా పోతూనేవుంటుంది. ఇది దాని\nస్వభావం.\nఈ సూత్రాన్నిబట్టిచూస్తే, సూటిమార్గా\nన్నుంచి మలుపు తిరగవలసివచ్చినప్పు\nడల్లా రైలుబండి పట్టాలు తప్పిపోవలి\nసిందేకద ! కాని, అలా జరగటం లేదు.\nదీనికి మొదటి కారణం : రైలుచక్రాలకు\nఒక వైపున ఉండే అంచు యేర్పాటు.\nఐతే, రైలు పట్టాలు తప్పకపోవటానికి\nఇదిఒక్కటే కారణంకాదు.\nఈ బొమ్మ కిందభాగంలో విడివిడిగా\nవున్న చక్రాలకేసి చూడు. రైలుబండి\nచక్రం, ఎడమవైపు బొమ్మలో చూపినట్టు\nచదునుగా కాక, కుడివైపునున్న మాదిరి ఏటవాలుగా ఉంటుంది. ఇలా ఏట\nవాలుగా ఉండటంవల్ల జరిగేదేమిటంటే — రైలు కదిలేటప్పుడు చక్రాలు బయ\nటికి నెట్టబడుతూవుంటాయి కాని, అవి పట్టాలు తప్పిపోకుండా చక్రాలకుండే\nఅంచులు వాటిని నిరోధించి సరిఐన స్థానంలో ఉంచుతాయి.\nఇదిగాక మరిఒక ఏర్పాటు ఉన్నది: మలుపుతిరిగే చోట రైలుపట్టాల\nఅమరిక రైలుకు నిర్ణయింపబడిన వేగానికి తగినట్టుగా వుంటుంది. దీనినిబట్టి\nకూడా, మలుపులలొ సైతం రైలుబండి పట్టాలు తప్పిపోకుండా సూటీగా పోయే\nమోస్తరుగానే పరుగు సాగించటానికి వీలవుతున్నది.",
            "book_page_end": 32
        },
        {
            "title": "మాణిక్యవాచకర్",
            "book_page_start": 33,
            "pdf_page_start": 35,
            "pdf_page_end": 39,
            "author": "ఎస్. పద్మనాభం",
            "genre": "భక్తి కథ",
            "moral": "దైవభక్తి, అంకితభావం ఉన్నవారికి కష్టం కలిగితే దైవం అద్భుతాలు చేసి వారిని రక్షిస్తుంది.",
            "keywords": [
                "మాణిక్యవాచకర్",
                "శివభక్తి",
                "పాండ్యరాజు",
                "వైగానది",
                "పరమేశ్వరుడు"
            ],
            "characters": [
                "మాణిక్యవాచకర్ (వాదవూరార్)",
                "పాండ్యరాజు",
                "శివుడు",
                "జైన సన్యాసి",
                "చోళరాజు కూతురు"
            ],
            "locations": [
                "మధురాపట్టణం",
                "చోళరాజ్యం",
                "చిదంబరం",
                "వైగా నది"
            ],
            "content": "పాండ్యరాజులు మధురాపట్టణాన్ని\nవీలుతూవుండే కాలంలో, ఒక రాజువద్ద\n' వాదవూరార్ ' అనే మంత్రి ఉండేవాడు.\nవాదవూరార్ శివభ క్తిపరాయణుడు.\n\nఒకరోజున రాజు వాదవూరార్ను పిలిచి\n\"ఓయీ మంత్రి !— నీవు చోళరాజ్యమంతా\nతిరిగి, ఎంత ధనమైనాసరే వెనుదీయక\nవెచ్చించి, మన ఆస్థానానికి పేరుచెచ్చే\nప్రశస్తమైన మేలుజాతి గుర్రాలను తీసుకు\nరావలిసింది\" అని చెప్పి పంపాడు.\n\nసరేనని, రాజాజ్ఞ ప్రకారం వాదవూరార్\nబయలుదేరి వెళుతూవుండగా, దారిలో ఒక\nపొగడచెట్టుకింద ఒక వృద్ధ బ్రాహ్మణుడు\nఎదురయ్యాడు.\nగొప్ప తేజంతో ప్రకాశిస్తున్న ఆ బ్రాహ్మణ్ణ\nచూచీ చూడటంతోనే వాదవూరార్ మన\nస్సులో ఒక విధమైన సంచలనం కలిగింది.\nఅతడా వృద్ధు మహానుభావునిగా ఎంచి\nసాష్టాంగపడ్డాడు. \" మ హా త్మా !— నా కు\nచిన్నప్పటనుంచి కుతూహలంగా వుండే\nముక్తిమార్గం నీవు చూపగలవని తోస్తున్నది.\nకనుక, తరణోపాయం చూపి పుణ్యంకట్టుకో\nవలసింది\" అంటూ వేడుకొన్నాడు.\n\nఅప్పుడు వృద్ధబ్రాహ్మణ రూపంలో వున్న\nపరమశివుడు నిజరూపంలో సాక్షాత్క రించి,\nవాదవూరార్కు తరణోపాయం అనుగ్రహించి\nఅదృశ్యమయ్యాడు.\n\nఆ క్షణంనుంచీ వాదవూరార కు కవితా\nవేశం కలిగింది. తన ఇష్టదైవమైన శివుని\nగురించి అత్యద్భుతమైన పద్యాలు ఆశువుగా\nచెప్పనారంభించాడు.\n\nవాదవూరార్ చెప్పే మధురకవిత్వానికి\nపరమేశ్వరుడే తన్మయుడయి, ఒకనాడు\nప్రత్యక్షమయ్యాడు.\n\n\" భక్తాగ్రేసరా ! —— నీ నోటినుండి వెలువడే.\nపలుకులు ఒక్కొక్కటి ఒక్కొక్క\nమాణిక్యం విలువగలది. ఇంతటినుండి\nలోకులు నిన్ను 'మాణిక్యవాచకర్' అని\nపిలుస్తారు” అని చెప్పి దీవించి అంతర్హితు\nడయ్యాడు.\n\nశివభక్తుడుగా మారిన వాదవూరార్ తన\nచేతిలో వుండే రాజద్రవ్యాన్ని అంతటినీ విని\nయోగించి ఒకచోట శివాలయం నిర్మించి,\nఇష్టదైవాన్ని కొలుస్తూ అక్కడనే ఉండి\nపోయాడు.\n\nఇంతలో రాజావారి భటులు వెతు\nక్కొంటూవచ్చి, వాచకర్ను తక్షణమే\nదర్బారుకు రమ్మనమని ప్రభువుల ఆజ్ఞ\nఅయిందని చెప్పారు.\n\nవాళ్ళవెంబడే వాచకర్ మధురానగరుక\nవెళ్ళాడు. ఈ ఆలస్యానికి ప్రభువు కోపించి\nతనను వీడిస్తాడని మాణిక్యవాచకర్కు\nతెలుసు. అతను అనుకున్నట్టుగానే, గుర్రాలు\nలేకుండా వచ్చినందుకు రాజు, వాచకర్ను\nఖైదుచేయించి, అనేకవిధాలుగా హింసలు\nపెట్టాడు.\n\nఇదిచూచి పరమేశ్వరుడు విచారించి,\nతన భక్తుణ్ణి రక్షించటానికని ఒక చిత్రమైన\nఉపాయంపన్నాడు. అడవిలోవుండే నక్కల\nగుంపును మేలురకం గుర్రాలుగా మార్చి\nవేశాడు. తను ఒక గుర్రపువాని వేషం\nవేసుకొని, ఆ మాయగుర్రాలను రాజు\nవద్దకు తీసుకువెళ్ళాడు.\n\nగుర్రాలను చూడగానే రాజు ఆశ్చర్య\nభరితు డయ్యాడు.\nఅప్పుడు. ఆ గుర్రపువాడు రాజు తో\n\"ప్రభూ! నేను మాణిక్యవాచకర్\nస్నేహితుడను. చోళరాజ్యమంతా తిరిగి,\nఎంత ధనమైనాసరే వెనుదీయక మేలు.\nజాతి ఆశ్వాలను తెమ్మని నన్ను అతను\nనియమించివున్నాడు. ఇవే ఆ గుర్రాలు” అని\nచెప్పాడు. మంత్రిపట్ల జరిగిన తొందర\nపాటుకు రాజు విచారించి, వెంటనే వాఛ\nకర్ను ఖైదునుండి విడుదల చేయించాడు.\n\nకొత్తగా వచ్చిన గుర్రాలను సాలలోపల\nకట్టివేశారు రాజభటులు. ఐతే — ఆ రాత్రే,\nగుర్రాల రూపంతో వున్న ఈ నక్కలన్నీ\nవాటి నిజరూపం పొంది, సాలలో వుండే\nఅసలుగుర్రాలను కరిచివేసి, అడవిలోకి\nపారిపోయినై.\n\nఇందుకు ఫలితంగా రాజావారి సాలలో\nవుండే మేలుజాతి గుర్రాలు చాలవరకుచచ్చి\nపోవటం, కొసప్రాణాలతో బతికివున్నప్పటికీ\nఎందుకూ పనికిరాకుండాపోవటం జరిగింది.\n\nఈ సంగతి తెలియగానే రాజు ఉగ్రు\nడయ్యాడు. మాణిక్యవాచకర్ మాయలు\nపన్నుతున్నాడనీ, తనను మోసంచేస్తున్నా\nడ నీ తలచి, ఈసారి మునుపటికంటె\nహెచ్చుగా మంత్రిని హింసలు పెట్టసాగాడు.\n\nతన భక్తునిపట్ల రాజు చేసే దుర్మార్గాలకు\nరుద్రుడు ఉగ్రంతాల్చి, తలపైన వుండే\nగంగను భూలోకానికి వదిలి పెట్టాడు\nవైగానది ఆకస్మికంగా పొంగిపోయింది.\nమధురాపట్టణం తుడిచిపెట్టుకు పోతుందా\nఅని రాజుకు భయంపట్టుకుంది.\n\nఈ ఆపదసమయంలో చేసేదేముంది?\nజనులంతా మట్టి తవ్విపోసి, నగరుపక్షగా\nప్రవహించే వైగానడిగట్టును దిట్టపరచమని\nఆజ్ఞ ఇచ్చాడు.\n\nఊళ్లో చిన్నా పెద్దా అందరూ శ్రమపడి\nమట్టి తవ్విపోస్తున్నారు. అయితే, ఒక్క\nముసిలిదిమాత్రం వృద్ధాప్యంవల్ల రాజాజ్ఞను\nనెరవేర్చలేక విచారిస్తూ కూర్చుంది.\n\nఅప్పుడు కూలీచేసే ఒక చిన్ని బాలుడు\nఆక్షడికి వచ్చాడు. వచ్చి ఆ ముసిలిదానితో\n\" అవ్వా, అవ్వా ! --రాజు ఏంచేసిపోతాడో\nఅని నువ్వేమీ దిగులుపడకు. నువ్వు చేయ\nవలసిన పనికూడా నేను చేసిపెడతాలే !”\nఅని ధైర్యం చెప్పాడు..\n\nబాలుని మాటలు వినగానే ఆమెకు\nప్రాణం లేచివచ్చి, ఎంతో సంతోషించింది.\nకాని, తీరా ముసలిదానిని వెంటబెట్టుకొని\n\nఆ బాలుడు సదిపద్దకు వచ్చిన తరువాత\nపనిపాటులు చేయలేదు సరికదా, ముని\nలిది మూటకట్టి తెచ్చుకున్న రొట్టెతిసి\nముక్కలు కొరికితింటూ, తక్కిన పిల్లలతో\nఆటలాడుకోసాగాడు.\n\nఊరందరూ కష్టపడి నగరం రక్షించు\nకొంటూవుంటే, ఇటువంటి ఆపదసమ\nయంలో ఈ కొంటెవాడు నిశ్చింతగా ఆట\nలాడుకొంటూ కూర్చుంటాడా అని కోపం\nవచ్చి, రాజు తన చేతనున్న బెత్తంతో వాడి\nఏపుమీద చుర్రుమని ఒక దెబ్బవేశాడు.\n\nచిత్రమేమిటో కాని, రాజు వెసిన ఆ\nదెబ్బకు అక్కడ వుండే అందరి వీపులూ\nచుర్రుమన్నయి. అందరి వీపుల మీదా\nఆనవాలుపడింది. ఎవరిమట్టుకు వారే\nవీపులు తడిమిచూచుకోసాగారు. అందరితో\nపాటు రాజు వీపుమీదా చెబ్బ తగిలింది.\nరాజు ఏపుపైనా ముద్రపడింది! ఎప్పుడైతే\nఏపుమీద చుర్రుమన్నదో, ఆ క్షణమందే\nరాజుకు జ్ఞానోదయమైంది! ఆ కుర్రవాడు\nపరమేశ్వరుడే అని తెలుసుకొని తప్పు\nక్షమించి అనుగ్రహం చూపమంటూ రాజు\nబాలుని ప్రార్థించాడు.\n\nకాని, అప్పటికప్పుడే బాలుడు అంతర్హితు\nడైపొయాడు. ఇందుకుతోడు, అక్కడి ప్రజ\nలంతా ఒక వింతవిషయం చెప్పుకోసాగారు:\nఎంతమంది యత్నించినా వైగానదిగట్టు\nకట్టుపడలేదని, ఆటలాడుతూ పాటలు\nపాడుతూ ఆ పెంకెబాలుడు వాని చేతితో\nకొంచెం మన్నుతిసి వేసేసరికల్లా నదిలోని\nనీరు పొంగటం నిలిచిపోయిందనీ, ఆబాలుని\nమహిమవల్లనే నిళ్ళు గట్టుదాటి రాకుండా,\nనగరం రక్షింపబడిందనిన్ని.\n\nఈ మాటలు చెవిని పడేటప్పటికి,\nరాజుకు మరీ విస్మయం కలిగింది. ఏమైనా\nసరే, 'ఆ చిన్నారి పెంకెబాలుడు మళ్లీ కంట\nపడేవరకూ ఇక్కడినుండి కదలనేకచలను'\nఅని భీష్మించుకు కూర్చున్నాడు.\n\nఇటువంటి ది కీ ప ట్టి వున్న రాజుకు\nఅప్పుడు యిలా మాటలు వినబడ్డాయి:\nరాజా ! నీ ఆస్థానంలో ఉన్నటువంటి\nమంత్రిమా»క్యుడు సామాన్యుడనుకొం\nటున్నావు కాబేలు. అతడు నాశిష్యుడు.\nగొప్ప భక్తుడూ, మహిమాన్వితుడూనుమా.\nఇప్పుడైనా, తెలుసుకో!' అని.\n\nతక్షణమే రాజు మాణిక్యవాచకర వద్దకు\nస్వయంగా వెళ్ళి క్షమాపణ చెప్పుకొని,\nఅతనిని చెర విడిపించాడు.\n\nవాచకర్ ' తిరుప్పెందురై' అనే వూరిలో\nనిశ్చింతగా శివారాధన చేసుకొంటూవుండగా,\nచిదంబరం వెళ్లవలిసిందని శివుని ఆజ్ఞ\nఐంది. ఆ ప్రకారం మాక్యవాచకర్\nచిదంబరం వెళ్ళాడు. అక్కడకు ఒక జైన\nసన్యాసి తన మతంప్రచారం చేయటంకోసం\nవచ్చాడు. వాచకరూ ఆ జైనసన్యానికి\nమధ్యని తీవ్రమైన వాదోపవాదాలు జరిగినై.\n\nఅందులో ఆ సన్యాసి నెగ్గలేకపొయాడు\nపైగా మూగదైన చోళరాజు కూతురును\nమాటాడించగలిగావంటే నేను ఓడిపోయి.\nనట్టే అంగీకరిస్తాను' అన్నాడు.\nఅప్పుడు మాణిక్యవాచకర్ పరమేశ్వ\nరుని కృపపల్ల, ఆ జైనసన్యాస్ తనను\nవేసిన అడ్డుప్రశ్నలన్నిటికీ ఆ మూగబాలిక\nచేతనే జవాబులు చెప్పించాడు.\n\nఆ అమ్మాయి నోటివెంట వచ్చే యుక్తి\nయుక్తమైన చక్కటి జవాబులు విని\nజైనప్రచారకుడూ, అక్కడవున్న అందరూ\nఆశ్చర్యభరితులయ్యారు. అప్పుడు జైన\nసన్యాసి మాణిక్యవాచకర్కు సాష్టాంగపడి,\nఆయనకు ప్రియశిష్యుడై, వెంటనే శైవ\nమతాన్ని అవలంబించాడు.\n\nతరువాత మాణిక్యవాచకర్ అనేక పుణ్య\nక్షేత్రాలు దర్శించుకొంటూపోయి, చివరకు\nపరమేశ్వరునిలో ఐక్యమయ్యాడు.",
            "book_page_end": 37
        },
        {
            "title": "సమభావం",
            "book_page_start": 38,
            "pdf_page_start": 40,
            "pdf_page_end": 41,
            "author": "కె. ఆనందమూర్తి",
            "genre": "నీతి కథ",
            "moral": "మానవులందరూ సమానమే. కుల, మత, జాతి భేదాలు చూడక అందరిపట్ల దయ, సేవాభావం చూపాలి.",
            "keywords": [
                "గురుగోవింద్",
                "కన్హయా",
                "సమభావం",
                "మానవ సేవ",
                "యుద్ధరంగం"
            ],
            "characters": [
                "గురుగోవిందు",
                "కన్హయా",
                "సేవకులు",
                "శిష్యులు"
            ],
            "locations": [
                "దర్బారు",
                "యుద్ధరంగం"
            ],
            "content": "ఒకప్పుడు గురుగోవిందు నిండుకొలువులో\nవుండగా, సేవకులు ఒకనిని దర్బారులోకి\nతీసుకవచ్చి, ఆయన ఎదుట నిలబెట్టారు.\n\"ప్రభూ !— ఈతని పేరు 'కన్హయా.' ఇతను\nపరమ ద్రోహి అని తెలియటంచేత, దేవర\nయెదుటకు తీసుకవచ్చాము\" అని చెప్పారు.\n\nకన్హయా మర్యాదస్థుడు, ఉదారుడు,\nమంచిహృదయం కలవాడు. ఈ సంగతి\nగురుగోవిందుకు బాగా తెలుసు. “సరే.\nఇతను చేసిన తప్పేమిటి ?\" అని గురు\nగోవిందు వాళ్ళను అడిగాడు.\n\n\"ప్రభూ! మన వీరులు వెళ్లి ఒక పరస\nనించి శత్రుసైనికులను సంహరిస్తూవుంటే,\nకొసప్రాణాలతో వున్న ఆ ముస్లిం సైనికుల\nగొంతుకలలో నీళ్లు పోస్తాడట ఈయన.\nమహరాజ్, ఎలా వుందో ఈ స్వామిద్రోహం.\nచూడండి!” అని వాళ్లు విన్నవించుకొన్నారు.\n\nఈ మాటలు వినగానే, గురుగోవిందు.\nకన్హయాను పిలిచి, 'ఏమి చెబుతావయ్యా?'\nఅని ప్రశ్నించాడు.\nఅందుకు కన్హయా ఇలా సమాధానం\nచెప్పాడు : 'మహరాజ్ !-నేను యుద్ధ.\nరంగంమీద ఉండగా, నాదృష్టికి హిందూ\nసైనికులెవరో, ముస్లిం సైనికులెవరో తేడా\nయేమీ తెలియకుండావుంది. క్షతగాత్రుడైన\nప్రతి వీరునిలోనూ నా కంటికి దైవస్వరూపమే.\nకనిపిస్తూవుంది. అందుచేత, వారు వీరు\nఅనే భేదం పాటించక, వీరుడన్నవాడికల్లా.\n\nనాచేతనైనట్టుగా సేవచేసుకొంటున్నాను.\nఅదే నావల్ల జరిగిన తప్పు.”\nఅమృతతుల్యాలైన ఈ పలుకులు గురు\nగోవిందుకు మేరలేని సంతోషాన్ని కలిగిం\nచినై. వెంటనే కన్హయాను చేరదీసుకొని\nఆయన ఆశీర్వదించాడు.\n\nఅంతే కాదు. తన పెట్టెలోనించి ఒక\nడబ్బాతీసి కన్హయాకు ఇచ్చి \"నాయనా ! -\nపడిపోయిన వీరులకు ఆ వీరులు ఏజాతికి\nచెందినాసరే—నీళ్ళివ్వటమేకాదు. ఈ తైలం\nతీసుకొని, వారి గాయాలకు రాసి, కట్లు కట్టి\nనయంచెయ్యి. జ్ఞానివైన నీవు ఒక్క సంగతి\nజ్ఞాపకముంచుకో—ఇప్పుడి యుద్ధంలో\nపోరాడుతున్నది హిందువులూ ముస్లిములూ\n\nకాదు. ఎంతమాత్రమూ కాదు. ధర్మదేవత\nబయల్దేరి అధర్మాన్ని అణిచివేయటానికి\nయత్నిస్తున్నది. ఈ సంఘర్షణే లేకుంటే,\nమనందరమూ ఒక్కటే. మనలో మనకు\nభేదం లేదు, ద్వేషమూ లేదు,” అని బోధ\nచేశాడు.\n\nగురువాజ్ఞ ప్రకారం ప్రియశిష్యుడైన.\nకన్హయా ఆ తైలండబ్బా చేతపుచ్చుకొని,\nమానవ సేవ చేసి తరించటానికని మళ్ళీ\nయుద్ధరంగానికి బయల్దేరాడు.\n\nతక్కిన శిష్యులందరూ కన్హయాను .\nచూచి ఆశ్చర్యపోయారు. అప్పటినించి\nఆయనను అనుసరించి తరించటానికే వారు\nప్రయత్నించారు.",
            "book_page_end": 39
        },
        {
            "title": "9 మహాత్యం",
            "book_page_start": 4,
            "pdf_page_start": 42,
            "pdf_page_end": 42,
            "author": "చందమామ బృందం",
            "genre": "పజిల్స్/గణితం",
            "moral": "చందమామ బృందం",
            "keywords": [
                "తొమ్మిది",
                "గణితం",
                "అంకెలు",
                "గుణకారం",
                "పజిల్"
            ],
            "characters": [],
            "locations": [],
            "content": "(1) 9-వ ఎక్ట్లర వెయ్యి. ఒకొక\nవరుసలో గుణించగా వచ్చిన\nప్రతి మొత్తానికి చివర వరు\nసగా 1 మొదలు 10 వరకూ వేసి కలుపు. వచ్చే మొత్తాల చిత్రం కనిపెట్టు :\n9x1= 9+ 1 = 10\n9 x\n6 = 54 + \n6 =\n60\n9 x 2 = 18+ 2 = 20\n9 x\n7 = 63 + \n7 =\n70\n9 x 3 = 27 + 3 = 30\n9 x\n8 = 72 + \n8 =\n80\n9 x 4 = 36 + 4 = 40\n9 x\n981 + \n9 =\n90\n9 × 5 = 45 + 5 = 50\n9 x 10 = 90 + 10 = 100\n— బి. వీరణ్ణ : గుంతకల్\n\n(2) 9 అంకెలతో వేసిన ఈ జంటగుణకారంలో వేడుక గమనించు :\n1122334455667789\n99\n10101010101010101\n10101010101010101\n111111111111111111\nవడ్లమాని -\nహనుమాయమ్మ,\nఅమలాపురం\n\n(3) 9 కి సంబంధించిన గుణకారంలో మరిఒక వినోదం :\n1x9+2\n= 11\n12x9+3\n=111\n123x9+1\n=1111\n1234x9+5\n=11111\n12345×9+6\n= 111111\n123456x9+7\n= 1111111\n1234567x9+8\n= 11111111\n12345678×9+9\n=111111111\n123456789×9+10=1111111111\n—చేశాయిశెట్టి, గణపతిరావు: ఓడూరు'\n\n(4) 696969 అనే అంకెకు అదే సంఖ్య కలుపు. మొత్తం 1393938. ఇందులో\n969696 తీసివెయ్యి. మిగిలిన 424242. దీనికి 242424 కలుపు. మొత్తం 666666.\nదీనిని 696969 * 666666 ను తీసివేస్తే 30303.\nఈ సంఖ్యలో అంకెలను కలిపితే 3 + 3 + 3 = 9. - ఎల్. ఆర్. రావు; జమురియా",
            "book_page_end": 4
        },
        {
            "title": "పగ తీర్చిన పాగా",
            "book_page_start": 41,
            "pdf_page_start": 43,
            "pdf_page_end": 45,
            "author": "పాలంకి వెంకటరామచంద్రమూర్తి",
            "genre": "చారిత్రక కల్పన",
            "moral": "పగ తీర్చుకోవడం కోసం రాజ్యంలో గొప్ప యుద్ధాలు కూడా జరిగే అవకాశం ఉంది.",
            "keywords": [
                "ఆలూహరుడు",
                "జయదేవుడు",
                "భట్రాజు",
                "పాగా",
                "పగ",
                "యుద్ధం"
            ],
            "characters": [
                "ఆలూహరుడు (రాజు)",
                "జయదేవుడు (రాజు)",
                "భట్రాజు (చారణుడు)",
                "వృద్ధమంత్రి"
            ],
            "locations": [
                "మార్వారు సంస్థానం",
                "మండూరు",
                "బుమోడా పట్టణం"
            ],
            "content": "మార్వారుసంస్థానానికి మండూరు అనే\nపట్టణం రాజధానిగా ఉండేది. ఆ సంస్థానా\nధీశ్వరుడైన జయదేవుడు ఒకనాడు కొలుపు\nతీర్చి ఉండగా చారణు డొకడు వచ్చి, రాజు\nమీద ఆశువుగా పద్యాలు చెప్పి అనేక\nవిధాల స్తోత్రం చేశాడు.\n\nభట్రాజులు వచ్చి కవిత్వం చెప్పి స్తోత్రం\nచేసినప్పుడు రాజులు సంతోషించి\nభట్రాజులను సత్కరిస్తారు. కాని జయ\nదేవునికి కవులన్నా భట్టులన్నా కిట్టదు.\nఅందుచేత ఆయన ఆ భట్టుకు బహు\nమాసమివ్వలేదు సరికదా, రోషంవచ్చేమాట\nలెన్నో అని అవమానించి సాగనంపాడు.\n\nఆ భట్రాజు కోపంతో తిట్టుకొంటూ,\nఅక్కడనుంచి తిన్న గా హరవంశస్థుల\nకాజధాని ఐన బుమోడాపట్టణానికి పోయి,\nకోటగుమ్మంవద్ద కాచుకొని కూచున్నాడు.\nఆ రాజ్యాన్ని పాలించే రాజు పేరు ' జలూ\nహరుడు.' ఆయన వేటకువెళ్ళి తిరిగి వస్తు\nన్నాడని తెలుసుకొనే చారణుడు కొటగుమం\nవద్ద కనిపెట్టుకున్నాడు.\n\nమరికొంత సేపటికి అలూహరుడు పరి\nవారంతో తిరిగివచ్చి కోటప్రవేశిస్తోంటే భట్టు\n\"రాజమార్తాండా, రాజాధిరాజా, జయీభవా!\nదిగ్విజయీభవ!” అని ఆశీర్వదించాడు.\n\nఆలూహరుడు సంతోషించి, \"ఎంకావాలో\nకోరుకోవయ్యా,\" అని అన్నాడు. ధనమో,\nబంగారమో, మడులో మాన్యాలో అడుగు\nతాడనుకున్నాడు రాజు. కానీ భట్రాజు,\n\" ప్రభూ! తమ తలపాగా నాకు దయ\nచేయించండి,\" అని అనేసరికి రాజు ఆశ్చర్య\nపోయాడు.\n\n\"నా పాగా కోరుకోవటంపల్ల నికేమిటి\nప్రయోజనం? ఇది నీకు కూడు పెడు\nతుందా, గుడ్డ పెడుతుందా? మడులో,\nమాన్యాలో కోరుకోవాలిగాని గుడ్డముక్క\nకావాలంటావేమిట్ పిచ్చివాడా?” అన్నాడు.\nఅందుకు చారణుడు, \" ప్రభూ! తమ\nతలపాగా పెట్టుకు తిరగాలని కోర్కెగా\nవుంది నాకు. దీన్ని ధరించి దేశదేశాలా\nతమకీర్తి వ్యాపింపజేస్తాను \" అన్నాడు.\n\nఆలూహరుడు ఆడితప్పని రాజు. ఏది\nఅడుగుతే అది ఇస్తానన్నాడు గనుక\nవెంటనే పాగా తీసి భట్టుకు ఇచ్చివేశాడు.\nతురాయితోటీ జరీబుటేదారుపనితోటీ ప్రకా\nశించే ఆ పాగా ధరించి భట్టు, ఒక మహా\nరాజుకుమల్లే ఠీవిగా వెళ్ళిపోయాడు.\n\nఅతడు అలాగ పోతూంటే చూచిన\nవాళ్ళందరూ, \"వీడొక పిచ్చివాడు!\" అను\nకున్నారు. ఆరోజంతా పట్టణవాసులు అ\nసంగతి వింతగా చెప్పుకొని నవ్వుకున్నారు.\nతరువాత క్రమంగా ఆ సంగతే మరిచి\nపోయారు.\n\nకొన్నాళ్లయాక, ఆలూహరుడు కొలువు.\nదీర్చి పుండగా ఆ భట్రాజే వచ్చి, నలిగి\nపోయివున్న ఆ తలపాగాను రాజుఎదుట\nపెట్టి, వెక్కివెక్కి యేడువసాగాడు.\n\n\"ఏమయ్యా, ఎందుకు అలా దుఃఖా\nస్తున్నావు?” అంటూ రాజు ఆత్రంతో\nఅడిగాడు. అందుకు భట్టు, \"ఏమని విన్న\nవించను ప్రభూ !— దేవరకు నామూలాన్న\nఅవమానం జరిగిపోయింది!” అన్నాడు.\n\"ఏంజరిగిందేమిటి?\" అని ఇంకా\nఆత్రంతో ప్రశ్నించాడు రాజు.\n\n\"తమ పాగాను ధరించి దేశదేశాలూ\nతిరిగి, రాజులను సందర్శించి కవనం\nచెప్పాను. ఆ రాజులకు వంగి సమసరించ\nటానికి ముందుగా తమ పాగాను నా తల\nపైనుండి తీసి, కుడిచేతితో పట్టుకుని, ఎడం\nచేతితో సలాంచేసేవాణ్ణి. 'ఎందుకు ఇలాగ\nచేస్తున్నావు?' అని వారు అడిగినప్పుడు,\n'ఇది ఆలూహరసార్వభౌములవారి పాగ!\nఈ పాగ ఇతరులకు వంగి నమ్మసరించదు!\nఅని చెప్పేవాణ్ణి” అన్నాడు.\n\nఈ పలుకులు విని ఆలూహరుడు సంతో\nషించాడు. సభలోనివారంతా \"సెభాష్,\nచారణా ! మహారాజు గారి గౌరవాన్ని నిల\nబెట్టావోయి!\" అని మెచ్చుకున్నారు.\n\n\" తమ గౌరవాన్ని తుదివరకూ కాపాడ\nలేకపోయాను ప్రభూ. మార్వారురాజు ఐన\nజయదేవుని సంస్థానంలో ప్రభువుల పాగాకు\nఅవమానం జరిగింది” అన్నాడు.\n\n\"ఆఁ! ఏంజరిగింది ?\" అని మళ్ళీ\nప్రశ్నించాడు రాజు.\n\n\"యధాప్రకారం తలపాగ తీసి నేను\nనమస్కరించేసరికి ఆయన తక్కిన రాజు\nలకుమల్లేనే నన్ను అడగటం, నేను జవాబు\nచెప్పటం జరిగింది. కాని తక్కిన రాజు\nలకుమల్లే తమ గొప్పను గుర్తించి ఊరుకో\nటానికి బదులు జయదేవుడు మండిపడుతో\nగద్దెపైనుండి లేచివచ్చి నా చేతనున్న\nప్రభువుల తలపాగాను తన కాలితో తన్ని\nనన్ను కొట్టించి తరిమివేశాడు\" అని\nమనసుకు నాటేటట్టు చెప్పాడు.\n\nఈమాటలు విని ఆలూహరుడు మండి\nపడ్డాడు. ఇందుకుతోడుసభలోవాళ్లంతా\"మా\nప్రభువులను అవమానం చేసిన ఆ జయ\nదేవుడికి బుద్ధివచ్చేటట్టు చెయ్యాలి!\"\nఅంటూ పురెక్కించారు. \"సేనలు పంపాలి!\n\nజయదేవుని పొగరు అణచాలి!! \" అని\nఆవేశంతో గగ్గోలుపెట్టారు.\n\nసభలోని ఒక వృద్ధమంత్రి, \" ఒ క\nగుడ్డపేలికను గురించి పరరాజుతో కయ్య\nమెందుకయ్యా ?”అన్నాడు. కాని వినిపించు\nకొనే వారెవరు, ఆ సందట్లో ?\nఆలూహరుడే స్వయంగా సేసలను నడి\nపించి మార్వారురాజధాని ఐన మండూ\nరను ముట్టడించాడు. జయదేవునికీ ఆలూ\nహరునికి మధ్యని గొప్ప యుద్ధం జరిగింది.\nజయదేవుడు మరణించగా, మండూరుకోట\nఆలూహరుని వశమైంది. తన పగ తీరిందని\nభట్టు మనసులో సంతోషించాడు.",
            "book_page_end": 43
        },
        {
            "title": "సాహసుడు",
            "book_page_start": 44,
            "pdf_page_start": 46,
            "pdf_page_end": 50,
            "author": "వై. రత్నాబాయ్",
            "genre": "సాహసం",
            "moral": "నిజమైన సాహసం, ఆత్మబలం ముందు శత్రుబలం నిలవదు. ప్రజల కోసం చేసే త్యాగం అపజయం లేకుండా చేస్తుంది.",
            "keywords": [
                "విక్రముడు",
                "సాహసం",
                "రాజమార్తాండుడు",
                "ఉజ్జయిని",
                "నర్మదా వంతెన"
            ],
            "characters": [
                "విక్రముడు",
                "రాజమార్తాండుడు",
                "ఉజ్జయిని పాత రాజు",
                "యువకులు"
            ],
            "locations": [
                "ఉజ్జయిని",
                "నర్మదా నది",
                "వంతెన"
            ],
            "content": "గొప్పగొప్ప రాజులు పరిపాలించిన ఉజ్జయినీ\nనగరాన్ని ఒకప్పుడు నీతి పాటించని ఒక\nరాజు పాలించాడు. అతడు అసమర్థుడు\nకూడా. అతని దుర్మార్గాన్ని సహించలేక\nప్రజలలో గట్టివాళ్లు నాయకత్వం వహించి\nరాజుమీద తిరుగుబాటు లేవదీశారు. ప్రజల\nఆగ్రహానికి వెరచి దుష్టుడైన రాజు ఉజ్జ\nయిని విడిచి పారిపోయాడు.\n\nఉజ్జయిని సమీపంగా నర్మదానది ప్రవ\nహిస్తుంది. నర్మదకు ఆవలి ప్రాంతాన్ని\nరాజమార్తాండుడు.. పాలించేవాడు. రాజ్య\nభ్రష్టుడైన ఉజ్జయినిరాజు రాజమార్తాండుని\nశరణుజొచ్చాడు. రాజమార్తాండుడు ఉజ్జ\nయనీరాజు దుర్మార్గాన్ని తలచక, అతనికి\nకలిగిన ఆపడనుమాత్రమే చూసి జాలిపడి,\nఉజ్జయినిని తన సేనలతో జయించడానికి\nసిద్దపడ్డాడు.\n\nఈలోపుగా ఉజ్జయినిలో ప్రజారాజ్యం\nఏర్పడింది. దేశంలోని పెద్దలూ విన్నలూ,\nయువకులూ యోధులూ కొత్తప్రభుత్వాన్ని\nగట్టిగా బలపరిచారు. ఆక్రమమైన శాసనాలు\nరద్దయ్యాయి. వృత్తి వాజ్యాలు సక్రమంగా,\nఅధి కారుల ఒత్తిడి లేకుండా సాగాయి.\nప్రజలకు చోరభయమూ, ప్రాణభయమూ,\nలేకుండా పోయింది. తమకొక కొత్తజీవితం\nప్రారంభమైనట్లు ప్రజలు సంతోషించారు.\n\nఈ సమయంలో రాజమార్తాండుడి\nయుద్ధయత్నాలను గురించి ఉజ్జయినికి\nవేగులద్వారా వార్త తెలిసింది. దేశ పరి\nపాలనకు ఎన్నుకోబడిన వృద్ధులూ, వారికి\nతోడుగా వున్న మధ్యవయస్కులూ ఈ వార్త\nవిని కంగారుపడ్డారు. ఉజ్జయినికి సైనిక\nబలంచాలాకొద్ది, చూడగా రాజమార్తాండుడు\nయుద్ధంలో ఆరితేరినవాడు. సైనికులను\n\nఆయత్తం చేయడానికైనా ఉజ్జయిని ప్రజ\nలకు వ్యవధి లేకపోయింది.\nరచ్చపట్టులో బహిరంగసభ జరిగింది.\nయువకులంతా సభకు హాజరయారు.\n\"ఉజ్జయిని రక్షించబడాలి,\" అనే నినా\nదాలు మిన్ను ముట్టాయి.\n\n\"ఉజ్జయినిని ఎవరు రక్షిస్తారు? యెలా\nరక్షిస్తారు? ఉపాయం చెప్పగలవాళ్ళు\nముందుకు రండి,\" అని అడిగారు పెద్దలు.\nయువకులలోనుంచి విక్రముడనేవాడు\nముందుకు తోసుకువచ్చి, \" ఇరవైమంది\nయోధులను నాకివ్వండి. నేను ఉజ్జయినిని\nరక్షిస్తాను,” అన్నాడు.\n\nఈ మాటవిని అందరూ ఆశ్చర్య\nపోయారు. ఇరవైవేలమంది ఆరితేరిన సైని\nకులను ఈ విక్రముడు ఇరవైమంది యోధు\nలతో ఎదిరిస్తాడా ? ఎలా సాధ్యమవుతుంది?\nఈ ప్రశ్నకు విక్రముడు ఈవిధంగా సమా\nధానం చెప్పాడు:\n\n\"ఉజ్జయినికి రాజమార్తాండుని సైన్యాలు\nరావడానికి ఒకేఒక మార్గం ఉన్నది. అది\nనర్మదానదిపైన గల వంతెన. ఆ పంతెన\nపైన ఒకడివెనుక ఒకడుమాత్రమే నడవ\nగలరు. ఈ పంతెనను రాజమార్తాండుని\nసైనికులయినా ఒక్కొక్కడే దాటాల్సి\nవుంటుంది. వంతెనమీది స్తంభాలచాటున\nమన యోధులు నిలబడినట్టయితే ఒక్క\nపురుగుకూడా దాటిరాకుండా కడతేర్చ\nవచ్చు ఈలోపుగా అవసరమైతే ఈ\nయోధులే వంతెననుకూడా పడగొట్టవచ్చు.\nకనుక రాజమార్తాండుని సైనికబలాలు\nచూసి మనం వెరుప నవసరంలేదు.”\n\nఈ మాటలకు అందరూ హర్షించారు.\nఅప్పటికప్పుడే ఇరవైమంది యువకులు\nవిక్రముడివెంట వెళ్ళడానికి ముందుకు\nవచ్చారు. వీరికి కత్తులూ, గండ్రగొడ్డళ్ళూ\nఇచ్చి విక్రముడు సాధ్యమైనంత వేగంగా\nసర్మదాతీరాన్ని చేరుకున్నాడు. వంతెన\n\nస్తంభాలచాటున తాము నిలబడడానికి\nవారు ఏర్పాట్లు చేసుకున్నారు. వంతెనమీద\nనడిచేవారిని వీరు సులభంగా వధించగలరు.\nకాని, నడిచేవారికి మాత్రం ఈ యోధులు\nచిక్కటానికి సావకాశం లేదు.\n\nసూర్యోదయ మవుతూ నే\nమార్తాండుని సైనికులు కొయ్యవంతెన దాట\nడానికి ప్రారంభించారు.\nవంతెనమీద అందరికన్నా మొదట నిల\nబడ్డవాడు విక్రముడు. ముందు వంతెన\nఎక్కవచ్చేవారిని విక్రముడు తన కత్తికి\nబలిచేయసాగాడు. రాజమార్తాండుని సైని\nకులు నివ్వెరపడి ఈ అదృశ్య మృత్యువును\n\nఅర్థంచేసుకోలేకపోయారు. దానిని అన్వే\nషించటానికి ముందుకువచ్చి, వారుకూడా\nవిక్రముడి కత్తికి బలి అయినారు. మిగిలిన\nవారు బెదరి వెనక్కు తిరిగిపోయినారు.\nఈ వార్త వినగానే రాజమార్తాండుడు\nనిర్ఘాంతపోయినాడు.\nవంతెన మీద\nరహస్యంగా దాగి తన సైనికులను పొట్ట\nబెట్టుకొంటున్న యోధుల ఆట కట్టించడానికి\nఅతను ఎన్నో ఉపాయాలు ఆలోచించాడు.\nనది ఈదడానికీ, చిన్నచిన్న తెప్పలమీద\nనది దాటడానికీ చాలామంది సైనికులు\nయత్నించారు. కాని సగందారిలో ఉండ\nగానే అవతలిగట్టునవుండే చెట్లచాటునుండీ,\nపొదల చాటునుండి బాణాలువచ్చి వారిని\nనదికి బలియిచ్చాయి.\n\nవంతెనను రక్షించే యోధుల పరిస్థితి\nకూడా ఏమంత క్షేమంగా లేదు. ఎందుచేత\nనంటే, రాజమార్తాండుని సైనికులు చని\nపోయినవారి శవాలను అడ్డంపెట్టుకోవడంతో\nయోధుల కత్తివేట్లు తప్పించుకొని, వంతెన\nమీద కొంతదూరం ముందుకు పోగలిగారు.\nస్తంభాలమాటున వున్న యోధులలో కొంద\nరిని మట్టుకు దెబ్బతీయగలిగారు.\n\nరాజమార్తాండుని సైనికులు ప్రాణా\nలను లక్ష్యపెట్టక ముందుకు ఉరికినట్టయితే\n\nవంతెన వారివశం కాకతప్పదని విక్రముడు\nగ్రహించాడు. రాజమార్తాండుడు తన సైని\nకుల ప్రాణాలను లక్ష్యపెట్టేటట్టు లేదు.\nగండ్రగొడ్డళ్ళతో వెనుకనుంచి వంతెనను\nపడగొట్టుకురమ్మనీ, వంతెన పడిపోయే\nటప్పుడు వెనుకవారిని వెనుకనుంచే వెళ్ళి\nపొమ్మనీ విక్రముడు తన అనుచరులకు\nఅజ్ఞయిచ్చాడు. విక్రముడు తప్ప మిగిలిన\nవారంతా వంతెనను ధ్వంసంచేస్తూ, తీరా\nఅది విరిగిపడే సమయానికి అవతలి ఒడ్డుకు\nచేరుకోసాగారు. కొద్దిసేపట్లోనే దాదాపు\nవంతెన అంతా విరిగిపడి నర్మదలో కొట్టుకు\nపోయింది.\n\nవిక్రముడు తప్ప మిగిలినవారంతా\nఆవలి ఒడ్డుకు చేరుకున్నారు. రాజమార్తాం\nదుడి భటులు విక్రముణ్ణి ప్రాణాలతో\nపట్టుకున్నారు. ఖైదిల శిబిరానికి పట్టుకు\nపోయారు.\n\nఆరాత్రి రాజమార్తాండుడూ, ముఖ్యులైన\nఅతని అనుచరులూ గుడారాల మధ్య చలి\nమంటచుటూ కూర్చుండి మాట్లాడుకుంటూ\nవుండగా అక్కడికి భటులు విక్రముణ్ణి\nపెడరెక్కలు విరిచి కట్టి తెచ్చారు. ఆ\nమంటల కాంతిలో విక్రముడి అవతారం\nదేదీప్యమానంగా కనిపించింది.\n\n\"నేను పిరికిపందను కాను. పారిపోను.\nనన్ను పెడరెక్కలు విరిచికట్టనవసరం\nలేదు. నా చేతులు వదిలించండి,”\nఅన్నాడు విక్రముడు.\n\n\"స్తంభంచాటున వుండి సైనికులను\nసంహరించిన నీవు శూరుడివి, ధీరుడివీ\nఎట్లా అవుతావు?\" అన్నా డు రాజ\nమార్తాండుడు పళ్ళు కొరుకుతూ,\n\n\"అధర్మయుద్ధానికి నియమాలేమిటి ?\"\nఅన్నాడు విక్రముడు.\n\" నాదా అధర్మయుద్ధం ?\"\n\"అవును! ముమ్మాటికీ మీరు మామీద\nయుద్ధం ప్రకటించలేదుగా ?\"\n\n\"అరాజకదేశంమీద యుద్ధంప్రకటించే\nదేమి?”\n\"మాదేశానికి ప్రజలే రాజులు. మాది\nప్రజారాజ్యం.”\n\"ప్రజారాజ్యం ఒక రాజ్యంకాదు. ఆది\nనిలబడదు.”\n\n\" మేము మా రాజ్యాన్ని నిలబెట్టు\nకుంటాము. నా చేతులు విప్పించండి. నేను\nమీతో మాట్లాడాలి,\" అన్నాడు విక్రముడు.\n\nరాజమార్తాండుడు అతని చేతులు\nవిప్పించి, పక్కనే కూర్చొబెట్టుకున్నాడు.\n\n\"నేను మీదేశాన్ని క్షణంలో నాశనం\nచెస్తాను. నీవంటి పరికిపందలు నాకు\nలక్ష్యంలేదు. మీకొక రాజు ఏర్పడేదాకా\nమీదొక రాజ్యమని నేను గుర్తించను,\"\nఅన్నాడు రాజమార్తాండుడు.\n\n\" మాదేశంలో నావంటి యువకులూ,\nనన్ను మించినవారూ ఎంతోమంది ఉన్నారు.\nవారు మారాజ్యాన్ని తమ ప్రాణాలతో\nకాపాడుతారు. వారి సాహసం ఎటువంటిదో\nమీకు మచ్చుచూపిస్తాను,\" అంటూ విక్ర\nముడు తన ఎడమచేతిని గభిమని మంటల\nలోకి చాచాడు.\n\nక్షణంలో అతని చెయ్యి కాలసాగింది.\nఅయినా విక్రముడు తనచేతిని వెనక్కు\nతీయలేదు. కాలుతూన్న చేతికేసి చూస్తూ\nవిక్రముడు ఇలా అన్నాడు :\n\n\" మేము సాహసులం. చిత్రహింసలు\nచేసినా మీరు మమ్మల్ని జయించలేరు.\nమేము మా ప్రజారాజ్యాన్ని కాపాడడానికి\nఎంత త్యాగమైనా చేస్తాం!”\nవిక్రముడి సాహసానికి, నిశ్చలత్వానికి\nరాజమార్తాండుడు అచ్చెరువందాడు.\nవిక్రముళ్లు విడిచిపుచ్చి రాజమార్తాండుడు\nమరునాడే గుడారాలెత్తి తన సేనలతోసహ\nమరలిపోయాడు.",
            "book_page_end": 48
        },
        {
            "title": "గోడమీది చిత్రం",
            "book_page_start": 50,
            "pdf_page_start": 52,
            "pdf_page_end": 53,
            "author": "ఆర్. రామేశం",
            "genre": "హాస్యం",
            "moral": "ప్రతిభ నిజమైనదైనా, చాకచక్యం (ట్రిక్స్) ద్వారా దాన్ని అధిగమించవచ్చు.",
            "keywords": [
                "హరిహర రాయలు",
                "చిత్రకారులు",
                "ప్రతిబింబం",
                "చాకచక్యం"
            ],
            "characters": [
                "హరిహర రాయలు (రాజు)",
                "మంత్రి",
                "మొదటి చిత్రకారుడు",
                "రెండవ చిత్రకారుడు"
            ],
            "locations": [
                "వింధ్యాచల రాజ్యం",
                "మండపం",
                "చిత్రశాల"
            ],
            "content": "పూర్వం వింధ్యాచలరాజ్యాన్ని హరిహర\nరాయలు పాలించేవాడు.\n\nరాయలువారికి ఒకేఒక కుమార్తె విద్యా\nవతి. ఆమెకు యుక్తవయస్సు వచ్చింది.\nపెండ్లియేర్పాటులు చకచక సాగుతున్నయి.\nదేశదేశాలనుంచి నిపుణులైన పనివాళ్లువచ్చి\nక్రొత్తక్రొత్త భవనాలు నిర్మిస్తున్నారు. మండ\nపాలూ, చిత్రశాలలూ అమరుస్తున్నారు.\n\nపనులన్నీ అయినై. పెండ్లిమండపం\nకూడా పూర్తిఐంది. మంత్రులతో, పరి\nవారంతోసహా వచ్చి రాయలువారు అన్నీ\nతిలకించారు. తృప్తిచెందారు. అన్ని\nబాగున్నాయి. ఐతే, మండపం గోడలపైన\nచిత్రాలుమాత్రం సామాన్యమైనవిగానే కన\nబడుతున్నవి కాని, వాటిలో ప్రత్యేకత ఏమీ\nగోచరించలేదు. ఇది పక్కటే రాయలువారి\nఅసంతృప్తికి కారణమైంది.\n\n\"దేవరా !— అపురూపమైన చిత్రాలను\nసృష్టించగలవారికి కోరుకొన్న బహుమాన\nమిస్తామని ప్రకటింపిద్దాం. తప్పక సమర్థులు\nవస్తారు\" అన్నాడు మంత్రివర్యుడు.\nరాయలవారికి సలహా నచ్చింది.\nచాటింపు వేయించారు. కొన్నాళ్ళకు\nఒకానొక దూరదేశంనుంచి ఇద్దరు చిత్ర\nకారులు వచ్చారు. ఎవరి ప్రతిభలు వారు\nచెప్పుకొన్నారు. రెండవ చిత్రకారుడు ఒకే\nఒక కోరిక కోరుకొన్నాడు: మొదటి చిత్ర\nకారుడు ఏ గోడమీద చిత్రించదలచుకుంటే\nదానికి సరీగా ఎదట వుండే గోడపైన తన\nచిత్రం వేయటానికి అనుమతించాలెనని.\n\nసమ్మతించారు రాయలవారు.\nచెరిఒక గోడా నిర్ణయించుకొని, గడువు\nతీసుకొన్నారు చిత్రకారులు. పని ప్రారం\nభించారు. సరీగా నెలరోజులయింది. గడువు\n\nతీరింది. చిత్రకారులిద్దరూ రాయలవారికి\nకబురుచేశారు. మంత్రి, సామంత, పండిత,\nపరివారసమేతంగా రాయలవారు విచ్చేశారు.\nముందుగా మొదటి చిత్రకారుని గోడవద్దకు\nవెళ్ళి, తెర తొలగించి చూశారు. రాయల\nవారూ వారితోపాటు అందరూ ఆశ్చర్యంలో\nమునిగిపోయారు. ప్రకృతి అంతా ఆ గోడమీద\nతాండవిస్తూంది. అద్భుతం ! అత్యద్భుతం!!'\nఅన్నారు రాయలవారు.\n\nఎవరి అనుమతి లేకుండానే రెండవ\nచిత్రకారుడు తన గోడమీది తెరను తొల\nగించివేశాడు. రాయలవారూ, పరివారమూ\nదృష్టి అటు తిప్పారు. మంత్రించినట్టు\nముగ్ధులైపోయారు రాయలవారు. కొంతసేప\nటికి తెలివిరాగా, \" ఆహాహా!!\" అన్నారు.\n\nమొదటిచిత్ర కారుని చిత్రణ అతి సహజ\nసిద్ధంగా వుండి ఆశ్చర్యం కలిగించింది.\nరెండవవాని చిత్రణ సరీగా అదేచిత్రాన్ని\nజీవకళ ఉట్టిపడేటట్టు ప్రతిఫలింపజేస్తూ\nవుంది. ఇద్దరూ ఒకేచిత్రాన్ని ఎలా చిత్రించ\nగలిగారు? బహుమానం ఎవరికి ఇవ్వటం?\n—ఇదీ సమస్య.\n\nతరువాత, క్రమంగా ఇందులోని కీలకం\nఅంతా వెల్లడైంది. నిజానికి రెండవ చిత్ర\nకారుడు ఏచిత్రమూ చిత్రించలేదు. మొదటి\nచిత్రకారుడు పని ప్రారంభించినప్పటినించీ\nఅతను తన గోడను ఒక విధమైన ద్రవంతో\nతోమటానికి ప్రారంభించాడు. గడువు నెల\nరోజులూ అలా మెరుగుపెట్టేటప్పటికి ఆ\nగోడ అద్దంలాగా తయారైంది. ఈ గోడ\nమొదటివాని గోడకు సరీగా ఎదురుగా వుండ\nటంచేత, అతను చిత్రించిన బొమ్మ రెండవ\nవానిగోడపైన మరింత మెరుగులతో అత్య\nద్భుతంగా ప్రతిబింబించింది. ఈ ప్రతి\nబింబమే రాయలవారినీ, అందరనూ\nఆశ్చర్యభరితులుగా చేసింది!",
            "book_page_end": 51
        },
        {
            "title": "బదులు చెప్పు",
            "book_page_start": 51,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "ప్రశ్నావళి",
            "moral": "చందమామ బృందం",
            "keywords": [
                "లోహం",
                "మొసలి",
                "గొరిల్లా",
                "ఆటంబాంబ్",
                "ఒలింపిక్స్"
            ],
            "characters": [],
            "locations": [],
            "content": "1. ప్రపంచంలోకల్లా విలువైన లోహం\nఏది?\n2. కొమ్మలు లేని మూడుచెట్లు ఏవి ?\n3. మొసలి సముద్రంలో ఉండదు.\nఎందుచేత?\n4. మొట్టమొదట ప్రపంచపటాన్ని\nతయారుచేసింది ఎవరు ?\n5. కోతిజాతిలో పెద్దది ఏది ?\n6. ఎద్దు లేవబోయేటప్పుడు ఏ కాళ్లు\nముందు కదిలిస్తుంది ?\n7. పువ్వులు పూయకుండా కాయలు\nకాసే చెట్లు ఏవి ?\n8. బట్టలుతికే సోడా దేనినుండి\nతయారుకాబడుతున్నది ?\n9. ఆటంబాంబ్ కనిపెట్టింది ఎవరు?\n10. ఒక నిమిషంలో మనం యెన్ని\nసారులు ఊపిరి తీస్తాము ?\n. \n6\n11. రెండుశేర్లు నీళ్ళకు శేరు ఉప్పు\nకలిపితే ఎంత?\n12. ఒలింపిక్ క్రీడలు ప్రారంభించిన\nదేశసులు ఎవరు ?",
            "book_page_end": 51
        },
        {
            "title": "పిచ్చర్",
            "book_page_start": 51,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "విజ్ఞాన వ్యాసం (వృక్షశాస్త్రం)",
            "moral": "చందమామ బృందం",
            "keywords": [
                "పిచ్చర్",
                "మాంసాహార మొక్క",
                "పురుగులు",
                "వృక్షశాస్త్రం"
            ],
            "characters": [],
            "locations": [
                "అమెరికా",
                "భారతదేశం"
            ],
            "content": "ఇది ఒక చిత్రమైన మొక్క. దీనికి\nఆకలి ఎక్కువ. వేళ్లద్వారా భూమిలో\nనించి తీసుకునే ఆహారం చాలక, ఇది\nమాంసాహారం కూడా ఆరగిస్తుంది. అలా\nఆరగించటానికి తగిన సా ధ నం ఈ\nమొక్కలోనే అమరివున్నది.\nబొమ్మ చూడండి. ప్రతి ఆకునుండీ\nఒక్కొక్క కాడ వేలాడుతున్నది.\nఒక్కొక్క కాడకూ ఒక చిత్రమైన తిత్తి\nవంటిది ఉన్నది. ప్రతి తిత్తికీ పైన\nఒకొక్క డిప్ప మూతగా ఉంటున్నది.\nఏదైనా పురుగువచ్చి తిత్తి పైన\nవాలగానే టపీమని డిప్ప మూసుకుం\nటుంది. పురుగు పైకిరాలేదు. ఈవిధంగా\nఆ పురుగును కబళిస్తుంది. ఈ పిచ్చర్\nఅనే చెట్టు.\nఇవి అమెరికాలోనూ, మనదేశం\nలోనూ ఎక్కువ.",
            "book_page_end": 51
        },
        {
            "title": "సీనయ్య",
            "book_page_start": 52,
            "pdf_page_start": 54,
            "pdf_page_end": 54,
            "author": "జి. రంగారావు",
            "genre": "గేయ కథ",
            "moral": "కష్టేఫలి. పరోపకారం చేసి ఇతరుల ఆకలి తీర్చడం గొప్పది.",
            "keywords": [
                "సీనయ్య",
                "పంతులు",
                "అవ్వ",
                "పరోపకారం",
                "దానం"
            ],
            "characters": [
                "సీనయ్య",
                "దానయ్య",
                "పంతులు",
                "పంతులమ్మ",
                "అవ్వ",
                "బిడ్డ"
            ],
            "locations": [
                "గ్రామం",
                "చెరువుకట్ట"
            ],
            "content": "అనగనగనగా ఒక గ్రామం\nఅందులోన నో ఆరామం.\nదానికి కావలి దానయ్య\nఅతని కొమరుడు సీనయ్య.\n\nచదువు సందెలు లేనట్టి\nకొడుకును దానయ తెగగొట్టి\nబువ్వ పెట్టనని చెప్పాడూ,\nబైటికి పొమ్మని నెట్టాడు.\n\nచేయున దేమిటి సీనయ్యా\nపొట్ట ‘ఆకలని \"వాపొయ్యె\nకూచొని కూచొని యోచించి\nలాగును బాగా బిగియించి\nపంతులుఇంటికి పోయాడు.\nపంతులమ్మతో అన్నాడు :\n\" అమ్మా అమ్మా: అయగోరూ\nఅన్నము తెమ్మని చెప్పారు.\"\n\nపంతులు భార్యా నమ్మిందీ\nటిఫినుతో అన్నము ఇచ్చిందీ.\nమోతగ టిఫినుతో మళ్ళాడు.\nతీవిగ నడచుచు వెళ్ళాడూ.\n\nదడదడమన్నది గుండెల్లో\nపరుగెత్తాడూ సందుల్లో\nచెరుపుకట్టకే వెళ్ళాడు\nచెట్టుక్రింద కూర్చున్నాడు.\n\nటిఫిన్లును విప్పే ఆతురతన్\nగబగబ గబగబ తినబోయె\nఅంతలొ యేదో విన్నాడు\nఅట్టే ముందుకు చూచాడు.\n\n\"బాబా : బాబా ! ఒక ముద్ద,\nబంగరునాయన ఒకముద్ద,\nఆకలిమంటకు లోబడ్డ\nతల్లికి పుట్టిందీ బిడ్డా.\nబాబా : బాబా ! ఒకముద్ద\nబంగరునాయన ! ఒకముద్ద ”\n\nఅవ్వా : అవ్వా ! భయమేలా ?\nదిగులెందుకు నీకీవాళా !\nబిడ్డకు బువ్వా పెట్టుకుని,\nఆతర్వాత నీవు తిని\nఅన్నియు చెప్పుకొవచ్చును లే\nఆపై మాట్లాడొచ్చునులే.”\n\nదయతో పాపము సీనయ్య\nముద్దలు నాలుగు పెట్లైనయా.\n• చాల 'ని పాపాయ్ చెప్పిందీ\nముసలిది దండం బెట్టింది.\n\n\"అవ్వా! ఇకమరి నీవు తిను\nచివరకు మిగిలితె నేతింటా\"\nఅప్పుడు ముసలిది అందిగదా :\n\" అలవాటయ్యా వ స్తులకు\nగంజినీళ్ళె మా పొట్టలకు.\nదిన మొక యుగముగ గడుపుదుము\nదిక్కులేని యినాథులము.”\n\nఅవ్వా అయితే యీలాగు\nఊరికె తిరిగితే యేలాగు ?\nగాలిలొ దీపం వెలిగించి.\nదేవుని దానికి ముందుంచి\n'నీవే' ఉన్నావ్ దేవయ్యా,\nదీపాన్నారపబోకయ్యా,\nఅంటే లాభం యేముంది ?\nకష్టిస్తేనే సుఖముంది.”\n\n\"బాగా చెప్పావ్ బాబయ్యా.\nమరి కష్టించుటకు కూడోయ్యా.\"\n\n\"పోనీయ్యవ్వా : బువ్వ తిను\nఆపై నీపని చూచుకొను. ''\n\nఅవ్వకు ఆశా పుట్టిందీ\nచేతులు రెండూ చాచింది.\nదోసెడు అన్నం సీనయ్యా\nదయతో బెట్టెను చూడయ్యా.\nమిగిలిన నాలుగు మెతుకులను\nనోటిలొ బెట్టుకొబోయె నయొ\nఫెళ్ళని వీపు మ్రోగింది,\nపంతులు కడుపు పగిలింది.\n\n\"ఏ౦రా? భడవా : యెంతపనీ\nతగియుంటివిరా యెంతకును. \"\nబావురుమన్నాడా యబ్బాయ్\nజారుకుపోయాడా యబ్బాయ్.\n\nఅవ్వా బిడ్డ \"మంచోడూ\nతను మానుకుని పెట్టాడు\"\nఅనుకున్నారు—అంతేగా\nదీనగళమును—వింటేగా.\n\nసీనయ్యెక్కడి కెళ్లాడో\nయెక్కడ యేమైపోయాడో.\n\"ఇతరుల కొరకే నీబ్రతుకు\nబ్రతుకుటకొరకే ఒక మెతుకు.\"",
            "book_page_end": 52
        },
        {
            "title": "బస్తీవెళ్లిన భరతమ్మ",
            "book_page_start": 53,
            "pdf_page_start": 55,
            "pdf_page_end": 58,
            "author": "కె. చిట్టిబాబు",
            "genre": "నీతి కథ",
            "moral": "నిజమైన సంతోషం, సంతృప్తి మన సొంత పరిసరాల్లో, తోటి జీవులకు సహాయం చేయడంలోనే ఉంటుంది, భౌతిక సౌకర్యాలలో కాదు.",
            "keywords": [
                "భరతమ్మ",
                "ఉపకారం",
                "స్వర్గం",
                "సంతృప్తి",
                "లేడి",
                "బాతు"
            ],
            "characters": [
                "భరతమ్మ",
                "దేవతలు",
                "లేడి పిల్ల",
                "బాతు",
                "ఉడుత"
            ],
            "locations": [
                "అడవి",
                "స్వర్గం",
                "బస్తీ (తాతగారిల్లు)"
            ],
            "content": "ఒకానొక అడవిలో ఒక భరతపక్షి వుండేది.\nచిన్నప్పటినుంచీ అది ఉపకారబుద్ధి\nకలది. భూలోకంలో దానికి ఆయువు నిండిన\nతరవాత, దాని పుణ్యంకొద్దీ విమానంమీద\nదేవదూతలు దిగివచ్చి ఆ భరతపక్షిని\nస్వర్గానికి తీసుకవెళ్లారు.\n\nఅక్కడ దేవతలందరూ భరతపక్షిని\nగౌరవించి \"నీకు ఏంకావాలో కోరుకో”\nమన్నారు. ఏమి చెబుదామన్నా భరతపక్షికి\nతోచింది కాదు.\n\nకొన్నాళ్ళు స్వర్గంలో సుఖంగా గడచిన\nతరువాత ఆ భరతపక్షి దేవతల పెద్దవద్దకు\nవెళ్ళి 'నాకిక్కడేమీ తోచటంలేదు. మళ్ళీ\nనేను భూలోకానికి వెళ్లి వుండేటట్టు అను\nగ్రహించు \" మంటూ కోరింది. దేవతలు\nభరతపక్షికి ఏ రూపం కావాలన్నా పొంద\nవచ్చుననీ, ఏలోకంలో కావలసినా విహరించ\nవచ్చుననీ వరమిచ్చారు. అప్పుడు భరతపక్షి\nచిన్న చిన్న రెక్కలతో, మానవరూపంలో\nభూలో కానికి దిగివచ్చింది. దిగివచ్చి, మళ్ళీ\nతనఅడవిలో, మామూలు స్థలంలో యిల్లు\nకట్టుకొని కాలక్షేపం చేస్తూవుంది,\n\nఇలా వుండగా ఒకరోజున—\nభరతమ్మకు చిన్నప్పటి సంగతి ఒకటి\nజ్ఞాపకానికి వచ్చింది: చిన్నప్పుడు భరతమ,\nబస్తీలో వుండే తాతగారింటికి వెళ్ళిందిట. ఆ\nబస్తీలో ఎన్నో సౌకర్యాలున్నాయి. ఎన్నో\nవినోదాలున్నాయి. అందుచేత అక్కడ\nతోచకపోవటమనేది ఉండదు. ఎప్పుడూ\nఆనందంగా కాలం గడపవచ్చు.\n\nఇప్పుడు భరతమ్మకు ఆ చిన్ననాటి\nముచ్చట జ్ఞాపకం రావడంతో బుద్ధిమళ్లింది.\n\"ఈ అడవిలో ఒక్కర్తెనూ ఏమీ తోచకుండా\nఎలా కాలక్షేపంచేసేది? బస్తీలో మా తాత\nగారింటికి వెళతాను. అన్ని సౌఖ్యాలూ\nఅనుభవిస్తూ అక్కడే ఉండిపోతాను. ఇక\n\nఈ అడవికి తిరిగి రానెరాను, 'బస్తీ\nభరతమ్మ' అని అనిపించుకుంటే నాకు\nగౌరవంకూడాను \" అనుకుంది.\nఅనుకొని, 'బస్తీకి వెళ్ళదామని నిశ్చ\nయించుకుంది. ఈ నిశ్చయంతో భరతమ్మ\nఉదయానే భోజనంచేసుకుని, మంచి మంచి\nదుస్తులతో ముస్తాబుచేసుకుంది. ప్రయాణా\nనికి కావలసిన డబ్బు జాగర్తపరుచుకుంది.\nఇంటి తలుపులు తాళంవేసింది. తాళంచెవి\nకిటికీ ఊచలలో దాచింది. కాలినడకని\nబస్తీకి వెళదామని బయలుదేరింది.\n\nతీరా బయల్దేరి రెండడుగులు వేసే\nసరికల్లా \" భరతమ్మా ! భరతమ్మా!!\"\nఅంటూ ఒక లేడిపిల్ల పరుగెత్తుకువచ్చింది.\nఅది భయంతో వణికిపోతున్నది. - వెనక్కు\nవెనక్కు తిరిగిచూస్తున్నది.\n\n\"ఏఁవమ్మా, లేడెమ్మా! ఇలావచ్చావు?”\nఅని లేడిపిల్లను అడిగింది భరతమ్మ.\n\n\"ఏమిటేమిటి ? మన అరణ్యంలో వేట\nకాండ్రు ప్రవేశించారు. తుపాకీలు చేత\nపట్టుకొని కనబడ్డ జంతువునల్లా తరుముకు\nవస్తున్నారు. నన్ను కాస్త నీ యింట్లో తల\nదాచుకోనిస్తావా భరతష్తూ !” అని బతిమాలు\nకుంది.\n\nసరే. జాలిగుండె గల భరతమ్మ దాచు\nకొన్న తాళంచెవి బయటకు తీసి, తలుపు\nతాళం తెరిచి, లేడిపిల్లను లోపల ప్రవేశ పెట్టి,\n'అమ్మడూ !- పెరట్లో సమస్తమైన కూరలూ\nవున్నయి, ఫలజాతులున్నయి. నీ యిష్టం\nవచ్చినట్టూ స్వేచ్చగా వుండు' మని చెప్పి,\nమళ్లీ తలుపు తాళంవేసుకొని, తాళంచెవి\nకిటికీఊచలలో దాచుకుని, బస్తీలో తాతగా\nరింటికని బయల్దేరింది.\n\nతీరా బయల్దేరి రెండడుగులు వేసేసరి\nకల్లా \"భరతమ్మా! భరతమ్మా!!\" అంటూ\nఒక దీనాలాపం వినిపించింది. మళ్ళీ ఎవరో\nఆపదలో చిక్కుకొనివుంటారని అనుకుంది\nభరతమ్మ. అనుకొన్నట్టుగానే చూడగా,\n\nఒక బాతు ఉరకలు వేసుకొంటూ తన\nయింటికి రావటం కనిపించింది.\n\n\"ఏఁవమ్మా బాతమ్మా! ఇలావచ్చావు?”\nఅని అడిగింది భరతమ్మ.\n\n\"ఏమిటేమిటి? మావాళ్లంతా కొలనుకు\nస్నానానికి వచ్చారు. నేను జలకాలాడే సర\nదాలో వాళ్ళు రమ్మనగానే తిరిగిపోలేదు.\nవాళ్లు యిళ్ళకు వెళ్ళిపోయారు. నేను తప్పి\nపోయాను ” అని చెప్పింది.\n\nఅందుకు భరతమ్మ బాతును బుజ్జగించి,\n\" బాతమ్మా, బాతమ్మా! నీకు వచ్చిన\nభయమేంలేదు. మా పెరట్లో పెద్ద కొలను\nఉన్నది. ఆకొలనులో నీ యిష్టంవచ్చినట్టుగా\nజలకాలాడుకోవచ్చు. నీకు లేడెమ్మ\nసాయం వుంటుందిలే. నేను మా తాతగా\nరింటికి పోయి తిరిగివచ్చాక నిన్ను మీ ఇంటికి\nదిగబెట్టిస్తా” నన్నది. ఇలా అంటూ కిటికీ\nఊచలలో తాళంచెవి తీసి, తలుపుతెరిచి,\nబాతమ్మను పెరట్లోవుండే కొలనులో ప్రవేశ\nపెట్టింది. తరువాత మళ్ళీ భరతమ్మ తలుపు\nతాళంవేసుకుని, తాళంచెవి కిటికీ ఊచలలో\nదాచుకుని, బస్తీలో తాతగారింటికని\nబయల్దేరింది.\n\nఇప్పటికే చాలా ఆలస్యమైపోయింది.\nఅందుచేత భరతమ్మ ఈసారి గబగబ అడు\n\nగులు వేయసాగింది. తీరా నాలుగడుగులు\nవేసేసరికల్లా \"భరతమ్మా! భరతమ్మా!!''\nఅంటూ ఒక ఆర్తనాదం చెవినిపడింది.\nగభీమని వెనక్కు తిరిగిచూసిందిభరతమ్మ.\nచూడగా, ఒక చిన్నారి ఉడుత. అది\nమొహం చిన్నబుచ్చుకొని వున్నది. దానిని\nచూచి \" ఉడుతమ్మా, ఉడుతమ్మా! ఏం\nఇలా వచ్చావు?” అని అడిగింది.\n\n'ఏమిటేమిటి'? వర్షకాలానికి సరిపడే\nటట్టుగా గ్రాసం తెచ్చి చెట్టుతొర్రలో పెట్టు\nకున్నాను. గింజలు పోగుచేసుకు వద్దామని\nనేను పోయి వచ్చేలోపల ఎవళ్ళో దొంగలు\nఒక్క గింజయినా లేకుండా ఇల్లు దోచుకు\n\nపోయారు.\nఇన్నాళ్ల రెక్కల కష్టమూ\nవృధాఐపోయింది. పైగా, ఈపూట వంటకు\nకూడా ఇంట్లో గింజలు లేకపాయె!” అని\nతన గోడు వలపోసుకుంది.\n\nఇందుకు భరతమ్మ \" ఓసి, ఈపాటి\nదానికే విచారమెందుకు ఉడుతమ్మా! మా\nఇంట్లో ఎంతతిన్నా తరగని ధాన్యపు గింజలూ\nపప్పుదినుసులూ నిలపవున్నాయి. నీ యష్ట\nమొచ్చినంతకాలం నాతోపాటు ఉండవచ్చు.\nనేను మళ్లీ వచ్చేదాకా నీకు లేడెమ్మా\nబాతమ్మా సాయంకూడా వుంటారు.” అని\nచెబుతూ, కిటికీ ఊచలలోనించి తాళం\nచెవి తీసి, తలుపులు తెరిచి, ఉడుతమ్మను\nగదిలో గాదెలదగ్గర ప్రవేశపెట్టింది.\n\nభరతమ్మ మళ్ళీ తలుపు తాళంవేసి,\nతాళంచెవి కిటికీ ఊచలలో దాచింది. తాత\nగారింటికని మళ్లీ బయల్దేరింది. తీరా\nఇంకిప్పుడు సాయంకాలమైపోయింది.\n\nబయల్దేరి ఒక్కడుగు వేసిందో లేదో\nభరతమ్మ మనస్సు మారిపోయి, ఇంటికి\nమరలివచ్చింది. కిటికీ ఊచలలో దాచిన\nతాళంచెవి తీసింది. తలుపులు తెరిచింది.\nదుస్తులు విప్పి, ముస్తాబు తీసివేసింది.\nహాయిగా పడకకుర్చీలో కూర్చుంది.\n\n\" నాప్రదేశమైన ఈ అడవిలో తోడి జీవు\nలన్ని కష్టాలు పడుతున్నవే. వాటి బాధలు\nచూస్తూ నేనెలా ఇల్లు వదిలి వెళ్ళేది ? నా\nనేస్తులు కష్టాలుపడుతూవుండగా నేను బస్తీ\nవెళితే అక్కడమటుకు నాకు సుఖ\nముంటుందా? ఇదే నా బస్తీ. ఇదే నా\nస్వర్గం. నేనింక తాతగారింటికీ పోను, మరి\nస్వర్గానికీ పోను. నా నేస్తాలకు తోడుపడుతూ\nఈ అడవిలోనే వుండిపోతా” అనుకొన్నది.\n\nచిన్నప్పుడు ఎప్పుడో వెళ్ళివచ్చిన\nభరతమ్మమరెన్నడూ బస్తీలో తాతగారింటికి\nవెళ్లనేలేకపోయింది.",
            "book_page_end": 56
        },
        {
            "title": "రంగుల బొమ్మ కథ - 1",
            "book_page_start": 59,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "జానపద కథ",
            "moral": "కథ కొనసాగుతుంది, నైతికత తర్వాత తెలుస్తుంది.",
            "keywords": [
                "గంగులు",
                "గడుగ్గాయ గంగన్న",
                "ఆవు",
                "చిక్కుడు గింజలు",
                "మోసం"
            ],
            "characters": [
                "గంగులు (తాత)",
                "గంగన్న (మనుమడు)",
                "గంగన్న తల్లి",
                "వృద్ధుడు"
            ],
            "locations": [
                "గంగులపాలెం",
                "సంత"
            ],
            "content": "గంగులపాలెంలో పూర్వం గంగులు అనే ఒక రైతుబిడ్డ ఉండేవాడు. అతను\nచాలా మంచివాడు. అందుకనే పెద్దలు పదిమందీ చేరి ఆ వూరికి గంగులు పేరు\nపెట్టారు.\n\nఇలాంటి మంచిపేరు తెచ్చుకున్న గంగులుకు ఒక మనుమడు కలిగాడు.\nముద్దుకొద్దీ వాడికి తాతగారిపేరే పెట్టారు. కాని, వాడు దానిని సార్థకం చేసుకో\nలేకపోయాడు. తాత ఎంత మంచివాడో, మనుమడు అంత గడుగ్గాయ్. తాత\nఎంతటి సాధువో మనుమడు అంతటి దురుసు కుర్రవాడి పెంకెచేష్టలు చూచి,\nఊళ్ళోవాళ్ళు వాడిని ' గడుగ్గాయ గంగన్న' అంటూ పిలుస్తూవచ్చారు.\n\nగంగులు స్వార్జితంతో ఒక ఇల్లుకట్టి నిలబెట్టిపోయాడు. కాని కొడుకు\nహయాంలో కుటుంబం చితికిపోసాగింది. మనుమడి ఏలుబడిలో మరీ పేరు\nలేకుండా పోయింది.\n\nగంగులు కట్టిన ఇంట్లో మనమడు గంగన్న, అనాధఐన వాడి తల్లి ఉండే\nవాళ్లు. గంగన్న తో తల్లి ఏ విషయమైనా మనసువిడిచి చెప్పేది. కాని, అంత\nగొప్పగా బతికిన గంగులు కుటుంబం ఈ దుస్థితికి ఎందుకు వచ్చిందోమాత్రం\nచెప్పింది కాదు. వాళ్ళకు పాపం, కష్టంమీదనే కాలక్షేపం జరుగుతూవచ్చింది.\nగంగన్న తల్లి రోజుకొక వస్తువు విక్రయించి, సంసారం గడుపసాగింది,\n\nఇంట్లో వస్తువులన్నీ అమ్మివేయటం, ఆ డబ్బు తినివేయటం పూర్తిఐంది.\nఇక మిగిలివున్నదల్లా ఒక్క పాడిఆవు. పొయిలోకీ, పాయిమీదికి ఏమీ లేక\nపొవటంచేత ' ఈ ఆవునుకూడా అమ్ముకురమ్మ' ని గంగన్నతో చెప్పింది తల్లి.\n\nగడుగ్గాయగంగన్న ఆవును తోలుకొని, ఉరకలువేసుకొంటూ సంతకు\nబయల్దేరాడు. దారిలో ఒక వృద్ధుడు కనిపించి, గంగన్నను పలకరించి, యోగ\nక్షేమాలు కనుక్కొన్నాడు. సంగతిఅంతా విప్పిచెప్పాడు గంగన్న. ఇది విని\nవృద్ధుడు ' ఒ్ ! ఈపాటిదానికేనా సంతకు పోవటం ? నీ ఆవును నాకిచ్చేయి.\nబదులుగా చిత్రమైన చిక్కుడుగింజలిస్తాను. అవి నీకెంతటి భాగ్యాన్ని ఇస్తాయో,\nఇంటికి పట్టుకువెళ్ళి చూడు. నీకే తెలుస్తుంది ' అన్నాడు.\n\nవృద్ధుడు అలా చెప్పగానే నమ్మి, గడుగ్గాయగంగన్న తన ఆవును వానికి\nఇచ్చేసి, వాడిచ్చిన చిక్కుడుగింజలు చేతపట్టుకొని ఇంటికి చేరుకొన్నాడు.",
            "book_page_end": 59
        }
    ],
    "statistics": {
        "total_stories": 20,
        "author_counts": {
            "చందమామ బృందం": 11,
            "నారాయణ": 1,
            "పి. రామకృష్ణ": 1,
            "ఎస్. పద్మనాభం": 1,
            "కె. ఆనందమూర్తి": 1,
            "పాలంకి వెంకటరామచంద్రమూర్తి": 1,
            "వై. రత్నాబాయ్": 1,
            "ఆర్. రామేశం": 1,
            "జి. రంగారావు": 1,
            "కె. చిట్టిబాబు": 1
        },
        "genre_counts": {
            "సంపాదకీయం": 1,
            "గేయకథ": 1,
            "జాతక కథ": 1,
            "పౌరాణిక కథ": 1,
            "విజ్ఞాన వ్యాసం": 3,
            "సీరియల్ కథ": 1,
            "సాహస కథ": 1,
            "భక్తి కథ": 1,
            "నీతి కథ": 2,
            "పజిల్స్/గణితం": 1,
            "చారిత్రక కల్పన": 1,
            "సాహసం": 1,
            "హాస్యం": 1,
            "ప్రశ్నావళి": 1,
            "విజ్ఞాన వ్యాసం (వృక్షశాస్త్రం)": 1,
            "గేయ కథ": 1,
            "జానపద కథ": 1
        }
    }
}