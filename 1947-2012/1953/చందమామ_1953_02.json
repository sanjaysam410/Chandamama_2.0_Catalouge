{
    "book_id": "చందమామ_1953_02",
    "stories": [
        {
            "title": "చందూయొక్క సాహసకృత్యములు",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "నీతి కథ",
            "moral": "లోతు నీళ్లలో ఈదకూడదు, ఇతరులకు సాయం చేయాలి.",
            "keywords": [
                "సాహసం",
                "ఈత",
                "నీరు",
                "సహాయం",
                "పిల్లలు"
            ],
            "characters": [
                "చందూ",
                "పిల్లలు",
                "పెద్దమనిషి"
            ],
            "locations": [
                "నదీ తీరం"
            ],
            "content": "మనమంతా ఈతకు పోదాము : దాన్నిలో ఎంతో తమాషావుంది. ఒరే, నీళ్లలో దూరంగాపోవద్దు. వీడు మనఆటల ఆనందమును పాడుచేస్తాడు. HELP! చందూ, బిడ్డను బ్రతికించావురా చందూ, నీవేరా నిజమైన వీరుడు : హమాము సబ్బుతోటి స్నానముకన్నా మరేదియూ లేదు. బిడ్డలారా, నీరు లోతుగా నుండుచోట ఈదకుడు. నిలబడేందుకు వీలుండేచోట మాత్రమే ఈదులాడండి.",
            "book_page_end": 5
        },
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "'చక్రపాణి '",
            "genre": "పత్రికాంశం",
            "moral": "N/A",
            "keywords": [
                "సంపాదకీయం",
                "పోటీ",
                "బహుమతి",
                "చందమామ సంచిక",
                "ఫొటోవ్యాఖ్య"
            ],
            "characters": [
                "చక్రపాణి"
            ],
            "locations": [
                "N/A"
            ],
            "content": "ఈ సంచికలో మీరు 'వినోదం', 'విదేశాల వింతలూ ’ చదివేవుంటారు. ఇవిగాక - 'బదులు చెప్పు' అనేది బుద్ధిబలాన్ని పరీక్షించే కొత్త శీర్షిక. ఇది మీకెలా నచ్చిందీ వ్రాస్తారుకదూ? తరువాత - ఫొటోవ్యాఖ్యల పోటీలో ఎక్కువమంది పాల్గొనటంచూచి చాలా ఉత్సాహపడుతున్నాము. అయితే ఈ సందర్భంలో రెండు మాటలు: మీ జవాబులు ఫొటోల పైలక్షణాలనుబట్టేగాక, ఫొటోలు రెండిటినీ జతకూర్చిన పుద్దేశం ఏమైవుంటుందో యోచించి, మరీ వ్రాయాలి. మచ్చుకి ఈ నెల — వేలసంఖ్యలలో మాకు చేరిన వ్యాఖ్యలలోకెల్లా ఆలోచనతో వ్రాసినవి రెండున్నవి: 1. జోగి - జోషి అనేది, 2. లేమిబాధ - కలిమిగాథ అనేదిన్ని. బాగున్నది చివరిదే గనుక, బహుమతి పొందింది. ఇంకొక్కమాట — పోటీ కోసం పేజీ అంతా చింపవద్దు. కూపన్ మటుకు చించి పంపితే చాలు. పూర్తి చేసిన కూపను బుక్పోస్టుగా పంపండి. రెండణాల కవరు అనవసరం.",
            "book_page_end": 7
        },
        {
            "title": "ముళ్లూ-పూలూ",
            "book_page_start": 8,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "నీతి కథ",
            "moral": "మంచివారికి మంచి, చెడ్డవారికి చెడు జరుగుతుంది.",
            "keywords": [
                "అప్పచెల్లెళ్ళు",
                "నీతికథ",
                "దేవత",
                "సద్గుణం",
                "దుర్గుణం"
            ],
            "characters": [
                "పెద్దావిడ",
                "చిన్నావిడ",
                "దేవత"
            ],
            "locations": [
                "ఒక ఊరు",
                "బావి కట్ట"
            ],
            "content": "అనగనగా ఒక ఊళ్ళో ఇద్ద రప్పచెల్లెళ్ళు. పడలేదింకా వారికి ముచ్చటగా మూడుముళ్ళు. చూపులకా ఇద్దరునూ అచ్చు పోసినట్లున్నా, లేదెక్కడ బుద్ధులలో పోలిక ఒక పిసరన్నా. పెద్దావిడ ఓర్వలేదు చూచి ఎవరి మేలైనా. నోరు మెదపితే పోరే, కదపదలా కాలైనా. చిన్నది చాలా నెమ్మది విసుగుకోదు, విసురుకోదు. పసిదైనా పనిచెబుతే రుసరుసమని కసురుకోదు. మంచినీళ్ళు తెద్దామని అప్పాచెల్లె ళ్ళిద్దరు, నూతికడకు కడవలతో వెళ్ళా రొక మలిప్రొద్దున. వీరి రాక చూచి ఒక్క దేవత మదిననుకొన్నది — 'వీరిద్దరి గుణంతెలిసి కొనటానికి తగు అదునిది. ' అనుకొని వెనువెంటనె ఒక ముసలిదాని రూపంలో, వచ్చి నిలబడింది బావి ప్రక్క అతి సమీపంలో. 'దాహం వేస్తోందమ్మా ! చాల ముసలిదాన్ని నేను. దోసిలిలో నీళ్ళు పొయ్యి, మరొకచోటి కెళ్ళలేను.’ అని ముసలిది అన్నంతట పెద్దావిడ కసురుకుంది. * పోవే, తేరగా నీళ్ళు పోసే వారెవ్వ'రంది. కాని చిన్నపిల్లమటుకు దాహం వెంటనే పోసి, తృప్తిపరచినది అవ్వను మిగుల కుశలప్రశ్న లేసి. అప్పుడు నిజరూపంలో దేవి వారి ఎదుట నిలచి, తీర్పు చెప్పినది ఇద్దరి గుణగణాలు మదిని దలచి. పెద్దావిడ నోటివెంట ముళ్ళు రాలతా యంది, చిన్నావిడ పలికినంత పూలు కురుస్తాయంది.",
            "book_page_end": 9
        },
        {
            "title": "అట్టమీది బొమ్మ",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణ కథ",
            "moral": "గురువు పట్ల భక్తి, విధేయత ప్రధానమైనవి.",
            "keywords": [
                "ఏకలవ్యుడు",
                "ద్రోణుడు",
                "గురుదక్షిణ",
                "ధనుర్విద్య",
                "మహాభారతం"
            ],
            "characters": [
                "అర్జునుడు",
                "ఏకలవ్యుడు",
                "ద్రోణుడు"
            ],
            "locations": [
                "అడవి",
                "ఏకలవ్యుడి గుడిసె"
            ],
            "content": "ఒకప్పుడు కురు పాండవులు కలసి వేటకని అడవికి వెళ్లారు. అక్కడ అర్జునుడికి ఒక జింకా, ఆ జింకను వెంటాడే ఒక వేటకుక్కా కనిపించినై. అతను జింకను తరుముకొనిపోగా, కొంతదూరంలో ఆ జింకా, కుక్కాకూడా మాయమయినై. మరికొద్దిసేపటికే ఆ వేటకుక్క వేదనపడుతున్న శబ్దం వినవచ్చింది. వెంటనే పోయిచూస్తే, ఆ కుక్క శరీరంనిండా అనేకమైన గాయాలు కనిపించినై. అర్జునునికి జిజ్ఞాస పట్టుకున్నది - ' ఒక్క శరంతో ఇన్ని గాయాలు కలిగించగల అద్భుత విద్య నాకూ, నా గురువయిన ద్రోణునికి తప్ప మరెవ్వరికీ తెలియదే! ఈ రహస్యాన్ని తెలుసుకోగలిగిన ఆ మూడవవాడు ఎవడుచెప్మా ! ' అని, పోగా పోగా, ఒక చిన్న గుడిసె కంటబడ్డది. పక్కన ఒక వేటగాడు నిలబడి వున్నాడు. వాని చేతిలో విల్లమ్ములున్నయి. వాడొక బోయవాడు, పేరు ఏకలవ్యుడు. వాని వికృతాకారం చూచి వేటకుక్క మొరిగితే దానిని కొట్టాడు. ఒకప్పుడు ఏకలవ్యుడు ద్రోణాచార్యుని ఆశ్రయించి విలు విద్య చెప్పమని కోరాడు. ఆయన నిరాకరించాడు. అప్పుడు వాడు ద్రోణుని ప్రతిమను అడవిలో తన కుటీరంవద్ద నెలకొల్పి, ఆ ప్రతిమనే నిజమైన గురువుగా ఎంచి, విలువిద్య అభ్యసించి, స్వయంకృషి వల్లనే ఇంతటివాడైనాడట. అర్జునుడు . ఈ సంగతి గురువుకు చెప్పాడు. ఆయన ఆ ప్రదేశానికి వచ్చి చూచి, విస్తుపోయాడు. ఏకలవ్యుడు అతి భక్తితో గురువుకు ప్రణమిల్లాడు. ఏకలవ్యుడు విద్యనేర్చిన తీరు చూచాడు ద్రోణుడు. 'మరికొద్దిరోజులపాటు వీడు ఇలానే విద్య అభ్యసిస్తే, నా ప్రియశిష్యుడైన అర్జునుణ్ణి మించిన మేటి విలుకాడు ఐతీరుతాడు. అప్పుడు నేను సవ్యసాచికి, ' నిన్నుమించిన ధనుర్థరుడు ఉండ బోడ'ని చేసిన వాగ్దానం తప్పిపోతుందే' అని ఆలోచనలో పడ్డాడు. \"ఏకలవ్యా !- నిన్ను చూడగా నాకు చాలా సంతోషమైంది. మరి గురుదక్షిణ?\" అని అడిగాడు. సంతోషంతో ఏకలవ్యుడు ' గురూ ! - మీ అనుజ్ఞ!' అన్నాడు. అప్పుడు ద్రోణుడు వాని కుడిచేతి బొటనవేలు ఇమ్మనగా, చర్రుమని కత్తితో తన వేలు కోసి, ద్రోణునికి గురుదక్షిణగా సమర్పించి, ఏకలవ్యుడు ధన్యుడైనాడు.",
            "book_page_end": 10
        },
        {
            "title": "పునర్జన్మ",
            "book_page_start": 11,
            "pdf_page_start": 11,
            "pdf_page_end": 14,
            "author": "నై. మోహనరావు - పార్వతీపురం",
            "genre": "భక్తి కథ",
            "moral": "భగవంతునిపట్ల, భక్తులపట్ల చూపించే నిజమైన ప్రేమ, భక్తి కష్టాల నుండి కాపాడుతుంది.",
            "keywords": [
                "భక్తి",
                "పండరిపురం",
                "పుండరీకాక్షుడు",
                "యాయవారం",
                "భక్తులు",
                "పునర్జన్మ"
            ],
            "characters": [
                "కమలాకరుడు",
                "సుమతి",
                "పద్మాకరుడు",
                "తుకారాము",
                "నామదేవు",
                "శ్రీహరి"
            ],
            "locations": [
                "పండరిపురం",
                "చంద్రభాగ నది",
                "కమలాకరుడి ఇల్లు"
            ],
            "content": "పూర్వకాలమందు, పరమపవిత్రమైనటు వంటి పండరిపురంలో కమలాకరుడనే బ్రాహ్మణుడు ఉండేవాడు. ఆయన సకల శాస్త్రవేత్త. ఆయనభార్య సుమతి సద్గుణవతి, భర్తకు అనుకూలవతి. వారికి పద్మాకరుడనే సుపుత్రుడు కలిగాడు. ముగ్గురూ మంచిభక్తులూ, భక్తులను సేవించటమంటే ఆసక్తికలవారున్నూ కమలాకరుడు కడుపేద. కనుక, యాయవారం చేసుకుని జీవనయాత్ర సాగిస్తూ ఉండేవాడు. ఒకరోజున, కమలాకరుడు యాయవారానికని బయల్దేరి వెళుతూవుండగా, దారిలో తుకారాము, నామదేవు, మొదలైన, భక్తులు ఎంతోమంది అతనికి ఎదురయ్యారు. వారినిచూచి కమలాకరుడు బ్రహ్మానందభరితుడై \" అయ్యలారా! ఇవాళ ఎంతటి సుదినం! మీరందరూ ఒక్కమారుగా దర్శన మిప్పించటం నా పూర్వపుణ్య విశేషం తప్ప మరేమిటి? దయవుంచి, ఈపూట మాయింట ఆతిథ్యం స్వీకరించి మమ్మల్ని ధన్యులను చేయండి.” అని ప్రార్థించాడు. అందుకు వారు \"ఓయీ కమలాకరా !- నీ ఆదరణకు మేము చాలా సంతోషించాము. కానైతే పాపం, నీకు జరుగుబాటు తక్కువే? నీవే యాయవారంవల్ల కుటుంబకాలక్షేపం చేస్తుంటివే? మేం ఒకళ్లమూ యిద్దరమూ కాము మా అందరినీ ఎక్కడని భరించగలవు? వద్దులే. తాపత్రయ పడకు. నీ అభిమానమే మాకు పదివేలు!” అని ప్రీతిగా అన్నారు. ఈ మాటలకు కమలాకరుడు చాలా ఖిన్నుడయాడు. \"అయ్యో! ఎంత మాట చెప్పారు. మీరు అన్నట్టు నేను యాయవార వృత్తితో కుటుంబపోషణ చేసుకొంటున్న సంగతి వాస్తవమే. ఐతే, నా జననీ జనకులైన రుక్మిణీ కృష్ణులు మహదైశ్వర్య సంపన్నులు. వారి కృప ఉన్నంతవరకూ నాకు ఎటువంటి లోటూ లేదు. కాబట్టి, దయవుంచి మారుచెప్పక, నా మనవి మన్నించి నన్ను అనుగ్రహించండి\" అంటూ దీనంగా వేడుకొన్నాడు. అతనికి భగవంతునియందు గల నమ్మిక చూచి ఆ భక్తులు ఎంతో ఆనందించారు. \"సరే, కమలాకరా ! - మేముపోయి చంద్రభాగనదిలో స్నానం సంధ్యా నెరవేర్చుకు వస్తాము. నీవు యింటికి వెళ్ళి తగు ప్రయత్నంచేసి సిద్ధంగా వుండు ” అని చెప్పి, వారు వెళ్ళారు. కమలాకరుడు అపరిమితమైన సంతోషంతో ఇంటికి వచ్చి, ఈ సంగతి భార్యతో చెప్పాడు. సుమతికూడా అందుకు సంతోషించింది. తక్షణమే ఆమె తన స్నేహితురాళ్ళ యిళ్ళకి పోయి, పదార్థాలు బదులు తెచ్చి, వంట ప్రారంభించింది. తీరా వంట పూర్తికాకముందే కట్టెలు ఐపోయినై. అందుచేత, కొడుకును పిలిచి, \"నాయనా, పద్మాకరా! కట్టెలైపోయినై. ఆ మూల కాసిని పిడకలుతీసి చప్పున పట్టుకు రా” అంది. వాడు గబగబ పోయి పిడకలు తీయ బోతూవుండగా, ఎన్నాళ్లనుంచో అందులో కనిపెట్టుకునివున్న సర్పం ఒకటి బుస్సు మంటూ లేచి ఆ పసివాణ్ణి కాటు వేసింది. వాడు 'అమ్మా !' అని ఒక్క కేకవేస్తూ, కిందపడి ప్రాణాలు విడిచాడు. ఆ కేక వింటూనే తల్లి, ఇవతలకు వచ్చి చూచింది. నిశ్చేష్టురాలయింది. కిందపడి వున్న బిడ్డడి శరీరం తడిమిచూచి, వాడు మరణించినట్టు తెలుసుకుంది. అపరిమితమైన దుఃఖంలో మునిగిపోయింది, ఐతే —ఇది దుఃఖించవలసిన సమయం కాదు. ఏమంటే, అవతల సాధువులకోసం తలపెట్టిన ఆరాధన నిలిచిపోతుంది. అందుచేత, ఆమె దుఃఖం దిగమింగుకొని, కుమారుణ్ణి ఒకమూల పడుకోబెట్టింది. వంట పూర్తిచేసి, అతిథులు ఎప్పుడు వస్తారా అని ఎదురు చూస్తూవుంది. ఇంతలో, ఆ భక్తులు స్నానాదికృత్యాలు తీర్చుకుని, భగవన్నామసంకీర్తనం చేసుకుంటూ కమలాకరుని ఇంటికి వచ్చారు. కమలాకరుడు వారిని అత్యంత భక్తితో వెంట బెట్టుకొని వచ్చి, నివేదన కానిచ్చి, సమాదరంగా భోజనానికి కూర్చోం డని అన్నాడు. భోజనానికి కూర్చునేముందు ఆ భక్తులు 'పిల్లవాణ్ణి కూడా రమ్మనండి' అన్నారు. కమలా కరుడు మిన్నకున్నాడు. వారు దివ్యదృష్టివల్ల అంతా గ్రహించారు. కమలాకరునితో \"కుర్రవాణ్ణి పిలవండి, అందరం కలిసి కూర్చుందాం” అన్నాడు నామదేవుడు. కమలాకరుడు ఆ లో చనలోపడ్డాడు. మృతకళేబరం ఇంటిలో వున్నదని నిజం చెబితే వారు భోజనంచేయరేమో! ఎలా? అందుకని వారితో కమలాకరుడు \"అయ్యా! వాడు ఇంతకుముందే భోజనంచేసి పడు కొన్నాడు” అనిచెప్పి తప్పించుకోజూచాడు. \" అలా కాదు. ఆ పసివాడు పంక్తిని కూర్చుంటే గాని భోజనం చేసేది లేదు” అని పట్టుపట్టాడు, అదివరకే దివ్యదృష్టితో అంతా గ్రహించిన నామదేవుడు. గత్యంతరం తోచలేదు కమలాకరునికి. కరుణాసాగరుడైన పుండరీకాక్షుణ్ణి ప్రార్థిం చాడు. అప్పుడు భగవానుడు ప్రత్యక్షమై \"భక్తా,- నీకేమి కావాలి ?” అని అడిగేసరికి, కమలాకరుడు \"దేవా! —నా యింటికి మహానుభావు లెందరో అతిథులుగా వచ్చి ఉన్నారు. నా కుమారుడు పంక్తికి వస్తేకాని వీలులేదని వారు పట్టుపట్టారు. కుర్రవాడికి చూడబోతే, యిటువంటి అవాంతరం వచ్చిపడింది. దయామయా! కార్యం విఘ్నంకాకుండా, ఆ అతిథులు భోజనాలు అయ్యే వర కూ కుర్రవాడిని బతికించు స్వామీ! ఇదే నా కోరిక” అన్నాడు. శ్రీహరి 'సరే, నీకోరిక నెరవేరుతుందిలే' అనిచెప్పి అంతర్ధానమయ్యాడు. ఆ వెంటనే పద్మాకరుడు నిద్రనుండి తెలివి వచ్చిన వాని లాగా లేచికూర్చుని 'అమ్మా ! దాహం ...’ అంటూ, సరాసరి ఆ భక్తులు కూర్చున్న చోటికి వెళ్లాడు. సుమతి ఆనందంతో వాడిని కౌగిలించు కుని, \"అయ్యలారా! మీ అనుగ్రహంవల్లనే నాపసివాడు మళ్లీ బతికిలేచాడు. మీరే భగవత్స్వరూపులు. మీలో ఉన్న భగవంతుడే నా బిడ్డను బతికించాడు.” అని అనేకవిధాల తన సంతోషాన్ని వెల్లడించింది. అప్పుడు సుగుణరాశి ఐన పద్మాకరుణ్ణి పంక్తిని కూర్చోబెట్టుకుని ఆ సాధువులు ఆనందంతో భోజనాలుచేశారు. వారు భక్త శిరోమణి ఐన కమలాకరుని ఎంతగానో వినుతించి, ఆ ముగ్గురికీ కూడా పరమ పవిత్రమైన తారకమంత్రం ఉపదేశించి, తరణోపాయం చూపి, మరలిపోయారు.",
            "book_page_end": 14
        },
        {
            "title": "రత్నకిరీటం",
            "book_page_start": 15,
            "pdf_page_start": 15,
            "pdf_page_end": 46,
            "author": "చందమామ బృందం",
            "genre": "సాహస కథ",
            "moral": "అధికార దాహం, కుట్రలు చివరకు కుట్రదారులనే నాశనం చేస్తాయి.",
            "keywords": [
                "రాజగురువు",
                "మందపాలుడు",
                "చిత్రభానుడు",
                "సింహాసనం",
                "కుట్ర",
                "మిత్రానందుడు"
            ],
            "characters": [
                "రాజగురు",
                "మందపాలుడు",
                "ప్రమోదుడు",
                "అర్ధకర్ముడు",
                "అమరభూపతి",
                "చిత్రభానుడు",
                "మిత్రానందుడు"
            ],
            "locations": [
                "భల్లాణరాజ్యం",
                "మగధరాజ్యం",
                "కారాగారం"
            ],
            "content": "అప్పుడు రోజుకొంటూ వచ్చాడు ఒక సేవకుడు. \" ప్రభూ ! — కిరాతరాజూ, అర్ధకర్ముడూ చచ్చిపోయారు” అని చెప్పాడు. ఈ మాట వింటూనే, \"చచ్చారూ? వదిలింది పీడ!\" అన్నాడు రాజగురు ఏదో పెద్ద భారం దిగిపోయినట్టుగా. \" ఆ కుర్రవెధవనికూడా వెతికిపట్టండి!” అంటూ హెచ్చరికకూడాచేశాడు. అంతలోనే, యుద్ధరంగంనుంచి ఆ రెండు కళేబరాలనూ సిపాయిలు మోసుకువచ్చారు. రాజగురు అలా అన్నందుకు మందపాలుడు మనసులోనే చాలా ఖేదపడ్డాడు. కాని ఏమీ అనలేకపోయాడు. తండ్రి మరణానికి ఎంతగానో దుఃఖించాడు. ఇది కనిపెట్టాడు రాజగురు. మందపాలునికి తిరుగా తండ్రిపైన మమకారం కలగటం చూచి, అతనికి వానియందు వెంటనే విరక్తి భావం పొడమింది. ఈ వార్త చెవినిపడిందే, చెరలో వున్న ప్రమోదుడు కూలిపోయాడు. అర్ధకర్ముని భార్యకు స్మృతి తప్పింది. యుద్ధఫలితంగా వచ్చిన మరణవార్తలకు సామంతులందరిలో విలపించినవాడు అమరభూపతి. ఏమీ ? — కన్న కూతురా చెరలో వుండె! కసుగందు కనపడకుండా పాయె! అల్లుడు అర్ధాంతరంగా చచ్చె! ఇంకేంకావాలి ఇంతకంటె? తీరని దుఃఖంలో మునిగివున్న ఆతను పట్టాభిషేకంలో పాల్గొనేదేమిటి? అయినా, నలుగురితోపాటు ఉండక తప్పిందికాదు. అతని శరీరమే వున్నది కాని, మనసు అక్కడ లేనేలేదు. ఏమయితే కానీ అని, చకచకమంటూ పట్టాభిషేకపుటేర్పాటులు చేయసాగాడు, రాజగురు. ఈ సందడిలో మగధరాజ్యం నుంచి ఒక సేవకుడు, అమరభూపతి తండ్రి చనిపోయిన వర్తమానం తెచ్చాడు. కష్టాలపైన కష్టాలు వచ్చిపడినందుకు దుఃఖించాడు అమరభూపతి. మందపాలునివద్ద, రాజగురువద్ద సెలవుతీసుకొని, తక్ష ణమే తన రాజ్యానికి మరలిపోయాడు. కాని మనస్సంతా మనుమని మీదనే వున్నది ! లాంఛనప్రాయంగా మందపాలునికి పట్టాభిషేక మహోత్సవం జరిగిపోయింది. ఎవళ్ళ యిళ్లకు వాళ్లు వెళ్ళిపోయారు. పట్టాభిషేకం జరగటం ప్రజలకేమంత యిష్టతగా కనిపించలేదు. ఆ కారణంగా భల్లాణరాజ్యంలో గొప్ప మార్పు వచ్చింది. ఏమీ అంటే : ఇప్పుడియుద్ధం కేవలమూ అధర్మయుద్ధమని అందరకూ తెలియటం- ప్రమోదుడూ, అర్ధకర్ముని భార్యా బందీలై వుండటం - ఎక్కడినించో వచ్చిన మంద పాలుడు గద్దె యెక్కటం - వీటన్నిటికేమి ?- నిరపరాధి ఐన అర్ధకర్ముడూ, వానిని కని పెట్టుకునివున్న కిరాతరాజూ మరణించటం, -పాపం ! పసివాడు, చిత్రభానుడు కని పించకపోవటం — ఇవన్నీ ప్రజకు సహింవ రాని విషయాలయినై. \"మా మారాజును విడిచిపెట్టండీ! మా పట్టమహిషిని విడిచిపెట్టండీ! ప్రమోద మహారాజే మాకు ప్రభువుగా వుండాలి!” అంటూ వాళ్లు గగ్గోలుపెట్టారు. మందపాలుడేమీ మాటాడలేకపోయాడు. రాజగురే ప్రజను సముదాయించటానికి యత్నించాడు. అంతేకాదు, వారి వుద్దేశానికి అనుకూలంగా దండోరాకూడా వేయించాడు. కాని, అదెవళ్లూ చెవినిపెట్టలేదు. దాని పైన రాజగురు ఉగ్రుడై, ప్రజను హింసింప సాగాడు. కాని ప్రయోజనం లేకపోయింది. ఇంకిప్పుడు–హింసామార్గంవల్ల ప్రజను దారికి తీసుకరాలేము, అని రూఢిచేసు కొన్నాడు రాజగురు. అయితే, మరి ఎలా లొంగ దీయటం అని యోచించి, ' ఒక ఏడేళ్ళవరకూ ఏ విధమైన పన్ను లూ మీరు కట్టనక్కరలేదు ' అని అంటే, చచ్చి నట్టు ప్రజ మన దారికి వస్తారుకదా అని నిశ్చయించుకొన్నాడు. అయితే, ఆ ఏడేండ్లూ రాజ్యాంగాన్ని నిర్వహించటం ఎలా ? భల్లాణరాజ్యపు ఖజానా యుద్ధంవల్ల ఖాళీ ఐపోయిందే? ఏంచేసేది ? బాగా ఆలోచించి, రాజగురు వెంటనే ఒక తాఖీదు 29 సామంతరాజులందరికీ పంపించాడు : \"మీరు నిష్కారణంగా ప్రకటించిన ఈ యుద్ధంలో భల్లాణరాజ్యప్రజ ఎక్కు వగా నష్టపడి, నలిగిపోయారు. వారిని కాపా డటం ప్రభువులమైన మాకూ మా సామంతలైన మీకూ విధిఅయివున్నది ఏడేళ్ళవరకూ ప్రజనుండి పన్నులేమీ వసూలుచేయకూడదనీ; మన రాజ్యం మామూలుస్థితికి వచ్చేవరకు అవసరమైన సదుపాయాలన్నీ, వారికి చేయాలనీ నిశ్చ యించాము. ఈ పని కొనసాగాలంటే మీ రందరూ చాలా తోడుపడాలి. ఇప్పుడు జరుగురుగా ఈ సమయంలో, ఖజానాకు చేరవలసిన కప్పము రెండింతలుగా కట్టడం మీరు చేయవలసిన మొట్ట మొదటి సాయం...” అని ఆ తాఖీదులో వ్రాసిఉన్నది. తాఖీదు చూడగానే సామంతు లందరూ చేరి ఘూర్జరరాజు పెద్దరికంకింద సమావేశమయ్యారు. ఉన్న మారాజును వదులుకుని, లేనిపోని కష్టాలు కొనితెచ్చు కున్నామే అని వారు చాలా విచారించారు. ఎంత చర్చించినా, ఫలితం తేలలేదు. చివ రకు వారు అమరభూపతిని కలుసుకొని యోచించారు. అనుభవజ్ఞుడై న అమర భూపతి మంచిచెడ్డలూ, ముందువెనుకలూ బాగా యోచించి— \"ఇప్పుడు మనం ఓర్పు వహించవలసిన పరీక్షా సమయం. మనం ఏపాటి ఉద్రేక పడినా, ఏంచేసినా ఆ రాజగురు ఆధీనంలో వున్న ప్రమోదుడికీ, అర్ధకర్ముని భార్యకూ ప్రమాదం కలగవచ్చు. రాజగురు బహు క్రూరుడు. ఏపని కై నా వెనుదీయడు కనుక, ఈ పరిస్థితిలో వాడు ఎటువంటి హింసలు పెట్టినా అణగిమణగి వుండటమే మంచిది. ఇప్పుడు మనం ఆ పసివాణ్ణి ఎలా అయినా వెతికితెచ్చి కాపాడుకోవటం ముఖ్యం” అంటూ సలహా చెప్పాడు. సామంంతరాజులకు ఈ మాటలన్నీ బాగా నచ్చినై. కొంతమంది వెంటనే పసివానిని వెదకటానికని గుర్తులు చెప్పి చారులను నలుదిక్కులా పంపించారు. ఆతని సలహాను అనుసరించి సామంతు లండరూ ఇలా ప్రత్యుత్తరం వ్రాసి పంపిం చారు: \"మీరు వచ్చి మాకు బోధించిన హితవులన్నీ అక్షరాలా శిరసావహించాము. మాకు యుద్ధంకొరకు చాల ఖర్చులయినై. రత్నకిరీటం లేని రాజులకు కప్పము కట్ట నక్కరలేదని చెప్పగా, నిజమేననుకొని నమ్మి, అప్పుడు అలా జవాబు వ్రాశాము. జవాబుకు ప్రతిఫలంగా వచ్చిన యుద్ధంలో పాల్గొని, కష్టనష్టాలకు పాల్పడ్డాము. ఇప్పు డింతలోనే మీ మనసు ఇలా మారిపోతుం దని మేమెన్నడూ తలచలేదు. యుద్ధరంగం నుండి ఇంటికి చేరకముందే కప్పము కట్టాలెనని శాసిస్తారనీ, అదీ రెండింతలుగా కట్టమంటారని కలనైనా వూహించలేక పోయాము. భల్లాణరాజ్యం మీకు హస్తగత మైనదే, వాగ్దానంచేసినట్టుగా మాకేవో స్వర్గ సౌఖ్యాలు కలుగుతవని ఆశించాముకాని, ఇటువంటి కఠినశిక్ష విధిస్తారని అనుకో లేదు. మా కష్టనిష్ఠురాలు విన్న వించు కుందామనుకొన్నా, ఇప్పుడు మీరు ఆలో చించేటంతటి స్తిమితంలో ఉన్నట్టు తోచ నందున, ఇక విరమిస్తున్నాము.” సామంతుల ప్రత్యుత్తరం చూచి, రాజ గురు ఏమనటానికి వీలుకాలేదు. \" నా మంత్రమే నాకు బెడిసికొట్టిందే! నే చెప్పిన ఉపాయాలే నాకు భస్మాసుర వరాలుగా పరిణమించినయే !!” అని వలపోసి, మళ్ళీ - తీవ్రమైన యోచనలో పడ్డాడు. అటు ప్రజల ఘోష ! ఇటు సామంతుల దూషణ! గట్టిగా ఒత్తిడిచేస్తే ఎక్కడ యుద్ధానికి వస్తామంటారో అన్న భయంచేత వాళ్ళని ఏమీ అనలేకపోయాడు. ఏమిచెప్పి నమ్మించుదామన్నా, ముసలిరాజునూ, అర్థ కర్ముని భార్యనూ వదిలితే కాని ప్రజ ఊరు కొనేట్టులేదు. విడిచి పెట్టితే కథ అడ్డంతిరుగు తుందాయిరి. ఎలా? ఇందులో ముందు ఒక అవాంతరమైనా దాటితేకాని వీలులేదు. అప్పుడు మెరపులాగ ఒక యోచన తట్టింది. అయితే, తనతో మందపాలుడు వికీభవిస్తాడనే నమ్మకం లేకపోయింది. కొడుకును చేరబిలిచి, రాజగురు తన మనసులోని వ్యూహం వెల్లడించాడు. కొడుకు వెంటనే ఆమోదించాడు. అంతేకాదు, ఈ వ్యూహమే నెరవేరినట్టయితే, తనకు చిర కాలంనుంచి గల కోరిక - భల్లాణరాజ్య సింహాసనాన్ని ఆక్రమించటం - ఇట్టె తీరిపో గలదనికూడా చెప్పాడు. కొడుకు ఈ అభిలాషను వెల్లడించగానే రాజగురు మనసు ఆతిచిత్రంగా మారి పోయింది. ఇందుకు తోడు, సేవకులు తిరిగి వచ్చి చెప్పిన మాటలనుబట్టి చిత్రభానుడు చచ్చేపోయాడని తెలియవచ్చింది. కాగా, మందపాలుని ఆవలకు నెట్టివేసి, కొడుకునే గద్దె యెక్కించుదామన్న ఆశ అంకురించి, వృద్ధి కాజొచ్చింది. తండ్రికొడుకులు ఇద్దరూ ఒక్కటై, ఆలోచనలో పడ్డారు. మరునాడే తమ పన్నాగం అమలు జరుపుదామని కట్టుదిట్టాలన్నీ చేశారు. 'నే నక్కడనే వుండి స్వయంగా యేర్పాటులన్నీ చూస్తాగా !' అని తండ్రికి ధీమాచెప్పాడు, పిన్నవాడు. కొడుకు తెలివితేటలకూ, ధైర్యసాహసాలకూ రాజ గురు లోలోన సంతోషించాడు. ఇంకే మున్నది? తన ముద్దులకొడుకు భల్లాణ రాజ్య సింహాసనంపై కూర్చునివుంటే కళ్ళ వేడుకగా చూడటం రోజులలో పనేకదా, అని పొంగిపోయాడు. తండ్రి కొడుకులు అనుకొన్నప్రకారం, ఆనాటి రాత్రి — రాజగురు కొడుకు పనివాళ్లను రప్పించి అద్భుతమైన సాధనాలేవో యిచ్చి, కారా గారానికి నిప్పుముట్టించమని ఆజ్ఞాపిం చాడు. ఏయే తావులు ముందుగా అంటు కోవాలో చెప్పాడు. పైగా, ముట్టించవలసిన సమయం కూడా చెప్పాడు. ఇదంతా ఎవళ్ళకూ తెలియదు! అనుకొన్నకంటే ముందుగానే నిప్పంటుకుంది. చూ సూ వుండగానే మంటలు యెగసి వచ్చి నై. అప్పుడు అక్కడకు వచ్చిన రాజ గురు కొడుకునకు అకస్మాత్తుగా సంశయం కలి గింది. ప్రమోదుడి గది అంటుకున్నదా, లేదా? ఆర్థకర్మునిభార్య వుండే గది ఆహుతి అయిందా, లేదా ? ఈ వేగిరపాటుతో అతను ఆ రెండు గదులవద్దకూ గబగబ మంటూ పోబోయాడు. కాని, అంతలోనే మండుతూ వున్న దూలం మీద పడింది ! చూడబోతే, న గరమంతా గోలగోల! కంగారుతో లేచారు ప్రజలు. అటు ఇటు పరుగులెత్తారు. కాళ్ళూ, వళ్ళూ కాల్చు కున్నారు. యేకధారగా ఏడ్చారు. పెడ బొబ్బలు పెట్టారు. ఈ యేడుపులేమీ లక్ష్యపెట్టలేదు అగ్ని దేవుడు. తన పని తను చేసుకొనిపోతూనే వున్నాడు. అప్పుడే జ్వాలలు ఆకాశానికి అంటుతున్నవి. రాత్రి పగలుగా వెలిగింది ! కాస్త నిబ్బరం కలవాళ్లంతా నీళ్లుమోసి అగ్గి ఆరుపబోయారు. యిసుక తెచ్చి పోయ సాగారు. ధైర్యవంతులు చొరుచుకుపోయి, వీలైనంతవరకు, కారాగృహపు గదుల తాళాలు పగలగొట్టి లోపలివాళ్లను బయటికి తీసుకువచ్చారు. అంతలో ఈ వార్త కోటలోకి ప్రాకిపోయి మందపాలుడుకి తెలిసింది. కలవరపడ్డాడు. 'ఏమీ ఈ ఘోరం! యెవరు చేసిన పని ? ఈ ప్రమాదంలో, అర్ధకర్ముని భార్యగాని చచ్చిపడివున్నది! ఇది విని అందరూ గొల్లుమన్నారు! ఈవార్తవిన్న ప్రతివాళ్లకూ లోకమే చీకటిగా తోచింది! తాళం బిగించివుండటంవల్ల తప్పించు కుందామన్నా ఆమెకు వీలు కాలేదు. ఘోరం! దుర్భరం! ఇంకా యెంతో మంది తకిన గదులలో చచ్చిపడివున్నారు. అంతలో రాజగురు అక్కడికి వచ్చాడు! మంటలు చూచాడు. మతిపోయినట్టుగా కారాగారమంతటా కలియదిరిగాడు. తల వనితలంపుగా దూలంకింద తన కొడుకు చచ్చి పడివుండటం చూచి, స్మృతితప్పి అక్కడనే సోలిపోయాడు! తల్లిని విడిచిపోయిన చిత్రభానుడికి 'మిత్రానందుడనే ఒక మహాఋషి దర్శన మయింది. ఆ మహర్షి యెవరో కాదు. ఆనాడు ప్రమోదమహారాజుకు ఫలం మంత్రించి యిచ్చిన సిద్ధుడే! మిత్రానందుడు మహాయాగం ఒకటి తలపెట్టాడు. సంకల్పసిద్ధికోసమని శిష్య బృందంతోసహా, భల్లాణరాజ్యానికి సమీపం లోనే ఒక అరణ్యమందు ఇప్పుడు ఉనికి యేర్పరుచుకొని వున్నాడు. యాగాన్ని గురించిన ప్రయత్నంలో బయలుదేరి పోతూవుండగా, ఆదృష్టవశాత్తు ఈ చిత్రభానుడు తారసపడ్డాడు. చూస్తూనే ఆయన, ది వ్య దృష్టి వల్ల పసివాని పుట్టు పూర్వోత్తరాలు తెలుసుకొన్నాడు. 'అబ్బాయీ !—ఆ మాసిపోయిన పై గుడ్డ విప్పి, అవతల పారవేసెయ్యి' అన్నాడు. వెంటనే వానిని తనకూడా ఆశ్రమానికి తీసుకపోయాడు. మిత్రానందుని శిష్యకోటిలో చేరినప్పటి నుంచీ చిత్రభానుడు అతిచురుకుగా అంచీల మీద విద్యలన్నీ అభ్యసింపసాగాడు. సమస్త శాస్త్రాలూ నేర్చి గురువుకు ప్రియ శిష్యుడైనాడు. మిత్రానందుడు వానిని ఎంతో ఆదరంతోనూ, అభిమానంతోనూ చూస్తూ, తగినవాళ్లచేత గుర్రపుస్వారి, విలువిద్య మొదలయినవన్నీ నేర్పించి, గొప్ప ప్రవీణు నిగా తయారు చేశాడు. ఈవిధంగా చిత్రభానుడు పది సంవత్సరాలపాటు మిత్రానందుని ఆశ్రమంలో ఉండేసరికి, ఆతడొక శూరునిగా, వీరునిగా రాణించే లక్షణాలన్నీ వానిలో కనబడినై. బాగానే వున్నదింతవరకు. అయితే — పాపం, పసివాని విషయంలో గట్టిచిక్కు ఒకటి తటస్థించింది. అతని విద్యాభ్యాస మయితే దిగ్విజయంగానే పూర్తి అయింది. సమస్తశాస్త్రాలలోనూ ప్రవీణుడయ్యాడు. [ఇంకా వుంది]",
            "book_page_end": 46
        },
        {
            "title": "గయ్యాళి",
            "book_page_start": 23,
            "pdf_page_start": 23,
            "pdf_page_end": 25,
            "author": "జి. ఆర్. నాగభూషణం - గుంతకల్",
            "genre": "హాస్యం",
            "moral": "సహనం, తెలివితేటలు గయ్యాళిని కూడా ఓడించగలవు.",
            "keywords": [
                "కయ్యాలకామాక్షి",
                "కనకం",
                "బాలయ్య",
                "గయ్యాళి",
                "తెలివి"
            ],
            "characters": [
                "కయ్యాలకామాక్షి",
                "బాలయ్య",
                "కనకం",
                "గ్రామపెద్దలు"
            ],
            "locations": [
                "కూనవరం గ్రామం",
                "ఏటి ఒడ్డు"
            ],
            "content": "పూర్వం కూనవరం అనే గ్రామంలో కయ్యాలకామాక్షి అనే పేరుగల ఒకామె వుండేది. కారణం లేకుండానే గ్రామంలో ప్రతివారిమీదా కవ్వించి కాలుదువ్వడం, నానాతిట్లూ తిట్టడం, ఆమెకు నిత్యకృత్యం ఐపోయింది. ఒక రోజున గ్రామపెద్దలందరూ చేరి, మ హా ల క్ష మ్మ చెట్టుకింద సభ తీర్చి, కయ్యాల కామాక్షిని వూళ్లో లేకుండా చేయా లని ఒక నిర్ణయానికి వచ్చారు. ఇందు కోసం కొంతడబ్బు పోగుచేసి 'కయ్యాల కామాక్షిని తిట్లాట - పోట్లాటల్లో ఓడించిన వారికి గొప్ప బహుమాన మిస్తాం' అంటూ చాటింపు వేయించారు. బహుమతి వస్తుందంటే చాలామందికి ఆశకలిగింది. కాని ఒక్కళ్లకుకూడా కయ్యా ల కామాక్షితో తిట్లాట-పోట్లాటల్లో గెలవగలమనే ధైర్యం లేకపోయింది. ఆ గ్రామంలోనే బాలయ్య అనే ఒక బీదవాడు వున్నాడు. అతనికి ఒకకొడుకూ, కోడలూ వున్నారు. కోడలి పేరు కనకం. వయసులో చిన్నదైనా మంచి తెవిలితేటలు కలది. కయ్యాల కామాక్షిని గురించిన చాటింపువిని తను పోట్లాటలో ఆమెను ఓడించగలనని భర్తతో చెప్పింది. కనకం చెప్పిన ఈ మాటలు విని అతను చులకనగా నవ్వాడు. నవ్వి, భార్యతో \"కయ్యాల కామాక్షి గయ్యాళి తనానికి గ్రామం గ్రామమే హడిలిపోతూ వుంటే చిన్నదానివి, నీ వల్ల నేమౌతుంది? లేనిపోని గొడవ పడకు. వూరుకో” అన్నాడు. కాని కనకం పట్టుపట్టింది. కయ్యాల కామాక్షిని ఇట్టే ఓడిస్తానని ఈసారి తన మామ బాలయ్యతో చెప్పింది. చాలాధనం బహుమానంగా వచ్చే వీలుకూడా వుంది కనుక, బాలయ్య సరే అనక తప్పిందికాదు, ఇష్టం వున్నా లేకపోయినా. ఐతే కయ్యాలకామాక్షితో కయ్యానికి తల పడడం ఎక్కడ, ఎట్లాగ? అన్న సమస్యలు ఎదురయినై, దానికి కనకం ఒక వుపాయం చెప్పింది. ఊరిపక్కనే పారుతూన్న ఏటివొడ్డున ఒక పడవలో తాను నిలబడతాననీ, తనకు ఒక పాతచెప్పూ, ఒక చీపురుకట్టా యివ్వ వలిసిందనీ కోరింది. అలాగే ఏర్పాట్లు జరిగాయి. ఏటివొడ్డునే ఒక పడవలో కనకం నిలబడింది. ఎడమ చేతిలో ఒక పాత చెప్పూ, కుడిచేతిలో చీపురూ పట్టుకుంది. ముఖం కనబడీ కన బడనట్టు చీరచెంగుతో కప్పుకొన్నది. కయ్యాలకామాక్షితో కొందరు యీవార్త చెప్పారు. 'ఆఁ ! నాతో పోట్లాటకి తలపడే మనిషనేది యీలోకంలో వుందా ? చూస్తాలే దాని సంగతి. ఆఁ-అంత పొగరా ?” అంటూ కామాక్షి ఏటిదగ్గిరకు బయలుదేరింది. అరగంట సేపటికల్లా ఏటికట్టమీద వంద లాది జనం పోగయ్యారు. వేడుక చూసేం దుకు వచ్చినవాళ్ళూ, యీదెబ్బతో కయ్యాల కామాక్షి శని విరగడవుతుందన్న ఆశతో వచ్చినవాళ్ళూ, కనకాన్ని చూసేసరికి ఆశ్చర్యపోయారు. \" ఈ చిన్నమ్మాయి, ఆగండు ముసలి దానితో ఏం పోట్లాడగలుగుతుందీ?” అన్న అనుమానం అక్కడ పోగైన ప్రతివొక్కరికీ కలిగింది. కయ్యాల కామాక్షి గొంతెత్తి తిట్టడం ప్రారంభించింది. 'ఎవతెవే నువ్వూ? నాతో తిట్లాట-పోట్లాటల్లో పోటీకి వచ్చావట!” అంటూ నానాతిట్లూ తిట్టసాగింది. కనకం పడవలో నిలబడి నోరెత్తకుండా తన కుడిచేతిలో వున్న చీపురు కయ్యాల కామాక్షి కేసి చూపింది. దానితో కామాక్షికి మరింత రోషంకలిగి అడ్డమైనతిట్లూ తిట్టడం మొదలు పెట్టింది. కనకం నోరు మెదప కుండా అన్ని తిట్లకూ, ఓమారు పాతచెప్పూ, మరోమారు చీపురూ కామాక్షికేసి చూపిస్తూ, 'కొడతా' అన్నట్టుగా వూపసాగింది. కయ్యాలకామాక్షి మరీ రెచ్చిపోయింది. రాళ్లవర్షంలాగా ఒకటే తిట్టడం తిట్టింది కనకాన్ని. కనకం నోరెత్తకుండా చేతుల్లోని చెప్పూ, చీపురుకట్టలతో అదే జవాబుగా చెబుతూ వచ్చింది. చూడవచ్చిన జనం పొట్టలు చెక్క లయ్యేట్టు తెరపిలేకుండా నవ్వసాగారు. కయ్యాలకామాక్షికి తిట్టి తిట్టి నోరు పడి పోయింది. ఆపసోపాలు పడుతూ \" దాహం, దాహం!\" అంటూ ఏట్లో దిగి నీళ్ళు తాగ సాగింది. జనం మళ్ళీ ఒకటే నవ్వు ! మరికొంతసేపు అయేసరికి కయ్యాల కామాక్షికి గొంతు బొంగురుపోయి మాటే పెగలలేదు. కనకం మొదట్లోలాగే చెప్పూ, చీపురూ చూపిస్తోవుంది. కయ్యాలకామాక్షి తను ఓడిపోయానని గ్రహించింది. తిట్టుకు తిట్టు జవాబుయివ్వని వాళ్లతో తను గెలవలేనని తేల్చుకుంది. పైగా కట్టమీద చేరిన ప్రజలంతా తనను చూసి విరగబడి నవ్వుతున్నారాయె. 'ఛీ, యీ కూనవరంలో యిక నేను వుండనేవుండను. దరిద్రుగొట్టు వూరు' అను కొంటూ కయ్యాలకామాక్షి ఏటికట్టనే పడి ఎక్కడికి పోయిందో, పోయింది. కనకాన్ని ఊరువాళ్ళంతా ఎంతగానో గౌరవించారు. పల్లెత్తుమాట అనకుండా కయ్యాలకామాక్షి అంతటిదాన్ని ఓడించి నందుకు ప్రతివాళ్ళూ ఆమె చాకచక్యాన్ని మెచ్చుకున్నారు. బహుమతిగా యిస్తామని ప్రకటించిన ధనాన్ని రెండింతలుచేసి, పెద్ద సభ తీర్చి, కనకానికి బహూకరించారు. ఆ ధనంతో తమ పేదరికం పోయి సుఖిం చారు కనకం, భ ర్త, ఆమెమామ బాలయ్యా.",
            "book_page_end": 25
        },
        {
            "title": "ఆప్తులెవరు?",
            "book_page_start": 26,
            "pdf_page_start": 26,
            "pdf_page_end": 30,
            "author": "పి. నీలవేణి - ఖర్గపురం",
            "genre": "నీతి కథ",
            "moral": "సంపద శాశ్వతం కాదు. కష్టంలో ఉన్నవారికి సహాయం చేయడమే నిజమైన ధనం.",
            "keywords": [
                "ధర్మడత్తుడు",
                "దాతృత్వం",
                "సోమగుప్తుడు",
                "కుమారులు",
                "ఆప్యాయత"
            ],
            "characters": [
                "ధర్మదత్తుడు",
                "రాజదత్తుడు",
                "ధనదత్తుడు",
                "సోమగుప్తుని భార్య",
                "సోమగుప్తుని పిల్లలు"
            ],
            "locations": [
                "ధర్మదత్తుడి నగరం",
                "నిరుపేదల పేట"
            ],
            "content": "మున్నొకప్పుడు ధర్మదత్తుడనే వైశ్యసత్త ముడు ఉండేవాడు. అతనికి రాజడత్తుడు, ధనదత్తుడు అనే ఇద్దరు కుమారులు. ధర్మదత్తుడు మొదట నిరుపేద. కాని అదృష్టబలంవల్లనూ, చాకచక్యంవల్లనూ, కోట్లు ఆర్జించాడు. ఈనాడు ధర్మదత్తుని ఓడలు విహరించని సముద్రాలు లేవు అతని అనుచరులు గాలించని దీవులులేవు. అతని చేతుల్లోంచి మారి, లాభం తెచ్చి పెట్టని దినుసులుగాని, వస్తువులుగాని లేవు. ధర్మదత్తుడు యాభై పైబడాడు. కుమారు లిద్దరూ పెద్దవాళ్లయ్యారు. వర్తకపు మెల కువలు తెలిసికొని, తండ్రికి చాలా తోడు పడుతున్నారు. ఇప్పుడు ధర్మదత్తునికి ఎట్టి చీకులూ చింతలూ లేవు. అయినా అతని మనస్సుకి ఏదో వెలితిగానే వుంటున్నది. ఒకరోజున ఆతనిలా ఆలోచించాడు- ' నా కుమారులిద్దరూ నా అంతటివాళ్ళు అయ్యారు. ఇక వాళ్లకు నాసాయం అక్కర లేదు. నాకూ ముసలితనం వస్తున్నది. ఇంత వరకూ చెప్పుకోదగిన ఒక్క ఉపకారమేనా నేను ఎవరికీ చేసివుండలేదు. వ్యాపారంలో నావల్ల చెరుపు పొందినవారు చాలామంది ఉంటారు. వారిలో ఒకరికైనా సాయంచేస్తే, పరమార్థం సాధించినట్టు అవుతుంది. కొంత మనశ్శాంతీ కలుగుతుంది.' ఈ ఆలోచన కలిగినవెంటనే ధర్మ దత్తుడు పుత్రులిద్దరినీ పిలిపించి వ్యాపారం అంతా వాళ్ళకు ఒప్పగించాడు. కిటుకులన్నీ చెప్పాడు. తరువాత ' నాయనలారా ! నేను రేపు వేకువనే లేచి దేశాంతరం బయలు దేరుతున్నాను. కొన్నాళ్ళవరకూ తిరిగి రాను' అని చెప్పాడు. ఈవార్త విని కొడుకులు కొంత విచారం వెలిబుచ్చారు. కాని పెత్తనం చేజిక్కి నందుకు మనస్సులో సంతోషంగానే వుంది. మరునాడు ధర్మదత్తుడు పెందలకడనే లేచి దేశాంతరం వెళ్లటానికి సిద్ధమయ్యాడు. కొడుకులిద్దరినీ పిలిచి 'అబ్బాయిలూ! వెళ్లి వస్తాను. భద్రం!' అనిచెప్పి ముందంజ వేశాడు. అతని చేతిలో ఒక చిన్న సంచి మాత్రం వుంది. కొడుకులిద్దరూ సంచి చూశారుగాని దానిలో యేముందో గమనించలేదు. ఆ సంచిలో ఏముందో, తెలిస్తే వాళ్లు చాలా ఆశ్చర్యపొయ్యేవాళ్ళు. ధర్మదత్తుడు దేశాంతరం వెళ్ళుతున్నా నన్నాడేగాని, నగరం విడిచి ఎక్కడికీ వెళ్ల లేదు. ప్రొద్దుపోయిందాకా వూరకనే అటూ ఇటూ తిరిగి కాలక్షేపం చేశాడు. చీకటి పడ గానే నగరంలో ఒక కొసని నిరుపేదలు నివసించే పేటలోకి వెళ్ళి, ఒక నిర్జన ప్రదే శంలో వేషం మార్చేశాడు చింకి బట్టలు కట్టాడు. ఇప్పుడతన్ని ఎవరూ గుర్తు పట్టలేనంతగా మారిపోయాడు. బాగా ప్రొద్దుపోయింది. చలి కాలం కావటంవల్ల యెవరింట్లో వారు తలుపులు బిడాయించుకొని పడుకున్నారు. అక్క డక్కడ కుక్కలు మాత్రం మొరుగు తున్నాయి. ధర్మదత్తుడు పోయిపోయి ఒక గుడిసె దగ్గర ఆగి-'అమ్మా! చాలాదూరంనుంచి వచ్చాను, ముసలివాణ్ణి. అలిసిపోయాను. ఈ రాత్రికి ఆశ్రయమిస్తారా నాకు?' అని అడిగాడు. ' ఎవరు నాయనా! లోపలికి రండి' అంటూ నెమ్మదిగా ఒక స్త్రీకంఠం వినిపించింది. ధర్మదత్తుడు తడిక నెట్టుకొని లోపల ప్రవేశించాడు. ఆ గుడిసెలో వుంటున్నదెవరో ధర్మదత్తు డికి బాగా తెలుసు ఒక వితంతువూ, ఆవిడ పిల్లలు ముగ్గురూ ఉంటున్నారు. చాలా రోజులక్రితం చనిపోయిన సోమ గుప్తుడి కుటుంబం అది. ఈ సోమగుప్తుడు ఒకప్పుడు వాణిజ్యంలో ధర్మడత్తుడితో పోటీచేశాడు. కాని నెగ్గలేకపోయాడు. అతని సంసారం చితికిపోయింది. చివరకు అతడు దివాళాతీసి ఆ బెంగతో క్రుఁగి, కృశించి చనిపోయాడు. అతని భార్య ఇప్పుడు నగరంచివర నిరుపేదలు నివ సించే పేటలో ఒకగుడిసెలో ఉంటూ, కష్టంగా కాలం వెళ్లబుచ్చుతోంది. గుడిసెలో అడుగుపెట్టగానే ధర్మదత్తుని గుండెనెవరో కలచినట్టయింది. 'ఈ కుటుం బం దుస్థితికి నేనేగదా కారకుణ్ణి' అను కున్నాడు. వాళ్ళెవరూ అతనిని గుర్తుపట్ట లేదు. ప్రీతిగా ఆహ్వానించి సత్కరించారు. ఆకుటుంబాన్ని చూడగానే ధర్మదత్తునికి ఎంతో ముచ్చట వేసింది. వారి ముఖాన దారిద్య్ర్యపు గురుతు లున్నాయి. కానైతే ఎట్టి విసుగూ, బాధా లేదు. తన ఇంట్లో అప్లైశ్వర్యా లుండేవి. కాని ఒకరిని చూస్తే ఒకరికి పడేది కాదు. నౌకర్లు సైతం కాట్లాడు కునేవాళ్ళు. ధర్మదత్తుడు ఆ రాత్రికి వారింట్లోనే భోజనంచేసి అక్కడే పండుకొన్నాడు. పంచభక్ష్యపరమాన్నాలు లేకపోయినా ఉన్నదాంట్లో లేదనకుండా ప్రీతితో పెట్టారు. అతనికి అది అమృతతుల్య మనిపించింది. ప్రొదున్నేలేచి 'తల్లీ! వెళ్ళివస్తాను, ఊళ్ళో పనిఉంది' అన్నాడు. కాని ఇంటావిడ 'బయటకు వెళ్ళినా పూటకూళ్ళే గ దా, ఇళ్లడే ఉండ ' మంటూ బలవంతం చేసింది. లోలోన సంతోషిస్తూ ధర్మదత్తుడు 'సరే' అన్నాడు. ఇలా పదిరోజులు గడిచాయి. ధర్మ దత్తుడు ఆ ఇంట్లోనే తృప్తిమీర ఆతిథ్యం పొందాడు. ఒకరోజున అతడు ఇలా అన్నాడు-'నే నెవరినో ఎరక్కపోయినా, వెంటనే ఆశ్రయమిచ్చారు. నిజంగా మీరు చాలా మంచివారమ్మా !' ' అయ్యో నాయనా ! ఎవరైతేనేం? ఒక పూట పెట్టినంతమాత్రాన మా భోగభాగ్యాలు తరిగిపోతాయా ?' అన్నది ఇంటావిడ. ' ఎక్కడి ఒక్కపూటమ్మా ! నేను పది రోజులనుంచి తిష్ఠవేశానే!” అన్నాడు అతడు. 'అయితేనేం నాయనా! నీకోసం మేము ప్రత్యేకంగా శ్రమపడేదేముంది? ఉన్న దానిలో ఇంత తింటున్నావు. పడివుంటు న్నావు. నీవైనా పెద్దవాడివి. ఈ పరాయి దేశంలో ఎక్కడ, ఏంతిప్పలు పడతావు?' అన్నది ఆవిడ. ఇక ధర్మడత్తుడు నిజం చెప్పకుండా ఉండలేకపోయాడు. అత డన్నాడు —'అమా! నేను నిజంగా పర దేశిని కాను. ఈ వూరివాడినే, నా పేరు ధర్మ దత్తుడు. గుర్తుపట్టారా నన్ను ఇప్పుడైనా?' ' ధర్మడత్తుణ్ణి గురించి వినటమేగాని ఎన్నడూ చూడలేదు నాయనా! అయినా ధర్మదత్తుడు కోటీశ్వరుడటగదా? ఈ చింకి బట్టలతో నువు 'ధర్మదత్తుణ్ణి' అంటే ఎవరు నమ్ముతారు?' అంది ఆవిడ. అప్పుడు ధర్మ దత్తుడు, సోమగుప్తునికీ తనకూ వ్యాపారంలో పోటీజరగటం, సోమగుప్తుడు దివాళా తీయటం—ఆ కథఅంతా చెప్పాడు. కొన్ని కారణాలవల్ల తన స్థితిగతులు దిగజారి పోయాాయని, అందువల్ల తాను ఆశ్రయం వెదుక్కుంటూ వచ్చాననికూడా చెప్పాడు. ఆవిడ పల్లెత్తుమాట అనలేదు. ఒక నిట్టూర్పు విడిచి 'నాయనా, జరిగిందానికేం! పెద్దవయసులో ఎక్కడికెళ్ళిమాత్రం ఏం చేస్తావు? మా ఇంటిలోనే వుండిపో. నీకే లోటూ రాకుండాచూస్తాం' అన్నది ఎంతో ఆప్యాయంగా ధర్మదత్తుడు 'సరే' నంటూ ఒక్కసారి మాత్రం నగరంలోకి వెళ్ళివస్తానన్నాడు. ఆ సాయంత్రమే ధర్మడత్తుడు వెంట తెచ్చుకొన్న సంచి పట్టుకుని తిరిగి ఇంటికి వెళ్ళాడు. తండ్రిని చూచి రాజదత్త, ధన దత్తు లిద్దరూ 'ఏం నాన్నా! వచ్చావా? నీసంగతే రోజూ అనుకుంటున్నాం' అన్నారు. అందుకు ధర్మడత్తుడు -' అత్యవసరమైన ఒకపని తగిలింది. అందుకని వచ్చాను. వెంటనే ఒక పాతికవేల మాడలు కావాలి' అన్నాడు. 'అయ్యో ! ఇప్పుడెలా? ఇంటిలో రొక్షంలేదే!' అని పెదవి విరిచాడు పెద్దవాడు. 'ఇంత మొత్తం ఇప్పుడు ఎందుకు?' అన్నాడు చిన్నకొడుకు. 'ఈ మొత్తం నేను ఒకరికిచ్చి సాయపడదలచుకొన్నాను' అంటూ సోమగుప్తుని కుటుంబంసంగతి అంతా చెప్పాడు, ధర్మదత్తుడు. ఇది విని అతని కుమారులు మండి పడ్డారు. 'చెమటోడ్చి సంపాదించిన ధన మంతా ఈవిధంగా కానివాళ్లకు పంచిపెట్టి గంగపాలు చేస్తావా? లోకంలో ఎక్కడన్నా వుందా ఇట్లాంటిది?' అని లేచారు. వాళ్ల కేకలు విని నలుగురూ పోగయ్యారు. అప్పుడు ధర్మదత్తు డన్నాడు —' అబ్బా యిలూ ! ఆగ్రహపడకండి. మీకు నేను కోట్లు సంపాదించి ఇచ్చాను. పెంచి పెద్ద వాళ్లను చేశాను. కాని మీరు నానిమిత్తం ముష్టిపాతికవేల మాడలు ఇవ్వలేక పొయ్యారు. మీసంగతి నాకు ముందుగానే తెలుసు. అందుకని, తగు జాగ్రతలోనే వున్నాను. ఇదిగో చూడండి!' అని సంచివిప్పి చూపించాడు. దానిలో లక్షలు ఖరీదుచేసే మణులూ, రత్నాలూ ఉన్నాయి. కొడుకు లిద్దరూ తెల్లబోయారు. అందరూ ఆశ్చర్య పడ్డారు. ధర్మదత్తుడుమాత్రం విచారంగా బయటకు నడిచాడు. ఆ సాయంవేళ వేసటగా తిరిగి వచ్చిన ధర్మదత్తుణ్ణి, చనిపోయిన సోమగుప్తునిభార్యా పిల్లలూ ప్రీతితో ఆహ్వానించారు. ధర్మ దత్తుడు ఎక్కడకు వెళ్లివచ్చిందీ, ఆ సంచి విషయమై ఎంత రగడ జరిగిందీమాత్రం వాళ్లకు తెలియనే తెలియలేదు.",
            "book_page_end": 30
        },
        {
            "title": "అభేద్య",
            "book_page_start": 31,
            "pdf_page_start": 31,
            "pdf_page_end": 38,
            "author": "కొడవటిగంటి కుటుంబరావు",
            "genre": "చారిత్రక కథ",
            "moral": "కేవలం బలం, యుద్ధతంత్రాల కన్నా తెలివి, దయ, మరియు ప్రజల పట్ల నిజమైన ప్రేమ గొప్పవి.",
            "keywords": [
                "సుయోధుడు",
                "రూపమతి",
                "అభేద్య",
                "యుద్ధం",
                "ప్రేమ",
                "సంధి"
            ],
            "characters": [
                "సుయోధసింహుడు",
                "రూపమతి",
                "అభేద్యరాజు",
                "దూత"
            ],
            "locations": [
                "అభేద్య రాజ్యం",
                "భల్లాణరాజ్యం",
                "కోట"
            ],
            "content": "పూర్వం సుయోధసింహుడనే రాజుండే వాడు. అతని తాతగారి కాలంలో వారి రాజ్యం చాలా పెద్దది. అయితే సుయోధుడి తండ్రి భోగలాలసుడూ, తాగుబోతూ అవివేకీ కావటంవల్ల చుట్టుపక్కల రాజ్యాలను ఏలే రాజులు దురాక్రమణచేసి చాలాభాగం అపహరించారు. సుయోధుడు సమర్థుడు, దీక్షాపరుడు, ధీరుడు. అతను రాజ్యానికి వస్తూనే తనతండ్రిచేసిన అక్రమాలను సర్దు బాటు చేశాడు. తండ్రి చేరదీసిన దుష్టు లకు ఉద్వాసనచెప్పాడు. వివేకులైనవారిని ఏరి వారికి వివిధ రాజ్యాంగశాఖలు వప్ప గించి ప్రజలలో కొత్త ఆశ రగిల్చాడు. ఈపని పూర్తికాగానే సుయోధుడు తన తండ్రి పోగొట్టుకున్న రాజ్యం యావత్తూ తిరిగి జయించటానికి ఉపక్రమించాడు. అతని యుద్ధసన్నాహంలో ప్రజలంతా పాల్గొ న్నారు. రాత్రింబగళ్ళు కత్తులూ, ఈటెలూ, బరిసెలూ, బల్లెములూ, బాణాలూ ఉత్పత్తి చేశారు. అనేకలక్షలమంది ప్రజలు సైనిక విద్య నేర్చుకున్నారు. బలమైన సైన్యమూ, సైన్యానికితగిన ఆయుధాలూ తయా రయాయి. రాజ్యమంతటా యువకులు వేదోక్తంగా దీక్షాకంకణాలు ధరించారు. సుయోధుడు తన తాతలనాటి రాజ్యాన్ని తిరిగి సాధించుకునేటందుకు జైత్రయాత్ర ఆరంభించాడు. ఈ యాత్ర ఒకటిరెండేళ్ళపాటు నిర్విఘ్నంగా కొనసాగింది. కొన్ని రాజ్యాలు సుయోధుడి సైన్యాలను చూసి రాజీరాయ బారాలు జరిపాయి. కొన్నిచోట్ల సైనికులు తమ రక్తబంధువులైన సుయోధుడి సైని కులతో యుద్ధంచేయ నిరాకరించారు. యుద్ధం జరిగినచోట్ల కొద్దిసేపట్లోనే సుయో ధుడి బలాలు శత్రుమూకలను చెల్లాచెదరు చేశాయి. విజయపరంపర లభిస్తున్నకొద్దీ సైన్యాన్నికూడా లోపలికి రాకుండా నిల వేయగలరు. అభేద్యరాజులు సాధారణంగా యుద్ధాలలోకి దిగేవారుకారు. ఇతరులు తమపై దురాక్రమణచేస్తే బుద్ధిచెప్పి పంపే వారు. అటువంటి వంశానికి చెందినవాడైన అభేద్యరాజు, సుయోధుడి తండ్రి అసమ ర్థతను గమనించి అతని రాజ్యంలో కొంత అపహరించాడు. దానిని తిరిగి రాబట్టుకోవ టానికే సుయోధుడు అభేద్యపై దండెత్తాడు. అభేద్యకోట నిజంగా దుర్భేద్యమేననీ, కోటను ముట్టడించటం తప్ప మరేమీమార్గం లేదనీ, కేవలం బలప్రయోగంచేసి కోట ద్వారాలు పగలగొట్టి లోపల ప్రవేశించినా సర్వబలనాశనం తప్ప మరొకటి ఉండదనీ సుయోధుడి సేనానాయకుడు చెప్పాడు. సుయోధుడు కోటను ముట్టడించి, అభేద్య రాజు రాజీకి వచ్చేవరకూ ముట్టడి సాగు తుందని తెలియజెప్పటానికి కోటలోనికి దూతను పంపాడు. సుయోధుడి దూతకు ఏ ద్వారంవద్దా అవాంతరం కలగలేదు. పైపెచ్చు అతనికి సన్మానాలు జరిగాయి. రెండు మూడు ఘడియల కాలంలో అతను రాజసౌధం ప్రవేశించాడు. రాజభటులు అతనిని ఒక స్త్రీ ఎదుటికి తీసుకుపోయినారు. ఆ స్త్రీ రాజ లాంఛనాలను ధరించి పూర్ణచంద్రుడులాగా వెలిగిపోతున్నది. ఆమె వయసుకూడా పందొ మ్మిది, ఇరవైకంటె ఉండదు. ఆమె సుయోధుడి దూతను సుఖాసీనుఱ్ఱగా చేసి వచ్చిన పని చెప్పమన్నది. \" అమ్మా, క్షమించాలి. నేను మోసుకు వచ్చిన సందేశం తమ ఏలికకు తప్ప నివేదించలేను,” అన్నాడు దూత. \"నేనే ఏలికన్లు. మా తండ్రిగారు అస్వస్థులుగా ఉన్నారు. కొంతకాలంగా నేనే రాజ్యభారం వహిస్తున్నాను,” అన్నదా సుందరి, తన వేలినున్న రాజముద్రిక చూపుతూ. \" దేవీ, ఏలిక అయిన సుయోధసింహులు తమతో ఇట్లా చెప్పమన్నారు: 'మీ కోటను నేటిఉదయం ముట్టడించిఉన్నాము. మీరు మాలో మా ఇచ్ఛానుసారము సంధి జరిపే వరకూ ముట్టడి సాగితీరుతుంది. ఈ ముట్టడి వల్ల మీకు కలిగే వ్యయప్రయాసలకు మీరే బాధ్యులు ” అన్నాడు దూత. అభేద్యరాణి కొంచెంసేపు ఆలోచించి, యిలా అన్నది : \"అభేద్యకు ఏలికనైన నేను, రూప మతిని, ఈ విధంగా చెప్పానని మీ ఏలి కతో చెప్పవలసింది: 'అంతఃపురము ముట్ట డించేదాకా కోట మీకు వశంకాబోదు .” రాజదూతకు ఈసందేశం అర్థంకాలేదు. కాని అతడు వివరాలడగ లేదు. అభేద్య రాణి అతనికి తమ కోట జీవితం చూసే అవకాశం కల్పించింది. అతను తన గుర్రం మీద కోట వివిధప్రాంతాలకు వెళ్ళి పరిస్థి తులు చూశాడు. అంతటా ప్రశాంతంగా ఉంది. మామూలు వేత్రహస్తులు తప్ప అత నికెక్కడా సైనికులుకూడా కనిపించలేదు. ఎవరూ యుద్ధంగురించి మాట్లాడటంలేదు. నిత్యజీవితం నిశ్చింతగా వెళ్ళిపోతున్నట్టు కనపడ్డది. ఇదంతా చూసి రాజదూత తిరిగి వెళ్ళి తన సైన్యాలను చేరుకొని సుయో ధుడిదగ్గిరికి చేరాడు. రూపమతి పంపిన సందేశం సుయోధుడికి అర్థంకాలేదు. అంతఃపురం ముట్టడిస్తే కోట వశం కావటమేమిటి? అర్థంలేని మాట ఆవిడకు యుద్ధశాస్త్రం తెలియక ఏదో నోటికి వచ్చినమాట అనిఉంటుంది. అసలే ఆడది. అందులోనూ కొత్తగా రాజ్యానికి వచ్చింది. ఈ అమాయకురాలితో తాను రాయబారం జరపటం వృథా. అభేద్యలో ప్రజలు నిర్విచారంగా ఉండ టమూ, ఎక్కడా సైనికులు కనిపించక పోవటమూకూడా రూపమతి అమాయకత్వం వల్లనే అయిఉంటుంది. అమాయకురాలు కాకపోతే తనదూతను యుద్ధసమయంలో అంతా చూడనిస్తుందా ? సుయోధుడికి ఒకటి తట్టింది. దాడి చేస్తే సులభంగా చేజిక్కే కోటను ముట్టడి వెయ్యటం దేనికి? ఈఅమాయకురాలినుంచి అభేద్యను తాను సంగ్రహించాలనికూడా సుయోధు డాలోచించాడు. ఇటువంటి రాజ్యం ఎట్లాగూ పరరాజుల పాలవుతుంది. ఇప్పుడు తాను బలాఢ్యుడు. అభేద్య తన కిందకే రావటం మంచిది. కోటలోపల యుద్ధయత్నాలు లేవన్న వార్త సైనికశ్రేణులలో కార్చిచ్చులా వ్యాపించి ఉత్సాహం రేకెత్తించింది. కోట మీదికి దాడిచెయ్యటానికి రెండు దళాలు ఆయత్తపరచబడ్డాయి. ఒక దళం కోట గోడలు ఎగబాకింది. రెండవ దళం ద్వారాన్ని భేదించటానికి కదిలింది. ఈ రెండుపనులూ దాదాపు నిర్విఘ్నం గానే కొనసాగాయని చెప్పాలి. కోట తలు పులు మొదటి దెబ్బకే వాటంతట అవి తెరుచుకున్నాయి. సైనికులు కొందరు లోన ప్రవేశించారు. మళ్లీ తలుపులు మూసు కున్నాయి. కారణం తెలియలేదు. కోట గోడలు ఎగబాకిన సైనికులకుకూడా ఎట్టి ప్రతిఘటనా లేకపోయింది. కాని ఈ రెండు దళాల సైనికులూ మళ్లీ తిరిగిరాలేదు. వారి గతి ఏమయినదీ సుయోధుడికి తెలియ లేదు. రెండురోజులు ఆగి మరింత పెద్దదాడి చేశాడు. దానిగతీ ఇంతే అయింది. సుయోధుడు రూపమతిదగ్గిరికి మరొక రాయబారం పంపాడు. ఒక్క వారం రోజులలో కోట తనకు వశంకానిపక్షంలో తన సైన్యాలన్నిటినీ ప్రయోగించి కోటమీద దాడిచేసి భీకరమైనయుద్ధంతో సర్వనాశనం చేస్తానని రూపమతిని బెదిరించాడు. రూపమతినుంచి జవాబు వచ్చింది : \"అంతఃపురం ముట్టడిస్తేగాని కోట లొంగదు.” సుయోధుడికి అపరిమితమైన కోపం వచ్చింది. 'రూపమతి తాను అనుకున్నంత అమాయకురాలుగా కనిపించలేదు. ఆమె తనను పరిహసిస్తున్నట్టున్నది. ఆమెకెందు కింత కావరం? బయటినుండి ఏమీరాకుండా కోటలోవాళ్లు ఎట్లా బతుకుతున్నారు? తన సైన్యాలు చుట్టుపక్కల గ్రామాలు కొల్ల గొట్టినాకూడా జీవితం దుర్భరంగా ఉన్నది. ఎండలూ, వానలూ, చలీ సైనికులను అపరి మితంగా బాధిస్తున్నాయి. ఈ ముట్టడి సాగించటానికి తనకే విసుగుగా ఉన్నప్ప ఏ కోటలోపలివారికింకెంత బాధగా ఉండాలి? ఈ సంగతి రూపమతికి తెలియదా? ఆమె తనతో సంధి ఎందుకు చేసుకోదు? పైపెచ్చు ఈ అర్థంలేని సందేశమేమిటి ? ఏమైనాసరే రూపమతి కాళ్లబేరానికి వచ్చే దాకా సుయోధుడు ముట్టడి సాగించటానికే నిశ్చయించాడు. అతను కోటవాకిలి కెదు రుగా గుడారంవేసుకుని వాకిలికేసి చూస్తూ కూచునేవాడు, ఏక్షణాన ఆ వాకిలి తెరుచు కుని రూపమతి తనతో రాయబారానికి వస్తుందో అని! నిజం దాచటం దేనికీ? ఆమె సౌందర్యం గురించి తనదూత చెప్పినప్పటినుండీ ఆమె నౌకసారి చూడాలన్న కోరికకూడా సుయోధుడి హృదయంలో ఉంది. కాని సుయోధుడి ఆశ ఫలించలేదు. నెలలు గడిచాయి. ఆకాశాన చంద్రుడు ఎన్నోసార్లు అదృశ్యుడైనాడు, చిక్కి కని పించాడు, చూస్తుండగానే కోలుకున్నాడు, మళ్ళీ చిక్కాడు. సుయోధుడి మనస్సు కూడా చంద్రుడిలాగే పరివర్తన చెందుతూ వస్తున్నది. రానురాను సుయోధుడి గతి చాలా హీన స్థితికి వచ్చింది. కోటవెలుపల అయిదారు ఆమడల మేర ఊళ్ళుగాని, వ్యవసాయం గాని లేకుండాపోయింది. అభేద్యను సుయో ధుడు ముట్టడిస్తే సుయోధుడి బలాలను దేవుడు ముట్టడించినట్టయింది. సైనికులకు తిండి లేదు. వారు తమ గుర్రాలనుసయితం చంపి తినసాగారు. ముట్టడి విఫలమయిం దని సుయోధుడి అంతరాత్మకు తెలుసును. అతనికి యుద్ధంమీదనే గాక జీవితంమీదనే విరక్తి కలిగింది. సైనికులకా ఎప్పుడు ఇళ్ళకు పోదామా అని ఉంది. వారిలో ఏమీ ఉత్సాహం లేదు. ఇక ముట్టడి ఎత్తి తిరిగి పోవటంకన్న సుయోధుడికి గత్యంతరం లేదు. ఈ నిర్ణయాన్ని అతడు వాయిదా™ వేస్తూవస్తున్నాడు. ఆరాత్రి నిండుచంద్రుడు ఆకాశాన వెలుగుతున్నాడు. అర్ధరాత్రి కావస్తున్నది. సుయోధుడికి నిద్రపట్టలేదు. అతను తన గుడారంబయట నిలబడి రూపమతిని గురించి ఆలోచిస్తున్నాడు. ఆమె అమా యకురాలన్న భావమూ, జాణ అన్న భావమూకూడా ఇప్పుడతనికి లేవు. ఆమె మీద ఏదో గౌరవభావం మొల కెత్తింది. ఒక్కసారి ఆమెను చూడాలన్నకోరిక తీవ్రంగా కలిగింది. తాను ఏమిచెయ్య బోతున్నదీ తెలియకుండానే కోట వాకిలి దగ్గిరికి వెళ్ళి తలుపు తట్టాడు. తలుపు తెరుచుకున్నది. \"ఎవరు మీరు?\" అని అడి గా డు తలుపు తెరిచిన భటుడు. \"సుయోధుడి దూత ను,” అన్నాడు రాజు. \" స్వాగతం. దయచేయండి.” మరొక ఘడియలో పల సుయోధుణ్ణి రూపమతి భటులు అంతఃపురం చేర్చి అత నికి శయనాదికాలు ఏర్పాటు చేశారు. కాని అతను నిద్రపోలేదు. ఎప్పుడు తెల్ల వారుతుందా అని ఎదురుచూస్తూ కూర్చుని తూర్పు తెల్లవారగానే బయటికి వచ్చాడు. అతని నెవరూ అడ్డలేదు, వెంబడించలేదు. సుయోధుడు దాదాపు కోట ఆవరణ అంతా తిరిగాడు. ఎక్కడ చూసినా శుష్కించి శల్యాలైపోయిన మనుష్యులు కనిపించారు. దారిద్య్రం ఓలలాడుతున్నది. ఒక వృద్ధుడు సుయోధుణ్ణి చూసి, \"పరదేశస్థులు లాగా వున్నారు. నా ఆతిథ్యం స్వీకరించండి. ఒకప్పుడు పంచభక్ష్య ప ర మా న్నాల తో ఆతిథ్యం ఇచ్చిన మేము ఈనాడు గంజితప్ప ఇవ్వలేని స్థితిలో ఉన్నాం” అన్నాడు. సుయోధుడి కన్నులు చెమ్మగిలినయి. అతను నేరుగా అంతఃపురానికితిరిగివెళ్ళాడు. రూపమతి తనకు దర్శనం ఇవ్వటానికి సిద్ధంగా ఉన్నట్టు తెలిసింది. భటుల నను సరించి సుయోధుడు రూపమతి సమక్షానికి వెళ్ళాడు. ఆమె అతనిని గుర్తించింది. ఎంతో గౌర వంగా మర్యాదలు చేసి, \" దౌత్యానికి మీరే వచ్చారు, దూతలు లేకపోయారా?” అన్నది. సుయోధుడు క్షణంసేపు మాట్లాడలేదు. ఆమె సౌందర్యంగురించి తన దూత చెప్పిన మాటల్లో అతిశయోక్తి ఏమీలేదు. కాని మామూలు ప్రజలలాగే ఆమెకూ డా శుష్కించి ఉన్నది. \"నీ పట్టుదల నాకర్థంకాలేదు. నీ ప్రజలు తిండిలేక అల్లాడిపోతున్నారు. ఈ ముట్టడి ఇంత కాలం పొడిగించటం దేనికి ? సంధి కెందుకురాకూడదు?” అన్నాడు సుయోధుడు. \" మీరు అభేద్యను ఎందుకు ముట్టడించ వలసివచ్చిందో మాకు తెలియదు. మా తండ్రిగారు మీ తండ్రిగారినుండి రక్షించిన రాజ్యభాగాన్ని మీరే పాడుబెట్టుకున్నారు. అభేద్య మీకు లొంగదు. మేమంతా ఆక లితో మాడినా అభేద్య అభేద్యంగానే ఉంటుంది. మీరు ముట్టడి ఎత్తివెళ్ళి పోవ టానికి మా అభ్యంతరం లేదు. కోటను జయించాలెనన్నది మీ సంకల్పమయితే అంతఃపురాన్ని ముట్టడించండి,” అన్నది రూపమతి. సుయోధుడికి ఆమె సందేశం ఇప్పటికి అర్థమయింది. అతడు తన ఆసనంనుంచి లేచి ఆమె వద్దకు పోయి మోకరించి, \" రూపా, నేను చేసిన అపచారాన్ని క్షమించు. నన్ను అనుగ్రహించి వివాహమాడు. నాకు నీకన్న ఆప్తులు లేరు. మనం శత్రువులుగా ఉండ లేము,” అన్నాడు. రూపమతి అతనిని లేవనెత్తి తన సింహాసనంపై కూర్చోబెట్టుకుని మంత్రు లకు కబురుపంపింది. అంతఃపురం సుయోధుడి వశమయింది. మరికొద్దిసేపట్లో కోటద్వారాలు తెరుచు కున్నాయి. సుయోధుడి సైన్యాలకు కోట కూడా వశమయింది. అభేద్యకు తిరిగి శోభ చేకూరింది. మంచిముహూర్తాన సుయోధుడికీ రూపమతికీ వైభవంగా వివాహం జరిగింది.",
            "book_page_end": 38
        },
        {
            "title": "ప్రపంచంలోకల్లా పెద్దపువ్వు",
            "book_page_start": 39,
            "pdf_page_start": 39,
            "pdf_page_end": 39,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "రాఫెల్షియా",
                "పెద్దపువ్వు",
                "సుమత్రాదీవి",
                "వృక్షశాస్త్రం",
                "విజ్ఞానం"
            ],
            "characters": [
                "సర్ స్టాంఫర్డ్ రాఫెల్స్"
            ],
            "locations": [
                "సుమత్రా దీవి",
                "ఉష్ణప్రదేశపు అడవులు"
            ],
            "content": "మనం ఎన్నెన్నో రకాల పువ్వులు చూచివుంటాం. రంగురంగుల పువ్వులు మనకు ఆనందాన్ని కలిగించినవి ఉంటాయి. రకరకాల పువ్వులు వాటి వాటి పరిమళాలతో మనకు తన్మయత్వం కలిగించినవికూడా వుంటాయి. కాని, ఇప్పుడు మనం తెలుసుకోబోయే పువ్వుమోస్తరు ఆశ్చర్యం కొలిపే పువ్వు మాత్రం చూచివుండము. ప్రపంచంలోకల్లా పెద్దపువ్వు అని చెబితే, అది ఎంతటి అపూర్వమయిందీ ఇట్టె వూహించుకోవచ్చు. ఈపువ్వు వెడల్పు ఒకగజం. మధ్యభాగం ఒక పెద్దదొన్నే ఆకారంలో వుంటుంది. దీనిలో ఒకటి న్నర గాలనుల నీరు పడుతుంది. పసుపు రంగుగావుండి అక్కడక్కడ తెల్లనివి గానీ, ఊదావిగాని చుక్కలు వుంటై. -దీని మొగ్గలే ఎంతలేదన్నా కేబేజి అంతలేసి వుంటై. దీనికి ఐదు రేకలు కలిగి, ఒక్కొక్కరేక అరచేతి మం దాన వుంటుంది. అన్నిటికన్న చిత్ర మేమిటంటే దీనికి ఆకులు లేవు : మరొక విశేషం ఇది మొలవటం భూమిలో కాదు. అడవిలో వుండే పెద్దచెట్ల పొడుగాటి వేరులోంచి యిది పుట్టుకొస్తుంది. అంటే, దీని వేరు ఆ చెట్టువేరులోకి పాకిపోతుందన్న మాట. ఈ పువ్వును కొయ్యటం' అంత తేలికవని కాదు. ఎందుచేతనంటే దీని బరువు పదిహేను పౌన్లు వుంటుంది. ఈ పువ్వు సుమాత్రాదీవిలోని ఉష్ణప్రదేశపు అడవులలో కనుపిస్తుంది. ఇన్ని చిత్రాలతో కూడుకొనివున్న ఈ పువ్వును 1818 సంవత్సరంలో సర్' స్టాంఫర్డ్ రాఫెల్స్ అనే అతడు కనిపెట్టటంవల్ల, దీనికి 'రాఫెల్షియా \" అని ఆ వృక్షశాస్త్రజ్ఞుని పేరే వచ్చింది.",
            "book_page_end": 39
        },
        {
            "title": "దీపం ఆరింది",
            "book_page_start": 40,
            "pdf_page_start": 40,
            "pdf_page_end": 43,
            "author": "పాలంకి వెంకటరామచంద్రమూర్తి - మద్రాసు",
            "genre": "హాస్యం",
            "moral": "అత్యాశ మంచిది కాదు. ఉపకారం చేసినా, దాని ఫలితం దక్కించుకోవడానికి తెలివి అవసరం.",
            "keywords": [
                "చాకలి",
                "మంత్రదీపం",
                "ధనం",
                "అత్యాశ",
                "శాస్తుల్లు"
            ],
            "characters": [
                "చాకలి",
                "పరదేశి",
                "మంగలి",
                "పెద్దకాపు",
                "శాస్తుల్లు"
            ],
            "locations": [
                "పల్లె",
                "కొండపక్క",
                "చాకలి గుడిసె"
            ],
            "content": "అనగనగా ఒక పల్లెలో ఒకానొక చాకలి ఉండేవాడు. ఆ చాకలికి ఒక గాడిద వుండేది. ఒకనాడు, వాడు ఉతికి ఆరబెట్టిన బట్టలన్నీ రెండు మూటలుగా కట్టి, అటొకటి ఇటొకటీ గాడిద పైన వేసుకొని, కూనిరాగాలు తీసుకొంటూ, చీకటిపడ్డాక పల్లెకు తిరిగి వస్తున్నాడు. కొండపక్కనే ఏదోశబ్దం విని పించి ఆగేడు. ఆ శబ్దం వచ్చిన దిక్కుకి వెళ్లాడు చాకలి. చూడగా అతడు, గుండెనొప్పితో ఆమిత బాధపడుతున్న ఒక పరదేశి. తన వెంట రమ్మని ఎంతగానో పిలిచాడు చాకలి. ' కదలలేను. గాడిదమీద ఎక్కించుకుపో' అన్నాడు వాడు. అప్పటికే గాడిద నడ్డిమీద బరువు ఎక్కు వగా ఉండటంవల్ల, చాకలికి మన స్కరించింది కాదు. కానీ, ఆ దిక్కుమాలిన వాణ్ణి ఆ రాత్రివేళ వదిలేసి వెళ్లటానికీ మనసొప్పింది కాదు. అందుచేత, మూటలు తీసి మూపున బెట్టుకొని, ఆ పరదేశిని గాడిదమీద ఎక్కించుకుని ఎలాగో వాడు తన గుడిసెకు చేరుకున్నాడు. చాకలి పెళ్లాం మంచిదే గాని కొంచెం గయ్యాళి. పరదేశిని వాడు మెల్లిగా దింపి యింట్లోకి తీసుకొస్తోండగా చూచి 'వీడినొకణ్ణి తెచ్చావూ నా నెత్తిమీదకు!' అని కోప కించింది. సంగతి సందర్భాలు మెల్లిగా చెప్పాడు, చాకలి. పరదేశి గుండెబాధ క్రమంగా ఎకువైంది. అర్ధరాత్రి అయేసరికి అతడు చాకలిని లేపి, ' తమ్ముడూ, ఇంక నే బ్రతకను. నామూటలో గంధపుచెక్కతో చేసిన చిన్న పెట్టె ఒకటి ఉంది. అది నువ్వు తీసుకో. అందులో..' అని ఇంకా ఏదో చెప్ప బోతూవుండగానే ప్రాణాలు పోయినై. చాకలిది లేచింది. ' అనుకున్నంతా అయింది! వీడు వచ్చివచ్చి మనయింట చచ్చాడే! వీణ్ణి తీసుకొచ్చి, డబ్బుకోసం చంపేశామని అనుకోదూ లోకం ?' అంటూ అనేక విధాల విచారించింది. చాకలికేమీ పాలు పోలేదు. 'అటైతే ఇతగాడి సంగతి ఎవరికీ తెలవకుండానే. ఈ శవాన్ని తీసుకుపోయి పాతిపెట్టి చక్కా వస్తాను' అని, ఆ పీనుగను గాడిదమీద ఎక్కించుకుని శ్మశానానికి వెళ్ళేడు. వెళ్ళేడన్నమాటేగాని, వాడిని యెవరో వెంబడిస్తూన్న సంగతి గమనించనేలేదు. వాడు చాకలి ఎదురింటిలో ఉంటూవుండే మంగలే. శవాన్ని పాతిపెట్టేసి ఇంటికి తిరిగి వచ్చి నిశ్చింతగా నిద్రపోయాడు చాకలి. కాని చాకలిని వెంబడించిన మంగలివాడికి మాత్రం కంటిమీద కునుకు లేకపోయింది. ఇరుగుపొరుగిళ్ళల్లో యేంజరిగేదీ కని పెడుతూవుండటమే వాడిపని, ఇప్పుడు వాడు, పరదేశిని గాడిదమీద చాకలి ఎలా యెక్కించుకువచ్చిందీ, ఆ తరవాత యేమిజరిగింది అంతా, పెద్దకాపు వద్దకు పోయి ఏకరు పెట్టాడు. పెద్దకాపు వెంటనే చాకలిని రప్పించి, 'ఏమిరా అబ్బాయీ ! — నువు దోచుకున్న ధనమంతా సరిగా మాకు వప్పగిస్తావా, లేదా?' అని బెదిరించాడు. అందుకు చాకలి, 'బాబూ ! ఒట్టుపెట్టుకు చెప్పుతున్నాను. ఆ పరదేశివద్ద చిల్లి కానీకూడా లేదు. చిన్న పెట్టెమాత్రం ఒక టున్నది వాడి మూటలో' అన్నాడు. పెద్దకాపు ఆ పెట్టె తెప్పించి చూచేసరికి, దానిలో పాత తాటాకుముక్క ఒకటి, దీపంలాటిది ఒకటి తప్ప మరేమీ కనిపించ లేదు. ఆ తాటాకుముక్క మీద ఏదో రాసి వున్నది, కాపుకి తెలియని భాషలో. కాపు విసుక్కుని, మంగలిని రెండూ, చాకలిని రెండూ తిట్టి పొమ్మన్నాడు. పోతూవున్న చాకలిని ఆపి, పెద్దకాపు 'ఈసారికి నిన్ను వదిలేశాను. ఈ పెట్టె నువ్వే పట్టుక పో. కాని, నాకీశ్రమ అంతా కలగజేసినందుకుగాను నీ గాడిదను తెచ్చి మా పెరట్లో కట్టివెయ్యి. నీకిదే శిక్ష' అని చెప్పి పంపివేశాడు. 'ఉపకారానికి పోయి నాగాడిదనే పోగొట్టు కున్నానే!' అని చాకలి విచారించాడు. ఆ విచారంలో, పొయిలోకి ఏమీలేదని సణుగు కొంటూన్న పెళ్లానికి ఆ గంధపుచెక్క పెట్టె యిచ్చి, 'ఇది తీసుకుని నిప్పు రాజెయ్యి!' అన్నాడు, విసుక్కొంటూ. ఆ పెట్టెలో తాటాకుముక్కమీద అక్ష రాలు చూచింది, చాకలిది. ఆమెకు వింతగా తోచింది. 'ఇదేమిటో ఎవరిచేతనైనా కాస్త చదివించుకు రారాదూ? 'అన్నది భర్తతో. వాడు వెంటనే ఊళ్లో శాస్తుల్లుగారి దగ్గిరకి ఆ ముక్క తీసుకుపోయి చూపాడు. ఆయన అదంతా చదివి, 'ఇదేదో మంత్రంరా అ బ్బీ! ధనం పాతిపెట్టిన చోటుకు వెళ్లి ఈ మంత్రం చదివితే ఆ ధనం వశమవుతుం దట!' అని చెప్పి, ఆవెంటనే 'ఏంలాభంలే!' అంటూ పెదవి విరిచాడు. 'బాబూ అలా ఊరుకున్నారేం!' అన్నాడు చాకలి. 'ఏంలేదురా. ఈ మంత్రం చదివేటప్పుడు పంచలోహాలతో చేసిన మంత్రదీపం వెలి గించాలట. అటువంటి మహిమగల దీపం మనకెక్కడ దొరుకుతుంది ? వట్టి మాట!” అన్నాడు, శాస్తుల్లు. శాస్తుల్లు చెప్పిన ఈ మాట వినగానే, చాకలివాడు యింటికి పరుగెత్తిపోయి, తనవద్ద గంధపు పెట్టెలో వున్న ఒక దీపపు బుడ్డి తెచ్చి ఆయనకు చూపించాడు. అప్పుడా బ్రాహ్మణుడు చూచి, అదే మంత్ర e దీపమని తెలుసుకుని, ' ఆరి పిడుగా !— ఇదెక్కడ సంపాదించావురా?' అనేసరికి, వాడు కథంతా చెప్పుకొనివచ్చాడు. బ్రాహ్మడు, మళ్ళీ ఒకసారి తాటాకు బాగా పరిశీలించి, ' అయితే, ఆ పరదేశి నీ కెక్కడ కనపడ్డాడురా?' అని ఆత్రంతో ప్రశ్నించాడు. చెప్పాడు, చాకలి. ఆరోజునే అర్ధరాత్రివేళ, పిట్టకైనా తెలియ కుండా, బ్రాహ్మడిని వెంటబెటుకుని వాడు అడవిలో కొండవద్దకు చేరుకున్నాడు. ఆ పరదేశి తనకు కనపడ్డచోటున ఆగి, తన చేతిలో వున్న మంత్రదీపం వెలిగించాడు. ఆ దీపంవెలుగున శాస్తుల్లు తాటాకుముక్ష మీది మంత్రం చదువసాగాడు. ఆశ్చర్యం !—— వెంటనే కుతకుతశబ్దం ప్రారంభమై, కొంత సేపయేసరికి ఎదురుగా వున్న కొండలోపల ద్వారం ఒకటి తెరుచు కుంది. శాస్తుల్లూ, చాకలీ ఆశ్చర్యపడి, నిబ్బరంగా ద్వారంలోపల ప్రవేశించారు. కిందని మెట్లు కనబడినై, ఆ మెట్లషుటే దిగి వెళ్ళేసరికి రెండు పెద్ద రాగిబిందెలూ, వాటిపక్కనే విచ్చుకత్తులతో ఒక యక్షుడూ కనబడ్డారు. బ్రాహ్మడు భయపడాడుకాని, ' అబ్బాయీ ! - దీపంమాత్రం ఆరిపోనివ్వకు సుమా!' అంటూ చాకలిని హెచ్చరించాడు. యక్షుడు ఏమీ అనకుండా, బొమ్మలాగా అలానే నిలబడివున్నాడు. శాస్తుల్లు అటు యిటు చూచి, మెల్లిగా బిందెలమూతలు తీశాడు. వాటినిండా రత్నాలే! అన్నీ బంగారుమొహిరీలే! అవన్నీ ముత్యాల హారాలే! కన్నులు జిగాల్ మనిపించినై !! అంగవస్త్రంలో పట్టినన్నీ శాస్తుల్లు మూట కట్టాడు. ఒడిపట్టినన్నీ చాకలివాడు కట్టాడు. తరువాత, ఇద్దరూ యివతలకు వచ్చేసి, దీపం ఆరిపేశారు. దీపం ఆరిపోవటంతో కొండద్వారం మూసుకపోయింది. దారిలో బ్రాహ్మడు ' అబ్బీ !— ఈ రహస్యం నీ భార్యకైనాసరే, తెలవనివ్వకు సుమా!' అని చెప్పి, ఇంటికి వెళ్లిపోయాడు.",
            "book_page_end": 43
        },
        {
            "title": "కంకాలమ్మ",
            "book_page_start": 48,
            "pdf_page_start": 48,
            "pdf_page_end": 51,
            "author": "వి. మందేశ్వరరావు - వేగేశ్వరపురం",
            "genre": "జానపదం",
            "moral": "ఇతరులను మోసం చేయాలని చూసిన మూర్ఖులు తమ అత్యాశ, భయాల వలన చిక్కుల్లో పడతారు.",
            "keywords": [
                "కంకాలమ్మ",
                "రాక్షసుడు",
                "గొల్లవాడు",
                "మంత్రకత్తె",
                "అదృష్టం"
            ],
            "characters": [
                "కాళీ కంకాలమ్మ",
                "రాక్షసుడు",
                "బ్రహ్మరాక్షసుడు",
                "వెర్రిగొల్లడు",
                "రాజకుమార్తె"
            ],
            "locations": [
                "పాతాళం",
                "రాజపట్నం"
            ],
            "content": "అనగనగా ఒక వూళ్ళో కాళీ కంకాలమ్మ అనే మంత్రకత్తె ఉండేది. ఆ మంత్రకత్తె కుక్కలను మేకపోతులుగానూ, మనుష లను మానులుగానూ మార్చివేస్తుందని అందరూ అనుకునేవారు. అలా మార్చి వేసిన మేకపోతుల్ని ఆ మానులతో వండి, రోజూ ఆరగిస్తుందని వాడుక. ఈ సంగతి ఒక రాక్షసుడికి తెలిసింది. 'ఇటువంటి విపరీతపు తిండి తిని, హరా యించుకోగల ఈ కంకాలమ్మ రక్తం ఎంత రుచిగా వుంటుందో కదా!' అనుకొన్నాడు. ఇందుకోసం దానిని తన పాతాళానికి తీసుక పోవాలని నిశ్చయించాడు. నిశ్చయించి, వాడు ఒక రాజకుమారుని వేషంతో కంకాలమ్మ ఇంటికి వచ్చాడు. \"కంకాలమ్మా! కంకాలమ్మా! నిన్ను గురించి లోకంలో అబ్బురంగా చెప్పుకోగా విన్నాను. నీ అందాన్ని చూసి నేను పెళ్లాడా లనుకుంటున్నాను. మరి, ఏమంటావు?” అని అడిగాడు. కంకాలమ్మ తన బోసి నోరు తెరిచి, హి-హి.హ్హ! \" అంటూ పెద్ద నవ్వు నవ్వింది. నవ్వి, 'అవుతే, నీవుద్దేశం బాగానే వుంది. కాని, నన్ను నువ్వు మీ వూరు తీసుకెళ్ల గలవా? ' అని అడిగింది. 'దానికేముంది? నా వీపుమీద ఎక్కు. క్షణంసేపట్లో మా పట్నం చేరుస్తా'నన్నాడు. వాడు గంభీరంగా. \"సరే! కానీ...\" అంది కంకాలమ్మ. కంకాలమ్మని రాక్షసుడు వీపు మీదికి ఎక్కించుకున్నాడు. తరువాత ఒక్క మూడడుగులు వేశాడు. భూమిని ఒక్క తన్ను తన్నాడు. భూమి బద్దలై, పాతా ళానికి దోవ కనబడింది. రాక్షసుడు పాతాళానికి దారి తీశాడు. ఐతే, ఎంత ప్రయత్నించినా, ఎన్నాళ్లు నడిచినా, కంకాళమ్మను కింద దింపటానికి గాని, పడవేయటానికిగాని వాడికి శక్య మయింది కాదు. దాంతో ఆ రాక్షసుడి ఆశలన్నీ తలకిందు లైనాయి. \" ఈ పిశాచం వదిలిపోతే చాలురా బాబూ!” అనుకున్నాడు. వాడు పోయిపోయి, బ్రహ్మరాక్షసుడితో మొరపెట్టుకున్నాడు: 'ప్రభూ! — ఈ డిక్కు మాలిన కంకాలి నా వీపుమీదినుంచి దిగి పోయే వుపాయం చెప్పండి!' అంటూ. \" అబ్బాయీ !- ఈపాటిదానికే భయపడి పోతున్నావా? అలా భయపడటం మన జాతికే తలవంపు, ఇంతకూ, అందులో ఏముంది గనక! ఎక్కడినుంచి తీసుకు వచ్చావో, దీన్ని అక్కడే విడిచెయ్యి\" అంటూ, బ్రహ్మరాక్షసుడు రహస్యంగా సలహా చెప్పాడు. కంకాలమ్మ పీడ వదుల్చుకోవటానికని రాక్షసుడు తిరుగుముఖం పట్టి వెళుతూ వుంటే, దారిలో ఒక వెర్రిగొల్లడు కనబడి, నవ్వుతూ — \"బలే! ఈ గాడిదబరువు ఎన్నాళ్లనించి మోస్తున్నావయ్యా, నాయనా?” అన్నాడు వెటకారంగా. రాక్షసుడు తుళ్ళిపడి: \"వీడెవడో దేవాంతకుడులాగావుంది. నేను ఈ ముసిలి దాన్ని ఇన్నాళ్లనుంచి మోసుకు తిరుగు తున్నానని వీడికెలా తెలిసిందో!\" అని అనుకుని, 'బాబ్బాబు! నాకీ కాస్త ఉపకారం చేసి పెడుదూ!” అంటూ, తన బాధ కాస్తా బయటపెట్టాడు. \" ఒస్, దీనికేముంది? నా వీపుమీదికి ఎక్కించవయ్యా!\" అన్నాడు వెర్రిగొల్లడు. 'బ్రతుకు దేవుడా!' అనుకుని, ముసిలి కంకాలిని గొల్లవాడి వీపుమీదికి ఎక్షించాడు రాక్షసుడు. వెంటనే గొల్లడు దక్షిణ డిక్టుగా పరుగెత్త నారంభించాడు. 'ఆ ముసిలిది వదిలేదేమిటి, యింక ఈ వెర్రిగొల్లడు తిరిగి వచ్చేదేమిటి!' అను కొని, రాక్షసుడు గొల్లవాడి గొర్రెల మందను మళ్లించుకు పోబోయాడు. రెండడుగులు వేశాడో లేదో, గొల్లవాడు ఎదుట సిద్ధమయ్యాడు ! \"ఏం, మావా ? ముసిలిదాన్ని నాకు వప్పగించేసి, నా గొర్రెలమందను మళ్ళిం చుక పోదామనుకుంటున్నావా?' అన్నాడు మళ్ళీ నవ్వుతూ, ఆ గొల్లడు. ఆ మాట వినిపించుకోనట్టుగా నటిస్తూ, రాక్షసుడు 'ఐతే, ఆ పిశాచిని ఎలా వదుల్చు కున్నావురా అబ్బీ !' అని అడిగాడు. ' దానికేముంది! ఈ పక్కనే దిక్కు మాలినవాళ్లు పడిచచ్చే చెరువొకటి ఉంది. దాంట్లో పడవేసివచ్చా. దండుముండ, నా గొంగళి పట్టి ఎంతకూ వొదిలిందేకాదు. పోతేపోయిందని, ఆ గొంగళీకూడా చెర్లోనే వదిలేసి వచ్చా!' అన్నాడు, గొల్ల. గొల్లవాడు చేసిన ఉపకారానికి సంతో షిస్తూ, రాక్షసుడు వానితో ' అబ్బాయీ ! - నువ్వు ఒక పని చెయ్యి. నేను ఈ దేశపు రాజుగారి కూతురుని ఆవహిస్తాను. ఆ అమ్మాయికిక మాటామంతీ, చూపూచేతా లేకుండా చేస్తాను. సరిగ్గా ఇవాళకు ముప్ప య్యొకటో రోజున వచ్చి, నువ్వు రాకొమార్తె చెవిలో 'నే గొల్లోణ్ణి పిల్లా!' అను. అంతే. నే నామెను వదిలేసి పోతా. అమీద మరి. నీకు పట్టబోయే సిరి యెటువంటిదో నీవే ఆలోచించుకో!' అని చెప్పాడు. సరేనని గొల్లవాడు బయల్దేరాడు. పట్నం వెళ్లేటప్పటికి, ఎక్కడచూచినా ఇదేగొడవ! \"రాజకుమారికి మాట పడిపోయింది. నెల అయింది. బాగుచేసినవాళ్లకి అర్ధరాజ్యమూ, పిల్లనూ ఇచ్చి పెళ్లిచేస్తారట!” అని. గొల్లవాడు కోటవద్దకు వెళ్ళేటప్పటికే అనేకమంది రాజ వైద్యు లూ, భూత వైద్యులూ, పెదవి విరిచి బయటకు వచ్చే స్తున్నారు. గొల్లడి వేషంచూసి అందరూ అసహ్యించుకున్నా, వైద్యుని హెూదాలో రావటంచేత లోపలికి వెళ్లనీయక తప్పింది కాదు. గొల్లడూ దర్జాగా, ఠీవిగా, ధైర్యంగా వెళ్లాడు. మంత్రాలూ, తంత్రాలూ అట్టహాసం చేశాడు. చివరకు రాక్షసుడు చెప్పిన తిరు మంత్రం చెప్పాడు రాకుమారి చెవిలో. ఆమెను ఆవహించిన రాక్షసుడు రాకుమార్తెను వదిలేస్తూ గొల్లనితో అన్నాడు. \"ఇదుగో, ఇదే ఆఖరుసారి! ఇటువంటి వైద్యం మరెవ్వరికైనా చేశావంటే నీ పుర్రె పగులుతుందిసుమా, జాగ్రత్త!\" అంటూ హడల గొట్టాడు. రాజకుమార్తె వెంటనే లేచికూర్చుని, కిలకిల నవ్వటానికి ప్రారంభించింది. కోటలో మంగళవాద్యాలు మోగినాయి. వెర్రిగొల్ల ఆ రాజ్యానికి రాజయ్యాడు! ఐతే, కథమాత్రం అప్పుడే కంచికి పోలేదు. రాక్షసుడు తన అలవాటుప్రకారం పోయి ఇంకొక పొరుగురాజు కూతురును పట్టి ఇలాగే పీడింపసాగాడు. ఆమెకు కూడా ఆసలు వదిలేదేమిటి, మూర్ఖంగా మావతేసిం పాపం! మాటామంతీ, చూపూచేతా లేకుండా పోయినై. ఆ మహారాజు ఎన్నోవైద్యాలు చేయించి, మంత్రాలు వేయించాడు. లాభం లేక పోయింది. చివరకు, మన గొల్లరాజుగారి పూర్వకథ విని, ఆయనకు కబురుచేశాడు. కబురు అందగానే గొల్లవానికి కంగారు పుట్టింది. ఆ రాజకుమారిని వదిలిపోతూ, చిట్టచివర రాక్షసుడు చెప్పిన మాటలు జ్ఞాపకానికి వచ్చినై. రావటంతోనే, పొరుగురాజుతో 'అయ్యా! నేను మాంత్రికుణ్ణికాదు, తాంత్రికుణ్ణి కాదు. వైద్యుణ్ణి అసలే కాను. ఏదో వరప్రసాదం వల్ల ఆ రాజకుమారిని మాత్రం బాగుచేయ కలిగాను. ఆ మంత్రపటిమ అంతటితోనే పోయింది. కనుక, నావల్లనేమీ కాదు\" అని సమాధానం చెప్పాడు. ఈ మాటలు వినిపించుకోకుండానే, 'మా కోరిక నెరవేరిస్తే సరే సరి. లేకుంటే యుద్ధానికి సిద్ధంగా ఉండు' అని రాయ బారం పంపాడు పొరుగురాజు. గొల్లరాజు సందిగ్ధంలో పడి, చివరికి 'సరే, ఏమైతేకానీ, చూదాం' అని బయల్దేరాడు. కోటలోకి వెళ్ళాడు. మునపటిలాగానే మంత్రాలూ తంత్రాలు మొదలైన అట్టహా సాలు అన్నీ చేశాడు. రాజకుమారి చెవులో, గింగురెత్తేలా ఇలా చెప్పాడు: ' అబ్బాయ్ ! యిదుగో, నే చెప్పే ఈ మాటలు రెండూ జాగర్తగా విను — ఆనాడు మనం చెర్లో పడవేసిన కంకాలి చస్తుందను కున్నాము. కాని అది చావలేదు. బతికి పైకి వచ్చిందట! నిన్ను వెతుక్కొంటూ బయల్దేరి వస్తూందిట. ఊరిపాలిమేరవరకూ వచ్చివుంటుందని చెప్పుకొంటున్నారు. నువు నాకు ఉపకారంచేశావుకదా అని, ఈమాట ముందుగా నీకు చెప్పవచ్చా'... గొల్లరాజు చెప్పటం పూర్తిచేయనేలేదు. 'కంకాలమ్మ' అనేమాట చెవినిపడటంతోనే ఆ రాక్షసుడు 'బాబోయ్!' అని ఒక్క కేక వేసి, పాతాళానికి దౌడు తీశాడు! ఇంకేముంది !— రాక్షసుడు ఎప్పుడైతే పరుగుచ్చుకొని, వదిలిపోయాడో, ఆ క్షణ మందే రాకుమార్తె తన చారెడేసి కళ్లను తెరిచిచూసి, దానిమ్మగింజల్లాంటి పండ్ల వరుస కనబడేటట్టు నవ్విండట! కూతురుకు నయమయిందనగానే వాగ్దానం ప్రకారం, మహారాజు ఆమెను గొల్లరాజుకిచ్చి అతి వైభవంగా పెళ్లిచేశాడు. ఈవిధంగా, అదృష్టవంతుడైన గొల్లరాజు ఇప్పుడు ఇద్దరు రాణులకు భర్త ఐనాడు !",
            "book_page_end": 51
        },
        {
            "title": "ఇది చేయటం నీవల్ల అవుతుందా?",
            "book_page_start": 47,
            "pdf_page_start": 47,
            "pdf_page_end": 47,
            "author": "చందమామ బృందం",
            "genre": "పజిల్స్",
            "moral": "N/A",
            "keywords": [
                "పజిల్",
                "గ్లాసులు",
                "పంచదార",
                "విజ్ఞానం"
            ],
            "characters": [],
            "locations": [],
            "content": "[1] దిగువనున్న బొమ్మచూడు. అందులో ఆరు గళాసులు వరసగా నిలబెట్టబడి వున్నాయి. వాటికింద ఒక్కొకదానికి అంకెలుకూడా వేసి ఉన్నాయి. తరువాత - 2.వ గ్లాసులోనూ, 4-వ గ్లాసులోనూ, 6-వ గ్లాసులోనూ సగంవరకూ పానీయం నింపబడి వుంది. పోతే, 1, 2, 3, నంబర్లుగల గళాసులు ఖాళీగా వున్నాయి. అనగా ఒక ఖాళీ గ్లాసూ, దానిపక్కనే ఒక నిండుగ్లాసూ -మళ్లా అలానే ఇంకొకజత, ఇంకొక జత అమర్చివున్నాయి కదా! ఇప్పుడు- ఒక గ్లాసుమాత్రం కదిపి, ఖాళీగళాసులు మూడూ ఒకప్రక్కకూ, నిండుగళాసులు మూడూ ఒకప్రక్కకూ వచ్చేలాగ చెయ్యగలవా?\n[2] మామూలు పంచదార గెడ్డను నీకు ఇస్తే, దానికి నిప్పుముట్టించి దీపం వెలిగించ గలవా? మీకు సాధ్యంకాకపోతే తిప్పిచూడు.\nఎలా చెయ్యటం ? 2.వ గళాను తీసుకో, దానిలోని పానీయాన్ని 5-వ నంబరు గళాసులో వంచేసి, దాన్ని మళ్లీ ఎప్పటిచోటున పెట్టివెయ్యి, ఇప్పుడు చూడు.\n[2] ఎలా చేయటం? సిగరెట్టు కాల్చగా వచ్చే బూడిద కొంచెం తీసికో. గెడ్డకట్టిన పంచదారను తెచ్చి, దాని కొసకు ఆ సిగరెట్టు బూడిద బాగా అంటుకునేటట్టు చెయ్యి. అలా బూడిద అంటుకున్న ఆ కొసకు అగ్గిపుల్ల వెలిగించి ముట్టించు. ఏమీ కష్టం లేకుండా, ఆ కొన, ముందు మెల్లగా మండి, తరువాత దీపంలాగానే చక్కగా వెలిగి, ప్రకాశిస్తుంది.",
            "book_page_end": 47
        },
        {
            "title": "బదులు చెప్పు / వినోదం",
            "book_page_start": 53,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "విజ్ఞానం/వినోదం",
            "moral": "N/A",
            "keywords": [
                "సాధారణ జ్ఞానం",
                "ప్రశ్నలు",
                "సమాధానాలు",
                "హాస్యం"
            ],
            "characters": [
                "మేష్టరు",
                "విద్యార్థి",
                "గాయకుడు",
                "శ్రోత"
            ],
            "locations": [],
            "content": "ప్రశ్న : అబ్బాయీ ! — ఉష్ణం ఎక్కువగా ఉన్నప్పుడు పెద్దదయి, చల్లగా ఉన్నప్పుడు తగ్గిపోయేది ఏదైనా చెప్పగలవూ, చూస్తా.\nజవాబు : ఒశ్, ఇదేనా ! మహ గొప్ప ప్రశ్న వేశారులెండి. పగటిపూట అనేది. ఎటు వంటిదో చూడండి. వేసంగిలో పెద్దదై, శీతకాలంలో తగ్గిపోతుంది కదూ?\nప్ర : మనం తప్పులు క్షమించుమని భగవంతుణ్ణి ప్రార్థించటానికి ముందు ఎం చేయాలి?\nజ : తప్పులు చెయ్యాలి.\nమేష్టరు : ఏమిరా అబ్బాయి, ఇంకా వెళ్లలేదేం?\nవిద్యార్థి: ఇంటి కెళితే 'ఇవాళ ఏం చదువుకు వచ్చావ్?” అని అడుగుతాడుండి మా నాయన. ఏం చెప్పమంటారండీ?\nశ్రోత: అయ్యా, తమరు చాలా గొప్పగా పాడతారని విన్నాను. ఏదీ, భైరవిరాగం ఒక్కసారి సెలవియ్యండి.\nగాయకుడు : ఇప్పుడు పాడింది భైరవేనండీ.\nశ్రోత : అలాగా ! ఈమాట తెలిస్తే, ఇంకా కాస్త శ్రద్ధగా వినేవాణ్ణి సుమండీ!\n1. ఢిల్లీనగరానికి పూర్వపు పేరు ఏమిటి?\n(అ) పాటలీపుత్రం (ఆ) ఇంద్రప్రస్థం (ఇ) రాజగృహం\n2. బౌద్ధమతం అవలంబించిన హిందూ చక్రవర్తి ఎవరు?\n(అ) చంద్రగుప్తుడు (ఆ) సముద్రగుప్తుడు (ఇ) అశోకుడు\n3. ప్రపంచంలో కెల్లా పెద్దజీవం ఏది ?\n(అ) హ్వేలుచేప (ఆ) ఏనుగ (ఇ) జిరాఫీ\n4. సంస్కృతంలో ఆదికవి ఎవరు?\n(అ) వాల్మీకి (ఆ) కాళిదాసు (ఇ) వ్యాసుడు\n5. సత్యాగ్రహం ప్రారంభమైంది ఎక్కడ ?\n(అ) బిహారు (ఆ) దక్షిణాఫ్రికా (ఇ) గుజరాత్\n6. రేడియో కనిపెట్టిన మార్కొనీ ఏ దేశస్థుడు?\n(అ) బ్రిటిష్ (ఆ) ఫ్రాన్స్ (ఇ) ఇటలీ",
            "book_page_end": 53
        },
        {
            "title": "వింతశబ్దం / ఇదికదా అదృష్టం!",
            "book_page_start": 54,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "వాస్తవ కథలు",
            "moral": "N/A",
            "keywords": [
                "రేడియో",
                "నిద్ర",
                "గుర్రుశబ్దం",
                "వస్తునిర్మాత",
                "అదృష్టం"
            ],
            "characters": [
                "ఎనౌన్సరు",
                "లూయీ కార్సో"
            ],
            "locations": [
                "న్యూయార్క్",
                "అమెరికా"
            ],
            "content": "ఈమధ్యనే న్యూయార్క్ దేశస్థులు, ఒక రోజున మంచి రేడియో ప్రోగ్రాము వున్నట్టు తెలుసుకుని, తమతమ రేడియోసెట్టులను సిద్ధంగా తిప్పిపెట్టుకున్నారు. వారు అనుకొన్న ప్రోగ్రాము వినబడలేదు సరికదా, \"కుర్ర్ర్...కుర్ర్ర్\" అనే వింతశబ్దం ఒకటి ప్రారంభమయింది. ఇదేమిటా అని అందరకూ ఆశ్చర్య మయింది. ఎంత కనిపెట్టుకొనివున్నప్పటికీ ఈ వింతశబ్దమే ఎక్కువగుతూవచ్చింది కాని, అసలు ప్రోగ్రాము వినబడనేలేదు.\nశ్రోతలు కొందరు కలిసి, ఈ విషయం పోలీసుకు టెలిఫోనులో రిపోర్టు ఇచ్చారు. పోలీసులు వెంటనే రేడియోస్టేషనుకు పోయి చూచారు. తీరా చూస్తే, స్టూడియోలో ఎనౌన్సరు గుర్రుపెట్టి నిద్రిస్తున్నాడట! 'మైక్' ద్వారా అతని గుర్రుశబ్దమే ప్రసారితమయింది! ఈ సంగతి విన్నవాళ్లకు నవ్వు ఆగలేదు.\n'లూయీకార్సో' అనే వస్తునిర్మాతకు ఒకప్పుడు చెప్పరాని కుటుంబకష్టాలు వచ్చిపడినై. ఆతని రెండేళ్ల బిడ్డడికి వచ్చేప్రాణం పోయేప్రాణమున్నూ. భార్యకు ప్రసవవేదన. చేతిలో కర్చుకు కాసు లేకపోయె. ఏంచేసేట్టు?\nఅయితే - ఇన్నికష్టాలలోనూ, అతనికి మంచి యోచన ఒకటి తట్టింది - యేమిటీ అంటే: అమెరికాదేశంలో 'వస్తునిర్మాతల నిధి' అని వున్నది. వారు అవసరమైనప్పుడు నిర్మాతలకు డబ్బు బదులిచ్చి సాయపడతారు. అక్కడికి పోయి, ఆ నిధినుండి అతడు 560 డాలర్లు బదులు తీశాడు. అతనికి చిక్కులు తీరి డబ్బు సమకూడగానే తను తెచ్చిన అప్పు వడ్డితోసహా తీర్చివేదామని వెళ్లాడు. కాని, ఆ నిధి ఉద్యోగులు అతనితో 'నీ బాకీ తీరిపోయింది. నిధికి నీ వంక ఏమీ ఇవ్వనక్కరలేదు' అని చెప్పారట. ఏమిటీచిత్రం!\nఅసలు రహస్యం ఇది . ఆ నిధినుండి అప్పుతీసిన సభ్యులలో, పది లక్షల సంఖ్య పూర్తికాగానే మళ్లీ ప్రారంభమయే సంఖ్యవచ్చిన సభ్యునికి అప్పుతీసిన మొత్తం బహుమతిగా ఇచ్చివేస్తారు. ఇది వారి నియమం. ఇప్పుడు మన 'లూయీ కార్సో'కు వచ్చినది అదృష్టవశాత్తు, పదిలక్షలు పూర్తిఐన తర్వాత వచ్చే మొదటి సంఖ్య. ఈ విధంగా అతను ఋణంచేసిన ధనం బహుమతిగా రావటంతో, కాసు కూడా చెల్లించనక్కరలేకుండానే బాకీ తీరిపోయింది !",
            "book_page_end": 54
        },
        {
            "title": "గబ్బిలానికి చీకటిలో తోవ ఎలా తెలుస్తుంది?",
            "book_page_start": 55,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "గబ్బిలం",
                "చీకటి",
                "రేడియో తరంగాలు",
                "రాడార్ సిగ్నల్స్",
                "విజ్ఞానం"
            ],
            "characters": [],
            "locations": [],
            "content": "అనేకమైన జంతువులూ, పక్షులూ రాత్రిపూట సంచరిస్తూ వుండటం మనకు తెలుసు. చీకటిలో సంచరించే పక్షులలో గబ్బిలం ఒకటి. అది దాదాపు 60,000,000 కోట్ల సంవత్సరాలనుంచీ ఇలా చీకటిలోనే మసులుతున్నదని శాస్త్రజ్ఞులు కనిపెట్టారు. అయితే, ఇది ఎలా సాధ్యం?—వినండి :\n' రాడార్ ' అనే యంత్రం రేడియోతరంగాల ద్వారా వచ్చేపోయే విమానాలను కనుక్కొంటుంది. తరంగాలు సూటిగా పోతూనేవుంటాయి. కాని, తోవలో ఏదైనా వస్తువు తగిలినట్టయితే అవి మరలి వచ్చేస్తాయి. అప్పుడు వచ్చే ప్రతిధ్వనినిబట్టి, ఆ వస్తువు ఏమిటో అది చెప్పగలుగుతుంది.\nఅలాగే — గబ్బిలంకూడా, సూక్ష్మస్వరం కలిగిన శబ్దతరంగాలను వరసగా వదులుతుంది. వీటినే 'రాడార్ సిగ్నల్స్' అంటారు. ఇవి మనకు వినిపించ నంతటి సూక్ష్మంగా వుంటాయి. అతివేగంగా పయనించే ఈ తరంగాలు గబ్బిలం ఎగిరే ప్రదేశాన్నంతటినీ నింపివేస్తాయి. మధ్యలో వాటికేదన్నా వస్తువు తగిలితే — అది ఎంత చిన్నదైనాసరే, హెచ్చరికగా సిగ్నల్సు తిరిగి వస్తాయి. అప్పుడు గబ్బిలం తన ప్రయాణపు దిక్కును గభీమని మారుస్తుంది.\nగబ్బిలాలు తోవ కనుక్కోవటానికి కంటిచూపు మీద ఆధారపడి ఉండవనీ, కళ్ళకు గంతలు కట్టినప్పుడుకూడా అవి మామూలుగానే ఎగరగలవనీ, విజ్ఞాన వేత్తలు శాస్త్రరీత్యా రుజువుచేశారు.\nకానైతే చెవులూ, నోరూ మూసివేస్తే అవి బొత్తుగా ఎగరలేకపోయినై. దీనినిబట్టి, తోవ కనుక్కోవటానికి అవి ఏవో శబ్దాలు వినవలసివున్నడని, తేల్చుకొన్నారు. గబ్బిలం ఎగరబోయే ముందు సెకనుకు పదిచొప్పున రాడార్ సిగ్నల్స్ వంటి శబ్దాలు వదలటం మొదలు పెడుతుందట. ఎగరటం మొదలుపెట్టగానే, ఇటువంటి శబ్దాలు సెకనుకు 30 చొప్పున వదులుతుందట. హెచ్చరికగా ఏదైనా ప్రతిధ్వని తిరిగివచ్చిందంటే, ఈ శబ్దాలు సెకనుకు 50 చొప్పున వదలబడతాయి. ఈ శబ్దాలు ఎంత ప్రబలంగా వుంటే ప్రతిధ్వనికూడా అంత ప్రబలంగానూ వుండి, తోవలో ఏ వస్తువున్నదీ, గబ్బిలానికి తేలికగా తెలుస్తుంది. తక్షణమే అది తోవ మార్చేసి, ఆ వస్తువును తప్పించుకుని ఎగిరిపోగలుగుతుంది.",
            "book_page_end": 55
        }
    ],
    "statistics": {
        "total_stories": 16,
        "author_counts": {
            "చందమామ బృందం": 9,
            "'చక్రపాణి '": 1,
            "నై. మోహనరావు - పార్వతీపురం": 1,
            "జి. ఆర్. నాగభూషణం - గుంతకల్": 1,
            "పి. నీలవేణి - ఖర్గపురం": 1,
            "కొడవటిగంటి కుటుంబరావు": 1,
            "పాలంకి వెంకటరామచంద్రమూర్తి - మద్రాసు": 1,
            "వి. మందేశ్వరరావు - వేగేశ్వరపురం": 1
        },
        "genre_counts": {
            "నీతి కథ": 3,
            "పత్రికాంశం": 1,
            "పురాణ కథ": 1,
            "భక్తి కథ": 1,
            "సాహస కథ": 1,
            "హాస్యం": 2,
            "చారిత్రక కథ": 1,
            "విజ్ఞానం": 2,
            "జానపదం": 1,
            "పజిల్స్": 1,
            "విజ్ఞానం/వినోదం": 1,
            "వాస్తవ కథలు": 1
        }
    }
}