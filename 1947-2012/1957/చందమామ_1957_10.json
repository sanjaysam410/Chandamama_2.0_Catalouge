{
    "book_id": "చందమామ_1957_10",
    "stories": [
        {
            "title": "దానహీనుడు",
            "book_page_start": 3,
            "pdf_page_start": 21,
            "pdf_page_end": 26,
            "author": "చందమామ బృందం",
            "genre": "జాతక కథ",
            "moral": "దానం చేయని లోభికి కష్టాలు తప్పవు. ధనమంతా పంచి, దానధర్మాలు చేయడం వలన దేవత్వం లభిస్తుంది.",
            "keywords": [
                "లోభి",
                "దానం",
                "చక్కెరపొంగలి",
                "ఇంద్రుడు",
                "గుణపాఠం"
            ],
            "characters": [
                "బోధిసత్వుడు",
                "మచ్చరికోశియుడు",
                "ఇంద్రుడు",
                "చంద్రుడు",
                "సూర్యుడు",
                "మాతలి",
                "పంచశిఖుడు"
            ],
            "locations": [
                "కాశీనగరం",
                "అరణ్యం",
                "హిమాలయాలు"
            ],
            "content": "బ్రహ్మదత్తుడు కాశీరాజ్యాన్ని పరిపాలించే\nకాలంలో బోధిసత్వుడు ఆయనవద్ద కోశాధి\nకారిగా జన్మించాడు. ఆయన ఎనభైకోట్లకు\nఅధిపతి అయి ఉండికూడా, ప్రపంచంమీద\nవైరాగ్యం కలిగి, తన ధనాన్ని రాజుగారిని\nస్వీకరించమని కోరాడు.\n\n\" నాకు ధనలోపం ఏమీ లేదు. అందు\nచేత నీ ధనాన్ని మరొక విధంగా విని\nయోగించుకో!” అని రాజు జవాబిచ్చాడు.\nఅప్పుడు కోశాధికారి రాజుగారి అనుమతితో\nకాశీనగరంలో ఆరు అన్నసత్రాలు ఏర్పాటు\nచేశాడు. ఈ సత్రాలలో భారీగా దానధర్మాలు\nజరుగుతూ వచ్చాయి. ప్రతిరోజూ ఒక్కొక్క\nసత్రంలో ఒక్కొక్క లక్షచొప్పున ఖర్చు\nఅవుతూండేది.\n\nఈ అన్నసత్రాలు ఏర్పాటు చేసిన ఫలి\nతంగా కోశాధికారి చనిపోయిన అనంతరం\n. స్వర్గంలో ఇంద్రపదవి సంపాదించాడు.\nఆయన కుమారుడు తండ్రి అడుగుజాడల\nలోనే నడిచి చనిపోయి చంద్రుడుగా\nపుట్టాడు. చంద్రుడి కొడుకు సూర్యుడుగా\nపుట్టాడు. సూర్యుడి కొడుకు మాతలిగానూ,\nమాతలి కొడుకు పంచశిఖాగ్నిగానూ పుట్టి\nదేవత్వం సంపాదించుకున్నారు.\n\nకాని పంచశిఖుడి కుమారుడివద్దకు\nవచ్చేసరికి వంశాచారం నిర్మూలమై\nపోయింది. ఎందుచేతనంటే పంచశిఖుడి\nకొడుకు ఎనభైకోట్లకు అధిపతి అయినప్పటికీ\nపరమలోభి. అతన్ని ప్రజలు మచ్చరి\nకోశియుడని పిలిచేవారు. తన తండ్రి పోగానే\nఅతను అన్నసత్రాలన్నీ మూయించి, భవ\nనాలను తగలబెట్టించాడు. తన పూర్వీకులు\nకేవలం మూఢులై డబ్బంతా దానధర్మాలలో\nనష్టపరిచారని ఆయన అనుకున్నాడు.\n\nఅన్నసత్రాలు మూయగానే నగరంలోని\nబీద బిక్కి జనం మచ్చరికోశియుడి ఇంటి\nముందు మూగి, \" బాబూ, ధర్మం మాన\nకండి ! సత్రాలు మూయకండి!” అని ఆక్రో\nశించారు. మచ్చరికోశియుడు మనుషులను\nపెట్టి ఈ పేదవాళ్లందరినీ తన ఇంటిముందు\nనుంచి గెంటించాడు.\n\nమచ్చరికోశియుడు కోటీశ్వరుడు, తన\nతాత తండ్రులలాగే రాజుగారివద్ద కోశాధి\nకారిగా పని చేస్తున్నాడు. కాని ఆయన తన\nడబ్బుతో ఎన్నడూ సుఖం అనుభవించి ఎర\nగడు. తాను ఎన్నడూ కడుపునిండా తిని\nఎరగడు సరేకదా, తన భార్యా బిడ్డలను\nకూడా తిననిచ్చేవాడుకాడు. ఆయన గొడ్డు\nకారం మెతుకులు తిని పులిమజ్జిగ తాగే\nవాడు, నారబట్టలు కట్టుకునేవాడు, యిరు\nసులు అరిగిపోయిన పాతబండికి ఒక్క\nచిక్కన ఎద్దులు కట్టి, ఆ బండిమీద ఎక్కడి\nకైనా వెళుతూండేవాడు.\n\nఒకనాడు ఈ పిసినిగొట్టు రాజసభకు\nపోలూ, ఉపకోశాధిపతినికూడా వెంటబెట్టుకు\nపోదామని వారిఇంటికి వెళ్ళాడు. సరిగా ఆ\nసమయానికి ఉపకోశాధిపతీ, ఆయన భార్యా,\nపిల్లలూ విస్తళ్ళముందు కూచుని చక్కెర\nపొంగలి తింటున్నారు. కోశాధికారిని చూడ\nగానే ఉపకోశాధిపతి లేచి, ఆయననుకూడా\nచక్కెరపొంగలి తినటానికి రమ్మని\nఆహ్వానించాడు.\n\n\" ఇప్పుడు నేను వీడి ఆతిథ్యం స్వీక\nరించి ఈ చక్కెరపొంగలి తింటే, రేపు\nనేను వీడి ఇంటిల్లిపాతినీ పిలిచి విందు\nచేయవలసి ఉంటుంది !\" అని భయపడి\nమచ్చరికోశియుడు, “ నాకు ఆకలి లేదు.\nనేనింతకుముందే కడుపునిండా తిని వచ్చాను.\nమీరు కానివ్వండి!” అన్నాడు.\n\nకాని ఆ క్షణంనుంచీ మచ్చరికోశియు\nడికి చక్కెరపొంగలి తినాలని తీవ్రమైన\nకోరిక పట్టుకున్నది. కాని ఇంట్లో వండిస్తే\nతనతోబాటు ఇంకా చాలామంది తింటారు.\nఅందుచేత ఆయన తన కోరికను ఎవరి\nదగ్గిరా బయటపెట్టక, లోలోపల కుమిలి\nపోతూ, మనోవ్యాధితో మంచంపట్టాడు.\n\nఆయన భార్య వచ్చి, “మీకు వంట్లో\nజబ్బుగా ఉందా ?” అని అడిగింది. “నీకే\nమైనా జబ్బేమో, నేను బాగానే ఉన్నాను!”\nఅన్నాడాయన. కాని భార్య వదలిపెట్టక\nఅసలుసంగతి తెలుసుకున్నది. అంతా విని\nఆమె, \" మనమేం దరిద్రులమా ? చక్కెర\nపొంగలి కోసం మనోవ్యాధి పడాలా? కాశీ\nనగరంలో ఉన్న జనాభా కంతకీ చక్కెర\nపొంగలి వండిస్తాను !” అన్నది.\n\n“మీ పుట్టింటివాళ్లు చాలా భాగ్యవంతు\nలని నాకు తెలుసులే. అక్కడినుంచి తవ్వి\nతెచ్చి ఊరంతకీ చక్కెర పొంగలి సంతర్పణ\nచెయ్యి!” అన్నాడు పిసినిగొట్టు. కనీసం\nవీధిలో వాళ్లందరినీ పిలుద్దామన్నది భార్య.\nవారందరితోటీ నీకేమిటన్నాడు భర్త.\nఅయితే కనీసం మనింటిల్లిపాతికీ చక్కెర\nపొంగలి వండుతానన్నది భార్య. భర్త\nవీల్లేదన్నాడు.\n\n\"సరే అయితే మీకూ నాకూ వండు\nతాను,” అన్నది భార్య,\n\n\" మధ్య నువు దేనికీ ?” అన్నాడు భర్త.\n\n“అయితే మీ ఒక్కరికోసమే వండు\nతాను. సరా?” అన్నది భార్య.\n\n“అసలు ఇంటో వండటానికి వీల్లేదు.\nఇంత బియ్యమూ, పాలూ, నెయ్యి, తేనే\nనాచేతికియ్యి. వంటపాత్రలుకూడా ఇయ్యి.\nనేను అడివిలోకి వెళ్లి చక్కెర పొంగలి\nవండుకుని తింటాను!” అన్నాడు భర్త.\n\nభార్య ఆయనకు కావలసిన వస్తువులన్నీ\nఇచ్చింది. వాటిని ఒక బానిసవాడిచేత\nమోయించుకుని మచ్చరికోశియుడు తన\nనెత్తిన ముసుగు కప్పుకుని, నదీతీరం\nవెంబడి ఉండే అరణ్యానికి వెళ్ళాడు. నదీ\nతీరాన ఒక పొద పక్కన పొయ్యి ఏర్పాటు\nచేసి తన నౌకరుచేత వంటకట్టెలూ, నీరూ\nతెప్పించి, వాణ్ణి వెళ్లి రహదారిమీద నిలబడ\nమన్నాడు. “ఒరే, ఎవరన్నా దారివెంట\nవస్తుంటే నాకు తెలియజెయ్యి. నీతో నాకు\nపని ఉంటే కేకవేస్తాను. నేను పిలిస్తేగాని\nరాకు!” అనివాడితో చెప్పాడు.\n\nఈ లోపల ఇంద్రుడు తన ఆరవ తరం\nవాడైన మచ్చరికోశియుణ్ణి గురించి తెలుసు\nకున్నాడు. “పంచశిఖుడుదాకా అందరూ\nదానధర్మాలు చేసి దేవత్వం పొందితే,\nపంచశిఖుడి కొడుకు పిసినిగొట్టయి, వంశా\nచారాన్ని మంటగలిపి, చక్కెరపొంగలి\nతాను ఒక్కడే తినగలందులకై అడివి\nలోకి వచ్చి పంట చేసుకుంటున్నాడు.\nనేను వీడికి జ్ఞానోదయం కలిగించకపోతే\nవీడు నరకానికి పోతాడు!\" అనుకుని\nఇంద్రుడు చంద్రుణ్ణి, సూర్యుణ్ణి, మాత\nలినీ, పంచశిఖుణ్ణి పిలిపించి వారితో తాను\nచేయదలచిన పనిని గురించి చెప్పాడు.\n\nతరవాత ఇంద్రుడు బ్రాహ్మణవేషం\nధరించి మచ్ఛరికోశియుడు వంట చేసుకునే\nచోటికి వెళ్లి, \"ఇదిగో, కాశీకి దారి ఎటు ?”\nఅని అడిగాడు.\n\n\" కాశీకి దారే తెలియదూ? ఇటుకేసి\nవస్తున్నావేమిటి? పో అవతలికి!” అని\nమచ్చరికోశియుడు కేకలు పెట్టాడు.\n\n“ఎందుకలా అరుస్తున్నావు? చక్కెర\nపొంగలి చేస్తున్నావే? బ్రాహ్మణ సంతర్పణ\nచేస్తున్నావు కాబోలు. వాళ్లతోబాటు నేను\nకూడా పంక్తిని కూచుంటాను!” అన్నాడు\nఇంద్రుడు నవ్వుతూ.\n\n\" సంతర్పణా లేదు, గింతర్పణా లేదు!\nపద, పద!” అని మచ్చరికోశియుడు అతణ్ణి\nఅదిలించాడు.\n\n“ఎందుకు నాయనా, అంత కోపగించు\nకుంటావు. అభ్యాగతిని, నీతోబాటు ఆ వండిన\nదేదో ఇంతపెడితే పుణ్యమేగాని పాపం\nరాదే!” అన్నాడు ఇంద్రుడు.\n\n“నేను నీకు ఒక్క మెతుకుకూడా\nపెట్టను. ఇది నాకే చాలదు. నేనే ముష్టిత్తి\nతెచ్చుకున్నాను, అందులో మళ్లీ నీకు\nముష్టా? అదేం కుదరదు!” అన్నాడు\nమచ్ఛరికోశియుడు.\n\n“కొంచెంలో కొంచెమే దానంచెయ్యి.\nఎక్కువ ఉంటే ఎక్కువ దానంచెయ్యి.\nఒంటిగా ఎన్నడూ తినరాదు. దానం వల్ల\nఉత్తమ లోకాలు కలుగుతాయి!” అని\nఇంద్రుడు బోధ చేశాడు. చిట్టచివరకు\nమచ్చరికోశియుడు, “సరే, అలా కూచో,\nనీక్కూడా కొంచెంగా చక్కెరపొంగలి .పెడ\nతాను !” అన్నాడు.\n\nఇంతలో చంద్రుడుకూడా బ్రాహ్మణవేషం\nధరించి వచ్చి చక్కెరపొంగలి యాచిం\nచాడు. అతన్ని కూచోమనక మచ్చరికోశి\nయుడికి తప్పలేదు. తరవాత సూర్యుడూ,\nమాతలీ, పంచశిఖుడుకూడా బ్రాహ్మణవేషా\nలలో వచ్చి తిష్ఠవేశారు.\n\nత్వరలోనే చక్కెరపొంగలి తయా\nరయింది. “వడ్డిస్తాను, ఆకులు తెచ్చు\nకోండి!” అన్నాడు మచ్చరికోశియుడు\nబ్రాహ్మణులు చేతులు చాచేసరికి వారి\nచేతుల్లోకి పెద్దపెద్ద బండిచక్రాలంత తామ\nరాకులు వచ్చాయి.\n\n\" ఇంతంత పెద్ద ఆకుల్లో నేను వడ్డించను.\nమందారపత్రాలలాటివి తెచ్చుకోండి!”\nఅన్నాడు మచ్చరికోశియుడు. వాళ్లు\nమందారపత్రాలు తెచ్చుకున్నా అవి పెద్ద\nఅరటిఆకుల ప్రమాణంలో ఉన్నాయి.\nమచ్చరికోశియుడు చక్కెరపొంగలి వడ్డిం\nచాడు. వారందరికీ పెట్టినా పాత్రలో ఇంకా\nచాలా చక్కెరపొంగలి మిగిలిపోయింది.\n\nఇంతలో పంచశిఖుడు కుక్కరూపం\nధరించి ఆ పాత్రలో మూతి పెట్టబోయాడు.\nసమయానికి మచ్చరికోశియుడు పాత్రకు\nతన చేతులు ఆడ్డం పెట్టాడు. కాని ఆయన\nచేతులకు కుక్క ఎంగిలి తగిలింది.\n\n“నేను చెయ్యి కడుక్కోవటానికి కాసిని\nనీరు తెచ్చిపెట్టండి!” అని ఆయన బ్రాహ్మ\nణులను కోరాడు. వారు నిర్మొహ మాటంగా,\n“ మేము తీసుకురాము!” అని చెప్పారు.\n\n“ నా చక్కెరపొంగలి తింటూ ఆమాత్ర\nమైనా విశ్వాసం లేదా ?” అని మచ్చరికోశి\nయుడు వారిని అడిగాడు. వారు ససేమిరా\nతీసుకురామన్నారు. \" అయితే నా పాత్రను\nకాస్త చూస్తూ ఉండండి. నేనే వెళ్ళి నీరు\nతెచ్చుకుంటాను!” అంటూ మచ్చరికోశి\nయుడు నదివద్దకు దిగి వెళ్లసాగాడు.\nవెంటనే కుక్క చక్కెరపొంగలి వున్న\nపాత్రలో మూతిపెట్టేసింది.\n\nమచ్చరికోశియుడికి కోపం వచ్చి, ఒక\nకర్ర తీసుకుని కుక్క వెంట పడ్డాడు. అయితే\nఆ కుక్క అంతలోనే గుర్రం ఆకారం\nధరించి మచ్చరికోశియుణ్ణి తరమసాగింది.\nఅది క్షణక్షణానికి రంగులు మారుతూ,\nకాస్సేపు చిన్నదవుతూ, కాస్సేపు పెద్ద\nదవులూ కనపడింది. మచ్చరికోశియుడు\nప్రాణభీతితో గిజగిజలాడాడు. అతడు\nబాహ్మణులను, \"బాబూ, నన్ను ఈ గుర్రం\nబారినుండి రక్షించండి !\" అని కోరాడు.\n\nవెంటనే ఆ అయిదుగురు తమ నిజ\nస్వరూపాలతో గాలిలోకి లేచి నిలబడ్డారు.\n\n\" మీరు మనుషులు కారు, దేవతలు !\nమీ పేర్లేమిటో, ఎందుకు దయచేశారో\nచెప్పండి!\" అన్నాడు మచ్ఛరికోశియుడు.\n\n“మేము నీ పితృదేవతలం. మానవ\nజన్మ ఎత్తి దానాలుచేసిన ఫలితంగా దేవత్వం\nసంపాదించుకున్నాం. నువు లోభివై, వంశా\nచారాన్ని మంట గలిపి నరకం సంపాదించు\nకుంటున్నావు. నీకు గుణపాఠం చెప్పే నిమి\nత్తమై వచ్చాం! ఇంటికి పోయి దానధర్మాలు\nచేసి మాలాగే దేవత్వం సంపాదించుకో!”\nఅన్నాడు ఇంద్రుడు.\n\nమచ్చరికోశియుడి బుద్ధి మారిపోయింది.\nఆయన ఇంటికి వెళ్ళి తన ధనమంతా\nపేదలకు దానం చేసి, తపస్సు చేసుకోవ\nటానికి హిమాలయాలమీదికి వెళ్ళిపోయాడు.",
            "book_page_end": 8
        },
        {
            "title": "ముగ్గురు మాంత్రికులు",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ/సీరియల్ కథ",
            "moral": "స్వార్థపరులైన సోదరుల మధ్య నిజమైన ప్రేమ ఉండదు, వారికి ధనమే ముఖ్యం. మంత్రశక్తిని దుర్వినియోగం చేయకూడదు.",
            "keywords": [
                "మంత్రసంచి",
                "అన్నదమ్ములు",
                "లోభం",
                "మోసం",
                "సీరియల్"
            ],
            "characters": [
                "పింగళుడు",
                "పింగళుడి తల్లి",
                "జీవదత్తుడు",
                "లక్షదత్తుడు",
                "సరంగు"
            ],
            "locations": [
                "చిలకసరస్సు",
                "నగరం",
                "ఓడ"
            ],
            "content": "[భల్లూకకేతుడు రక్కసిమూకకు నాయకుడుగా వుండేందుకు అంగీకరించలేదు. చేసేదిలేక\nపద్మపాదుడు తిరిగి తన దేశానికి బయలుదేరాడు. అక్కడ పింగళుడు, పద్మపాదుడికి\nవారం రోజులు అతిథిగావుండి, తరవాత తన యిల్లు చేరాడు. ఇంటిముందు\nఅతడికి, తన తల్లి దీనంగా బిచ్చం అడుగుతూ వుండటం కంటబడింది. తరువాత — ]\nపింగళుడి కంఠస్వరం వింటూనే, తల్లి\nఅతణ్ణి గుర్తించి, కళ్లవెంట జలజల నీరు\nకారుస్తూ, \"నాయనా, ఎన్నాళ్లకు నిన్ను\nచూడగలిగాను!” అంటూ అతణ్ణి కావి\nలించుకున్నది. పింగళుడు ఆమెను ఓదా\nరుస్తూ, \" అమ్మా, నీ స్థితి యిలా అవటానికి\nకారణం ఏమిటి? నేను ప్రయాణం అయి\nవెళ్లేముందు నీకు వెయ్యి మొహరీలు\nయిచ్చానుగదా? ఆ డబ్బు ఏమయింది?\nయింతకూ నా అన్నలు ఎక్కడ వున్నారు?”\n. అని అడిగాడు. తల్లి వెంటనే జవాబు చెప్ప\nలేక కొట్టుమిట్టాడింది. చివరకు ఆమె కళ్ల\nనీళ్లు తుడుచుకుంటూ, “నీ అన్నలవల్లనే\nనాకీ కష్టాలన్నీ వచ్చాయి. నువు అటు వెళ్ల\nగానే, వాళ్ళిద్దరూ నన్ను తిట్టి కొట్టి, ఆ వెయ్యి\nమొహరీలూ లాక్కుపోయారు ” అన్నది.\nతల్లి మాటలు వింటూనే పింగళుడు\nనిశ్చేష్టుడయాడు. కన్న తల్లిని హింసించే\nకటికదుర్మార్గులు తన అన్నలన్న సంగతి\nఅతడికి చాలా బాధ కలిగించింది. అయినా,\nతనకైతాను ఆ సోదరులను హతమార్ప\nప్రయత్నించటం ధర్మం అనిపించుకోదు.\nపింగళుడు బక్కచిక్కిపోయిన తల్లిని\nలేవనెత్తి యింట్లోకి తీసుకుపోతూ, “అమ్మా,\nయిక నీపు దుఃఖించవలసిన అవసరం\nలేదు. భగవంతుడి దయవల్ల నేను అన్ని\nపరీక్షలకూ నిలబడి, ఎంతో డబ్బుతో యిల్లు\nచేరాను. నీ కష్టాలూ నా కష్టాలూకూడా\nయీనాటితో తీరిపోయినై,” అంటూ తను\nవెంట తెచ్చిన సంచీ మూత వూడదీసి,\nఅందులో వున్న బంగారం, రత్నాలూ,\nమణులూ తల్లికి చూపించాడు.\n\n.తల్లి ఆనందానికి మేరలేదు. ఆమె\nరెండు చేతులతో సంచీలో వున్న బంగా\nరాన్నీ, యితర విలువైన వస్తువులనూ తాకి\nచూస్తూ, “ నాయనా, నువ్వు అదృష్టశాలివి!\nఅందువల్లనే ఎన్నో ప్రమాదాలను ఎదుర్కొని\nకూడా క్షేమంగా బయటపడగలిగావు.\nనాకు ఆకలి దహించుకుపోతున్నది.\nముందు బజారుకు వెళ్లి, యిన్ని రొట్టెలూ,\nఏదైనా కూరా తెచ్చిపెట్టు !” అన్నది.\nతల్లిమాటలకు పింగళుడు పకాలున\nనవ్వాడు. తరవాత ఆమెను గోడపక్కనే\nవున్న ఒక పీటమీద కూర్చోపెట్టి, ముందు\nపెద్ద విస్తరి పరిచి, తనవెంట వున్న\nమంత్రాల సంచిని ఆమెకు చూపిస్తూ,\n\" అమ్మా, నీకు ఎలాంటి పదార్థాలు కావాలో\nకోరుకో! అన్నం, కూరలే కాదు, ఎన్ని\nరకాల పిండివంటలైనా సరే, క్షణంలో నీకు\nసమకూరుస్తాను,\" అన్నాడు.\n\n\"పింగళా, ఆకలితో ప్రాణం కడబడు\nతున్న నాకు పిండివంట లెందుకు ? ముందు\nబజారుకు వెళ్లి యిన్ని రొట్టెలు పట్టుకురా,\nచాలు” అన్నది తల్లి.\nపింగళుడు తల్లి పక్కనే కూర్చుని సంచీ\nలోకి చేయి పోనిచ్చి, మంత్రం పఠించి,\nఅందులోనుంచి వేడివేడిగా వున్న రొట్టె\nలను బయటికి లాగాడు. యిదేదో వింతగా\nభావించి, ఆశ్చర్యపడుతున్న తల్లి మారు\nమాటాడకముందే, పింగళుడు సంచీలోంచి\nఒక్కొక్కటిగా పంచభక్ష్య పరమాన్నాలూ,\nనూటఒక్క పిండివంటలూ బయటికి లాగి,\nతల్లిముందున్న విస్తట్లో, దాని చుట్టూ\nదొంతర్లుగా అమర్చాడు.\nతల్లి ఆశ్చర్యానికి అంతులేదు. ఆమె\nతన ముందున్న తినుబండారాలకేసి కళ్లింత\nచేసుకు చూస్తూ, \"నాయనా, యిది\nమంత్రమో, మహత్తో నాకు తెలియటంలేదు.\nఅంత చిన్న సంచీలో యిన్ని పదార్థాలు\nఎలా దాచగలిగావు ?” అని అడిగింది.\nపింగళుడు, మంత్రాల సంచిని మడిచి\nతన పక్కన పెట్టుకుని, ఒక్కొక్క వంట\nకాన్నే రుచిచూస్తూ, \" అమ్మా, అదంతా\nతరవాత చెపుతాను. ముందు భోజనం\nముగించు,” అన్నాడు.\nకొద్దిసేపట్లో పింగళుడితోపాటు తల్లికూడా\nతృప్తిగా భుజించింది. పింగళుడు ఖాళీ\nపళ్లాలన్నిటినీ తిరిగి సంచీలో పెట్టి, దాన్ని\nతల్లికి అందిస్తూ, \" అమ్మా, యీనాటినుంచి\nనువ్వు వంట చేయనవసరం లేదు.\nసంచీలో అద్భుతమైన ఒక శక్తి వుంది.\nదాని ప్రభావంవల్ల మనం ఎలాంటి వస్తు\nవును కోరుకుని, అందులో చెయి పెడ\nతామో, ఆ వస్తువు వెంటనే లభిస్తుంది. ఆ\nసమయంలో మనం పఠించవలసిన మంత్రం\nయిది!” అంటూ తల్లి చెవిలో మంత్రం\nచెప్పి, \" ఈ రహస్యం మాత్రం ఎవరికీ\nతెలియనివ్వకు!” అన్నాడు.\nఅంతలో వీధివాకిట్లో ఎవరో పెద్దగా\nఏడుస్తూ తల బాదుకుంటున్న ధ్వని అయింది.\nపింగళుడు అదేమిటో తెలుసుకునేందుకు\nవీధివాకిలి తెరిచి బయటికి చూచాడు. ఎదు\nరుగా, గుమ్మం పక్కన అన్న లిద్దరూ — జీవ\nదత్తుడూ, లక్షదత్తుడూ చిరిగి మట్టి కొట్టు\nకున్న గుడ్డలతో, చింపిరితలలతో భోరున\nఏడుస్తూ అతడికి కనిపించారు.\nతన అన్నలిద్దరూ అంత దీనావస్థలో\nకనబడేసరికి, పింగళుడిలో వారిమీద ఎక్కడ\nలేని సోదరప్రేమా వెల్లివిరిసింది. అతడు\nవారిని సమీపించి, \"అన్నల్లారా, ఏడవకండి!\nదైవకృపవల్ల నేను యింత ధనం సంపా\nయించి, క్షేమంగా యింటికి తిరిగొచ్చాను.\nమన కష్టాలన్నీ తీరినై, యిక మనం హాయిగా\nబతకవచ్చు,” అన్నాడు.\nపెంగళుడు యిలా అనేసరికి జీవ\nదత్తుడూ, లక్షదత్తుడూ ముఖముఖాలు\nచూసుకున్నారు. ఆ వెంటనే జీవదత్తుడు\nమరింత పెద్దగా ఏడుస్తూ తల బాదుకుని,\n“తమ్ముడూ, పింగళా! ఈ రోజుతో మా\nజీవితాలు ముగిసినట్టే. మేము అమ్మకు\nఎంత అన్యాయం చేశామో, ఆమె నీకు\nచెప్పేవుంటుంది. ఇక ఏముఖం పెట్టుకుని\nమేము యీ యింట్లో అడుగుపెట్టగలం!\nయింత కాలంగా నీ రాకకోసమే ఎదురు\nచూస్తున్నాం. నిన్నొక్కమారు తుదిసారిగా\nచూసి, ఆ చిలకసరస్సులో పడి చావ\nదలుచుకున్నాం. అప్పుడుగాని మా పాపా\nలకు తగిన ప్రాయశ్చిత్తం జరగినట్టు కాదు.\nఅమ్మకు వేయి నమస్కారాలు మా\nతప్పుల్ని క్షమించు, యిక శెలవు!\" అంటూ\nవెనుదిరిగాడు. అతడితోపాటే లక్షదత్తుడు\nకూడా బయలుదేరాడు.\nపింగళుడు చెంగున ఒక్క గంతులో\nఅన్నలిద్దరికీ అడ్డంగా నిలబడి, “అన్నల్లారా,\nఆగండి! యిప్పుడు మీరెక్కడికి వెళు\nతున్నారు?” అన్నాడు.\n\"ఎక్కడికా ? అహ్హహ్హహ్హ !” అంటూ\nజీవదత్తుడూ, లక్షదత్తుడూకూడా పిచ్చి\nవాళ్లలా వికటంగా నవ్వి, \"తమ్ముడూ,\nదారి తొలుగు! మా పాపాలకు ప్రాయశ్చిత్తం\nజరిగితీరవలసిందే! తల్లిని రంపాన రాసిన\nపాపులకు, ఆ చిలకసరస్సే శరణ్యం!\"\nఅంటూ ముందుకు నడవ బోయారు.\nఇంతలో తల్లికూడా వీధివాకిలి దగ్గిరకు\nవచ్చి, తన పెద్దకొడుకులిద్దర్నీ చూసి ఎంతో\nజాలిపడింది. ఆమె ఆ క్షణంలో, వాళ్లిద్దరూ\nతనకు గతంలో చేసిన అన్యాయాన్ని మర్చి\nపోయి, ఎక్కడలేని పుత్రప్రేమతో వారిని\nసమీపించి, \" నాయనలారా, ఏడవకండి!\nదేవుడి దయవల్ల మీ చిన్నతమ్ముడు, ఎంతో\nధనం సంపాయించి తిరిగివచ్చాడు. జరిగి\nపోయినదాన్ని మరిచిపోయి, యిక నుంచైనా\nసుఖంగా కాలక్షేపం చేద్దాం!\" అన్నది.\n\n“ అయితే మా పాపాలకు ప్రాయశ్చిత్తం\nమాటేమిటి?” అన్నారు జీవదత్తుడూ, లక్ష\nదత్తుడూ, ఏకకంఠంతో.\n\n“పశ్చాత్తాపం అనేది అన్ని పాపాలను\nహరిస్తుంది. యిక వెనుదిరిగి యింట్లోకి\nరండి!” అన్నాడు పింగళుడు, జీవదత్తుడి\nచెయ్యి పట్టుకుంటూ.\nతల్లికూడా తన పెద్దకొడుకులకు అడ్డుగా\nనిలబడి, “నాయనలారా, యిక యింట్లోకి\nపదండి! చిన్నతనంవల్ల, మీరు తెలిసీతెలి\nయక నాకేమైనా అన్యాయం చేసివుంటే,\nతల్లినైన నేను మర్చిపోగలను,” అంటూ\nకొడుకు లిద్దరి చేతులూ పట్టుకున్నది.\n\nఆ తరవాత అయిష్టంగానే ముక్కుతూ,\nమూలుగుతూ, జీవదత్తుడూ, లక్షదత్తుడూ\nయింట్లోకి వచ్చారు. తల్లి అప్పటికప్పుడు\nవాళ్ళిద్దరికీ స్నానానికి నీళ్లుతోడి, కట్టు\nకునేందుకు పింగళుడు వెంటదెచ్చిన ఖరీదైన\nపట్టువస్త్రాలు యిచ్చింది. వాళ్ళిద్దరూ\nస్నానాలుచేసి, ఆ పట్టుదుస్తులు ధరించి,\nతల్లినీ, పింగళు ఎంతో ఆప్యాయంగా\nకావిలించుకుని, “తినటాని కేమైనా వుంటే\nపెట్టండి, ఆకలి దహించేస్తున్నది,” అన్నారు.\nపింగళుడు మంత్రాలసంచీ తీసుకుని\nవంటగదిలోకి వెళ్ళి, తల్లికి దాన్నియిచ్చి,\nఅన్నలదగ్గిరకు వచ్చి కూచున్నాడు. నాలు\nగైదు నిమిషాల తరవాత తల్లి రకరకాల\nభోజనపదార్ధాలు పళ్లాల్లో పెట్టుకుని వచ్చి\nపెద్దకొడుకుల ముందు పెట్టింది.\nజీవదత్తుడూ, లక్షదత్తుడూ ఆవురావురు\nమంటూ కొంతసేపు తిని, \"అమ్మా, యిన్ని\nపదార్థాలు వండావెందుకు ? మేమే మీ\nఅతిథులం కాదుగదా ! అనవసరంగా డబ్బు\nఖర్చు,” అన్నారు.\nపింగళుడు నవ్వుతూ, “అన్నల్లారా !\nమనం ప్రతిరోజూ యిలాంటి భోజనమే చేయ\nవచ్చు. కావాలంటే, యీ పట్టణంలో వున్న\nబీదసాదలకు కూడా, యింత విలువగల\nభోజనం పెట్టవచ్చు.” అన్నాడు.\nపింగళుడి మాటలు వింటూనే జీవ\nదత్తుడు లక్షదత్తుడికి సంజ్ఞచేశాడు. అతడు\nకూడా ఏదో అర్థమైందన్నట్టు తల వూపి\nవూరుకున్నాడు.\nఆ రాత్రి భోజనాల తరవాత జీవదత్తుడూ,\nలక్షదత్తుడూ చల్లగాలికి వీధిలోకి వెళ్ళివస్తా\nమని బయలుదేరారు. వాళ్ళిద్దరికీ పింగ\nళుడు చాలాధనం వెంటబెట్టుకు వచ్చా\nడనేది తెలిసిపోయింది. ఆ డబ్బు దొరక\nపుచ్చుకోవటం ఎట్లా? అన్నది వాళ్ళకు\nపెద్ద సమస్య. యింకోటి : జీవదత్తుడికి తన\nతల్లి ఆ ఉదయంగాని, సాయంకాలంగాని,\nపోయ్యి రాజేసినట్టు కనబడలేదు. అతడు\nవంటగదిలోకి వెళ్ళి, గదంతా పరీక్షించి\nవచ్చాడు. వంట చెయ్యకుండానే, యిన్ని\nపదార్థాలు ఎక్కడనుంచి వస్తున్నవో అత\nడికి అర్థంకాలేదు.\n\n\"పింగళుడు చాలా డబ్బు తెచ్చాడు,\nఅందులో సందేహం లేదు. పోతే, దాన్ని\nమనం దొరకపుచ్చుకోవాలంటే మరి కొంత\nకాలం పడుతుంది. మనం పశ్చాత్తాపపడు\nతున్నామని అమ్మతోపాటు వాడికీ నమ్మకం\nకుదిరింది. అది అట్లా వుంచుదాం. మనం\nయీ రెండుపూటలా విందుభోజనాలు చేశాం\nకదా! వంటింట్లో చూస్తే పొయ్యి రాజేసిన\nలక్షణాలే లేవు. ఇది వింతగా లేదా ?”\nఅన్నాడు జీవదత్తుడు.\n\nలక్షదత్తుడు ఆశ్చర్యపడుతూ తల\nపంకించి, “ అలా అయితే, పింగళుడు ఏదో\nమంత్రమో తంత్రమో నేర్పుకు వచ్చి,\nయిదంతా చేస్తూవుండివుండాలి. అందుచేతే\nవాడు అంత ధీమాగా పట్టణంలో వున్న\nబీదసాదలందరికీ యీ భోజనమే పెట్ట\nవచ్చని అన్నాడు. సమయం కనిపెట్టి\nఅమ్మ నడిగితే, యీ రహస్యం బయట\nపెట్టేస్తుంది,” అన్నాడు.\nఅన్నదమ్ములిద్దరూ మర్నాడు పింగళుడు\nయింట లేని సమయం కనిపెట్టి, తల్లిపక్క\nచేరి, యీ సంగతి అడిగారు. ఆమె చాలా\nసేపటి వరకూ పింగళుడు తెచ్చిన మంత్రాల\nసంచీని గురించి చెప్పలేదు. కాని కొడుకు\nలిద్దరూ బతిమాలేసరికి, మరెవరికీ తెలియ\nకూడని రహస్యం అంటూ, మంత్రాలసంచి\nతెచ్చి వాళ్లిద్దరికీ చూపింది.\n\" అమ్మా, ఆ మంత్రం ఏదో నాకు చెప్పు!\nనాకు యీ క్షణాన జిలేబీలు తినాలని వుంది,”\nఅన్నాడు జీవదత్తుడు.\nతల్లి కొడుకులమీది ప్రేమకొద్దీ, వాళ్లు\nలోగడ తనను పెట్టిన హింసలు మరిచిపోయి,\nవాళ్లకు ఆ మంత్రం చెప్పి, సంచీలోంచి వాళ్ల\nచేతే, కావలసిన పదార్థాలన్నీ బయటికి\nతీయించింది. దానితో జీవదత్తుడి, లక్ష\nదత్తుడి ఆనందం హద్దులు దాటిపోయింది.\nఆ రాత్రి వాళ్ళిద్దరూ పింగళుడిమీదా,\nతల్లిమీదా కుట్ర పన్నారు. ముందు పింగ\nళుణ్ణి యింట్లో లేకుండా చేస్తే, తల్లి తమనేమీ\nచేయలేదని వాళ్లకు తెలుసు. అయితే,\nపింగళుణ్ణి వదిలించుకోవటం ఎట్లా?\nపెద్దల నుంచి యువకులను కొంటున్నాడు.\nమనం ఆయనతో మాట్లాడి, పింగళుణ్ణి అత\nడికి అమ్మేద్దాం! మనం, యీ యింటికి పెద్ద\nవాళ్ళం గదా ?” అన్నాడు జీవదత్తుడు.\n“మంచి యోచన ! ఆ సరంగును కలుసు\nకుని మాట్లాడదాం పద.” అన్నాడు లక్ష\nదత్తుడు. అన్నదమ్ములిద్దరూ కలిసి సరంగు\nవిడిదిచేసిన యింటికి పోయారు. అతడు\nవీళ్ళకు అన్ని మర్యాదలూ చేసి వచ్చిన\nపనేమిటని అడిగాడు. అప్పుడు జీవదత్తుడు\nలేని దుఃఖం తెచ్చిపెట్టుకుని, \" అయ్యా,\nసరంగుగారూ! మా తమ్ముడు పింగళుడనే\nవాడొకడున్నాడు. వాడు వర్థి గడుగ్గాయిలా\nతయారై యింటిపట్టున వుండక, అవసరం\nఅయినప్పుడల్లా వృద్ధురాలైన మా అమ్మనూ,\nమమ్మల్ని హింసించి డబ్బు గుంజుకు\nపోతూంటాడు. వాడిని వదిలించుకోవటం\nఎలాగో మాకు తెలియకుండా వుంది,”\nఅన్నాడు విచారంగా. (ఇంకా వుంది)",
            "book_page_end": 16
        },
        {
            "title": "అవివేకం",
            "book_page_start": 17,
            "pdf_page_start": 35,
            "pdf_page_end": 35,
            "author": "యల్లాప్రగడ శివశంకర భగవానులు",
            "genre": "జానపద కథ",
            "moral": "అవివేకం వలన విలువైన అవకాశాలను కోల్పోతాము.",
            "keywords": [
                "చకోరపక్షి",
                "రాజు",
                "వ్యాధి",
                "బోయలు",
                "అవివేకం"
            ],
            "characters": [
                "ప్రసేనుడు (రాజు)",
                "రాజవైద్యుడు",
                "బోయలు",
                "చకోరపక్షి",
                "కొంగ"
            ],
            "locations": [
                "కేరళదేశం",
                "అడవి"
            ],
            "content": "కేరళదేశంలో ప్రసేనుడనే రాజుకు ఒక దారుణమైన వ్యాధి వచ్చింది.\n“మహారాజా, మీరు నెత్తిన చకోరపక్షిని పెట్టుకుని స్నానం చేస్తేగాని ఈ\nవ్యాధి కుదరదు,” అని రాజవైద్యుడు చెప్పాడు.\nరాజు, బోయవాళ్లను పిలిపించి, \"ఒరే మీరు ఎలాగైనా ఒక చకోరపక్షిని\nపట్టుకు వచ్చారంటే మీకు మంచి ఈనామిస్తాను,” అన్నాడు.\nబోయలు అడవిలో వల పన్నారు. అందులో ఒక కొంగ చిక్కుకున్నది.\nదాన్ని విడిపించబోయి ఒక చకోరపక్షి తానుకూడా వలలో చిక్కుకున్నది.\n“నన్ను వదిలెయ్యండి. మీకు పెద్ద నిధి చూపిస్తాను!” అన్నది చకోర\nపక్షి బోయలతో. వారు వినిపించుకోక దాన్ని తీసుకుపోయి రాజుకిచ్చారు.\nరాజవైద్యుడు ఆ పక్షిని రాజు తలపై పెట్టి, స్నానం చేయించాడు. రోగం\nనయమయింది. రాజు సంతోషించి పక్షిని విడిచిపెట్టాడు.\nపక్షి ఆకాశానికెగిరి, \" రాజా, నేను మొదటి అవివేకిని, కొంగను రక్షించ\nబోయి వలలో చిక్కుకున్నాను. నీ బోయలుకూడా అవివేకులే. నీ ఈనాముకు\nఆశపడి నేను చూపిస్తానన్న నిధిని పోగొట్టుకున్నారు. మా అందరికన్న అవివేకివి\nనీవు. నా నీరు తగిలితేనే భయంకరమైన వ్యాధి నయమైనప్పుడు నన్ను చంపి\nతింటే ఎంతలాభించేదో ఊహించలేక పోయావు!” అంటూ వెళ్లిపోయింది.",
            "book_page_end": 17
        },
        {
            "title": "చికిత్సపొందిన అంతరాత్మ",
            "book_page_start": 18,
            "pdf_page_start": 36,
            "pdf_page_end": 44,
            "author": "చందమామ బృందం",
            "genre": "బేతాళ కథ",
            "moral": "అంతరాత్మను ఇతరులకు పరం చేయడం వల్ల నరకం తప్పదు. ప్రతివాడూ తన అంతరాత్మను సరియైన దారిలో ఉంచుకోవాలి.",
            "keywords": [
                "హిరణ్యగుప్తుడు",
                "బేతాళుడు",
                "విక్రమార్కుడు",
                "లోభం",
                "అంతరాత్మ చికిత్స"
            ],
            "characters": [
                "విక్రమార్కుడు",
                "బేతాళుడు",
                "హిరణ్యగుప్తుడు",
                "హిరణ్యగుప్తుడి భార్య",
                "బేతాళ మాంత్రికుడు"
            ],
            "locations": [
                "అలకానగరం",
                "శ్మశానం"
            ],
            "content": "విసుగుచెందన విక్రమార్కుడు మరొకసారి\nచెట్టువద్దకు వెళ్లి, చెట్టుమీదినుంచి శవాన్ని\nదించి భుజాన వేసుకుని, మౌనంగా శ్మశానం\nకేసి నడవసాగాడు. అప్పుడు శవంలో ఉన్న\nబేతాళుడు, “ రాజా, నువు ఈ అర్ధరాత్రివేళ\nఈ ప్రయాస అంతా నీ అంతరాత్మ ప్రేరణ\nచేత పడుతున్న పక్షంలో నేనొక సలహా\nఇస్తాను. అదేమంటే, అంతరాత్మలు నమ్మ\nదగినవి కావు. కొంతకాలంపాటు అవి\nఆనందం ఇచ్చినా చివర కవి భీతికలిగి\nస్తాయి. ఇందుకు ఉదాహరణగా నీకు\nహిరణ్యగుప్తుడి కథ చెబుతాను, విను!”\nఅంటూ ఈ విధంగా చెప్పసాగాడు :\nపూర్వం అలకానగరంలో హిరణ్యగుప్తు\nడనే వ్యాపారి ఉండేవాడు. ఆయనకు నగ\nరంలో చాలా పెద్దదుకాణం ఉండేది.\nఅందులో దొరకని వస్తువంటూ లేదు. రోజూ\nఅనేక వందలమంది ఆ దుకాణంలో వస్తు\nవులు కొనుక్కుపోతూ ఉండేవారు. కాని\nఎన్ని ఏళ్లు వ్యాపారం చేసినా దుకాణంమీద\nకొంచెంకూడా లాభం లేకపోయింది.\nదీనికి కారణమేమంటే హిరణ్యగుప్తుడు\nమెతకస్వభావం కలవాడు. దుకాణానికి\nపేదవాళ్లు వస్తే వారికి అప్పుపెట్టేవాడు. ఆ\nబాకీ ఎన్నటికీ తీరకపోగా, పాపంపెరిగినట్టు\nపెరిగేది. చిన్నపిల్లలెవరన్నా వస్తే వాళ్లకు\nతినటానికి అదీ ఇదీ పెట్టేసేవాడు. ఎక్కువ\nధరలు చెప్పటమూ, తక్కువ తూకాలు\nతూయటమూ అతనికి కొంచెంకూడా చాత\nనయేది కాదు. అందువల్ల అప్పులు పెట్టటం\nచేత వచ్చిన నష్టం ఇంకోరకంగా పూడే\nఅవకాశం లేకపోయింది.\nహిరణ్యగుప్తుడికి ఇంకొక దురలవాటు\nకూడా ఉండేది. వస్తువులు కొన్నవారు తన\nచేతిలో వేసే డబ్బులు సరిగా ఉన్నాయో\nలేదో చూసుకునే ఓపిక అతనికి ఉండేది\nకాదు. ఈ సంగతి తెలుసుకుని పోకిరీవాళ్లు\nపూటాసొమ్ము అతని చేతిలో పెట్టేవాళ్లు.\nవాటికేసి చూడకుండానే అతను వాటిని తన\nగల్లాపెట్టెలో వేసుకునేవాడు. ఇందువల్ల,\nఅలకానగరంలో ఉన్న పూటానాణాలలో\nసగానికి పైగా హిరణ్యగుప్తుడి గల్లాపెట్టె\nలోనే ఉండేవి!\nఎంతమంది ఎన్ని సార్లు మోసగించినా\nహిరణ్యగుప్తుడు అందరినీ నమ్మేవాడు,\nఏమాత్రం కష్టంలో ఉన్నవారిని చూసినా\nజాలిపడేవాడు. ఈ నమ్మకం మూలంగా\nఏ బ్రాహ్మడు తులసితీర్థం తెచ్చి ఇచ్చినా,\nప్రసాదం తెచ్చి ఇచ్చినా, వారికి అడగ\nకుండానే స్వయంపాకం ఇచ్చి పంపేవాడు.\nహిరణ్యగుప్తుడి భార్య నెత్తీ నోరూ కొట్టు\nకునేది. \" ఇన్నేళ్ళుగా దుకాణం నడుపుతూ\nఇంకొకడైతే లక్షలు గడించి ఉండును. నీ\nమొహానికి ఏమిలేదు. రాబడికన్న అప్పులు\nజాస్తి. ఇట్లా ఎంతకాలం జరుగుతుంది ?”\nఅని మొగుణ్ణి శాపనార్థాలు పెట్టేది.\n“ఇంతకాలం వెళ్ళలేదా ? ఇట్లాగే వెళు\nతుంది ! మూడు రోజులుగా గంజి అయినా\nతాగలేదని ఏడిచే మనిషికి సోలెడు నూకలు\nఅప్పిస్తే అదో పెద్ద తప్పా?” అనేవాడు\nహిరణ్యగుప్తుడు.\n\n\"అయితే ఉన్నదంతా పందారం\nచేసెయ్యి. వ్యాపారంకూడా ఎందుకూ?”\nఅనేది భార్య.\nఇంతలో ఒక దారుణం జరిగింది.\nహిరణ్యగుప్తుడు తన గల్లాపెట్టెలో డబ్బు\nఎంచుకుంటూ ఉండగా అందులో ఒక\nఇత్తడి బిళ్ళ కనిపించింది. అది చూడ\nటానికి బంగారు మొహరులాగే ఉందిగాని,\nనిజానికి ఇత్తడిమొహరు. ఆ మొహరును\nతనకు ఎవరిచ్చారో హిరణ్యగుప్తుడికి చచ్చినా\nజ్ఞాపకం రాలేదు.\nఆ రోజు హిరణ్యగుప్తుడి భార్య మహా\nకాళిలా విజృంభించింది. \" నువు వట్టి\nమూఢుడివి. ఈ సంగతి అలకానగరంలో\nవున్న అందరికీ తెలిసిపోయింది. నిన్ను\nచూసి అందరూ నవ్వుతున్నారు!” అని\nఎత్తిపొడిచింది.\n\nహిరణ్యగుప్తుడికి రోషం వచ్చింది. \" ఈ\nమోసం ఎవరు చేశారో తెలుసుకోకుండా\nవదులుతా ననుకున్నా వా?” అన్నాడు\nఅతడు భార్యతో.\nఅలకానగరంలో ఒక బేతాళ మాంత్రికు\nడున్నాడు. ఆయన చాలా సిద్ధులు గల\nవాడు; ఏవో మంత్రాలు నేర్చి పిశాచాలను\nవదలగొట్టే మామూలు మాంత్రికుడు కాడు.\nతనకు పూటామొహరు అంటగట్టిన వారెవరో\nతెలుసుకోవటానికని హిరణ్యగుప్తుడు ఈ\nబేతాళమాంత్రికుడి వద్దకు వెళ్ళాడు.\nబేతాళమాంత్రికుడు హిరణ్యగుప్తుణ్ణి\nకూచోబెట్టి, \"ఏం పనిమీద వచ్చావు?”\nఅని అడిగాడు.\nహిరణ్యగుప్తుడు తన పైబట్ట కొంగునుండి\nపూటామొహరు తీసి మాంత్రికుడికి చూపిస్తూ\n\"స్వామీ, ఈ ఇత్తడి బిళ్ళను మొహరు\nకింద నాకెవరో అంటగట్టారు. ఆ పని చేసిన\nదెవరో నాకు తెలియజేస్తే తమకు ఏదైనా\nకట్నం ఇచ్చుకుంటాను !” అన్నాడు.\nమాంత్రికుడు విరగబడి నవ్వాడు. చివర\nకాయన, “ఓరీ మూఢుడా! ఇది ఎవరిచ్చారో\nఇప్పుడే చెప్పగలను. కాని దానివల్ల నీకేం\nప్రయోజనంరా? రేపు మళ్లీ ఇంకొకరు\nనీ దుకాణానికి వచ్చి ఇలాగే నిన్ను మోస\nగిస్తారు. అసలు నీలో ఉండే వ్యాధికి చికిత్స\nజరగాలిరా !” అన్నాడు.\n\n“వ్యాధా? నాకే వ్యాధీ లేదు, స్వామీ!\nపిడిరాయిలాగున్నాను. ఏనాడూ చిర్రున చీది\nఎరగను!” అన్నాడు హిరణ్యగుప్తుడు.\n\"ఓరీ మూఢుడా ! నీకు చత్వారం\nలేదుట్రా?” అన్నాడు మాంత్రికుడు గద్దించి.\n\"కొంచెంకూడా లేదు, స్వామీ! మైలు\nదూరాన ఉన్న మనిషినికూడా ఇట్టే పోల్చ\nగలను, అరిచేతిలో ఆవగింజలు లెక్కించ\nగలను!” అన్నాడు హిరణ్యగుప్తుడు, మాంత్రి\nకుడి కేసి వినయంగా చూస్తూ.\nమాంత్రికుడు మళ్లీ నవ్వాడు. \"నీ\nచత్వారం కళ్ళకు సంబంధించినది కాదురా!\nనీ అంతరాత్మకు సంబంధించినది. నీ అంత\nరాత్మ చాలా తీవ్రమైన వ్యాధితో తీసుకుం\nటున్నది. నువు డబ్బుకేసి సరిగా చూడ\nలేవు. ఎవరైనా బీదవాళ్ళను చూడగానే\nనీ గుండె దడదడలాడిపోతుంది. అవునా?”\nఅన్నాడు మాంత్రికుడు.\n\" అందులో జబ్బేముంది, స్వామీ ?”\nఅన్నాడు హిరణ్యగుప్తుడు.\n\" కాస్తా కూస్తా జబ్బా? ఈ జబ్బుతో\nనువు వ్యాపారం ఏంచేస్తావురా? మరి అయి\nదారేళ్ళ కాలంలో నీ వ్యాపారం దివాలా\nతీస్తుంది. చూడటానికి చిల్లిగవ్వయినా నీ\nకంట పడదు. నీకూ, నీ పిల్లలకూ ఎవరైనా\nగంజినూకలు అప్పివ్వవలిసి వస్తుంది. నీ\nఅంతరాత్మకు పట్టిన వ్యాధి మహా భయం\nకరమైనది! దాన్ని చికిత్సచేసుకుని బాగు\nపడతావా? లేక ఆ వ్యాధితో అడుగంటి\nపోతావా? ఏదో ఒకటి తేల్చుకో !” అన్నాడు\nబేతాళమాంత్రికుడు.\n\nహిరణ్యగుప్తుడు హడిలిపోయాడు. అత\nనికి వ్యాపారంతో నాలుగు కాలాలపాటు\nబతికి బాగుపడాలనే ఉన్నది. అందుచేత\nమాంత్రిణ్ణి, \"స్వామీ, నా జబ్బు ఎలా\nపోగొడతారు? దానికి నేనేం చెయ్యాలి?\nతమకు ఎంత కట్నం ఇచ్చుకోవాలి ?” అని\nఆదుర్దాగా అడిగాడు.\n\"అష్టసిద్ధులు గలవాణ్ణి నాకు నీ కట్నం\nఎందుకురా ? నీ అంతరాత్మను నావద్ద\nఉంచిపో! వచ్చే అమావాస్యనాటికి దానికి\nపూర్ణారోగ్యం కలిగించి మళ్లీ నీ పరం\nచేస్తాను!” అన్నాడు మాంత్రికుడు.\n\n“ నా అంతరాత్మ నాలో ఉంటుందిగదా,\nదాన్ని తమకెలా ఇవ్వగలను, స్వామీ?”\nఅన్నాడు హిరణ్యగుప్తుడు.\n\n\" నీ అంతరాత్మను నా కివ్వటానికి\nసమ్మతించరా ! దాన్ని ఎలా తీసుకోవాలో,\nఏం చెయ్యాలో నేను చూసుకుంటాను!”\nఅన్నాడు మాంత్రికుడు.\n\n“ అలాగే తీసుకోండి, స్వామీ !” అన్నాడు\nహిరణ్యగుప్తుడు.\nమాంత్రికుడు కళ్ళుమూసుకుని ఏదో\nఉచ్చరించి, “జై బేతాళా!” అని పెద్దగా త్మను మాంత్రికుడు తీసుకున్నా కూ డా\nఅరిచి, రెండు చేతులతోనూ దోమను పట్టు తనలో ఏవిధమైన మార్పూవచ్చినట్టు అత\nకున్నట్టు ఏదో పట్టుకుని, “ఇక నీవు వెళ్ళ\nవచ్చు. అమావాస్యనాడు సరిగా అర్థరాత్రి\nసమయాన నేను మీ ఇంటికి వచ్చి నీ అంత\nరాత్మను తిరిగి నీపరంచేస్తాను!” అన్నాడు.\n\n\" అంతదాకా నేను మామూలు పను\nలన్నీ చేసుకుంటూ ఉండవచ్చునా,\nస్వామీ?” అని హిరణ్యగుప్తుడు అడిగాడు.\n\n\" ఓ నిరభ్యంతరంగా చేసుకోవచ్చు!”\nఅన్నాడు మాంత్రికుడు.\nహిరణ్యగుప్తుడు తనలో తాను ఆశ్చర్య\nపడుతూ ఇంటికి వెళ్లాడు. తన అంతరా\nనికి తోచలేదు.\n\nఅన్నప్రకారం అమావాస్యనాడు సరిగా\nఅర్థరాత్రి మాంత్రికుడు హిరణ్యగుప్తుడి\nఇంటికి వచ్చాడు.\nహిరణ్యగుప్తుడు బేతాళమాంత్రికుణ్ణి,\nసగౌరవంగా ఇంట్లోకి ఆహ్వానించి, “స్వామీ,\nనా అంతరాత్మను తెచ్చారా? దానికున్న\nజబ్బంతా పోయిందా ? ఏదీ, ఒకసారి నన్ను\nచూడనిస్తారా?” అని అడిగాడు.\n\n\"నువు చూడటం ముఖ్యంకాదురా!\nదాన్ని సరిఅయినచోట వెయ్యాలి. నీ\nదుకాణం తెరిచి, గల్లాపెట్టె చూపించు!”\nఅన్నాడు మాంత్రికుడు.\nహిరణ్యగుప్తుడు దుకాణం తెరిచి గల్లా\nపెట్టె చూపించాడు. మాంత్రికుడు గల్లా\nపెట్టె కంతలోనుంచి ఏదో పడేశాడు. అది\nలోపల పడగానే ఖంగుమని శ్రావ్యమైన\nనాదం వినిపించింది. \"దీన్ని ఇందులో\nనుంచి తీయకు!” అని మాంత్రికుడు\nహిరణ్యగుప్తుణ్ణి హెచ్చరించాడు.\nహిరణ్యగుప్తుడు అలాగే చెయ్యనిచ్చాడు.\nతన అంతరాత్మ ఎలావుందో చూడాలని\nహిరణ్యగుప్తుడికి పట్టరాని కోరిక కలిగింది.\nఅందుచేత మాంత్రికుడు వెళ్లిపోగానే అతను\nతన గల్లాపెట్టె మూత తెరిచి చూశాడు.\nఅందులో అతనికి తన అంతరాత్మ బంగారం\nరంగులో వెలుగుతూ, డబ్బులమీద నాట్యం\nచేస్తూ కనిపించింది. అది ఉండటానికి అతని\nచిటికెనవేలి కణుపుప్రమాణమే ఉన్నప్ప\nటికీ, దానిని చూసుకుని హిరణ్యగుప్తుడు\nచాలా మురిశాడు.\nఇది జరిగినప్పటినుంచీ హిరణ్యగుప్తుడి\nవ్యాపారం చాలా అభివృద్ధి అయింది.\nఅప్పులుచేసే ఖాతాదార్లు అంతమయ్యారు.\nతన దుకాణంముందు శోషవచ్చి పడి\nపోయినవారికి కూడా హిరణ్యగుప్తుడు చిల్లి\nగప్వ అప్పుపెట్టలేదు. ఇక పూటానాణా\nలంటూ అతని గల్లాలో పడనేలేదు. పూటా\nనాణెం ఖాతాదారు చేతిలో వుండగానే\nఅతడు పసిక ట్టెయ్య సాగాడు. వెనక డబ్బు\nమీద ధ్యాసే లేని మనిషికి ఇప్పుడు ఏక్షణాన\nగల్లాలో ఎంత సొమున్నదీ తెలుసు.\nఈ గల్లాలో సొమ్ము పెరగసాగింది.\nదానితోబాటు అందులో వున్న అంతరాత్మ\nకూడా పెరుగుతూ వచ్చింది. కొంతకాలానికి\nఆ అంతరాత్మకోసం పెద్ద గల్లాపెట్టె కావలిసి\nవచ్చింది. మరికొంతకాలానికి ఇనపపెట్టె\nవెలిసింది. చిట్టచివరకు ఈ అంతరాత్మ\nకోసం పెద్ద ఖజానాకొట్టు కట్టవలిసి వచ్చింది.\nహిరణ్యగుప్తుడి వ్యాపారదక్షత దేశదేశా\nలకూ పాకింది. ఆయన కోటీశ్వరుడై\nపోయాడు. ఆయనను ఇప్పుడు భార్యా,\nపిల్లలూ దేవుడికన్న ఎక్కువగా చూస్తు\nన్నారు. కాని హిరణ్యగుప్తుడికి మాత్రం ఏదో\nమానసిక వ్యాధి పట్టుకున్నట్టయింది. ఆయన\nఇన్నేళ్లుకూడా ప్రతిరోజూ తన అంతరాత్మను\nచూస్తూనే ఉన్నాడు. ఈ అంతరాత్మ\nచూస్తుండగానే వికారంగా అయిపోయింది.\nదాని మొహమంతా ముడతలు పడి పాపిష్టి\nకళ పడింది. ఖజానా కొట్టులో దాన్ని\nచూసినప్పుడల్లా హిరణ్యగుప్తుడికి ఏదో అస\nహ్యమూ, భయమూ కలగ సాగాయి.\nచిట్టచివరకు హిరణ్యగుప్తుడు ఎనభై\nఏళ్ళ వృద్ధుడై జబ్బుచేసి మంచం పట్టాడు.\nఇంక కొద్దిసేపటికి చచ్చిపోతాడనగా ఆయ\nనకు నరకం కనబడింది. ఆయన భయంతో\nపెద్దపెట్టున కేకలు పెడుతూ, “నా అంత\nరాత్మ నన్ను పరమ పాపిని చేసింది!\nఅదుగో చూడండి, నాకోసం నరక ద్వారాలు\nతెరుచుకుంటున్నాయి! నన్ను మాంత్రికుడు\nనమ్మించి, సర్వనాశనం చేశాడు!” అంటూ\nప్రాణాలు విడిచాడు.\n\nబేతాళుడీ కథ చెప్పి, \" రాజా, హిరణ్య\nగుప్తుడు పాపి అయి నరకానికి పోవటానికి\nకారకులెవరు? లాభం సంపాదించనందుకు\nఅతన్ని తిట్టిపోసిన భార్యా? అతని అంత\nరాత్మకు చికిత్స చేసిన మాంత్రికుడా?\nఅతనిచేత డబ్బు గడింపజేసిన అతని అంత\nరాత్మా? ఈ సందేహాలకు సమాధానం\nతెలిసికూడా చెప్పకపోయావో నీ తల వెయ్యి\nముక్కలైపోతుంది !” అన్నాడు.\n\nదీనికి విక్రమార్కుడు, \"తప్పు ఈ ఎవ\nరిదీ కాదు. తన భర్త లాభం సంపాదించా\nలని భార్య కోరటం అస్వాభావికం కాదు.\nమాంత్రికుడు హిరణ్యగుప్తుడి అంతరాత్మకు\nచికిత్స చేస్తానన్నాడే గాని, అతనికి పుణ్య\nలోకాలు చూపుతాననలేదు. అతను చేసిన\nచికిత్స సరిగానే ఫలించిందికూడా. ఇక\nఅంతరాత్మను ఏ తప్పులూ, ఏ పాపాలూ\nఅంటవు. ఎందుకంటే ప్రతివాడూ తన\nఅంతరాత్మను సరిఅయిన దారిలో ఉంచు\nకోవాలి; ఆ బాధ్యత మరెవరిదోకాదు, అంత\nరాత్మ గలవాడిదే. పోతే, హిరణ్యగుప్తుడు\nపాపి కావటానికి కారకుడు హిరణ్యగుప్తుడే.\nఅతను చేసిన పొరపాటేమిటంటే, తన అంత\nరాత్మను బుద్ధి పూర్వకంగా ఇతరుడి పరం\nచెయ్యటం! ఈ పని చేయటం ద్వారా\nహిరణ్యగుప్తుడు నరకాన్ని కోరి తెచ్చు\nకున్నాడు!” అన్నాడు.\n\nఈ విధంగా రాజుకు మౌనభంగం\nకాగానే బేతాళుడు శవంతోసహా మాయమై\nమళ్లీ చెట్టెక్కాడు. (కల్పితం)",
            "book_page_end": 26
        },
        {
            "title": "న్యాయనిర్ణయం",
            "book_page_start": 27,
            "pdf_page_start": 45,
            "pdf_page_end": 50,
            "author": "ఎన్. పార్వతీబాయి",
            "genre": "జానపద కథ",
            "moral": "తెలివైన న్యాయాధికారి మాత్రమే నిజాన్ని నిర్ధారించి సరైన తీర్పును ఇవ్వగలడు.",
            "keywords": [
                "న్యాయాధికారి",
                "సుకేతుడు",
                "గుర్రం తగాదా",
                "కుంటి బిచ్చగాడు",
                "తీర్పు"
            ],
            "characters": [
                "సుకేతుడు (రాజు)",
                "న్యాయాధికారి",
                "కుంటి బిచ్చగాడు",
                "కరణం",
                "రైతు",
                "కసాయి",
                "నూనెగానుగవాడు"
            ],
            "locations": [
                "కాశ్మీరు రాజ్యం",
                "శ్రీనగరు",
                "న్యాయస్థానం"
            ],
            "content": "పూర్వం కాశ్మీరురాజ్యాన్ని సుకేతుడనే\nరాజు పరిపాలించేవాడు. శ్రీనగరు ఆ రాజ్యా\nనికి రాజధాని. శ్రీనగరుకు దూరాన ఉన్న\nఇంకొక నగరంలో ఒక న్యాయాధికారి\nఉండేవాడు. న్యాయనిర్ణయం చెయ్యటంలో\nఆయన ఎంతో ప్రజ్ఞ కనబరచసాగాడు.\nకొద్దికాలంలోనే ఆయన ఖ్యాతి కాశ్మీరు\nరాజ్యమంతటా వ్యాపించింది.\nఈయనను ఎక్కడెక్కడివాళ్లూ మెచ్చు\nకుంటూ ఉండటం చూసి సుకేతమహా\nరాజుకు ఆశ్చర్యం కలిగింది. ఆ న్యాయాధి\nకారి న్యాయనిర్ణయం చేసి ఇచ్చే తీర్పులు\nఎలా వుంటవో స్వయంగా చూడాలని ఆయ\nనకు కోరిక కలిగింది.\nవెంటనే ఆయన సామాన్యుడి దుస్తులు\nధరించి, తన గుర్రాన్ని ఎక్కి ఆ న్యాయాధి\nకారి ఉండే నగరానికి బయలుదేరాడు.\nసుకేతమహారాజు రెండు రోజులు ప్రయాణం\nచేసి తన గమ్యస్థానం చే రా డు.\nఆయన నగరద్వారం దాటి నగరంలోకి\nవెళుతూండగా దారి పక్కన ఉన్న ఒక\nకుంటి బిచ్చగాడు, “ధర్మప్రభూ!” అంటూ\nదగ్గిరికి వచ్చాడు.\nరాజు వాడి చేతిలో కొంత డబ్బు పెట్టి\nముందుకు సాగిపోబోయాడు. కాని బిచ్చ\nగాడు ఆయనను వదలక మళ్ళీ, “ధర్మ\nప్రభూ!” అన్నాడు.\n“ధర్మం చేస్తినిగదా? ఇంకేం కావాలి?”\nఅన్నాడు రాజు.\n\"బాబూ, నగరంలో సంత సాగుతోంది.\nకుంటివాణ్ణి, అంత దూరం నడిచిపోలేను.\nగుర్రంమీద, మీ వెనక, ఎక్కించుకోండి.\nసంతదగ్గిర దిగి నా దారిన పోతాను!”\nఅన్నాడు కుంటి బిచ్చగాడు.\n\"సరే ఎక్కు,” అని రాజు ఆ బిచ్చ\nగాణ్ణి తన వెనక కూచోబెట్టుకుని నగర\nమధ్యానికి వెళ్ళాడు. అక్కడే సంత\nజరుగుతున్నది.\n\" ఇదే సంత. ఇక నువు దిగి వెళ్ళ\nవచ్చు,” అన్నాడు రాజు.\n“నువే దిగు ముందు,” అన్నాడు\nబిచ్చగాడు.\nవాడు దిగలేక తన సహాయం కోరు\nతున్నాడనుకుని రాజు గుర్రం దిగి, “నా\nచెయ్యి పట్టుకుని జాగ్రత్తగా దిగు!”\nఅన్నాడు బిచ్చగాడితో.\n“నన్ను దిగమనటానికి నువ్వెవరు?\nపోనీ పాపమని గుర్రం ఎక్కనిచ్చినందుకా?”\nఅన్నాడు బిచ్చగాడు.\n“నా గుర్రంమీద నన్ను నువు ఎక్క\nనిచ్చేదేమిటి? పిచ్చిమాటలాడక దిగు!”\nఅన్నాడు రాజు.\n“ఈ గుర్రం నాది, నేను దిగను!”\nఅన్నాడు బిచ్చగాడు ఖచ్చితంగా.\n\" ఇంత అన్యాయం నే నెక్కడా చూడ\nలేదు. ఈ నగరంలో గొప్ప న్యాయాధికారి\nఉన్నాడు తెలుసా?” అన్నాడు రాజు.\n“ఎంత న్యాయాధికారి అయితేమాత్రం\nఈ గుర్రం నాలాటి కాళ్ళు లేనివాడిదని\nతీర్పు ఇస్తాడుగాని, పిడిరాయిలాగా ఉన్న\nనీదని ఒక్కనాటికి చెప్పడు!\" అన్నాడు\nబిచ్చగాడు.\n“ఏం చెబుతాడో తెలుసుకుందాం,\nన్యాయస్థానానికి పద!” అన్నాడు రాజు.\n\" నాకేం భయంలేదు. పోదాం పద !”\nఅన్నాడు బిచ్చగాడు.\nన్యాయాధికారి తమ ఇద్దరి మధ్యా,\nఏవిధంగా న్యాయం చెబుతాడో చూడాలని\nరాజుకు తీవ్రమైన కోరిక కలిగింది.\nరాజూ బిచ్చగాడూ కలిసి న్యాయస్థానా\nనికి వెళ్లేసరికి అప్పటికే కొన్ని ఫిర్యాదులను\nగురించి విచారణ జరుగుతున్నది.\nఒక కరణమూ, ఒక రైతూ ఒక స్త్రీని\nగురించి తగాదాపడి వచ్చారు. ఆ స్త్రీ\nమూగది. ఆమె నా భార్య అంటే నా భార్య\nఅని ఆ ఇద్దరు పురుషులూ తగాదాపడు\nతున్నారు. ఇద్దరూ ప్రమాణాలు చేశారు.\n\"సరే, ఈ రోజు ఈమెను నాదగ్గిర\nవదిలి వెళ్లండి. రేపు నేను మీకు తీర్పు\nచెబుతాను,” అన్నాడు న్యాయాధికారి.\nతరవాత ఒక కసాయీ, ఒక నూనెగానుగ\nవాడూ వచ్చారు. కసాయి చేతిలో గుప్పెడు\nచిల్లరడబ్బులున్నాయి. గానుగవాడి చేతుల\nనిండా నూనె ఉన్నది.\n“అయ్యా, ఈ కసాయి నాదగ్గిరికి వచ్చి,\nఒక మొహరీకి చిల్లర ఇచ్చేట్టయితే నూనె\nకొంటానన్నాడు. నేను నాదగ్గిర ఉన్న చిల్లర\nఅంతా తీసి లెక్క పెడుతూండగా, డబ్బు\nలన్ని లాగేసుకుని తనవే నంటున్నాడు.\nన్యాయం చిత్తగించాలి!” అన్నాడు నూనె\nగానుగవాడు.\n\n“అయ్యా, నేను ఈ మనిషిదగ్గిర నూనె\nకొనటానికి వెళ్లినమాట నిజమే. నా జేబులో\nఎంత. డబ్బున్నదోనని తీసి లెక్కపెట్టు\nకుంటూంటే ఈ మనిషి నా చెయ్యిపట్టుకుని\nఈ డబ్బులు తనవే నంటున్నాడు. న్యాయం\nచిత్తగించాలి!” అన్నాడు కసాయి.\n\n\"ఆ డబ్బులు నావద్ద ఉంచి, రేపు రండి.\nతీర్పు చెబుతాను” అన్నాడు న్యాయాధి\nకారి. తరవాత గుర్రం తగాదా వచ్చింది.\n\" అయ్యా, మాది శ్రీనగరు. ఇవాళ\nసంతలో కొన్ని సరుకులు కొందామని నేను\nనా గుర్రంమీద ఎక్కి ప్రయాణమైవచ్చాను.\nనగరద్వారం వద్ద ఈ కుంటిమనిషి తగిలి\nనన్ను ధర్మం అడిగాడు. డబ్బు లిచ్చాను.\nతరవాత తనను నా గుర్రంమీద ఎక్కించు\nకుని సంతవద్దకు చేర్చమన్నాడు. అలాగే\nచేశాను. కాని సంతవద్ద ఈ మనిషి దిగక\nపోగా, పైపెచ్చు ఈ గుర్రం తనదే నంటు\nన్నాడు !” అని రాజు చెప్పాడు.\n\n“అయ్యా, నేను కాళ్లులేనివాణ్ణి. అందు\nచేత ఎక్కడికి వెళ్లినా ఈ గుర్రంమీదే వెళ\nతాను. సంతకోసమని నేను వస్తుండగా ఈ\nపెద్దమనిషి ద్వారంవద్ద కనిపించాడు.\nచాలాదూరం నడిచి డస్సిపోయానని చెప్పి,\nతనను ఎలాగైనా సంతకు చేర్చమన్నాడు.\nసరేగదా అని సంతదాకా తెస్తే ఈ గుర్రం\nతనదేనని నాతో పేచీపడ్డాడు! తమరు\nన్యాయం నిర్ణయించండి!” అన్నాడు\nకుంటివాడు.\n\nన్యాయాధికారి ఒక క్షణం ఆలోచించి,\n“ఈ గుర్రాన్ని నావద్ద ఉంచివెళ్లి, మళ్లీ\nరేపు రండి. తీర్పు చెబుతాను!” అన్నాడు.\nమర్నాడు న్యాయస్థానానికి ఫిర్యాదీలూ,\nప్రేక్షకులూ వచ్చారు.\n\nన్యాయాధికారి కరణాన్ని పిలిచి, “ఈ\nస్త్రీ మీ భార్యే. మీ రామెను తీసుకువెళ్లండి.\nఈ రైతు తప్పుడు ఫిర్యాదు చేసినందుకు\nగాను యాభై కొరడాదెబ్బలు శిక్ష విధి\nస్తున్నాను” అన్నాడు.\nతరవాత ఆయన రెండవ ఫిర్యాదీ అయిన\nకసాయీని పిలిచి, \" ఈ డబ్బులు నీవే,\nతీసుకో. తప్పుడు ఫిర్యాదు చేసినందుకు.\nనూనెగానుకవాడికి యాభై కొరడాదెబ్బలు\nశిక్ష !” అన్నాడు.\n\n'తరవాత న్యాయాధికారి రాజునూ, కుంటి\nవాణ్ణి పిలిచి, \"మీరు తగాదాపడే గుర్రాన్ని\nఇరవై గుర్రాల మధ్య కట్టేయించాను!\nవాటిలో మీ గుర్రాన్ని మీరు పోల్చుకో\nగలరా?” అని అడిగాడు.\nపోల్చుకోగలనని రాజు అన్నాడు. పోల్చు\nకోగలనని కుంటివాడుకూడా అన్నాడు.\nన్యాయాధికారి రాజుతో, “ ముందు నువు\nనావెంట రా !” అని తీసుకుపోయాడు.\nఇరవైగుర్రాల మధ్యఉన్న తన గుర్రాన్ని\nరాజు సులువుగా గుర్తించాడు. \"సరే,\nనువు న్యాయస్థానానికి వెళ్లి, కుంటివాణ్ణి\nపంపించు!” అన్నాడు న్యాయాధికారి.\nరాజు అలాగే చేశాడు. కుంటివాడు\nకూడా రాజులాగే గుర్రాన్ని గుర్తించాడు.\nన్యాయాధికారి న్యాయస్థానానికి తిరిగి న్యాయం చెప్పటం తేలిక కాదు. నా ఫిర్యాదు\nవచ్చి, రాజుతో, “ఆ గుర్రం నీదే. దాన్ని\nనువు తీసుకుపోవచ్చు. తప్పుడు ఫిర్యాదు\nచేసినందుకు కుంటివాడికి యాభై కొరడా\nదెబ్బల శిక్ష విధిస్తున్నాను!” అన్నాడు.\nఅంతటితో ఆ పూటకు కచేరీ ముగిసింది,\nఅందరూ వెళ్లిపోయారు. రాజు ఒక్కడే\nఉండిపోవటం చూసి న్యాయాధికారి,\n\"ఇంకా ఎందుకు ఇక్కడే ఉన్నావు. నే\nనిచ్చిన తీర్పు నీకు తృప్తికరంగా లేదా?”\nఅని అడిగాడు.\n\n“చాలా తృప్తికరంగా ఉంది. ఆ విష\nయమే మీతో మాట్లాడాలని ఆగాను.\nవిషయంలో మీరు న్యాయమే చెప్పారని\nనాకు తెలుసు. మిగిలిన ఫిర్యాదుల సంగతి\nనేనేమీ చెప్పలేను. బహుశా వాటిలోకూడా\nన్యాయంగానే తీర్పుచెప్పి ఉంటారు! కాని\nమీరు అంత తెలివిగా ఎలా న్యాయ నిర్ణయం\nచేస్తారో నేను ఊహించలేకుండా ఉన్నాను,”\nఅన్నాడు రాజు.\n\n\" అది నువ్వనుకున్నంత కష్టంకాదు.\nఆ స్త్రీ విషయం తీసుకో. ఆమెను నిన్న\nరాత్రి మా యింటికి తీసుకుపోయాను.\nఇంటికి వెళ్లగానే ఆమెను పిలిచి నా కలం\nదాన కడిగి అందులో సిరా పొయ్యమన్నాను.\nఆమె ఆ పని చెయ్యటం అలవాటున్నదాని\nలాగా ఆ పని చేసేసింది. మామూలు రైతు\nభార్య అయితే అలా చెయ్యలేదు. అందు\nచేత ఆమె కరణం భార్యేనని నిర్ణయిం\nచాను,” అన్నాడు న్యాయాధికారి.\n\n“డబ్బులు కసాయివాడివేనని ఎలా నిర్ణ\nయించారు ?” అన్నాడు రాజు.\n\n\" అది మరీ తేలిక. నూనెవాడి చేతులూ,\nఅరిచేతులూ నూనె ఓడుతూ ఉండటం\nనువు గమనించే ఉంటావు. అవి వాడి\nచేతితో పట్టుకున్న డబ్బులయితే వాటికి\nనూనె అంటి ఉండాలి. ఆ డబ్బులను\nనీటిలో వేసి చూశాను. ఒక్కచుక్క నూనె\nకూడా నీటిమీద తేలలేదు,” అన్నాడు\nన్యాయాధికారి.\n\n“మా తగాదాలో గుర్రం నాదని ఎలా\nనిర్ణయించారు? కుంటివాడు గుర్రాన్ని\nగుర్తించలేకపోయాడా?” అని రాజు\nఅడిగాడు.\nగుర్తించాడు. మీరిద్దరూ గుర్రాన్ని\nగుర్తించగలరని నాకు ముందే తెలుసును!”\nఅన్నాడు న్యాయాధి కారి.\nరాజు ఆశ్చర్యంతో, \" అయితే మరి\nగుర్రం నాదని మీరు ఎలా నిర్ణయించారు?”\nఅని అడిగాడు.\n\n“ నేను గమనించినది మీలో ఎవరు\nగుర్రాన్ని గుర్తించుతారా అని కాదు; గుర్రం\nమీలో ఎవరిని గుర్తించుతుందా అని! అది\nనిన్నే గుర్తించింది! అందుచేత గుర్రం\nనీదని నిర్ణయించాను!” అన్నాడు\nన్యాయాధికారి.\n\nఆ న్యాయాధికారి తెలివితేటలు సుకేత\nమహారాజుకు అపూర్వంగా కనిపించాయి.\nఆయన శ్రీనగరుకు తిరిగివెళ్లాక న్యాయాధి\nకారిని రప్పించి ఆయన కొక జాగీరు బహూ\nకరించాడు. తాను తీర్పు చెప్పినది మహా\nరాజుకేనని తెలిసి న్యాయాధికారి పొందిన\nఆశ్చర్యానికి అంతులేదు.",
            "book_page_end": 32
        },
        {
            "title": "అద్భుత దీపం-2",
            "book_page_start": 33,
            "pdf_page_start": 51,
            "pdf_page_end": 60,
            "author": "బి. ప్రసాదరావు",
            "genre": "ఫాంటసీ/సీరియల్ కథ",
            "moral": "అత్యాశ అనర్థదాయకం. ఇచ్చిన మాటను అతిక్రమించకూడదు.",
            "keywords": [
                "అలాదీన్",
                "మాంత్రికుడు",
                "అద్భుత దీపం",
                "రహస్య గుహ",
                "రత్నాలు"
            ],
            "characters": [
                "అలాదీన్",
                "అలాదీన్ తల్లి",
                "మాంత్రికుడు",
                "దుకాణదారు"
            ],
            "locations": [
                "చీనాదేశం",
                "వర్తకుల వీధి",
                "ఉద్యానవనం",
                "రహస్య గుహ"
            ],
            "content": "[చీనాదేశంలో అలాదీన్ అనే పేద కుర్రవాడుండేవాడు. వాడి తండ్రి పోయాడు. తల్లి\nవాణ్ణి ఎంతో శ్రమపడి పెంచుతున్నది. వాడు అస్తమానమూ వీధులలో తన యీడు కుర్ర\nవాళ్లతో చేరి ఆడుతూ తల్లికి ఏవిధంగానూ ఉపయోగపడకుండా తిరుగుతూ ఉండేవాడు.\nఇంతలో ఆ ఊరికి మొరాకోదేశం నుంచి ఒక మాంత్రికుడు వచ్చాడు. ఆలాదీన్తో వాడికి\nపని ఉన్నది. అందుచేత అలాదీన్ పినతండ్రినని చెప్పుకుని, అలాదీన్ తల్లి పరిచయం\nచేసుకున్నాడు. ఈ కొత్తచుట్టం తన కొడుకును ప్రయోజకుడు చేస్తాడని ఆమె నమ్మింది.]\nఆరాత్రి అలాదీన్కు ఆనందోద్రేకంతో నిద్ర\nపట్టనేలేదు. తెల్లవారుతూనే ఎవరో తలుపు\nతట్టారు. అలాదీన్ తల్లి వెళ్లి తలుపు తీసింది.\nబయట మాంత్రికుడున్నాడు. అతను,\n“అలాదీన్ ఏం చేస్తున్నాడు?” అని అడి\nగాడు. ఈ ప్రశ్న వింటూనే అలాదీన్\nఒక్క పరుగున బయటికి వచ్చి తన “చిన్నా\nయన”ను వాటేసుకున్నాడు.\nతరవాత మాంత్రికుడు అలాదీన్ చెయి\nపట్టుకుని బజారుకు తీసుకువెళ్ళాడు.\nఇద్దరూ ఒక దుస్తుల దుకాణంలోకి వెళ్ళారు.\n“మావాడికి మంచి ఖరీదైన దుస్తులు కొన్ని\nచూపండి!\" అని మాంత్రికుడు దుకాణ\nదారును అడిగాడు. దుకాణదారు చాలా\nవెల గల దుస్తులు కొన్ని తీసి చూపాడు.\n“ వీటిలో నీకు ఏది నచ్చితే అది తీసుకో!”\nఅన్నాడు మాంత్రికుడు. అలాదీన్ అన్నిటి\nలోకీ మంచివిగా ఏరి తీసుకున్నాడు.\nమాంత్రికుడు వాటి ఖరీదు ఇచ్చేశాడు.\nఅక్కడినుండి బయలుదేరి ఇద్దరూ\nస్నానశాలకు వెళ్ళారు. అలాదీన్ స్నానం\nపూర్తిచేసి కొత్త దుస్తులు వేసుకున్నాడు. ఆ\nదుస్తులు చూచుకుని వాడు పొందిన\nఆనందం ఇంతా అంతా కాదు; ఎందుచేత\nనంటే వాడు తన జన్మలో అలాటి దుస్తులు\nధరించి ఎరగడు.\nతరవాత ఇద్దరూ కలిసి వర్తకుల వీధికి\nవెళ్ళారు. అక్కడ వర్తకులు క్రయవిక్ర\nయాలు ఏవిధంగా సాగించేదీ అలాదీన్కు\nమాంత్రికుడు చూపించాడు. “నాయనా,\nనువుకూడా రేపు వర్తకుడివి కాబోతున్నావు\nగనక ఈ వీధికి తరుచుగా వస్తూ, ఈ వర్త\nకులతో పరిచయం సంపాదించాలి!” అని\nమాంత్రికుడు అలాదీన్ ను హెచ్చరించాడు.\nమధ్యాన్నం అయేదాకా ఇద్దరూ నగ\nరంలో వింతలన్నీ చూశారు, పెద్దపెద్ద\nభవనాలూ, మశీదులూ సందర్శించారు.\nతరవాత వారొక భోజనశాలకు వెళ్ళారు.\nఅక్కడ భోజనం పూర్తి కాగానే మాంత్రి\nకుడు అలాదీన న్ను రాజభవనం చూడటానికి\nతీసుకువెళ్ళాడు. ఈ భవనం చుట్టూ అంద\nమైన ఉద్యానవనాలున్నాయి.\nఇవి చూడటం అయిపోయాక మాంత్రి\nకుడు అలాదీన్ను విదేశీ వర్తకులుండే విడి\nదికి తీసుకుపోయాడు. ఆ సాయంకాలం\nఆయన ఆ విడిదిలో ఉండే విదేశీ వర్తకుల\nనందరినీ విందుకు పిలిచి, భోజన సమ\nయంలో అలాదీన న్ను వారికి పరిచయం\nచేస్తూ, “వీడు నా అన్నగారి కుమారుడు!”\nఅని చెప్పాడు.\nచీకటి పడే సమయానికి మాంత్రికుడు\nఅలాదీన్ను ఇల్లు చేర్చాడు. తన కొడుకు\nవేసుకున్న కొత్త దుస్తులు చూసి అలాదీన్\nతల్లి ఆనందం పట్టలేకపోయింది. “ మరిదీ,\nనీ రుణం మేమెన్నిటికీ తీర్చుకోలేం!”\nఅన్నదామె.\n\" ఇందులో రుణమేముంది,\nవదినా ?\nవాడు నాకుమాత్రం కొడుకుకాడా ? వాడికి\nతండ్రి ఏమి చేసేవాడో అంతకంటె హెచ్చు\nనేనేమీ చెయ్యటంలేదు. వాడి భవిష్యత్తు\nగురించి నీకు ఎటువంటి బెంగా వద్దు!”\nఅన్నాడు మాంత్రికుడు.\n\n/ “ నీకడుపు చల్లగా, సూరేళ్లు బతుకు,\nనాయనా ! వాడిభారం నీదే! వాడు నువు\nచెప్పినట్టల్లా విని నీ పేరు నిలబెడితే అంతే\nచాలు!” అన్నది అలాదీన్ తల్లి.\n\n“అలాదీన్ ఇప్పుడెంతమాత్రమూ చిన్న\nపిల్లవాడు కాడు, వాడు పెద్దవాడయాడు.\nనేను కోరేదల్లా ఏమంటే, వాడు వాడి నాన్న\nలాగే పరువు మర్యాదలు సంపాదించుకుని,\nముసలితనంలో నిన్ను సుఖపెట్టాలని!\nరేపు శుక్రవారం గనక దుకాణాలు మూసే\nస్తారు. ఎల్లుండి అలాదీన్చిత దుకాణం\nతెరిపిస్తాను. రేపు ఉదయం వచ్చి వాణ్ణి\nతీసుకుపోతాను. నగరం వెలపల ఉన్న\nతోపులు చూసివస్తాం. అక్కడికి గొప్పగొప్ప\nవాళ్లంతా శలవురోజు వనవిహారాలకూ, వన\nభోజనాలకూ వస్తారు. మనవాణ్ణి వాళ్లకు పరి\nచయం చేస్తాను!” అని చెప్పి, మాంత్రికుడు\nఅలాదీన్ తల్లివద్ద సెలవు పుచ్చుకుని తన\nబసకు వెళ్ళిపోయాడు.\nఆ రాత్రి అలాదీన్ తన విభష్యత్తును\nగురించి రకరకాలుగా ఊహించుకుంటూ\nనిద్రపోయి, మర్నాడుదయం పెందలాడే\nలేచాడు. మాంత్రికుడు వచ్చి తలుపు తట్టి\nనప్పుడు వాడే వెళ్ళి తలుపు తెరిచాడు.\nమాంత్రికుడు వాణ్ణి కౌగలించుకుని,\n\"నాయనా, ఇవాళ నువు నీ జన్మలో\nఊహించలేని వింతలు చూడబోతున్నావు!”\nఅన్నాడు ఉత్సాహంగా.\nఇద్దరూ చేతులు పట్టుకుని నడుచు\nకుంటూ నగరద్వారం దాటివచ్చారు. నగరం\nవెలపల విశాలమైన ఉద్యానవనాలూ, మధ్య\nమధ్య సంపన్నుల భవనాలూ ఉన్నాయి.\nఅలాదీన్ వీటినెప్పుడూ చూసి ఉండలేదు.\nఒక్కొక్క భవనాన్నే చూసినప్పుడల్లా వాడు\nవిస్మయం చెందసాగాడు.\nనగరం దాటి చాలాదూరం వెళ్ళి వాళ్లు\nఅలిసిపోయారు. విశ్రాంతికోసం వాళ్లు ఒక\nఉద్యానవనం ప్రవేశించారు. అక్కడ ఒక\nఅందమైన జలయంత్రమూ, దానిచుట్టూ\nతళతళలాడే ఇత్తడిసింహాలూ ఉన్నాయి.\nమాంత్రికుడు తన రొండినుంచి ఒక సంచీ\nతీసి, అందులోనుంచి పళ్ళూ తినుబండా\nరాలూ అలాదీస్కిస్తూ \" ఆకలిగా ఉందేమో,\nవీటిని తిను, బాబూ!” అన్నాడు. ఫలహారం\nఅయాక ఇద్దరూ మళ్లీ ప్రయాణంసాగించారు.\n“ మనం ఇంకా ఎంతదూరం వెళ్ళాలి\nచిన్నాయనా? తోటలన్నీ దాటి వచ్చేశాం.\nముందుకుపోతే ఆ ఎదురుగా కనిపించే కొండ\nతప్ప ఇంకేమీలేదు. మనం ఇక తిరిగిపోదాం.\nనడిచి నడిచినా కాళ్ళు తెగలాగుతున్నాయి”\nఅన్నాడు అలాదీన్.\n\" మగవాడివి కావుట్రా? అలా దిగజారి\nపోతావేం? నీ కింకోరకం ఉద్యానవనం\nచూపించ బోతున్నాను. నువు చూసిన అన్ని\nఉద్యానవనాలకన్న కూడా అది అంద\nమైనది. ప్రపంచంలో ఏ మహారాజువద్దా\nఅటువంటి ఉద్యానవనం ఉండదు!”\nఅన్నాడు మాంత్రికుడు. అలాదీన క్కు మార్గ\nశ్రమ తెలియకుండా ఉండేందుకు మాంత్రి\nకుడు చిత్ర విచిత్రమైన కథలు చెప్పాడు.\nఇంతలో ఇద్దరూ ఒక చోటికి వచ్చి చేరారు.\nఈ చోటు చూడటానికే ఆ మాంత్రికుడు\nమొరాకో దేశంనుంచి చీనాదేశానికి వచ్చాడు.\n\"మనం చేరవలసిన చోటికి చేరు\nకున్నాం. కాస్సేపు విశ్రాంతి తీసుకో. ఆ తర\nవాత నీకు ఎన్నో అద్భుతాలు చూపిస్తాను.\nఅటువంటి అద్భుతాలను మానవ మాత్రు\nడెవడూ ఎన్నడూ ఊహించి అయినా\nఉండడు!” అన్నాడు మాంత్రికుడు.\nఅలాదీన్ కాస్సేపు విశ్రాంతి తీసుకున్నాక\nమాంత్రికుడు అతన్ని ఎండు కట్టెలూ, చితు\nకులూ ఏరుకు రమ్మన్నాడు. వాటితో మంట\nచేశాక ఎన్నో అద్భుతాలు చూపుతానన్నాడు.\nతన “చిన్నాయన” ఏం వింతలు\nచూపుతాడా అని ఆశ్చర్యపడుతూ అలాదీన్\nచుట్టూ ఉన్న పొదలలోకి వెళ్ళి, చితుకులూ\nఎండు పుల్లలూ ఏరి, పెద్ద మోపుకట్టి తెచ్చి\nమాంత్రికుడిముందు పెట్టాడు. మాంత్రి\nకుడు ఆ పుల్లలతో నిప్పుచేసి, అది పెద్ద\nజ్వాల అయినాక, ఒక డబ్బీలోనుంచి చిటి\nకెడు గుగ్గిలం మంటలో చల్లుతూ, ఏవో\nమంత్రాలు చదివాడు.\nవెంటనే ఆకాశం చీకటి అయిపోయింది.\nభూమి దద్దరిల్లింది. మరుక్షణం నేల విచ్చు\nకుని, లోపలగా ఒక చలవరాతి పలక కని\nపించింది. ఆ పలకలో ఒక రాగి పలయం\nఅమర్చి ఉన్నది.\nఇదంతా చూసి అలాదీన క్కు మతి పోయి\nనట్టయింది. వాడు పారిపోవటానికి ప్రయ\nత్నించాడు. కాని మాంత్రికుడు వాణ్ణి పట్టు\nకుని, వాడి నెత్తిమీద పిడికిలితో బలంగా\nకొట్టాడు. ఆ దెబ్బకు అలాదీన స్పృహతప్పి\nపడిపోయాడు. మాంత్రికుడు తన మంత్ర\nశక్తితో వాడికి స్పృహ తెప్పించవలసి\nవచ్చింది. అలాదీన్ కళ్లుతెరిచి, “నేనేం\nతప్పుచేశానని నన్ను కొట్టావు, చిన్నాయనా?”\nఅని అడిగాడు.\nమాంత్రికుడు మృదువుగానే జవాబిస్తూ,\n\" నాయనా, నువు కుర్రతనం వదిలించు\nకుని మగతనం సంపాదించాలనే ఉద్దేశంతో\nకొట్టాను. నేను నీ తండ్రికి తమ్ముణ్ణి, నీకు\nచిన్నాయనను. నా మాట వినటం నీ విధి.\nనేను చెప్పినట్టు చేస్తివా నిన్ను ప్రపంచంలో\nఉండే చక్రవర్తులందరికంటె కూడా ధనికుణ్ణి\nచేస్తాను. కనక నేను చెప్పేది జాగ్రత్తగా\nవిను. నా మంత్రాల మహిమవల్ల భూమి\nఎలా విచ్చుకున్నదీ నువు చూశావుగద ! ఆ\nకనపడే రాతిపలక అడుగున ఒక గొప్ప నిధి\nఉన్నది. దానిని పైకితీసే శక్తి నీకు మాత్రమే\nఉన్నది. ఆ రాతిని నుపుమాత్రమే ఎత్తి\nదానికింద ఉండే మెట్లు దిగి వెళ్లగలవు.\nసరిగా నేను చెప్పినట్టు చెయ్యి; రాతికింద\nఉన్న ధనాన్ని మనమిద్దరమూ పంచు\nకుందాం!” అన్నాడు.\nఈ మాటలతో అలాదీన్ తనకు తగిలిన\nదెబ్బకూడా మరిచిపోయి, \"ఏం చెయ్యాలో\nచెప్పు, చిన్నాయనా. నువు చెప్పినట్టే\nచేస్తాను!\" అన్నాడు.\nమాంత్రికుడు అలాదీన్ను దగ్గిరికి తీసు\nకుని ముద్దుపెట్టుకుని, \" నాయనా, నువు\nనాకు కొడుకుకన్న ఎక్కువైనవాడవు. నాకు\nప్రపంచంలో నువు తప్ప వేరే బంధువు\nలేడు. నాకు నువే వారసుడవు. నిన్ను\nచూద్దామనీ, ధనవంతు చేద్దామనీ ఇంత\nదూరం వచ్చాను. చూడూ, ఆ రాతిలో\nఉండే రాగి వలయాన్ని పట్టుకుని పైకెత్తు,\nరాయి పైకి వచ్చేస్తుంది !” అన్నాడు.\n\" అంత రాయిని నేను ఒక్కట్టే ఎత్త\nగలనా, చిన్నాయనా ? నాకంత బలంలేదు.\nనువుకూడా కాస్త సాయంపట్టు,” అన్నాడు\nఅలాదీన్.\n\n“ ఈ పని నీ ఒక్కడిపల్లే కావాలి. నేను\nచెయ్యి పెట్టానో, మనం పడిన శ్రమ\nయావత్తూ నిరుపయోగమై పోతుంది.\nచెప్పాను కానా, ఆ రాతిని ఎత్తగలవాడివి\nఈ ప్రపంచంలో నువు ఒక్కడివే! రాయి\nపైకెత్తేటప్పుడు నీపేరూ, మీ నాన్న పేరూ,\nమీ అమ్మ పేరూ ఉచ్చరించాలి,” అన్నాడు\nమాంత్రికుడు.\nఅలాదీన్ తనకున్న బలమంతా వినియో\nగించి, మాంత్రికుడు చెప్పినప్రకారమే\nరాతిని పైకి ఎత్తాడు. అది అతనికి ఎక్కువ,\nబరు వనిపించలేదు. ఆ రాతిని తీయగానే\nదాని అడుగున పన్నెండు మెట్లూ, వాటి\nచివర ఒక ద్వారమూ కనిపించాయి.\nఅప్పుడు మాంత్రికుడు ఇలా చెప్పాడు:\n\" అలాదీన్, నేను చెప్పేది చాలా శ్రద్ధగా\nవిను. అక్షరాలా నేను చెప్పినట్టే చెయ్యి,\nనామాటలు వెంట్రుకవాసికూడా అతిక్ర\nమించవద్దు. ఆ కనిపించే మెట్లు దిగి అడు\nగున ఉన్న గుహలోకి వెళ్లు. అందులో పెద్ద\nచావడి ఉంటుంది. అది నాలుగు భాగాలుగా\nచేసివుంటుంది. వాటన్నిటిలోనూ వెండి\nబంగారాలు నింపిన హుండీలుంటాయి. నువు\nఅక్కడ క్షణంకూడా ఆగవద్దు; అక్కడి\nవస్తువులనుగాని, గోడలనుగాని తాకవద్దు;\nఆఖరుకు నీ బట్టలుకూడా దేనికీ తగల\nకుండా చూసుకో, పొరపాటున దేన్నయినా\nతాకావో, మరుక్షణం నల్లరాయిగా మారి\nపోగలవు, జాగ్రత్త! చావడి చివరను ఒక\nద్వారం కనిపిస్తుంది. రాయి ఎత్తేటప్పుడు\nఉచ్చరించినట్టే నీపేరూ, మీ నాన్న పేరూ,\nఅమ్మపేరూ వుచ్చరించి తలుపు తెరు. దాని\nఅవతల చక్కని పళ్ళచెట్లు గల తోట కని\nపిస్తుంది. ఈ తోటలో యాభై గజాల దూరం\nవెళ్లాక నీకు ముప్ఫై మెట్లు కనిపిస్తాయి.\nవాటిని ఎక్కిపోతే ఒక ఎత్తయిన డాబా\nకనిపిస్తుంది. ఈ డాబాకు ఎగువగా ఒక\nదీపం వేలాడగట్టి వుంటుంది. ఆ దీపాన్ని\nదించు. అందులో వుండే చమురు అవతల\nపారబొయ్యి. తరవాత దీపాన్ని నీ చొక్కా\nలోపల దాచు ఆ దీపంలో పుండేది\nమామూలు చమురు కాదు, అందుచేత నీ\nబట్టలు పాడవుతాయని భయపడ నవసరం\nలేదు. వచ్చేటప్పుడు తోటలో నీకు కావలిసిన\nపళ్లు కోసుకుని తెచ్చుకో !”\nమాంత్రికుడు ఇదంతా చెప్పి, తన వేలి\nనుండి ఒక ఉంగరం తీసి అలాదీన్ వేలికి\nతొడుగుతూ, \"నాయనా, ఈ ఉంగరం నిన్ను\nఅన్ని ఆపదలనుంచీ రక్షిస్తుంది. నువు\nమటుకు అక్షరాలా నేను చెప్పినట్టే చెయ్యి.\nఏమాత్రమూ భయపడకు, ధైర్యంగా వుండు.\nకొద్దిసేపట్లో నువు ప్రపంచంలోకెల్లా ధన\nవంతుడవు కాబోతున్నావు,” అన్నాడు.\nఅలాదీన్ గుంటలోకి దూకి మెట్లు దిగి\nద్వారంకుండా గుహలో ప్రవేశించాడు.\nమాంత్రికుడు చెప్పినట్టే ఒక పెద్ద చావిడి,\nనాలుగు విభాగాలు చేసివున్నది. ఒక్కొక్క\nవిభాగంలోనూ ఒక్కొక్క హుండీ వున్నది.\nప్రతిదానిలోనూ బంగారం వున్నది. అలా\nదీన్ అక్కడ ఆగక, దేన్నీ తాకక, అతి\nజాగ్రత్తగా చావిడి దాటి తోటలో ప్రవేశించి,\nతరవాత మెట్లెక్కి డాబామీదికి వెళ్ళాడు.\nఅక్కడ వేలాడగట్టివున్న లాంతరును దించి,\nఅందులో వున్న చమురు పారబోసి, దీపాన్ని\nతన చొక్కాలోపల భద్రంగా దాచుకున్నాడు.\nతరవాత అలాదీన్ తోటలోకి తిరిగివచ్చి\nఅక్కడి చెట్లను మొదటిసారి పరీక్షగా\nచూశాడు. ఆచెట్లమీద అన్నిరంగుల పళ్లూ\nవున్నాయి. కాని అలాదీన కు ప్రపంచజ్ఞానం\nలేకపోవటంచేత అవి నిజంగా పళ్లుకావనీ,\nనవరత్నాలని తెలుసుకో లేకపోయాడు.\nవిలవ కట్టటానికి వీలులేని వజ్ర, వైడూర్య,\nమరకత, మాణిక్య, గోమేధిక, పుష్యరాగాలు\nఆ చెట్లకొమ్మలకు పళ్ళలాగా వేలాడు\nతున్నాయి. అటువంటి రత్నాలు ప్రపం\nచంలో ఏ రాజువద్దా లేవు. వాటిని చూసి\nఅలాదీన్ రంగురంగుల గాజుముక్కలను\nకున్నాడు. వాటి విలవ తెలియకపోయినా,\nఅవి వెదజల్లే రంగుల కాంతులు చూసి\nఅలాదీన్కు ఎంతో ముచ్చటవేసింది. అందు\nచేత వాడు వాటిని రెండుచేతులా కోసుకుని\nతన జేబులన్నీ నింపుకున్నాడు. తాను\nమోయగలిగినన్ని రత్నాలు తీసుకున్నాక\nవాడు బయలుదేరి గుహనుంచి బయటికి\nవచ్చి పన్నెండు మెట్లూ ఎక్కి గుంటలో\nఆగాడు. గుంటలోనుంచి పైకి ఎక్కటం\nవాడికి సాధ్యంకాలేదు, ఎందుచేతనంటే\nవాడి జేబులనిండా అంతులేని రత్నాలు\nబరువుగా ఉన్నాయి.\n\"చిన్నాయనా, పైకి ఎక్కలేకుండా\nవున్నాను, చెయ్యిపట్టుకుని నన్ను పైకి\nలాగు!\" అని అలాదీన్ కేకపెట్టాడు.\n\" లాంతరు బరువుగా ఉన్నదేమో, అది\nముందు నాకిచ్చెయ్యి,” అన్నాడు మాంత్రి\nకుడు ఆదుర్దాగా.\n\"ఇప్పుడు దాన్ని పైకి తీయటం సాధ్యం\nకాదు. నన్ను పైకి, లాగేసినాక ఇస్తాను!”\nఅన్నాడు అలాదీన్.\nకాని మాంత్రికుడికి కావలిసింది\nలాంతరు. అది చేతికి రాకపోయేసరికి చిరాకు\nపడిపోతూ, “ఆ లాంతరు ముందిలా\nఇయ్యి!” అని గదమాయించాడు. కాని\nజేబుల్లోనూ, చొక్కాలోపలా రత్నాలు నింపు\nకున్న అలాదీన్కు లాంతరు పైకి తీయటం\nసాధ్యంకాలేదు.\nఆ దీపాన్ని అలాదీన్ తనకే ఉంచుకోవా\nలనుకుంటున్నాడనుకుని మాంత్రికుడు\nమండిపడ్డాడు. “ దుర్మార్గుడా, ఆ లాంతరు\nనాకివ్వకపోయావు గనక నీగతి ఏమిటో\nచూసుకో!” అంటూ, చితుకులమంట\nవద్దకు వెళ్ళి, ఏవో మంత్రాలు చదువుతూ\nఅందులో ఇంత గుగ్గిలం చల్లాడు. మరు\nక్షణం చలపరాయి దభాల్న యథాస్థానంలో\nపడిపోయింది. దానిపై భూమి ఎప్పటిలాగే\nకప్పుకున్నది.\nఅలాదీన్ రహస్యగుహలో ఒంటరిగా\nచిక్కుకుపోయాడు. (ఇంకా వుంది)",
            "book_page_end": 42
        },
        {
            "title": "మిత్రసంప్రాప్తి (గే)",
            "book_page_start": 43,
            "pdf_page_start": 61,
            "pdf_page_end": 63,
            "author": "విద్వాన్ విశ్వం",
            "genre": "గేయ కథ",
            "moral": "కష్టకాలంలో ధైర్యం, ఐకమత్యం మరియు నిజమైన స్నేహం ముఖ్యమైనవి.",
            "keywords": [
                "పావురాలు",
                "కాకి",
                "ఎలుక",
                "బోయ",
                "ఐకమత్యం"
            ],
            "characters": [
                "చిత్రగ్రీవుడు (పావురాల రాజు)",
                "కాకి",
                "హిరణ్యకం (ఎలుక)",
                "బోయవాడు"
            ],
            "locations": [
                "మ్రాకు చెట్టు",
                "హిరణ్యకం బిలం"
            ],
            "content": "అలరును పురి మహి-లారోప్య మనగ\nకలదా పురము చెంత - ఘనమైన మజ్జి.\nఆకాశ మెత్తున - నటునిటు విరిసి\nమ్రాకు పక్షులకెల్ల - మందిర మయ్యె.\nదాని కోటరముల - తల దాచుకొనుచు\nవేనవేల్ పాములు - విడియు నచ్చోట.\nదాని నీడను చేరి దారినిబోవు\n- మానిసు లెందఱో - మఱతురు శ్రమను.\nఆట లఘపతన క-మ్మను కాకి యొకటి\nచిటి కాపురమ్మును - సేయుచునుండు.\nకడుపు నింపుకొనంగ - కాకి ఆ నాడు\nవడి నేగుచుండ క-న్పడె నొక బోయ.\nవల చేతబట్టి ప-క్షుల పాలి యముడు\nచలపట్టి వచ్చునా - చాయను జూచి\nకాకి చెట్టును జేరి - మ్రాకుపై పక్షి\nమూకను జేరి చెప్పుచు బోయె నిట్లు :\n\"రాకాసి బోయ అ-దో కాన వచ్చె\nమూక ముప్పే వచ్చె - మ్రాకు దాపునకు.\nపల నొకచేత నూ-కల నొకచేత\nమెలమెల్ల వాడదో - మిత్తియై వచ్చె.\nనూకలకోసమై - పోకుడు మీరు\nసూకలు నేలపై - మీకుండ వంక.”\nఇంతలో బోయవా-డేతెంచె నటకు\nకంతల వల వేసె - కాన రాకుండ.\nలోన నూకలు జల్లి - తానటు చాటు\nలోనికి బోయి లో-లో నక్కియుండె.\nకాకి మాటను విని - కల పక్షులెల్ల\nనూకల ఆశకై - పోకుండ నిలిచె.\nఅంత చిత్రగ్రీవ-మను పావురమ్ము\nఅంతటి బలగమ్ము - నటు కొనివచ్చి\nనూకల గల్గిని - నోరూరుచుండ\nకాకి వద్దనుచున్న-గాని, వాలినది.\nతనతోనె పావురాల్ - దడదడ దిగియె\nకనుజెప్పపాటున - గలిబిలి యయ్యె.\nవలలోన బడిపోయి - విలవిలలాడి\nకలరూపు దెలిసి ప-క్షులు దిగుల్ చెందె.\n“కష్టాలలోననే - కావలె గుండె\nనష్టాలలో భీతి - నందుట తగదు.\nకలిసికట్టుగ లేచి - వల నెత్తికొంచు\nతొలగిపోదము లెండు - కలగి పోవలదు”.\nఅని పావురాల రా - జనె వానితోడ\nచనియె నయ్యవి వల - చక్క నెత్తుకొని.\nపడె పావురాలని - పరుగిడె బోయ\nగడియలో నవియెల్ల - గగనాని కెగసె.\nఅయ్యొ నా దురదృష్ట-మని బోయ యేడ్చె.\nకుయ్యొ మొట్టో అని - కొట్టుకొన్నాడు\nకనుచూపు దాటి పో-యెను పావురాలు\nచనె బోయ దురదృష్టమును దిట్టుకొనుచు.\nఏ మగునో చూత - మివి యంచు కాకి\nఆ మంద వెంటనే - అరుగుచు నుండె.\n\" ఇక భయంపడ పని-యే లేదు మనకు\nచకచక ఉత్తరా-నకు చనుడింక.\nబోయ పోయెను తన - పురమును బట్టి\nఏ యపాయము మన - కింక రాబోదు.\nకలడు హిరణ్యకుం - డెలుక నానేస్తు\nవలనెల్ల కొఱికి ఆ-వల బారవేయు ”\nఅని పావురాల రా - జన్న వారెల్ల\nచనిరి హిరణ్యకు - సద్బిలమ్మునకు.\nబిల దుర్గమును జేరి - ఎలుక నిర్భీతి\nమెలగుచునుండు శ-త్రులచేత బడక\nదుర్గములో నున్న - దొరకు భద్రమ్ము\nభర్గుడైనను వాని - బట్టుకో లేడు.\nబిలముఖమ్మున నిల్చి - పిలిచె పాపురము-\n“చెలికాడ వచ్చితి - చెడిపోయి యుంటి”\nఅను గొంతు విని ఎల్క- అఖిలమ్ము దెలిసి\nకనుగొని యిది యెట్లు - కలిగిన దనియె.\nచిత్రగ్రీవుడు :\n\" ఏమందు మిత్రమా - ఎంగిలి యాస\nనా మందతో వల-లో మాటు కొంటి\nముందు నా మిత్రుల - ముడి విడిపింపు\nఅందుపై నా త్రాళ్ళ - నంతమొందింపు ”\nఅను కపోతాధిపు\n- నా యెల్క అనియె\nహిరణ్యకం :\n“మునురాజు తర్వాత - అనుచరుల్ గాదె ”\nచిత్రగ్రీవుడు :\n\" కాదోయి మిత్రమా - కాదట్లు చెప్ప\nనా దాపునకు చేరి-నారు వీరెల్ల\nవీరిని రక్షించు - విధి నాకు కలదు\nసారెకు తనవారి - సంరక్ష వలయు\nతము జూచువారినే - దవిలి ప్రేమింత్రు\nతము చూడకున్నచో - తప్పిపోయెదరు.\nఅదిగాక విశ్వాస - మది గొప్ప గుణము\nవదలగా రాదది - సదయుల కెపుడు.\nనమ్మినవారిని - నడియేట ముంప\nసమ్మతమ్మగు నెట్లు? - చయ్యన వారి\nవిడిపించి ఆ పైన - విడిపించు నన్ను\nతడవు సేసిన వచ్చు - తప్పక బోయ ”\nహిరణ్యకుడు:\n“చక్కగా ప్రభుధర్మ-సరణి జెప్పితివి\nచిక్కుల విడిపింతు - శీఘ్రమ్ముగాను.\nఅని హిరణ్యకమను - నా మూషికమ్ము\nతన పంటి బలమెల్ల - కనిపింప జేసి\nపుటుకు పుటుక్కున - పులుగుల ఉరులు\nతటుకున గౌఱికి చింతల బాపివేసె.\nపావురమ్ములు తమ - బంధనా లూడ\nఆవల తమచోటి - కరిగె రివ్వునను.\nఎలుక మిత్రుల చిక్కు - లెల్లను తీర్చి\nబిలములోపలి కేగె - పెద్ద సంతృప్తి.\nఅది యంతయును చూచి-నట్టి ఆ కాకి\nఇదికదా మైత్రి యం - చెంతయు మెచ్చి\nఆ యెల్కతో మైత్రి - చేయగా నెంచి\nతీయని తలపుల - తెఱగుల బోయి\nఆ హిరణ్యకు బిల - మ్మంతట చేరి\nఓ హెూయి యని పిల్చె - నొక సంతసమున.",
            "book_page_end": 45
        },
        {
            "title": "తంపులమారికి శిక్ష",
            "book_page_start": 46,
            "pdf_page_start": 64,
            "pdf_page_end": 65,
            "author": "టి. శంభుదాను",
            "genre": "ఫేబుల్",
            "moral": "తంపులు చెప్పే (చాడీలు చెప్పే) వారికి అపాయం తప్పదు.",
            "keywords": [
                "కుందేలు",
                "నక్క",
                "పిచ్చుక",
                "చాడీలు",
                "శిక్ష"
            ],
            "characters": [
                "కుందేలు",
                "నక్క",
                "పిచ్చుకమ్మ",
                "తాబేలు"
            ],
            "locations": [
                "చెట్టుకొమ్మ",
                "పొద"
            ],
            "content": "తాబేలుతో పందెంవేసి ఓడిపోయాక\nకుందేలు ప్రతిష్ఠ అంతా గంగపాలయినట్ట\nయింది. ఈ అపఖ్యాతి ఎలా పోగొట్టు\nకుంటానా అని కుందేలు చాలా రోజులు\nదీర్ఘంగా ఆలోచించింది.\nఇదే ఆలోచనతో ఒకనాడు కుందేలు ఒక\nదుంగమీద కూచుని ఆలోచిస్తూండగా ఒక\nఉపాయం తట్టింది.\nకుందేలు దుంగమీది నుంచి చివాల్న\nలేచి నిలబడి, “తస్సదియ్యా! మళ్లీ ఒకసారి\nనక్కకు బుద్ధిచెప్పి, పోయినకీర్తి అంతాతిరిగి\nసంపాదిస్తాను!\" అని పెద్దగా అరిచింది.\nసమీపంలోనే ఉన్న చెట్టుకొమ్మమీది\nనుంచి చాడీలపిచ్చుకమ్మ చాలాసేపుగా\nకుందేలును గమనిస్తూ ఈ మాటలు కాస్తా\nవిన్నది. తాబేలుమీద ఓడాక కుందేలు పిచ్చు\nకమ్మకుకూడా లోకువే అయింది. “నక్క\nబావతో చెబుతాలే! నక్క బావతో చెబు\nతాలే!” అని పిచ్చుకమ్మ కొమ్మమీద\nనాట్యంచేసి, తుర్రున ఎగిరిపోయింది.\nకుందేలుకు మతిపోయినట్టయింది. ఏం\nచెయ్యాలో తోచలేదు. కొంతకాలంపాటు\nనక్క ఎదటపడటం ప్రమాదమనుకుని\nకుందేలు నేరుగా అక్కడినుంచి తన ఇంటికి\nబయలుదేరింది.\nకుందేలు ఎంతోదూరం వెళ్లకముందే\nనక్క ఎదురుగావస్తూ కనిపించింది.\nకుందేలు అప్పటికప్పుడే యుక్తిపన్నింది ;\nఇంకా నక్క అంతదూరాన ఉండగానే,\n\"ఏమిటిది, నక్కబావా? నేను నీకేం\nద్రోహంచేశానూ? నన్నూ నావాళ్లనూ నాశనం\nచేస్తానని అందరితోనూ అంటున్నావుటగా ?\nమనస్నేహం ఎప్పటినుంచీ\nపోయిందీ?” అని రోషంగా అడిగింది.\nనక్కకు చాలా కోపంవచ్చి, \" ఇదంతా\nనీతో అన్నవారెవరు?” అని అడిగింది.\n“ఎవరు చెబితే ఏంలే? పిచ్చుకమ్మ\nఅన్నది ! నాకు మండిపోయింది, చెప్ప\nవద్దూ! ఆ కోపంలో నీమీద ఏమేమిటో అనే\nశాను. ఇంకా నయం, నువ్వక్కడలేవు.\nఉంటే చాలా బాధ పడేవాడివన్న మాట!”\nఅన్నది కుందేలు.\n\n\" ఆ పిచ్చుకమ్మపని పట్టిస్తానుండు!”\nఅంటూ నక్క ముందుకు సాగిపోయింది.\nకొంతదూరం వెళ్ళాక దారిపక్కనున్న పొద\nమీదినుంచి, \"నక్కబావా? ఓ నక్క\nబావా ! ఎక్కడికి పోతున్నావు, నక్కబావా ?”\nఅని పిచ్చుకమ్మ పిలుపు వినిపించింది.\nనక్క పిచ్చుకమ్మ మాటలు వినిపించుకో\nకుండా ముందుకుసాగింది.\n\n“నక్కబావా ? ఓ నక్కబావా ? ఒక్క\nమాట వినిపో నక్కబావా!\" అన్నది\nపిచ్చుక మళ్ళీ.\n\nనక్క అప్పటికీ వినిపించుకోక, కొంత\nదూరం వెళ్లి, నిద్రపోబోతున్నట్టుగా పడు\nకున్నది. పిచ్చుక ఎదురుగా వాలి, “నీకో\nరహస్యం చెప్పాలి, నక్కబావా!” అన్నది.\n“ నీమాట కొంచమైనా వినిపించటం\nలేదు. దగ్గిరికివచ్చి చెప్పు!” అన్నది నక్క.\nపిచ్చుకమ్మ ఎగిరి నక్క తోక మీద\nవాలింది.\n“ఇంకొంచం దగ్గిరికి రా!” అన్నది\nనక్క. పిచ్చుకమ్మ నక్క నడుముమీదికి\nదూకి, \" అది కాదు నక్కబావా” అన్నది.\n“ఇంకా దగ్గిరికి రావాలి!” అన్నది నక్క.\nపిచ్చుకమ్మ నక్క పొట్టమీదికి గెంతి,\n\"చూడు, నక్కబావా!” అన్నది.\n\"రెండుచెవులూ వినపడవు. నా మూతి\nమీద వాలి, చెవిలో గట్టిగా చెప్పు!”\nఅన్నది నక్క.\nఅలాగే పిచ్చుక నక్క మూతిమీద\nవాలింది. సరిగా ఆ సమయానికే నక్క\nనోరుతెరిచి, పిచ్చుకను గుటుక్కున మింగి,\nలేచి తన దారిన తాను వెళ్లిపోయింది.",
            "book_page_end": 47
        },
        {
            "title": "దురాశ గల కాకి",
            "book_page_start": 48,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "ఫేబుల్",
            "moral": "దురాశ (అత్యాశ) ఆపదకు కారణం అవుతుంది.",
            "keywords": [
                "కాకి",
                "దురాశ",
                "కళేబరం",
                "గంగానది",
                "సముద్రం"
            ],
            "characters": [
                "కాకి"
            ],
            "locations": [
                "గంగానది",
                "సముద్రం"
            ],
            "content": "గంగానదికి వరదలు వచ్చాయి. ప్రవాహం వెంబడి పెద్ద ఏనుగు కళేబరం\nకొట్టుకు వస్తున్నది. ఒక కాకి ఆ కళేబరంమీద వాలి, “ఆహా, నాకు భలే వాహనం\nదొరికింది ! ఇందులో అంతులేని ఆహారం ఉంది. ఎన్నాళ్లు తిన్నా తరగదు!”\nఅనుకున్నది.\nకాకి తన తిండిలో నిమగ్నమైపోయి పక్కగా పోతున్న చెట్లనూ చేమ\nలనూకూడా గమనించ లేదు. కళేబరం ప్రవాహం వెంబడి కొట్టుకుపోయి చివరకు\nసముద్రాన్ని చేరుకున్నది.\nసముద్రంలో అలలు ఆ కళేబరాన్ని ఎటో తీసుకుపోయాయి. ఎటు\nచూసినా నేల కనిపించటం లేదు.\nఈలోపుగా కళేబరం తాలూకు అస్థిపంజరం మాత్రమే మిగిలి అది కాస్తా\nనీటిలో ముణిగిపోయింది.\nఅప్పుడుగాని కాకికి జ్ఞానోదయం కలగలేదు. అది గాలిలోకి లేచి ఎగర\nసాగింది. ఎంత దూరం ఎగిరినా తీరం రాలేదు. ఆఖరుకు దాని రెక్కలలో\nసత్తువ అయిపోయింది. కాకి కాస్తా సముద్రంలో పడి చచ్చిపోయింది.",
            "book_page_end": 48
        }
    ],
    "statistics": {
        "total_stories": 9,
        "author_counts": {
            "చందమామ బృందం": 4,
            "యల్లాప్రగడ శివశంకర భగవానులు": 1,
            "ఎన్. పార్వతీబాయి": 1,
            "బి. ప్రసాదరావు": 1,
            "విద్వాన్ విశ్వం": 1,
            "టి. శంభుదాను": 1
        },
        "genre_counts": {
            "జాతక కథ": 1,
            "ఫాంటసీ/సీరియల్ కథ": 2,
            "జానపద కథ": 2,
            "బేతాళ కథ": 1,
            "గేయ కథ": 1,
            "ఫేబుల్": 2
        }
    }
}