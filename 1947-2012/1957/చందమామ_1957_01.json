{
    "book_id": "చందమామ_1957_01",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "నిజమైన సామర్థ్యం ఎప్పుడైనా బయటపడుతుంది.",
            "keywords": [
                "సామర్థ్యం",
                "పటాటోపం",
                "పరీక్ష",
                "మరుగుజ్జు"
            ],
            "characters": [
                "బోధిసత్వుడు (మరుగుజ్జు)",
                "భీమసేనుడు",
                "కాశీరాజు"
            ],
            "locations": [
                "కాశీరాజ్యం"
            ],
            "content": "ఈ ప్రపంచంలో వేషభాషలలో ఆడంబరం ఉంటేగాని మనిషి రాణించడు. మనిషిలో నిజంగా శక్తి సామర్థ్యాలు ఏపాటి ఉన్నదీ చూసేవాడుండడు, పై పటాటోపం చూసి ఎవరైనా సులువుగా నమ్మేస్తారు. ఈ పటాటోపంతో శక్తి లేనివాడుకూడా కొంతకాలంపాటు ప్రజలను యుక్తితో మోసగించవచ్చు. కాని ఎల్లకాలమూ ఇలా సాగటం చాలా కష్టం. ఎప్పటికైనా మనిషి శక్తికి పరీక్ష కలిగి తీరుతుంది.\n\n\"మరుగుజ్జు” [జాతక కథ]లో బోధిసత్వుడు అస్త్రవిద్యలో, ఆరితేరినవాడే అయినా మరుగుజ్జు కావటంచేత ఎంత కాలానికీ ఉద్యోగం సంపాదించలేకపోతాడు. చిట్టచివరకు భీమసేనుడనే సాలెవాణ్ణి, అస్త్రవిద్య లేనివాణ్ణి వెంటబెట్టుకు పోయి, వాడికి కాశీ రాజువద్ద కొలువు సంపాదిస్తాడు. భీమసేనుడు ఒడ్డు పొడుగు మనిషి గనక సులువుగా ఉద్యోగం సంపాదిస్తాడు. పులిని చంప వలిసివచ్చినప్పుడు మరుగుజ్జె యుక్తి చెప్పి భీమసేనుణ్ణి పంపు తాడు. కాని శత్రురాజు పైకి వెళ్లి యుద్ధం చేయవలిసి వచ్చేసరికి భీమసేనుడికి ప్రాణంమీదికి వస్తుంది. అంత విషమపరీక్ష జరిగిన మీదటగాని రాజుగారు మరుగుజ్జు శక్తి సామర్థ్యాలను గుర్తించడు!",
            "book_page_end": 1
        },
        {
            "title": "అట్టమీది బొమ్మ",
            "book_page_start": 2,
            "pdf_page_start": 16,
            "pdf_page_end": 16,
            "author": "చందమామ బృందం",
            "genre": "పురాణ గాధ వివరణ",
            "moral": "పట్టుదల, భర్త పట్ల అచంచలమైన ప్రేమ కలిగి ఉండాలి.",
            "keywords": [
                "సావిత్రి",
                "సత్యవంతుడు",
                "నారదుడు",
                "పట్టుదల",
                "వివాహం"
            ],
            "characters": [
                "సావిత్రి",
                "సత్యవంతుడు",
                "ద్యుమత్సేనుడు",
                "అశ్వపతి",
                "నారదముని"
            ],
            "locations": [
                "మద్రదేశం",
                "సాళ్వదేశం",
                "ఆశ్రమం"
            ],
            "content": "తండ్రి కోరినప్రకారం, తనకు కాబోయే భర్తను వెతుకుతూ సావిత్రి సపరి వారంగా బయలుదేరి, పుణ్యతీర్ధాలను సేవిస్తూ, అడవులలో తపస్సు చేసుకునే రాజర్షుల కుమారులను చూడసాగింది. ఇలా పోతూండగా ఆమెకు ఒక ఆశ్రమం సమీపాన సత్యవంతుడనే యువకుడు కనిపించాడు.\n\nసత్యవంతుడి తండ్రి ద్యుమత్సేనుడు ఒకప్పుడు సాళ్వదేశానికి రాజు. ఆయనకు కళ్ళు రెండూ పోవటంవల్ల శత్రురాజులు ఆయన రాజ్యాన్ని అపహ రించి, ఆయనను అడవులకు పంపారు.\n\nసత్యవంతుణ్ణిచూసి సావిత్రి అతడే తనకు తగిన భర్త అని నిర్ణయించింది. ఆమె తన యాత్ర ముగించుకుని మద్రదేశానికి తిరిగి వచ్చింది. సరిగా ఆమె చేరిన వేళకే నారదమునికూడా అశ్వపతిని చూడవచ్చాడు.\n\n\" అమ్మా, నీవు వెళ్లిన పని ఏమయింది? నీకు భర్త కాదగినవాడెవడై నా కనిపించాడా?” అని అశ్వపతి సావిత్రిని అడిగాడు. సావిత్రి తన తండ్రికి సత్య వంతుడి విషయం చెప్పి, అతనినే పెళ్లాడ నిశ్చయించానని తెలిపింది.\n\n. \" మునీశ్వరా, సత్యవంతుడు నా కుమార్తెకు తగిన వరుడేనా? అతని సంగతి మీకేమైనా తెలుసునా?” అని అశ్వపతి నారదుణ్ణి అడిగాడు.\n\nనారదుడు అనుమానంగా తల ఆడించి, \"రాజా, ఈనాటి రాజకుమారు లలో సత్యవంతుడితో పోలగలవాడు ఒక్కడుకూడా లేడు. కాని అతనికి ఒక టే లోపం ఉన్నది. నేటికి సరిగా సంవత్సరం నిండేసరికి అతని ఆయుర్దాయం నిండిపోతుంది. ఈ సంగతి తెలియక సావిత్రి అతనిని భర్తగా ఎన్నుకున్నది!\" అన్నాడు. ఈ మాట విని దిగులుపడి అశ్వపతి, \"అమ్మా, ఇతను గాక మరెవరి నైనా కోరుకో ! ఈ అల్పాయుష్కుడెందుకు?” అన్నాడు.\n\nకాని సావిత్రి తన మనసు మార్చుకోలేదు. \"మనోవాక్కాయాల ఆడది ఒకరినే వరించగలదు. ఒక్కరోజైనా నేను సత్యవంతుడికే భార్యగా ఉంటాను!” అని ఆమె గట్టిపట్టు పట్టింది.\n\nఆమె పట్టు విడవదని తెలిసి నారదుడు అశ్వపతితో, \"రాజా, ఆమె ఇష్ట ప్రకారమే వివాహం చెయ్యి!\" అని సలహాఇచ్చాడు. అశ్వపతి సావిత్రి వివాహానికి ముహూర్తం పెట్టించి, ద్యుమత్సేనుడి ఆశ్రమానికి బయలుదేరి వెళ్ళాడు. అక్కడ సావిత్రీ సత్యవంతులకు వేదోక్తంగా వివాహం జరిగింది.",
            "book_page_end": 2
        },
        {
            "title": "భయం లేనివాడు",
            "book_page_start": 3,
            "pdf_page_start": 17,
            "pdf_page_end": 17,
            "author": "చందమామ బృందం",
            "genre": "నీతి కథ",
            "moral": "ధనం కోల్పోవటానికి ఏమీ లేనప్పుడు, భయం కూడా ఉండదు.",
            "keywords": [
                "పేదరికం",
                "దొంగలు",
                "ప్రయాణం",
                "నిర్భయం",
                "బహుమానం"
            ],
            "characters": [
                "పేదవాడు",
                "ప్రయాణీకులు",
                "దొంగలు"
            ],
            "locations": [
                "అరణ్యం",
                "దేశాంతరం"
            ],
            "content": "ఒక దేశంలో ఒక నిరుపేద ఉండేవాడు. అతను బతుకుతెరువుకోసం దేశాంతరం పోదలిచి, 500 బళ్ళబిడారు ఒకటి బయలుదేరుతూంటే, దానివెంట తాను కూడా ప్రయాణమైనాడు.\n\nబిడారు ఒక రాత్రి అరణ్య మధ్యంలో మజిలీ చేసింది. అందరూ గాఢ నిద్రలో ఉన్నారు. పేదవాడు మాత్రం అటూ ఇటూ పచార్లు చేస్తున్నాడు.\n\nబిడారును దోచుకునే ఉద్దేశంతో, కొందరు దొంగలు రాళ్ళూ, కర్రలూ తీసుకుని అక్కడికి వచ్చారు. వారికి పేదవాడు పచార్లు చేస్తూ కనిపించాడు. \"వీడు నిద్రపోయాక వద్దాం,” అనుకుని దొంగలు వెళ్ళిపోయారు.\n\nతెల్లవారేలోపుగా వాళ్ళు రెండు మూడుసార్లు వచ్చారు. కాని తెల్లవారిన దాకా ఆ పేదవాడు పచార్లు చేస్తూనేవున్నాడు. చివరకు తెల్లవారుజామున, దొంగలు బిడారును దోచే ఆలోచన మాని, తాము తెచ్చిన రాళ్ళూ, కర్రలూ అక్కడే పారేసి పోతూ, \" ఈ మనిషి ధర్మాన మీ సొత్తు దక్కింది! వాడి కేదైనా బహుమానం ఇవ్వండి!” అని కేకలు పెట్టి వెళ్ళిపోయారు.\n\nఈ కేకలకు ప్రయాణీకులందరూ లేచారు. దొంగలు పారేసిపోయిన కర్రలూ, రాళ్ళూ చూశారు. \"రాత్రి నిజంగా దొంగలు వచ్చారా? వాళ్ళను చూస్తే నీకు భయంవెయ్యలేదా?” అని పేదవాణ్ణి అడిగారు.\n\n\" నా కెందుకు భయం? దొంగలు దోచుకునేటందుకు నాదగ్గిర ఏమున్నది?” అని అడిగాడు పేదవాడు.",
            "book_page_end": 3
        },
        {
            "title": "మరుగుజ్జు",
            "book_page_start": 4,
            "pdf_page_start": 18,
            "pdf_page_end": 22,
            "author": "చందమామ బృందం (జాతక కథ)",
            "genre": "జానపద కథ",
            "moral": "రూపం కన్నా నైపుణ్యమే ముఖ్యం. పటాటోపం కన్నా నిజమైన శక్తిని గుర్తించాలి.",
            "keywords": [
                "అస్త్రవిద్య",
                "మరుగుజ్జు",
                "భీమసేనుడు",
                "మోసం",
                "పరాక్రమం"
            ],
            "characters": [
                "మరుగుజ్జు (బోధిసత్వుడు)",
                "భీమసేనుడు (సాలెవాడు)",
                "బ్రహ్మదత్తుడు (కాశీరాజు)",
                "శత్రురాజు"
            ],
            "locations": [
                "కాశీరాజ్యం",
                "తక్షశిల"
            ],
            "content": "బ్రహ్మదత్తుడు కాశీ రాజ్యాన్ని పరిపాలించే యోగపరుచుకోవాలో తెలియక, ఒకనాడు కాలంలో బోధిసత్వుడు ఒక బ్రాహ్మడికి కుమారుడుగా జన్మించాడు. అతను చాలా పొట్టివాడు కావటంచేత అందరూ అతన్ని మరుగుజ్జు అని పిలిచేవాళ్లు. అతను చిన్న తనంలోనే తక్షశిలకు వెళ్లి అక్కడ ఒక గురువువద్ద విలువిద్య నేర్చుకుని ఆ విద్యలో గొప్ప ప్రవీణుడయాడు.\n\nఆ తరవాత మరుగుజ్జుకు విలువిద్యతోనే పొట్టపోసుకోవాలన్న కోరిక కలిగింది. ఆ కారణంగా అతను చాలా దేశాలు తిరిగి, ఎందరో రాజులను సందర్శించి, తాను విలు విద్యా ప్రవీణుడినని చెప్పి, కొలువులోకి తీసుకోమని కోరాడు. కాని అతను పొట్టి వాడు కావటం మూలాన ఒక్క రాజు కూడా అతన్ని కొలువులోకి తీసుకోలేదు.\n\nఉద్యోగం సంపాదించటానికి ఏమి చెయ్యాలో, తన విద్యను ఏ విధంగా ఉప యోగపరుచుకోవాలో తెలియక, ఒకనాడు మరుగుజ్జు ఒక గ్రామంలోని సాలెవీధి గుండా పోతూఉండగా, అతనికి ఆజాను బాహు వొకడు మగ్గంమీద పనిచేస్తూ కని పించాడు. మరుగుజ్జు ఆ మనిషిని సమీ పించి, \"నీ పేరేమిటి?” అని అడిగాడు.\n\n\"నాపేరు భీమసేనుడు,” అని చెప్పాడు సాలెవాడు.\n\n\"ఇంత ఒడ్డూ పొడుగూ ఉన్నావు, ఇంత గొప్ప పేరు పెట్టుకున్నావు. సాలెపని చెయ్యటం కర్మమేం వచ్చింది నీకు?” అని మరుగుజ్జు అతన్ని అడిగాడు.\n\n\"నేనేం చెయ్యను? బట్టలు నేయటం తప్ప నాకింకే పనీ చేతకాదు!” అన్నాడు భీమసేనుడు.\n\n\"పుష్కలంగా సంపాదించుకునే ఉపాయం చెబుతాను, నా వెంట వస్తావా?” అని మరుగుజ్జు అడిగాడు.\n\nభీమసేనుడు సంతోషంగా ఒప్పుకుని మరుగుజ్జు వెంట బయలు దేరాడు. ఇద్దరూ కలిసి కొద్ది రోజులలో కాశీరాజ్యం చేరారు.\n\n\"నీవు రాజుగారివద్దకు వెళ్లి, విలు విద్యలో గొప్పవాణ్ణని చెప్పుకుని, ఉద్యోగం అడుగు. నీ ఒడ్డూ పొడుగూ చూసి వెంటనే ఉద్యోగం ఇస్తారు,” అని మరుగుజ్జు భీమ సేనుడితో అన్నాడు.\n\n\"మరి నాకు విలువిద్య రాదే?” అన్నాడు భీమసేనుడు.\n\n\" నీకు రాకపోతే ఇబ్బంది లేదు. నా కా విద్య బాగావచ్చు. నన్ను నీ భటుడుగా వేసుకో. అవసరమైనప్పుడల్లా నేను నీకు సహాయపడుతుంటాను,” అని మరుగుజ్జు ధైర్యం చెప్పాడు.\n\nఆ ప్రకారమే భీమసేనుడు కాశీరాజు వద్దకు వెళ్లి, తాను గొప్ప విలుకాడినని చెప్పి, సులువుగా కొలువు సంపాదించాడు. అతని జీతం పక్షానికి వెయ్యి రూపాయలు. మరుగుజ్జు అతనికింద భటుడుగా చేరాడు. ఇద్దరూ ఒకచోటే ఉంటూ భీమసేనుడికి రాజుగారిచ్చే జీతంతో సుఖంగా జీవయాత్ర గడపసాగారు.\n\nఇంతలో కాశీప్రజలకు ఒక విపత్తు సంభవించింది. కాశీనగరానికి సమీపాన గల అడవులలో ఉండే పెద్దపులి ఒకటి రహదారి కాసి దారే పొయ్యే మనుషులను చంప నారంభించింది. ఈ సంగతి తెలియ గానే రాజుగారు భీమసేనుణ్ణి పిలిచి, ఫలానా చోట ఒక పెద్దపులి ఉండి దారే పోయే వారిని భయపెడుతున్నదనీ, ఆ పెద్దపులిని చంపి రమ్మనీ ఉత్తరువుచేశాడు.\n\nభీమసేనుడు అందుకు అంగీకరించి రాజుగారివద్ద సెలవు పుచ్చుకుని, మరు గుజ్జువద్దకు వచ్చి, \"ఇప్పుడు నాకీ బెడద వచ్చి పడింది . నేను ఆ పెద్దపులిని ఎలా చంపగలను? ఈ గండం తప్పే ఉపాయం చెప్పు!\" అన్నాడు.\n\n\"నేను చెప్పినట్టు విను. పులిని నువు ఒక్కడివే చంపలేవు. ఊరి బయటికి వెళ్ల గానే పల్లెటూళ్ల జనాన్ని రెండువేలమందిని పోగుచేసుకుని పులి వచ్చే చోటికి వెళ్లు. పులి అరుపు వినగానే నువు ఏ పొదలో నన్నా దూరి దాక్కో. నీ వెంట వచ్చిన జనం పులిని చంపేస్తారు. పులి చచ్చిన దాకా దాగి ఉండి, ఆ తరవాత ఒక లత ఒకటి తెంచుకుని ఇవతలికి వచ్చెయ్యి. ఆ తరవాత పులి చచ్చిపోవటం చూసి కోపం తెచ్చుకో ! ' దీనిని ఈ లతతో కట్టి రాజుగారి వగ్గరికి తీసుకుపోయి నా ప్రజ్ఞ చూపింతా మనుకున్నాను.. దాన్ని చంపటానికైతే మీరంతా దేనికి ? నేను చాలనా ? ఈ పులిని చంపిన వాళ్లెవరో చెప్పండి, వాళ్లకి శిరచ్ఛేదం చేయిస్తాను!' అని కేకలుపెట్టు. జనం దడుచుకుని పులిని చంపింది మేము కాదంటే మేము కాదంటారు. అప్పుడు నువు తిరిగి వచ్చి రాజుగారితో పులిని నువ్వే చంపినట్టు చెప్పవచ్చు. నువు చెప్పేమాట నిజం కాదనటానికి జనంలోని వారెవరూ సాహసించరు!” అని మరుగుజ్జు భీమసేను డికి ఉపాయం చెప్పాడు.\n\nభీమసేనుడు అక్షరాలా మరుగుజ్జు చెప్పి నట్టే చేశాడు. పెద్దపులిని గ్రామస్థులంతా కలిసి చంపుతుంటే భీమసేనుడు పొదల మధ్య దాగిఉండి, అది చచ్చినాక ఒక లత చేతబట్టి బయటికి వచ్చి, తను అలా వెళ్లిన సమయంలో పులిని చంపేసినందుకు గ్రామస్థులమీద ఎగిరిపడ్డాడు. దాన్ని చంపిన వాళ్ల తల ఎగిరి పోతుందన్నాడు. గ్రామస్థులంతా భయపడి ఎవరి దారిన వారు జారుకున్నారు.\n\nతరవాత భీమసేనుడు నగరానికి తిరిగి వెళ్లి, రాజును దర్శించి, \"మహారాజా, తమరు ఆజ్ఞాపించిన ప్రకారం పెద్దపులిని చంపేశాను. ఇక రహదారిన ప్రయాణం చేసే ప్రజలకు ఎట్టి భయమూ లేదు!\" అని విన్నవించాడు.\n\nరాజుగారు . భీమసేనుడి పరాక్రమానికి చాలా సంతోషించాడు. భీమసేనుడి ఖ్యాతి రెట్టింపయింది. అందరూ అతన్ని ప్రశం సించే వాళ్లే. ఈ ప్రశంసలు వింటూ భీమ సేనుడు తాను నిజంగా మహావీరుణ్ణి అయి పోయాననుకుని, తనకు బంటుగా ఉన్న మరుగుజ్జును చిన్నచూపు చూడ నారం భించాడు. ఈ విషయం మరుగుజ్జు గ్రహిం చాడు గాని అంతగా పట్టించుకో లేదు.\n\nఇలా ఉండగా కాశీరాజ్యంమీదికి ఒక శత్రురాజు దండెత్తి వచ్చి, నగరాన్ని తన సైన్యాలతో చుట్టుముట్టి, \" లొంగిపోతారా? లేక యుద్ధం చేస్తారా?\" అని కబురు చేశాడు. రాజుగారు భీమసేనుణ్ణి పిలిచి, \"అవసరమైన బలాలను తీసుకుని శత్రువును జయించిరా!” అని ఆజ్ఞాపించాడు. అతనికి కవచం తొడిగి, విల్లు బాణాలు చేతికిచ్చి, ఒక ఏనుగుపై ఎక్కించి సరాసరి యుద్ధ రంగానికి పంపారు.\n\nభీమసేనుడికి ప్రమాదం జరగబోతుం దని మరుగుజ్జుకు తెలుసు. తానుకూడా విల్లూ, బాణాలూ ధరించి భీమసేనుడి వెనకగా ఏనుగు మీద కూచున్నాడు. చుట్టూ అశ్వదళమూ, పదాతి దళమూ నడుస్తూండగా ఏనుగు యుద్ధభూమికి కదిలి వెళ్లింది.\n\nశత్రుసేనలు బారులు తీర్చి ఎదురుగా నిలబడి ఉండటం చూడగనే భీమసేనుడికి దడ పుట్టుకొచ్చింది, ముచ్చెమటలు పోశాయి, కాళ్లూ చేతులూ చల్లబడ్డాయి. అతను ఏనుగుమీదినుంచి కిందకి జారి తప్పించుకోవాలని చూశాడు. సమయానికి మరుగుజ్జు అతన్ని పట్టుకుని ఏనుగుకు కట్టి వెయ్యక పోయినట్టయితే భీమసేనుడు గుర్రాల కాళ్లకింద నలిగి నిష్కారణంగా చచ్చి పోవలిసిన వాడే !\n\nఇంత జరిగాక మరుగుజ్జు తానే నాయ కత్వం తీసుకున్నాడు. అతను ఏనుగును అదిలించి సుడిగాలిలాగా శత్రుసేనల మధ్య చొరబడి, శత్రువులపై బాణాలవర్షం కురిపిస్తూ, సూటిగా శత్రురాజును సమీ పించాడు. అతని ధాటికి శత్రుబలాలు చిందర వందర ఆయాయి. కొద్ది సేపట్లో శత్రురాజు గాయపడి, ఓడిపోయి, మరు గుజ్జుకు ఖైదీగా చిక్కాడు.\n\nమరుగుజ్జు యుద్ధరంగంనుంచి విజ యుడై తిరిగి రాగానే రాజుగారికి నిజమైన విలుకాడెవరో తెలిసిపోయింది. ఆయన మరుగుజ్జును సేనానాయకుడుగా నియ మించాడు. మరుగుజ్జు భీమసేనుడికి అంతు లేని కానుక లిచ్చి పంపేశాడు.",
            "book_page_end": 8
        },
        {
            "title": "ముగ్గురు మాంత్రికులు",
            "book_page_start": 9,
            "pdf_page_start": 23,
            "pdf_page_end": 28,
            "author": "చందమామ బృందం",
            "genre": "జానపద కథ",
            "moral": "అన్యాయంగా ధనాన్ని సంపాదించాలనే దురాశ దుఃఖాన్ని మిగులుస్తుంది.",
            "keywords": [
                "వర్తకుడు",
                "ఆస్తి",
                "సోదరులు",
                "దురాశ",
                "మాంత్రికుడు"
            ],
            "characters": [
                "ముసలి వర్తకుడు",
                "జీవదత్తుడు",
                "లక్షదత్తుడు",
                "పింగళుడు",
                "తల్లి",
                "మండనుడు (మాంత్రికుడు)",
                "కాంచనమిశ్రుడు (వర్తకుడు)"
            ],
            "locations": [
                "అవంతీనగరం",
                "చిలక సరస్సు",
                "నది"
            ],
            "content": "పూర్వం అవంతీనగరంలో, ఒక ముసలి వర్తకు డుండేవాడు. అతడు వయసులో వుండగా, ఖండాంతరాల్లోని అనేకదేశాలు తిరిగి, ఓడవర్తకంవల్ల చాలా ధనం గడించాడు. కాలక్రమాన వయసు ముదిరి, వృద్ధాప్యం మీదపడుతూండగా, అతడు తన వ్యాపారాన్ని కొడుకులకు అప్పగించాలని ప్రయత్నించాడు. కాని, అతడి ముగ్గురు కొడుకుల్లో పెద్దవాళ్లయిన జీవదత్తుడూ, లక్షదత్తుడూ ఎందుకూ పనికిరాని వారుగా తయారయారు.\n\nవాళ్లు దురలవాట్లకు లోనై, యింటి పట్టునే వుండేవాళ్లుకాదు. మూడవవాడైన పింగళుడుకి యింకా యిరవై ఏళ్లయినా నిండలేదు. ముసలివర్తకుడు దిగులుతో మంచం పట్టి, మరణించేముందు, తన యావదాస్తి నీ ముగ్గురు కొడుకులకూ, భార్యకూ సమంగా పంచియిచ్చాడు తండ్రి మరణించగానే, పెద్దవాళ్లయిన జీవ దత్తుడూ, లక్షదత్తుడూ తమకు సంక్ర మించిన ఆస్తిని, విచ్చలవిడిగా ఖర్చుపెట్ట సాగారు. తన పెద్దకొడుకులు యిద్దరూ నిష్ప్రయోజకులని గ్రహించిన తల్లి, తన వాటాకు వచ్చిన ఆస్తితో చిన్నవాడైన పింగ ళుడి యింటికి వెళ్లి, అక్కడే వుండసాగింది,\n\nజీవదత్తుడూ, లక్షదత్తుడూ తమ చేజిక్కిన డబ్బు అయిపోగానే, తల్లిని వెతుక్కుంటూ, పింగళుడి యింటికి వచ్చారు. పింగళుడు అన్నలను చాలా ఆదరంతో ఆహ్వానించాడు. కాని, వాళ్లిద్దరూ వస్తూనే పింగళుడిని కసిరికొట్టి, తల్లిదగ్గ రకు వెళ్లి, ఆమెను తమ యింటికి రావల సిందిగా అడిగారు.\n\nతనంటే, ఏమాత్రం గౌరవంగాని, ప్రేమ గాని లేని పెద్దకొడుకు లిద్దరూ, తనను వాళ్ల ఇంటికి రమ్మని అడగటంలోవున్న రహస్యం ఏమిటో ఆమె గ్రహించింది. భర్త యిచ్చి పోయిన ధనంకోసం, వాళ్లు తనమీద లేని ప్రేమ నటిస్తున్నారు. అందుకని ఆమె కొడుకు లిద్దరితో కొంచెంసేపు మంచిగా మాట్లాడి, 'మీరిద్దరూ పెద్దవాళ్లు, మీబ్రతుకు మీరు బ్రతగ్గలరు. పింగళుడు అలా కాదు. వాడికింకా పసితనమే వదలలేదు. కనుక, నేను వాడిదగ్గిరే వుండటం, అన్నివిధాలా బావుంటుంది,” అన్నది.\n\nదానికి పెద్దవాళ్లిద్దరూ మండిపడి, \" సరే, నువ్వు వాడిదగ్గిరే వుండు, మా అభ్యంతరం ఏమీ లేదు. కాని, మా తండ్రి నీపేర పెట్టి పోయిన ఆస్తిలో మా భాగం మా కు యిచ్చెయ్యి,” అన్నారు.\n\n\"నే బ్రతికుండగానే, దాంట్లో మీకు భాగం ఎలా వస్తుంది ?” అన్నది తల్లి.\n\n\"ఆ భాగం యిప్పుడు కాకపోతే, తర వాత మాకు దక్కుతుందన్న ఆశలేదు. ఆ డబ్బు కాస్తా కాజేసి, పింగళుడు నిన్ను అయిపూ అజా లేకుండా చేస్తే, మేము ఏం కావాలి?\" అన్నారు పెద్దకొడుకులు.\n\nఅన్నలు యీ విధంగా మాట్లాడటం, పెంగళుడికి చాలా అవమానకరంగా తోచింది. అతడు తల్లిదగ్గరకు వెళ్లి, “అమ్మా, నువ్వు కావాలంటే, అన్నయ్యల దగ్గిరికే వెళ్లు. నీ ఆస్తిలో ఒక్క దమ్మిడీ కూడా నా కవసరం లేదు,\" అన్నాడు.\n\nతల్లి అందుకు అంగీకరించలేదు. దానితో పెద్దకొడుకు లిద్దరూ పట్టరాని కోపంతో తల్లిని కర్రలతో మోదసాగారు. చిన్నవాడైన పింగ ళుడు అడ్డుపడ్డాడు. దానితో వాళ్లు మరింత రెచ్చిపోయి, వాణ్ని చాప చితకబాదారు.\n\nతల్లి ఎట్లాగో యింటినుంచి బయటపడి, యిరుగు పొరుగువాళ్లను పిలుచుకు వచ్చింది. వాళ్లు పెద్దకొడుకు లిద్దరీ గట్టిగా చీవాట్లుపెట్టారు. దానితో జీవదత్తుడూ, లక్ష దత్తుడూ యింటినుంచి బయటికి పోతూ, \"మేం లోకజ్ఞానం లేని అర్భకులంకాదు. మీ యిద్దర్నీ న్యాయస్థానానికి పిలిపిస్తాం. ఆస్తి ఎక్షడికి పోతుందో చూస్తాం,” అన్నారు.\n\nవారం తిరక్కుండానే, జీవదత్తుడూ, లక్షడత్తుడూ అన్నంత పనీ చేశారు. వాళ్లు న్యాయస్థానంలో తల్లిమీదా, తమ్ముడిమీదా వ్యాజ్యం వేశారు. దానితో తల్లికీ, పింగ ళుడికి న్యాయస్థానం నుంచి పిలుపు వచ్చింది. వాళ్లు న్యాయస్థానానికి వెళ్లారు.\n\nన్యాయాధిపతి పెద్దవాళ్లిద్దరిదగ్గిరా లంచం తీసుకుని వున్నవాడవటంచేత, తల్లికీ పింగ ళుడికీ వ్యతిరేకంగా తీర్పు చెప్పాడు.\n\nపింగళుడు తనకూ, తల్లికి అన్యాయం జరిగిందని పై న్యాయస్థానానికి అర్జీపెట్టు కున్నాడు. నెలరోజులు న్యాయస్థానం చుట్టూ తిప్పి, న్యాయాధిపతి చివరకు తల్లికీ, పింగళుడికి అనుకూలంగా తీర్పుయిచ్చాడు.\n\nతీర్పు తమకు అనుకూలంగా జరిగినా, మధ్యవర్తులమంటూ వచ్చి రాజీ రాయ బారాలు జరిపిన వారికీ, న్యాయవాదులకూ పెద్ద మొత్తాలు యివ్వటంద్వారా పింగ ళుడూ, తల్లీ ఆస్తిఅంతా పోగొట్టుకున్నారు. జీవదత్తుడూ, లక్షదత్తుడూ కూడా కటిక దరిద్రులై పోయారు. వాళ్లిద్దరూ యిక పొట్ట గడిచే మార్గం లేక, వీధులవెంట తిరుగుతూ బిచ్చం ఎత్తసాగారు.\n\nపింగళుడు తమకు కలిగిన దురదృష్టా నికి చింతించలేదు. అతడు తల్లికి ధైర్యం చెప్పి, ఒక వల తీసుకుని చేపలు పట్టేం దుకు నదికి వెళ్లాడు. చేపలుపట్టే వృత్తికి కొత్తవాడయినా, పింగళుడు ఆ సాయంత్రం వరకూ నదిలో వలవేసి చాలా చేపలు పట్టగలిగాడు. వాటిని బజారులో అమ్మి, ఆ డబ్బుతో ఒక దుకాణదారు దగ్గిర, ఇంటికి కావలసిన సంబారాలన్నీ కొన్నాడు.\n\nఈ విధంగా పింగళుడు పగలల్లా కష్టించి చేపలుపట్టి, అవి అమ్మగా వచ్చిన డబ్బుతో సుఖంగా కాలం గడుపుతున్నాడు. కొద్ది రోజులకే యీ సంగతి అన్న లిద్దరికీ తెలి సింది. వాళ్ళు పింగళుడు నదికి వెళ్ళిన సమయంలో బావురుమని ఏడుస్తూ తల్లి దగ్గిరకు వచ్చి ఆకలితో మలమల మాడి పోతున్నామని మొరపెట్టుకున్నారు. లోగడ తనకు ఎంత అన్యాయం చేసివున్నా, పుత్ర ప్రేమ కొందికీ, అవన్నీ మరిచిపోయి, తల్లి వాళ్ళిద్దరకూ చక్కని భోజనం పెట్టింది.\n\nజీవడత్తుడూ. లక్షదత్తుడూ తల్లికి కృత జ్ఞత చెప్పుకుని, గతంలో తాము చేసిన అన్యాయాలకు పశ్చాత్తాపం వెలిబుచ్చారు. తల్లికూడా వాళ్లమీద జాలి తలిచి, తమ్ముడు లేని సమయంలో రోజు వచ్చి, అన్నం తిని పోవలసిందని వాళ్లకు చెప్పింది. పనిపాట్లు చేసుకుని గౌరవంగా బ్రతకటానికి వళ్ళు వంగని పెద్దవాళ్ళిద్దరూ, యిందుకు చాలా సంతోషించి, కేరింతలు కొడుతూ వీధిలోకి వెళ్ళి పోయారు.\n\nపింగళుడికి యివేమీ తెలియవు. అతడు ప్రతి దినం సూర్యోదయంతోపాటే లేచి వల తీసుకొని నదికి పోతూండేవాడు. ఒక నాడు, ఎందుకనో అతడు ఎంత సేపు నదిలో వలవేసినా ఒక్క చేపకూడా పడింది కాదు. ఏమా యీ దురదృష్టం అనుకుంటూ, అతడు సూర్యాస్తమయం వరకూ ప్రయ త్నించి, ఏమీ దొరకక, వల భుజాన వేసు కుని దిగాలుపడి యింటిమార్గం పట్టాడు. దారిలో ప్రతిదినం అతడు సామాను కొనే దుకాణంవాడు, ఆ రోజు పింగళుడు దుకాణం దగ్గిరకు రాకుండా పోవటం చూచి, అతడిని కేక వేశాడు.\n\nపింగళుడు, దుకాణంవాడి దగ్గిరకు పోయి, ఆ రోజు తనకు నదిలో ఒక్కగా నొక్క చేప అయినా దొరకలేదనీ, అందు వల్ల తనడగ్గిర డబ్బు ఏమీలేదని చెప్పాడు. ఆ మాటలు వింటూనే దుకాణంవాడు నవ్వి, \" నీకు అవసరమైన సంబారాలన్నీ రోజూ యిక్కడే కొనుక్కు పోతూండే వాడివి గదా! అలాంటప్పుడు, ఈ రోజు డబ్బు లేకపోతే మాత్రం ఏం పోయింది ? అవసరమైన సరుకులు తీసుకుపో. రేపు డబ్బిద్దువుగాని,” అన్నాడు.\n\nపింగళుడు, దుకాణంవాడి దయకు కృతజ్ఞత చెప్పి, కావలసిన సామానులు తీసుకుని, వుత్సాహంగా బయలుదేరి, రోజూ కన్న కొంచెం ముందుగా యిల్లుచేరాడు.\n\nఆ సమయంలో, పింగళుడి అన్న లిద్దరూ, యింట్లో సుఖంగా భోజనంచేస్తూ, తల్లితో కబుర్లాడుతున్నారు. హఠాత్తుగా పింగళుడు లోపలకు వచ్చేసరికి, వాళ్లిద్దరూ గడబిడ పడి. సిగ్గుతో తలవంచుకుని పారిపోజూచారు.\n\nపింగళుడు అన్న లిద్దర్నీ ప్రేమతో కౌగ లించుకుని, \"అన్నల్లారా! మీరు వున్నంతలో హాయిగా భుజించండి. జరిగిపోయిందేదో జరిగిపోయింది. మనం ఒక్కతండ్రి సంతా నంగదా ! \" అన్నాడు.\n\nతమ్ముడు యిలా అనేసరికి, పెద్దవాళ్లిద్ద రకీ ఎక్కడలేని ఆనందం కలిగింది. వాళ్లు పింగళుడిని మెచ్చుకుని, \" నువ్వు యింత మంచివాడివని మాకుతెలియదు, తెలిస్తే, అనవసరంగా నీమీద వ్యాజ్యంవేసి, మా ఆస్తితోపాటు నీదికూడా పోగొట్టేవాళ్లం కాదు,\" అన్నారు, విచారిస్తూన్నట్టు. కొడు కులు, విరోధభావం మాని, ఒక టైనందుకు తల్లి సంతోషించింది.\n\nపింగళుడు ఆ మరసటి రోజునకూడా మామూలు వేళకే నదికి వెళ్ళాడు. ఆ రోజునకూడా సాయంత్రం వరకూ ప్రయ త్నించినా వలలో ఒక్క చేపకూడా పడ లేదు. ఆతడు తన దురదృష్టాన్ని నిందించు కుంటూ, యింటికి పోతూండగా, దుకాణం వాడు మళ్లీ పిలిచి, సంగతి తెలుసుకుని, అప్పుగా మరికొంత సామాను యిచ్చాడు.\n\nఈ విధంగా వరసగా పదిరోజులు నదిలో చేపలు దొరకకపోయేసరికి, పింగళుడు విసిగి, పదకొండవరోజున, అక్కడికి క్రోసు దూరంలో వున్న చిలక సరస్సుకు చేపల కోసం వెళ్ళాడు.\n\nచిలక సరస్సులో అతడు వలవేసి ఒడ్డున కూర్చునేంతలో, మైదానంమీద ఒక గుర్రపు రౌతు వస్తున్న సూచనగా దుమ్ములేచింది. పింగళుడు. ఆ వచ్చేవాడు ఎవడైవుంటాడా అనుకునేంతలో, రౌతు గుర్రాన్ని దూకిస్తూ, పింగళుడు వున్న చోటుకువచ్చి \"పింగళా ! నువ్వు నాకో సాయం చేసిపెట్టాలి!\" అంటూ గుర్రం దిగాడు.\n\nతను ముక్కూ మొహం ఎరగనివాడు, సరాసరి దగ్గరకు వచ్చి, పేరుపెట్టి పిలిచే సరికి పింగళుడికి చాలా ఆశ్చర్యంకలిగింది. అతడు ఆ వచ్చినవాడికేసి అనుమానంగా చూస్తూ, \" నా పేరు మీకెలా తెలుసు? మీకు కావలసిన సాయం ఏమిటి?” అన్నాడు.\n\nఆ ప్రశ్నలకు, ఆ కొత్తవాడు నవ్వి, “నీ పేరేమిటో, నువ్వేసమయంలో యీ చిలక సరస్సుదగ్గిర చేపలు పడుతూవుంటావో- అదంతా మా గురువుగారు, నువ్వు పుట్టక ముందే నాకు చెప్పాడు. అది నలభై ఏళ్ల కిందటిమాట ! నే నడిగిన సాయం చెయ్య గలవా?” అన్నాడు.\n\nపింగళుడు వినయంగా.\n\n\"అదేదో చెప్పండి. ఇంతకూ మీ పేరేమిటో చెప్పారు కాదు!\" అన్నాడు.\n\n\"నాపేరు మండనుడు. పోతే, నువ్వు చేయవలసిన సాయం ఏమంత కష్టమైంది కాదు. నాచేతులు రెండూ తాడుతో వెనక కట్టివేసి, నన్ను ఎత్తుకుపోయి సరస్సులొ పడవెయ్యి. కొద్దిసేపు తరవాత నా తల, ముందు నీటిపైన కనబడితే, వల వేసి నన్ను బయటికి లాగు. అలాకాక, కాళ్లుగాని ముందు తేలితే, నువ్వు యీ గుర్రాన్ని పట్టణంలోకి తీసుకుపోయి, కాంచనమిశ్రుడు అనే వర్తకుడికి ఒప్ప చెప్పావంటే, అతడు నీకు నూరు మొహ రీలు యిస్తాడు,” అన్నాడు.\n\nపెంగళుడు, మండనుడు చెప్పినట్టు చేయటానికి అంగీకరించాడు. మండనుడు, గుర్రపు జీనుకు వేలాడుతున్న ఒక తాడు తెచ్చి, పింగళుడికి యిచ్చాడు. పింగళుడు, మండనుడి చేతులను వెనక్కు విరిచికట్టి, అతణ్ణి భుజాన వేసుకుని సరస్సు ఒడ్డునే నిలబడి, ఆతణ్ణి సరస్సులోకి విసిరివేశాడు.\n\nఒకటీ రెండు నిమిషాల కాలం సరస్సులో అలలు లేచి సర్దుమణిగిం తరవాత, మండ నుడి కాళ్లు ముందుగా నీటిపైకి తేలినై. \"పాపం, చచ్చిపోయాడు!\" అనుకుంటూ, పింగళుడు, మండనుడి గుర్రాన్ని తీసుకుని పట్టణంలోకి వెళ్ళాడు. అక్కడ అతడికి గొప్ప వర్తకుడైన కాంచనమిశ్రుడి దుకాణం తెలుసుకోవటం ఏమీ కష్టంకాలేదు.\n\nకాంచనమిశ్రుడు, పింగళుడినీ, అతడి వెంటవున్న గుర్రాన్ని చూస్తూనే, \" దురాశ దుఃఖంచేటు!\" అంటూ గొణిగి, పెట్టెలో నుంచి, నూరు మొహరీలు తీసి పింగ ళుడికి యిస్తూ, \" అబ్బాయ్, యీ సంగతి రహస్యంగా వుంచు. అది నీకు చాలా క్షేమంకూడా!\" అన్నాడు.",
            "book_page_end": 14
        },
        {
            "title": "గూని పెళ్లికొడుకు",
            "book_page_start": 17,
            "pdf_page_start": 31,
            "pdf_page_end": 38,
            "author": "డి. భావనారాయణ",
            "genre": "జానపద కథ",
            "moral": "అదృష్టం ఎప్పుడూ మంచి లక్షణాలు ఉన్నవారికే లభిస్తుంది. చెడు ఉద్దేశంతో చేసే పన్నాగం చివరికి హాని చేస్తుంది.",
            "keywords": [
                "తొండం",
                "శాపం",
                "స్వయంవరం",
                "రాజకుమారి",
                "మోసం",
                "అదృష్టం"
            ],
            "characters": [
                "ఇందుమతి (రాజకుమార్తె)",
                "హంసల దీవి రాజు",
                "దాది",
                "చిలకలదీవి రాజకుమారుడు",
                "గూనివాడు",
                "కట్టెలు కొట్టేవాడు"
            ],
            "locations": [
                "హంసల దీవి",
                "చిలకల దీవి",
                "సముద్రం"
            ],
            "content": "పూర్వం హంసల దీవిని ఒకరాజు ఏలు తూండేవాడు. ఆ రాజుకు ఇందుమతి అని ఒక్కతే కుమార్తె ఉండేది. ఆ పిల్ల అస్తమానం దాదివెంట తోటలో తిరుగుతూ, అక్కడ తాను చూసే ప్రతి పక్షిని గురించి, జంతువును గురించీ ఆమెను అడిగి తెలుసుకుంటూ ఉండేది.\n\nఇందుమతి ఒకనాడు ఒక తొండను చూసింది. ప్రళయానికి ముందు ఈ తొండలు కొండలంతగా పెరిగేవనీ, వాటిని మొయ్యలేనని భూదేవి మొర పెట్టుకుంటే బ్రహ్మదేవుడు వాటిని పెరగ కుండా చేశాడనీ దాది, ఆమెకు కథ చెప్పింది. ఇందుమతి ఆ తొండను పట్టు కుని, తీసుకుపోయి తండ్రి ఒడిలో వేసింది. పరధ్యానంలో ఉన్న రాజుగారు దడుచు కున్నాడు. తరవాత ఆయనకు కూతురి మీద పట్టరాని ఆగ్రహం వచ్చింది.\n\nఅమాయకురాలైన ఇందుమతి కిలాకిలా నవ్వి, \"ఇంత చిన్న తొండను చూసే దడుచు కున్నావే! ఇది పెరిగి చాలా పెద్దదైతే అప్పుడు ఏం చేస్తావు?” అని తండ్రిని వేళా కోళం పట్టించింది.\n\n\"ఈ తొండ నీ అంత పెరిగేదాకా నీకు పెళ్లి చెయ్యను! ఏంచేస్తానో తెలిసిందా?” అని రాజు హుంకరించాడు.\n\n\"అదేంమాట, మహారాజా! చిన్నపిల్ల ఏదో తెలియక చేసింది! క్షమించండి!” అన్నారు మంత్రులూ వాళ్లూ.\n\nరాజు మరింత బిర్రబిగిసి, \" నా నోటంట వచ్చినమాట జరిగితీరవలిసిందే!” అన్నాడు.\n\nరాజు ఇలా అన్నట్టు విని దాది ఇందు మతిని కౌగిలించుకుని, \"నా చిట్టితల్లి కింక పెళ్లి కాదుగామాలు!\" అని ఏడ్చింది.\n\n\"ఏడవకు, పిన్నీ! తొండ పెద్దదవు తుందిగా?” అన్నది ఇందుమతి.\n\nఇదిచూసి రాజుగారు లోలోపల చాలా సంతోషించాడు. ఆయన కోపావేశంలో నోరు జారి కూతుర్ని అంతమాట అనేశాడేగాని, ఆ మాట నిలబెట్టుకోవలిసి వస్తుందేమోనని ఆయన చాలా భయపడ్డాడు.\n\nఒకనాడు మంత్రివచ్చి రాజుతో, \"మహా రాజా! అమ్మాయిగారి పెళ్లివిషయం ఏమి ఆలోచించారు?\" అని అడిగాడు.\n\n\"అమ్మాయి పెంచిన తొండను చంపించి, దాని గుండెకాయ పైకి తీయిం చండి. అమ్మాయి పెళ్లి అని అన్ని దేశాలకూ ఆహ్వానాలు పంపండి. వచ్చినవారిలో ఆ గుండెకాయ ఏ జంతువుదో సరిగా చెప్పిన వారికి అమ్మాయి నిచ్చిచేద్దాం. ఎంతో తెలివిగలవాడైతే తప్ప కనుక్కో లేడు,” అన్నాడు రాజు.\n\n\"పెద్దది కాదు, తల్లీ! బ్రహ్మశాపం ఉందిగా?” అన్నది దాది.\n\nఅది మొదలు ఇందుమతి ప్రతిరోజూ, \" ఓ బ్రహ్మదేవుడా! నా ప్రార్థన ఆలకించి తొండమీద నీ శాపం తీసిపారెయ్యి! అది నా అంత పెరిగేట్టుచెయ్యి!\" అని రహ స్యంగా ప్రార్థించేది.\n\nబ్రహ్మదేవుడు శాపమే తీసేశాడో, లేక ఆ తొండ మామూలు తొండలవంటిది కాదో— అది రోజు రోజుకూ ఒక్కొక్క అంగుళం చప్పున పెరుగుతూ, ఇందుమతికి యుక్తవయసు వచ్చేసరికి పెద్ద మొసలి ప్రమాణానికి పెరిగింది.\n\nఆ ప్రకారమే మంత్రి తొండను చంపించి, దాని గుండెకాయ భద్రంగా బయటికి తీయించి, ఒక గాజు జాడీలో పెట్టించాడు. తరవాత ఇందుమతి పెళ్లికి మంచిరోజు నిర్ణయించి, దూరదేశాల వాళ్లు కూడా రావటానికి తగినంత వ్యవధి ఉండే టట్టుగా ఆహ్వానాలు పంపాడు.\n\nరాజకుమార్తె వివాహానికి రాజు చేసిన ఆలోచనగురించి వినగానే దాదికి చాలా చిరాకు వేసింది. \" ఈ రాజుగారికి ఆగ్రహం వచ్చినా చిక్కే, అనుగ్రహం వచ్చినా చిక్కే! ఆ గుండెకాయ తొండదని భూప్రపంచంలో ఎవడైనా కనుక్కో గలడా? పిల్లదానికి పెళ్లి కాకుండా ఉండేటందుకే ఆయన ఈ పని చేసినట్టుగా ఉంది!” అనుకున్నదామె.\n\nపెళ్లి దగ్గిరపడింది. దేశదేశాలనుంచీ అతిధులు వచ్చి దిగుతున్నారు. వారికోసం ప్రత్యేకంగా ఏర్పాటుచేసిన విడిదికి వెళ్లి, దాది ఒక్కొక్కరినే చూసింది. ఒక్కరూ ఆవిడకు నచ్చలేదు. \" అందరూ అందరే! ఒక్కరూ మా ఇందూ కాలిగోరుకు సమం కారు,” అనుకున్నది దాది.\n\nఇంతలో చిలకలదీవి రాజకుమారుడు వేంచేశాడు. మిగిలినవారిమధ్య అతను చుక్కల్లో చంద్రుడల్లే ఉన్నాడు. మంచి అందగాడు, ఇందుమతికి ఈడయినవాడు, బుద్ధిమంతుడు. ఎలాగైనా రాజకుమార్తెను అతను చేసుకునేటట్టు చూడాలని దాది నిశ్చయించుకున్నది.\n\nఆమె అంతఃపురానికి తిరిగివెళ్లి అక్కడ పనిచేసే నలుగురు గూనివాళ్లలో నమ్మక మైనవాణ్ణి ఒకణ్ణి పిలిచి, \"ఓరీ, రేపే రాజ కుమార్తె స్వయంవరం. విడిదిలో ఉండే వాళ్లందరినీ పిలిచి రాజుజాడీలో ఉండే గుండెకాయ చూపించి, అది ఏ జంతువుదో కనుక్కోమంటారు. కనుక్కున్న వాళ్లకి అమ్మాయిగార్నిచ్చి పెళ్లిచేస్తారు. అందుచేత నువ్వు ఏం చెయ్యాలంటే, ఈ రాత్రి నువు అతిథులందరూ ఉన్న విడిదికి పోయి, ఎలాగైనా చిలకలదీవి రాజకుమారుణ్ణి కలుసుకుని, ఆయనతో రహస్యంగా, జాడీలో ఉండే గుండె తొండదని చెప్పు. ఈ పని చేసుకువచ్చావంటే నీకు మంచి ఇనా మిస్తాను రహస్యం మరొకరికి తెలియ నిచ్చావో నీతల తీయించేస్తాను!” అన్నది.\n\nగూనివాడు సరేనని తల ఊపాడు. కాని వాడు ఆరాత్రి విడిదికి వెళ్లలేదు, చిలకల దీవి రాజకుమారుణ్ణి కలుసుకోనూ లేదు. అంతమంది అతిథుల్లో ఆ రాజకుమారుణ్ణి పట్టుకుని ఎవరికీ తెలియకుండా ఈ రహస్యం చెప్పటం చాలా కష్టమైన పని. అదికూడా గాక, గూనివాడికి దుర్బుద్ధి పుట్టింది. రాజకుమార్తెను పెళ్ళాడటానికి అవసరమైన రహస్యం తనకు తెలిసినప్పుడు దాన్ని మరొకరికి చెప్పడం దేనికీ? ఆమెను తానే పెళ్ళాడవచ్చుగా! అందుచేత వాడు ఆ రాత్రి విడిదికి వెళ్లటానికి బదులు ఇంటికి వెళ్లి పడుకుని హాయిగా నిద్రపోయాడు.\n\nమర్నాడు అతిథులందరూ రాజభవనానికి వచ్చారు. రాజుగారు వారందరికీ గాజు జాడీ చూపించి, \"ఇందులో ఉండే గుండె కాయ ఏ జంతువుదో కనుక్కున్నవారికి నా కుమార్తెనిచ్చి పెళ్లి చేయటమేగాక అర్థ రాజ్యంకూడా ఇస్తాను !” అని చెప్పాడు.\n\nఎవరికి తోచిన జంతువుపేరు వారు చెప్పారు. కుక్కకన్న చిన్న జంతువు పేరు ఎవరూ చెప్పలేదు. కొందరు దాన్ని ఏనుగు గుండెకాయ అనికూడా చెప్పారు.\n\nఅందరి వంతూ అయిపోయాక గూనివాడు ముందుకు వచ్చి, \"మహారాజా, ఆ గుండె కాయ ఏ జంతువుదో నేను చెబితే నాకు అమ్మాయిగారి నిచ్చి పెళ్లిచేసి అర్ధరాజ్యం ఇస్తారా?” అని అడిగాడు.\n\n\"అన్నమాట తప్పేది లేదు. తెలిస్తే చెప్పుకో!” అన్నాడు రాజు.\n\n\" అది తొండ గుండెకాయ!\" అన్నాడు గూనివాడు.\n\nఅందరూ గొల్లుమని నవ్వారు. రాజుగారు గంభీరంగా, \" నవ్వకండి! వాడు చెప్పినది నిజం. ఈ గుండెకాయ ఒక తొండది! అన్న మాటప్రకారం ఈ గూనివాడికి మా పిల్ల నిచ్చి పెళ్లిచేస్తాం. అతిథులంతా ఉత్స వంలో పాల్గొని మమ్మల్ని ఆనందింపజేయ ప్రార్థన!” అన్నాడు.\n\nఅప్పటికప్పుడే గూనివాణ్ణి అలంకరించి పెళ్లికొడుకును చేశారు. ఆ తరువాత విందు జరిగింది. విందులో అనేక వినోదాలు ఏ ర్పాటు చేశారు. అందులో గూనివాడి మిత్రులైన ముగ్గురు గూనివాళ్లు ఒక జట్టుగా వచ్చి హాస్యంచేసి అతిథులను కడు పుబ్బ నవ్వించారు. తరవాత వాళ్లు పెళ్లి కొడుకువద్దకు వచ్చి, \" ఒరే, నువ్విప్పుడు రాజువవుతున్నావు, రాజకుమార్తెను పెళ్లాడు తున్నావు. మంచి బహుమానాలిచ్చి మమ్మల్ని సంతోషపెట్టరా!” అని అడిగారు..\n\nగూనివాడికి కోపంవచ్చింది. వాడు తాను కూర్చున్న చోటినుంచి లేచివచ్చి, ముగ్గురినీ నడ్డివిరిగేట్టు తన్ని, \" గూని వెధవల్లారా, పొండి అవతలికి!” అన్నాడు.\n\nఇదంతా చూస్తున్న రాజకుమార్తెకు ఆ గూనివాళ్లమీద జాలివేసి ఒక నౌకరుతో రహస్యంగా, \"వాళ్లు ముగ్గుర్నీ నా గదికి తీసుకు పో. నేను ఇప్పుడే వచ్చి వాళ్లకు బహుమతు లిస్తాను,” అని చెప్పింది.\n\nభోజనాలు ముగియగానే ఇందుమతి గబ గబా మేడమీదికి వెళ్లి తన గదిలో ప్రవే శించింది. ఆ మె కో సం గూనివాళ్లు వేచి ఉన్నారు. ఇందుమతి తలుపు గడియపెట్టి, గూనివాళ్ల కివ్వటానికిగాను తన పెట్టెలన్నీ తెరిచి నగలూ, బట్టలూ పైకి తీయసాగింది.\n\nఇంతలో బయట అడుగుల చప్పుడు విన పడింది. తలుపుమీద ఎవరో తట్టారు.\n\n\"ఎవరు వారు?\" అన్నది ఇందుమతి. రాజుగారూ, పెళ్లికొడుకూ పలికారు.\n\nఏమి చెయ్యటానికీ పాలుబోక ఇందు మతి గూనివాళ్లను తన పెట్టెలలో పడుకో మని, మూతలువేసి తాళాలు బిగించింది. తరవాత వెళ్లి తలుపు తెరిచింది. ఇందుమతి తండ్రీ, కాబోయే భర్తా లోపలికి వచ్చారు.\n\nవాళ్లు ఎంతకీ వెళ్లలేదు. ఇందుమతికి తండ్రి చాలా పెద్ద ఉపన్యాసం చెప్పాడు. ఆడితప్పటం తమ వంశంలో ఎన్నడూ లేదన్నాడు. తండ్రిమాట పాటించటం కూతురి విధి అన్నాడు. ఆడదానికి భర్తకు మించిన దైవం లేడన్నాడు. మహారాజుల్లో కూడా గూనివాళ్లున్నారన్నాడు. సూర్యాస్త మయం కాబోయే వేళవరకూ ఇందుమతికి నీతులు బోధించి మహారాజు తన కాబోయే అల్లుడితో పెళ్లి ప్రయత్నాలు చూడ బోయాడు. లగ్నం సరిగా అర్థరాత్రికి.\n\nవాళ్లు వెళ్లిపోగానే ఇందుమతి మళ్లీ తలుపుమూసి పెట్టెలు తెరిచింది. కాని అప్పటికే గూనివాళ్లు ఊపిరి సలపక చచ్చి పోయారు. ఇందుమతి తన దాడిని పిలి పించి జరిగినదంతా చెప్పింది.\n\nదాది వెంటనే ఊళ్లోకివెళ్లి ఒక ఆజాను బాహువయిన వాణ్ణి పట్టుకుని, \" ఒరే, ఒక రహస్యమైన పని నీవల్ల కావాలి. రాజుగారి ఇంటో ఒకమూట ఉన్నది. దాన్ని చీకట్లో పట్టుకుపోయి సముద్రంలో పారేసి రావాలి! ముందు పది రూపాయలిస్తాను. పని పూర్తి చేసుకు వచ్చాక మరో ఇరవై రూపాయ లిస్తాను!\" అన్నది. కట్టె కొట్టి బేడా పావలా సంపాదించుకునే ఆ పేదవాడికి ఇది చాలా మంచి బేరంగా కనబడింది.\n\nదాది వాణ్ణి వెంటపెట్టుకుని ఇందుమతి గదికి తెచ్చింది. అక్కడ ఒకగోతం ఉన్నది. కట్టెలుకొట్టేవాడు దాన్ని ఎత్తుకుని వెళ్లి పోయాడు. దాన్ని వాడు సముద్రంలో పారేసి, మిగిలిన ఇరవై రూపాయలూ పుచ్చుకోవ టానికి వచ్చాడు. కాని వాడు వచ్చేసరికి గోతం ఎప్పటిచోటే వున్నది.\n\n\"ఈ గోతం చాలా జిత్తులమారిది. నిన్ను ఏమార్చి తిరిగివచ్చింది. ఈమారైనా మోసపోకుండా దీన్ని సముద్రంలో పారేసి రా!” అన్నది దాది.\n\nఈసారి కట్టెలుకొట్టేవాడు సముద్రం లోతుకు వెళ్లి గోతాన్ని పారేసి వచ్చాడు. కాని వాడు వచ్చేసరికి మళ్లీ గోతం యథా స్థానంలో ఉన్నది.\n\nకట్టెలుకొట్టేవాడికి పట్టరాని ఆగ్రహం వచ్చింది. ఆ గోతాన్ని సముద్రం దగ్గిరికి తీసుకుపోయి, గోతం తెరిచిచూశాడు. లోపల ఒక గూనివాడి శవం కనిపించింది.\n\n\"చచ్చినట్టు నటిస్తావా? నీ జిత్తులు నా దగ్గిర పారువు,” అంటూ శవాన్ని గోతంలో నుంచి పైకిలాగి, తన చేగొడ్డలితో ముక్కలు ముక్కలుగా నరికి సముద్రంలో పారేసి, \"ఇక రా, నీ ప్రజ్ఞ తెలుస్తుంది,” అంటూ ఖాళీగోతం భుజాన వేసుకుని తిరిగివచ్చాడు.\n\nవాడు రాజకుమార్తె గదికివెళ్లే మెట్లెక్క బోతుండగా వాడికన్న ముందు మెట్లెక్కు తున్న గూనిపెళ్లికొడుకు కనిపించాడు.\n\n\"హారి, నీ కడుపుడకా! ముక్కలు ముక్కలు చేసినా మళ్లీ బతికివచ్చావా ?\" అంటూ, కట్టెలుకొట్టేవాడు మెట్లమీదిగా పరిగెత్తి, పెళ్లికొడుకును పట్టుకుని గొంతు పిసికేసి, గోతంలో కుక్కి తీసుకుపోయాడు. తరవాత వాడు, ఇంటిపక్కనే చితిపేర్చి, దానిమీద గూనివాణ్ణి గోతంతోసహా బూడిదచేసి, ఆ బూడిదను సముద్రంలో కలిపి, జామున్నర పొద్దుపోయి తిరిగివచ్చి, దాదితో, \" అమ్మ గారూ, చాలా శ్రమపడ్డాను. మంచి బహు మానం ఇప్పించండి!” అన్నాడు.\n\n\" ఇంతసేపు ఏంచేశావు?\" అని దాది ఆశ్చర్యంగా అడిగింది.\n\n\" ఆ గూనికుంక మూడుసార్లు పారేస్తే నాలుగోసారి నాకన్న ముందు తిరిగివచ్చాడు. జరీబట్టలు కట్టుకుని కులుకుతూ మెట్లెక్కి రావటం చూశాను. వాణ్ణి నాలుగోసారి పట్టుకుపోయి, ఇంత బూడిదచేసి సము ద్రంలో కలిపేసి మరీవచ్చాను,” అన్నాడు కట్టెలుకొట్టేవాడు.\n\nఈ మాటలు వినగానే దాదికి, ఇందు మతికీ కలిగిన ఆనందం ఇంతా అంతా కాదు. దాది వాడికొక వరహాలమూట ఇచ్చింది. రాజకుమార్తె తన మెడలో ఉన్న ముత్యాలహారం ఇచ్చేసింది. వెయ్యి దణ్ణాలు పెట్టి వాడు వెళ్లిపోయాడు.\n\nముహూర్తం దగ్గిరపడుతున్నది. గూని పెళ్లికొడుకు జాడలేదు. దాదివెళ్లి రాజుతో, \"మహారాజా, పెళ్లికొడుకు జాముకిందట మెట్ల మీదినుంచి పడి నడుము విరిగి చని పోయాడు. అందరికీ తెలిసిపోతుందని నేను వాణ్ణి రహస్యంగా దహనం చేయిం చేశాను. ఈమాత్రానికి అమ్మాయి పెళ్లి ఆగ వలిసిన అవసరంలేదు. చిలకలదీవి రాజ కుమారుడికిచ్చి పెళ్లిచెయ్యండి, ఈ డూ జోడుగా ఉంటుంది!” అని సలహా ఇచ్చింది.\n\nరాజు ఆప్రకారమే చెయ్యటానికి సమ్మ తించాడు. ముహూర్తానికి పెళ్లి, తెల్లవారి అర్ధరాజ్యాభిషేకమూ వైభవంగా జరిగాయి.",
            "book_page_end": 24
        },
        {
            "title": "తెలివైన కోతి",
            "book_page_start": 25,
            "pdf_page_start": 39,
            "pdf_page_end": 39,
            "author": "చందమామ బృందం",
            "genre": "జంతు కథ",
            "moral": "తెలివైన ఉపాయంతో ప్రమాదం నుంచి తప్పించుకోవచ్చు.",
            "keywords": [
                "కోతి",
                "మొసళ్లు",
                "తెలివి",
                "సరస్సు",
                "వంతెన"
            ],
            "characters": [
                "కోతి",
                "మొసలి",
                "మొసలి కుటుంబం"
            ],
            "locations": [
                "నది",
                "చిలక సరస్సు",
                "అరణ్యం"
            ],
            "content": "ఒక కోతి నది అవతల వున్న అరణ్యానికి వెళ్ళేందుకు బయలుదేరింది. కాని నది నిండుగా ప్రవహిస్తున్నది. అందులో చాలా మొసళ్లుకూడా తిరుగుతున్నాయి.\n\nకోతి కొంచెంసేపు ఆలోచించి, నది ఒడ్డునే ఉన్న ఒక మొసలిని, \" మిత్రమా, కులాసాయేనా?” అని అడిగింది.\n\n\" ఓ, కులాసాయే!\" అంటూ మొసలి తోక ఆడించింది.\n\n\"కుటుంబంలో అందరూ కులాసాగా ఉన్నారా? ఎలా అయినా, నా కుటుంబం అంత పెద్దది కాదనుకుంటాను నీ కుటుంబం. మేం వందమందిమి!” అన్నది కోతి. \"మేం అంతకంటే ఎక్కువే!” అన్నది మొసలి గర్వంగా.\n\n\" అసంభం, నేను నమ్మను!” అంటూ కోతి కిచకిచలాడింది.\n\n\"నమ్మవా? అయితే మావాళ్ళందర్నీ పిలుస్తానువుండు,” అంటూ మొసలి, తన భార్యల్నీ, కుమాళ్లనీ, కూతుళ్లనీ, అల్లుళ్ళనీ — అందర్నీ కేకవేసింది.\n\nకేక వింటూనే బిలబిలమంటూ నదిలో ఉన్న మొసళ్లన్నీ పైకి తేలాయి.\n\nకోతి తలాడిస్తూ, \"అన్నీ కలిసి యాభైకంటె ఎక్కువ ఉన్నట్టులేదు,” అన్నది. \" నువు పొరబడుతున్నావు. లెక్క పెట్టుకు చూడు,” అన్నది మొసలి.\n\nకోతి నది ఒడ్డునే వున్న మొసలి వీపుమీదికి ఎక్కి, 'ఒకటి, రెండు, మూడు,' అంటూ ఒకదానిమీదినుంచి మరోదాని వీపుమీదికి ఎగురుతూ, నది అవతలి ఒడ్డుకు ఒక దూకుదూకి, \"మీ అందరికీ చాలా కృతజ్ఞుణ్ణి. నది దాటేందుకు నాకు, భలే వంతెన అమర్చిపెట్టారు!\" అని అడవిలోకి పరిగెత్తింది.",
            "book_page_end": 25
        },
        {
            "title": "నావికుడు సిందాబాద్",
            "book_page_start": 26,
            "pdf_page_start": 40,
            "pdf_page_end": 46,
            "author": "చందమామ బృందం",
            "genre": "సాహస కథ",
            "moral": "సాహసానికి పరిమితి లేదు. అదృష్టం ధైర్యవంతులను వరిస్తుంది.",
            "keywords": [
                "సముద్రయానం",
                "నరభక్షకులు",
                "గుర్రం",
                "జీను",
                "వివాహం"
            ],
            "characters": [
                "సిందాబాద్",
                "వర్తకులు",
                "నల్లటి మనుషులు (నరభక్షకులు)",
                "రాజు",
                "మంత్రి"
            ],
            "locations": [
                "బస్రా",
                "సముద్ర తీరం",
                "నరభక్షకుల దీవి"
            ],
            "content": "మనం కష్టాలకు గురి అయేసమయంలో వాటిని ఎట్లా భరించగలమా, అవి ఎప్పుడు గడిచిపోతాయా అనిపిస్తుంది. కాని అవి తొలగిపోయి సుఖమైన రోజులు వచ్చాక వెనక్కుతిరిగి చూసుకుంటే ఆ కష్టాలలోనే ఏదో ఆనందం కనిపించి, వాటిని గురించి అప్పట్లో, ఎందుకు అంతగా దిగులుపడ్డామా అని ఆశ్చర్యపోతాం.\n\nనేను మూడు భయంకరమైన సముద్రయానాలు చేసి ఇంట సుఖంగా కుడిచి కూచునికూడా, ఈ భోగాలలో ముణిగి తేలటంకంటె మళ్లీ ప్రపంచ పర్యటన చేసి అనుభవాలు సంపాదించటమే మేలని పించింది. వర్తకంచేసి డబ్బు మరింత గడించాలని కూడా కోరిక కలిగింది. ఈ కోరిక రానురాను ఎంత తీవ్రంగా పరిణమించిందంటే నేనిక ఒక్క క్షణం కూడా ఇంట నిలవలేక పోయాను. తిరిగేకాలూ, తిట్టే నోరూ ఊరుకోవని ఇందుకే అంటారు.\n\nవిధి తోసినట్టుగా ఒకనాడు నేను నా ఇల్లూవాకిలీ, ఆస్తీపాస్తీ వదిలేసి, పూర్వంకన్న ఎక్కువ ఖరీదైన సరుకులు కొనుక్కుని వాటితో బస్రా చేరాను.\n\nఅక్కడ ఒక పెద్దనౌక పట్టుకున్నాను. ఈ నౌకలోనే అనేకమంది బస్రా వర్తకులు కూడా ప్రయాణమైనారు.\n\nఈ నౌక చాలా వేగంతో పోగలది. అది ఎన్నో దీవులకూ, ఎన్నో దేశాలకూ వెళ్లింది. నౌక లంగరు దించినచోటనల్లా వర్తకం మహా చురుకుగా, అమిత లాభసాటిగా జరి గింది. కాని ఉన్నట్టుండి ఒకనాడు నడి సముద్రంలో సరంగు లంగరు దింపించి, \" మన పని అయిపోయింది!\" అని ఎలు గెత్తి అరిచాడు. ఆ క్షణంలోనే ఉప్పెన గాలి సాగింది. తాడిప్రమాణాన కెరటాలు నౌకచుట్టూ లేచి అనేక వేల ఏనుగుల శక్తితో నౌకను బాదసాగాయి. కొద్దిసేపట్లోనే నౌక వాటి తాకిడికి ముక్కలుచెక్కలైపోయింది. నౌకలోని సరుకంతా సముద్రుడు మింగేసి తన పొట్టన పెట్టుకున్నాడు. వర్తకులలో చాలామంది తమ సరుకులతోపాటే సము ద్రంలో సమాధి అయిపోయారు.\n\nఅల్లా కటాక్షంవల్ల నేనూ, మరికొందరు వర్తకులూ ఒక విశాలమైన చెక్కలతెట్టును ఆశ్రయించ గలిగాం. అలలు మమ్మల్ని ఒకపూటల్లా అటూ ఇటూ కొట్టాయి. తర వాత పెద్దగాలి మమ్మల్ని ఒక ఒడ్డున పారేసింది. మేమందరమూ ఉప్పెన తాకి డికి మూడువంతులు చచ్చిఉండటంవల్ల, ఆ రాత్రల్లా సముద్రతీరాన ఇసకలో ఎట్లా పడినవాళ్లం అట్లాగే సొమ్మసిల్లి బాగా నిద్ర పోయాం.\n\nతెల్లవారి లేచేసరికి మాకు కాస్త శక్తి వచ్చినట్టని పించింది. అందుచేత మేం బయలుదేరి లొప్రాంతాలకేసి వెళ్లాం. కొంతదూరం వెళ్లేసరికి అంత దూరాన ఒక భవనం కనబడింది. మేము చూస్తుండ గానే ఈ భవనం ద్వారంలోనుంచి అనేక మంది కారునలుపు వ్యక్తులు పరిగెత్తు కుంటూ మా వైపు వచ్చారు. వారు జంతు వుల చర్మాలు ధరించి ఉన్నారు. మాటా పలుకూ ఆడకుండా వారు మమ్మల్ని భవ నంలోని విశాలమైన సావిడిలోకి తీసుకు పోయారు. అక్కడ ఎత్తయిన సింహాసనం మీద ఒకరాజు కూచుని ఉన్నాడు. కూచో మని ఆయన మాకు సైగచేశాడు.\n\nక్షణంలో నల్లటివాళ్లు మా ముందు కంచాలలో కనీవినీ ఎరగని కూరలతో భోజనం ఉంచారు. వాటిని చూస్తే నాకు అంట బుద్ధికూడా కాలేదు. కాని నా మిత్రులు బాగా ఆకలి గొనిఉన్న కారణం చేత ఆవురావురుమని కంచాలలో పెట్టిన ఆహారం తినేశారు. నేనా ఆహారం తినక పోవటం మేలయిందని నాకు తరవాత తెలిసి వచ్చింది.\n\nనా స్నేహితులైన వర్తకుల ఆకలి ఆహారం తింటున్నకొద్దీ జాస్తీ కాసాగింది. వారు గంటల తరబడి తమ కంచంలో వడ్డించినదల్లా ఆత్రంగా తినసాగారు. అంత కంతకూ వాళ్లు తినే పద్ధతికూడా పశువులు తినే ధోరణిలోకి దిగసాగింది.\n\nవాళ్లు ఒకవంక తింటూండగానే నల్ల వాళ్లు ఒకజాడీలో ఏదో లేపనం తెచ్చి వాళ్ల శరీరాలకు పూయసాగారు. దీని ప్రభావం చూసితీరాలి. నా మిత్రుల పొట్టలు ఒకొక్క అంగుళమే ఉబ్బుకురావటం నేను కళ్లారా చూశాను. పొట్టలు ఉబ్బిపోతున్నకొద్దీ వారి ఆకలికూడా హెచ్చిపోయింది. ఆకలి ఎంతకీ తీరేదిగా లేకపోవటం చూసి నేను నిర్ఘాంత పోయాను.\n\nఇదంతా కళ్లారా చూస్తూ నేను ముద్ద ఎట్లా నోట పెట్టుకునేది! నా శరీరానికి లేపనం పూయవస్తే నేను నిరాకరించాను. ఇదీ నాకు మేలే అయింది. ఎందుచేతనంటే, వీళ్లు నరభక్షకులనీ, చంపితినటానికే వాళ్ళా విధంగా మనుషులకు కొవ్వుపట్టేట్టు తిని పిస్తారనీ నాకు త్వరలోనే తెలిసింది. ఇంకో ఘోరమేమంటే, వీళ్లరాజు రోజుకొక మని షిని కాల్చుకుతింటాడు ; వీళ్లుమటుకు పచ్చిమనుషులనే పీక్కుతింటారు.\n\nఈ విషయాలు నాకు తెలియవచ్చాక నా గతీ, నా స్నేహితుల గతీ ఏమవుతుందో అని నేను చాలా ఆందోళనచెందాను. పైగా నా మిత్రులపొట్టలు పెరిగిపోతున్నకొద్దీ వాళ్ల వివేకం క్షీణించి పోతున్నట్టు స్పష్ట మయింది. చిట్టచివరకు వాళ్లు వేటపశువు ల్లాగా అయిపోయారు. ఆ నల్లటివాళ్లు వీళ్లని దూరంగావున్న పచ్చిక మైదానాలమీదికి మేప టానికి తోలుకు పోయారు!\n\nనేను భయంతోనూ, ఆకలితోనూ చిక్కి శల్యమై పోయాను. నా చర్మం ఎముకలకు అంటుకు పోయింది. అక్కడి వాళ్లకు నా యందు కొంచెంకూడా ఆసక్తి లేకుండా పోయింది. వారు నన్ను మరిచిపోయారు.\n\nఅందుచేత నేను ఒకరోజు వాళ్ల భవనం నుంచి తప్పించుకుని దీవికి అడ్డంపడి నడవ సాగాను. దారిలో నాకు నా మిత్రు లను తోలుకుపోతున్న నల్లటివాళ్లు తటస్థ పడ్డారు. నేను చెట్లచాటున దాక్కుని వారి కంటపడకుండా తప్పించుకున్నాను.\n\nనేనా రాత్రి అంతా ఆగకుండా నడి చాను. నరభక్షకులనుంచి తప్పించుకు పోవాలనే ఆదుర్దాలో నాకు నిద్రకూడా రాలేదు. దారివెంబడి కందమూలాలు తింటూ, ఎడతెగకుండా ఆరు రాత్రులూ, ఆరు పగళ్లూ నడక సాగించి చివరకు నాలాటి మానవులుండే దేశం ఒకటి చేరాను. ఇది దీవికి అవతలి తీరంవద్ద ఉన్నది. వారు నా భాషే మాట్లాడుతూ నన్ను చుట్టుముట్టారు. నే నాభాష విని ఎంతో కాలమయింది. నేను వారితో నా కష్టాలన్నీ చెప్పుకున్నాను. ప్రాణాలతో బయటపడ్డందుకు నన్ను అభినందించి నాకు అన్నపానాదులు అమర్చారు. ఒక గంటసేపు విశ్రాంతి తీసుకున్నాక వారు నన్ను తమ పడవలలో ఎక్కించుకుని తమ రాజువద్దకు తీసుకు పోయారు.\n\nరాజుగారు మరొక దీవిలో ఉంటున్నాడు. రాజధానిలో జనసమ్మర్దం హెచ్చుగా ఉంది. అంగళ్లలో సమస్తమైన సరుకులూ ఉన్నాయి. వీధులు విశాలంగా నిర్మలంగా ఉన్నాయి. ఈ వీధులవెంట అనేకమంది మేలుజాతి గుర్రాలమీద జీను లేకుండా సవారీఅయి అటూ ఇటూ వెళుతున్నారు.\n\nనేను రాజుగారిని దర్శనంచేసుకుంటూనే, \"మీ దేశంలో రౌతులు జీనులేకుండా గుర్రాలమీద సవారీఅయి వెళుతున్నారు, కారణమేమిటి? సవారీకి జీనులుండటం మరింత సుఖంకాదా?” అని అడిగాను.\n\n\"జీనులేమిటి? వాటిని మేమెన్నడూ చూడనేలేదే?” అన్నాడు రాజు ఆశ్చర్యంగా.\n\n\" అలా అయితే, అనుమతి ఇవ్వండి, నేను ఒకటి రెండురోజుల్లో జీను తయారు చేసి ఇస్తాను. దానిలో ఉండే సౌకర్యం మీకే తెలిసివస్తుంది,” అన్నాను.\n\nరాజు సరే నన్నాడు. పనిమంతుడైన వడ్రంగి నొకణ్ణి పట్టుకుని, దగ్గిర ఉండి వాడిచేత కొయ్యజీను తయారుచేయించాను. తరవాత దానికి ఈకలు కూరినమెత్త ఒకటి కుట్టించి, దానికి తోలుతొడుగూ, జలతారు అంచులూ, రంగురంగుల కుచ్చులూ ఏర్పాటుచేయించాను. తరువాత ఒక కమ్మరి వద్దకు వెళ్లి, కళ్లెం తగిలించే ఇనపముక్క చేయించాను, రెండు రికాబులు చేయిం చాను. నేను వాడి గొంతుమీద కూచోవటం వల్ల నాకు కావలిసిన విధంగా వాటిని తయారుచేసి ఇచ్చాడు.\n\nఅన్నీ చక్కగా అమరినాక నేను అశ్వ శాలకు వెళ్లి అక్కడ ఉన్న గుర్రాలలో ఉత్తమమైన దాన్ని ఏరి, దానికి జీనూ, కళ్లాలూ తగిలించాను. దాని మెడకు నీలం కుచ్చులు అమర్చాను. తరవాత దాన్ని తీసుకుపోయి రాజుగారి ముందుంచాను.\n\nరాజుగారు గుర్రం ఎక్కి జీనులోగల సౌక ర్యాలు, గుర్రాన్ని నడపటంలో కొత్తగా వచ్చిన సులువూ తెలుసుకుని నాకు అంతు లేని ధనమూ, బహుమతులూ ఇచ్చాడు.\n\nతరవాత మంత్రిగారు నన్ను పిలిచి తన గుర్రానికికూడా అటువంటి జీను తయారు చేయించమని అడిగాడు. నేను ఆయన కోరికకూడా తీర్చాను. అదిమొదలు ఆ దేశంలో ఉన్న పెద్దపెద్దవాళ్లంతా నాచేత జీనులు తయారుచేయించుకుని నాకు అపరి మితమైన డబ్బు ఇచ్చారు. నేను దేశంలో కల్లా ధనికుణ్ణి అయిపోయాను!\n\nరాజుగారికీ నాకూ గాఢమైన స్నేహం ఏర్పడింది. ఒకనాడాయన నాతో, “చూడు, సిందాబాద్ ! నువు నాకు ఆప్తులందరిలోకీ ఆప్తుడివైపోయావు. నువు పరదేశీయుడివనే భావంకూడా నాలో కలగటంలేదు. అందు చేత నా కోరిక ఒకటి తీర్చగలవా?\" అని ఆప్యాయంగా అడిగాడు.\n\n\" ఏలినవారు అనటమూ, నేను కాదన టమూనా? సెలవియ్యండి,” అన్నాను.\n\n\"అయితే నువ్వొక అందమైన స్త్రీని పెళ్ళాడాలి. ఆమె ఉత్తమవంశాన పుట్టినది. చాలా ధనం కలది. ఆమెను వివాహం ఆడితే నువ్విక్కడే ఉండిపోతావని నా ఆశ. కాదనకు, సిందాబాద్!” అన్నాడు రాజుగారు.\n\nనా కేమనాలో తోచలేదు. నా బుర్రంతా పాడయిపోయి నట్టయింది. నే నాయన కేసి చూడలేక తల వంచుకున్నాను.\n\n\"మాట్లాడ వేమోయ్?” అన్నాడు రాజుగారు.\n\n\"మహారాజా, నేను తమ సేవకుణ్ణి. తమ యిష్టప్రకారం చెయ్యండి,” అన్నాను.\n\nవెంటనే ఆయన వధువునూ, కాదీనీ సాక్షులనూ పిలిపించి నా వివాహం జరి పించేశాడు. ఆమె అందగత్తె మాత్రమేకాక చాలా సంపన్నురాలు. ఆమెకు అనేకమైన భవనాలూ, వస్తువాహనాలూ, భూములూ ఉన్నాయి. రాజుగారు మేం ఉండటానికి ఒక దివ్యమైన భవనమూ, అనేకమంది నౌకర్లూ, చాకర్లూ, ఆడ మగ బానిసలూ బహూకరించాడు.",
            "book_page_end": 32
        },
        {
            "title": "పుత్రవాత్సల్యం",
            "book_page_start": 33,
            "pdf_page_start": 47,
            "pdf_page_end": 54,
            "author": "కె. రామనాథబాబు",
            "genre": "చారిత్రక కథ",
            "moral": "కఠినంగా కనిపించే రాజులో కూడా పుత్రవాత్సల్యం ఉంటుంది. ఆ వాత్సల్యం కఠినత్వాన్ని మార్చగలదు.",
            "keywords": [
                "శూరవర్మ",
                "చంద్రవర్మ",
                "ఊర్మిళ",
                "సింహంతో యుద్ధం",
                "వాత్సల్యం"
            ],
            "characters": [
                "శూరవర్మ (రాజు)",
                "చంద్రవర్మ (కుమారుడు)",
                "సుబుద్ధి (చంద్రవర్మ స్నేహితుడు)",
                "రణజిత మహారాజు",
                "ఊర్మిళ (రణజిత కుమార్తె)"
            ],
            "locations": [
                "పాటలీపుత్రం",
                "జయంతదేశం",
                "కోట"
            ],
            "content": "ఒకప్పుడు పాటలీపుత్రాన్ని ఏలిన శూరవర్మ చాలా కఠినహృదయుడు. యుద్ధరంగంలో ఆయన ఎంత పరాక్రమం చూపేవాడో ఓడిపోయినవారిపట్ల అంత క్రూరంగా కూడా ప్రవర్తించే వాడు. ఆయన పరిపాలనలో నేరస్థులకు తరుచు మరణదండన జరుగు తుండేది. మరణదండన విధించినవారిని ఉరితీయటమో, శిరచ్ఛేదమో చెయ్యటానికి మారుగా, శూరవర్మ వారిని సింహాలతోనూ, పులులతోనూ పోట్లాడించి వాటిచేత చంపించి తాను వినోదంచూసేవాడు.\n\nఇటువంటి కిరాతకుడై ఉండికూడా శూరవర్మకు తన కొడుకుపైన చాలా ప్రేమ ఆయనకు ఉన్నదే ఒక్క కొడుకు. అతని పేరు చంద్రవర్మ. తండ్రి ఎంత కఠిన హృదయుడో చంద్రవర్మ అంత సుకుమార మైన మనస్సుకలవాడు. ఎవరి మనసు బాధపడినా అతను నొచ్చుకునేవాడు.\n\nచంద్రవర్మకు, సుబుద్ధి అని ఒక ప్రాణ స్నేహితుడుండే వాడు. వాళ్ళు యిద్దరూ ఒకే వయసువాళ్లు. చూడటానికికూడా ఇంచుమించు కవలపిల్లల్లాగా ఒకే పోలిక గలిగి ఉండేవాళ్ళు.\n\nచంద్రవర్మా, సుబుద్ధి ఒకే గురువువద్ద చదువుకున్నారు, అస్త్రవిద్య నేర్చుకున్నారు. వారిద్దరూ ఇరవై ఏళ్లప్రాయంవాళ్లయి ఉండగా శూరవర్మ జయంతదేశంపై దండెత్తిపోతూ, సేనలవెంట తన కుమా రుణ్ణి, అతని స్నేహితుణ్ణికూడా యుద్ధానికి తీసుకుపోయాడు. చంద్రవర్మ యుద్ధంలో పాల్గొనటం అదే మొదలు.\n\nయుద్ధం త్వరలోనే ముగిసింది. జయంత దేశపు రాజైన రణజితుడు చిత్తుగా ఓడి పోయి, తన కోట విడిచి అడవులలోకి వెళ్లి దాక్కున్నాడు. ఆయన దాగిన స్థలం బహు కొద్దిమందికే తెలుసు.\n\nశూరవర్మ కోటలో ప్రవేశించిన వెంటనే రణజితమహారాజు కుమార్తె ఊర్మిళ కన్నీరు కార్చుతూ ఆయన కంటపడింది. ఊర్మిళ అసాధారణమైన అందగత్తె. జయంతదేశపు రాజుకు ఆమె ఒక్కతే కుమార్తె. ఆమెను చూస్తూనే శూరవర్మ పెళ్ళాడ నిశ్చయించాడు. తాను గెల్చిన రాజ్యంకన్న ఊర్మిళ ఆయనకు ఎక్కువగా కనిపించింది.\n\nఊర్మిళను చూడగానే చంద్రవర్మకూడా ఆమెను ప్రేమించాడు. ఆమె కన్నీరు అతన్ని చాలా కలవర పరిచింది. జయంత దేశాన్ని ఓడించటంలో తానుకూడా పాల్గొ న్నందుకు అతనికి చాలా కష్టంవేసింది- తన తండ్రి శత్రువులపట్ల చాలా క్రూరుడు. ఊర్మిళనుగాని, ఆమె తండ్రినిగాని ఆయన ఎక్కడ సింహాలకు వేసిపోతాడో అని అతను చాలా భయపడాడు.\n\nఅతను అవకాశం చూసుకుని ఊర్మిళ ఉండే గదికి వెళ్లి ఆమెతో, \"ఓడిపోయి నందుకు విచారించకు! నీ కంట నీరు కారుతూంటే నాకు చాలా బాధగా వుంది! ఇది చూసేకన్న నేను యుద్ధభూమిలో దెబ్బతిని రక్తం కార్చినా ఇంత బాధ పడను. నా తండ్రి నా మాట తీసివెయ్యడు. ఆయనతో చెప్పి, మీకూ మాకూ గౌరవ ప్రదంగా ఉండే పద్ధతిలో సంధి జరిగేటట్టు చూస్తాను!” అన్నాడు.\n\nమొదట ఊర్మిళకు చంద్రవర్మమీద ఆదరభావం లేదు. ఎందుకంటే, తన తండ్రికి కష్టాలు తెచ్చిన శత్రుకోటిలో ఈ చంద్రవర్మకూడా ఉన్నాడు. కాని, అతని మాటలు వింటున్నకొద్దీ ఊర్మిళకు అతని పైన మంచి అభిప్రాయం ఏర్పడింది. ఆమె క్రమంగా తన ఆశలన్నీ అతనిమీదనే పెట్టుకోసాగింది.\n\nతనలాగే తన కొడుకుకూడా ఊర్మిళను ప్రేమిస్తున్నాడని శూరవర్మకు తట్టలేదు.\n\nకాని ఊర్మిళ చంద్రవర్మను ఎట్లాగైనా మంచి చేసుకుని తన తండ్రికి లాభం చేకూర్చాలని ప్రయత్నిస్తున్నట్టు ఆయన అపోహపడ్డాడు. ఆయన వెంటనే తన కొడు కును పిలిచి, \"నాయనా, రణజితుడు పరారీ అయినాడు. సంధిసంప్రతింపులు సాగించ టానికి ఎవరూ లేరు. రణజితుడికోసం వెతికిస్తున్నాను. ఇక్కడి వ్యవహారాలు ఇంతలో ముగిసేటట్టు లేవు. కనక నువు మన శిబిరానికి వెళ్ళి అక్కడి పరిస్థితులు చూసుకో! సంధి జరిగే సమయానికి నీకోసం కబురు చేస్తాను!\" అన్నాడు.\n\nఊర్మిళను విడిచి వెళ్లటం చంద్రవర్మకు ఇష్టంలేదు. కాని తండ్రి ఆజ్ఞ శిరసావ హించక తప్పదు. అతను తన ప్రాణ స్నేహితుడైన సుబుద్ధిని పిలిచి, \" అన్నా, ఊర్మిళను వెయ్యి కళ్లతో కనిపెట్టివుండు. ఆమెకు మనం తప్ప వేరే దిక్కులేరు. నాయనగారి గుండె రాతి గుండె, నీకు తెలుసుగదా! అందుచేత ఏ రోజు వార్తలు ఆ రోజు నాకు రహస్యంగా పంపుతూ వుండు. ఊర్మిళ ఎటువంటి పరిస్థితిలోనూ విచారపడకుండా చూడవలసిన బాధ్యత నీది!” అని హెచ్చరించి, సైనిక శిబిరానికి వెళ్ళిపోయాడు.\n\nచెప్పాడు. కాని ఆయన తన నమ్మి న బంటులను ఇద్దరిని పిలిచి, ఊర్మిళతో ఎవ రెవరు మాట్లాడుతారో వేగు కాయమని హెచ్చరించాడు.\n\nశూరవర్మ కోరిన ప్రకారం తండ్రికి కబురు పంపమని ఊర్మిళ తమ మంత్రితో చెప్పి, తనతో ఒకసారి మాట్లాడి వెళ్లమని సుబుద్ధిని పిలవనంపింది. సుబుద్ధి ఊర్మిళా దేవి గదిలోకి వెళ్లటం చూసిన వేగులవాళ్లు శూరవర్మకీ వార్త తెలిపారు. సుబుద్ధిని తక్షణం పెడరెక్కలు విరిచికట్టి ఖైదులో వెయ్యవలిసిందిగా శూరవర్మ తన భటు లకు ఆజ్ఞ ఇచ్చాడు.\n\nవారు వచ్చేలోపుగా సుబుద్ధి జరిగిన దంతా తెలుసుకున్నాడు. శూరవర్మ ఊర్మి ళను పెళ్ళాడ నిశ్చయించాడు. ఆమె చంద్రవర్మనే పెళ్ళాడ కోరుతున్నది. ఈ విషయం ఏవిధంగానైనా చంద్రవర్మకు తెలియజేస్తానని సుబుద్ధి ఊర్మిళకు మాట ఇచ్చాడు. కాని ఇంతలోనే రాజభటులు వచ్చి అతన్ని' పట్టుకుపోయి ఖైదులో వేశారు.\n\nమంత్రి పంపిన కబురు అంది, అరణ్యంలో రహస్యంగా దాగివున్న రణజిత మహారాజు తన కోటకు రహస్య మార్గాన తిరిగివచ్చాడు. తన కుమార్తెను శూరవర్మ పెళ్ళాడటానికి ఆయన ఆమోదించాడు.\n\nసంధిపత్రం తయారుచేయటానికీ, ఊర్మి ళను శూరవర్మకిచ్చి వివాహం చెయ్యటానికి మంచి రోజు నిర్ణయించ బడింది.\n\nఅక్కడ సైనిక శిబిరంలో ఉన్న చంద్ర వర్మకు సుబుద్ధినుంచి ఏ వార్తా రాలేదు. అతను ఆందోళనచెందాడు. దీనికి తగ్గట్టుగా సైనికులలో కొన్ని పుకార్లు బయలుదేరాయి. రణజితమహారాజు కోటకు తిరిగి వచ్చా డనీ, త్వరలోనే సంధి జరగబోతున్నదనీ, తామంతా పాటలీపుత్రానికి తిరిగిపోవచ్చు ననీ సైనికులు చెప్పుకోసాగారు.\n\nఒక రాత్రి చంద్రవర్మ సామాన్య దుస్తు లతో సైనిక శిబిరంనుంచి కోటకు బయలు దేరాడు. దారివెంబడి జనం చెప్పుకునే మాటలనుబట్టి మర్నాడే తన తండ్రి ఊర్మి ళను వివాహం చేసుకోబోతున్నాడనీ, రాజ ద్రోహ నేరంకింద సుబుద్ధిని ఖైదుచేశారని అతనికి తెలిసింది. అతను కోట ప్రవేశించి నేరుగా ఖైదుకు వెళ్ళాడు. అక్కడి పహరా వాళ్లతో, తాను శూరవర్మ కుమారుణ్ణని చెప్పి, సుబుద్ధివద్దకు తనను తీసుకు పొమ్మన్నాడు.\n\n\"బాబూ, మీ తండ్రిగారు ఆయనను రేపు సింహాలకు వేస్తారు. ఆయనను ఇప్పుడు పలకరించటం మంచిదికాదు,” అన్నారు పహరావాళ్లు.\n\nచంద్రవర్మకు ఈ మాటలు వినగానే కంపరం ఎత్తింది.\n\n\"అందుకే ఈ పూట అతనినుంచి ఒక ముఖ్యమైన రహస్యం తెలుసుకోవాలి. నన్న తని దగ్గిరికి వెంటనే తీసుకుపొండి!” అన్నాడు చంద్రవర్మ.\n\nఒక పహరావాడు చంద్రవర్మను వెంట బెట్టుకుని సుబుద్ధి ఉన్న ఖైదుకు తీసుకు వెళ్ళాడు. అప్పటికి బాగాపొద్దుపోయినా యింకా సుబుద్ధి మేలుకునే ఉన్నాడు. అతను మోకాళ్లమీద చేతులు ముడుచుకుని వాటిమీద ముఖం వాల్చుకుని గోడకు చేర గిలబడి కూచున్నాడు.\n\nచంద్రవర్మ, \"సుబుద్ధి!” అని పిలిచాడు.\n\nసుబుద్ధి వంచిన తల ఎత్తకుండానే, \" ఎవరు నువు? నీతో నాకు పనిలేదు, యిక్కడినుంచి వెళ్లు!” అన్నాడు.\n\nచంద్రవర్మ పహరావాడితో అవతలికి పొమ్మని చెప్పి, తలుపు మూసి సుబుద్ధి వద్దకు వెళ్లి, \"సుబుద్ధి, నేను చంద్ర వర్మను!” అన్నాడు.\n\nసుబుద్ధి లేచినిలబడి చంద్రవర్మను కౌగి లించుకున్నాడు.\n\n\"మనం దుస్తులు మార్చుకుందాం! నీ బదులు నేను ఖైదులో కూచుంటాను. నా దుస్తులతో నువు తప్పించుకో!” అన్నాడు చంద్రవర్మ.\n\n\" అసంభవం ! రేపు నన్ను సింహాలకు వేస్తారు!\" అన్నాడు సుబుద్ధి.\n\n\" నీకు ఈ దుర్గతి పట్టటానికి నేనే కార కుణ్ణి. నా మూలంగా నువ్వెందుకు చావాలి? త్వరగా నా దుస్తులు వేసుకో!” అన్నాడు చంద్రవర్మ.\n\nఎంతకూ సుబుద్ధి ఒప్పుకోలేదు. చివరకు చంద్రవర్మ సుబుద్ధిని రాజుగా ఆజ్ఞాపించి, తన దుస్తులు ధరింపజేశాడు. తాను సుబుద్ధి దుస్తులు ధరించి, అతనిలాగే గోడనానుకుని కూర్చున్నాడు. తరవాత సుబుద్ధి బయటికి వెళ్లిపోయాడు. పహరావాడు వచ్చి గోడ నానుకుని కూర్చుని ఉన్న రాజకుమారుణ్ణి చూసి ఏమీ అనుమానించకుండానే తలుపు తాళం పెట్టేశాడు.\n\nమర్నాడే శూరవర్మ వివాహం. వివాహా నికి ముందు వినోదాలకు ఏర్పాట్లు చేశారు. ఖైదీకీ సింహానికీ యుద్ధం ఏర్పాటయింది. దర్బారులో మధ్యగా ఒక ఎత్తయిన అలవ ఏర్పాటుచేశారు. అందులోకి ఒక సింహాన్ని తెచ్చి వదిలారు. ఎత్తుగా సింహాసనంమీద శూరవర్మా, ఆయనకు అటూ ఇటూ రణ జితమహారాజూ, ఆయన కుమార్తె ఊర్మిళా దేవీ, రెండు దేశాల అధికారులూ కూచున్నారు. అలవచుట్టూ సైనికులు, సామాన్య జనం నిలబడ్డారు.\n\nతరవాత చంద్రవర్మను ఖైదునుంచి తెచ్చి, అతనికి ఒక కత్తి, డాలూ ఇచ్చి అలవలోకి తోశారు. అతని జుట్టు చెదిరి ఉన్నది. ఖైదీ దుస్తులలో అతనిని చంద్ర వర్మ అని ఎవరూ పోల్చలేదు. శూరవర్మ కూడా, అతను సుబుద్ధి అనే అనుకున్నాడు.\n\nసింహం మొదట్లో చంద్రవర్మ కేసి చూసి ఏమీ పట్టించుకోనట్టుగా ముఖం పక్కకు తిప్పుకున్నది. దాన్ని భయపెట్టి రెచ్చగొట్ట టానికిగాను శూరవర్మ దాని సమీపంలో గట్టిగా బాకాలు ఊదించాడు. ఆ చప్పుడుకు సింహం జూలు విదిలించి ఒక్క దూకున వెళ్లి చంద్రవర్మమీద పడింది. అతను డాలు అడ్డంపెట్టుకుని పక్కకు దూకాడు, కాని కత్తితో సింహాన్ని అందుకోలేక పోయాడు. సింహానికిప్పుడు కోపం బాగా రెచ్చిపోయింది. అది భయంకరంగా గాండ్రిస్తూ ఇంకొకసారి అతనిమీదికి పంజా లెత్తి లేచింది. ఈసారి దాని కాళ్లకు కత్తి దెబ్బ తగిలింది.\n\nఈ భయంకరమైన పోరాటాన్ని చూడ లేక ఊర్మిళాదేవి చేతితో కళ్లు మూసు కున్నది. ఒక్క శూరవర్మ మినహాగా ఈ పోరాటం ఇంకెవర్నీ ఉత్సాహపరచలేదు. ఖైదీ ఎంతో యుక్తిగా సింహంతో పోరాడు తూండటం అతను గమనించాడు. కాని సింహం ఎప్పుడు ఖైదీని జయిస్తుందా అని ఆత్రంగా చూస్తున్నాడు.\n\nసరిగా ఈ సమయంలో సుబుద్ధి అక్కడికి రొప్పుకుంటూ పరిగెత్తివచ్చి, \"మహారాజా ! చంద్రవర్మను కాపాడండి! ఆ సింహం అతన్ని చంపేస్తుంది!” అన్నాడు.\n\nశూరవర్మ సుబుద్ధికేసి చూసి గుర్తిం చాడు. అయితే ఆ సింహంతో పోరాడేది సుబుద్ధి కాదన్నమాట! ఆయనకు మతి పోయినట్టయింది. \" నా కొడుకు! సింహం చంపేస్తుంది! రక్షించండి!\" అని శూరవర్మ కేకలు పెట్టసాగాడు.\n\nసింహంతో పోరాడేవాడు చంద్రవర్మ అని వినగానే ఊర్మిళ మొదలు నరికిన అరటిచెట్టులాగా పడిపోయింది. చుట్టూ చూస్తున్న చంద్రవర్మ దాని గుండెలో కత్తి దిగవేశాడు. భీకరంగా ఆరుస్తూ సింహం పడిపోయి ప్రాణం వదిలింది.\n\nశూరవర్మలో పెద్దమార్పు వచ్చేసింది. ఆయన తన కొడుకును కౌగిలించుకుని ఆడదానిలాగా ఏడిచాడు. ఎందరినో పులులూ, సింహాలూ చంపగా చూసి ఆనం దించాడుగాని, తన కొడుకునే సింహం చంప బోవటం చూసి ఆనందించానన్న బాధ ఆయన మనసులోనుంచి జీవితాంతందా కా పోలేదు. ఆయన తిరిగి తన జన్మ లో ఎన్నడూ యుద్ధం చెయ్యలేదు, మనుషులను క్రూరమృగాలకు వెయ్యలేదు.\n\nచంద్రవర్మకూ ఊర్మిళకూ యధావిధిగా వివాహం జరిగింది. అతను పాటలీపుత్రానికి జయంతదేశానికికూడా రాజై చాలాకాలం పరిపాలించాడు.",
            "book_page_end": 40
        },
        {
            "title": "మిత్రభేదం",
            "book_page_start": 41,
            "pdf_page_start": 55,
            "pdf_page_end": 57,
            "author": "విద్వాన్ విశ్వం",
            "genre": "గేయ కథ",
            "moral": "అధికమైన మోహం కష్టం లేదా అవమానాన్ని తెచ్చిపెడుతుంది.",
            "keywords": [
                "వడ్రంగి",
                "సాలె",
                "రాజకుమారి",
                "మోహం",
                "విష్ణువేషం"
            ],
            "characters": [
                "వడ్రంగి",
                "సాలె",
                "రాజకన్య (రాధ/లక్ష్మి)",
                "రథకారుడు"
            ],
            "locations": [
                "గ్రామం",
                "దేవళము",
                "బంగారు మేడ"
            ],
            "content": "కలదు పూర్వమ్మొక్క-గ్రామ, మందునను కలడొక వడ్రంగి - కలడొక్క సాలె.\nవారు బాల్యమునుండి - వరుసగా విడని మారని మిత్రులై - మసలుచు నుంద్రు.\nఒకసారి ఆ యూరి - ఒక దేవళమున నొక యుత్సవము వచ్చె, - నూరెల్ల కదిలె.\nఅటకు వచ్చిరి దేశ-మంతటి నుండి నటులు నర్తకులు గా-న ప్రవీణులును.\nతిరణాల జనములో - తిరుగగా వారు మురియుచు వచ్చిరి - ముఖ్యాప్తులగుట.\nఅటునిటు తిరుగుచున్నట్టి వారలకు తటుకున నొక రాజ-తనయ గన్పించె.\nతరుణి సుందరి దేవ-దర్శనమ్మునకు పరిజనుల్ వెన్వెంట - వచ్చుచు నుండ ఆడు యేనుగు నెక్కి - ఆ రాకుమారి అడ గన్పించిన - నా సాలె వలచె.\nకను గొన్న యంతనే - కన్నె ప్రేమించి మినుమిక్కిలిగ దుఃఖ-మున మూర్ఛపోయె.\nనేస్తుడు, వాని నింటికి గొని వచ్చి మస్తుగా పరిచర్య - మఱిమఱి జేసి తెలివి రాగా సాలె - తిలకించి, ఏల కలగిపోతి వటంచు - కారణ మడిగె.\n\" ఎందుకు లేవోయి - ఏమి చెప్పుదును? బొందెలో ప్రాణముల్ - పోవుటే మేలు.”\nఅను సాలెజూచి \" ఏ-లయ్య యీ దిగులు వినిపించు మిక నీదు - వేదనల్ ర్తు.” అనుచు వడ్రంగి అ-త్యంతాదరమున వినిపింపమని కోర-గని సాలె యనెను.\n\"ఏనుగు నెక్కి క-న్పించిన కన్యే మానసమ్మున నిల్చె - మందేమి కలదు ? రారాజు కూతు రా రంగుల బరిణె నారాత యిట్లుండె - సన్విడుమయ్య.\nఆకన్య చూచుటే - అలవికాదింక ఏకైవడిని పెండ్లి - యెట్లగునింక?”\nఇంతమాత్రమునకై - యీ దుఃఖమేల ఇంతి గూర్తునటంచు - నిట్లనె వాడు.\n\" పోతుటీగను లోన - బోనీయనట్టి ఆ తన్వి అంతఃపు-రాంతర స్థలికి నీవు బోవు నుపాయ-నియతి నే గూర్తు. భావుకునకు కాని-పని యేమి కలదు?”\nఅని రథకారు డా-తనికి వేవేగ పనివాడు గనుక ఆయన చేసి యిచ్చె గరుడవాహనము, శం-ఖము, చక్ర గదలు, వరకిరీటమ్మును - త్వర త్వరగాను.\nసాలెవానిని వాని - సాయమ్ముతోడ లీలగా విష్ణుని-బోలె చిత్రించె.\nకీలున్న గరుడుని - లీలలు దెలిపె, కీలుదిప్పిన పోవు-కిటుకులు దెల్పె.\nసరి మేలు మేలని - సాలెవిష్ణుండు మరి మరి మిత్రుని - మన్ననచేసె.\nకీలు పక్షిని యెక్క - కేళి కావనిని బాల బంగరు మేడ-పై దిగినిల్చి ఆ రాత్రియే రాజు - నేనుగు కూతురిని చేరి తా విష్ణువై - చేరి యిట్లనియె.\n\" కాంత నే లక్ష్మిని-కాలను ద్రోసి ఇంత దూరము నిన్ వ-రించి వచ్చితిని.”\nరాజకన్య :\nస్వామి నే నెక్కడ - సామాన్యురాల ? ఈ మూడు లోకాల - కేలిక మీరు!\nసాలె:\nతరుణి! పూర్వము రాధ తన్వివి నీవు నరలోకమున బుట్టి-నా విపు డంతె.\nరాజకన్య :\nఅయిన మా తండ్రినే - అడుగుడో స్వామి పయనమయ్యెద వారి - పనుపైన నిపుడె.\nసాలె :\n\"మానవులకు నేను - మఱి కంటబడను మానిని గాంధర్వ-మహిత మార్గమున నన్ను బెండ్లాడు, మీ-నాన్న యెందులకు? మిన్నక వినకున్న - మీ తండ్రి నిపుడె భస్మమ్ము సేతు శా-పమువెట్టిపోదు విస్మయ పడనేల - వెలది రా రమ్ము.”\nఅని సాలె బాలిక - మనసును మార్చి తనదాని జేసుక - తన్మయుడయ్యె.\nఅది మొదల్ ప్రతిరాత్రి యా వేషముననె సుదతి జేరుచునుండె - సుఖపడుచుండె.\nతెల్లవారకముందె - తిరిగి తానేమొ చల్లగా యింటికి - జారుచునుండె.\nకొన్నిరోజులలోనె - కన్నె చిన్నెలను కన్నుల జూచిరి - కంచుకు లెల్ల.\nగుసగుసవోయిరి - గుంపుగా పోయి అసలు సంగతి చెప్పినారు రాజునకు.\nఈ విధమ్మెఱిగించె - దేవికి రాజు ఆవిడ కూతుపై - నాగ్రహపడియె.\n\"నా తప్పు లేదమ్మ - నారాయణుండె రాతిరైనంతనే - రయమున వచ్చు. గాంధర్వమున నన్ను - గైకొన్నవాడు అంధురాలనుగా న-నంతు డాతండు.”\nఅని రాకుమారి చెప్పిన రాజు, రాణి కనుగొని రా రాత్రి - కనపడకుండ గరుడవాహన మెక్కి - మురహరుడంత కరమున శంఖ చ-క్రమ్ముల దాల్చి కూతుమేడను దిగు-రీతిని జూచి మా తపఃఫలమని - మఱి యూరకొనిరి.\nఉబ్బి తబ్బిబ్బయ్యె - ఉర్వీశుడంత అబ్బ విష్ణుడె నాకు - అల్లుడైనాడు కొల్లగా నామాట - చెల్లునటంచు మెల్లగా నెల్లలు - మేఱలు దాటె.\nపొరుగు రాజ్యమ్ముల-పూర్వసీమలను చరచర దాటి ర-చ్చలు దెచ్చుకొనియె.\nఎత్తివచ్చిరి రాజు లిదియేమి అనుచు అత్తఱి కూతురి - నర్థించె రాజు :\n\"అల్లుని కొకమాట - మెల్లగా చెప్పు చిల్లరరాజుల - అల్లరి బలిసె నారాయణుని రాణి నా కూతురింక ఈరీతి అవమాన-మే నందనేల ?”\nఆ రాత్రి మాయ నా-రాయణమూర్తి చేరిన రాజకు-మారి ప్రార్థించె.\n\"స్వామి మీరుండి మా-జనకుడు, శత్రు భూమీశులకు చిక్కు-టేమి న్యాయమ్ము? మా నాన్న కాపాడి - మమ్మేలు” మన్న తాను దేవునియట్లు - తలయూపె వాడు.",
            "book_page_end": 43
        },
        {
            "title": "అశరీరవాణి హెచ్చరిక",
            "book_page_start": 44,
            "pdf_page_start": 58,
            "pdf_page_end": 62,
            "author": "చందమామ బృందం",
            "genre": "బేతాళ కథ",
            "moral": "భవిష్యత్తును మార్చే శక్తి లేనప్పుడు, ఆ భవిష్యత్తు గురించి ముందే తెలుసుకున్నా ప్రయోజనం ఉండదు. మానవమాత్రుడైన వాడు తన పరిధిలో నిర్దోషిగా వ్యవహరించాలి.",
            "keywords": [
                "విక్రమార్కుడు",
                "బేతాళుడు",
                "కుణాళుడు",
                "అశరీరవాణి",
                "భవిష్యత్తు"
            ],
            "characters": [
                "విక్రమార్కుడు",
                "బేతాళుడు",
                "కుణాళుడు",
                "రాణి",
                "రాజు"
            ],
            "locations": [
                "శ్మశానం",
                "కొండ",
                "రాచనగరు"
            ],
            "content": "విసుకు చెందని విక్రమార్కుడు చెట్టు వద్దకు తిరిగివెళ్లి, శవాన్ని దించి భుజం మీద వేసుకుని, ఇంకొకసారి శ్మశానంకేసి బయలుదేరాడు. అప్పుడు శవంలోని బేతాళుడు బిగ్గరిగా నవ్వి, \"రాజా, నీవు ఇంత ప్రయాసపడుతున్నప్పటికీ జర గ బోయేదాన్ని మార్చే శక్తి నీకు కొంచెమైనా లేదు. ఆ సంగతి గ్రహించలేక పూర్వం కుణాళుడనే యువకుడు ప్రాణాన్ని సయితం పోగొట్టుకున్నాడు. అతని కథ చెబుతాను విను,\" అంటూ ఈ విధంగా చెప్ప సాగాడు :\n\nపూర్వం ఒక గ్రామంలో కుణాళుడనే యువకుడుండేవాడు. వాడు ఎంతో భూత దయ కలవాడు, ఎప్పుడూ ఆనందంగా ఉండేవాడు. వాడు రాచనగరుకు వెళ్లి ఏదైనా ఉద్యోగం చేసుకుందామనే ఉద్దేశంతో ఒకనాడు యింటి నుంచి బయలుదేరాడు.\n\nకుణాళుడు తన యింటినుంచి వడ కరవుతో దూరంగా వెళ్లక ఒక అడవికి వెళ్లబోతున్నాడు. ఆ అడవి దాటితే ఒక కొండ వస్తుంది. ఆ కొండకు పడమరగా రాచనగరున్నది.\n\nకుణాళుడు అడవి చేరేసరికి మిట్ట మధ్యాహ్నమయింది. అడవిలో నిశ్శబ్దంగా ఉండటంచేత తనదంతా ఎడారిలో సంచ రం చేసినట్లుగా కుణాళుడికి భయమేసి, వెంటనే అడవిలోకి ప్రవేశించక కొంచం వెనుకకు తిరిగి చూశాడు. ఆకాశంలోనుంచి ఒక అశరీరవాణి గంభీరమైన కంఠం, \"కుణాలా! కొంచం ఆగు! నువు అడవిలో ప్రవేశిస్తే హత్య చేసిన వాడివి అవుతావు! ఆ దేశానికి అరిష్టం తెస్తావు! దాన్ని పరిపాలించిన రాజు కొద్దికాలంలోనే మరణిస్తాడు. ” అని హెచ్చరించింది.\n\nకుణాళుడికి నవ్వొచ్చింది. \"హెచ్చ రిక బాగానే వుంది! నేనొక చిన్న మనిషిని. నేనెవరినీ చంపను, నా అల్పుడైన నావల్ల దేశానికి అరిష్టం ఎట్లా వస్తుంది ?” అని ఆకాశంలోకి చూస్తూ అడిగాడు.\n\n\"ఎవరు నువు? నన్నెందుకిలా బెదిరి స్తావు? నీమాట నేను నమ్మను. అడవిలో ప్రవేశిస్తే హత్య చేస్తానన్నావు? నే నెవరినీ హత్య చేయలేదు,” అన్నాడు కుణాళుడు.\n\n\"హత్యచేశావు. నీకు తెలియదేమో; నీ పాదంకింద బడి ఒక పురుగు చచ్చి పోయింది !” అన్నది కంఠం.\n\n\"దానికి నేనేం చెయ్యగలను? అటు వంటి పొరపాటు ఎవరివల్లనైనా జరగ వచ్చు. ఈ బీడుమీద ప్రవేశించినంత మాత్రాన నేను దేశానికి అరిష్టం తెస్తాననటం పచ్చి అబద్ధం!\" అంటూ కుణాళుడు ముందుకు నడక సాగించాడు.\n\nవాడు కొండను చేరుకునేసరికి పొద్దూక్ పోయింది. కాని కొండ అవతల పగటి వెలుతురు ఇంకా ఎక్కువ సేపుంటుందని వాడికి తెలుసు. అందుచేత వాడు కొండ ఎక్క నారంభించాడు. మళ్ళా అదే కంఠం గంభీరంగా పలికింది :\n\n\"కుణాలా! కొండ ఎక్కకు! చచ్చి పోగలవు!”\n\nకుణాళుడికి మండిపోయింది. “నన్నెందు కిలా భయపెడుతున్నావు? నీకు నేనంటే వేళాకోళంగా ఉందా? బీడు దాటాను. దేశానికి అరిష్టం తెస్తానన్నావు. తెచ్చానా?” అని వాడు కేక పెట్టాడు.\n\n\"తెచ్చావు! నీవు బీడు దాటే సమయాన కొన్ని సీతాకోకచిలకలను బెదరగొట్టావు. అందులో ఒకట్ చాలా బెదిరింది. అది రాచ నగరుదాకా వెళ్లి అక్కడి చెట్లమీద గుడ్లు పెడుతుంది. అవి పొదిగితే వచ్చే ఆకు పురుగుల్లో ఒకటి గర్భవతిగా ఉన్న రాణీ గారి మెడ మీద పాకుతుంది. వెంటనే రాణి కెవ్వున కేకవేసి పడిపోతుంది. ఆమె గర్భంకాస్తా పోతుంది. రాజుగారికి మరి సంతానం కలగదు. అందుచేత, రాజుగారి తమ్ముడు రాజవుతాడు. వాడు పరమ దుర్మార్గుడై రాజ్యాన్ని అరాజకం చేసి చివరకు శత్రువుల చేతుల్లో పెడతాడు. ఈ జరగబోయే అనర్ధానికి నువ్వే కారకుడివి!” అని ఆ కంఠం జవాబిచ్చింది.\n\n\"ప్రతి సంఘటనకూ ఏదో ఒక ఫలితం ఉండకుండా ఉంటుందా? ఎప్పుడో జరగ బోయేదానికి నేను బాధ్యుణ్ణని ఒప్పుకోను!” అంటూ కుణాళుడు కొండ ఎక్కసాగాడు.\n\nఅతను కొండశిఖరం చేరేసరికి పడమట ఇంకా అస్తమయ కాంతి ఉన్నది.\n\nకుణాళుడు విజయ గర్వంతో, \"ఇప్పుడేం చెబుతావు? కొండ ఎక్కాను, కాని ఇంకా బతికే ఉన్నాను ! నీ మాటలన్నీ అబద్ధాలు!” అన్నాడు నవ్వుతూ.\n\n\"పిచ్చివాడా, నీతో అబద్దం చెప్పవలిసిన అవసరం నాకు లేదు. కొండ ఎక్కినవాడు దిగాలి గద! ప్రాణాలుండగా నువు ఇంకె వరినీ చూడబోవు! నిన్నెవరూ ప్రాణాలతో చూడబోరు!” అన్నది కంఠం.\n\nకుణాళుడు ఈసారి బెదిరిపోయాడు. కమ్ముకువచ్చే చీకటిలో కొండ దిగడం వాడికి ప్రమాదమని పించింది. తెల్లవారే దాకా కొండమీదనే ఉందామనుకున్నాడు. కాని కొంచెం ఆలోచించాక భయపడటం అనవసరమని వాడికి తోచింది. ఎందు కంటే, వాడితో మాట్లాడిన ఆ కంఠం అశరీర వాణిది. అయితే అది జరగబోయే సంగతి తెలిసి మాట్లాడుతున్నది. అప్పుడు తనకు చావు తప్పదు. అలాటప్పుడు చావుకోసం తాను తెల్లవారిందాకా కాచుకుని ఉండ నవసరం లేదు. అశరీరవాణి భవిష్యత్తు తెలియక మాట్లాడుతున్నట్టయితే అది చేసే హెచ్చరికను పాటించనవసరంలేదు.\n\nఇలా అనుకుని కుణాళుడు చీకటిలోనే కొండదిగ నారంభించి, ఒకచోట కాలు జారి చాలా లోతున పడి చనిపోయాడు. తరవాత కొద్దికాలానికి, అశరీరవాణి చెప్పి నట్టే, రాణిగారి మెడమీద ఆకుపురుగు పాకటమూ, ఆమె మూర్ఛపోవటమూ, గర్భ స్రావం కావటమూ, రాజుగారికి మరి పిల్లలు కలగక రాజ్యం రాజుగారి తమ్ముడికి చెందటమూ, వాడు దుర్మార్గుడై ఆరాజకం కలిగించటమూ, రాజ్యం కాలక్రమాన శత్రువుల పాలు కావటమూ జరిగాయి.\n\nబేతాళుడి కథ చెప్పి, \"రాజా, నాకొక సందేహం కలిగింది. అశరీరవాణి చేసిన హెచ్చరికలు పాటించకపోవటంలో కుణా ళుడు తప్పు చేశాడా, లేదా? అతనికి హత్య చేసిన పాపమూ, రాజ్యానికి విపత్తు కలి గించిన పాపమూ, ఆత్మహత్య చేసుకున్న పాపమూ అంటుతాయా, అంటవా? ఈ ప్రశ్నలకు సమాధానం తెలిసికూడా చెప్పక పోయావో నీ తల పగిలిపోతుంది,” అన్నాడు.\n\n\"కుణాళుడు తప్పు చేయలేదు. అతనికి ఏ పాపమూ అంటదు. ఆశరీరవాణికి భవి ష్యత్తు తెలుసునే గాని దానిని మార్చే శక్తి ఎంతమాత్రమూ లేదు. ఉన్నపక్షంలో అది కుణాళుడికి హెచ్చరికలు చేయటమే కాకుండా, భవిష్యత్తునుకూడా సకాలంలో తెలిపి ఉండేది. తాను అడవిలో ప్రవేశించి నందువల్ల ఒక చిన్న పురుగు చచ్చి పోతుం దేని ముందుగా తెలిసినా, కుణాళుడు వెనక్కు తిరిగి పోయి ఉండేవాడే. కాని కుణాళుడు ఆడవి ప్రవేశించకుండా, బీడు దాటకుండా, కొండ ఎక్కకుండా చేసే శ క్తి అశరీరవాణికి లేనట్టు స్పష్టమవుతున్నది. అటువంటప్పుడు మానవమాత్రుడైన కుణా ళుడికి పురుగును చంపకుండా, రాజ్యానికి అరిష్టం రాకుండా, తాను చావకుండా అప గల శక్తి ఉన్నదని ఎవరనగలరు? అశరీర వాణిలాగా అతనికి భవిష్యత్తుకూడా తెలి యదే! అందువల్ల ఏ విధంగా చూచినా కుణాళుడు పూర్తిగా నిర్దోషి!” అని విక్ర మార్కుడు జవాబిచ్చాడు.\n\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై మళ్లీ చెట్టెక్కాడు. (కల్పితం)",
            "book_page_end": 48
        },
        {
            "title": "భువన సుందరి - 4",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం (గ్రీకు పురాణగాధ)",
            "genre": "పౌరాణిక/చారిత్రక ధారావాహిక",
            "moral": "శత్రుత్వంలో కూడా వ్యక్తిగత కక్షలు, కుట్రలు కొనసాగుతాయి.",
            "keywords": [
                "గ్రీకులు",
                "ట్రోయ్",
                "వజ్రకాయుడు",
                "యుద్ధం",
                "కుట్ర"
            ],
            "characters": [
                "మోహనుడు",
                "భువనసుందరి",
                "ప్రతాపుడు",
                "వజ్రకాయుడు",
                "వర్ధనుడు (ట్రోయ్ రాజు)",
                "ప్రబోధుడు",
                "రూపధరుడు"
            ],
            "locations": [
                "ట్రోయ్ నగరం",
                "ఐడా పర్వతం",
                "త్రేస్"
            ],
            "content": "[ మోహనుడు తీసుకుపోయిన భువనసుందరిని మంచిగా తిరిగి తెచ్చుకోవటానికి గ్రీకులు చేసిన యత్నం విఫలమయింది. ట్రోయ్ నగరంపై వాడి వెడలటానికి తనకు సాయం రమ్మని భువనసుండరి భర్త ప్రతాపుడు గ్రీకు రాజకుమారుల నందరినీకోరాడు. ఆతి కష్టంమీద గ్రీకు సైన్యం నౌకలలో ఆయత్తపరచబడ్డాయి. రూపధకుపడు పిచ్చినటించాడు. వజ్రకాయుడు ఆడవేషంతో ఒక రాజాంతఃపురంలో డాగాడు. అయినప్పటికీ వీరందరి తోనూ చేరి గ్రీకు బలాలు ఆయత్తమై కాలక్రమాన ట్రోయ్ తీరాన్ని చేరుకున్నాయి.]\n\nనౌకలలోనుంచి తీరానికి దూకిన మొదటివాడు చంద్రప్రభుడైతే, రెండవ వాడు వజ్రకాయుడు. అతని వెనకనే గ్రీకు బలాలన్నీ డిగి సమరానికి తలపడ్డాయి.\n\nట్రోజనులలో మరాళుడని ఒక వీరు డున్నాడు. అతను కత్తితోగాని, బల్లెంతోగాని చావడు. ఈ మరాళుడు ఆ తొలిరోజు యుద్ధంలో అనేకవందలమంది గ్రీకు యోధులను యమపురానికి పంపాడు.\n\nవజ్రకాయుడు మరాళుణ్ణి ఎదిరించి పోరు సాగించాడు, కాని ఎంత సేపు పోరినా అతను లొంగలేదు. ఆఖరుకు మూళుడు ఒకరాయి తగిలి పడిపోగానే వజ్రకాయుడు ఆతని రొమ్ముమీద మోకాళ్లు మోపి కూచుని, అతన్ని గొంతు పిసికి చంపేశాడు.\n\nమరాళుడు చాపగానే ట్రోజను సేనలు బెదిరి, చెదిరి, వెన్నిచ్చి ట్రోయ్ నగరానికి పారిపోయాయి. ఆ తరువాత గ్రీకులు తమ నావలను సముద్ర తీరాన ఒక సురక్షిత ప్రాంతాన ఉంచి, ట్రోయ్ నగరపు గోడల బయట ముట్టడివేశారు. ఈ ముట్టడి పడేళ్లు సాగింది. మొదటి తొమ్మిది సంవత్సరాల కాలంలో ఉభయపక్షాలకూ మధ్య చెప్పుకో దగిన యుద్ధం ఏమీ జరగలేదుగాని అనేక ఇతర సంఘటనలు జరిగాయి.\n\nట్రోయ్ రాజైన వర్థనుడికి ఇద్దరు భార్యలు. మోహనుడి తల్లి ఆయనకు రెండవ భార్య. ఆయనకు కలిగిన యాభై మంది కుమారులలో 19 మంది ఆమె కన్న బిడ్డలే. వారందరిలోకీ జ్యేష్ఠుడు వీరసిం హుడు, ఆమెకు కలిగిన కుమారులలో ఇలియుడు ఒకడు. ఇలియుడికి ఇరవై ఏళ్లు నిండినట్లయితే ట్రోయ్ నగరాన్ని ఎవరూ జయించ లేరని దైవజ్ఞులు చెప్పారు.\n\nఅందుచేత ఎలాగైనా ఇలియుణ్ణి కడ తేర్చటానికి వజ్రకాయుడు పూనుకున్నాడు. ఒకనాడు ఇలియుడు ఒక ఆలయప్రాం గణంలో తన గుర్రాలను కవాతు చేయి స్తుండగా వజ్రకాయుడు అక్కడికి వెళ్లి, ఇలియుణ్ణి బల్లెంతో పొడిచి చంపేశాడు. ఇలియుడి మృతికి ట్రోయ్ పౌరులందరూ దుఃఖించారు.\n\nవర్ధనుడి కొడుకులలో వృకాక్షుడని మరొక డున్నాడు. వాడు తోటలో కొమ్మలు నరికి, రథాలకు పనికివచ్చే కాడి కర్రలు తయారుచేస్తూ ఉండగా, రాత్రివేళ వజ్ర కాయుడు రహస్యంగా నగరంలోకి ప్రవేశించి వృకాక్షుడు పని చేసుకుంటూ ఉండిన తోటకు వెళ్లి, అతనిని పట్టుకుని తమ శిబి రానికి తీసుకుపోయాడు.\n\nఈ ఖైదీని గ్రీకు నాయకులు, ఏం చెయ్యాలో తెలియక, తమ సైన్యాలకు సారా సరఫరాచేసే ఒక రాజుకు బానిసగా అమ్మారు. ఆ రాజు కొలువులో ఉండే వారెవరో వృకాక్షుణ్ణి చూసి జాలిపడి, రాజుకు తగిన సొమ్మిచ్చి, అతన్ని బానిసత్వంనుంచి విముక్తుణ్ణిచేశారు. వృకాక్షుడు ట్రోయ్ నగ రానికి తిరిగివస్తూ ఉండగా, దారిలో అతన్ని చూసి వజ్రకాయుడు చంపేశాడు.\n\nవజ్రకాయుడు ఇలాటి పనులింకా చేశాడు. యుద్ధం లేదు, గ్రీకు సైనికులకు పని కూడా లేదు. అందుచేత వజ్ర కాయుడు ఒక సైనిక దళాన్ని వెంటబెట్టుకుని ట్రోయ్ నగరపు పరిసరాలు కొల్లగొట్ట నారం భించాడు. వారు ఐడా పర్వతంమీదికి వెళ్లే సరికి అక్కడ వారికి ప్రశంసనుడు అనే వాడు తటస్థపడ్డాడు.\n\nఈ ప్రశంసనుడు మోహనుడికి దాయాది మోహనుడు భువనసుందరిని ఎత్తుకురావ టానికి స్పార్టాకు వెళ్లినప్పుడు ప్రశంసనుడు కూడా ఆతనివెంట వెళ్లి అనేక విధాల సాయ పడ్డాడు. అయినప్పటికీ, భువనసుందరి మూలంగా గ్రీకులకూ, ట్రోజనులకూ కలిగిన యుద్ధంలో ప్రశంసనుడు తటస్థంగా ఉండిపోయాడు; అతను యుద్ధం చెయ్య లేదు సరికదా, అతని బలాలుకూడా యుద్ధంలోకి రాలేదు.\n\nప్రశంసనుడు తన పశువుల మందలను కాసే వారివెంట ఐడా పర్వతంమీద ఉన్న సమయంలో వజ్రకాయుడూ అతని సైని కులూ అక్కడికి వచ్చారు. వజ్రకాయుడి ధాటికి తాళలేక ప్రశంసనుడు కొండ దిగి పారిపోయాడు. గ్రీకులు ప్రశంసనుడి పసుల కాపర్లను హతమార్చి పశువుల మందలను స్వాధీనపరుచుకున్నారు.\n\nఈ సంఘటన జరిగినాక ప్రశంసనుడు తటస్థంగా ఉండలేక పోయాడు. అతను వెంటనే తన బలాలను ట్రోయ్ నగరానికి తరలించుకు వెళ్లి, యుద్ధంలో చేరాడు. ప్రశంసనుడు గొప్ప యోధుడు. ఎవరినీ లక్ష్యపెట్టని వజ్రకాయుడు సహితం అతన్ని గురించి ఎన్నడూ తేలికగా మాట్లాడలేదు. ఇక ట్రోజను సైనికుల మాట చెప్ప నవ సరం లేదు. వారు తమ పక్షిన గల వీరు లలో వీరసింహుణ్ణి ఎంతగా గౌరవించేవారో ప్రశంసనుణ్ణి కూడా అంతగానూ గౌరవించే వారు. యుద్ధంలో అతను అనేకసార్లు బాగా గాయపడ్డాడు, కాని ప్రతిసారీ ప్రాణాలతో బయటపడ్డాడు.\n\nఈ యుద్ధంలో ప్రశంసనుడికి చావు రాసి పెట్టిలేదు. అతని వంశంవాళ్లు ముందు ముందు ట్రోయ్ నగరానికి రాజులు కావా లని రాసిపెట్టి ఉంది.\n\nట్రోయ్ నగరంతో సఖ్యత గల నగరాలు ఇంకా అనేకం ఉన్నాయి. వాటిలో చాలా వాటిని వజ్రకాయుడు ఓడించి వశపరుచు కున్నాడు. అతనికి లోబడిన నగరాలలో ఒకడానికి రాజు వీరసింహుడికి పిల్లనిచ్చిన మామ. గ్రీకులతో జరిగిన పోరాటంలో ఈ రాజూ, ఆయన కుమారులు ఏడుగురూ మరణించారు.\n\nగ్రీకు శిబిరంలోనే కొన్ని దారుణ సంఘట నలు జరిగాయి; అందులో ఒకటి —\n\nఒకప్పుడు రారాజు రూపధరుణ్ణి పిలిచి, \"నీవు త్రేస్కు వెళ్లి నౌకలో ధాన్యం పట్టించుకుని రా!\" అని ఆజ్ఞాపించాడు.\n\nరూపధరుడు ఆ ప్రకారమే వెళ్లి, ధాన్యం తీసుకు రావటానికి మారుగా ఉత్త చేతులతో తిరిగి వచ్చాడు.\n\nగ్రీకు వీరులలో ఒకడైన ప్రబోధుడు రూపధరుడితో, \"నీవు వట్టి సోమరిపోతువు! పిరికి పందవు!\" అన్నాడు.\n\n\"నా తప్పేమీ లేదు. ఎక్కడా ధాన్యం దొరక లేదు. రారాజు నిన్ను పంపి ఉన్నా వట్టిచేతులతో వచ్చిఉండే వాడి వే!\" అన్నాడు రూపధరుడు.\n\nప్రబోధుడికి పంతం వచ్చింది. అతను అప్పటి కప్పుడే ఒక నావను తరలించుకుని వెళ్లి, దాని నిండా ధాన్యం తీసుకుని తిరిగి వచ్చాడు. రూపధరుడికి తీరని పరాభవం జరిగింది. ప్రబోధుడి పైన ఎలా పగ తీర్చు కోవటమా అని అహోరాత్రాలు మధనపడి, చివర కొక పన్నాగం ఆలోచించాడు.\n\nఒకనాడు రూపధరుడు రారాజుకు ఈ విధంగా వార్త పంపాడు:\n\n\"రాత్రి కలలో నాకు దేవతలు కనబడి మన శిబిరంలో ఒక గొప్ప ద్రోహం జరగ నున్నదని హెచ్చరించారు. ప్రమాదం తప్పాలంటే ఒక పగలూ, రాత్రి మనం శిబిరం మార్చాలి!”\n\nరూపధరుడు చేసిన ఈ సూచనను రా రాజు వెంటనే అమలు జరిపించాడు. గ్రీకు లండరూ తమ శిబిరాన్ని వదిలేసి ఒక పగలూ, రాత్రి మరొక చోట గడిపారు.\n\nశిబిరం ఖాళీ అయిన సమయంలో రూప ధరుడు రహస్యంగా ప్రబోధుడి గుడారం ప్రవేశించి అక్కడ ఒక బంగారు నాణాల సంచీని దాచాడు.\n\nతరవాత అతను యుద్ధఖైదీని ఒకణ్ణి పట్టుకుని వాడిచేత బలాత్కారంగా ఒక ఉత్తరం రాయించాడు. ఆ ఉత్తరం వర్ధ నుడు ప్రబోధుడికి రాసినట్టుగా ఉన్నది.\n\n\"గ్రీకులకు ద్రోహంచెయ్యటం నిమిత్తమై నీవు కోరినప్రకారం బంగారం పంపడ మైనది\", అని ఆ ఉత్తరంలో ఉంది.\n\n\" నువు వెంటనే ఈ ఉత్తరం తీసుకు పోయి ప్రబోధుడికి అందజెయ్యి!” అని యుద్ధఖైదీకి రూపధరుడు చెప్పాడు. కాని ఖైదీ ఆ ఉత్తరాన్ని ప్రబోధుడికి అందించ బోయే దారిలో రూపధరుడు అతన్ని తన మనుషులచేత చంపించాడు.\n\nమర్నాడు తెల్లవారి గ్రీకులు తమ పాత శిబిరానికి తిరిగివచ్చేటప్పుడు శిబిరం వెల పల చచ్చిపడిఉన్న యుద్ధఖైదీ కనిపిం చాడు. అతనివద్ద ఉన్న ఉత్తరం వారికి దొరికింది. అది చాలా ప్రమాదకరమైన ఉత్తరంగా కనపడ్డందున దానిని వెంటనే రారాజుకు చేర్చారు.\n\nరారాజు ఆ ఉత్తరాన్ని చూసుకుని ప్రబో ధుణ్ణి విచారణకు పిలిచాడు. వర్ధనుడి నుంచి అలాటి ఉత్తరం రావటానికి సంజా యిషీ చెప్పమన్నాడు. తాను దేశద్రోహిని కాననీ, తనకు వర్ధనుడుగాని, మరొకరుగాని ఎన్నడూ బంగారం ఇచ్చి ఉండలేదని ప్రబోధుడు చెప్పాడు.\n\n\"అతని గుడారం వెతికితే నిజం తెలిసి పోతుంది!” అన్నాడు రూపధరుడు.\n\nగుడారం వెతికారు. బంగారం దొరి కింది. ప్రబోధుడు ద్రోహిగా నిర్ణయించ బడ్డాడు. అటువంటి ద్రోహికి శిక్ష ఏమి టంటే సైనికులందరూ అతన్ని రాళ్లతో కొట్టి చంపటం. ప్రబోధుణ్ణి అదేప్రకారం గ్రీకులందరూ రాళ్లతో కొట్టి చంపారు. చని పోయే ముందు ప్రబోధుడు, \" అయ్యో ! సత్యమా ? నా కన్నముందే నీవు చని పోయావా?” అని ఆక్రోశించాడు.\n\nప్రబోధుడి హత్య అన్నివిధాలా అక్రమ మైనది. అతను నిర్దోషి కావటమే గాక గొప్ప ప్రతిభావంతుడుకూడా. ట్రోయ్ నగరాన్ని ముట్టడించిన గ్రీకులకు కాలక్షేపం జరగ టానికిగాను అతను పాచికలు సృష్టించాడు. అతను సృష్టించినవి చాలా ఉన్నాయి. ఆతను దీపస్తంభాలు కని పెట్టాడు; త్రాసులూ, కొలమానాలూ సృష్టిం చాడు; లిపిని సృష్టిచేశాడు; సైనిక శిబిరాల లోనూ, ఇతర చోట్లా పహరావాళ్లను ఏర్పాటు చేసే వైనం కనిపెట్టాడు. గ్రీకులు అతనికి ఎన్నోవిధాల ఋణపడి ఉన్నారు.\n\nగ్రీసుదేశంలో ఉన్న ప్రబోధుడి తండ్రికి తన కుమారుడి హత్యను గురించి వార్త తెలిసింది. ఆ యన ట్రోయ్ నగరానికి ప్రయాణమై వచ్చి, \" నా కొడుకును ఏ కారణంచేత హత్య చేయవలిసివచ్చింది? వాడు ద్రోహి అని ఎలా రుజువుచేశారు?” అని రారాజును నిలవదీసి అడిగాడు.\n\nరారాజు ఆయనకు సంజాయిషీ ఇవ్వ నిరాకరించాడు. ప్రబోధుడు అకారణంగా హత్యచేయబడ్డాడనీ, రూపధరుడు అతని మీద కుట్రచేసి ఆ పని చేయించాడనీ రారాజుకు స్పష్టంగా తెలిసే ఉండాలి. అయినప్పటికీ ఆయన రూపధరుడిపై గల ఆదరంకొద్దీ ప్రబోధుడి తండ్రి ఆక్షేపణను తోసిపుచ్చాడు.\n\nతాను వచ్చిన పని కాలేదు. ప్రబోధుడి తండ్రి గ్రీసుకు తిరిగివెళ్లి, కొంతమంది గ్రీకువీరుల భార్యలతో, \" నీ భర్త ఎవతెనో ట్రోయనగరపు స్త్రీని పెళ్లాడి వెంటతెస్తు న్నాడు. ఇకముందు ఆవిడే రాణి కాబో తుంది!\" అని అబద్ధాలు చెప్పాడు. ఇది విని కొందరు గ్రీకు స్త్రీలు ఆత్మహత్యలు చేసుకున్నారు.",
            "book_page_end": 56
        }
    ],
    "statistics": {
        "total_stories": 12,
        "author_counts": {
            "చక్రపాణి": 1,
            "చందమామ బృందం": 6,
            "చందమామ బృందం (జాతక కథ)": 1,
            "డి. భావనారాయణ": 1,
            "కె. రామనాథబాబు": 1,
            "విద్వాన్ విశ్వం": 1,
            "చందమామ బృందం (గ్రీకు పురాణగాధ)": 1
        },
        "genre_counts": {
            "సంపాదకీయం": 1,
            "పురాణ గాధ వివరణ": 1,
            "నీతి కథ": 1,
            "జానపద కథ": 3,
            "జంతు కథ": 1,
            "సాహస కథ": 1,
            "చారిత్రక కథ": 1,
            "గేయ కథ": 1,
            "బేతాళ కథ": 1,
            "పౌరాణిక/చారిత్రక ధారావాహిక": 1
        }
    }
}