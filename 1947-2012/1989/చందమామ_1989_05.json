{
    "book_id": "చందమామ_1989_05",
    "stories": [
        {
            "title": "గ్రామాధికారి మూఢత్వం",
            "book_page_start": 10,
            "pdf_page_start": 10,
            "pdf_page_end": 10,
            "author": "కొండూరు పరిమళ",
            "genre": "హాస్యం",
            "moral": "మూఢత్వం ప్రమాదకరం, అధికారంలో ఉన్నవారు వివేకంతో వ్యవహరించాలి.",
            "keywords": [
                "మూఢత్వం",
                "అధికారం",
                "మోసం",
                "రైతు",
                "శివాలయం"
            ],
            "characters": [
                "వృషభేంద్రయ్య",
                "రైతు",
                "ప్రజలు"
            ],
            "locations": [
                "గ్రామం",
                "శివాలయం"
            ],
            "content": "వంశపారంపర్యతకారణంగా, వృషభేంద్రయ్య అనే అతను గ్రామాధికారి అయ్యాడు. అతను\nఒట్టి మూఢుడు. ఒకసారి రైతొకడు ఆయన దగ్గిరకు వచ్చి, \"అయ్యా, నా పంటపొలంలో\nఆంబోతొకటి పడిమేస్తున్నది. ఎలాగయినా దాన్ని బయటికి తరిమే మార్గం చూడండి,” అని\nకోరాడు.\n\n“మనిషిని పంపి తరిమేయిస్తాను,” అన్నాడు గ్రామాధికారి.\n\n“వాడు పంటంతా తొక్కేస్తాడేమో!” అన్నాడు రైతు.\n\n\" అయితే, వాణ్ణి చేను మధ్యకు మోసుకుపోవడానికి, ఇద్దరు మనుషుల్ని ఏర్పాటు\nచేస్తాను,” అన్నాడు గ్రామాధికారి.\n\nరైతు విసుక్కుంటూ అక్కడి నుంచి వెళ్ళిపోయాడు.\n\nమరొకసారి, ఊళ్ళోవాళ్ళు ఆయన్ని ఆటపట్టించాలని, \"అయ్యా, మన శివాలయాన్ని ఒక\nగజం వెనక్కు జరిపితే బావుంటుందన్నది, ఊరి ప్రజల ఏకాభిప్రాయం!\" అని చెప్పారు.\n\n“దానిదేముంది!” అని గ్రామాధికారి, ఒక వందమంది మనుషులను పిలిపించి, ఆల\nయాన్ని వెనక్కు తోయమని చెప్పి, గుర్తుగా వుండేందుకు తన తలపాగాను, ఆలయం వెనక\nఒక గజం దూరంలో పెట్టాడు.\n\nజనం ఆలయాన్ని వెనక్కు తోస్తున్నట్టు కొంతసేపు గొడవచేసి, గ్రామాధికారితో, “ఆయ్యా,\nయిప్పుడు చూడండి, ఆలయం వెనక్కు జరిగిందో లేదో!\" అన్నారు.\n\nగ్రామాధికారి ఆలయం వెనక్కు వెళ్ళాడు. ఆయన తలపాగా అక్కడ లేదు. ఎవరో\nదొంగిలించారు. ఆయన పరుగు, పరుగున జనం దగ్గిరకువచ్చి, “ఒరే, ఇక ఆగండి! ఆలయాన్ని\nగజం కాదు, రెండు గజాలు వెనక్కు తోశారు. నా తలపాగా దానికింద పడిపోయింది!”\nఅన్నాడు.\n—కొండూరు పరిమళ",
            "book_page_end": 10
        },
        {
            "title": "ఉడకని ఉల్లిపాయ",
            "book_page_start": 11,
            "pdf_page_start": 11,
            "pdf_page_end": 15,
            "author": "వసుంధర",
            "genre": "నీతి కథ",
            "moral": "అత్యాశ దుఃఖానికి కారణం. కష్టపడి పనిచేయడంలోనే నిజమైన సంతృప్తి ఉంటుంది.",
            "keywords": [
                "అన్నదమ్ములు",
                "అత్యాశ",
                "బైరాగి",
                "అద్భుతశక్తి",
                "శ్రమ విలువ"
            ],
            "characters": [
                "రాముడు",
                "భీముడు",
                "బైరాగి"
            ],
            "locations": [
                "కేశవరం గ్రామం"
            ],
            "content": "కేశవరం అనే గ్రామంలో రాముడు,\nభీముడు అనే ఇద్దరన్నదమ్ములు, తమ\nఇంటిని రెండు వాటాలుగా చేసుకుని వేర్వే\nరుగా వుంటున్నారు. ఇద్దరిలో రాముడు\nకాస్త అమాయకుడు. చిన్నవాడయిన\nభీముడు గడుసరి.\n\nఒక రోజున బైరాగి ఒకడు, వాళ్ళింటికి\nవచ్చి భోజనం పెట్టమన్నాడు. భీముడు,\nబైరాగిని కసిరికొట్టాడు. రాముడు ఆదరించి\nఅన్నం పెట్టగా, అందుకు బైరాగి ఎంతో\nసంతోషించి, “నీకేమైనా కోర్కెలుంటే\nచెప్పు, తీరుస్తాను,'' అన్నాడు.\n\n\"నా తమ్ముడు భీముడు నాకంటే\nవైభవంగా వుంటున్నాడు. అదే వైభవం\nనాకూ కావాలి,'' అన్నాడు రాముడు.\n\nబైరాగి వెంటనే, ''నీ ఇంట్లో కూర\nగాయలేమైనా వుంటే తీసుకురా!”\nఅన్నాడు.\n\nరాముడు ఇల్లంతా వెదికితే, నాలుగు\nఉల్లిపాయలు మాత్రం దొరికాయి. బైరాగి,\nరాముడితో, \"ఈ నాలుగు ఉల్లిపాయల్ని\nనీళ్లల్లో వేసి ఉడకబెట్టు. ఉడికినవి తినేసి,\nఉడకనివి వదిలిపెట్టి నా దగ్గిరకు రా. ' ”\nఅన్నాడు.\n\nరాముడు, బైరాగి చెప్పినట్లే ఉల్లి\nపాయల్ని ఉడకబెట్టాడు. ఒక్కటంటే\nఒక్కటి తప్ప మిగతావన్నీ ఉడికాయి.\nరాముడు ఉడికినవాటిని తినేసి బైరాగి\nవద్దకు వెళ్ళాడు.\n\nబైరాగి జరిగింది విని, \"నువ్వు చాలా\nఅదృష్టవంతుడివి. ఈ రాత్రికి నేనిక్కడే\nపడుకుంటాను. తెల్లవారి లేచాక, ఆ ఉడ\nకని ఉల్లిపాయ నీవు కోరినవన్నీ యివ్వడం\nమొదలు పెడుతుంది.\" అన్నాడు.\n\nబైరాగి పడుకు నేందుకు ఏర్పాట్లు\nచేశాడు రాముడు. తర్వాత ఇద్దరూ నిద్రలో\nవుండగా, ఇంట్లోకి భీముడు ప్రవేశించాడు.\nరాముడు, బైరాగిని భోజనానికి పిలిచి\nనప్పటి నుంచీ, అక్కడేం జరుగుతుందో\nఅని భీముడు పొంచివుండి విన్నాడు.\nఉడకని ఉల్లిపాయ రాముడికి ఉపయోగ\nపడకూడదనే కుత్సితబుద్ధితో వాడు, దాన్ని\nగుటుక్కున మింగి, తన ఇంట్లోకి వెళ్ళి\nపడుకున్నాడు.\n\nమర్నాడుతెల్లవారగా నేలేచినరాముడు,\nఉడకని ఉల్లిపాయ కనిపించక లబోదిబో\nమన్నాడు.\n\nబైరాగి వాడిని ఊరడించి, \"కంగారు\nపడకు. అంతా నీ మేలుకే జరిగింది.\nఉత్త ఉల్లిపాయ నీ కోర్కెలేం తీర్చ\nగలదు? నా మంత్రశక్తికి లోబడి ఎవడో\nదాన్ని మింగాడు. ఆ ఉల్లిపాయ వేళ్లకు\nఉడకదు. శరీరంలో అరగదు. నీకేం\nకావాలనిపించినా, “ఉడకని ఉల్లిపాయా!\nనాకు ఫలానిది కావాలి,” అని గట్టిగా\nఅను. ఆ ఉల్లిపాయను మింగినవాడు\nవెంటనే వచ్చి. నీ కోర్కె తీరుస్తాడు.\nనువ్వు మాత్రం అత్యాశకు పోకూడదు.\nనీ కోర్కెలు తీర్చేవాడి శక్తికి మించిన\nకోర్కెలు అడగకూడదు. మళ్ళీ ఆరు\nమాసాల తర్వాత వస్తాను. అప్పుడు నిన్ను,\nనేను సంతోషంగా చూడాలి!\" అన్నాడు.\n\nరాముడు, బైరాగి కాళ్ళకు వంగి\nనమస్కరించాడు. బైరాగి వెళ్ళిపోగానే\nవాడు గట్టిగా, \"ఉడకని ఉల్లిపాయా !\nనాకు పట్టుపరుపులమంచం కావాలి,”\nఅన్నాడు.\n\nకొద్దిసేపట్లో భీముడు వచ్చి, వాడింట్లో\nపట్టుపరుపులమంచం ఏర్పాటు చేసి\nవెళ్ళాడు.\n\nఆ ఉల్లిపాయను మింగింది. తన\nతమ్ముడు భీముడేనని తెలియగానే\nరాముడిక్కలిగిన సంతోషంఅంతాయింతా\nకాదు. భీముడు లోగడ రాముణ్ణి మోసం\nచేసి తండ్రి నుంచి సంక్రమించిన ఆస్తిని\nచాలావరకు కాజేసి వున్నాడు. రాముడికి\nఅప్పట్లో వుండే, యీ పట్టుపరుపుల\nమంచం, వాడి దగ్గిర నుంచి భీముడు\nచాలా చవగ్గా కొనేశాడు.\n\n\"ఉడకనిఉల్లిపాయా! ఇప్పుడు నాకు\nవందవరహాలు కావాలి.” అన్నాడు\nరాముడు.\n\nకాసేపట్లో భీముడు వచ్చి వాడికి వంద\nవరహాలూ యిచ్చి వెళ్ళాడు. ఒకప్పుడు\nరాముడు, భీముడి వద్ద వందవరహాలు\nదాచుకుంటే, తర్వాత తనకేం తెలియదని\nఅబద్ధం ఆడాడు భీముడు.\n\nరాముడి కిప్పుడు రోజులు చాలా\nసుఖంగా జరిగిపోతున్నవి. ఉడకని ఉల్లి\nపాయ ధర్మమా అని, భీముడు వాడికి\nరోజూ భోజనం ఏర్పాట్లు చేస్తున్నాడు. ఇల్లు\nశుభ్రం చేస్తున్నాడు. ఇంట్లోకి అవసరం\nఅయిన సరుకులు కొని పెడుతున్నాడు.\nఇందుకోసం భీముడు వెనకటికన్నా చాలా\nకష్టపడి పని చేయవలసి వచ్చేది. అయితే\nవాడికి శ్రమకుతగ్గ ఫలితం దొరికేది. అన్న\nగారికి అన్నీ చేసి పెడుతున్న భీముడిని\nఊళ్ళో అందరూ ఎంతగానో మెచ్చుకునే\nవారు. అభిమానంకొద్దీ వాడికి ఎక్కువ\nప్రతిఫలం యిచ్చేవారు.\n\nఇలా ఆరునెలలు గడిచాక, బైరాగి\nమళ్ళీ ఆ ఊరు వచ్చి రాముణ్ణి కలుసు\nకున్నాడు. రాముడు, బైరాగికి తను చాలా\nసంతోషంగా వున్నట్టు చెప్పాడు. అప్పుడు\nబైరాగి, భీముణ్ణి పిలిచాడు.\n\nవాడు వస్తూనే బైరాగి కాళ్ళ మీదపడి,\n\"అయ్యా, నేనిప్పుడు యిద్దరు మనుషుల\nకోసం అతిగా శ్రమపడవలసి వస్తున్నది.\nనా తప్పులన్నీ క్షమించి, ఈ కష్టం నుంచి\nబయటపడే ఉపాయం చెప్పండి.\" అని\nవేడుకున్నాడు.\n\nబైరాగి నవ్వి, “నాయనా, చెడ్డవాళ్లను\nశిక్షించడంలోనే, మంచివాళ్ళకు మేలు\nజరగాలని, నేను ఉడకని ఉల్లిపాయను\nసృష్టించాను. నీవిప్పుడు నీ అన్న దగ్గిరకు\nవెళ్ళి, అతడిచేత, 'ఉడకని ఉల్లిపాయా!\nనువ్వు నాకు చేసిన మేలు చాలు. ఇక\nఅరిగిపో,' అనిపించు. అంతే, ఉల్లిపాయ\nజీర్ణమైపోతుంది. ఆ తర్వాత నుంచి\nమీరిద్దరూ ఎవరికివారుగా జీవించవచ్చు.\"\nఅన్నాడు.\n\n“ఉల్లిపాయను జీర్ణం చేయడానికి నా\nఅన్న ఒప్పుకోకపోతే, నేనేం చేయాలి?''\nఅన్నాడు భీముడు దీనంగా.\n\n\"అత్యాశకు పోయేవాళ్ళను నేను\nక్షమించను. నీ అన్న అందుకు అంగీ\nకరించకపోతే, ఉల్లిపాయ నీ కడుపులో\nమాయమై, నీ అన్న శరీరంలోకి వెళు\nతుంది. అప్పుడు నీక్కావలసినవన్నీ\nనీ అన్న చేసి పెడతాడు. నీవు అత్యాశకు\nపోనంతకాలం మాత్రమే అలా జరుగు\nతుంది. ఆ తర్వాత ఉల్లిపాయ మళ్ళీ నీ\nశరీరంలోకి మారిపోతుంది. కాబట్టి నీ\nసమస్యను నువ్వే పరిష్కరించుకో, ఇక\nవెళ్ళు!\" అని బైరాగి అక్కడి నుంచి\nవెళ్ళిపోయాడు.\n\nభీముడు అన్న దగ్గిరకు వెళ్ళి, బైరాగి\nచెప్పినట్లే కోరాడు. రాముడు వాడితో,\n\"నాకింకా తృప్తికలగలేదు. అందువల్ల\nఉల్లిపాయ జీర్ణం కావడానికి వీల్లేదు.”\nఅన్నాడు.\n\n\"అన్నయ్యా! అత్యాశకుపోతే అను\nభవిస్తావు. నా మాట విను. ఉడకని ఉల్లి\nపాయ నాలో జీర్ణమైపోవాలని కోరుకో!''\nఅన్నాడు భీముడు.\n\nరాముడు మంచివాడే అయినప్పటికీ.\nకోరగానే వచ్చే సుఖాలను వదులుకోలేక\nస్వార్థ పరుడ య్యాడు. వాడు తమ్ముడి\nమాటలు వినకుండా, \"ఉడకని ఉల్లి\nపాయా! నాకొక వందవరహాలు తెచ్చి\nపెట్టు,” అన్నాడు.\n\nఆమరుక్షణం భీముడినోట్లోనుంచి ఉల్లి\nపాయ ఒకటి బయటకు వచ్చి. రాముడి\nనోట్లో ప్రవేశించింది. అప్రయత్నంగా\nరాముడు దాన్ని మింగేశాడు.\n\n“చూశావా, నేను ముందుగా హెచ్చ\nరిస్తే వినలేదు. ఇకనుంచి నువ్వు, నా\nకోర్కెలు తీర్చుతావు. 'అనుభవించు !''\nఅన్నాడు భీముడు.\n\nరాముడు భయంతో వణికిపోతూ,\n\"ఇలా జరుగుతుందని నాకు తెలియదు.\nనేను అత్యాశకుపోయిన మాట నిజం.\nనాకు బుద్ధివచ్చింది. నన్నిక వదిలి\nపెట్టు,'' అన్నాడు.\n\n\"నేనిప్పుడు మునుపటి భీముణ్ణి కాదు.\nమారిపోయాను. కష్టపడి పనిచేయడంలోని\nసుఖాన్నీ, మంచిగా వుండడంలోని గొప్ప\nతనాన్నీ తెలుసుకున్నాను. ఇక నుంచి\nమనిద్దరం విడిగా కాక కలిసిమెలిసి\nవుందాం,\" అని భీముడు గట్టిగా, \" ఉడ\nకనిఉల్లిపాయా ! అరిగిపో.\" అన్నాడు.\n\nభీముడిలో వచ్చిన మార్పుకు, రాముడు\nఆశ్చర్యపోతూ, “నువ్వు మళ్ళీ నా నుంచి\nఅన్నీ రాబట్టుకుంటావనుకున్నాను. నీలో\nయింత మార్పు వచ్చినప్పుడు, మంచి\nవాడిననిపించుకునే నేను అత్యాశకు\nపోవడం క్షమించరానిది. నువ్వు నాకిచ్చిన\nవన్నీ తిరిగి, నీకిచ్చేస్తాను,'' అన్నాడు.\n\n\"మన మిద్దరం కలిసివున్నప్పుడు నీది.\nనాది అన్న భేదమెందుకు ? ఇద్దరం కలిసి\nకట్టుగా వుండి కష్టపడి పనిచేస్తే, ఏ ఉల్లి\nపాయ అవసరం లేకుండానే మనం గొప్ప\nవాళ్ళం కావచ్చు.\" అన్నాడు భీముడు.\n\nఈ అన్నదమ్ముల కథ ఊళ్ళో\nవాళ్ళకు తెలిసింది. రాముడూ, భీముడూ\nఅన్యోన్యంగా వుంటూ త్వరలోనే చాలా\nఅభివృద్ధిలోకి వచ్చారు. మనుషులందరూ\nఇలా వుంటే, ఏ బైరాగులూ మహిమలు\nచూపించనవసరం లేదనుకున్నారు\nకేశవరం గ్రామస్థులు.",
            "book_page_end": 15
        },
        {
            "title": "వ్యాపార నైజం",
            "book_page_start": 16,
            "pdf_page_start": 16,
            "pdf_page_end": 18,
            "author": "డా॥ తాటిచర్ల గురురామప్రసాద్",
            "genre": "సామాజిక కథ",
            "moral": "సహజ స్వభావాన్ని మార్చడం కష్టం. వ్యాపార స్వభావం కలవారు దేనినైనా లాభం కోసమే ఉపయోగిస్తారు.",
            "keywords": [
                "వ్యాపారం",
                "స్వభావం",
                "రాజకీయం",
                "మతం",
                "కవిత్వం"
            ],
            "characters": [
                "చలపతి",
                "చలపతి కొడుకులు",
                "కవి మిత్రుడు",
                "రాజకీయవేత్త మిత్రుడు",
                "మతబోధకుడు మిత్రుడు"
            ],
            "locations": [
                "గ్రామం",
                "నగరం"
            ],
            "content": "ఒక ఊళ్ళో చలపతి అనే రైతుకు,\nముగ్గురు కొడుకు లుండేవారు. వాళ్ళకు\nతెలివితేట లెక్కువ. అయితే, వాళ్ళలో\nఒక లోపం వుండేది. వాళ్ళు తండ్రికి\nవ్యవసాయప్పనుల్లో ఏమాత్రం సాయ\nపడక, ఏవో వ్యాపార విషయాల గురించి\nమాట్లాడుకునేవాళ్ళు. క్రమంగా ఈడు\nవచ్చేసరికి ఈ ధోరణి ముదరబారింది.\nచలపతి ఎలాగైనా తన కొడుకుల్లో మార్పు\nతేవాలని నిశ్చయించుకున్నాడు.\n\nచలపతికి ముగ్గురు ప్రాణస్నేహితు\nలున్నారు. వారిలో ఒకడు కవి. రెండవ\nవాడు రాజకీయవేత్త. మూడవవాడు మత\nబోధకుడు. వీళ్ల సహాయంతో, కొడుకులలో\nమార్పు తేవాలని ఆయన అనుకున్నాడు.\n\nఆయన ముందుగా కవి అయిన తన\nమిత్రుణ్ణి కలుసుకుని, తన పెద్దకొడుకును\nగురించి చెప్పి, \" నువ్వే ఎలాగైనా మా\nవాడిని బాగుచెయ్యాలి!\" అని పెద్ద\nకొడుకును, ఆయనకు అప్పగించాడు.\n\nఅదేవిధంగా చలపతి సంగతి వివరించి,\nరెండోవాణ్ణి రాజకీయవేత్తకూ, మూడోవాణ్ణి\nమతబోధకుడికీ అప్పగించాడు.\n\nచలపతి పెద్దకొడుక్కు మొదట్లో, ఈ\nసాహితీ వ్యాసంగం నచ్చలేదు. కానీ,\nక్రమంగా వాడు దానికి అలవాటుపడ్డాడు.\nచూడగా, గురువుగారి ఆర్థికపరిస్థితి\nవాడికి దుర్భర మనిపించింది. వాడు తన\nగురువులా కాకుండా, ఆ ఊళ్లోని కవుల్నీ,\nరచయితల్నీ చేరదీసి సాహితీ సంస్థ నొక\nదాన్ని నెలకొల్పాడు.\n\nవాళ్ళల్లో కొందరు, వాడి గురువులాగా\nడబ్బు యిబ్బందుల్లో వున్నవాళ్ళు. మరి\nకొందరు కీర్తికాంక్ష కలవాళ్ళు. పెద్దవాడు\nవాళ్ళ దగ్గిరనుంచి మంచి రచనలు కొని,\nవాటిని అమ్మి మంచి లాభాలు సంపాదిం\nచాడు. కొందరు అనామకుల రచనలను,\nతన పేరుతో ప్రకటించుకున్నాడు. వాడి\nపక్కన చేరిన వందిమాగధులు, వాడికి\nఘనంగా సన్మానం చేసి కవికిశోరం అన్న\nబిరుదిచ్చారు.\n\nఇదంతా గమనిస్తున్న కవి, పెద్దవాడి\nతండ్రితో, వాడి వ్యాపారనైజాన్ని మార్చడం\nతనవల్ల కాదని చెప్పేశాడు.\n\nఅదేసమయంలో, రాజకీయవేత్త వద్ద\nచేరిన చలపతి రెండో కొడుక్కు రాజ\nకీయపుటెత్తులూ, ప్రజల సమస్యలూ\nతలనొప్పిగా తోచాయి. రాజకీయవేత్త\nమాత్రం, వాడికి రాజకీయాలపట్ల అభిరుచి\nకలిగించడానికి చాలా శ్రమపడ్డాడు.\nరెండోవాడికి క్రమంగా రాజకీయాల నిజ\nస్వరూపం బోధపడింది. వాడు స్థానిక\nనాయకులతో పరిచయాలు పెంచు\nకున్నాడు. ప్రజల బలహీనత లేమిటో\nపసిగట్టాడు. పిరికివాళ్ళను బెదిరించాడు.\nధైర్యవంతుల ముందు వినయం నటిం\nచాడు. కులమతద్వేషాలను రెచ్చగొట్టాడు.\nఎన్నికలలో డబ్బూ, అవసరం కలిగిన\nచోట, తన సహచరులతో బలప్రయోగం\nచేయించి ప్రజాప్రతినిధి అయ్యాడు.\n\nఇది చూసి రాజకీయ వేత్త బెంబేలు\nపడిపోయి చలపతితో, ''మిత్రమా,\nమరేమీ అనుకోకు. నీ రెండో కొడుకు\nయిప్పుడు నన్నుమించి ఎదిగిపోయాడు.\nవాడిని బాగుచేయడం, నావల్ల కాదు,'' \nఅని తన నిస్సహాయతను వెల్లడించాడు.\n\nఈలోగా, మతబోధకుడి వద్ద చేరిన\nచలపతి మూడవ కొడుకుతో ఆయన,\n“నువ్వు నావద్ద చేరడంలో చాలా మంచి\nపని చేశావు. ఐహిక విషయాలలో దేనిలో\nనైనా, వ్యాపార ధోరణి ఎక్కువ. నీ\nమనసును మార్చడానికి మతమే తగిన\nమందు !\" అంటూ తల నిమిరాడు.\n\nచలపతి మూడో కొడుక్కు. ఆ మత\nబోధకుడి భక్తి ఆవేశం చూసి, చాలా\nముచ్చట వేసింది. అయితే, ఆయన\nబోధనలేవీ వాడి బుద్ధికి రుచించలేదు.\nవాడు క్రమంగా భక్తబృందాలతో పరిచయా\nలేర్పరచుకున్నాడు. భక్తకోటిలోని బల\nహీనతలు, వాడికి బాగా అర్థమైనాయి.\nఅసమర్థులు అశాంతిలో అలమటించడం,\nవాడు గ్రహించాడు.\n\nతన గురువుగారికి లేని మహిమలు,\nఉన్నట్టు వాడు ప్రచారం చేశాడు. చందాలు\nవసూలుచేసి, ఆయన వద్దంటున్నా వినక,\nఒక గుడి కట్టించాడు. భక్తుల రాకపోకలు\nఎక్కువయి నై. వాళ్ళిచ్చే కానుకల\nసంరక్షణకూ, దేవాలయ నిర్వహణకూ,\nధర్మకర్తృత్వమండలి ఏర్పడింది. వాళ్లం\nదరూ ఏకగ్రీవంగా మూడోవాణ్ణి పెద్దగా\nఎన్నుకున్నారు. వచ్చే ఆదాయంలో కొంత\nభాగాన్ని పేదలకు దానం చేస్తూ, వాడు\nధర్మశిరోమణి అన్న పేరు తెచ్చుకున్నాడు.\n\nమతబోధకుడైన చలపతి మిత్రుడు,\nఆయనతో సంగతి చెప్పి, \"నీ కొడుకు\nమనస్తత్వంలో మార్పు తేవ డం, నాకే\nకాదు—లోకంలో మరెవరికీ సాధ్య\nపడదు. వాడిది బొత్తిగా వ్యాపారనైజం!''\nఅని తన నిస్సహాయతను వెల్లడించాడు.\n\nఈవిధంగా ముగ్గురు కొడుకులూ,\nఇంటికి తిరిగిరాగానే, చలపతి\nఆలోచించి, వాళ్ళకు కొంత డబ్బిచ్చి\nనగరానికి పంపాడు. వాళ్లక్కడ వ్యాపారం\nప్రారంభించి కొద్దికాలంలోనే కోట్లకు\nపడగలెత్తారు.\n\nవ్యాపారం నూనెలాంటిది. అది దేని\nతోనూ కలవదు; వ్యాపారంతోతప్ప —అని\nచలపతి గ్రహించాడు.",
            "book_page_end": 18
        },
        {
            "title": "తండ్రీకొడుకులు",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "పౌరాణికం",
            "moral": "అత్యాశ మంచిది కాదు. తమ పరిమితులను తెలుసుకోకుండా ఇతరుల జీవితాన్ని కోరుకోవడం అశాంతికి దారి తీస్తుంది.",
            "keywords": [
                "వరాలు",
                "మార్పు",
                "తండ్రి",
                "కొడుకు",
                "సత్యనారాయణ స్వామి"
            ],
            "characters": [
                "లక్ష్మీదేవి",
                "శ్రీ సత్యనారాయణ స్వామి",
                "సూరయ్య",
                "సత్యం",
                "గోపాలం",
                "సుబ్బయ్య"
            ],
            "locations": [
                "వైకుంఠం",
                "ఊరు"
            ],
            "content": "ఒకనాడు లక్ష్మీఅమ్మవారు, తన భర్త\nఅయిన శ్రీ సత్యనారాయణస్వామి వారిని,\n\"ఏమండీ, ఎన్నో లక్షలమంది మిమ్మల్ని\nనిత్యమూ ఎన్నో కోరికలు కోరుతూంటారు.\nపాపం, వాళ్ళ కోరికలు తీర్చరేం?\"\nఅని అడిగింది.\n\nఇందుకు స్వామివారు చిరునవ్వు\nనవ్వి, ''అర్హతానర్హతలు చూడకుండా,\nనేను ప్రతివాడి కోరికా తీర్చడం మొదలు\nపెడితే, వాళ్ళకు సుఖం వుండదు. ఫలానా\nకోరిక కోరేందుకు తాము అర్హులమో కాదో\nఅన్న సంగతి తెలియక, వాళ్ళు రకరకాల\nకోరికలు కోరుతూంటారు. వాళ్ళ క్షేమం\nకోరేవాణ్ణి గనక, నేను కొందరి కోరికలు\nతీర్చడం లేదు,” అన్నారు.\n\nఅమ్మవారికి, ఈ సమాధానం తృప్తి\nకలిగించలేదు. అది గ్రహించిన స్వామి\nవారు, ఆమెతో, \"అయితే, విను ! ఒక\nఊళ్ళో సూరయ్య అనే అతనున్నాడు.\nఆయనకు పిల్లలు లేక, భార్యతో సహా\nనన్ను ప్రార్థించాడు. నేనా సూరయ్యకు\nఒక కొడుకు నిచ్చాను. వాడికి వాళ్ళు\nసత్యనారాయణ అని పేరు పెట్టు\nకున్నారు. వాడు పుట్టిన కొద్దికాలానికే,\nతల్లి పోయింది. సూరయ్యకు కొడుకును\nపెంచటం చేత కాలేదు. వాడు వొట్టి\nగడుగ్గాయగా తయారయాడు. తండ్రికీ\nకొడుకుకూ మధ్య పెద్ద అగాధం ఏర్పడ్డది.\nకొడుకు తన కడుపున పుట్టవలసినవాడు\nకాదనుకుంటాడు తండ్రి. తండ్రి తనకు\nగ ర్భ శ త్రు పనుకుంటాడు కొడుకు.\nవాళ్ళిద్దరికీ సుఖం లేదు.” అన్నాడు.\n\n\"పాపం. వాళ్ళకు మరోవరం ఏదైనా\nఇచ్చి, వాళ్ళను ఒకఒడ్డు చేర్చండి.\"\nఅన్నది అమ్మవారు.\n\nఅమ్మవారి మాట కాదనలేక స్వామి\nవారు 'సరే'నని ఒప్పుకున్నారు.\n\n*\n*\n\nఆ రోజు సత్యనారాయణ బడి ఎగగొట్టి\nమధ్యాన్నం వేళకే ఇంటికి వచ్చాడు.\n\"అప్పుడే వచ్చావేమిట్రా?\" అన్నాడు\nతండ్రి.\n\n\"నాకు కడుపులో నొప్పిగా ఉంది.\"\nఅన్నాడు కొడుకు.\n\n“వంటలక్క గా రెలూ, ఆ వడ లూ\nచేసింది. అవి తినే గీతలేదు నీకు. పోయి\nగదిలో పడుకో,'' అని సూరయ్య సత్యాన్ని\nగదిలోకి నెట్టి బయట గొళ్ళెం పెట్టాడు.\n\nగది లోపల సత్యమూ, గది ఇవతల\nసూరయ్యా కూడా ఆలోచనల్లో పడ్డారు.\n\n“చిన్నతనం ఎంత సుఖమయమైనది.\nబడికి వెళ్ళటమూ, పాఠాలు చదుకోవ\nటమూ, హాయిగా ఇంత తిని తిరగటమూ\nఎంత ఆనందంగా ఉంటుంది. ఇల్లూ,\nవాకిలీ, డబ్బూ, దసకమూ అంటూ\nవిచారం లేదు. అజీర్తి బాధలేదు. నా\nకొడుకు వొట్టిరాలుగాయి అయినాడు గాని,\nనేనే వాడి ఈడువాడి నై తేనా ? ఎంత\nచక్కగా బడికి పోదును !'' అనుకున్నాడు\nసూరయ్య.\n\nగదిలో సత్యం కూడా తన ధోరణిలో\nతాను ఈ విధంగా అనుకోసాగాడు.\n\n“వెధవ బడి, వెధవ చదువు, వెధవ\nపాఠాలు ! ప్రతిదానికి పెద్దవాళ్ళ నిర్బం\nధమే. వాళ్ళని కోప్పడేవాళ్ళు లేరు.\nవాళ్ళు కావలసినన్ని గారెలూ, ఆవడలూ\nతినవచ్చు. బళ్ళోకి పోనక్కర్లేదు. ఎక్క\nడికి పడితే అక్కడికి పోవచ్చు. నేనే మా\nనాన్నల్లే పెద్దవాడినైతేనా?\"\n\n“పాపం, వాళ్ళిద్దరికోరికా తీర్చండి,'' \nఅన్నది అమ్మవారు.\n\nస్వామివారు మందహాసం చేసి అమ్మ\nవారి కోరిక చెల్లించారు.\n\n*\n*\n*\n\nగది బయట ఉన్న సూరయ్యకు సత్యం\nరూపం వచ్చేసింది. గదిలో ఉన్న సత్యానికి\nతండ్రి స్వరూపం వచ్చేసింది. కాని ఈ\nమార్పు జరిగినట్టు ఇద్దరికీ తెలియదు.\n\nతండ్రి అయిన సూరయ్య వీధిలోకి\nవెళ్ళాడు. ఇళ్ళన్నీ చాలా ఎత్తుగా అయి\nపోయినట్టు తోచింది. తల ఎత్తితేగాని\nరెండు అంతస్తులు కూడా కనిపించలేదు.\nకాని, దీన్ని గురించి సూరయ్య ఆటే\nవితర్కించలేదు.\n\nవీధిలో తన పాత స్నేహితుడు గోపాలం\nకనిపించాడు సూరయ్య కు. \"ఏంరా,\nగోపాలం?\" అని పలకరించాడు\nసూరయ్య.\n\nగోపాలం చాలా విచిత్రంగా ప్రవర్తిం\nచాడు. మామూలుగా సమాధానం చెప్ప\nటానికి బదులుగా కళ్ళెర్రచేసి, \"ఓరి,\nపిడుగా, అంత పొగరెక్కిందిరా. ఉండు\nమీ నాన్నతో చెప్పి తాటవొలిపిస్తా!'' అంటూ\nకర్రఎత్తి భయంకరంగా మీదికి వచ్చాడు\nగోపాలం.\n\nసూరయ్యకు భయం వేసి పరిగెత్తాడు.\nఅంత వేగంగా పరిగెత్తగలిగినందుకుతనకే\nఆశ్చర్యం వేసింది. చిన్నతనంలో ఎప్పుడు\nపరిగెత్తాడో ఏమోగాని ఇటీవల సూరయ్య\nగబగబా నడిచిన పాపాన కూడా పోలేదు.\nఎందుచేతనంటే శరీరం అంతో ఇంతో\nలావెక్కింది. తనకన్న సన్నగా ఉండే\nగోపాలం తనతో పరిగెత్తలేక పోవటం\nచూసి ఆశ్చర్యపడ్డాడు సూరయ్య.\n\nఆయన పరిగెత్తటం మానేసి ఆగి,\n\" ఎందుకు నేనిట్ల పరిగెత్తుతున్నాను.\nగోపాలం నన్ను కొట్టటమేమిటి? నేను\nపారిపోవటమేమిటి?\" అనుకుంటూ\nవిరగబడి నవ్వసాగాడు.\n\nఇంతలో ఎవరో భుజం మీద గట్టిగా\nచరిచి, \"ఒరే, ఇందుకేనా నువు బడి\nఎగగొట్టింది?\" అని అడిగాడు.\n\nసూరయ్య ఉలిక్కిపడి చూస్తే ఏడెనిమి\nదేళ్ళ కుర్రవాడు తన మొహంలోకి చూసి\nకొంటెగా నవ్వుతున్నాడు.\n\nవాడి మొహం చూడగానే సూరయ్యకు\nమండిపోయింది.\n\n\"మీద చెయ్యి తీస్తావా? మక్కెలు\nవిరగదన్నమంటావా? ఎవడురా నువ్వూ?\"\nఅన్నాడు సూరయ్య.\n\n\"నీకెంత పొగరెక్కిందిరా? ఇవాళ\nబడి ఎగేసినందుకు రేపు పంతులుగారు\nనిన్నేం చేస్తాడో చూడు,\" అంటూ ఆ\nకుర్రవాడు కోపంగా వెళ్ళిపోయాడు.\n\nముక్కు ప చ్చ లా రని కుర్రవెధవ\nతనతో అంత పొగరుగా మాట్లాడినందుకు\nసూరయ్యకు అమితాశ్చర్యంతో నోటమాట\nరాలేదు.\n\nసూరయ్య నడివీధిలో నిలబడి ఆశ్చర్య\nపడటానికి వేళలేదు. ఇంటికి కావలిసిన\nసరుకులు వెచ్చాల అంగడిలో కొనిపంపాలి.\nషావుకారు సుబ్బయ్య దుకాణానికి వెళ్ళి\nసూరయ్య, \"ఏం, సుబ్బయ్యా, ఒక ఆర\nబస్తా బియ్యమూ, పదిశేర్లు కందిపప్పూ,\nఐదుశేర్లు పెసరపప్పూ, రెండు ఎత్తులు\nచింతపండూ కావాలి,'' అన్నాడు.\n\n\"దానికేం భాగ్యంలేగానీ, డబ్బు\nలేవీ?\" అన్నాడు. సుబ్బయ్య చిన్నగా\nనవ్వుతూ.\n\nసూరయ్యకు చాలా కోపం వచ్చింది.\nతనతో సుబ్బయ్య అట్లా మాట్లాడతాడా ?\nఅంత కోపంలో కూడా సూరయ్య జేబు\nతడువుకుంటే డబ్బుల సంచీ లేదు.\nజేబులో విరిగిన సీమసున్నం ముక్కా,\nదారమూ, చిన్న బలపమూ, ఒక నెమలి\nఈకా, గుడ్డల తాను మీద చించుకొన్న\nబొమ్మలూ దొరికాయి.\n\nఈసారి సూరయ్య ఆశ్చర్యానికి మేర\nలేదు. ఏదో మోసం జరిగినట్టు స్పష్ట\nమయింది. ఎన్నడూ లేనిది విపరీతమైన\nఆకలి కూడా వేస్తున్నది. ఫలహారాల\nఅంగడికి పోయి తిందామంటే కూడా దగ్గిర\nకానీ లేదు. ఆ అంగడి దగ్గిర నిలబడి\nలోపల\nచాలా\nసంతోషంగా గారెలూ,\nకారపుబూందీ, రవ్వట్లూ తినేవాళ్ళని\nచూశాడు.\n\nఇంతలో ఆయన దృష్టి అక్కడి\nవాకిలికి పెట్టిన అద్దం తలుపు మీద\nపడింది. అందులో తన ప్రతిబింబం\nకనిపించింది. కాని అది తన బొమ్మకాదు\nతన కొడుకుది.\n\nమొదట తన కళ్లను తానే నమ్మలేక\nపోయాడు. వంగి కాళ్ళకేసి చూసు\nకున్నాడు. కాళ్ళు చిన్నవిగా ఉన్నాయి.\nచెప్పులు లేవు. ధోవతికి బదులు లాగు\nకనిపించింది. నెత్తి తడువుకున్నాడు.\nనున్నని బట్టతల ఉండవలసిన చోట\nమెత్తని జుట్టున్నది. మొహం తడుము\nకున్నాడు; మీసాలు లేవు. గడ్డం నున్నగా\nఉంది. కళ్ళకు జోడులేదు. కాని చూపు\nచక్కగానే ఆనుతున్నది.\n\nఇప్పటికి సూరయ్యకు తనలో జరిగిన\nమార్పు అర్థమయింది. తను తన\nకొడుకుగా మారితే, తన కొడుకేమయి\nనట్టు? ఈ ప్రశ్న కలగగానే ఆయనకు\nభయం వేసింది.\n\nఈ లోపుగా సత్యం మాటేమిటి? తన\nతండ్రి బయటికి వెళ్ళిపోయి ఉంటాడని\nరూఢిచేసుకుని సత్యం తలుపు కాళ్లా\nచేతులా తన్నాడు. కాని అవి ఎందుకో\nచాలా నొప్పిపుట్టాయి. ఇంతలో వంటలక్క\nవచ్చి తలుపు గొళ్లెంతీసి, \"అదేమిటి\nబాబూ, మిమ్మల్ని లోపలపెట్టి తలుపు\nవేసిందెవరు? అల్లరి సత్యం కాదుకధా?\"\nఅన్నది.\n\nనోరుముయ్యి!'\" అన్నాడు సత్యం\nకోపంతో.\n\nఎన్నడూ తనని పల్లెత్తు మాట అనని\nయజమాని నోరుముయ్య మన్నందుకు\nవంటలక్క చాలా బాధపడింది. పైకి\nసూరయ్యలాగా కనిపించేది సత్యమేనని\nఅవిడకేం తెలుసూ ?\n\nసత్యనారాయణ చెంగుచెంగున\nమెట్లెక్కి పైకి వెళ్ళటానికని బయలు\nదేరాడు. తన తండ్రి డబ్బులెక్కడ\nపెడతాడో వాడికి తెలుసు. కాని\nసత్యానికి చెంగుచెంగున మెట్లెక్కడం\nసాధ్యం కాలేదు. ఒళ్ళంతా బరువెక్కి\nనట్టుంది. కాళ్ళు మొద్దుబారి పోయాయి.\nరెండు మూడు మెట్లు ఎక్కి మెట్ల మీద\nబోర్లాపడ్డాడు. కణత బొప్పికట్టింది.\nమోకాటి మీద చర్మం కొట్టుకుపోయింది.\nముక్కుతూ మూలుగుతూ మెట్లన్నీ\nఎక్కేసరికి కాళ్ళు పీకసాగాయి. రొప్పు\nవచ్చింది.\n\n\"పోనీ ఆ గారెలూ, ఆవడలూ తినే\nబయటికి పోదాం. చాలా ఆయాసంగా\nఉంది.\" అనుకున్నాడు సత్యం. వంట\nలక్కను కేకేసి ఫలహారం పట్టుకు\nరమ్మన్నాడు.\n\nవంటలక్క పళ్లెంలో గారెలూ,\nఆవడలూ పట్టుకొచ్చి, \" ఇప్పుడే కద\nతిన్నారు? ఇవి పిల్లవాడి కోసం ఉంచాను.\nమీరు మళ్ళీ తింటారా? కడుపునొప్పి\nవొస్తుందేమో?\" అన్నది.\n\n“నాకు నువ్వు ఫలహారం పెట్టావా?\nకడుపులో నొప్పి అని అబద్దం ఆడాను.\nనాకోసం ఉంచినవి నాకు పెట్టటాని\nకేడుస్తావేం? పెట్టక్కడ,\" అని సత్యం\nగదమాయించాడు.\n\nవంటలక్క తన చెవులను తానే\nనమ్మలేకపోయింది. తన యజమానికి\nమతి చెడిందని అనుమానంవేసి నౌకరును\nపంపి వైద్యుడిని రమ్మని కబురు చేసింది.\n\nవైద్యుడు రావటం మేలే అయింది.\nఎందుచేతనంటే ఆదరా బాదరా ఫలహారం\nతిని సత్యం పక్కమీద పడి పొర్లిగింతలు\nపెడుతున్నాడు, కడుపు నొప్పితో.\nవైద్యుడు కడుపునొప్పికి మందిచ్చి వెళ్ళి\nపోయాడు.\n\nవైద్యుడు తనను “తమరు, తమరు'”\nఅని గౌరవంగా పిలవటం, అంత బాధలో\nకూడా సత్యానికి ఆశ్చర్యం కలిగించింది.\nవైద్యుడు వెళ్ళాక కొద్దిసేపటికి కడుపు\nనొప్పి కాస్త సర్దుకున్న తరవాత, సత్యం\nలేచి బల్లసొరుగులో తాళపుచెవులు తీసు\nకుని డబ్బు కోసం బీరువా దగ్గిరికి వెళ్ళి\nచూసి, కొట్టినట్టు తుళ్ళిపడ్డాడు. ఎందు\nచేతనంటే బీరువా అద్దంలో తన తండ్రి\nప్రతిబింబం కనపడింది.\n\nచచ్చాన్రా. బాబూ,\" అనుకుని\nసత్యం వెనక్కు తిరిగి చూశాడు.\nతండ్రి జాడలేదు. మళ్ళీ అద్దంలోకి\nచూశాడు. అద్దంలో తండ్రి ఆకారం మళ్లీ\nకనిపింఛింది. బట్టతలా, మీసాలూ,\nకళ్ళజోడూ కనిపించాయి. తన మొహం\nతడువుకున్నాడు. తన మొహాన మీసాలూ,\nకళ్ళజోడూ తగిలాయి.\n\nసత్యానికి తల తిరిగినట్టయిపోయింది.\nతను ఎట్లాగో తన తండ్రి అయి\nపోయాడు. ఈ సంగతి తెలియగానే\nమొదట దిగులు వేసింది. కాని వెంటనే\nసంతోషం కూడా కలిగింది. ఇక తను బడికి\nపోనక్కర్లేదు. దెబ్బలు తినక్కర్లేదు.\nఏదిపడితే అది తినవచ్చు. ఎక్కడికి\nపడితే అక్కడికి పోవచ్చు. డబ్బు, ఇక\nడబ్బంతా తనదే! సంతోషంతో ఒక్కగంతు\nవెయ్యబోయి కుప్పలా కూలబడ్డాడు\nసత్యం.\n\nఇప్పుడు వాడికి మరో ఆలోచన కలి\nగింది. తను తన తండ్రిగా మారిపోతే తన\nతండ్రి ఏమయినట్టు ?\n\nఈ ప్రశ్నకు సమాధానమల్లే మెట్లమీద\nఅడుగులచప్పుడు వినపడింది. ఎనిమిదేళ్ల\nబొట్టికాయి ఒకడు మెల్లగా మెట్లెక్కి\nవస్తున్నాడు. తీ రా చూస్తే ఆ మెట్లెక్కి\nవస్తున్నది తనే.\n\nతన తండ్రికి తన స్వరూపం వచ్చిందని\nసత్యం చప్పన గ్ర హించాడు. ఇప్పుడు\nతండ్రికి మంచి పాఠం నేర్పుదా మను\nకున్నాడు, బీరువా తాళపుచెవులు జేబులో\nదాచేశాడు.\n\nసూరయ్య పైకి వచ్చి తన ప్రతిబింబం\nలాగా నిలబడి ఉన్న కొడుకును చూసి\nనవ్వసాగాడు. సత్యంకు నవ్వు రాలేదు.\nభయంవేసింది.\n\n“మనం ఇట్లా ఎందుకయినామో నీ\nకేమైనా తెలుసునా?\" అన్నాడు సూరయ్య.\nసత్యం, ‘“నాకు తెలీదు,\" అన్నాడు\nఅమాయకంగా.\n\n\"పెద్ద చిక్కే వచ్చిపడింది. నువ్వే\nనేననీ నేనే నువ్వనీ మనం ప్రపంచాన్ని\nనమ్మించటం\nచాలా\nఇబ్బంది అయే\nటట్టున్నది. నేను బోలెడన్ని వ్యవహారాలు\nనడపాలి. డబ్బు వసూలుచేస్తూ ఉండాలి.\nనాకు చేతినిండా పనులున్నాయి. ఊరి\nనిండా స్నేహితులున్నారు. ఈ పనులన్నీ\nఈ అవతారంతో ఎట్లా చెయ్యను? అందరి\nదగ్గరికి ఎట్లా వెళ్ళను ? ఒకవేళ కష్టపడి\nనేను ఫలానా అని అందరికీ రుజువు చేసు\nకున్నా వాళ్ళు నన్ను మామూలు గా\nచూడరే. ఈ సమస్యను పరిష్కరించడం\nఎలా ?'' అన్నాడు తండ్రి.\n\nకొడుకు తలాడిస్తూ, \"ఏమో నాకు\nతెలీదు.\" అన్నాడు.\n\nఅన్నట్టు నీ చదువు మాటేమిటి?”\nఅన్నాడు సూరయ్య.\n\n“చదువా ? ఈ శరీరంతో వెళ్ళి నన్ను\nబళ్ళో కూచోమన్నావా? బాగుంది.\"\nఅన్నాడు సత్యం.\n\n\"ఎట్లా తగలడుతుందిరా మరీ? నువు\nబళ్ళోకి వెళతావో, మానుతావో నాకు\nఅనవసరం. చదువుకోకపోతే నీ ఖర్మాన\nనువే పోతావు. నా వ్యవహారాలు నేను\nచూసుకోక తప్పదు.\" అంటూ సూరయ్య\nదేనికోసమో బల్ల సొరుగులో వెతక\nసాగాడు.",
            "book_page_end": 26
        },
        {
            "title": "సీసాలో భూతం (బేతాళ కథ)",
            "book_page_start": 27,
            "pdf_page_start": 27,
            "pdf_page_end": 32,
            "author": "జొన్నలగడ్డ రామలక్ష్మి",
            "genre": "బేతాళ కథ",
            "moral": "ఇతరులు చేసిన సహాయాన్ని మరిచి, స్వార్థంతో కృతఘ్నత చూపించేవాడు భూతప్రేతాలకన్నా అధముడు. స్వార్థం, అత్యాశ వదిలిపెట్టి ధర్మాన్ని పాటించాలి.",
            "keywords": [
                "బేతాళుడు",
                "విక్రమార్కుడు",
                "భూతం",
                "అత్యాశ",
                "కృతఘ్నత"
            ],
            "characters": [
                "విక్రమార్కుడు",
                "బేతాళుడు",
                "శ్రీముఖుడు",
                "సాధువు",
                "రత్నగుప్తుడు",
                "రాజకుమార్తె"
            ],
            "locations": [
                "శ్మశానం",
                "విష్ణుపురం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు “రాజా,\nఅర్ధరాత్రివేళ, ఈ శ్మశానంలో ఎన్నో\nకఠిన శ్రమలకోర్చుతూ కూడా పట్టు\nవీడక, చేపట్టిన కార్యాన్ని సాధించాలనే\nపట్టుదలలో వున్న నిన్ను, అభినందించ\nవలసిందే. అయితే కార్యం సఫలమైన\nతరుణంలో ఎంతో సమయస్ఫూర్తినీ.\nవివేకాన్నీ ప్రదర్శించకపోతే, పడిన శ్రమ\nఅంతా వృధా కాగలదు. ఇందుకు ఉదా\nహరణగా, శ్రీముఖుడనే వాడి కథ\nచెబుతాను, శ్రమ తెలియకుండా విను,”\nఅంటూ ఇలా చెప్పసాగాడు :\n\nఒకానొక గ్రామంలో శ్రీముఖుడనే\nపేదవాడుండేవాడు. వాడు యువకుడు.\nఅందగాడు. ఎలాగైనా భాగ్యవంతుడు\nకావాలని వాడి కోరిక. అందుకోసం వాడు\nఎన్నెన్నో ఊళ్ళు తిరిగి ఎందరో సాధువు\nలను దర్శించాడు.\n\nఒకసారి సాధువొకడు, వాడిని పరీక్షగా\nచూసి, \" నీ ఇంటినొక దుష్టగ్రహం పట్టి\nపీడిస్తున్నది. అందువల్లనే, నీవెంత కష్ట\nపడినప్పటికీ ఫలితం దక్కడం లేదు.\nనేనొక తాయెత్తునిస్తాను. దాన్ని పెరట్లో\nపాతిపెట్టావంటే, నీ రోజులు బాగవు\nతాయి,'\" అంటూ తాయెత్తునొకదాన్ని\nవాడికిచ్చాడు.\n\nశ్రీ ము ఖు డెంతో\nసంతోషించి,\nతాయెత్తును తీసుకుని ఇంటికి వెళ్ళి,\nగొయ్యి తవ్వడం ప్రారంభించాడు. కొద్ది\nలోతు తవ్వేసరికి, అక్కడ వాడికొక సీసా\nదొరికింది. ఆ సీసా ఎంతో అందంగా\nవున్నది. అందులో ఏదో ద్రవం కదులు\nతున్నది. శ్రీముఖుడు వెంటనే సీసా\nమూత తీశాడు.\n\nఅంతే! ఆ మరుక్షణం వాడి చుట్టూ\nఏదో పొగలాటిది కమ్ముకున్నది. కొంత\nసేపటికి - వాడికి కళ్ళు కనబడలేదు.\nతర్వాత పొగ మాయమై, వాడికి కళ్ళు\nకనబడేసరికి, సమీపంలో భయంకరాకా\nరంలో వున్న భూతమొకటి నిలబడి\nవున్నది.\n\nశ్రీముఖుడికి పై ప్రాణాలు పైనే\nపోయాయి. కానీ భూతం మాత్రం వాడి\nకేసి. ఎంతో ప్రేమగా చూస్తూ, \" నీ కార\nణంగా నాకు బంధవిముక్తి అయింది.\nనీకు నా కృతజ్ఞతలు. నిన్ను చూస్తే\nపేదరికంతో బాధలు పడుతున్నట్టు\nకనబడుతున్నావు. ప్రత్యుపకారంగా నువ్వు\nభాగ్యవంతుడివయ్యే ఉపాయం చెబు\nతాను,\" అన్నది.\n\nఈ మాటలు వినగానే శ్రీముఖుడిలో\nభయంపోయి, ఉత్సాహం వచ్చింది.\nవాడు భూతం చెప్పింది శ్రద్ధగా విన్నాడు.\nఆ ప్రకారం—- భూతం అక్కడికి పది\nఆమడల దూరంలో వున్న విష్ణుపురంలోని\nరత్నగుప్తుడనే భాగ్యవంతుడి కూతుర్ని\nపట్టుకుంటుంది. శ్రీముఖుడు రాగానే\nవదిలి పెట్టేస్తుంది. ప్రతిఫలంగా రత్న\nగుప్తుడు, తన కూతుర్ని శ్రీముఖుడికిచ్చి\nపెళ్ళి చేస్తాడు.\n\nభూతం ఈ వివరాలు చెప్పి, \"నాకు\nజ్ఞాపకశక్తి తక్కువ కాబట్టి, నీ రూపం\nమరిచిపోయే అవకాశమున్నది. నీవు\nఅక్కడికి రాగానే గుర్తుగా, సీసాలో\nభూతం, సీసాలో భూతం అని రెండుసార్లు\nచెప్పు. నాకు అంతా గుర్తుకొస్తుంది.\"\nఅన్నది.\n\nశ్రీముఖుడు బుద్ధిగా తలూపగానే,\nభూతం మాయ మయింది.\n\nఆ తర్వాత అంతా భూతం చెప్పినట్టు\nగానే జరిగింది. రత్నగుప్తుడి కూతుర్ని\nపదిలి పెట్టేటప్పుడు భూతం శ్రీముఖుడితో,\n\" నేను, నీకు ప్రత్యుపకారం చేశాను.\nమళ్ళీ నా జోలికి రావద్దు. వచ్చావో నిన్ను\nజీవితాంతం పట్టి పీడిస్తాను!\" అన్నది.\n\nశ్రీముఖుడు, రత్నగుప్తుడి కుమార్తె\nశ్రీవల్లిని వివాహం చేసుకుని కొంతకాలం\nసుఖంగా జీవించాడు.\n\nకొన్నాళ్ళకు వాడికి, ఆ దేశపు రాజ\nకుమార్తెను భూతం పట్టుకున్నట్టు\nతెలిసింది. భూతాన్ని వదిలించిన వాడికి,\nతన కూతుర్నిచ్చి పెళ్ళి చేస్తానని రాజు\nప్రకటన కూడా చేశాడు. ఎలాగైనా రాజ\nకుమార్తెను పట్టిన భూతాన్ని వదిలిస్తే.\nతను రాజకుమార్తెను పెండ్లాడి రాజ్యాన్నే\nఏలవచ్చునని. శ్రీముఖుడికి ఆశ పుట్టింది.\nఅయితే, రాజకుమార్తెను పట్టింది సీసాలో\nభూతమేనని వాడి అనుమానం! మళ్ళీ\nరావద్దని హెచ్చరించిన ఆ భూతం దగ్గరకు\nమరొకసారి వెళితే ఏమవుతుందో అని\nవాడి భయం!\n\nశ్రీముఖుడిలా సందిగ్ధావస్థలో వుండగా,\nవాళ్ళింటికొక సాధువు వచ్చాడు. ఆయన\nశ్రీముఖుణ్ణి కలుసుకుని “నాయనా\nనువ్వు రత్నగుప్తుడి కుమార్తెను భూతం\nబారి నుంచి రక్షించావు. అదే భూతం, ఈ\nదేశపు రాజు కూతుర్ని పట్టి పీడిస్తున్నది.\nనేను రాజకుమార్తె బాధ చూడలేక\nపోయాను. నావద్ద భూతాలను వశపరుచు\nకునే మంత్రాలున్నవి. అయితే, తెలిసిన\nభూతాల మీదనే, ఆ మంత్రాలు పని\nచేస్తాయి. ఈ భూతాన్ని గుర్తించడానికి\nనువ్వేదైనా మార్గం సూచించగలిగితే,\nనాకు ప్రయోజనకరంగా వుంటుంది.\"\nఅన్నాడు.\n\nసాధువు మాటలు విని, శ్రీముఖుడు\nకాసేపాలోచించి, “స్వామీ, తమరు సర్వ\nసంగ పరిత్యాగం చేసిన సాధువులు. రాజ\nకుమార్తెకు భూతాన్ని వదిలించడంవల్ల,\nమీకేం ప్రయోజనం? నేనైతేయీ దేశానికి\nరాజును కావాలని కలలు కంటున్నాను.\nఆ భూతాన్ని వదిలించే అవకాశం, నాకే\nయివ్వండి.'' అన్నాడు.\n\nసాధువు నవ్వి, “ఆ పని చేయాలంటే\nనువ్వు, భూతం కంటే ఉత్తముడి వై\nవుండాలి. అలా కానప్పుడు బెడిసికొట్టి,\nభూతమే నిన్ను వశపరుచుకోగలదు,”\nఅన్నాడు.\n\nశ్రీముఖుడు భయపడకుండా, “స్వామీ,\nమనిషి భూతం కంటే ఉత్తముడు కాక\nపోడు. నాకు మంత్రోపదేశం చెయ్యండి, \"\nఅని కోరాడు.\n\nసాధువు సరేనని భూతం గురించిన\nవివరాలడిగాడు. తను రత్నగుప్తుడి\nకుమార్తెకు వదిలించిన భూతాన్ని, సీసాలో\nభూతం అనాలని శ్రీముఖుడు, సాధువుకు\nచెప్పాడు.\n\nసాధువు, శ్రీముఖుడికి మంత్రోపదేశం\nచేసి, \" ఈ మంత్రం చదివి, నువ్వు\nసీసానొకదాన్ని రాజకుమార్తె ముందు\nపెట్టి, \"సీసాలో భూతమా! సీసాలోకి పో, '\nఅన్నావంటే, భూతం ఆమెను వదిలి,\nసీసాలో ప్రవేశిస్తుంది. అప్పుడు సీసాకు\nమూత బిగించి భూస్థాపితం చేసెయ్యి.\"\nఅని చెప్పాడు.\n\nశ్రీముఖుడు చాలా సంతోషించి, ఒక\nసీసా తీసుకుని రాజకుమార్తెను చూడ\nబోయాడు. వాడు రత్నగుప్తుడి కూతురికి\nభూతాన్ని వదిలించినవాడని తెలిసి,\nరాజుకు వాడి మీద చాలా నమ్మకం\nకలిగింది. రాజమందిరంలో శ్రీముఖుడికి\nచాలా గౌరవంతో సకల సత్కారాలూ\nజరిగాయి.\n\nఒక సుముహూర్తాన శ్రీముఖుడు, రాజ\nకుమార్తె ముందు సీసాను పెట్టి, సాధువు\nచెప్పిన విధంగా మంత్రోచ్ఛారణ చేసి,\n\"సీసాలో భూతమా ! సీసాలోకి పో,”\nఅన్నాడు.\n\nఅంతే ! ఆ వెనువెంటనే రాజకుమార్తె\nపెద్దగా కేక పెట్టి, మంచం మీది నుంచి\nలేచి నేల మీద విరుచుకు పడిపోయింది.\nమరుక్షణంశ్రీముఖుడు వెకిలిగా నవ్వుతూ\nదయ్యం పట్టినవాడిలా పిచ్చిగంతులు\nవేయసాగాడు.\n\nరాజకుమార్తెను వదిలి, భూతం\nశ్రీముఖుణ్ణి పట్టుకున్నదని, అక్కడున్న\nవారందరూ గుర్తించడానికి ఎంతో సేపు\nపట్టలేదు. ఆ సమయంలో సాధువు\nఅక్కడికి వచ్చి, శ్రీముఖుడి కేసి చూస్తూ\nఏదో మంత్రోచ్ఛారణ చేసి, సీసాలో\nభూతమా, సీసాలోకి పో!\" అన్నాడు\nగంభీర స్వరంతో.\n\nఆ వెంటనే శ్రీముఖుడు పెద్దగా కేక\nపెట్టి, వెనక్కు విరుచుకుపడిపోయాడు.\nవాడి శరీరం మీది నుంచి ఏదో పొగలా\nవచ్చి, సీసాలోకి పోయింది. సాధువు\nసీసాకు గట్టిగా మూత బిగించి, ఎవరికీ\nతెలియనిచోట దాన్ని భూస్థాపితం చేయిం\nచాడు.\n\nరాజకుమార్తె, శ్రీముఖుడూ కొద్ది సేపటికి\nమామూలు నునుషులయ్యారు. అన్న\nమాట ప్రకారం రాజు తన కుమార్తెను,\nశ్రీముఖుడి కిచ్చి పెళ్ళి చేస్తానన్నాడు.\nశ్రీముఖుడు అందుకు అంగీకరించక,\n\"రాజకుమార్తెకు భూతాన్ని వదిలించిన\nఘనత, నాదికాదు, సాధువుది. మన\nమంతా ఆయన ఎలా చెబితే అలా\nచేయాలి,” అన్నాడు.\n\nరాజు, సాధువు నడిగితే ఆయన.\n“శ్రీముఖుడే రాజకుమార్తెకు తగిన\nవరుడు!'' అన్నాడు.\n\nశ్రీముఖుడిందుకు ఆశ్చర్యపడి, సాధు\nవుతో, “స్వామీ, మనిషినైన నేను భూతాని\nకన్న అధముణ్ణి!'” అని, అక్కడి నుంచి\nవెళ్ళి పోయాడు.\n\nబేతాళుడు ఈ కథ చెప్పి, \"రాజా,\nశ్రీముఖుడలా అనడం బుద్ధిమాలినతనం\nఅనిపించుకోదా? రాజు తన కుమార్తెను,\nఅతడి కివ్వడానికి అంగీకరించాడు.\nసాధువు కూడా, రాజకుమార్తెను వివాహ\nమాడేందుకు శ్రీముఖుడే అర్హుడన్నాడు.\nఅయినా శ్రీముఖుడు తాను భూతంకన్న\nఅధముని ఎందుకన్నాడు? ఈ సందే\nహానికి సమాధానం తెలిసి కూడా చెప్పక\nపోయావో, నీ తల పగిలిపోతుంది.”\nఅన్నాడు.\n\nదానికి విక్రమార్కుడు, “బాగా ఆలో\nచించి చూస్తే, శ్రీముఖుడలా ఎందు\nకన్నాడో అర్థమవుతుంది. ఇతరులు చేసిన\nసాయాన్ని మరిచి, కృతఘ్నుడు గా\nప్రవర్తించే ప్రతిమనిషి భూతప్రేతాలకన్న\nఅధముడే ! శ్రీముఖుడు భూతమున్నదని\nతెలియక సీసామూత తీస్తే, భూతానికి\nస్వేచ్ఛలభించింది. కావాలని చేయక\nపోయినా, వాడి సాయానికి భూతం సంతో\nషించి, పేదరికంలో మగ్గే అతణ్ణి భాగ్య\nవంతుణ్ణి చేసింది. అలాంటి ప్రత్యుపకారం\nచేసిన భూతాన్ని, రాజకుమార్తెను పెళ్ళాడి,\nఒక రాజ్యానికి రాజు కావాలనే స్వార్థం\nకొద్దీ శ్రీముఖుడు తిరిగి సీసాలో బంధించా\nలని చూశాడు. వాడి మంత్రోచ్ఛారణకు\nభూతం వశం కాకపోగా, వాణ్ణి వశం\nచేసుకున్నది. అంటే - భూతంకన్న వాడు\nఅధముడని తేలిపోయింది. ఈ ధర్మ\nసూక్ష్మాన్ని గుర్తించడంవల్లనే, శ్రీముఖుడు\nరాజకుమార్తెను వివాహమాడకుండా\nఅక్కడి నుంచి వెళ్లిపోయాడు,'' అన్నాడు.\n\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు. \n— (కల్పితం)",
            "book_page_end": 32
        },
        {
            "title": "చెల్లనినాణెం",
            "book_page_start": 33,
            "pdf_page_start": 33,
            "pdf_page_end": 34,
            "author": "దాసరి వెంకటరమణ",
            "genre": "నీతి కథ",
            "moral": "నిజాయితీపరులు తమ ఆత్మాభిమానం కోసం చిన్న లోపాలను కూడా అంగీకరించరు. లోపాల గురించి చెప్పడం ద్వారా రాజుకు మేలు జరిగింది.",
            "keywords": [
                "నిజాయితీ",
                "నాణెం",
                "దానం",
                "రాజు",
                "టెంకసాల"
            ],
            "characters": [
                "చంద్రశేఖరుడు",
                "యాత్రికుడు",
                "మంత్రి",
                "సేనాపతులు"
            ],
            "locations": [
                "చక్రధరపురం",
                "అరణ్యం"
            ],
            "content": "చక్రధరపురం రాజు చంద్ర శేఖరుడు,\nఒకసారి మంత్రీ, సేనాపతులతోపాటు\nఅరణ్యానికి వేటకు వెళ్ళాడు. మిట్ట\nమధ్యాహ్నం వరకూ ఆయన అరణ్య\nమృగాలను వేటాడి తిరిగి వచ్చేసరికి, ఒక\nసెలయేటి దాపుల్లో నౌకర్లు గుడారాలు\nవేసి, భోజనం సిద్ధంచేశారు.\n\nరాజూ, ఇతర ముఖ్యులూ భోజనాలు\nముగించి, ఆనాటి వేట విశేషాలను\nగురించి మాట్లాడుకుంటూండగా, ఒక\nపేద తీర్థయాత్రికుడు రాజు దగ్గిరకొచ్చి.\nఏదైనా ధర్మం చెయ్యమని అడిగాడు.\n\nరాజు, ఒకవరహా వాడికిచ్చి. తిరిగి\nమంత్రి, సేనాపతులతో సంభాషించ\nసాగాడు. యాత్రికుడు, రాజు దగ్గిరికి\nతిరిగి వచ్చి, \"ప్రభూ, తమరు చెల్లని\nనాణెం యిచ్చారు. దయచేసి దీన్ని తీసు\nకుని మరొకటి యిప్పించండి,\" అన్నాడు.\n\nబిచ్చగాడు అలా అడిగేసరికి, రాజుకు\nపట్టరాని కోపం వచ్చి \"నా దగ్గిర మరొ\nకటి లేదు. ఇచ్చిందేదో తీసుకుని పో, \"\nఅన్నాడు.\n\n\" అలా అయితే తమరిచ్చింది, తమరే\nతీసుకోండి!\" అన్నాడు యాత్రికుడు.\n\nరాజు ఉగ్రుడైపోయి, “నీ కెంతపొగరు!\nనే నిచ్చింది తిరిగి నేను తీసుకోవడ\nమేమిటి? పోయిక్కణ్ణించి,\" అన్నాడు.\n\nయాత్రికుడు ఎంతో వినయంగా,\n\"ప్రభూ. నన్ను క్షమించండి! ఈ నాణేన్ని\nతిరిగి తీసుకోవడం ద్వారా, తమరు నా\nకెంతో మేలు చేసినవారవుతారు. దయచేసి\nకాదనకండి.\" అని, ఆ నాణేన్ని రాజు\nపాదాల దగ్గిర వుంచి, వెళ్ళిపోయాడు.\n\nవాడి విచిత్ర ప్రవర్తన మంత్రీ, సేనా\nపతులతో పాటు, రాజుకూ ఎంతో ఆశ్చ\nర్యాన్ని కలిగించింది. ఆయన వెంటనే\nతన నౌకర్లను పంపి. వెళ్ళిపోతున్న\nయాత్రికుణ్ణి పిలిపించాడు.\n\n\"నేను రాజును. నువ్వు. నా రాజ్య\nపౌరుడి వేగదా ! ఒకవేళ అది చెల్లని\nనాణెమే అయినా, నామీది గౌరవంకొద్దీ,\nనీ వద్దనే వుంచుకోవచ్చుగదా? నేను,\nదాన్ని తిరిగి తీసుకోవడంద్వారా, నీకు ఎలా\nమేలు చేసినవాణ్డవుతాను ? అని రాజు\nయాత్రికుణ్ణి ప్రశ్నించాడు.\n\nఅందుకు యాత్రికుడు, \"ప్రభూ, యీ\nచెల్లని నాణెం మన రాజ్యపు టంకశాలలో\nముద్రించినదే గదా ?'' అని అడిగాడు.\nఆ . ప్రశ్నకు రాజు ఆశ్చర్యపోతున్నం\nతలో మంత్రి కల్పించుకుని, \"అవును.\nఅయినా, నీ కెందుకు అలాంటి సందేహం\nకలిగింది ? \" అని అడిగాడు.\n\n\"ఆ టంకశాలలో అసమర్థులో నిజా\nయితీ కొరవడినవాళ్ళో వున్నారని, నా\nఅనుమానం.'' అన్నాడు యాత్రికుడు.\n\nవాడి మాటలకు సేనాని విసుకుంటూ,\n\"వాళ్ళ సంగతి మేము చూసుకుంటాం.\nముందు మహారాజుగా రడిగిన దానికి\nజవాబు చెప్పు,” అన్నాడు.\n\nఅప్పుడు యాత్రికుడు వినయంగా,\n\"ఆనాణెం ఎక్కడాచెల్లదు. నేను చూస్తూ\nచూస్తూ దాన్ని ఎక్కడా పారెయ్యలేను.\nఅలా అని నా వద్ద వుంచుకోనూ లేను.\nఎందుకంటే, దాన్ని చూసినప్పుడల్లా—\nరాజుగారు నాకు మంచి నాణెం యిచ్చి\nవుంటే ఎంత బావుండేది అనుకుంటూ,\nనాలో నేను మనోవ్యథ చెందుతాను. అలా\nకాక, ఆ నాణెం తమరే తీసుకుంటే,\nఅసలు రాజుగారు నా కే నాణెం యివ్వ\nలేదనుకుని, ఆ విషయమే పూర్తిగా మరిచి\nపోతాను,\" అన్నాడు.\n\nమంత్రి, యాత్రికుణ్ణి మెచ్చుకుంటూ,\nమహారాజా. విన్నారుగదా, అతను ఆ\nచెల్లనినాణేన్ని తమ పాదాల వద్ద వుంచి\nపోవటంలోని ఆంతర్యం!'' అన్నాడు.\n\nరాజు నవ్వి, యాత్రికుడికి తృప్తిగా\nభోజనం పెట్టించి, తన మెడలోని రత్నాల\nహారాన్ని అతడికి బహూకరించాడు.",
            "book_page_end": 34
        },
        {
            "title": "మహారాణా ప్రతాప్ (మహనీయులు)",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "చరిత్ర",
            "moral": "స్వాతంత్ర్యం, ధైర్యం, దేశభక్తి చరిత్రలో చిరస్థాయిగా నిలబెడతాయి.",
            "keywords": [
                "మేవార్",
                "రాణా ప్రతాప్",
                "అక్బర్",
                "హుల్దీఘట్",
                "వీరుడు"
            ],
            "characters": [
                "మహారాణా ప్రతాప్",
                "రాణా ఉదయసింగ్",
                "అక్బర్ చక్రవర్తి",
                "మాన్సింగ్",
                "చేతక్ (గుర్రం)"
            ],
            "locations": [
                "మేవార్",
                "హుల్దీఘట్",
                "భారతదేశం"
            ],
            "content": "మేవార్ను పరిపాలించిన మహారాణా ఉదయసింగ్\nకుమారుడైన రాజపుత్ర వీరుడు రాణాప్రతాప్ 1540 వ\nసం|| మే 9 న జన్మించాడు. ప్రతాప్ మేవార్ మహారాణా\nఅయిన సమయంలోనే అక్బర్ చక్రవర్తి తన రాజ్య\nవి స్తరణకు పూనుకున్నాడు. ఆయన్ను రాజపుత్ర వీరులు\nతీవ్రంగా ఎదుర్కొన్నారు. రాజకీయ తంత్రం ద్వారా,\nయుద్ధం ద్వారా ఒక్కొక్కరిగా అక్బర్ పశపరచుకో\nసాగాడు. ఒక్క మహారాణా ప్రతావ్ మాత్రమే\nఆయన్ను ఏలికగా అంగీకరించడానికి నిరాకరించాడు !\n1578 వ సంవత్సరం ఏప్రిల్ 1వ తేదీ హుల్దీ\nఘట్లో మాన్సింగ్ నాయకత్వం వహించిన మొగల్\nసేనలకూ, మహారాణా ప్రతాప్ సేనలకూ మధ్య\nఘోరయుద్ధం జరిగింది. మహారాణా అపురూపమైన\nధైర్యసాహసాలతో పోరాడుతూ విజయోన్ముఖుడవు\nతూన్న సమయంలో మొగలుల పక్షానికి కొత్తసేనలు\nవచ్చి చేరాయి. ప్రతాప్ గుర్రం చేతక్ గాయపడి\nతన నాయకుణ్ణి సురక్షిత స్థలానికి తీసుకెళ్ళింది.\nఈ యుద్ధానంతరం కూడా మహారాణా మొగలుల\nఅధికారానికి తల ఒగ్గలేదు. కొత్తగా ఒక కోటను\nనిర్మించి, మొగలులవశమైన ప్రాంతాలను క్రమంగా\nరాబట్టుకోసాగాడు. ఆయన 1597 వ సంవత్సరం\nమరణించాడు. అయినా, భారతదేశంలో పుట్టిన వీర\nకుమారులలో అగ్రగణ్యుడుగా మన హృదయాలలో\nఈనాటికీ చిరస్థాయిగా వెలుగొందుతున్నాడు.",
            "book_page_end": 35
        },
        {
            "title": "అలెగ్జాండ్రియా లైట్ హౌస్ (ప్రపంచపు అద్భుతాలు)",
            "book_page_start": 37,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "విజ్ఞానం",
            "moral": "చారిత్రక నిర్మాణాల గొప్పదనం.",
            "keywords": [
                "అలెగ్జాండ్రియా",
                "దీపస్తంభం",
                "ప్రపంచ అద్భుతం",
                "టోలమీ ఫిలాడెఫస్",
                "చరిత్ర"
            ],
            "characters": [
                "టోలమీ ఫిలాడెఫస్"
            ],
            "locations": [
                "ఫారోస్ ద్వీపం",
                "అలెగ్జాండ్రియా",
                "సముద్రం"
            ],
            "content": "ఫారోస్ ద్వీపంలో అలెగ్జాండ్రియా నగర సమీపాన టోలమీ ఫిలాడెఫస్ నిర్మిం\nచిన బ్రహ్మాండమైన దీపస్తంభం ఉండేది. ఇది క్రీ. పూ. 3 వ శతాబ్దంలో\nనిర్మించబడింది. తెల్లటి పాలరాతితో అనేక అంతస్తులుగా నిర్మించబడిన ఈ\nకాంతిగృహం పై అంతస్తులు కింది వాటికన్నా చిన్నవి. 520 అడుగుల ఎత్తు\nకలిగిన ఈ దీపస్తంభం మీది మంట వెలుగు సముద్రంలో 30 మైళ్ళ దూరం\nకనిపించేది. భూకంపాలూ, సముద్రపు ఆటుపోట్లూ ఈ వెలుగు మందిరాన్ని\nక్రమక్రమంగా హరించేశాయి. అయినా 13వ శతాబ్దం వరకు దీని శిథిలావ\nశేషాలు ఉన్నట్టు దాఖలాలు ఉన్నాయి!",
            "book_page_end": 37
        },
        {
            "title": "ఆలోచనకు మేలుకొలుపు (సోక్రటీసు)",
            "book_page_start": 38,
            "pdf_page_start": 38,
            "pdf_page_end": 39,
            "author": "చందమామ బృందం",
            "genre": "తత్వశాస్త్రం",
            "moral": "స్వతంత్రంగా ఆలోచించడం మానవ పురోగతికి సోపానం. సత్యాన్ని చెప్పడానికి శిక్షను భరించడం తత్వవేత్త గొప్పదనాన్ని తెలుపుతుంది.",
            "keywords": [
                "సోక్రటీసు",
                "తత్వవేత్త",
                "స్వేచ్ఛాలోచన",
                "మరణశిక్ష",
                "న్యాయసదస్సు"
            ],
            "characters": [
                "సోక్రటీసు",
                "న్యాయనిర్ణేతలు",
                "శిష్యులు",
                "సంప్రదాయవాదులు"
            ],
            "locations": [
                "ఏథెన్స్ నగరం"
            ],
            "content": "అభ్యుదయవాదులకూ, సంప్రదాయవాదులకూ\nమధ్య, అతి ప్రాచీనకాలం నుంచే ఘర్షణ జరుగు\nతున్నది. స్వతంత్రంగా ఆలోచించడం, ఆలోచించిన\nవిషయాలను నిర్భయంగా వెలిబుచ్చడం, ఈ రెండూ\nమానవ పురోగతికి సోపానాలు వంటివి. అయినా,\nఈ సత్యాన్ని సంప్రదాయవాదులు అర్థం చేసుకోరు!\n\nస్వతంత్రంగా ఆలోచించమనీ, ఎటువంటి\nమూఢనమ్మకాలకూ, అధికారాలకూ లోనుకాకుండా\nస్వయం నిర్ణయాలు తీసుకోమనీ, క్రీ. పూ. 6 వ\nశతాబ్దంలో ఏథెన్స్నగర యువకులను ప్రబోధించిన\nతత్వవేత్త సోక్రటీసును సంప్రదాయవాదులు\nసహించలేక పోయారు. యువకులందరూ ఆ తత్వ\nవేత్తను మహాజ్ఞానిగా గౌరవించారు. కాని సంప్రదాయ\nవాదులు అతన్ని ఆత్రగాడనీ, దగాకోరనీ ఈసడిం\nచారు. అంతేకాదు; యువతను పెడమార్గం\nపట్టిస్తున్నాడని ఆయన మీద బహిరంగంగా నేరా\nరోపణ చేశారు. ఐదువందలా ఒకరు గల న్యాయ\nసదస్సు విచారణ జరిపింది. అభియోగాలకన్నిటికీ\nసమాధానం ఇస్తూ, తన మీది నేరారోపణ ఎంతటి\nఅబద్ధమైనదీ, అర్థరహితమైనదీ, అన్న విషయాలను\nఅపూర్వమైన వాక్పటిమతో తేటతెల్లం చేశాడు\nసోక్రటీసు. అయినా అధిక సంఖ్యాకులయిన\nన్యాయనిర్ణేతలు అతడు దోషి అని తీర్పు నిచ్చారు.\nఅతనికి మరణశిక్ష విధించారు. 'హెమ్లక్' అనే\nవిషం తాగి చావాలని శాసించారు !\n\nసోక్రటీసు శిష్యులూ, అభిమానులూ విషాద\nవదనాలతో, కన్నీళ్లతో ఆయన చుట్టూ చేరారు. అయి\nనప్పటికీ సోక్రటీసు హాయిగా నవ్వుతూ, విచారించ\nవద్దని వారికి హితవు చెప్పాడు: \"మరణం అన్నది\nఏదీ లేనటువంటి ఒకస్థితి; లేదా అది ఒక లోకం\nనుంచి మరొక లోకానికి ఆత్మచేసే పయనం. నేను\nసెలవు తీసుకోవలసిన సమయం ఆసన్నమయింది.\nఇక మనం మనదారులంట వెళ్ళాలి. నేను\nమరణిస్తున్నాను; మీరు జీవిస్తున్నారు. ఏది\nఉత్తమమో ఆ దేవుడికే ఎరుక.”\n\nచిరుదరహాసంతో అందరికీ శుభాకాంక్షలు\nతెలియజేస్తూ, 'హెమ్లక్' ఆఖరిచుక్కను ఆనందంతో\nఆస్వాదించి స్పృహతప్పి పడిపోయాడు సోక్రటీసు.\nఅలా, అల్పబుద్ధులయిన సంప్రదాయవాదులు—\nమనిషిని స్వబుద్ధితో ఆలోచించమని ప్రబోధించిన\nమహాజ్ఞాని అయిన ఆ తత్వవేత్త జీవితాన్ని అంత\nమొందించడంలో విజయం సాధించారు!",
            "book_page_end": 39
        },
        {
            "title": "నెహ్రూకథ – 5",
            "book_page_start": 43,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "చరిత్ర",
            "moral": "నాయకుడు ప్రజల కష్టాలను తెలుసుకోవాలి, వారికి అండగా నిలవాలి.",
            "keywords": [
                "జవహర్ లాల్ నెహ్రూ",
                "స్వాతంత్ర్య పోరాటం",
                "రైతుల కష్టాలు",
                "బ్రిటిష్ పాలన",
                "జైలు"
            ],
            "characters": [
                "జవహర్ లాల్ నెహ్రూ",
                "బ్రిటిష్ న్యాయమూర్తి",
                "రైతులు",
                "పోలీసులు"
            ],
            "locations": [
                "ముస్సూరీ",
                "అలహాబాదు",
                "రేబరేలి",
                "పర్తాపఘర్"
            ],
            "content": "1920 వ సంవత్సరంలో జవహర్లాల్\nతల్లికీ, భార్యకూ సుస్తీ చేసింది. వాళ్లను\nఆయన ముస్సూరీకి తీసుకువెళ్ళాడు.\nవాళ్ళు బసచేసిన హోటల్లోనే కొందరు\nఅఫ్ఘనులు కూడా వున్నారు. ఆఫ్ఘనులు\nబ్రిటిష్ వారికి వ్యతిరేకులు గనక, వారితో\nమాట్లాడనని హామీ ఇవ్వమని జవహర్\nలాల్ను ఒక బ్రిటిష్ న్యాయమూర్తి\nఅడిగాడు.\n\nతనకు ఆఫ్ఘనులతో మాట్లాడే ఉద్దేశం\nలేదు. అయినా, బ్రిటిష్వారికి అలా హామీ\nఇవ్వడానికి జవహర్ లాల్ నిరాకరిం\nచాడు. ఫలితంగా అతణ్ణి డెహరాడూన్\nజిల్లా వదిలిపెట్టమని ఆజ్ఞాపించారు.\nజవహర్లాల్ తల్లినీ, భార్యనూ అక్కడే\nవదిలి అలహాబాదుకు చేరాడు. అక్కడ\nఆయన ఒకనాడు రైతుల ఊరేగింపును\nచూశాడు.\n\nపర్తాపఘర్జిల్లా గ్రామాల నుంచి, ఆ\nరైతులు తమ బాధలనూ, కష్టాలనూ\nనగర ప్రజలకు తెలియజేయడానికి\nవచ్చారు. జవహర్ లాల్్ను చూడగానే\nవాళ్ళు తమ బాధలను ప్రత్యక్షంగా\nచూడడానికి గ్రామప్రాంతాలకు రమ్మని\nఆయన్ను పట్టుబట్టారు.\n\nజవహర్లాల్ మొట్టమొదటిసారిగా\nమారుమూల గ్రామప్రాంతాలు పర్య\nటించి, దోపిడీకి గురై పేదరికంతో అష్ట\nకష్టాలుపడుతున్న రైతుల కన్నీటి బతు\nకులను కళ్ళారా చూశాడు. ఆ రైతుల\nశ్రమఫలితాన్నంతటినీ చిన్న చిన్న\nభూస్వాములు దోచుకునేవారు !\n\n1921 జనవరిలో రేబరేలి రైతు నాయ\nకులు ఖైదు చేయబడ్డారు. వాళ్ళను\nకాపాడడానికి వేలకొలది రైతులు\nముందుకు వచ్చారు. జవహర్ లాల్\nకూడా ఖైదు జరిగే స్థలానికి బయలు\nదేరాడు. అయితే పట్టణానికి వెళ్ళే\nవంతెన వద్ద ఆయన్ను పోలీసులు ఆపి\nవేశారు.\n\nవెంటనే రైతు కూలీలు ఒక భూస్వామి\nఇంటిని కొల్లగొట్టారు. ఆ. భూస్వామి\nశత్రువులు కొందరు, భూస్వామి ఇల్లు\nకొల్లగొట్టమని గాంధీజీ ఆదేశించినట్టు\nకూలీలకు చెప్పారు. అమాయకులైన\nరైతుకూలీలు ఆ మాటను నమ్మి\n“మహాత్మగాంధీకి జై” అని కేకలు వేస్తూ\nఆ భూస్వామి ఇంటిని కొల్లగొట్టారు.\n\nఆ సంగతి జవహర్లాల్కు తెలిసి\nఎంతో బాధపడ్డాడు. అతనికి కోపం\nవచ్చింది. ఇటువంటి సంఘటనలు\nకాంగ్రెస్ ప్రతిష్ఠకు భంగం కలిగించ\nగలవని భావించి, ఆయన ఆ గ్రామం\nచేరుకున్నాడు. వేలాది గ్రామీణులు\nఆయన మాటలు వినడానికి గుమి\nగూడారు.\n\nరైతులు చేసిన పని చాలా అవమాన\nకరమైనదని జవహర్ లాల్ వాళ్ళకు\nతెలియజెప్పాడు. ఆయన ఉద్రేకంతో\nఉపన్యసిస్తూ —ఆ భూస్వామి ఇంటిని\nకొల్లగొట్టినవాళ్ళెవరో నాకు తెలిసి తీరాలి.\nఏదీ చేతులెత్తండి చూద్దాం — అన్నాడు.\nఅక్కడ పోలీసు అధికారులు ఉన్న\nప్పటికీ లెక్క చేయకుండా ఇరవై\nనలుగురు రైతులు చేతులెత్తారు.\n\nతన కారణంగా అమాయకులయిన\nగ్రామీణులు పోలీసు అరాచకాలకు గురి\nఅయినందుకు జవహర్లాల్ ఎంతగానో\nబాధపడ్డాడు. అయినా, ఈ సంఘటన\nద్వారా గ్రామీణ రైతులు ఎంతటి\nనిజాయితీపరులో, ధైర్యవంతులో ఆయ\nనకు తెలిసివచ్చింది.\n\nదానిని అవకాశంగా తీసుకుని, చేతు\nలెత్తినవారితోపాటు వారి బంధువులనూ,\nమిత్రులనూ అందరినీ కలిపి దాదాపు\nవెయ్యిమందిని పోలీసులు ఖైదు\nచేశారు! యేడాదిపాటు విచారణ జరి\nగింది. నిందితులు అనేక సంవత్సరాలు\nజై లుపాలయ్యారు.\n\nరైతుకూలీల మధ్య ఇటువంటి సమా\nవేశాలు జరగడం అంతకు పూర్వం\nకనీ వినీ ఎరగనివి. వీటి కారణంగా\nప్రభుత్వం కొన్ని కొత్త చట్టాలు\nరూపొందించవలసిన నిర్బంధం ఏర్ప\nఉంది. ఈ చట్టాల ద్వారా, అంతకు\nపూర్వం జరిగినట్టు, దున్నే భూముల\nనుంచి రైతులను భూస్వాములు అంత\nసులభంగా తొలగించడం సాధ్యం\nకాకుండా పోయింది! — (ఇంకావుంది)",
            "book_page_end": 46
        },
        {
            "title": "అద్భుతవస్తువులు",
            "book_page_start": 47,
            "pdf_page_start": 47,
            "pdf_page_end": 50,
            "author": "మాచిరాజు కామేశ్వరరావు",
            "genre": "జానపద కథ",
            "moral": "కష్టం చేయకుండా కేవలం అద్భుత శక్తులపై ఆధారపడాలని కోరుకోవడం అత్యాశ అవుతుంది. నిజమైన సంతృప్తి శ్రమలో, మంచి ఆలోచనలలో ఉంది.",
            "keywords": [
                "పిశాచాలు",
                "అద్భుత వస్తువులు",
                "అత్యాశ",
                "శ్రమ",
                "నిరాశ"
            ],
            "characters": [
                "సూర్యం",
                "ఆడపిశాచి",
                "ముసలిపిశాచం",
                "పిశాచాల నాయకుడు"
            ],
            "locations": [
                "రామాపురం గ్రామం",
                "అడవి",
                "వల్లకాడు"
            ],
            "content": "రామాపురం అనే గ్రామంలో, సూర్యం\nఅనే యువకు డుండేవాడు. వాడికి ఇరవై\nఏళ్ళ వయసువచ్చినా, ఎలాంటి పనీ నేర్చు\nకోక తిని తిరుగుతూండేవాడు. వాడికి\nతండ్రీ, అనారోగ్యంతో బాధపడే తల్లీ,\nపెళ్ళీడు వచ్చిన చెల్లెలూ వుండేవారు.\n\nఇలా వుండగా, సూర్యం తండ్రి ఏదో\nవ్యాధికి గురై మరణించాడు. తండ్రి\nమిగిల్చిపోయిన కొద్దిపాటి డబ్బుతో రెండు\nమాసాలు గడిచినై.\n\nరోజూ అన్నం వడ్డిస్తూ, వాడి తల్లి,\n“ఎక్కడైనా చెల్లెలికి సంబంధం చూడు,\nబాబూ! ఇక నేను అట్టేకాలం బతికేలా\nలేను,'' అంటూ కళ్ళనీళ్ళు పెట్టుకునేది.\nఈ బరువుబాధ్యతలు మోయడం\nఅసాధ్యం అనిపించి, వాడొకనాటి రాత్రి\nజీవితం మీద విరక్తితో ఇల్లు వదిలి,\nఅడవిలోకి పోయాడు.\n\nసూర్యం అడవిలో తల వంచుకుని\nనడుస్తూండ గా, \"ఎవరా వెళ్ళేది ?\nఇటురా! చూడబోతే తీరనికష్టాల్లో వున్నట్టు\nకనబడుతున్నావు.\" అన్న మాటలు\nవినిపించినై.\n\nఆ మాట్లాడింది. దాపులవున్న గుట్ట\nమీద కూర్చున్న. ఒక ఆడపిశాచం.\nసూర్యం భయపడక, గుట్ట మీదికి పోయి,\nతన పరిస్థితి అంతా దానికి చెప్పుకున్నాడు.\nఅది విన్న పిశాచం కొంచెంసేపు వెక్కి\nవెక్కి ఏడ్చి. \"ఇన్ని కష్టాల మధ్య\nనువ్వింకా బతికి వుండడం ఎంత\nఆశ్చర్యం!\" అన్నది.\n\n“అవును. ఏం చేయమంటావో చెప్పు!\"\nఅని అడిగాడు సూర్యం.\n\n\"నీ అదృష్టం కొద్దీ, ఇక్కడికి దగ్గిర్లో\nవున్న వల్లకాట్లో, ఒక పాడుపడిన బావి\nవున్నది. వేగిరం పోయి అందులో దూకు\nదువు గాని పద,\" అంటూ పిశాచం\nసూర్యాన్ని బయలుదేరదీసింది.\n\nసూర్యానికి, పిశాచం సలహా సబబు\nగానే తోచింది. వాడు పిశాచంతో, ఆ\nపాడుబడిన బావి దగ్గిరకు వెళ్ళి, అందులో\nదూకబోయాడు.\n\n\"ఎవరువాళ్ళు? ఇంత అర్ధరాత్రివేళ,\nయిక్కడేం పని ?'' అంటూ ఒక ముసలి\nపిశాచం పైకి వచ్చింది.\n\nసూర్యం, దానికి తన కథ అంతా\nచెప్పుకున్నాడు.\n\n\"పాపం, తల మునకలయ్యే కష్టాల్లో\nవున్నవాడు. వింటూంటే. నా గుండె\nతరుక్కుపోయింది. నావంతు సహాయం\nచేయడాని కి, యిక్కడికి తీసుకు\nవచ్చాను,'' అన్నది ఆడపిశాచి గర్వంగా.\n\n\"అఘోరించావుగానీ, యిక వచ్చిన\nదారినే వెళ్ళు!'' అని ముసలిపిశాచం,\nఆడపిశాచాన్ని చీవాట్లు పెట్టి పంపేసింది.\n\n“పాపం, దాన్నేమీ అనకు. నా సమస్యకు\nచక్కని పరిష్కారం చూపిన ఘనత\nదానిదే!'' అన్నాడు సూర్యం.\n\nముసలిపిశాచం తల వూపి, ” సరే,\nనిన్నొకచోటుకు తీసుకుపోతాను. అక్కడ\nజరిగేదంతా చూడు. ఆ తర్వాత, నువ్వే\nగంగలో దూకుతావో, అదంతా నీ యిష్టం,”\nఅని, సూర్యాన్ని వల్లకాటిలో మరొక\nప్రాంతానికి తీసుకుపోయింది.\n\nఅక్కడ ఒక శిథిలమైపోయిన సమాధి\nముందు, కొన్ని పిశాచాలు కూర్చుని\nవున్నవి. ముసలిపిశాచం, సూర్యాన్ని\nఒక ముళ్ళపొద వెనక దాక్కోమని చెప్పి,\nతాను పోయి గుంపుకట్టిన\nపిశాచాల\nపక్కన కూర్చున్నది.\n\nకొంతసేపటికి, పెద్ద అట్టహాసంగా, ఆ\nపిశాచాల నాయకుడు వచ్చి, శిథిలమై\nపోయినసమాధిమీదకూర్చున్నాడు.పిశాచా\nలన్నీ సంతోషంగా చప్పట్లు చరిచాయి.\nపిశాచాల నాయకుడు ఒకసారి గొంతు\nసవరించుకుని, '' సహచరోత్తములారా !\nజాగేల ? ఈ నెల రోజుల్లో, మీరు సేకరిం\nచిన అద్భుతవస్తువులు ప్రదర్శించండి.\nఒక సంగతి జ్ఞాపకం వుంచుకోండి.\nసంవత్సరాంతంలో, అత్యుత్తమ అద్భుత\nవస్తువు సేకరించినవారికి గొప్ప బహు\nమానం యివ్వబడుతుంది.'' అన్నాడు.\n\nఆ వెంటనే, ఒక పిశాచి ఖాళీబుట్ట నొక\nదాన్ని సమాధి మీద బోర్లించి, \"కాయలు!\nకూరగాయలు!'' అంటూ బుట్ట మీద\nబెత్తంతో మూడుసార్లు చరిచింది.\n\nతర్వాత బుట్టను ఎత్తగానే, దాని కింద\nరకరకాల కూరగాయలు పోగుపడివున్నవి.\n\"భేష్ ! భేష్ !\" అంటూ మిగతా\nపిశాచాలన్నీ చప్పట్లు చరిచాయి.\n\nఅది చూసిన సూర్యానికి, ఆ బుట్ట తన\nదగ్గిర వుంటే, తన కెదురైన సమస్యలన్నీ\nతీరిపోయినట్టే అనిపించింది.\n\nమరొక పిశాచి, గుండిగ నొకదానిని\nసమాధి మీద బోర్లించి, \"వండు, వండు!\nవంట వండు!\" అంటూ బెత్తంతో దాని\nమీద మూడుసార్లు కొట్టింది. తర్వాత\nగుండిగ ఎత్తగానే, దాని కింద ఘుమఘుమ\nలాడుతూ ఎన్నో పిండివంటలు !\n\nబుట్టకన్న, గుండిగ లాభసాటిగా\nతోచింది, సూర్యానికి.\n\nఇంకొక పిశాచం, ఒక కుండను సమాధి\nమీద పెట్టి, \"కావాలి, కావాలి, పాలు!\"\nఅంటూ బెత్తాన్ని కుండచుట్టూ తిప్పింది.\n\nకుండనిండా చిక్కటిపాలు! గుండిగ\nకన్న, కుండతో మరింత ధనం సంపా\nయించవచ్చనుకున్నాడు, సూర్యం.\n\nపిశాచాల నాయకుడు లేచి, “నా అను\nచరుల్లో, ఇంతటి ఘనులున్నారని తెలిసి\nగుండె పొంగిపోతున్నది. మళ్ళీ అమా\nవాస్యనాడు సమావేశమవుదాం. లోగడ\nదాచినవాటి దగ్గిరే ఈ మూడు అద్భుత\nవస్తువుల్ని దాచి పెడదాం,\" అంటూ\nవాటిని తీసుకుని, పక్కనేవున్న మర్రి\nచెట్టు తొర్రలో పెట్టాడు.\n\nపిశాచాలన్నీ కోలాహలంగా. అక్కడి\nనుంచి వెళ్ళిపోయాయి. సూర్యం మర్రి\nచెట్టు దగ్గిరకుపోయి, దాని తొర్రలోంచి\nకుండను బయిటికి తీశాడు. దాని కింద\nవాడికి గుండిగ కనిపించింది. దాన్ని బయ\nటికి తీశాడు. తర్వాత బుట్టనూ, దాని\nడుగున వున్న పిల్లనగ్రోవినీ, చెప్పులనూ,\nచేటనూ, బెత్తాన్నీ, గంటనూ బయటికి\nతీశాడు. వాటన్నిటినీ ఎలా తీసుకుపోవ\nడమా అని, వాడాలోచిస్తూండగా, తొర్ర\nఅడుగున ఒక గోనె సంచి కనిపించింది.\n\nసూర్యం ఆత్రంగా దాన్ని పైకి తీసి,\nఅద్భుతవస్తువులన్నిటినీ అందులో\nవేశాడు. తర్వాత అక్కడ దొరికిన ఒక\nతీగతో గోనె మూతిని బిగించి కట్టి, దాన్ని\nభుజానికి ఎత్తుకోబోయి, తెల్లబోయాడు.\n\nఅద్భుతవస్తువులతో నిండిన ఆ గోనె\nకాస్తా, అదృశ్యమైపోయింది. సూర్యం\nపిచ్చివాడిలా దిక్కులు పరికిస్తూండగా,\nముసలిపిశాచం అక్కడికి వచ్చి, “జరిగిన\nదంతా చూశాను ! నేను పాడుబడిన బావి\nదగ్గిర, నిన్ను చూసినప్పుడు నిరాశా\nపిశాచం నిన్ను ఆవహించి వున్నది. నీలో\nఆశ అనే కొత్త ఊపిరిపోసి, నీచేత ఆత్మ\nహత్యాప్రయత్నం మాన్పడానికి —\nనిన్ను యిక్కడికి తీసుకువచ్చాను.\nఅయితే. యిక్కడ నిన్ను నిరాశాపిశాచం\nవదిలినా, అత్యాశ అనే పిశాచం పట్టు\nకున్నది. అందువల్లనే, అన్ని అద్భుత\nవస్తువుల్నీ సొంతం చేసుకోవాలన్న ఆరా\nటంలో, ఏ ఒక్కదాన్నీ నీదిగా చేసుకోలేక\nపోయావు!\" అన్నది.\n\n\"అవును, నిజమే! మరి యిప్పుడు\nనేనేం చేయాలి?\" అని అడిగాడు సూర్యం.\n\n\"మనిషి పట్టుదల వహిస్తే, ఎన్ని\nఅద్భుతాలైనా చేయగలడు. నువ్వు కూర\nగాయలు పండించలేవా ? పిండివంటల\nవ్యాపారం చెయ్యలేవా? అన్ని గేదెలను\nపెట్టుకుని, వాటి పాలు అమ్మి కుటుం\nబాన్ని పోషించలేవా? ఆలోచిస్తే, బతక\nడానికి ఎన్ని మంచి మార్గాలు లేవు!\"\nఅని ముసలిపిశాచం అదృశ్యమైంది.\n\nఆ మాటల్లోని సత్యాన్ని గ్రహించిన\nసూర్యం, కొత్త ఉత్సాహంతో ఇంటి కేసి\nబయలుదేరాడు.",
            "book_page_end": 50
        },
        {
            "title": "కృష్ణావతారం (21. పారిజాతాపహరణం)",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "భక్తులకు సాయం చేయడం, అహంకారాన్ని అణచివేయడం శ్రీకృష్ణుడి మహత్యం.",
            "keywords": [
                "శ్రీకృష్ణుడు",
                "పారిజాతం",
                "సత్యభామ",
                "అర్జునుడు",
                "ఇంద్రుడు",
                "బ్రహ్మ కుమారులు"
            ],
            "characters": [
                "శ్రీకృష్ణుడు",
                "సత్యభామ",
                "అర్జునుడు",
                "ఇంద్రుడు",
                "అదితి",
                "గరుత్మంతుడు",
                "బ్రాహ్మణుడు"
            ],
            "locations": [
                "ద్వారక",
                "నందనవనం",
                "సముద్రతీరం",
                "స్వర్గం"
            ],
            "content": "ఇంద్రుడూ, కృష్ణుడూ ఇష్టాగోష్ఠి ముగించి,\nశచీదేవినీ, సత్యభామనూ వెంటబెట్టుకుని\nఅదితిని చూడ బో యారు. వారందరూ\nఅదితికి ప్రణామాలాచరించారు. అప్పుడు\nఇంద్రుడు ఆమెకు ఆమె కుండలాలు\nఇచ్చేస్తూ, కృష్ణుడు నరకుడిపై చూపిన\nఅద్భుత పరాక్రమాన్ని వివరంగా వర్ణించి\nచెప్పాడు.\n\nఅదితి కృష్ణుడికి అనేక వేల దీవన\nలిచ్చి \"నాయనా, సాటిలేని నీ భుజ\nబలంతో నా కష్టాలన్నిటినీ గట్టెక్కిం\nచావు. నీది అపూర్వమైన జన్మ. ఇంద్రుడి\nలాగే నువు కూడా దేవతలకు అండగా\nఉండు. భూమి మీద నిన్నెవ్వరూ జయించ\nలేక పోదురుగాక. స్త్రీలలో ఈ సత్య\nభామకు ఎవరూ ఈడు రారని ప్రసిద్ధి.\nనీ కీ మానవావతారం ఎంత కాలమైతే\nఉంటుందో అంత కాలమూ సత్యభామకు\nయౌవనం నిలిచి ఉండుగాక,\" అని\nదీవించింది.\n\nతరవాత కృష్ణుడు అదితి వద్దా,\nఇంద్రుడి వద్దా సెలవు పుచ్చుకుని, గరుడ\nవాహన మెక్కి, సత్యభామాసమేతుడై\nనందనవనం మొదలుగా గల దేవోద్యా\nనాలకు వెళ్ళి అక్కడ విహారాలు చేశాడు.\nఅక్కడ కల్పవృక్షాలున్నాయి; వాటి పూల\nమీద తుమ్మెదలు ముసురుతున్నాయి.\nవాటి కొమ్మలను ఉయ్యాలలు చేసుకుని\nదేవకన్యలు ఊగుతున్నారు. లోకాలన్నీ\nతిరిగి వచ్చిన సిద్ధమిధునాలు వాటి నీడన\nవిశ్రాంతి తీసుకుంటున్నారు. అలాటి\nకల్పవృక్షాల మధ్య కృష్ణుడు పారిజాతాన్ని\nచూశాడు. అది దేవతలకు మహాపవిత్ర\nమైనది. శచీదేవికి దాని మీద చాలా ప్రీతి.\nదాని కీర్తి మూడులోకాలలోనూ ప్రసిద్ధ\nమైనది. దానికి సమీపంగా వెళ్ళినవారికి\nజాతిస్మరణ కలుగుతుంది.\n\nసత్యభామకు పారిజాత సౌరభం సోక\nగానే తాను దేవతాస్త్రీలలో అగ్రగణ్యురాల\nనన్న భావం కలిగింది. ఆమె ఆనందం\nపొందుతూ, ఆ చెట్టు తనకు కావాలని\nకృష్ణుణ్ణి వేడుకున్నది.\n\nకృష్ణుడు వెంటనే పారిజాతాన్ని\nవేళ్ళతో సహా పెల్లగించి గరుత్మంతుడి\nవీపు మీద పెట్టి, బయలుదేరాడు. అప్పుడు\nదేవవనాలను కాపాడేవాళ్ళు అడ్డుపడి,\nఅతనితో యుద్ధం ప్రారంభించారు.\nకృష్ణుడు తన బాణాలతో అవలీలగా\nవాళ్ళను చెండాడాడు. ఈ సంగతి\nఇంద్రుడికి తెలిసింది.\n\nకృష్ణుడు మూడులోకాలకూ రక్షకుడని\nతెలుసు; అతను పారిజాతం తీసుకు\nపోవటానికి అభ్యంతరం కూడా లేదు;\nఅయినా ఇంద్రుడు తనను తాను నిగ్ర\nహించుకోలేక, దేవగణాలతో బయలుదేరి\nకృష్ణుడికి అడ్డం వెళ్ళి, అతనిపై వజ్రా\nయుధం విసిరాడు. కృష్ణుడు దాన్ని దారి\nలోనే ఆపేశాడు. ఇంద్రుడి ఆట కట్టింది.\nకృష్ణుడు జీవించి ఉన్నంతకాలమూ\nపారిజాతం భూలోకంలో ఉండటానికి\nసమ్మతించి, ఇంద్రుడు తిరిగి వెళ్ళాడు.\nకృష్ణుడు కూడా ద్వారకకు బయలు\nదేరాడు.\n\nగరుత్మంతుడు పారిజాతంతో సహా\nసత్యభామాకృష్ణులను కృష్ణుడి మేడ\nపైభాగానదింపాడు. కృష్ణుడు పాంచజన్యం\nపూరించి, తన రాక తనవారి కందరికీ\nతెలియబరిచాడు. అందరూ ఎంతో\nసంభ్రమంతో అతనివద్దకు పరిగెత్తుకుంటూ\nవచ్చారు. కృష్ణుడు పెద్దలకు భక్తితో\nనమస్కరించి, చిన్నవాళ్ళను అను\nరాగంతో కౌగలించుకుని, ఆప్యాయంతో\nపలకరించాడు.\n\nప్రద్యుమ్నుడు వచ్చి పారిజాతాన్ని\nఅంతఃపురంలో చేర్చాడు. దాని సమీపానికి\nవెళ్ళిన వారందరికీ ఆశ్చర్యంగా పూర్వ\nజన్మ జ్ఞానం కలిగింది. దాని మహత్తు\nచూసి అందరూ ఆశ్చర్యపోయారు.\nతరవాత దాన్ని తీసుకుపోయి తగిన\nప్రదేశంలో నాటారు.\n\nనరకుడి చెరలో ఉండి, పల్లకీలలో\nద్వారకకు చేరిన స్త్రీలందరినీ కృష్ణుడు\nతానే వివాహమాడాడు.\n\nతరవాత కృష్ణుడు గరుత్మంతుణ్ణి తగిన\nవిధంగా సన్మానించి, అతను దేవలోకానికి\nతిరిగి వెళ్ళటానికి అనుమతి ఇచ్చాడు.\nఎప్పుడు తలచుకున్నా రాగలనని మాట\nఇచ్చి గరుత్మంతుడు దేవలోకానికి వెళ్ళి\nపోయాడు.\n\nఅనంతరం కృష్ణుడు సభచేసి నరకుణ్ణి\nచంపి తాను సంపాదించిన వస్తువులను\nఉగ్రసేనుడికి, ఆయన భార్యకూ, తదితరు\nలకూ పంచి, మిగిలినవి ఖజానాలో\nపెట్టించాడు.\n\nసత్యభామ రోజూ పారిజాత పుష్పాలతో\nతనను తాను అలంకరించుకుని, తన\nసవతులకు కూడా పంచిపెట్టుతున్నది.\nతన వనంలో పారిజాతం లేకుండా\nపోయిందని ఇంద్రుడు మాత్రం దీనంగా\nశచీదేవి కేసి చూస్తూ ఉండేవాడు.\n\nఒకసారి దుర్యోధనుడు హస్తినా\nపురంలో ఒక యజ్ఞం చేసి అనేకమంది\nరాజులను ఆహ్వానించాడు. యజ్ఞం\nపరిసమాప్తమయింది. ఈ యజ్ఞానికి\nవచ్చిన రాజులు కృష్ణుడి విభవాన్ని\nగురించి ఎంతగానో విని ఉన్నవాళ్ళు\nకావటంచేత, ద్వారకకు వస్తామని దూత\nద్వారా కృష్ణుడికి కబురుచేశారు. తప్పక\nరావలసిందిగా కృష్ణుడు తన దూతద్వారా\nవారిని ఆహ్వానించాడు. ధృతరాష్ట్రుడి\nనూరుగురు కొడుకులూ, వారి సామం\nతులూ, పాండవులూ పద్ధెనిమిది అక్షోహి\nణుల సేనతో సహా బయలుదేరి వచ్చి,\nరైవతకాద్రి ప్రాంతంలో విడిశారు.\n\nబలరాముణ్ణి, సాత్యకినీ, ప్రద్యుమ్నుడు\nమొదలైన కుమారులనూ, వెంటబెట్టుకుని,\nకృష్ణుడు తన అతిథులను సన్మానించ\nటానికి వచ్చాడు. అతను అందరినీ గౌర\nవించి, అందరికీ బట్టలు పెట్టి. \"నేనూ,\nనా వాళ్లూ మీవాళ్ళమే. మీకేం కావాలన్నా\nఅడగండి, సమకూర్చుతాం.\" అని\nఅందరికీ సంతోషం కలిగించాడు. వారంతా\nకొంతకాలం గడిపి వెళ్ళిపోయారు.\n\nఒకసారి అర్జునుడు ధర్మరాజు అను\nమతితో కృష్ణుణ్ణి చూడవచ్చి ద్వారకలో\nకొంతకాలం ఉన్నాడు. ఆ సమయంలోనే\nకృష్ణుడు ఒక యజ్ఞం ప్రారంభించాడు.\nయజ్ఞం కొనసాగుతూ ఉన్న సమయంలో\nఒక పల్లెటూరి బ్రాహ్మణు డక్కడికి\nవచ్చి, దీక్షలో ఉన్న కృష్ణుడికి ఎదురుగా\nనిలబడి దీనంగా, ''అయ్యా, నా మొర\nఆలకించండి. నా భార్య ప్రసవించిన\nమరుక్షణంలోనే బిడ్డలను ఎవరో\nకాజేస్తున్నారు. ఈ విధంగా ఇప్పటికి\nమూడుసార్లు జరిగింది. ఇప్పుడు నాలుగో\nసారి నా భార్య గర్భవతిగా ఉన్నది.\nకాన్పు వచ్చే సమయం దగ్గర పడింది.\nమమ్మల్ని నువే కాపాడాలి,\" అని మొర\nపెట్టుకున్నాడు.\n\nఆ మాటకు కృష్ణుడు, \"ఎవరు కాపాడ\nమన్నా వెంటనే ఆ పని చెయ్యటం నా\nవిధి. కాని నే నీ క్షణాన యజ్ఞదీక్షలో\nఉండిపోయాను. ఏం చెయ్యాలో తోచ\nకుండా ఉన్నది.\" అన్నాడు.\n\nఇదంతా వింటున్న అర్జునుడు, “ఎందు\nకాలోచన? నన్ను పంపించరాదా ? నే నీ\nబ్రాహ్మణుడి వెంట వెళ్ళి. ఆయనకు\nకలిగిన ఆపద తొలగించి, నిన్ను సంతోష\nపెడతాను.\" అని కృష్ణుడితో అన్నాడు.\n\nకృష్ణుడు చిరునవ్వునవ్వి, \"ఈ పని\nనీవల్ల అవుతుందా?\" అన్నాడు.\n\nఅర్జునుడి కీ మాటతో తల తీసేసి\nనట్టయి, తల వంచుకున్నాడు. అది చూసి\nకృష్ణుడు, \"అయినా ఏంలే, ఒక్కడివీ\nవెళ్ళకు. బలరాము, ప్రద్యుమ్ను,\nమరి కొందరు యాదవవీరు ల నూ,\nసాత్యకినీ, సేననూ వెంటబెట్టుకు వెళ్ళు,”\nఅన్నాడు.\n\nఅర్జునుడు మిగిలిన యోధులనూ,\nపెద్ద సేననూ వెంటబెట్టుకుని, బ్రాహ్మ\nణుడు దారి చూపుతూండగా రథంలో\nబయలుదేరి ఆ బ్రాహ్మణుడి గ్రామం\nచేరాడు.\n\nఅంతలో నక్కలు కూయటం విన\nపడింది. ఆకాశాన సూర్యుడి కాంతి\nక్షీణించి, సాయంకాలం అవుతున్నట్టని\nపించింది. భయంకరమైన ధ్వనితో ఉల్క\nఒకటి భూమి పైన పడింది. అదే సమ\nయంలో బ్రాహ్మణుడి భార్యకు నొప్పు\nలారంభమయాయి. ఆ సంగతి బ్రాహ్మ\nణుడు వచ్చి చెప్పగా మహా యోధు\nలందరూ విల్లులూ, బాణాలూ సిద్ధంగా\n. పట్టుకుని పురిటింటి దగ్గిర చేరారు.\n\nఅర్ధరాత్రి అయింది. బ్రాహ్మణి ప్రస\nవించింది కాబోలు, చంటిబిడ్డ ఏడుపు\nవినిపించింది. అంతలోనే ఆడవాళ్ళు,\n\"అయ్యో, పోయె! పోయె!” అని ఆర్త\nనాదాలు చేశారు. మరుక్షణంలో చంటి\nబిడ్డ ఏడుపు ఆకాశం దిక్కు నుంచి\nవినిపించింది.\n\nఅర్జునుడూ, మిగిలిన యోధులూ ఆకా\nశాన్ని బాణాలతో నింపేశారు. ఆకాశాన\nవారి కేమీ కనిపించలేదు. ఒక్క బాణం\nకూడా ఎవరికీ తగలలేదు, అందరూ\nదిగ్భ్రాంతులై, కొయ్యబారి పోయి నిల\nబడ్డారు.\n\nముసలివాళ్లూ, ముత్తవ్వలూ అర్జునుడు\nమొదలైన వాళ్ళను నానా మాటలూ\nఅన్నారు. బ్రాహ్మణుడు పట్టరాని కోపంతో\nఅర్జునుడి వద్దకు వచ్చి. ''గొప్ప శూరుడి\nలాగా కృష్ణుడి ముందర ప్రగల్భాలాడి,\nకార్యభారం మీద వేసుకొని వచ్చావు.\nకృష్ణుడి వల్ల తప్ప కాని పని నీ వల్ల\nఅవుతుందా? నీకూ అతనికీ సాపత్య\nమేమిటి? ఇంకెన్నడూ దంభాలు పలు\nకకు. కాపాడతానని వచ్చి, కాపాడలేక\nపోయావు. జరిగిన ధర్మహాని వల్ల కలిగే\nపాపంలో నీకు నాలుగోవంతు చెందు\nతుంది. నీ గాండీవం వృథా. నీ పరాక్రమం\nవృథా. ఇక చల్లగా వచ్చిన దారి పట్టు,\"\nఅన్నాడు.\n\nఆయన వెంటనే కృష్ణుడి దగ్గిరికి\nమళ్ళీ బయలుదేరాడు. ఆయన వెనకగా\nఅర్జునుడు మొదలైనవాళ్ళు కూడా\nబయలుదేరారు. సిగ్గుతో తల వంచుకుని,\nకంట తడి పెట్టుకుంటూ తన ఎదటికి\nవచ్చి నిలబడిన అర్జునుణ్ణి చూసి కృష్ణుడు,\n\"ఈమాత్రానికే ఇంత విచారం దేనికి?\nదీనికంతా వేరే కారణం ఉన్నది. దాన్ని\nనీకు తరవాత చెబుతాను,\" అని దారుకుణ్ణి\nపిలిచి రథం ఆయత్తపరచమన్నాడు.\n\nదారుకుడు కృష్ణుడి రథానికి శైబ్య,\nసుగ్రీవ, మేఘపుష్ప, వలాహకాల నే\nనాలుగు గుర్రాలను పూన్చి, గరుడధ్వజం\nఎత్తి తీసుకు వచ్చాడు. అర్జునుణ్ణి రథం\nతోలమని, కృష్ణుడా రథంలో ఎక్కి,\nఉత్తరంగా బయలు దేరాడు. రథం\nఅరణ్యాలనూ, కొండలనూ, నదులనూ\nదాటి వెళ్ళి సముద్రతీరాన్ని చేరింది.\n\nసముద్రుడు ప్రత్యక్షమై, కృష్ణుడికి\nఅర్ఘ్యమిచ్చి, “మహానుభావా, ఏమిటి నీ\nఆజ్ఞ?\" అని అడిగాడు.\n\n“మరేమీ లేదు. నా రథానికి మార్గం\nఇయ్యి,\" అన్నాడు కృష్ణుడు.\n\nదానికి సముద్రుడు, “దేవా, నేను\nతమకు దారి ఇచ్చినట్టయితే మిగిలిన\nవారికి తేలిక అయిపోనా? నేను దాట\nరాని వాణ్ణిగా సృష్టి చేసింది తమరే\nగద?\" అన్నాడు.\n\n\"నాతో ఒకరికి పోటీ ఏమిటి? నేను\nచేసే పనులు మరొకరు చేయగలరా?\nనా కోసమూ, ఒక బ్రాహ్మణుడి కోసమూ\nనువు దారి యివ్వక తప్పదు. నేను వెళ్ళి\nపోయాక దారి మళ్ళీ మూసేసి, ఎప్పటి\nలాగే ఉండు,\" అన్నాడు కృష్ణుడు.\n\nసముద్రుడు సమ్మతించిదారి ఇచ్చాడు.\nకృష్ణుడి రథం ఉత్తర కురుభూములు\nదాటి గంధమాదన పర్వతం కేసి వెళ్ళ\nసాగింది. అప్పు డతనికి ఆరు పర్వతాలు-\nజయంతం, వైజయంతం, నీలం, శ్వేతం,\nఇంద్రకూటం, కైలాసం అనేవి—రంగు\nరంగుల ధాతువులతో అలంకరించి ఉన్న\nశరీరాలతో ఎదురై, \"దేవా, ఏమిటి నీ\nఆజ్ఞ?\" అని అడిగాయి.\n\n\"నా రథానికి దారి ఇయ్యండి.\"\nఅన్నాడు కృష్ణుడు.\n\nఅప్పు డా పర్వతాలు ఒదిగి, కృష్ణుడి\nరథానికి దారి ఇచ్చాయి.\n\nమేఘాల మధ్యగా నడిచే సూర్యుడి\nలాగా కృష్ణుడి రథం కొండల మధ్యగా\nచాలా దూరం పోయేసరికి, అంతటా\nఅంధకారం ఆ వరించింది. అర్జునుడు\nభయపడ్డాడు. గుర్రాలు నిలిచిపోయాయి.\nచుట్టూ రాయి లాగా పేరుకు పోయిన\nఅంధకారాన్ని కృష్ణుడు తన సుదర్శన\nచక్రంతో ముక్కలు ముక్కలు చేసి,\n\"రథంపోనీ,” అని అర్జునుడితో అన్నాడు.\nచాలాదూరం వెళ్ళగా, వెళ్ళగా ఎట్టె\nదట కోటి సూర్యుల కాంతి ఒక్కచోట\nపోగు చేసినట్లు కనబడింది. కృష్ణుడు\nరథం దిగి, ఆ కాంతిలోకి వెళ్ళిపోయాడు.\n\n''ఈ వెలుతురేమిటి? ఇందులోకి\nకృష్ణుడు ఒంటరిగా ఎందుకు పోయాడు?\nఏం కానున్నది?\" అని అర్జునుడూ,\nబ్రాహ్మణుడూ భయపడుతూండగానే\nకృష్ణుడు ఆ కాంతిలో నుంచి తిరిగి\nవచ్చాడు. అతని వెంట ముగ్గురు బ్రాహ్మణ\nకుమారులూ ఉన్నారు. అతని చేతిలో\nకొత్తగా పుట్టిన శిశువు కూడా ఉన్నాడు..\n\nకృష్ణుడా పిల్లలు నలుగురినీ బ్రాహ్మ\nణుడి కిచ్చాడు. బ్రాహ్మణుడు పొందిన\nఆనందానికీ అర్జునుడు పొందిన\nఆశ్చర్యానికీ మేరలేదు.\n\nరథం వెళ్ళిన దారినే కృష్ణుడి ఇంటికి\nతిరిగి వచ్చేసింది. కృష్ణుడా బ్రాహ్మణుడికి\nకానుకలిచ్చి పంపి, యజ్ఞాన్ని పూర్తి\nచేశాడు.",
            "book_page_end": 58
        },
        {
            "title": "రాపాశుడు",
            "book_page_start": 59,
            "pdf_page_start": 59,
            "pdf_page_end": 62,
            "author": "మల్లవరపు మనోహరరెడ్డి",
            "genre": "నీతి కథ",
            "moral": "భయంకరమైన రాక్షసుల కంటే, స్వార్థపరులైన, మోసగాళ్ళైన మనుషులే అత్యంత ప్రమాదకరం.",
            "keywords": [
                "రాపాశుడు",
                "మోసం",
                "పండితులు",
                "బంగారు గొడ్డలి",
                "నిజాయితీ"
            ],
            "characters": [
                "పురంధరుడు",
                "పండితులు",
                "వంటవాడు",
                "రంగడు (రాపాశుడు)"
            ],
            "locations": [
                "పుళింద రాజ్యం",
                "ఉద్యానవనం",
                "సరస్సు"
            ],
            "content": "పుళింద రాజ్యాన్ని పాలించే పురంధరు\nడనే రాజు ఆస్థానంలో నలుగురు\nబూటకపు పండితులుండేవారు. వాళ్ళు\nఏదో ఒక మిషమీద రాజు నుంచి దానాలు\nపుచ్చుకుంటూ హాయిగా కాలం వెళ్ళ\nబుచ్చుతున్నారు.\n\nఒకసారి వాళ్ళకు, రాజు దగ్గర పెద్ద\nఎత్తున బంగారం దానంగా పుచ్చుకోవా\nలన్న కోరిక కలిగింది. అందుగ్గాను వాళ్ళు\nఒక పథకం ఆలోచించారు.\n\nదాని ప్రకారం పండితులు, ఒకనాడు\nసభతీరి వున్న రాజుతో, మహారాజా,\nరాత్రి మీ జాతకం పరిశీలించాం. ప్రస్తుతం\nగ్రహాలు మీకు వ్యతిరేకంగా వున్నవి.\nత్వరలో మీ రెండు చేతులూ చచ్చుబడి\nపోయే ప్రమాదం వున్నది,” అన్నారు.\n\nరాజు కంగారుపడి, \"ఈ గండం గడిచే\nమార్గం లేదా ? \" అని అడిగాడు.\n\n''లేకేం, మహారాజా ! దివ్యమైన లక్ష్మీ\nవారంనాడు బంగారుగొడ్డలితో చేతులు\nశ్రమించే వరకూ చెట్టు కొమ్మలు నరికి,\nఆ తరవాత ఆ గొడ్డలిని పండితులైన\nబ్రాహ్మణులకు భక్తితో దానంగా\nయివ్వాలి. దానితో గ్రహాలు శాంతించి,\nతమకు రానున్న గండం తప్పిపోతుంది.'\"\nఅన్నారు పండితులు.\n\nరాజు సభ చాలించి, మంచి పనివాళ్ళ\nచేత బంగారు గొడ్డలి చేయించాడు.\nతర్వాత పండితులు పెట్టిన ముహూర్తం\nనాడు, మంగళవాయిద్యాలతో ఊరే\nగింపుగా ఉద్యానవనానికి వెళ్ళాడు.\nఅక్కడ సరస్సు ఒడ్డున వున్న ఒక\nఎత్తయిన చెట్టులో, కొన్ని ఎండుకొమ్మలు\nకనిపించాయి. రాజు చెట్టెక్కి, ఒక ఎండు\nకొమ్మను బంగారుగొడ్డలితో నరకసాగాడు.\nఅలవాటులేని కారణంవల్ల, రాజుకు\nచేతులు నొప్పిపుట్టి, గొడ్డలి పట్టుదప్పి\nకిందనే వున్న సరస్సులో పడిపోయింది.\n\nఈత తెలిసిన ఇద్దరు, ముగ్గురు సరస్సు\nలోకి దిగబోతున్నంతలో, దూరంగా వున్న\nతామర ఆకుల మధ్య నుంచి, శరీరంమీద\nఅడ్డదిడ్డంగా వున్న నల్లటిచారలు గల\nఒక ఆకారం హ ఠాత్తుగా పైకి లేచి,\nచేతిలో వున్న ఇనుపగొడ్డలిని ఒడ్డుకు\nవిసిరివేసింది.\n\nఅక్కడ చేరినవాళ్ళు ఆ ఆకారాన్ని\nచూసి భయకంపితులై, “ఎవరు నువ్వు?''\nఅని కేక వేశారు.\n\nవెంటనే, ఆ ఆకారం, \"నా పేరు,\nరాపా...” అంటూ నీటిలో మునిగిపోయింది.\nబంగారుగొడ్డలిని, ఇనుపగొడ్డలిగా\nమార్చిన దాని శక్తి చూసి, రాజుతోపాటు\nఅందరూ ఆశ్చర్యపోయారు.\n\nరాజు తన ప్రాసాదానికి తిరిగివచ్చి.\nపండితులనూ, మంత్రులనూ సమావేశ\nపరిచి, \" ఒకటి, రెండు రోజుల్లో, ఆ\nరాపా ఎవరో తెలుసుకోండి. అలా జరక్క\nపోతే, అది విజృంభించి, మన కోశా\nగారంలో వున్న బంగారాన్ని ఇనుముగా\nమార్చి, దేశాన్ని సర్వనాశనం చేయ\nగలదు ! '' అన్నాడు.\n\nరెండురోజులు గడిచాక, నలుగురు\nపండితులూ, రాజు దగ్గిరకు వచ్చి.\n\"మహారాజా, ఈ రెండు రో జు లూ\nఎంతగానో శ్రమించి, మరొకసారి అనేక\nగ్రంథాల్లోని విషయాల్ని తరచి చూశాం.\nవాడు రాపా కాదు: రాపాశుడనే రాక్ష\nసుడు! వాణ్ణి గురించిన ప్రస్తావన దేవ\nదానవుల సాగరమథన కాలం నుంచీ\nవున్నదే. త్రేతాయుగంలో కూడా, ఈ\nరాపాశుడు ఒక చోట కనిపిస్తాడు. వాడు\nకేవలం జిత్తులమారే కాదు. క్రూరాతి\nక్రూరుడు,\" అని చెప్పారు.\n\nరాజు హడలిపోయి, వివిధ దేశాల\nనుంచి పేరుమోసిన మాంత్రికులను పిలి\nపించి, కోట చుట్టూ, కోశాగారం చుట్టూ\nకాపాలా వుంచాడు. పూజలు చేయించి\nనగరవాసు లందరికీ తాయెత్తులు కట్టిం\nచాడు. రాపాశుడిని చంపినవారికి పెద్ద\nఎత్తున బహుమతి ప్రకటిస్తూ, దేశం నలు\nమూలలా చాటింపు వేయించాడు..\n\nఇది జరిగిన మర్నాడు, రాజుగారి-\nవంటవాడు, రాజు భోజనం ముగించి\nవిశ్రాంతిగా కూర్చున్న సమయంలో\nఆయన దగ్గిరకు వచ్చి, \" ప్రభూ, క్షమిస్తా\nనంటే, ఈ రాపాశుడి రహస్యం నేను\nబయట పెట్టగలను,\" అన్నాడు.\n\n“అలాగే క్షమిస్తాను. కాని, అంత\nభయంకరుడైన రాపాశుడి రహస్యం, నీ\nకెలా తెలుసు?'' అన్నాడు రాజు.\n\n\"మన పాకశాలను శుభ్రపరిచే వాడొక\nడున్నాడు; వాడి పేరు రంగడు. వాణ్ణి\nయిప్పుడే పిలుచుకు వస్తాను,” అంటూ\nవంటవాడు వెళ్లి, రంగడితో తిరిగివచ్చాడు.\n\nరంగడు వస్తూనే రాజు పాదాలకు\nనమస్కరించి, \" ప్రభూ, నన్ను క్షమిం\nచాలి!\" అంటూ గడగడ వణకసాగాడు.\n\nరాజుకు వాడి మాటలు అర్థంకాక,\n\"నువ్వేం నేరం చేశావు? ఎందుకు\nక్షమించాలి ? \" అని అడిగాడు.\n\n\"ప్రభూ, నేనే రాపాశుణ్ణి!\" అన్నాడు\nరంగడు.\n\n\"బంగారుగొడ్డలిని.\nఇనుపగొడ్డలిగా\nమార్చిన, ఆ భయంకరుడైన రాక్షసుడు\nరాపాశుడివి, నువ్వా ? నీకేమైనా వెర్రె\nతిందా? \" అని అడిగాడు రాజు కోపంగా.\n\nఅప్పుడు వంటవాడు కల్పించుకుని.\n\" ప్రభూ, నేను చెప్పేది సావధానంగా\nఆలకించండి. అంతా తమకే అపగతమై\nపోతుంది.\" అన్నాడు.\n\nవంటవాడు చెప్పిందేమంటే: ఆ రోజు\nరంగడు మామూలుగా పాకశాలను శుభ్ర\nపరిచి ఒంటికైన మసిని కడుకునేందుకు\nవెళ్ళబోతుంటే, వంటవాడు వాణ్ణి ఆపి,\n\" ఒరే రంగడూ ఈ పచ్చికట్టెలు\nమండక, వంటవేళ మించిపోయేట్టుంది.\nఆ ఉద్యానంలో యిన్ని ఎండుకొమ్మలు\nనరికి తెచ్చి పుణ్యంకట్టుకో!\" అన్నాడు.\n\nరంగడు అలాగే ఒంటికైన మసితోటే,\nభుజాన గొడ్డలి వేసుకుని ఉద్యానంలోకి\nవెళ్ళాడు. వాడికి సరస్సుమీదికి వంగి\nవున్న చెట్టుకు, ఒక ఎండుకొమ్మ కనిపిం\nచింది. వాడు చెట్టు ఎక్కి, ఆ కొమ్మను\nనరకబోతున్నంతలో, దూరంగా మంగళ\nవాయిద్యాలతో వస్తున్న రాజు కనిపించాడు.\nఆ సమయంలో రాజుకంటబడితే శిక్షిస్తా\nడన్న భయంతో, గజఈతగాడు కావడం\nవల్ల, సరస్సులోకి దూకి, తామరఆకుల\nచాటున దాక్కున్నాడు.\n\nఅంతలో రాజు అక్కడికి వచ్చి, చెట్టు\nకొమ్మను నరుకుతూ, బంగారుగొడ్డలిని\nసరస్సులోకి జారవిడిచాడు. అది చూసి\nరాజువెంట ఉన్నవాళ్ళు. గొడ్డలికోసం\nసరస్సులోకి దిగబోయారు. వాళ్ళవల్ల తన\nగుట్టు రట్టవుతుందన్న భయంతో రంగడు,\nతన ఒంటికి యింకా కొంత మసి పట్టి\nవుండవచ్చనీ, తనను ఎవరూ గుర్తించ\nలేరనీ అనుకుని, నీటిపైకి వచ్చి, తనచేత\nవున్న ఇనుపగొడ్డలిని ఒడ్డుకు విసిరాడు.\nఆ సమయంలో తన పేరడిగినవాళ్ళకు\nరాజుగారి పాకశాల ఊడ్చే రంగణ్ణని చెప్ప\nబోయి తడబాటుకొద్దీరాపా అని నీటమునిగి\nఈదుకుంటూ అవతలి ఒడ్డు చేరాడు.\n\nఅంతా విన్న రాజు, ఒకసారి పెద్దగా\nనవ్వి. “ఒరే, రంగా! పండితులు చెప్పిన,\nత్రేతా యుగంనాటి భయంకరుడైన\nరాపాశుడనే రాక్షసుడివి నువ్వన్నమాట !\nసరే, ఆ బంగారుగొడ్డలిని ఏ రాక్షసుడో\nఎత్తుకుపోలేదు. దానికోసం సరస్సులో\nవెతికిద్దాం.'' అన్నాడు.\n\n\" ప్రభూ, దానికోసం వెతికించనవ\nసరం లేదు. ఆ రాత్రే రంగడు సరస్సులో\nదిగి, దాన్ని వెతికి పట్టుకుని నాకు తెచ్చి\nయిచ్చాడు.\" అంటూ వంటవాడు పాకశాల\nనుంచి దాన్ని పట్టుకువచ్చి రాజుకిచ్చాడు.\n\nరాజు రంగడికి తన మెడలోని వజ్రాల\nహారం బహూకరించి, తమ స్వప్రయో\nజనంకోసం, తనను తప్పుదారి పట్టిస్తున్న\nబూటకపు పండితులు నలుగుర్నీ కఠి\nనంగా శిక్షించాడు.",
            "book_page_end": 62
        },
        {
            "title": "చేపల పంట",
            "book_page_start": 63,
            "pdf_page_start": 63,
            "pdf_page_end": 65,
            "author": "చందమామ బృందం",
            "genre": "జానపద కథ",
            "moral": "ఇతరులను మోసం చేయాలని చూస్తే, అదే మోసం తిరిగి మనకే వర్తిస్తుంది.",
            "keywords": [
                "మోసం",
                "ప్రతీకారం",
                "చేప గుడ్లు",
                "హాస్యగాడు",
                "సంపన్నుడు"
            ],
            "characters": [
                "గోహా",
                "సంపన్నుడు",
                "నౌకరులు",
                "గోహా కొడుకు"
            ],
            "locations": [
                "కైరో నగరం",
                "తోట"
            ],
            "content": "కైరోనగరంలో గోహ అనే ప్రసిద్ధహస్య\nగాడు ఒకాయన ఉండేవాడు. ఆయనకు\nఒకప్పుడు తోటపని మీద ఆసక్తి కలిగింది.\nఅందుచేత తన పెరడుయావత్తూ తవ్వి,\nరకరకాల పూలమొక్కలు నాటి పాదులు\nపెట్టి, ఎరువు వేసి, శ్రద్ధగా పెంచసాగాడు.\n\nతోటపనిలో గోహాకు కలిగిన ఆసక్తి గమ\nనించి ఆయనకు మిత్రులు సలహాలిచ్చారు,\nచేతనయినవారు సాయం చేశారు. కొద్ది\nకాలంలోనే గోహ తన పెరడులో అంద\nమైన పూలు పూయించసాగాడు.\n\nఒకనాడు ఒక సంపన్నుడు. గోహాను\nచూడవచ్చేసరికి గోహా తోటలో కలుపు\nతీస్తూ కనిపించాడు.\n\n\"ఇటీవల నువు గొప్ప తోటమాలిని\nఅయావని విన్నాను. కాని నీ తోటలో\nకొత్తరకం మొక్కలేమీ ఉన్నట్టు లేదే?”\nఅన్నాడు సంపన్నుడు.\n\n“దొరికిన విత్తనమల్లా వేసి చూస్తూనే\nఉన్నాను కొత్తమొక్కలు లేకపోతే అది\nనా తప్పు కాదు,\" అన్నాడు గోహా.\n\n\"కొత్తవిత్తనాలు కావాలంటే నేనే\nఇస్తాను గాని, వాటిని మొలిపించటం\nనీవల్ల కాదేమోనని నా అనుమానం,\"\nఅన్నాడు సంపన్నుడు.\n\n''అటువంటి భయమేమీ వద్దు. నేను\nఎలాటి విత్తనాలనైనా మొలిపిస్తాను! \"\nఅన్నాడు గోహా.\n\n\"అయితే రేపు ఉదయం మా నౌకరు\nచేత విత్తనాలు పంపుతాను. వాటిని మా\nఅల్లుడు బాగ్దాదునుంచి ఇటీవల పంపాడు.\nనాకు తోటపని మీద ఆసక్తి లేక వాటిని\nఅలాగే పొట్లం కట్టిపెట్టాను.” అన్నాడు\nసంపన్నుడు.\n\nమర్నాడు ఉదయం సంపన్నుడి నౌకరు\nవచ్చి గోహాకు ఒక పొట్లం ఇచ్చి, “దీనిని\nమా యజమాని మీకిమ్మన్నారు. వీటిని\nఎంతో జాగ్రత్తగా మొలకెత్తించ\nమన్నారు,” అని చెప్పాడు.\n\nగోహా పొట్లం విప్పి చూసి, \"ఇవి\nఏ బాపతువిత్తనాలో మీయజమాని\nచెప్పాడా ?'' అని నౌకరును అడిగాడు.\n\n\"ఆయనకే తెలియదుట. మొక్కలు\nపెరిగాక ఆయన వచ్చి చూస్తానని చెప్ప\nమన్నారు.” అని చెప్పి నౌకరు వెళ్ళి\nపోయాడు.\n\nతోటపని చేసేవారు సాధారణంగా\nతమకు తెలియని విత్తనాలు కనిపించి\nనప్పుడు ఒకటి నోట్లో వేసుకుని, ముని\nపంట కొరికి రుచిచూస్తారు. గోహా కూడా\nఆ పనే చేసి సంపన్నుడు చేసిన మోసం\nగుర్తించాడు.\n\nఅవి విత్తనాలు కావు; ఎండబెట్టిన చేప\nగుడ్లు. తనను వేళాకోళం చెయ్యటానికే\nసంపన్నుడు వాటిని నాటమని పంపిం\nచాడు! దీనికి ఏదో విధంగా ప్రతిక్రియ\nచేయాలని గోహా నిశ్చయించుకున్నాడు.\n\nరెండు వారాలు గడిచింది. గోహా\nబజారుకు వెళ్లిన సమయంలో సంపన్నుడు\nఎదురుపడి, ' ఏం, గోహా ? గులాబీలు\nకులాసాయేనా?'' అన్నాడు.\n\n\"మీ దయవల్ల ఈ యేడు అవి ఆకు\nకనపడకుండా పూశాయి!'' అన్నాడు గోహా.\n\n\"అన్నట్టు, నేను పంపిన విత్తనాలు\nనాటావా?\" అన్నాడు సంపన్నుడు.\n\n\"అప్పుడే నాటానే !\" అన్నాడు గోహా.\n\nసంపన్నుడు నవ్వు అపుకుంటూ,\n\"బహుశా మొలకెత్తి ఉండవు! వాటిని\nమొలకెత్తించటం మామూలు తోటమాలు\nలకు సాధ్యమయే పని కాదని మా అల్లుడు\nఅన్నాడులే!'' అన్నాడు.\n\n\"ఆ పప్పులు మన దగ్గిర ఉడకవు.\nచెయ్యవలిసినట్టు పాదుచేసి, వెయ్యవలి\nసిన ఎరువు వేసి, విత్తులునాటి జాగ్రత్తగా\nకాపాడితే ఏ విత్తనాలైనా మొలుస్తాయి !\nమీరు పంపిన విత్తనాలు ఇప్పుడిప్పుడే\nమొలకలెత్తుతున్నాయి. వాటికి దిష్టి,\nఎండా తగలరాదు. అందుచేత పిడతలు\nకప్పి ఉంచాను. రేపు ఉదయం మా\nయింటికి దయచెయ్యండి చూద్దురు\nగాని !'' అన్నాడు గోహా.\n\nసంపన్నుడు వెలాతెలాబోతూ \"అలాగే\nవస్తాను !\" అని తన దారిన వెళ్ళాడు.\n\nగోహ చేపల దుకాణానికి వెళ్ళి ఒక\nపావుశేరు చిన్నచేపలు కొని ఇంటికి పట్టు\nకెళ్ళాడు. ఆయన తన చిన్నకొడుకును\nపిలిచి, \"ఒరే, ఈ చేపలను మూతులు\nపైకి కనపడేటట్టుగా మన పెరడులో ఒక\nబారున సగంసగానికి పాతిపెట్టి వాటిపైన\nపిడతలు మూసి పెట్టు,\" అన్నాడు. కొడుకు\nఅలాగే చేశాడు.\n\nమర్నాడు ఉదయం సంపన్నుడు\nవచ్చాడు. గోహా ఆయనను వెంటబెట్టుకు\nపోయి పిడతలు చూపించి, \"మొక్కలు\nవాటికింద ఉన్నాయి.\" అంటూ ఒక\nపిడత ఎత్తి చూపాడు. నేలలో నుంచి\nమొలుచుకు వస్తున్నట్టుగా చేప ఒకటి\nకనపడింది.\n\nగోహ పిడతలన్నీ ఎత్తిచూపినాక\nసంపన్నుడికి తల తిరిగినట్టయింది.\n\"ఆశ్చర్యం! అద్భుతం! నిన్న కూడా నీ\nమాటలు నేను నమ్మలేదు. ఇప్పుడైనా నా\nకళ్ళతో చూశాను గనక నమ్ముతున్నాను\nగాని లేకపోతే నమ్మను!\" అన్నాడు.\n\n\"ఈ విత్తనాలు మొలిపించటం ఏమీ\nకష్టం కాదు. నాకే పది ఎకరాలుంటే\nపంట పండించేద్దును!\" అన్నాడు గోహా.\n\n\"ఆ పని నేనే చేస్తాను !'' అంటూ\nసంపన్నుడు ఇంటికి వెళ్ళి తన నౌకర్లను\nపిలిచి \"ఒరే, మీరు ఈ యేడు మన\nపొలాలలో ఎండిన చేపగుడ్లు చల్లండి!''\nఅన్నాడు. వాళ్ళు అలాగే చేశారు.\n\nఈ సంగతి విన్న ఊరి వాళ్ళు,\nసంపన్నుడు కనిపించినప్పుడల్లా చాటుగా\nనవ్వుకోసాగారు. కొద్ది రోజుల్లోనే ఆయనకు\nజరిగిందేమిటో అర్థమైంది. గోహన్లు\nపరాభవం చెయ్యబోయినందుకు తనకు\nప్రాయశ్చిత్తంబాగా జరిగిందని సంపన్నుడు\nతెలుసుకున్నాడు.",
            "book_page_end": 65
        }
    ],
    "statistics": {
        "total_stories": 14,
        "author_counts": {
            "కొండూరు పరిమళ": 1,
            "వసుంధర": 1,
            "డా॥ తాటిచర్ల గురురామప్రసాద్": 1,
            "చందమామ బృందం": 7,
            "జొన్నలగడ్డ రామలక్ష్మి": 1,
            "దాసరి వెంకటరమణ": 1,
            "మాచిరాజు కామేశ్వరరావు": 1,
            "మల్లవరపు మనోహరరెడ్డి": 1
        },
        "genre_counts": {
            "హాస్యం": 1,
            "నీతి కథ": 3,
            "సామాజిక కథ": 1,
            "పౌరాణికం": 2,
            "బేతాళ కథ": 1,
            "చరిత్ర": 2,
            "విజ్ఞానం": 1,
            "తత్వశాస్త్రం": 1,
            "జానపద కథ": 2
        }
    }
}