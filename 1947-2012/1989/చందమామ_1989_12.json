{
    "book_id": "చందమామ_1989_12",
    "stories": [
        {
            "title": "ఎన్నికలు—ప్రజాస్వామ్యం",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "నిజాయితీతో, నిరంతర జాగరూకతతో, ఎదుటివారి మంచిని దృష్టిలో వుంచుకుని బాధ్యతాయుతమైన ఆదర్శపౌరులుగా నడుచుకుంటే ప్రజాస్వామ్యం ద్వారా జీవితాన్ని సుసంపన్నం చేసే సత్ఫలితాలను సాధించవచ్చు.",
            "keywords": [
                "ప్రజాస్వామ్యం",
                "ఎన్నికలు",
                "లోక్సభ",
                "పౌరబాధ్యత",
                "స్వాతంత్ర్యం"
            ],
            "characters": [],
            "locations": [
                "భారతదేశం",
                "పాకిస్థాన్"
            ],
            "content": "మనదేశంలో మరొక లోక్సభ ఎన్నికల కోలాహలం ముగిసింది.\nపద్దెనిమిదేళ్ళు నిండిన యువతీ యువకులు ప్రప్రథమంగా ఓటు\nహక్కును వినియోగించుకోవడం ఈ ఎన్నికల విశేషం!\nమనది ప్రపంచంలో కెల్లా అతిపెద్ద ప్రజాస్వామ్య దేశం.\nఅంతేకాదు; తూర్పుదేశాలలో ఇక్కడ మాత్రమే ప్రజాస్వామ్యం\nనిరంతరాయంగా కొనసాగుతున్నది. ఎక్కడో ఎందుకు ? మన దేశం\nనుంచి విడిపోయి, మనతోపాటే స్వాతంత్ర్యం పొందిన పాకిస్థానన్ను\nతీసుకున్నా — అది చాలాకాలం సైనికనియంతృత్వపాలన కిందే\nగడపవలసి వచ్చింది !\nప్రజాస్వామ్యంలో లోపాలు లేకపోలేదు. అయితే, ఇతర\nవ్యవస్థలకన్నా ఇందులో స్వేచ్ఛాస్వాతంత్ర్యాలు ఎక్కువ. అందుకే\nధానికి భిన్నమైన రాజకీయ సిద్ధాంతాలను అనుసరించిన కొన్ని\nదేశాలు సైతం, ఇటీవల ప్రజాస్వామ్యం కేసి పయనిస్తున్నవి.\nనిజాయితీతో, నిరంతర జాగరూకతతో, ఎదుటివారి మంచిని\nకూడా దృష్టిలో వుంచుకుని బాధ్యతాయుతమైన పౌరులుగా నడుచు\nకుంటే — ప్రజాస్వామ్యం ద్వారా, జీవితాన్ని సుసంపన్నం చేసే మరిన్ని \nసత్ఫలితాలను సాధించవచ్చు. మనల్ని మనం బాధ్యతాయుతమైన\nఆదర్శపౌరులుగా తీర్చిదిద్దుకుందాం!",
            "book_page_end": 7
        },
        {
            "title": "దలైలామాకు శాంతిబహుమతి",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వార్తా విశేషం",
            "moral": "శాంతియుత మార్గంలో దృఢ నిశ్చయంతో కృషి చేయడం ద్వారా ప్రపంచ గుర్తింపు పొందవచ్చు. వివిధ మతాల, విశ్వాసాల పట్ల గౌరవాదరాలు అలవరచుకోవడం చాలా అవసరం.",
            "keywords": [
                "దలైలామా",
                "టిబెట్",
                "నోబెల్ శాంతి బహుమతి",
                "బౌద్ధమతం",
                "చైనా ఆక్రమణ"
            ],
            "characters": [
                "దలైలామా (టెన్సిన్ గియాట్సో)"
            ],
            "locations": [
                "టిబెట్",
                "హిమాలయ పర్వతాలు",
                "చైనా",
                "లాసా",
                "భారతదేశం"
            ],
            "content": "టిబెట్లోని కొండలమధ్య ఒక మారుమూల\nగ్రామంలో జన్మించాడాయన. అయినా, అక్కడి\nప్రజల ఆధ్యాత్మిక రాజకీయ నాయకుడయ్యాడు.\nఆయనే టెన్సిన్ గియాట్సో అని పేరుగాంచిన\nపదునాలగవ దలైలామా!\nటిబెట్ చాలా విచిత్రమైన దేశం, హిమాలయ\nపర్వతాలకు ఉత్తర దిశలో 470,00 మైళ్ళు\nవిస్తరించిన ఈ దేశ జనాభా పదిహేను లక్షలు.\nఅందరూ బౌద్ధమతస్థులే.\nఒక దలైలామా మరణించినప్పుడు, ఆయన\nఆత్మ, అప్పుడే పుట్టిన వేరొక శిశువులో ప్రవేశిస్తుం\nదని అక్కడి వాళ్ళు విశ్వసిస్తారు. దలైలామా\nఆత్మ ఏ శిశువులో ప్రవేశించిందో కనుగొనడానికి,\nఆ శుభ లక్షణాలు ఎరిగిన దామాలు వందలాది\nగ్రామాలను నెలల పర్యంతం, ఆవసరమయితే\nసంవత్సరాల తరబడి పర్యటిస్తారు. ఈనాటి\nదలైలామాను కూడా ఈ పద్ధతిలోనే కనుగొన్నారు.\nపసిబిడ్డగా వున్నప్పుడే ఆయన అపూర్వ పరిపక్వ\nతను కనబరిచాడు; అంతకు ముందెన్నడూ\nచూడని వారిని పేరు పేరునా పిలిచి పలక\nరించాడు !\nఆయన జీవితంలోని ఈ ఘట్టానికీ, ఇప్పు\nడాయనకు శాంతి బహుమతి లభించడానికి ఎలాంటి\nసంబంధమూ లేదు.\nఇటీవలి కాలంలో టిబెట్ అనేక క్లిష్ట పరిస్థితు\nలను ఎదుర్కోవలసి వచ్చింది. పద్దెనిమిదవ\nశతాబ్దంలో చైనా మంఛూ రాజులు, టిబెట్ న్ను\nఅక్రమించారు. అయితే, మంఛూ వంశం అంత\nరించాక, టిబెట్ ప్రజలు చైనా సైనికులను\nతరుమగొట్టి స్వతంత్రం ప్రకటించుకున్నారు.\nఅయినా, 1950 వ సం|| ఉత్తర టిబెట్ను చైనా\nఆక్రమించింది. 1959వ సంవత్సరం చైనా\nఅధికారంపై టిబెట్ ప్రజలు తిరుగుబాటు\nజరిపారు. కాని, చైనా తిరుగుబాటుదార్లను\nదారుణంగా అణచివేసింది. ' టిబెట్ రాజధాని\nలాసాలోని దలైలామా భవనాన్ని చాలావరకు\nనేలమట్టం చేసింది. దలైలామా అతి కష్టం మీద\nభారతదేశం చేరుకున్నాడు. ఆ తరువాత వేలాది\nమంది టిబెటన్లు ఇండియాకు వలస వచ్చారు.\nనాటినుంచి వాళ్ళందరూ దలైలామా నాయ\nకత్వంలో ఎంతో క్రమశిక్షణతోనూ, గౌరవంతోనూ\nకాలం గడుపుతున్నారు. దలైలామా తన దేశ\nప్రజల బాధలను ఎంతో ఓర్పుతో ప్రపంచానికి\nచాటాడు. ఈ విషయంలో ఆయన ఎంతో\nసంయమనాన్ని పాటించాడు. తన ప్రజల దైన్య\nస్థితికి ఆయన ఎంతగానో ఆవేదన చెందాడు గాని\nఎప్పుడూ ఆగ్రహం చెందలేదు. నిజమైన బౌద్ధ\nమతావలంబిగా, ఆయన తన ఆశయాలను శాంతి\nయుత మార్గంలోనే సాధించాలని దృఢ నిశ్చయంతో\nకృషి చేస్తున్నాడు. ఆయన నొక శాంతిదూతగా\nప్రపంచం గుర్తించింది. అందుకే ఆయనకు\nనోబెల్ బహుమతి లభించింది!\n1985 వ సం॥ మార్చ్లో దలైలామా “ది\nహెరిటేజ్\" పత్రికతో జరిపిన ప్రత్యేక గోష్ఠిలో\nఇలా అన్నాడు: “మతం అంటే కేవలం విషయ\nపరిజ్ఞానం మాత్రమే కాదు. అది అనుభవంలోకి\nరావాలి. ఆహారం ఆకలిని తీర్చినట్టే మతం మన\nఅంతరంగ దాహాన్ని తీర్చాలి. పాత్రలలో మూసి\nభద్రపరచినంతమాత్రాన ఆహారంవల్ల ఎటువంటి\nప్రయోజనమూ లేదు. దానిని తినాలి; జీర్ణించు\nకోవాలి; కొత్త శక్తిని పుట్టించాలి. అదేవిధంగా\nమతంలోని మంచిని అర్థంచేసుకోకుండా, దానిని\nమన జీవితాలలో ఉపయోగించుకోకుండా\nఎలాంటి ప్రయోజనమూ సమకూరదు. తమ\nమతంలోని సత్యాన్ని చవిచూసిన ప్రతి ఒక్కరూ,\nఇతర మతాలలోని ఔన్నత్యాన్ని తప్పక గుర్తిస్తారు.\nప్రపంచంలో విభిన్న మనస్తత్వాలతో, రకరకాల\nప్రజలు నివసిస్తున్నారు. వాళ్ళందరికీ ఒకే మతం\nతృప్తి కలిగించదు. అందుకే విభిన్నమతాలూ,\nవిశ్వాసాలూ, తాత్విక ఆలోచనలూ ఏర్పడ్డాయి.\nవాటిపట్ల గౌరవాదరాలను అలవరచుకోవడం చాలా\nఅవసరం.\"",
            "book_page_end": 10
        },
        {
            "title": "ఎంతశ్రమకు అంతే ఫలితం!",
            "book_page_start": 11,
            "pdf_page_start": 11,
            "pdf_page_end": 14,
            "author": "వసుంధర",
            "genre": "నీతి కథ",
            "moral": "శ్రమ లేకుండా ఫలితం రాదు. ఇతరులు చేసిన పనిని తప్పుగా అర్థం చేసుకుంటే, అసలు ప్రయోజనాన్ని కోల్పోతారు.",
            "keywords": [
                "జమీందారు",
                "ఆరోగ్యం",
                "వంట",
                "శ్రమ",
                "నిస్వార్థం"
            ],
            "characters": [
                "భూపతి",
                "పేదరాలు",
                "ఉమ",
                "వైద్యులు"
            ],
            "locations": [
                "గోవర్ధనపురం",
                "శ్రీపురం"
            ],
            "content": "గోవర్ధనపురం జమీందారు భూపతికి,\nఉన్నట్టుండి పెద్ద జబ్బు చేసింది. ఘన\nవైద్యులు రాత్రింబవళ్ళు శ్రమపడి\nఆయన్ని తిరిగి మామూలు మనిషిని\nచేశారు. అయితే గాలిమార్పుకోసం ఆయన\nవేరేచోటుకు వెళితేతప్ప, పూర్తిగా\nమామూలు మనిషి కాలేడని వైద్యులు\nఅభిప్రాయపడ్డారు. అందుకు తగ్గ గ్రామం\nశ్రీపురమని కూడా వాళ్ళు నిర్ణయించారు.\nశ్రీపురం, గోవర్ధనపురానికి చాలా\nదూరం. ఆ ఊళ్ళో శ్రీపతికి దూరపు\nబంధువైన పేదరాలు తన కూతురుతో\nవుంటున్నది. భూపతి నెల రోజులపాటు\nఅన్ని సుఖాలూ మరిచి సామాన్యుడిలా\nవుండడం అవసరం అన్నారు వైద్యులు.\nఅంటే ఆయన రోజూ కాలినడకన కొంత\nదూరం వెళ్ళి రావాలి. విందుభోజనం\nలాంటి తిండి తినకూడదు. కటిక నేల\nమీద పడుకోవాలి. చుట్టూ పరివారంగానీ,\nభార్యాబిడ్డలు గానీ వుంటే, అది చూసి\nసహించలేరు! అందుచేత వైద్యు లాయ\nనను ఒంటరిగా శ్రీపురంలో వుండమని\nచెప్పారు.\nశ్రీపురం సరయిన వానలు లేక కొంత\nకాలంగా క్షామానికి గురయింది. అక్కడ\nకూరగాయలు సరిగా పండడం లేదు.\nపంటలు సరిగా లేవు.\nభూపతికి రుచులుకావాలి. శ్రీపురంలో\nసరయిన తిండి దొరకదని, భయపడి,\nఆయన తన వెంట చిన్న జాడీలలో పది\nరకాల నిలవ పచ్చళ్ళు తీసుకు వెళ్ళాడు.\nపేదరాలికి, భూపతి ఎందుకు వచ్చాడో\nతెలియదు. ఎన్నాళ్ళుంటాడో తెలియదు.\nకానీ ఆయన గొప్ప జమీందారని ఎరి\nగుండడంవల్ల మొదటి రోజున ఎక్కడి\nనుంచో కొద్దిపాటి కూరగాయలు సంపాదించి\nఉన్నంతలో బాగా వండిపెట్టింది. అనా\nరోగ్యంవల్లనో మరెందువల్లనో భూపతికి\nఆ వంటలు చాలా రుచిగా వున్నాయి.\nఆయన పేదరాలిని మెచ్చుకుని, తన\nజబ్బు సంగతి చెప్పుకుని, \"ఇక్కడ నెల\nరోజులపాటు వుండడం ఎలాగా అని\nభయపడ్డాను. నీ వంట అద్భుతంగా\nవున్నది,'' అన్నాడు.\nఇది విన్న పేదరాలి గుండెల్లో రాయి\nపడింది. జమీందారుకు నెల రోజులు\nవండి పెడితే, ఆ ఋణం ఆయన వుంచుకో\nదని ఆమెకు తెలుసు. కానీ నెల రోజుల\nపాటు జమీందారీ స్థాయిలో వంటలు\nచేయాలంటే, డబ్బు జమీందారుగారే\nయిచ్చినప్పటికీ శరీరశ్రమ ఎవరుపడ\nతారు ? అందువల్ల ఆమె పనీపాటుల్లో\nకూతురి సాయమడిగింది.\nఅప్పుడు కూతురు ఉమ, తల్లితో,\n\"అమ్మా మనం అంత కష్టపడి వంటలు\nచెయ్య లేం. ఒకటి, రెండు రోజులైతే\nఫర్వాలేదు. నెల రోజులంటే చాలా కష్టం.\nఏదో మనకు చేసినట్టే వంట చెయ్యి.\nఆయన వెంట తెచ్చుకున్న పచ్చళ్ళే వేసి\nభోజనం పెట్టేద్దాం,” అన్నది.\nఇందుకు పేదరాలు సరేనన్నది.\nమర్నాడు ఆమె జమీందారుకు మామూ\nలుగా వంటచేసి, “బాబూ, తమరు జబ్బు\nమనిషన్న మాట మరిచి రకరకాల వంట\nకాలు చేశాను. ఈ రోజు నుంచీ మీరు\nతెచ్చుకున్న పచ్చళ్ళే వడ్డిస్తాను. అవే\nమీ వంటికి మేలు చేసేవి,\" అన్నది.\nభూపతి అందుకు అభ్యంతరం\nచెబుతూ, \"నా వంటికి ఒక్క గాలి మార్పే\nకాదు, తిండి మార్పు కూడా అవసరం.\nలోగడ ఎప్పుడూ తినే ఆ పచ్చళ్ళు పనికి\nరావు,'' అన్నాడు.\nఅయినా పేదరాలు ఆయన మాటలు\nవినిపించుకోలేదు.\nరోజూ భూపతి ఊళ్ళో తిరగడానికి,\nఉమ తోడుగా వెళ్ళేది. వాళ్ళిద్దరూ ఎన్నో\nవిషయాలు మాట్లాడుకునేవాళ్లు. భూపతి,\nఉమ చలాకీతనం చూసి ముచ్చటపడి,\n“నీకు మంచి సంబంధం చూసి పెళ్ళి\nచేస్తాను. ఖర్చంతా నేనే భరిస్తాను.\"\nఅంటూండేవాడు.\nఉమ ఈ విషయం తల్లికి చెప్పింది.\nతల్లి ఎంతో సంతోషించి, “భూపతి బాబు\nచాలా మంచివాడు. ఆయన మన ఊరు\nరావడం, మన అదృష్టం,\" అన్నది.\nఇలా రెండువారాలు గడిచాక భూపతి,\nఉమతో, “ఉమా, నేను తెచ్చిన పచ్చళ్లు\nరోజూ మా ఇంట్లో తినేవే! అవేయిక్కడా\nతినడం యిబ్బందనిపిస్తున్నది. అంతకు\nవిరక్తి కూడా కలుగుతున్నది. నా మాట\nవిని, మీ వంటకాలేవో చేసి పెట్టమని,\nమీ అమ్మతో చెప్పు,\" అన్నాడు.\nఉమ వెంటనే, “బాబుగారూ ! అమ్మ\nఅంతా మీ మేలుకోసమే చేస్తున్నది. మీరే\nచూడండి వచ్చినప్పటికీ యిప్పటికీ మీ\nఆరోగ్యం ఎంతో మెరుగయింది,\" అన్నది.\nపేదరాలింట్లో వుంటున్న భూపతి గొప్ప\nజమీందారని ఊళ్ళో చాలామందికి తెలి\nసింది. కొందరాయనను చూడ వచ్చారు.\nవాళ్ళల్లో కొందరిని ఆయన విందు\nకాహ్వానించాడు. పేదరాలు వేరే వంటలు\nచేయలేక భూపతి తెచ్చుకున్న పచ్చళ్ళే\nవాళ్ళకు వడ్డించింది.\nభోజనాలయాక, ఆ విందుకు వచ్చిన\nవాళ్ళలో నలుగురు పేదరాలితో, \" ఈ\nరోజు నువ్వు వడ్డించిన పచ్చళ్ళు అద్భు\nతంగా వున్నాయి. వాటి రుచి మరిచి\nపోవడం కష్టంగా వున్నది. నీకెంత డబ్బ\nయినా యిస్తాం. అలాంటి పచ్చళ్ళు మాకు\nచేసి పెట్టాలి,” అన్నారు.\nపేదరాలు వాళ్ళతో, \"ఆ పచ్చళ్ళు\nజమీందారు భూపతిగారు వెంటతెచ్చు\nకున్నవి. అవి నేను చేసినవి కావు,\" అని\nచెప్పి పంపేసింది.\nశ్రీపురంలో భూపతి ఆరోగ్యం బాగా\nమెరుగవడంవల్ల, ఆయన మరి రెండు\nవారాలు ఎక్కువగా అక్కడే వుండి\nపోయాడు. ఆయన్ను తీసుకుపోవడానికి\nబండి రాగానే, పేదరాలూ, ఉమా ఆయన\nవెంట తెచ్చిన సామానుతోపాటు, నిలవ\nవున్న పచ్చళ్ళ జాడీలను కూడా బండిలో\nపెట్టపోగా, భూపతి వాళ్ళను వారిస్తూ,\n“ఇంకా అవెందుకు? ఇక్కడ అవసరపడ\nతాయని తెచ్చుకున్నాను. అక్కడయిలాం\nటివి చాలా వున్నాయి. కూడా తీసుకు\nపోవడం ఒట్టి మోతబరువు,'' అన్నాడు.\nఇది విని పేదరాలూ, కూతురూ ముఖం\nముఖం చూసుకున్నారు.\nభూపతి వెళ్ళిపోయాక వాళ్ళు జాడీల\nమూతలు తీసి చూస్తే, వాటిలో పచ్చళ్ళు\nయించుమించు అయిపోయాయి.\nపేదరాలు బాధపడుతూ, \"జమీందారు\nవీటిని మనకు వదిలిపెడతాడని ముందే\nతెలిస్తే, ఎంతో బాగుండేది! తినడానికి\nబాగా వుండి, అమ్ముకుంటే డబ్బు తెచ్చి\nపెట్టే వీటిని మనమే పుంచుకుని,\nఆయనకు నచ్చిన మన చౌకబారు వంటలు\nరోజూ చేసి పెట్టేదాన్ని!\" అన్నది.\n“ఎంత శ్రమకు అంతే ఫలితం,\nఅంటారు గదా ! ఇప్పుడు విచారించి\nఏం లాభం?'' అని నిట్టూర్చింది ఉమ.\nకానీ జమీందారు భూపతి వాళ్ళను\nమరిచిపోలేదు. ఆయన వాళ్ళ ఊళ్ళో\nవుండగా ఉమకు తనే పెళ్ళి చేస్తా\nనన్నాడు. నెల తిరక్కుండానే ఆయన\nఒక నౌకరుతో విలువైన దుస్తులు పేద\nరాలికి పంపుతూ — ఆ మర్నాడే ఉమకు\nపెళ్ళి చూపులనీ ఆమెను చక్కగా\nఅలంకరించమనీ కబురు చేశాడు.",
            "book_page_end": 14
        },
        {
            "title": "నైపుణ్యం",
            "book_page_start": 15,
            "pdf_page_start": 15,
            "pdf_page_end": 16,
            "author": "దాసరి వెంకటరమణ",
            "genre": "నీతి కథ",
            "moral": "తెలివితేటలతో కూడిన నైపుణ్యం ద్వారా, ఇతరుల మనసులను నొప్పించకుండా మన అవసరాలను తీర్చుకోవచ్చు. సత్యాన్ని తెలుసుకోవాలంటే జాగ్రత్తగా పరిశీలించాలి.",
            "keywords": [
                "ముని",
                "శిష్యుడు",
                "పాచికలాట",
                "సత్యం",
                "మార్గనిర్దేశం"
            ],
            "characters": [
                "సౌపర్ణుడు",
                "శిష్యుడు",
                "యువకులు",
                "విష్ణుగుప్తుడు (పేరు ప్రస్తావించబడింది)",
                "సర్వోత్తముడు (పేరు ప్రస్తావించబడింది)"
            ],
            "locations": [
                "మలయావతీ నగరం",
                "అరణ్యం",
                "మృణాళినీ నది"
            ],
            "content": "సౌపర్ణుడు అనే ముని తన శిష్యుడితోకలిసి\nమలయావతీ నగరానికి వెళుతూ, ఒక\nఅరణ్యంగుండా ప్రయాణం చేస్తున్నాడు.\nఒకచోట దారి రెండుగా విడిపోయింది.\nఏదారి మలయావతీ నగరానికి వెళుతుందో\nతెలియక మునిఆలోచిస్తూండగా, దూరంగా\nఒక మర్రిచెట్టుకింద యిద్దరు యువకులు\nతీరిగ్గా కూర్చుని పాచికలాడుతూ కనిపిం\nచారు. గురుశిష్యులిద్దరూ అక్కడికి వెళ్ళి\nవిశ్రమించారు.\nపాచికలాడుతున్న యువకులు, వాళ్ళు\nరావడంగానీ, చెట్టుకింద విశ్రమించడం\nగానీ గమనించలేదు. కొంచెంసేపు విశ్రాంతి\nతర్వాత సౌపర్ణుడు, అక్కడి నుంచి\nబ య లు దే ర బో తూ, ఆ యువకులను\nమలయావతీ నగరానికి దారి అడిగాడు.\nవాళ్ళిద్దరూ ఒక్క సారిగా సౌపర్ణుడి\nవంకా, ఆయన శిష్యుడివంకా వింతగా\nచూసి, తిరిగి యధాప్రకారం ఆట ఆడడం\nప్రారంభించారు.\nసౌపర్ణుడు మరొకసారి, వాళ్ళను దారి\nఅడగబోయేంతలో, ఆ ఇద్దరిలో ఒకడు,\nసౌపర్ణుడితో, \"అయ్యా, మీరు కుడివైపుగా\nవున్న దారిలో వెళ్ళండి. మలయావతీ\nనగరాన్ని చేరుకుంటారు,” అన్నాడు.\nఅంతలో రెండవవాడు అతన్ని\nవారిస్తూ, వాడు చెప్పింది నిజంకాదనీ,\nఎడమవైపు దారిలో వెళితే మలయావతీ\nనగరం చేరుకోవచ్చనీ చెప్పాడు.\nసౌపర్ణుడికి వాళ్ళ విచిత్ర ప్రవర్తన\nచాలా ఆశ్చర్యం కలిగించింది. వాళ్ళు\nచెరొకదారినీ సూచించేసరికి, ఏదారిలో\nవెళ్ళాలన్న సమస్య ఎదురైంది.\nఆయన కొద్ది సేపు ఆలోచించి వాళ్ళను,\n\"మలయావతిని పాలించే రాజెవరు?”\nఅని ప్రశ్నించాడు.\nఇద్దరిలో ఒకడు, “మలయావతిని\nపాలించే రాజు విష్ణుగుప్తుడు.\" అన్నాడు.\nరెండవవాడు, “మలయావతీ నగరానికి\nరాజు సర్వోత్తముడు,'' అన్నాడు.\nఇలా విరుద్ధమైనజవాబులుచెప్పి, వాళ్లు\nతిరిగి పాచికలాటలో మునిగిపోయారు.\nసౌపర్ణుడు వాళ్ళను మళ్ళీ ఏమీ అడగ\nకుండా, ఎడమ వైపుగా వున్న దారిలో\nనడకసాగించాడు. నాలుగైదు కోసుల\nదూరం నడిచాక వాళ్ళకు మృణాళినీ\nనదీ, నదీతీరాన వున్న శక్తి ఆలయం\nనదికి ఆవల కూతవేటుదూరంలో మలయా\nవతీ నగర శివార్లూ కనిపించాయి.\nగురుశిష్యులు నదిలో స్నానం చేసి,\nఆలయంలో ఆదిశక్తిని దర్శించి, ఒక\nదిరిశెన వృక్షం నీడలో కూర్చున్నారు.\nఅడవిలో ఆ ఇద్దరు యువకులూ,\nచెరొకదారీ చెప్పినప్పటికీ గురువుగారు\nసరిఅయినదారిని ఎలా గుర్తించగలిగారన్న\nసందేహం, శిష్యుణ్ణి వదల్లేదు. ఆ సందేహం\nగురించి గురువును అడిగాడు.\nసౌపర్ణుడు చిరునవ్వునవ్వి, “మొదట\nవాళ్ళు వేరు వేరు దారులను చెప్పడంబట్టి,\nఅందులో ఒకడు అబద్ధం చెబితే, మరొ\nకడుసత్యం పలికేవాడని అర్థమైంది. అందు\nవలన మనకు సమాధానం తెలిసిన ప్రశ్న\nఅడిగాను. దానికి మొదటివాడు, మలయా\nవతీనగర రాజు విష్ణుగుప్తుడనీ, రెండవ\nవాడు సర్వోత్తముడనీ చెప్పారు. మలయా\nవతీ నగరానికి రాజు సర్వోత్తముడని\nమనకు తెలుసు. ఆయన ఆహ్వాన కారణం\nగానే మనం, అక్కడికి వెళుతున్నాం.\nదీన్నిబట్టి సత్యం పలికేవాడు రెండవవాడని\nఅర్థమైంది. అందువల్ల, వాడు చెప్పిన\nమార్గం వెంట వచ్చాము,” అన్నాడు.\nనగరం చేరాక సౌపర్ణుడు, శిష్యుడితో,\n‘సమాజంలో రకరకాల మనస్తత్వాలున్న\nవ్యక్తులుంటారు. వాళ్ళ మనసుల ను\nఏమాత్రం నొప్పించకుండా, వాళ్ళద్వారా\nమన అవసరాలు తీర్చుకోవడం, తెలివి\nతేటలతో కూడినపని. దానికి ఎంతో\nనైపుణ్యంకావాలి,” అన్నాడు.",
            "book_page_end": 16
        },
        {
            "title": "బందిపోటు యువరాజు",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "ధారావాహిక/సాహసం",
            "moral": "తల్లిదండ్రుల మరణానికి ప్రతీకారం తీర్చుకునే ధైర్యం బాల్యం నుంచే అలవరచుకోవాలి. (ధారావాహికలో భాగం)",
            "keywords": [
                "యువరాజు",
                "జయానందముని",
                "మారుతి",
                "భల్లూకి",
                "రహస్యం",
                "రాణి మరణం"
            ],
            "characters": [
                "జయానందముని",
                "యువరాజు",
                "రాణి",
                "వీరసింహుడు",
                "శాంతిదేవుడు",
                "మారుతి (కోతి)",
                "భల్లూకి (ఎలుగుబంటి)",
                "శేఖరుడు",
                "గోవిందుడు"
            ],
            "locations": [
                "సుమేధరాజ్యం",
                "అరణ్యం",
                "నది"
            ],
            "content": "[సుమేధరాజ్య సేనాధిపతి వీరసింహుడు, రాజకుటుంబాన్ని సర్వనాశనం చేయడానికి కుట్ర\nపన్నాడు. రాజు శాంతిదేవుడు, రాణినీ, తన రెండేళ్ళ కుమారుణ్ణి రహస్య సొరంగ మార్గం\nగుండా పంపి, శత్రువులతో వీరోచితంగా పోరాడి, నదిలో దూకేశాడు. అరణ్యమధ్యానికి\nచేరుకున్న రాణి, బిడ్డను జయానందమునికి అప్పగించి కళ్ళు మూసింది. తరవాత —]\nజయానందముని, రాణిగారి మృతదేహం\nముందు మౌనంగా కూర్చున్నాడు. అప్పుడే\nమర్రిచెట్టు కొమ్మ మీదికి వచ్చిన ఒక\nకోతి కిచకిచమని అరిచింది.\nముని తల పైకెత్తి, “రా, మారుతీ,\nదిగిరా. నీకొక కొత్త స్నేహితుడు వచ్చాడు,\nఆడుకుందువుగాని,\" అన్నాడు.\nకోతి ఒక్క గెంతున కిందికి దూకి\nముని పక్కన వచ్చి కూర్చున్నది.\n\"మారుతీ, నువ్వు వెళ్ళి, వెంటనే\nభల్లూకిని వెంటబెట్టుకునిరా. నీ మిత్రుణ్ణి\nఆమెకు అప్పగించాలి.\" అన్నాడు ముని\nచిన్నగా నవ్వుతూ.\nకోతి ఆనందంగా లేచి, ఒక చెట్టుపై\nనుంచి మరొక చెట్టుమీదికి గెంతుతూ\nవెళ్ళిపోయింది.\nయువరాజుకు తన తల్లి మరణించిం\nదన్న విషయం తెలియదు కాబట్టి,\nనవ్వుతూ తల్లి ముఖం కేసీ, ముని కేసీ\nచూడసాగాడు.\nఅప్పుడు ముని, \"నువ్వు చాలా ధైర్య\nవంతుడివి. జీవితంలో మునుముందు\nఎంతో సాధించాలి. తల్లికోసం బెంగ పెట్టు\nకోకుండా, పెరిగి పెద్దవాడివై ఆమె\nమరణానికి కారకులయినపాపులను తగిన\nవిధంగా శిక్షించాలి,” అన్నాడు.\nఆ మాటలేవీ వినిపించుకోకుండా యువ\nరాజు నవ్వుతూ, ముని గడ్డంతో ఆడుకో\nసాగాడు. ముని బిడ్డను చేతుల్లోకి ఎత్తు\nకుని, , “నీకంఠహారాన్ని తీసుకుంటున్నాను.\nహారంలోని పతకం చూస్తే, నువ్వు రాజ\nకుమారుడివన్న సంగతి తెలిసిపోతుంది.\nఅది క్షేమం కాదు,” అంటూ బిడ్డ మెడ\nలోని కంఠహారాన్ని మెల్లగా తీసుకున్నాడు.\nఇంతలో మారుతి అమితోత్సాహంతో,\nఎక్కడలేని హడావుడి చేస్తూ, అరుస్తూ\nఅక్కడికి వచ్చింది. తోకతో చెట్టుకొమ్మను\nఒడిసి పట్టుకుని తల్లకిందులుగా\nవేలాడుతూ కుర్రవాణ్ణి నవ్వించడానికి\nప్రయత్నించసాగింది. మారుతితోపాటు ఒక\nఎలుగుబంటి కూడా వచ్చింది.\nముని ఎలుగుబంటితో, “భల్లూకీ, ఈ\nబిడ్డను జాగ్రత్తగా కాపాడడం నీవంతు,”\nఅంటూ యువరాజును చూపాడు.\nఎలుగుబంటి యువరాజుకేసి చేతులు\nసాచింది. దాని దగ్గరి'కి వెళ్ళడానికి\nయువరాజు కాస్త భయపడ్డాడు. దానిని\nగ్రహించి ముని యువరాజుతో, ''భల్లూకి\nచాలా మంచిది నాయనా, నిన్ను తల్లిలా\nకాపాడుతుంది. నువ్వు కోరినది ఇస్తుంది.\nరోజూ తప్పకుండా స్నానం చేస్తుంది.\nఅందువల్ల ఆమె ఎంతో శుభ్రం గా\nవుంటుంది. నిర్భయంగా ఆమె దగ్గరికి\nవెళ్ళు;' అన్నాడు చిన్నగా నవ్వుతూ.\nభల్లూకి రమ్మన్నట్టు తలాడించింది.\nయువరాజు మెల్లగా ఎలుగుబంటి కేసి\nనడిచాడు.\nముని ఎలుగుబంటినే కాదు; ఏ\nమృగాన్నయినా సరే సులభంగా మచ్చిక\nచేసుకోగలడు. భయంకరమైన పులు\nలనూ, సింహాలనూ సైతం ఆయన క్షణా\nలలో తన వశం చేసుకోగలడు. అంతేకాదు;\nవన్యమృగాలనన్నిటినీ తన అదుపు ఆజ్ఞ\nలలో వుంచుకునే అపూర్వశక్తి ఆయన\nకున్నది. అయినా, ఈ విషయం అందరికీ\nతెలియదు. కావాలనే ఆయన ఆ సంగతిని\nరహస్యంగా దాచాడు.\nఆశ్రమంలో ఆయనతోపాటు శేఖరుడు,\nగోవిందుడు అనే ఇద్దరు శిష్యులు మాత్రమే\nవున్నారు. ధ్యాన పద్ధతులనూ, యోగాన్నీ\nఅభ్యసిస్తూ, వాళ్ళు గురువుకు సేవలు\nచేస్తూ కాలం గడుపుతున్నారు. నిజానికి\nమునికి ఎలాంటి మానవ సహాయమూ\nఅవసరంలేదు. ఎందుకంటే ఆయన కను\nసన్నలలో మెలగడానికీ, కావలసిన\nపనులు చేసి పెట్టడానికి వన్యమృగాలన్నీ\nసిద్ధంగా వున్నాయి.\nశిష్యులిద్దరూ, యువరాజు జన్మదిన\nవేడుకలను చూడడానికి రాజధానీ\nనగరానికి వెళ్ళారు.\nఆప్యాయంగా చేతులు సాచిన భల్లూకి\nఅనురాగానికి ముగ్ధుడై యువరాజు చిన్నగా\nనవ్వుతూ దానిని సమీపించాడు. అది\nవెంటనే బిడ్డను చంకకెత్తుకుని, వెను\nతిరిగి ముందుకు నడిచింది. మారుతి\nపట్టరాని ఆనందంతో నాట్యం చేస్తూ దాని\nవెంట బయలుదేరింది.\nముని సంతోషంగా, ఆ దృశ్యం కేసి\nచూస్తూ కొంతసేపు అలాగే నిలబడ్డాడు.\nవాళ్ళు కనుమరుగయ్యాక, ఆయన దృష్టి\nరాణిగారి కాయంమీదికి మళ్ళడంతో,\nఆయన హృదయం మళ్ళీ విచారంతో నిండి\nపోయింది.\nసూర్యోదయమై నాలుగు దిక్కులూ\nతెల్లబడ్డాయి. పక్షుల కిలకిల ధ్వనులు\nఎక్కువయ్యాయి.\nఇంతలో శిష్యులిద్దరూ ఎంతో ఆదుర్దాగా\nగురువు వద్దకు వచ్చారు.\n\"ఏమిటి విశేషాలు ? \" అన్నట్టు\nచూశాడు ముని.\n\"చాలా విషాదకరమైన వార్తను తీసుకు\nవచ్చాము గురుదేవా, రాజకుటుంబం\nఆపదలపాలయింది. రాజుగారు మర\nణించారన్న వదంతులు ప్రబలాయి !''\nఅన్నాడు శేఖరుడు.\n“రాణిగారు ఏమయ్యారో, ఎక్కడికి\nవెళ్ళారో, ఎవ్వరికీ తెలియదు,” అన్నాడు\nగోవిందుడు.\nమునిగాఢంగా నిట్టూర్చి, ఎడమవైపుకు\nతిరిగాడు. శిష్యులిద్దరూ ఆ వైపుకేసి చూసి\nఆశ్చర్యంతో ఒక్క అడుగు వెనక్కు\nవేశారు. ఆ తరవాత తేరుకుని, రాణిగారిని\nసమీపించి చూసి, \" రాణి మరణిం\nచిందా ?\" అని అడిగారు.\n\"అవును, శత్రువుల కత్తి నుంచి\nతప్పించుకున్నది గాని, ప్రాణసమానమైన\nరాజు నుంచి హఠాత్తుగా దూరమయ్యా\nమన్న అదురుపాటును రాణి భరించలేక\nపోయింది. ఇక్కడికి వచ్చి, బిడ్డను\nమనకు అప్పగించి శాశ్వతంగా కళ్ళు\nమూసింది! యువరాజును ఇప్పుడే భల్లూకి\nతీసుకు వెళ్ళింది.\" అన్నాడు ముని.\nశేఖరుడు గట్టిగా నిట్టూర్చి, \"వివాహ\nమహోత్సవంలో రాణిగారిని మొట్ట\nమొదట చూశాను. మూడు నాలుగేళ్ళు\nగడిచిపోయినా, ఆమె రూపంలో ఎటు\nవంటి మార్పూ కనిపించడం లేదు,”\nఅన్నాడు.\n\"రాజుగారి లాగానే రాణిగారు కూడా\nప్రజలపట్ల ఎంతో కరుణ చూపేవారని\nఅందరూ చెప్పుకుంటారు. అటువంటి\nవారికి ఇలాంటి దుస్థితి ఏర్పడడం\nఘోరం,” అన్నాడు గోవిందుడు.\n\"రాణి మనపట్ల చూపిన నమ్మకాన్ని\nవృధా చేయకూడదు. ఆమె బిడ్డను శ్రద్ధగా\nపెంచి పెద్ద చేయడం మన బాధ్యత.”\nఅన్నాడు ముని.\n\"మీ ఆజ్ఞను శిరసా వహిస్తాము, గురు\nదేవా.\" అన్నారు శిష్యులిద్దరూ ముక్త\nకంఠంతో.\n\"ఇప్పుడు రాణిగారి భౌతిక కాయం\nసంగతి ఆలోచించాలి. రాజు ఏమయ్యాడో,\nఎక్కడున్నాడో తెలియదు. శత్రువుల\nబలం ఎటువంటిదో కూడా మనకు తెలి\nయదు. ఎందుకయినా, రాణిగారి మరణ\nవార్తను రహస్యంగా వుంచడం మంచిది.”\nఅన్నాడు ముని.\n“మరణవార్త తెలిసినంత మాత్రాన\nశత్రువులు ఏం చేయగలరు ? అసలు\nఆమె ప్రాణాలతో లేదుకదా !'' అని అడి\nగాడు శేఖరుడు.\n\"రాణిగారినేమీ చేయలేరన్న మాట\nవాస్తవమే. కాని ఆమె ఈ ప్రాంతంలో\nమరణించిందని తెలియగానే, యువరాజు\nకోసం వెతికించవచ్చు; వాళ్ళు బిడ్డకు అప\nకారం తలపెట్టవచ్చుకదా!\" అన్నాడు\nముని.\n\"నిజమే గురుదేవా. మరి ఇప్పుడు\nరాణిగారిమృతదేహాన్నిదహనంచేయాలా?\nసమాధి చేయాలా?\" అని అడిగారు\nశిష్యులిద్దరూ.\n\"అది రాణి అభీష్టానుసారమే జరగాలి\nఆమె కోరిక ఏమిటో తెలుసుకోవాలి !”\nఅని, ముని మౌనంగా వాగులో స్నానం\nచేసివచ్చి, రాణిగారి మృతదేహం పక్కన\nధ్యానంలో కూర్చున్నాడు. కొంత\nసేపయ్యాక కళ్ళు తెరిచి, \"ఆమె\nకాయాన్ని సమాధి చేయాలనే రాణి ఆత్మ\nకోరుతున్నది. పైగా భూస్థాపితం చేయ\nడానికి ముందు, తన శరీరం మీద తన\nకుమారుడి చేత కొన్ని పువ్వులు ఉంచమని\nకూడా ఆమె కోరింది. ప్రాణం పోయిన\nవెంటనే కాయాన్ని పాతిపెట్టడం శుభం\nకాదు. ఎందుకంటే భౌతిక కాయం\nచుట్టూ కొంతకాలం ఒక విధమైన అదృశ్య\nప్రకాశం వుంటుంది. అది మాయమయ్యే\nవరకు శరీరాన్ని అలాగే వుంచాలి. కాబట్టి\nసూర్యాస్తమయం వరకు ఈ కాయం\nఇక్కడే వుండాలి. మీరు ఇక్కడే\nవుండండి,\" అన్నాడు ముని.\n\"కట్టెలు కొట్టేవాళ్ళెవరయినా ఇటు\nవైపువస్తే రహస్యం బయటపడుతుందికదా\nగురుదేవా ?\" అని అడిగారు శిష్యులు.\n“అదీ నిజమే. వాళ్ళేమో మంచివాళ్ళే.\nఅయినా ఈ విషయంలో మనం ఏమాత్రం\nఅ జా గ్ర త్త వహించకూడదు.\" అంటూ\nముని కళ్ళు మూసుకుని ఏదో మంత్రం\nజపించాడు. మరుక్షణమే దూరంగా\nపులుల గాండ్రింపు వినిపించింది. మరి\nకొంత సేపటికి ఆ ధ్వనులు దగ్గరయ్యాయి.\nభయంకరమైన ఒక మగపులీ, ఒక ఆడ\nపులీ, మూడు పులి పిల్లలూ అక్కడికి\nవచ్చాయి. పెద్ద పులులు రెండూ తలలను\nముని పాదాలకు తాకించాయి. పులి\nకూనలు మూడూ సంతోషంగా గెంతుతూ\nముని దగ్గరికి వచ్చాయి. రెండు పిల్లలను\nఆయన చేతులలోకి తీసుకున్నాడు.\nమూడవ పులిపిల్ల ఎగిరి ముని భుజం\nమీద కూర్చున్నది.\nపులులతో ముని, \"సూర్యాస్తమయం\nవరకు మీరిక్కడే వుండి, అప్పుడప్పుడూ\nగాండ్రిస్తూ వుండాలి. మా నవ మాత్రు\nలెవరూ ఈ దరిదాపులకు రాకూడదు.\nఇక్కడ వున్న ఈ శవం ఎవరికంటా\nపడకూడదు. తెలిసిందా,\" అన్నాడు.\n\"అలాగే.” అన్నట్టు పులులు రెండూ\nమెల్లగా గాండ్రిస్తూ తలలూపాయి.\nముని శిష్యులవైపు తిరిగి, \"ఇప్పుడు\nమనం సరైన స్థలంలో గొయ్యి సిద్ధం\nచేయాలి. ఈలోగా రాణి కాయం మీద\nపువ్వులు వుంచడానికి, యువరాజును\nకూడా ఇక్కడికి తీసుకురా వా లి,”\n—(ఇంకావుంది)\nఅన్నాడు.",
            "book_page_end": 23
        },
        {
            "title": "పరమలోభి",
            "book_page_start": 24,
            "pdf_page_start": 24,
            "pdf_page_end": 26,
            "author": "రష్యా జానపద కథ",
            "genre": "హాస్యం/నీతి కథ",
            "moral": "ఎంత లోభిత్వం ఉన్నా, చేసిన అప్పును కపటంతో ఎగగొట్టాలని చూస్తే, అది తిరిగి వచ్చి పరాభవాన్ని లేదా నష్టాన్ని కలిగిస్తుంది.",
            "keywords": [
                "లోభి",
                "అప్పు",
                "మోసం",
                "అరగానీ",
                "దొంగలు"
            ],
            "characters": [
                "మార్కా",
                "పేదరైతు",
                "మార్కా భార్య",
                "వృద్ధుడు (బిచ్చగాడు)",
                "దొంగలు"
            ],
            "locations": [
                "రష్యా దేశం",
                "ఆలయం",
                "శ్మశానం"
            ],
            "content": "పూర్వం రష్యాదేశంలో మార్కా అనే,\nసంపన్నుడుండేవాడు. అతనివంటి పరమ\nలోభి ప్రపంచంలో లేడనుకునేవారు. ఒక\nనాడు మార్కా వీధివెంట పోతూండగా\nవృద్ధు డొకడు కనిపించి, \"అరగానీ ధర్మం\nచెయ్యండి, బాబూ!'' అని అడిగాడు.\nబిచ్చగాడి ఆర్తనాదాన్ని మార్కా విని\nపించుకోలేదుగాని, తన వెనకనే వస్తున్న\nపేదరైతొకడు జేబులో నుంచి ఒక అరగానీ\nతీసి బిచ్చగాడికి ఇవ్వటం గమనించాడు.\nఅది చూసి, మార్కాకు సిగ్గయింది.\nఆయన ఆగి పేదరైతుకేసి తిరిగి,\n\"చూడబ్బీ, నా దగ్గిర చిల్లర లేదుగాని,\nముష్టివాడి కివ్వటానికి ఒక అరగానీ ఉంటే\nబదులిస్తావ్? నే నెవరో తెలుసుగా?\"\nఅన్నాడు.\nపేదరైతు, అరగానీ తీసి మార్కా\nకిస్తూ, “చిత్తం, దీనికోసం తమ కెప్పుడు\nకనిపించమన్నారు?\" అని అడిగాడు\nవినయంగా.\n“రేపు రా !'' అన్నాడు మార్కా.\nమర్నాడు పేదరైతు మార్కా ఇంటికి\nవెళ్ళాడు. అతన్ని చూడగానే మార్కా,\n“అరగానీ కోసం వచ్చావా? నా దగ్గిర\nసమయానికి చిల్లరలేదే. రేపు కనిపిస్తావా\nఏమిటి?\" అన్నాడు.\nఆ మర్నాడు రైతు మళ్ళా వచ్చాడు.\n“పాపం, నువొచ్చావుగాని, నా దగ్గిర\nసమయానికి చిల్లరడబ్బులు లేకుండా\nఉన్నాయి. ఒక పని చెయ్యి. నీ దగ్గిర\nతొంభైతొమ్మిది రూపాయల పదిహేనణాల\nముక్కానీ అరగానీ ఉంటే చూడు.\nఏకంగా నూరురూపాయలనోటు పట్టుకు\nపోదువుగాని,'' అన్నాడు మార్కా.\nతన దగ్గిర అంతమొత్తం లేదన్నాడు\nపేదరైతు.\n''అలా అయితే రెండు వారాలు దాటి\nకనబడు,'' అన్నాడు మార్కా.\nఆ ప్రకారమే పేదరైతు రెండు వారా\nలాగి మళ్ళీ వచ్చాడు. అతను అంత\nదూరాన ఉండగానే చూసిన మార్కా\nతన భార్యతో, ''ఏమే, నేను చాపమీద\nపడుకుంటాను. నా మీద గుడ్డ కప్పేసి తల\nదగ్గిర దీపం పెట్టు. నా కోసం పేదరైతు\nవస్తున్నాడు, తెల్లారి చచ్చిపోయానని\nచెప్పెయ్యి. ఈ పీడ విరగడవుతుంది,”\nఅన్నాడు.\nమార్కా చెప్పినదంతా భార్య చేసింది.\nతరవాత భర్త దగ్గిర కూచుని కుమిలి\nకుమిలి ఏడవసాగింది. పేదరైతు రాగానే,\n\"నీ మాటే అనుకుంటూ పోయాడు,\nనాయనా !'' అని శోకాలు పెట్టింది.\n\"పోక పోక నా రుణానే పోయాడా,\nపాపాత్ముడు ? కానీ ఏం చేస్తాం?\nఖర్చులో మరింత ఖర్చు. ఈయనకు\nఉత్తరక్రియలు నేనే చేయిస్తాను. శవానికి\nస్నానం చేయించాలి,” అంటూ పేదరైతు\nపెరట్లోకి వెళ్ళి గంగాళంలో మసిలే వేడి\nనీళ్ళు బొక్కెనతో తెచ్చి మార్కా మీద\nకుమ్మరించాడు. ఆ బాధకు మార్కా\nకాళ్ళు కదిలించాడు.\n“కాళ్లు ఝాడించటం కాదు. ఇప్పుడైనా\nనా అరగానీ నా మొహాన, పారేస్తావా?\"\nఅన్నాడు పేదరైతు కోపంగా. మార్కా\nవద్ద నుంచి జవాబు లేదు.\n\"శవాన్ని పెట్టటానికి పెట్టె తెప్పిం\nచండి. గుడికి మోయించుకు వెళ్ళి\nఅక్కడ అభిషేకాలు చేయించి తరవాత\nశ్మశానంలో సమాధిచేయిస్తాను,'' అన్నాడు\nపేదరైతు. మార్కా భార్య మారుమాటాడ\nకుండా శవపేటిక తెప్పించింది. పేదరై తు\nపెట్టెలో మార్కాను పెట్టించి ఆలయానికి\nతీసుకువెళ్ళాడు. అక్కడ చీకటిపడేదాకా\nపూజలూ, అభిషేకాలూ చేయించి, పేద\nరైతు అక్కడే ఉండిపోయాడు.\nఅర్ధరాత్రివేళ నలుగురు దొంగలు\nఆలయంలో ప్రవేశించారు. వాళ్ళ అలికిడి\nవిని పేద రైతు విగ్రహం వెనక\nదాక్కున్నాడు. దొంగలు ఎక్కడినుంచో\nబోలెడంత డబ్బూ, నగలూ తెచ్చారు.\nవాటిని గుడిమధ్య పరిచి పంచుకోసాగారు.\nనగలూ, నాణ్యాల పంపకం యావత్తూ\nముగిసినాక వాళ్ళవద్ద బంగారుపిడి గల\nఒక కత్తి మాత్రం మిగిలింది.\nదాన్ని ఎవరు తీసుకోవాలో దొంగలకు\nతేలలేదు. అది నాదంటే నాదని వాళ్ళు\nఘర్షణ పడసాగారు.\n\"కత్తికోసం ఎందుకు పోట్లాడు\nకుంటారు. ఆ పెట్టెలో ఉన్న శవం మెడ\nఎవరుకోస్తే ఆ కత్తి వారిదే,' అన్నాడు\nపేదరైతు విగ్రహం వెనకనుంచి.\nఈ మాట వినేసరికి మార్కా తుళ్ళి\nపడి లేచి నిలబడి, ''అమ్మయ్యో నా\nగొంతే?'' అని చావుకేక పెట్టాడు. ఇదంతా\nచూసి దొంగలకు గుండెలు బద్దలై\nపోయాయి. వాళ్ళు ధనాన్ని కూడా మరిచి\nపోయి, ప్రాణాలు దక్కించుకునేందుకు\nపారిపోయారు.\nఅప్పుడు పేదరైతు విగ్రహం చాటు\nనుంచి ధైర్యంగా బయటికొచ్చాడు.\n“చూడవోయ్, అయిందేదో అయి\nపోయింది. నీకూ నాకూ పేచీ దేనికి?\nమన అదృష్టం బాగుండి ఇంత సొమ్ము\nమన పాలపడింది. మూడోకంటివాడికి\nతెలియకుండా దీన్ని న్యాయంగా, సమంగా\nపంచుకుందాం, పట్టు!'' అన్నాడు\nమార్కా పేదరైతుతో.\nపేదరైతు స రేన న్నాడు. దొంగలు\nవిడిచిపోయిన సొమ్ము యావత్తూ సమంగా\nపంచుకున్నారు.\n\" ఇక పోదాం పద ! \"\nమార్కా.\nఅన్నాడు\n“మరి నా అరగానీ మాటేమిటి?''\nఅన్నాడు పేదరైతు.\n“చూస్తూనే ఉన్నావుగా? నా దగ్గిర\nచిల్లర లేదే ? రేపు తప్పకుండా కనపడు,”\nఅన్నాడు మార్కా.\nచాలా రేపులు గడిచాయిగాని, రైతుకు\nఆ అరగానీ తిరిగి ముట్టనేలేదు.",
            "book_page_end": 26
        },
        {
            "title": "రహస్యనిధి",
            "book_page_start": 27,
            "pdf_page_start": 27,
            "pdf_page_end": 32,
            "author": "మనోజ్ దాస్ రచన / కల్పితం",
            "genre": "బేతాళ కథలు",
            "moral": "స్వార్థపూరితమైన కోరికలతో చేసే ప్రయత్నాలు అపాయకరంగా ఉండి విఫలమవుతాయి. నిస్వార్థంగా, ప్రజా శ్రేయస్సు కోసం చేసే పనులు తప్పక విజయం సాధిస్తాయి.",
            "keywords": [
                "విక్రమార్కుడు",
                "బేతాళుడు",
                "రహస్యనిధి",
                "ధర్మపాలన",
                "గుహ"
            ],
            "characters": [
                "విక్రమార్కుడు",
                "బేతాళుడు",
                "శ్రీకరుడు",
                "ముని",
                "మంత్రి",
                "ధాన్యపురి రాజు",
                "సప్తభూమి రాజు"
            ],
            "locations": [
                "కనకపురి",
                "ధాన్యపురి",
                "సప్తభూమి",
                "మహారణ్యం",
                "సాముద్రికానది"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు “రాజా,\nభీతికొలిపే ఈ అర్ధరాత్రివేళ, నువ్వు దేనిని\nసాధించడానికి ఇంత శ్రమపడుతున్నావో\nనాకు తెలియదు. అయితే, ఏదైనా రహస్య\nనిధిని చేజిక్కించుకోవడానికైతే మాత్రం,\nఇంతశ్రమపడనవసరంలేదని గ్రహించడం\nమంచిది. ఎందుకంటే, రహస్యనిధులను\nచేజిక్కించుకోవడం అంత సులభంకాదు.\nపైగా, గుప్తధనాలు కొందరిని ఆకర్షిస్తాయి\nతప్ప, చేతికి అందవు. మరికొందరికైతే\nఎటువంటి శ్రమా లేకుండానే, లభిస్తాయి.\nఇందుకు ఉదాహరణగా శ్రీకరుడనే రాజు\nకథ చెబుతాను, శ్రమ తెలియకుండా\nవిను,\" అంటూ ఇలా చెప్పసాగాడు:\nకనకపురి, ధాన్యపురి, సప్తభూమి అనే\nమూడు రాజ్యాలను కలుపుతూ ఒక\nమహారణ్యం వుండేది. వందలాది సంవత్సర\nరాలుగా ఆ మహారణ్యం రెండు ముఠాల\nబందిపోటు దొంగలకు స్థావరంగా వుండేది.\nఆ దొంగలు మూడు రాజ్యాలలోని ఊళ్ళపై\nబడి దోచుకుని, అరణ్యమధ్యానికి పారి\nపోయేవారు. కొన్నేళ్ళ తరవాత, క్రమేణా\nదొంగల బెడద తగ్గిపోయింది. నాయకులు\nమరణించడంతో, మిగిలిన దొంగలు\nసహజ జీవనానికి అలవాటుపడి, అక్క\nడక్కడా స్థిరపడిపోయారు.\nకనకపురి రాజ్యాన్ని శ్రీకరుడనే రాజు,\nయువకుడైనప్పటికీ ఎంతో ధర్మబద్ధంగా\nపరిపాలించేవాడు. ప్రజాక్షేమంకోసం\nఆయన చేయగలిగినదల్లా చేశాడు.\nఆయనా, ఆ రాజ్యంలో ప్రవహించే\nసాముద్రికానది వర్షాకాలంలో పొంగి,\nవందలాది ఎకరాల పంటలను జలమయం\nచేసేది. ఆ నది వరదలనుంచి పంటలను\nకాపాడాలంటే, కొంతదూరం నది గట్టు\nలను బలపరచడం తప్ప మరొక మార్గం\nలేదు. దానికి చాలా ధనవ్యయం అవు\nతుంది. ప్రజాకార్యమే కాబట్టి ఉచితంగా\nపనిచేయమని రాజు ప్రజలను ఆజ్ఞాపించ\nవచ్చు. అయితే, అది రాజుకు ఇష్టంలేదు.\nపైగా, రాజ్యంలోని పౌరులు మాత్రమే\nఆ పని పూర్తిచేయడానికి చాలరు. పొరుగు\nరాజ్యం నుంచి కొందరిని రప్పించవలసి\nవుంటుంది.\nరాజు ఈ విషయం గురించి తీవ్రంగా\nఆలోచిస్తూండగా, ఆయనకు ఒక వార్త\nతెలిసింది: ధాన్యపురి రాజు వేటకోసం\nఅడవికి వెళ్ళి అక్కడ పాము కాటుకు\nగురై ప్రాణాలు కోల్పోయాడు. రాజు\nమరణం కారణంగా ఆ రాజ్యం అరాచ\nకానికి లోనయింది !\nఏడు రోజుల తరవాత, మరొక వార్త\nతెలిసింది. అదేమిటంటే స ప్త భూ మి\nరాజు కూడా వేటాడడానికి అరణ్యానికి\nవెళ్ళి పులి వాతపడి మరణించాడు!\nరాజుకు ఆ వార్త తెలియజేసిన మంత్రి,\n“రాజా, ఇది మనకొక అపూర్వ అవకాశం.\nప్రయత్నిస్తే ఒక్కసారిగా రెండు రాజ్యా\nలనూ మన రాజ్యంతో కలుపుకోవచ్చు.\nఆ రాజ్యాలలోని ధనంతో సాముద్రికా నది\nగట్టును బలపరచ వచ్చు. వెంటనే యుద్ధ\nసన్నాహాలు ప్రారంభిద్దాం,\" అన్నాడు.\nశ్రీకరుడికి కూడా ఈ సలహా నచ్చింది.\nఅయితే, కనకపురిలో అందుకు కావలసిన\nసైనికబలం లేదు. సైనికబలం పెంచ\nడానికి కూడా ధనం కావాలి కదా !\nఈ సమయంలో, రహస్య నిధులను\nగురించి తెలియజేసే దైవజ్ఞుడొకడు రాజ\nధానీ నగరానికి వచ్చాడు. రాజు దైవజ్ఞుణ్ణి\nసంప్రదించాడు. అరణ్యం మధ్య ఒక\nగుహలో బంగారమూ, నగలూ వున్నాయనీ,\nఅయితే ఆ నిధిని చేపట్టడం చాలా\nఅపాయకరమనీ దైవజ్ఞుడు చెప్పాడు.\nరహస్య నిధులకు మానవాతీతశక్తులు\nకాపలా వుంటాయనీ, తన అధికారం వాటి\nముందు చెల్లదనీ గ్రహించిన శ్రీకరుడు,\nఒంటరిగా గుర్రం మీద బయలుదేరి\nఅరణ్యం మధ్యకు చేరాడు. అక్కడొక\nకుటీరం కనిపించింది. రాజులోపలికి తొంగి\nచూశాడు. ఒక ముని ధ్యానంలో వున్నాడు.\nరాజు లోపలికి వెళ్ళి, మునికి మౌనంగా\nనమస్కరిస్తూ నిలబడ్డాడు. కొంతసేపటికి\nముని కళ్ళు తెరిచి, \"ఎవరు నువ్వు? ఏం\nకావాలి నాయనా,” అని అడిగాడు.\n\"మహాత్మా. నేను కనకపురి రాజు\nశ్రీకరుణ్ణి. ఈ గుహలో నిధి ఉన్నదని\nతెలిసి వచ్చాను. అక్కడ నిధి వున్నమాట\nనిజమేనా,” అని అడిగాడు రాజు విన\nయంగా.\n“అవును, నిజమే. కొన్నేళ్ళక్రితం\nఆ నిధిని, కొందరు దొంగలు, మునీశ్వరు\nలయిన మా గురువుకు అప్పగించారు.\"\nఅన్నాడు ముని.\n\"అయితే, ఇప్పుడా నిధి తమ రక్షణ\nలోనే ఉన్నదా మహాత్మా!'' అని అడి\nగాడు రాజు.\n''అది నా రక్షణలో లేదు. దానిని ఒక\nసర్పమూ, పులీ కాపలా కాస్తున్నవి,”\nఅన్నాడు ముని.\nధాన్యపురి రాజూ, సప్తభూమి రాజూ\nఅరణ్యమధ్యంలో పాముకాటుకూ, పులి\nదెబ్బకూ గురికావడం, శ్రీకరుడికి జ్ఞాపకం\nనచ్చి, ఆ విషయం మునికి చెప్పాడు.\n“అవును, నిజమే. ధాన్యపురి రాజు\nకనకపురిని జయించాలన్న కోరికతో,\nసైన్య సమీకరణకు ధనం కావాలని ఈ\nగుహను సమీపించాడు. పాము కాటు\nవేసింది. రాజును కోల్పోయి అల్లకల్లో\nలంగా వున్న ధాన్యపురిని కబళించడానికి\nసైన్య సమీకరణకు ధనం సంపాదించా\nలన్న కోరికతో సప్తభూమి రాజు గుహలో\nప్రవేశించాడు. కాని, పులి వాతపడ్డాడు.\nఅయినా, నీలో ఏ కోశానా భయం\nలేకుంటే, పాము గాని, పులి గాని నిన్నేమీ\nచేయలేవు,\" అన్నాడు ముని.\n“నాకు భయమన్నది లేదు మహాత్మా.”\nఅని శ్రీకరుడు మునికి నమస్కరించి గుహ\nకేసి నడిచాడు.\nఆయన గుహలో అడుగు పెట్టగానే\nపాము బుస్సుమన్నది. రాజు ఒక్కక్షణం\nఅలాగే నిలబడి వెనుదిరిగి రాజధాని\nచేరుకున్నాడు.\nశ్రీకరుడు మరునాడే తన దూతల\nద్వారా, దుఃఖంతో వున్న ధాన్యపురి, సప్త\nభూమి రాజకుటుంబాలకు తన సాను\nభూతిని తెలియజేశాడు. ఈ క్లిష్టపరిస్థితిలో\nఎటువంటి సహాయం కావాలన్నా చేయ\nడానికి సిద్ధంగా వున్నట్టు వారికి తెలియ\nచేశాడు. రెండు రాజ్యాల రాణు లూ,\nమంత్రులూ శ్రీకరుడి ఔదార్యానికి ఆనం\nదించి, తమ కృతజ్ఞతలు తెలియజేశారు.\nతమ యువరాజుల పట్టాభిషేక ఉత్సవా\nలకు రమ్మని ఆహ్వానాలు పంపారు.\nవారం రోజులు గడిచాక, శ్రీకరుడు\nమళ్ళీ అడవికి బయలుదేరాడు. కుటీరం\nలోని మునికి నమస్కరించి, \"మహాత్మా,\nఈ రోజు నేను గుహలోని\nనిధిని\nచేజిక్కించుకోబోతున్నాను. నన్ను ఆశీర్వ\nదించండి.'\" అన్నాడు వినయంగా.\nముని సంతోషంగా ఆశీర్వదించాడు.\nశ్రీకరుడు ధైర్యంగా గుహలో అడుగు\nపెట్టాడు. మొదట పాము బుస్సుమన్నది.\nఆ తరవాత పులి గాండ్రించింది. కాని,\nరెండూ రాజును సమీపించాయి తప్ప,\nఆయనకు ఎటువంటి హానీ చేయలేదు.\nరాజు గుహలో ధాన్యపురాశిలా వున్న\nఆభరణాలనుంచి, ఒకదానిని చేతిలోకి\nతీసుకుని వెలుపలికి వచ్చి, తన భటు\nలను వెంటబెట్టుకుని వెళ్ళి, నిధిని రాజ\nధానికి తరలించాడు. ఆనాటినుంచి,\nఅక్కడ పులీ, పామూ కనిపించలేదు.\nఆ తరవాత, కుటీరంలోని ముని అను\nమతితో ఆయన గురువు సమాధిపై గుడి\nకట్టించాడు రాజు. మిగిలిన ధనాన్ని\nసాముద్రికానదికి ఎత్తయిన గట్టు వేయ\nడానికి వినియోగించాడు. ఆనాటినుంచి\nయేటా వచ్చే వరదలబెడద పోయి, కనక\nపురి రాజ్యం సుసంపన్న మయింది.\nబేతాళుడు ఈ కథ చెప్పి, \"రాజా,\nధాన్యపురి రాజును కాటు వేసిన సర్పం,\nసప్తభూమి రాజును ఎందుకు వదిలి\nపెట్టింది ? పాము వదిలిపెట్టినా సప్తభూమి\nరాజును పులి ఎందుకు చంపింది?\nపామూ, పులీ రెండూ కనకపురి రాజును\nవదిలి పెట్టడం కేవలం ఆయన అదృష్టమా?\nలేక దీనివెనుక ఏదైనా రహస్యం ఉన్నదా?\nపైగా, గుహలోపలికి వెళ్ళడానికి మొదట\nభయపడిన శ్రీకరుడు, ఆ తరవాత ఎలా\nధైర్యం తెచ్చుకోగలిగాడు? ఈ సందేహా\nలకు సమాధానం తెలిసి కూడా చెప్పక\nపోయావోనీతల పగిలిపోతుంది,” అన్నాడు.\nదానికి విక్రమార్కుడు, ''ఈ రహస్య\nనిధి చాలా మహిమగలది అన్న విషయం\nమరిచిపోకూడదు. ఎందుకంటే తాము\nదోచుకున్న ధనాన్ని, దొంగలు మునికి\nఅప్పగించారు. అది దొంగల హృదయ\nపరివర్తనను సూచిస్తుంది. పైపెచ్చు, ఆ\nధనం ప్రజోపయోగకార్యాలకు ఉపయోగ\nపడాలని మునీశ్వరుడు సంకల్పించి వుండ\nవచ్చు. ఇక, కనకపురిని శ్రీకరుడు ధర్మ\nబద్ధంగా పరిపాలిస్తున్నాడని తెలిసి కూడా,\nధాన్యపురి రాజు నీచమైన కోర్కెతో,\nస్వార్థబుద్ధితో కనకపురిని ఆక్రమించుకో\nవాలని చూశాడు. అందుకే అతన్ని పాము\nకాటు వేసింది. సప్తభూమి రాజు అంత\nనీచుడు కాదు కాని, ధాన్యపురి రాజు\nమరణించాడని తెలియగానే, ఆపరిస్థితిని\nతనకు అనుకూలంగా ఉపయోగించుకో\nవాలన్న స్వార్థంతో ఉబలాటపడ్డాడు.\nఅందువల్లనే పాము వదిలినా పులి అతన్ని\nచంపి వేసింది.\nఇక శ్రీకరుడి సంగతి : ఆయన తన\nప్రజల మేలుకోరి నదికి గట్టు వేయాలను\nకున్నాడు. అదే అతని ప్రధానమైన కోరిక.\nకాని ఆ పిమ్మట, పొరుగురాజులు మరణం\nచడంతో, మంత్రి ప్రోద్బలంతో, ఆ రాజ్యా\nలను వశపరచుకోవాలన్న కోరిక కలిగింది.\nఆయన స్వతహాగా ధర్మబుద్ధి గలవాడు\nకావడంవల్ల, లోలోపల తప్పు చేస్తున్నా\nనన్న భావం ఏర్పడి వుంటుంది. అందు\nవల్లే, ఆయన మొదట గుహలో ప్రవేశించి\nనప్పుడు, పాము బుసకొట్టడంతో కాస్త\nభయపడ్డాడు; ముందుకు అడుగు వేయ\nలేకపోయాడు. ఆ క్షణం నుంచి, ఆయన\nపొరుగురాజ్యాలను ఆక్రమించాలన్న\nకోర్కెను వదులు కున్నాడు. వారిపట్ల\nమైత్రీభావం వ్యక్తం చేశాడు. ఇప్పుడు\nఆయనకున్న ఒకటే కోరిక — ప్రజాక్షేమం\nకోసం, నదికి గట్టు వేయించడాని కి\nరహస్యనిధిని ఉపయోగించాలన్నదే.\nఉద్దేశం ఉదాత్తమైనది కాబట్టి, రెండ వ\nసారి గుహలోకి అడుగు పెట్టినప్పుడు\nఆయనలో ఎటువంటి భయమూ ఏర్పడ\nలేదు. ముని సంకల్పం నెరవేరడం వల్ల,\nపామూ, పులీ ఎలాంటి హానీ చేయలేదు,”\nఅన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n—(కల్పితం)\n[ఆధారం : మనోజ్ దాస్ రచన]",
            "book_page_end": 32
        },
        {
            "title": "నెహ్రూకథ–12",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "చరిత్ర/ధారావాహిక",
            "moral": "స్వాతంత్ర్య పోరాటంలో జైలు జీవితం, ప్రకృతి విపత్తులు, వ్యక్తిగత నష్టాలు ఎదురైనా దేశ లక్ష్యాన్ని వదలకూడదు. (ధారావాహికలో భాగం)",
            "keywords": [
                "నెహ్రూ",
                "క్విట్ ఇండియా",
                "కమలా నెహ్రూ",
                "భూకంపం",
                "రాజకీయ చరిత్ర"
            ],
            "characters": [
                "నెహ్రూ",
                "కమలా నెహ్రూ",
                "గాంధీజీ",
                "పురుషోత్తందాస్ టాండన్"
            ],
            "locations": [
                "కలకత్తా",
                "పాట్నా",
                "అలహాబాదు",
                "అలిపూర్ జైలు",
                "జర్మనీ"
            ],
            "content": "జైలునుంచి విడుదలయ్యాక, 1934 వ\nసం॥ జనవరిలో ఒకనాటి మధ్యాన్నం,\nతమ ఇంటి ఆవరణలో రైతులనుద్దేశించి\nనెహ్రూ ఉపన్యసిస్తున్నప్పుడు, ఇంటి\nపైకప్పు పెంకులు జారి కిందికి\nపడసాగాయి. అప్పుడే మెల్లగా భూకంపం\nప్రారంభమయింది.\nఅయినా, నెహ్రూ, కార్యక్రమంప్రకారం\nతన సతీమణితో కలిసి కలకత్తాకు పయన\nమయ్యాడు. తీవ్రవాదులను అణచే\nనెపంతో, ప్రభుత్వం తీసుకుంటూన్న\nఅణచివేత చర్యలను తీవ్రంగా\nవిమర్శిస్తూ నెహ్రూ అక్కడ అనేక సభ\nలలో ఉపన్యసించాడు.\nనెహ్రూ నాలుగు రోజుల తరవాత పాట్నా\nచేరి, భూకంపం కలిగించిన ఘోర\nవినాశాన్ని కళ్ళారా చూశాడు. అసంఖ్యాక\nమైన ఇళ్ళు నేలమట్టమయ్యాయి. ఎంతో\nమంది ప్రాణాలు కోల్పోయారు. తమకు\nఆతిథ్యమివ్వడానికి ఉన్న వారి ఇల్లు\nకూడా శిథిలమయింది. రాత్రి తెల్లవార్లూ\nఆరు బయటనే గడిపారు !\nనెహ్రూను కలకత్తాకు తీసుకువెళ్ళి\nఅలిపూర్ జైలులో ఉంచారు. అయిదా\nరడుగులే విస్తీర్ణంగల జైలు గదిలో\nఅటూ ఇటూ తిరుగుతూన్నప్పుడు\nనెహ్రూకు, బోనులోని మృగాలు జ్ఞాపకం\nవచ్చాయి.\nఆ తరవాత నెహ్రూ దంపతులు అలహా\nబాదు చేరుకున్నారు. ఒకనాడు నెహ్రూ,\nపురుషోత్తందాస్ టాండన్ మాట్లాడు\nతున్నప్పుడు పోలీసులు వచ్చారు.\nకలకత్తాలో ఇచ్చిన ఉపన్యాసం నేరమని\nనెహ్రూను ఖైదుచేశారు.“మీ రాకకోసమే\nచాలాసేపు ఎదురుచూస్తున్నాను,”\nఅన్నాడు. నెహ్రూ అక్కడికి వచ్చిన\nఅధికారితో.\nకార్యకర్తల ప్రవర్తన అసంతృప్తి\nకలిగించడంతో, గాంధీజీ 1934 వ సం॥\nసహాయ నిరాకరణోద్యమాన్ని ఉప\nసంహరించుకోవాలని పిలుపునిచ్చాడు.\nవార్తాపత్రికలలో ఈ విషయం చదివి\nనెహ్రూ ఎంతగానో నిరాశ చెందాడు.\nకమలా నెహ్రూ కు తీవ్రంగా జబ్బు\nచేసింది. ఆమెను చూడడానికి నెహ్రూను\nరెండుసార్లు తాత్కాలికంగా విడుదల\nచేశారు. రాజకీయ కార్యకలాపాలనుంచి\nవైదొలగినట్టయితే శాశ్వతంగా విడుదల\nచేయగలమని చెప్పారు. అయితే\nఅటువంటి పని ఎప్పుడూ చేయవద్దని\nకమలానెహ్రూ భర్తను కోరింది.\nమరికొన్నాళ్ళకు నెహ్రూ తల్లి కూడా\nకాలధర్మం చెందింది. సంప్రదాయ\nకుటుంబంలో పుట్టి పెరిగినా ఆమె\nఅభ్యుదయ భావాలు కలిగి వుండేది.\nబ్రిటిష్ పోలీసులు ఆమెపై చేసిన లాఠీ\nప్రయోగం అదురుపాటు నుంచి ఆమె\nపూర్తిగా కోలుకోనే లేదు !\nతరవాత కొన్నాళ్ళకు ఆమెను చికిత్స\nకోసం - ఐరోపాకు తీసుకువెళ్ళడానికి\nప్రభుత్వం నెహ్రూను అనుమతించింది.\nకమలానెహ్రూ జర్మనీలో మరణించింది.\nఅది నెహ్రూకు పెద్ద దెబ్బ. ఆమె\nనెహ్రూకు అన్నివేళలా సహధర్మ\nచారిణిగా నడుచుకున్నది. ఆమె సాహ\nచర్యం నెహ్రూకు ఎంతో అండగా\nవుండేది!\n1942 వ సం|| గాంధీజీ క్విట్ ఇండియా\nఉద్యమానికి పిలుపునిచ్చాడు: ఆంగ్లే\nయులు భారతదేశాన్ని వదిలిపోవాలి;\nభారతదేశం బేషరతుగా స్వాతంత్య్రం\nపొందాలి. ఆధునిక భారత చరిత్రలో\nఇదొక మహోన్నత ఘట్టం.\nరెండవ ప్రపంచయుద్ధం ప్రారంభ\nమయింది. 1940లో జపాన్ పెర్ల్\nహార్బరుమీద బాంబు వేసింది. దాంతో\nయుద్ధం మలుపు తిరిగింది. జపాన్,\nఅమెరికా దేశాలు యుద్ధంలో పాల్గొనే\nపరిస్థితి ఏర్పడింది. హఠాత్తుగా ప్రపంచ\nమంతటా ఉద్రిక్త వాతావరణం\nవ్యాపించింది.\nమరుక్షణమే బ్రిటిష్ ప్రభుత్వం కార్య\nరంగంలోకి దిగింది. దేశవ్యాప్తంగా\nవేలాదిమంది స్వాతంత్ర్య యోధులను\nఖైదుచేసి జైళ్ళలో తోసింది. నెహ్రూను\nకూడా ఖైదు చేశారు. ఎక్కడ చూసినా\nఅగ్రహావేశపూరితమైన ఉద్రిక్త వాతా\nవరణం అలుముకున్నది !\n— (ముగింపు వచ్చే సంచికలో)",
            "book_page_end": 40
        },
        {
            "title": "నీతిపరులు",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "నీతి కథ",
            "moral": "డబ్బు కన్నా మాట, నిజాయితీ, ధర్మం గొప్పవి. నీతిగా వ్యవహరించేవారు తప్పక ఉన్నత స్థితికి చేరుకుంటారు.",
            "keywords": [
                "నీతి",
                "నిజాయితీ",
                "బాకీ",
                "రత్నం",
                "వ్యాపారం"
            ],
            "characters": [
                "ముత్యాలశెట్టి",
                "రామచంద్రుడు",
                "పద్మనాభుడు",
                "చంద్రశేఖరుడు",
                "గోవిందశెట్టి"
            ],
            "locations": [
                "శ్రీరంగపట్నం",
                "ఆంధ్రదేశం",
                "మైసూరు"
            ],
            "content": "పూర్వం శ్రీరంగపట్నంలో ముత్యాలశెట్టి\nఅనే రత్న వర్తకు డుండేవాడు. ఆయన\nగొప్ప ధనికుడు. సముద్ర వ్యాపారం\nకూడా చేసేవాడు.\nఒకనాడు ముత్యాలశెట్టి వద్దకు రామ\nచంద్రుడు అనే ఆంధ్రదేశపు ధనికుడు\nవచ్చాడు. ముత్యాల శెట్టి వద్ద ఉండే,\nమేలి రత్నాలన్నీ చూశాడు. వాటిలో ఒక\nరత్నం రామచంద్రుడికి బాగా నచ్చింది.\nదాని వెల ఎంత అని అడిగితే, ముత్యాల\nశెట్టి నాలుగు వేల వరహాలని చెప్పాడు.\nరామచంద్రుడి వద్ద మూడువేల వరహాలే\nఉన్నాయి. అయినా ఆ రత్నాన్ని వదల\nటానికి మనసు ఒప్పక ఆయన ముత్యాల\nశెట్టితో, \" ప్రస్తుతం నా దగ్గిర ఉండే\nమూడువేల వరహాలూ ఇస్తాను. రత్నం\nనా కివ్వండి. నే నింటికి వెళ్ళి మిగతా,\nవెయ్యి వరహాలూ పంపుతాను,\" అన్నాడు.\nరామచంద్రుడు కులీనుడూ, నిజాయితీ\nగలవాడూ అన్న సంగతి కనిపెట్టి ముత్యాల\nశెట్టి, \"అలాగేమీ ఇష్టప్రకారమే చెయ్యండి.\nమీరివ్వవలిసిన మొత్తం మీపేర ఖాతా\nపుస్తకంలో గుర్తుగా పద్దువేసి ఉంచు\nతాను,\" అన్నాడు.\nరామచంద్రుడు పరమానందంతో\nరత్నాన్ని తీసుకుని స్వదేశానికి తిరిగి\nవచ్చాడు. వచ్చిన కొద్దిరోజులకే ఆయనకు\nజబ్బుచేసి మంచానపడ్డాడు. ఆ వ్యాధి\nవైద్యానికి లొంగకపోవటంచేత ఆయన\nఒక నెల మంచాన తీసుకుని చని\nపోయాడు. చనిపోయేటప్పుడు ఆయన\nతన కొడుకైన పద్మనాభుణ్ణి పిలిచి, తాను\nశ్రీరంగపట్నంలో ముత్యాల శెట్టి వద్ద కొన్న\nరత్నం సంగతి చెప్పి, దాని తాలూకు\nబాకీ తీరస్తానని అతనిచేత ప్రమాణం\nచేయించుకున్నాడు.\nరామచంద్రుడు బతికినన్నాళ్ళూ తన\nకున్నదంతా ఖర్చుచేసి భోగాలతో జీవితం\nవెళ్ళబుచ్చినవాడు కావటంచేత ఆయన\nఅనంతరం దమ్మిడీ కూడా మిగలలేదు.\nఅందువల్ల పద్మనాభుడు ఎంత ప్రయత్నిం\nచినా తండ్రి చెప్పిన ముత్యాలశెట్టి బాకీ\nతీర్చలేకపోయాడు. వాడు చివరకు తన\nతండ్రి కొన్న రత్నాన్ని అమ్మి అయినా\nబాకీ చెల్లబెడదా మనుకున్నాడు. కాని\nఅంత ఖరీదుగల రత్నాన్ని కొనే తాహతు\nగల వాళ్ళెవరూ చుట్టుపక్కల పద్మనాభు\nడికి కనిపించలేదు.\nచివరకు పద్మనాభుడు ఆ రత్నాన్ని\nపట్టుకుని నేరుగా శ్రీరంగపట్నానికే\nబయలుదేరాడు. ఆ పట్టణంలో ఆ రత్నం\nఅమ్ముడైతే సరేసరి, లేనిపక్షంలో దాన్ని\nముత్యాలశెట్టికి తిరిగి ఇచ్చేసి, ఆయన\nఇచ్చినంత సొమ్ము పుచ్చుకుందామని\nఅతడి ఉద్దేశం. కాని దురదృష్టవశాత్తు\nపద్మనాభుడు శ్రీరంగపట్టణం చేరే సమ\nయానికి ఆ నగరాన్ని శత్రురాజులు ముట్ట\nడించి కొల్లగొట్టుతున్నారు. నగరమంతా\nఅరాజకంగా ఉన్నది. అటువంటి పరిస్థి\nతిలో పద్మనాభుడు వచ్చినదారి పట్టినట్ట\nయితే క్షేమంగా ఉండేది. కాని వాడు\nకార్యదీక్ష కొద్దీ న గరమంతా తిరిగి\nముత్యాలశెట్టి ఇల్లు కనుక్కోవటానికి\nఉపక్రమించాడు. ఈ విధంగా వాడు\nశత్రుసైనికుల వాతపడ్డాడు. వాళ్ళు పద్మ\nనాభుణ్ణి పట్టుకుని, వాడి వద్ద ఉండే\nఖరీదయిన రత్నం కాస్తా కాజేసి, చావ\nచితకగొట్టి వదిలిపెట్టేశారు.\nశ్రీరంగపట్టణం మీద శత్రువులు వచ్చి\nపడిన సమయంలో ముత్యాల శెట్టి కొడుకు\nఇంటినుంచి మైసూరుకు పారిపోయాడు.\nశత్రు సైనికులు ముత్యాలశెట్టి దగ్గిర\nఉన్నదంతా. ఊడ్చి పట్టుకుపోయారు.\nముత్యాల శెట్టి విచారంతో మంచంపట్టి\nమనోవ్యాధితోనే ప్రాణాలు వదిలాడు.\nమైసూరు చేరిన ముత్యాలశెట్టి కొడుకు\nతన తండ్రి పేరు చెప్పుకుని అక్కడక్కడా\nఅప్పులు చేసి, చివరకు అప్పుకూడా పుట్టక\nతిండికి మాడి చనిపోయాడు.\nముత్యాల శెట్టి వంశానికి ఆయన\nమనమడు గోవింద శెట్టి మిగిలాడు. వాడు\nచాలా బుద్ధిమంతుడు. వాడికి తాతగారి\nఆస్తి సంక్రమించకపోయినా తండ్రి చేసిన\nఅప్పులు సంక్రమించాయి. వాడు కష్టపడి\nచదువుకుని, పెద్ద వర్తకుల వద్ద\nగుమాస్తాగా ఉంటూ తన తాహతు కు\nతగినట్టు చిన్న చిన్న క్రయవిక్రయాలు\nచేస్తూ, తన సంపాదనలోనే సాధ్యమైనంత\nమిగుల్చుకుని, తండ్రి చేసిన అప్పులు\nఒక్కటొకటే తీరుస్తూరాసాగాడు.\nఅక్కడ పద్మనాభుడు కూడా అటే\nకాలం బతకలేదు. ముత్యాలశెట్టి బాకీ\nతీరుస్తానని తండ్రి వద్ద ప్రమాణం చేశాడు.\nరత్నాన్ని నిష్కారణంగా పోగొట్టుకోవటమే\nగాక తీవ్రంగా దెబ్బలు తిన్నాడు. ఆ\nదెబ్బలతోనే మంచంపట్టి మళ్ళీ కోలుకో\nలేదు, అతను చనిపోయే సమయంలో\nతన కొడుకైన చంద్రశేఖరుణ్ణి పిలిచి,\n\"నాయనా, శ్రీరంగపట్టణంలో ఉండే\nముత్యాల శెట్టికి మీ తాత వెయ్యి వరహాలు\nబాకీ పడ్డాడు. ఆ బాకీ తీర్చటానికి నేను\nప్రయత్నం చేసి నష్టపోయాను. ఆ బాకీ\nఇప్పటికి మూడు వేల వరహాలవుతుంది.\nఅందుచేత నీవైనా కష్టపడి ధనం సంపా\nదించి. శ్రీరంగపట్నం వెళ్ళి, ముత్యాల\nశెట్టికి బాకీ తీర్చి వారి పద్దుపుస్తకంలో\nఈ బాకీ పద్దు రద్దు చేయించు. నీవీ పని\nచేస్తేగాని నా ఆత్మా నీ తాత ఆత్మా\nశాంతించవు.\" అని చెప్పాడు.\nచంద్ర శేఖరుడు శ్రమపడి డబ్బు కూడ\nబెట్టాడు. త్వరలోనే వాడు నాలుగు వేల\nవరహాలు పోగుచేసుకుని, వాటితో శ్రీరంగ\nపట్నం వెళ్ళాడు. ముత్యాలశెట్టి, ఆయన\nకొడుకూ పోయారనీ వారి వారసుడు\nగోవిందశెట్టి ఉన్నాడనీ తెలిసింది. చంద్ర\nశేఖరుడు గోవిందశెట్టి ఇంటికి వెళ్ళి, తన\nఊరూ పేరూ చెప్పుకుని, \"అయ్యా, మీ\nతాతగారినాటి పద్దుపుస్తకం తీయిస్తారా ?\nఅందులో ఒక బాకీ తాలూకు పద్దుం\nటుంది,'\" అని అడిగాడు.\nఈ మాట వినగానే గోవింద శెట్టిగుండెల్లో\nరాయి పడింది. ఆ రోజే వాడు తన తండ్రి\nచేసిన బాకీలను నిశ్శేషంగా తీర్చివేశాడు.\nతండ్రిగారి అప్పులు తీరాయిగదా\nఅనుకుంటే తాతగారి అప్పులు మీద\nపడేలాగుంది.\nవాడు చంద్రశేఖరుడితో, ''అయ్యా,\nనేను మా తండ్రిగారి అప్పులు తీర్చేసరికి\nతలప్రాణం తోకకు వచ్చింది. మా తాతగారి\nఅప్పులు కూడా తీర్చమనటం ధర్మమా ?\nవాటికి నేను బాధ్యుణ్ణికాను. వాటికి\nఏనాడో కాలదోషం పట్టి ఉంటుంది.\nక్షమించండి!” అన్నాడు.\nచంద్రశేఖరుడు చిరునవ్వు నవ్వి,\n\"మీ తాతగారు మా కేమీ బాకీ లేరు.\nఏనాడో మా తాతగారే మీ తాతగారికి\nవెయ్యి వరహాలు బాకీపడ్డారు. మాట\nనమ్మకంమీద మీ తాతగారు అప్పుపెట్టారు.\nపరువైన వాడి మాటకు కాలదోషం\nఏముంటుంది గనక ? మా తాతగారి బాకీ\nవడ్డీతో సహా తీర్చటానికి సొమ్ము తెచ్చాను.\nదయచేసి పద్దుపుస్తకం వెతకండి.\"\nఅన్నాడు.\nగోవింద శెట్టి చంద్ర శేఖరుడి నీతి\nపరత్వానికి ఆశ్చర్యపడ్డాడు. అతను పాత\nకట్టలన్నీ వెతకగా ఒక పద్దుపుస్తకంలో\nరామచంద్రుడి పేర వెయ్యి వరహాలు\nఖర్చు పద్దు వున్నది.\nగోవింద శెట్టి చంద్రశేఖరుడితో, ''ఈ\nబాకీ సంగతి మీరు చెప్పేదాకా నాకు\nతెలీదు. నేను దీన్ని రొక్కంగా పుచ్చు\nకోను. మీవంటి నీతిపరులు ఎక్కడా\nనాకు దొరకరు. మీరు తెచ్చిన నాలుగు\nవేల వరహాలతో మనిద్దరమూ సమిష్టి\nవ్యాపారం చేద్దాం. మీకు అభ్యంతరం\nలేకపోతే చెప్పండి,\" అన్నాడు.\nచంద్రశేఖరుడు సరేనన్నాడు. ఇద్దరూ\nకలిసి వ్యాపారం చేసి త్వ ర లో నే\nసంపన్నులై, ఎంతో స్నేహంగా ఉంటూ\nజీవితాలు వెళ్ళబుచ్చారు.",
            "book_page_end": 44
        },
        {
            "title": "కృష్ణావతారం",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం/ధారావాహిక",
            "moral": "ధర్మస్థాపన ప్రధాన కర్తవ్యం, దానికి అడ్డొచ్చే వారిని నిర్మూలించడం అవసరం. అహంకారం, అసూయ నాశనానికి దారి తీస్తాయి.",
            "keywords": [
                "కృష్ణుడు",
                "జరాసంధుడు",
                "రాజసూయం",
                "శిశుపాలుడు",
                "పాండవులు",
                "ద్వంద్వయుద్ధం"
            ],
            "characters": [
                "కృష్ణుడు",
                "ఉద్ధవుడు",
                "సాత్యకి",
                "నారదుడు",
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు",
                "జరాసంధుడు",
                "శిశుపాలుడు",
                "దుర్యోధనుడు"
            ],
            "locations": [
                "ఇంద్రప్రస్థం",
                "గిరిప్రజపురం",
                "మగధ దేశం",
                "మధుర",
                "సముద్రం",
                "హస్తినాపురం"
            ],
            "content": "ఒకనాడు తెల్లవారుఝామున కృష్ణుడు\nసాత్యకినీ, ఉద్ధవుణ్ణి వెంటబెట్టుకుని\nసభకు బయలుదేర బోతూండగా, ఎవరో\nఒక మనిషి అతని దర్శనార్థమై వచ్చాడు.\nద్వారపాలకుల వెంట వచ్చిన ఆ మనిషి,\n\"దేవా, మ గ ధ దేశాన్ని పాలించే\nజరాసంధుడు ఇరవైవేలమంది రాజులను\nజయించి, చెరలో పెట్టి, నానా హింసలూ\nపెడుతున్నాడు. వారందరూ నిన్ను శరణు\nవేడుతూ, నన్ను తమ ప్రతినిధి గా\nపంపారు. మేమందరమూ నీ ప్రజలమే\nగనక, మమ్మల్ని రక్షించేభారం నీదే.\"\nఅన్నాడు.\nఅదే సమయం లో ఆకస్మికంగా\nనారదుడు వచ్చాడు. కృష్ణుడు నారదుడికి\nఆదరంతో అతిథి మర్యాదలన్నీ చేసి, విశేషా\nలేమిటని అడిగాడు. అప్పుడు నారదుడు,\n\"పాండవాగ్రజుడైన ధర్మరాజు రాజ్యం\nసంపాదించ గోరి ఇంద్రప్రస్థంలో రాజ\nసూయం తలపెట్టాడు. ఆ రాజసూయ\nయాగానికి నీవే అధ్వర్యం వహించాలని\nధర్మరాజు కోరుతున్నాడు. నీ రాకకోసం\nరాజులందరూ ఎదురు చూస్తున్నారు,\"\nఅన్నాడు.\nఒక వంక జరాసంధుడి చేత చెరపెట్ట\nబడిన రాజులు కృష్ణుడి సహాయం అర్థిస్తూ\nదూతను పంపారు. అదే సమయంలో\nధర్మరాజు చేసే రాజసూయానికి అధ్వర్యు\nడుగా ఉండమని నారదుడి ద్వారా\nపిలుపు వచ్చింది.\n“మనం ఈ రెంటిలో ఏది ప్రధమ\nకర్తవ్యంగా భావించాలి?\" అని కృష్ణుడు\nఉద్ధవుణ్ణి సలహా అడిగాడు.\n“జరాసంధుణ్ణి చంపటానికి వేరే పని\nపెట్టుకుని వెళ్ళవలసిన పని ఉండదు.\nఎందుచేతనంటే, ధర్మరాజు రాజసూయం\nచేసేటప్పుడు ఎలాగూ అనేకమంది రాజు\nలను జయించవలసి ఉంటుంది. పనిలో\nపనిగా జరాసంధుడి సంగతి కూడా చూడ\nవచ్చు. రాజ సూయానికి వెళ్ళటమే\nమంచిది. ఆవిధంగా రెండు కార్యాలూ\nనెరవేరుతవి,\" అన్నాడు ఉద్ధవుడు.\nఉద్ధవుడు మరొక సంగతి కూడా గుర్తు\nచేశాడు : జరాసంధుడి పైకి సేనలతో\nవెళ్ళి గెలవటం సాధ్యం కాదు. బలంలో\nఆ జరాసంధుడికి తుల్యుడైన ఏ భీముడో\nద్వంద్వయుద్ధంలో జయించవలిసిందే.\nమరో మార్గం లేదు.\nఉద్ధవుడి సలహా కృష్ణుడికి నచ్చింది.\nఅతను బలరాముడి అనుమతి పొంది,\nస్త్రీలతో సహా వెంటనే ఇంద్రప్రస్థానికి\nప్రయాణ సన్నాహాలు సాగించమని దారు\nకుడు మొదలైన వారికి ఉత్తరువిచ్చాడు.\nకృష్ణుడు చతురంగ బలాలనూ, పల్లకీలలో\nరుక్మిణీ, సత్య భామా మొదలైన స్త్రీ\nజనాన్నీ వెంట పెట్టుకుని అట్టహాసంగా\nతరలి వెళ్ళాడు. బయలుదేరే ముందు\nనారదుణ్ణి పంపేసి, తన వద్దకు వచ్చిన\nదూతతో, \"మీ రాజులను భయపడవద్దని\nచెప్పు. నేను తప్పక జరాసంధుణ్ణి\nచంపించి మీ రాజులకు త్వరలో స్వేచ్ఛ\nఇస్తాను.\" అని అతన్ని కూడా సాగ\nనంపాడు.\nకృష్ణుడు వస్తున్న వార్త విని ధర్మరాజు\nఅమితానందంతో ఎదురు వెళ్ళి, ఆనంద\nబాష్పాలు కారుస్తూ కృష్ణుణ్ణి ఆలింగనం\nచేసుకున్నాడు.\nకృష్ణుడు పాండవులను తగిన విధంగా\nపరామర్శించి, జెండాలతోనూ, తోరణాల\nతోనూ, అరటిచెట్లతోనూ అలంకరించిన\nవీధుల వెంబడి ఇంద్రప్రస్థం ప్రవేశిం\nచాడు. కృష్ణుణ్ణి చూడటానికి పౌరులు\nవీధుల వెంబడీ, మిద్దెల మీదా గుమి\nకూడారు.\nధర్మరాజు ఇంట కృష్ణుడు కుంతినీ,\nఆమె కోడళ్ళనూ చూశాడు.\nపాండవులకు కృష్ణుడు ఎంతో ఆప్తుడు.\nకృష్ణార్జునుల స్నేహం లోకోత్తరమైనది.\nఅర్జునుడు ఖాండవదహనం చేయించి\nనప్పుడు కృష్ణుడు స్వయంగా అతనికి\nసారధ్యం చేశాడు; అతనికి దివ్యమైన\nరథమూ, గుర్రాలూ, అక్షయతూణీరాలూ\nఇప్పించాడు; మయుడి చేత మయసభ\nనిర్మింపజేసి పెట్టాడు. అందుచేత ధర్మ\nరాజు చాలాకాలంపాటు కృష్ణుణ్ణి సపరి\nవారంగా తన వద్ద ఉంచుకుని, చివరకు\nఒకనాడు, తాను తల పెట్టిన రాజసూయం\nగురించి నిండుసభలో కృష్ణుడితో ప్రస్తా\nవించాడు.\nకృష్ణుడు ధర్మరాజును అభినందిస్తూ,\n\"నువు రాజసూయం చెయ్యటానికి\nఅక్షేపణ ఏమున్నది? దిగ్విజయం చెయ్య\nటానికి దిక్పాలకుల వంటి నీ తమ్ము\nలున్నారు. వాళ్ళు నీకు నాలుగుదిక్కులూ\nగెలిచి పెట్టగలరు,” అన్నాడు.\nఆ మాట విని ధర్మరాజు చాలా సంతో\nషించి, నలుగురు తమ్ములనూ నాలుగు\nదిక్కులూ జయించి రావటానికి పంపాడు.\nసహదేవుడు దక్షిణానికీ నకులుడు\nపడమరకూ, అర్జునుడు ఉ త్తరానికి,\nభీముడు తూర్పుకూ వెళ్ళి ఆయా దిక్కుల\nగల రాజులను గెలిచి, రాజసూయం\nకొనసాగించటానికి అంతులేని ధనాలను\nతెచ్చి ధర్మరాజు కిచ్చారు.\nరాజులందరూ ఓడారు గాని, జరా\nసంధుడు ఓడలేదు. ఇది ధర్మరాజుకు\nవిచారకారణమయింది. అది చూసి\nకృష్ణుడు, \"జరాసంధుడి విషయం\nదిగులు పెట్టుకోవద్దు. అతన్ని జయించే\nఉపాయం నే నిక్కడికి బయలుదేరే\nముందే ఉద్దవుడు చెప్పాడు. ఆ పని నేను\nనెరవేరుస్తాను,\" అన్నాడు.\nఅతను భీముణ్ణి, అర్జునుణ్ణి వెంట\nబెట్టుకుని, జరాసంధుడి రాజధాని అయిన\nగిరిప్రజపురం వెళ్ళాడు. అక్కడ\nముగ్గురూ బ్రాహ్మణవేషాలు ధరించారు.\nజరాసంధుడు రోజూ బ్రాహ్మణపూజ\nచేస్తాడు. అతను ఆ పనిలో నిమగ్నుడయి\nఉండే సమయంలో వీళ్ళు అతని వద్దకు\nవెళ్ళి, “మేం దూరదేశం నుంచి వచ్చిన\nఅతిథులం, మేము కోరినది ఇయ్యి,\"\nఅన్నారు.\nజరాసంధుడు వాళ్ళను శ్రద్ధగా\nచూశాడు. ఆ ముగ్గురి ఆకారాలూ, కంఠ\nస్వరాలూ పరిచితమైనవిగానే వున్నాయి.\nవాళ్ళ ముంజేతులు కాయలుగాచి వు\nధనుర్బాణాలు ఉపయోగించే\nకున్నట్టుగా ఉన్నాయి. వాళ్ళు నిస్సందే\nహంగా బ్రాహ్మణ వేషాలు ధరించిన\nక్షత్రియులే!\nరాజుల\nఅయినా జరాసంధుడు వాళ్ళ కోరిక\nతీర్చటానికే నిశ్చయించుకుని, “మీకేం\nకావాలి ?'' అని అడిగాడు.\n“మాకు కావలసింది నీతో ద్వంద్వ\nయుద్ధం. ఇతను భీముడు. ఇతను అతని\nతమ్ముడు అర్జునుడు. నేను నీ పగవాణ్ణి,\nకృష్ణుణ్ణి,'\" అన్నాడు కృష్ణుడు.\nఈ మాటలు విని జరాసంధుడు\nనిర్లక్ష్యంగా నవ్వి, “అలా అయితే ద్వంద్వ\nయుద్ధం చేస్తాను. కాని నీతో చెయ్యను —\nనన్ను చూసి బెదిరిపోయి మధుర నుంచి\nపారిపోయి, సముద్రంలో దాక్కున్న\nపిరికిపందవు! ఈ అర్జునుడితోనూ యుద్ధం\nచెయ్యను. ఎందుకంటే ఇతను నా కన్న\nచిన్నవాడు. అదీగాక బలంలో అతను\nనాకు చాలడు. నాతో భీముడు సమానుడు.\nఅతనితో ద్వంద్వయుద్ధం చేస్తాను,\"\nఅన్నాడు.\nజరాసంధుడు ఒక ఉద్దండమైన గదను\nభీముడి కిచ్చి. అలాటిదే తాను కూడా\nతీసుకున్నాడు. కృష్ణార్జునులతో సహా\nవారిద్దరూ నగరం దాటి యుద్ధభూమికి\nవెళ్ళారు. అక్కడ భీమజరాసంధులు\nగదా యుద్ధం ప్రారంభించారు. ఒకరి\nదెబ్బలు ఒకరు తప్పుకుంటూ, అవకాశం\nదొరికినప్పుడు ఒకరి నొకరు గదలతో\nమోదుకుంటూ ఆ ఇద్దరూ రెండు మదిం\nచిన ఏనుగుల్లాగా పోరాడారు. చివరకు\nఇద్దరి గదలూ విరిగిపోయాయి. అప్పుడు\nవారు ముష్టియుద్ధం సాగించారు.\nజరాసంధుడు పుట్టినప్పుడు రెండు\nచీలికలై పుట్టాడు. జర అనే పిశాచి ఆ\nరెండు చీలికలనూ కలిపింది. అందుచేత\nఅతనికి జరాసంధుడనే పేరు వచ్చింది.\nఈ సంగతి కృష్ణుడు ఎరుగును. అతన్ని\nచంపటానికి కూడా రెండుగా చీల్చడమే\nమార్గమని భీముడికి తెలియ జెప్పటానికై,\nకృష్ణుడు ఒక పుల్ల తీసుకుని రెండుగా\nచీల్చాడు. ఈ సంకేతం భీముడికి అర్థ\nమయింది. భీముడు జరాసంధుణ్ణి కింద\nపడదోసి, ఒక కాలిని తన కాలితో తొక్కి\nపెట్టి, రెండోకాలు పట్టుకుని జరాసంధుణ్ణి\nనిలువుగా చీల్చాడు.\nయుద్ధాన్ని చూడవచ్చిన జనులు రెండు\nచీలికలైపోయిన జరాసంధుణ్ణి చూసి హాహా\nకారాలు చేశారు.\nకృష్ణార్జునులుభీముణ్ణి కౌగలించుకుని,\nఅభినందించారు.\nజరాసంధుడు చచ్చిన మీదట కృష్ణుడు\nజరాసంధుడి కొడుకైన సహదేవుణ్ణి మగధ\nరాజ్యానికి రాజుగా అభిషేకించి, జరా\nసంధుడు చెరపెట్టిన రాజులందరి నీ\nవిడిపించాడు.\nకృష్ణుడు చెప్పిన మీదట సహదేవుడు\nఆ రాజులందరికీ స్నానపానాలు ఏర్పాటు\nచేసి, మంచి విలువయిన కానుకలిచ్చి\nఘనంగా సత్కరించి, వాళ్ళ వాళ్ళ దేశా\nలకు పంపేశాడు.\nకృష్ణుడు భీమార్జునులను వెంట బెట్టు\nకుని ఇంద్రప్రస్థానికి తిరిగి వచ్చి, జరా\nసంధుడి మరణవార్త ధర్మ రాజుకు\nచెప్పాడు. తన కోరిక సిద్ధించినందుకు\nధర్మరాజు సంతోషించి, కృష్ణుణ్ణి రకరకాల\nస్తోత్రం చేశాడు.\nతరవాత ధర్మరాజు రాజసూయయాగం\nఆరంభించాడు. దానికి ఋత్విక్కులు\nకృష్ణద్వైపాయనుడూ, భరద్వాజుడూ,\nవసిష్ఠుడూ, విశ్వామిత్రుడూ, గౌతముడూ\nమొదలుగాగలవారు అనేకమంది.\nయాగానికి ధర్మరాజు భీష్ము, ధృత\nరాష్ట్రుణ్ణి, ఆయన కొడుకుల నూ,\nద్రోణుడూ, కృపుడూ, విదురుడూ మొద\nలైన వారినీ పిలిపించాడు.\nఅనేక మంది రాజులూ, నాలుగు\nకులాలవారూ కూడా వచ్చారు.\nబంగారు నాగళ్ళతో యజ్ఞభూమిదున్ని,\nవేదిక మొదలైనవి ఏర్పాటు చేసి,\nఋత్విక్కులు ధర్మరాజు చేత యజ్ఞదీక్ష\nధరింపజేశారు. రాజసూయం చాలా వైభ\nవంగా జరిగింది. యజ్ఞకర్త సదస్యులనూ,\nయాజకులనూ సత్కరించవలసిన రోజు\nవచ్చింది. ఆ రోజు ధర్మరాజు సదస్యు\nలను, \"తమ అందరిలోనూ ప్రధమ\nపూజార్హు డెవరో నిర్ణయించండి.\" అని\nఅడిగాడు.\nకాని ఆ ప్రశ్నకు ఎవరూ సమాధానం\nచెప్పలేకపోయారు. ఎందుచేతనంటే\nసభలో ఎందరో మహాత్ములున్నారు.\nఅందరూ నోళ్ళు కట్టుపడి ఉన్న సమ\nయంలో సహదేవుడు, సభను ఉద్దేశించి,\n“దీని కింత ఆలోచన దేనికి ? భగవంతు\nడైన కృష్ణుడే ప్రథమ పూజార్హుడు. అతన్ని\nపూజిస్తే సర్వభూతాలనూ పూజించినట్టే,\"\nఅన్నాడు.\nసహదేవు డన్న ఈ మాటకు సభాసదు\nలందరూ ఆమోదం తెలిపారు. ధర్మరాజు\nవెంటనే కృష్ణుడి కాళ్ళు కడిగి, అతనికి\nపచ్చని పట్టుబట్టలూ, ఆభ ర ణా లూ\nపెట్టాడు. మిగిలిన రాజు లంద రూ\nకృష్ణుడికి నమస్కారాలు చేశారు.\nకాని ఇదంతా దమఘోషుడి కొడుకైన\nశిశుపాలుడికి కొంచెం కూడా నచ్చలేదు.\nఅతను చివాలున లేచి నిలబడి, చెయ్యెత్తి,\n\"కాల ప్రభావం కాకపోతే ఆ కుర్రకుంక\nచెప్పటమేమిటి, మీరంతా అవుననట\nమేమిటి? ఇంతమంది మేటి తపస్వు\nలున్న ఈ సభలో, కులపాంసనుడైన ఈ\nగోపకుడికి ప్రథమ పూజ చేయవచ్చునా ?\nయయాతి శాపం పొందిన యాదవులు\nపూజార్హులెలా కాగలరు?\" అంటూ\nపేలాడు.\nకృష్ణుడు చలించలేదు, కాని మిగిలిన\nవారిలో కొందరు చెవులు మూసుకుని\nసభనుంచి లేచిపోయారు. మరి కొందరు\nశిశుపాలుడితో యుద్ధానికి తలపడ్డారు.\nకృష్ణుడు వారి నందరినీ వారించి, తన\nసుదర్శన చక్రం ప్రయోగించి, శిశుపాలుడి\nతల నరికేశాడు. గగ్గోలు పుట్టింది. శిశు\nపాలుడి పక్షం వారంతా పారిపోయారు.\nధర్మరాజు అందరికీ సక్రమంగా\nదానాలు చేసి, అపభృతస్నానం చేసి\nయజ్ఞం పరిసమాప్తి చేశాడు.\nరాజసూయం చూడటానికి\nవచ్చిన\nరాజు లందరూ వెళ్ళిపోయాక కూడా,\nధర్మరాజు కోరికపై కృష్ణుడు ఉండి\nపోయాడు.\nఈలోపల దుర్యోధనుడు అసూయతో\nకుమిలి పోసాగాడు. ఎందుకంటే, ధర్మ\nరాజు విభవాన్ని తాను కళ్ళారా చూశాడు.\nరాజసూయం మహా గొప్పగా జరిగింది.\nమయుడు ధర్మరాజుకు అద్భుతమైన\nసభ నిర్మించాడు. ఆ సభలో పాండవు\nలకు ఎక్కడెక్కడి రాజులూ కైంకర్యం\nచేశారు. అందులో కృష్ణుడి భార్యలు\nవిహారాలు చేశారు. ఆ సభలోనే దుర్యో\nధనుడు పరాభవం కూడా పొందాడు.\nఅందులో ఎక్కడ నీరున్నదీ, ఎక్కడ\nనేల ఉన్నదీ సరిగా తెలియరాలేదు.\nదుర్యోధనుడు నీరులేని చోట బట్టలు\nపైకి తీసుకున్నాడు. నీరున్న చోట బట్టలు\nతడిసేలాగ దిగబడ్డాడు. దానిని చూసి\nకృష్ణుడు నవ్వాడు. అది చూసి అందరూ,\nస్త్రీలతో సహా పకపకా నవ్వారు. ధర్మ\nరాజు నవ్వవద్దని వారించాడుగాని, ఎవరూ\nలక్ష్యపెట్టలేదు. పుట్టెడు అవమానం\nపొంది దుర్యోధనుడు హస్తినాపురానికి\nతిరిగి వెళ్ళాడు.",
            "book_page_end": 52
        },
        {
            "title": "శక్తి-యుక్తి",
            "book_page_start": 53,
            "pdf_page_start": 53,
            "pdf_page_end": 57,
            "author": "వక్కలంక 'కిషోర్'",
            "genre": "నీతి కథ",
            "moral": "కీర్తికాంక్ష మంచిదే అయినప్పటికీ, కేవలం కీర్తి కోసం స్వార్థంగా ప్రయత్నించకూడదు. ప్రజాక్షేమమే ప్రధానమని గుర్తించి, యుక్తితో ఆ లక్ష్యాన్ని సాధించాలి.",
            "keywords": [
                "కీర్తికాంక్ష",
                "ప్రజాసేవ",
                "ధర్మసత్రం",
                "మహారాజు",
                "యుక్తి"
            ],
            "characters": [
                "శంభుమిత్రుడు",
                "అమరనాధుడు",
                "వినయవర్మ (రాజు)",
                "ధర్మకీర్తి (మంత్రి)",
                "బాటసారులు"
            ],
            "locations": [
                "అవంతీ రాజ్యం",
                "అమరపురం",
                "రాజధాని"
            ],
            "content": "అవంతీ రాజ్యంలోని, అమరపురం అనే\nగ్రామంలో శంభుమిత్రుడనే వాడుండే\nవాడు. అతడికి తాను తండ్రికితగ్గ\nకొడుకనిపించుకోవాలని వుండేది. శంభు\nమిత్రుడి తండ్రి అమరనాధుడు, తాను\nసామాన్య పౌరుడై నప్పటికీ, ప్రజల\nమన్న న ల నందుకున్నాడు. ఆయన\nకాలంలో అవంతీరాజ్యానికి చక్రనేమి\nఅనే క్రూరుడు రాజుగా వుండేవాడు.\nఅతడు ప్రజాధనాన్ని తన విలాసాలకు\nఖర్చు పెడుతూ, ప్రజల యిబ్బందులనేమీ\nపట్టించుకునేవాడుకాదు.\nఅలాంటి పరిస్థితులలో, అమరనాధుడు\nతన గ్రామ ప్రజలకు ఎంతో సేవ చేశాడు.\nతన బండిమీద రోగులను రాజధానికి\nతీసుకుపోయి వైద్యం చేయించాడు. తన\nశక్తికొద్దీ పిల్లలకు ఉచితంగా విద్య\nనేర్పేవాడు. గ్రామస్థులను కూడగట్టుకుని\nగ్రామంలోని రహదారులు బాగుచేసేవాడు.\nఈ విధంగా, అతడు అమరపురంలో\nచెరగని కీర్తిని సంపాయించుకున్నాడు.\nఅమరనాధుడి మరణానంతరం, శంభు\nమిత్రుడు కూడా ప్రజాసేవచేసి కీర్తి\nతెచ్చుకోవాలని అభిలషించాడు. అయితే,\nఅతడి కాలం వచ్చేసరికి, రాజు చక్రనేమి\nకుమారుడు వినయవర్మ రాజయ్యాడు.\nఅతడు తన తండ్రిలా కాక, ప్రజాక్షేమాన్ని\nదృష్టిలో పెట్టుకుని అనేక ప్రయోజకర\nమైన పనులు చేశాడు. అందువల్ల, అమర\nపురంలో అందరికీ విద్య, వైద్యం వంటి\nసదుపాయాలు సమకూరాయి. దానితో\nశంభుమిత్రుడికి, తాను ప్రజా సేవచేసి\nపేరు పొందే అదృష్టం లేకపోయిందే,\nఅని చింత పట్టుకున్నది.\nఇలా వుండగా, ఒకనాడు బాటసారు\nలిద్దరు అమరపురానికి వచ్చారు. దాపుల\nధర్మసత్రమేదీ లేకపోవడంవల్ల, ఏమి\nచేయడమా అని వాళ్ళు యోచించసాగారు.\nఇంతలో, సంగతి తెలుసుకున్న శంభు\nమిత్రుడు, వారిని ఆ రాత్రికి తన ఇంట\nఆతిథ్యం స్వీకరించవలసిందిగా కోరాడు.\nబాటసారులు అందుకు సంతోషంగా\nఅంగీకరించారు.\nరాత్రి భోజనాలయాక, బాటసారులు\nశంభుమిత్రుడి పరోపకారబుద్ధిని ఎంత\nగానో మెచ్చుకుని, అతణ్ణి గురించిన\nవివరాలడిగారు.\nశంభుమిత్రుడు తనను గురించిన\nవివరాలు చెప్పి, “నా తండ్రి అమరనాధుడి\nలాగా, ప్రజాసేవ చేసి కీర్తిగడించాలని\nవున్నది. కాని, ఆవకాశమేమీ రావడం\nలేదు. కొత్తరాజుగారి పరిపాలనలో, అన్ని\nసౌకర్యాలూ ప్రజలకు అందుబాటులోకి\nవచ్చాయి. ఇక్కడ ధర్మసత్రం లేకపో\nబట్టే, నా పరోపకారబుద్ధిని, మీరు గుర్తించే\nవీలు కలిగింది,\" అంటూ వాపోయాడు.\nదానికి ఒక బాటసారి, \"రాజుగారు\nప్రజోపయోగ కార్యాలు చేయడం, మీకు\nబాధ కలిగిస్తున్నదన్నమాట!\" అన్నాడు\nవ్యంగ్యంగా.\n“అలాగని కాదు; నాకు ప్రజా సేవ చేసే\nఅవకాశమే లేదే అని, నా చింత,\"\nఅన్నాడు శంభుమిత్రుడు.\nఅందుకు రెండవ బాటసారి నవ్వి,\n\"అయ్యా మన రాజుగారు ప్రజాక్షేమానికై\nపాటుపడుతున్నారు. మీతండ్రి గొప్పవాడు\nగనక, మీరు ప్రజలకు మేలు చేసినా,\nచేయకున్నా వాళ్ళు మిమ్మల్ని గౌర\nవిస్తారు. మన రాజుగారి సంగతి అలా\nకాదు. ఆయన తన తండ్రికి గల చెడ్డ పేరు\nపోగొట్టడానికి శాయశక్తులా కృషి\nచేస్తున్నారు,\" అన్నాడు.\nశంభుమిత్రుడు ఏమీ మాట్లాడలేదు.\nమర్నాటి ఉదయం బాటసారులు వెళ్ళి\nపోయారు.\nఇది జరిగిన కొన్నాళ్ళకు, శంభు\nమిత్రుడు పేదలకు అన్నదానం చేయ\nదలచిన రోజున, రాజధానిలో రాజుగారిచే\nఅన్నదానం చేయబడుతుందని, చాటింపు\nవేయబడింది.\nతర్వాత శంభుమిత్రుడు, గ్రామంలో,\nతన తండ్రిపేర ధర్మసత్రం కట్టించ\nనున్నట్టు మిత్రులందరికీ చెప్పాడు. ఆతడి\nకీర్తికాంక్ష ఎరిగినవాళ్ళు, ఆ పని అతడి\nశక్తికిమించినదని వారించ జూశారు.\nకాని, శంభుమిత్రుడు వాళ్ళమాట\nకాదని, సత్రం నిర్మించే పని ఆరంభించిన\nమర్నాడే. రాజుగారి మందీ మార్బలం\nఅమరపురం చేరింది. వాళ్ళు, రాజు\nవినయవర్మ తన తండ్రిపేర, అమర\nపురంలో ధర్మసత్రం కట్టబోతున్నట్టు\nఅందరికీ చెప్పారు.\n\"నాతండ్రి పేరు చిరస్థాయిగావుండడం\nకోసం, సత్రం కట్టిద్దామనుకున్నాను.\nమహారాజు, ఆ అవకాశం పోగొట్టాడు,\"\nఅని శంభుమిత్రుడు, గ్రామ పెద్దలకు\nతన బాధ చెప్పుకున్నాడు.\nఅయితే, అతడు కొద్దిరోజుల్లోనే మరొక\nయోచన చేశాడు. అమరపురంలో, తన\nతండ్రిపేర ఒక పెద్ద గ్రంథాలయాన్ని\nస్థాపిస్తున్నట్టు ప్రకటించాడు. కాని, దాని\nక్కూడా విఘ్నం కలిగింది. మహారాజు\nనెలతిరక్కుండానే, అమరపురంలో\nగ్రంథాలయాన్ని ఏర్పాటు చేశాడు. శంభు\nమిత్రుడి ఆశయం నెరవేరనందుకు,\nఅతడి సన్నిహితులు శంభుమిత్రుణ్ణి\nఓదార్చారు.\nఆ తర్వాత కూడా ఒకటి, రెండుసార్లు\nశంభుమిత్రుడు తల పెట్టిన ప్రజోపయోగ\nకరమైన పనులను, మహారాజు ప్రమేయం\nవల్ల విరమించుకున్నాడు.\nఇది జరిగాక, ఆరునెలలపాటు శంభు\nమిత్రుడు, గ్రామంలో ఎలాంటి పనులకూ\nపూనుకోలేదు.\nఒకనాడు అతడికి, రాజధాని నుంచి\nపిలుపు వచ్చింది. శంభుమిత్రుడు\nవెంటనే బయలుదేరి రాజుముందు\nహాజరయ్యాడు. ఆ సమయంలో, మంత్రి\nధర్మకీర్తి, రాజుపక్కనే వున్నాడు.\nమంత్రి చిన్నగా నవ్వుతూ, ''శంభు\nమిత్రా! నువ్వు ఆశ్చర్యపడనంటే ఒక\nవిషయం చెబుతాను. ఆరోజు బాట\nసారులుగా, నీ ఇంటికి వచ్చినది, నేనూ,\nమహారాజుగారూ. అప్పుడు నీ మాటలను\nబట్టి, నీకున్నది కేవలం కీర్తికాంక్ష\nమాత్రమేనని గ్రహించాం. నీకు తండ్రికి\nతగ్గ కొడుకుగా పేరు తెచ్చుకోవాలని\nవుండవచ్చు. అది తప్పు కాదు. కాని,\nదానికోసమని పరులు కష్టాల్లో వుండాలని\nకోరుకునే, నీ మనస్తత్వాన్ని మెచ్చుకోలేం.\nమన కీర్తి ముఖ్యం కాదనీ, ప్రజాక్షేమమే\nముఖ్యమనీ, నీకు తెలియజెప్పడం కోసం,\nఅడుగడుగునా నీకు అడ్డుపడుతూ వచ్చాం.\nఎలా వున్నది మహారాజుగారి పథకం ? ''\nఅని అడిగాడు.\nదానికి శంభుమిత్రుడు వినయంగా,\n\"మహారాజుగారు క్షమించాలి! ఆ బాట\nసారులు మీరేనని, నేనప్పుడే గ్రహించాను.\nనా ఇంట ఆతిథ్యం స్వీకరించినవారెవ్వరూ,\nనన్ను విమర్శించరు. ఆ రోజు రాజుగారి\nదాతృత్వాన్ని సమర్థించి, నన్ను విమర్శించి\nనప్పుడే, నిజమేమిటో నేనూహించాను.\nపైగా నేను చేపట్టదలచిన కార్యక్రమమే,\nరాజుగారు చేబడుతున్నారంటే — అది\nయాదృచ్ఛికమని అనుకునేటంత\nవేకిని కాను,” అన్నాడు.\nఅవి\nధర్మకీర్తి కోపంగా, “మరైతే మాతో\nపోటీకి అన్నట్టుగా, ప్రతి పర్యాయమూ\nఏదో కార్యక్రమాన్ని ఎందుకు చేపట్టావు?\nరాజుగారితో పోటీపడడం అవివేకం\nకాదా?\" అని అడిగాడు.\nఅందుకు శంభుమిత్రుడు, \"మరొక\nసారి, క్షమించవలసిందిగా కోరుతున్నాను.\nమన కీర్తికంటే ప్రజలకు మేలుకలగడమే\nముఖ్యమని, నాకు ఆనాడే జ్ఞానోదయ\nమైంది. అందుకే నేను, ఒక పథకం\nప్రకారం కార్యక్రమాలు మొదలుపెట్టాను.\nనేను చేయలేని పనులెన్నో చేయబో\nతున్నట్టు బహిరంగంగా ప్రకటించాను.\nవాటన్నిటినీ మహారాజుగారు, నాతో పోటీకి\nదిగి పూర్తి చేశారు. ఆయన పూనుకోక\nపోతే, నిజానికి నేనెలాగూ విరమించుకునే\nవాణ్ణి. నాలాంటి సామాన్యుడికి గ్రంథా\nలయాలూ, ధర్మసత్రాలూ నిర్మించడం\nశక్యంకాని పని. ఇప్పుడు అమరపురంలో\nతమకేదైనా కావాలంటే, ప్రజలు నాదగ్గిరకు\nవచ్చి, 'శంభుమిత్రా! నువ్వు సంకల్పించు\nచాలు. ఆ పని జరిగిపోతుంది,' అంటు\nన్నారు,\" అన్నాడు.\nఈ సమాధానానికి రాజు వినయవర్మ\nమండిపడి \"అయితే మా శ్రమనూ,\nధనాన్నీ నీ కీర్తికోసం ఉపయోగించు\nకుంటున్నావన్నమాట!\" అని అడిగాడు.\n“లేదు, మహారాజా! అది వారిలో నేను\nకలిగించిన నమ్మకం మాత్రమే. వారితో\nనేను ఈ పనులు రాజుగారితో చెప్పి\nచేయిస్తున్నానని అని వుంటే, తప్పక నాకు\nఎంతో కీర్తి లభించివుండేది. కాని, నేనలా\nచేయలేదు,\" అన్నాడు శంభుమిత్రుడు.\nఆ మాటలకు వినయవర్మ సంతోషించి,\n“శభాష్, శంభుమిత్రా! నేనే నిన్ను\nతప్పుగా అర్థంచేసుకున్నాను. నువ్వు\nనిజంగా తండ్రిని మించిన కొడుకువే.\nనీ తండ్రి తన శక్తికొద్దీ ప్రజలకు సాయ\nపడితే, నువ్వు నీ యుక్తికొద్దీ సాయ\nపడ్డావు.\" అన్నాడు.\nఆ తర్వాత ఆయన, శంభుమిత్రుణ్ణి\nఘనంగా సన్మానించి, అతడికి ప్రజా\nసేవకుడుగా పేరు తెచ్చుకునే అవకాశం\nకూడా కలిగించాడు.",
            "book_page_end": 57
        },
        {
            "title": "రాగియంత్రం",
            "book_page_start": 58,
            "pdf_page_start": 58,
            "pdf_page_end": 62,
            "author": "మాచిరాజు కామేశ్వరరావు",
            "genre": "జానపద కథ",
            "moral": "మనం ఇతరులకు చేసే నిస్వార్థ సాయం వల్ల, మనకు తెలియకుండానే మన సమస్యల మూలకారణాన్ని తెలుసుకొని పరిష్కరించగలుగుతాము.",
            "keywords": [
                "వజ్రాల వ్యాపారి",
                "రామేశం",
                "రాగియంత్రం",
                "పీడకలలు",
                "కుటుంబ సమస్యలు"
            ],
            "characters": [
                "వీరభద్రం",
                "రామేశం",
                "వీరభద్రం భార్య",
                "వీరభద్రం కొడుకు",
                "కోమలి (వీరభద్రం కూతురు)",
                "కోదండపాణి"
            ],
            "locations": [
                "పోలవరం",
                "హిమాలయాలు",
                "గురువుగారి ఆశ్రమం"
            ],
            "content": "వజ్రాలవ్యాపారి వీరభద్రం పట్నంలో పని\nచూసుకుని పొద్దుపోయి తమ ఊరు\nతిరుగుప్రయాణం అయ్యాడు. అతడెక్కిన\nఎద్దుబండి పట్నం పొలిమేర దాటుతూం\nడగా, పొడవాటి గడ్డం వున్న మనిషొకడు\nబండిని ఆపి, \"అయ్యా గంట నుంచి\nచూస్తున్నాను, ఏ బాడుగబండీ యిటు\nకేసి రాలేదు. నేను పోలవరం వెళ్ళాలి.\nబండిలో కాస్తచోటిస్తారా?'' అనిఅడిగాడు.\nఅందుకు బండివాడు వీలులేదం\nటూంటే, వీరభద్రం కల్పించుకుని,\n“మనం పోలవరం మీదుగానేగదా వెళ్ళేది.\nఆయన్ని బండి ఎక్కనీ,\" అన్నాడు.\nఆ మనిషి బండిలో వీరభద్రం పక్కనే\nకూర్చుని, “చాలా పెద్ద సాయం చేశారు.\"\nఅని ఒకక్షణం ఆగి, \"నా గడ్డం, మాసిన\nదుస్తులూ చూసి ఏమీ అనుకోకండి. నా\nపేరు రామేశం. నేనెన్నో యిక్కట్లకోర్చి\nహిమాలయాలకు వెళ్ళి, అక్కడి నుంచి\nతిరగొస్తున్నాను.\" అన్నాడు.\n“హిమాలయాల నుంచా?\" అన్నాడు\nవీరభద్రం, అతడి మాటలు నమ్మలేక.\nఅది గ్రహించిన రామేశం, తన చొక్కా\nపైజేబులో నుంచి ఒక రాగియంత్రం\nతీసి, \"చూడండి! ఇదేమిటి? ' అని\nఅడిగాడు.\nవీరభద్రం దాన్ని అటూ యిటూ తిప్పి\nపరీక్షగా చూసి, “రాగియంత్రం. పైన ఏవో\nబీజాక్షరాలు చెక్కివున్నవి,\" అన్నాడు.\nరామేశం ఆ రాగియంత్రాన్ని జేబులో\nపెట్టుకుని, \"ఇది ఏవో బీజాక్షరాలున్న\nమామూలు రాగిరేకు కాదు.హిమాలయాల్లో\nతపస్సు చేసుకుంటున్న ఒక యోగి, నా\nకష్టాలు ఆలకించి ప్రసాదించాడు. దీన్ని\nదేవుని మందిరంలో వుంచితే, నా కష్టాలన్నీ\nతీరిపోతాయని చెప్పాడు. ఏడాది క్రితం\nఇల్లు వదిలిపోయిన నేను, మంత్రశక్తిగల\nయీ రాగియంత్రంలభించిందన్న ధైర్యంతో\nతిరిగివస్తున్నాను,\" అన్నాడు.\nఆ తర్వాత కొద్దిసేపట్లోనే, ఇద్దరికీ\nనిద్ర ముంచుకువచ్చింది.\n''అయ్యా, పోల వ రం వచ్చాం!\"\nఅంటూ బండివాడు వేసిన కేకతో వీర\nభద్రం మేలుకుని, రామేశంతో, ''ఇక\nలేవండి. మీ ఊరు చేరాం,” అన్నాడు.\nరామేశం కదలలేదు. వీరభద్రం అతణ్ణి\nనిద్రలేపేందుకు, ఒంటి మీద చెయ్యి వేసి\nఉలిక్కిపడ్డాడు. అతడి ఒళ్ళు మంచులా\nచల్లగా వున్నది. తర్వాత అతడి ఇల్లెక్కడో\nవెతికి తెలుసుకుని జరిగింది అతడి\nభార్యకు చెప్పాడు, వీరభద్రం. ఏడాది\nక్రితం ఇల్లొదిలిపోయిన మనిషి, నిర్జీవంగా\nఇల్లు చేరడంతో, రామేశం భార్యా,\nకుమారుడూ, కూతురూ గొల్లుమన్నారు.\nవీరభద్రం వాళ్ళను ఊరడించి, ఇల్లు\nచేరేసరికి తెల్లవారిపోయింది. బండి దిగ\nబోతున్న వీరభద్రానికి, రామేశం తనకు\nచూపించిన రాగియంత్రం టపడింది.\nవీలు చూసుకుని దాన్ని రామేశం కుటుం\nబానికి చేర్చాలని, అతడు దాన్ని తన\nదేవుడి మందిరంలో పెట్టాడు.\nఆ రాత్రి వీరభద్రానికి సరిగా నిద్ర\nపట్టలేదు; ఒకటే పీడకలలు. ఆ కలల్లో\nఅతడి చిన్ననాటి స్నేహితుడు కోదండ\nపాణి, అతడితో, \"ఏరా, భద్రం! ఈ\nమధ్యేమైనా నీకూ, నీ కొడుక్కూ తగాదా\nఏమైనా వచ్చిందా ?'' అని అడిగాడు.\n‘\"తగాదా ? అలాంటిదేం లేదే. ఎందు\nకలా అడుగుతున్నావు?\" అని ప్రశ్నిం\nచాడు వీరభద్రం.\n“నీ కొడుకు ఊళ్ళో అందరి దగ్గరకూ\nవెళ్ళి, ఏదైనా ఉద్యోగం కావాలని ప్రాధేయ\nపడుతున్నాడు. నీ పరువును దృష్టిలో\nపెట్టుకుని యీ సంగతి నీ చెవిని వేద్దా\nమనుకున్నాను,'' అన్నాడు కోదండపాణి.\nఅతడు వెళ్ళిపోగానే, వీరభద్రానికి\nకొడుకు కనిపించాడు. వీరభద్రం కోపంగా\nవాణ్ణి, \"నువ్వు ఊళ్ళో అడ్డమైన వాళ్ళం\nదర్నీ ఏదైనా ఉద్యోగం యివ్వమని అడుగు\nతున్నావా?\" అని ప్రశ్నించాడు.\n\" అవును నా కేదై నా ఉద్యోగం\nకావాలి,\" అన్నాడు కొడుకు బింకంగా.\n\"అలాంటి ఖర్మ నీకేం వచ్చింది! మన\nవ్యాపారం లక్షల్లో నడుస్తున్నది. ఉన్న\nఒక్కడివీ అది వదిలి, ఏ దానయ్య దగ్గిరో\nనౌకరీ చేస్తావా?” అన్నాడు వీరభద్రం.\n\"దానయ్యో, ధర్మ య్యో\nఉద్యోగం కావాలి, అంతే!\" అంటూ\nకొడుకు విసురుగా వెళ్ళిపోయాడు.\nనాకు\nవీరభద్రానికి చప్పున మెలుకువ\nవచ్చింది. \"ఎన్నడూ లేంది, ఏమిటీ పీడ\nకల!\" అనుకుంటూ లేచి కూర్చుని చాలా\nబాధపడ్డాడు.\nఆ మరసటిరోజు రాత్రి వీరభద్రానికి\nమరొకపీడకలవచ్చింది. సంగతేమంటే—\nఆయన భార్య బాగా స్థూలకాయురాలు\nతింటే ఆయాసం, తినకపోతే నీరసం అనే\nధోరణి ఆమెది. వైద్యుడామెను పరీక్షించి,\nరోజుకు ఒక పూటే భోజనం చెయ్యమనీ,\nరాత్రివేళ యిన్నిపాలు తాగి వూరుకోమనీ\nచెప్పి, ఏవో మందు లిచ్చాడు.\nఅయితే, వీరభద్రానికి వచ్చిన పీడ\nకలలో, ఆమె వంటగదిలో దీపం ముందు\nకూర్చుని, వెండికంచం నిండుగా అన్నం,\nకూరలూ వడ్డించుకుని ఆవురావురు\nమంటూ తినేస్తున్నది. వీరభద్రం కోపంగా\nఆమెను, \"ఏమిటీ దయ్యపు తిండి ?\nవైద్యుడేం చెప్పాడు?\" అని అడిగాడు.\nవీరభద్రం భార్య ఏమాత్రం తొణ\nక్కుండా, \"రోజు కొకపూట తిండి తిని\nఎవరైనా బతగ్గలరా ? ఆయన వైద్యుడు\nకాదు, యమదూత! మీరు వెళ్ళి నిద్ర\nపోండి,\" అనేసింది.\nవీరభద్రం ఆ మాటలతో నిద్ర మేలు\nకుని, \"ఏమిటీ పీడకలలు! నిన్న రాత్రి\nకొడుకు; ఈరాత్రి భార్య. నాకేమైనా మతి\nపోతున్నదా. కాస్త తీరుబడి చూసుకుని\nగురువుగారి ఆశ్రమానికి వెళ్ళిరావడం\nమేలు,'' అనుకుంటూ తెల్లవార్లూ మేలు\nకునే వున్నాడు.\nవీరభద్రానికి పీడకలల బాధ అంత\nటితో తీరలేదు. ఆ మర్నాటి రాత్రి కలలో\nకూతురు కోమలి ప్రత్యక్షమై, ముఖంలో\nసిగ్గూ, మాటల్లో మొండితనంకనబరుస్తూ\n“నాన్నా, నేను ఎదురింటి అబ్బాయిని పెళ్లి\nచేసుకోదలిచాను. వేగిరం ముహూర్తం\nపెట్టించు,” అన్నది.\nఅది విన్న వీరభద్రం నెత్తిన పిడుగు\nపడ్డట్టయిపోయి, “ఎదురింటబ్బాయిని\nచేసుకుంటావా? నీకేమన్నా పిచ్చిపట్ట\nలేదు గదా. ఆ అబ్బాయి ఏదో కుదరని\nవ్యాధితో ఎంతోకాలంగా బాధపడుతున్న\nసంగతి ఊరందరికీ తెలుసు,\" అన్నాడు.\n\"ఆ సంగతి, నాకూ తెలుసు. నేను\nపెళ్ళంటూ చేసుకుంటే, ఆ అబ్బాయినే\nచేసుకుంటాను విన్నావా?” అంటూ\nచప్పట్లు చరిచి వెళ్ళిపోయింది కోమలి.\nకల ముగియగానే వీరభద్రం వణు\nకుతూ లేచి కూర్చున్నాడు. తననేదో\nపీడకలల పిశాచి ఆవహించిందన్న\nనమ్మకం కలిగిందతడికి. ఇక జాగుచేసి\nలాభం లేదు. ఉదయానే బయలుదేరి\nగురువుగారి ఆశ్రమానికి వెళ్ళి యీ పీడ\nకలల మర్మమేమిటో తెలుసుకోవాలి,\nఅనుకున్నాడు.\nసూర్యోదయంతోనే, వీరభద్రం గురువు\nగారి ఆశ్రమానికి ప్రయాణం కట్టాడు.\nబయలుదేరబోయేసమయంలో అతడికి,\nదేవుడి మందిరంలో దాచిన రామేశం\nరాగియంత్రం జ్ఞాపకం వచ్చింది. అతడి\nగ్రామమైన పోలవరం మీదుగానే, వీర\nభద్రం గురువుగారి ఆశ్రమానికి వెళ్ళాలి.\nఅతడు ఆ రాగియంత్రాన్ని వెంట తీసుకుని\nబయలుదేరాడు.\nవీరభద్రం పోలవరం చేరి, రామేశం\nఇంటికి వెళ్ళాడు. రామేశం భార్య అతడికి\nమర్యాదచేసి, తన భర్త ఇల్లువదిలి\nఎందుకు వెళ్ళాడో చెప్పింది.\n“మా అబ్బాయికి పాతికేళ్ళు వచ్చినా,\nఎక్కడా ఉద్యోగ ప్రయత్నం చేయకుండా\nగాలికి తిరుగుతూంటాడు. ఇక మా అమ్మా\nయికి కట్నం యిచ్చి పెళ్ళిచేసే స్థోమతు,\nమాకు లేదు. ఎదురింటి అబ్బాయి కట్నం\nలేకుండా చేసుకుంటానని వస్తే, అతడు\nఅందంగా లేదని అభ్యంతరం చెబు\nతున్నది. రెండేళ్ళుగా నాకు అన్నం\nచూస్తేనే ఏవగింపు కలుగుతున్నది. బాగా\nఆకలిపుట్టి కంచం నిండు భోజనం చేయక\nపోతే నేనెంతో కాలం బతకనని, ఆయన\nభయం. ఈ సమస్యలకు బెదిరి, ఇల్లొదిలి\nపోయిన ఆయన, ప్రాణాలతో తిరిగి ఇల్లు\nచేరలేదు!\" అంటూ కళ్ళొత్తుకున్నది.\nరామేశం భార్య మాటలు వింటూనే,\nవీరభద్రం తన పీడకలల మూలకారణం\nఏమిటో గ్రహించాడు. రామేశం గృహ\nసమస్యలు తీరడానికి, యోగి యిచ్చిన\nబీజాక్షరాలుగల రాగియంత్రం తన మీద\nప్రభావం చూపించింది !\nవీరభద్రం, రామేశ ం భార్య తో,\n\"అమ్మా, మీరు బాధపడకండి. మీ ఆయన\nహిమాలయాల్లో తపస్సు చేసుకునే ఒక\nయోగిప్రసాదించిన రాగియంత్రం ఒకటి\nతెచ్చాడు,” అని బండిప్రయాణంలో\nదానిని రామేశం పోగొట్టుకున్న సంగతి\nచెప్పి, 'అమ్మా, ఎంతో ప్రభావం గల,\nఆ యంత్రం యిదుగో! దీన్ని మీ దేవుడి\nమందిరంలో వుంచండి. మీ సమస్యలన్నీ\nతీరి పోతాయి,\" అంటూ దాన్ని ఆమె\nకిచ్చి, ఆనందంగా తన గురువుగారి ఆశ్ర\nమానికి బయలుదేరాడు.",
            "book_page_end": 62
        }
    ],
    "statistics": {
        "total_stories": 12,
        "author_counts": {
            "చందమామ బృందం": 6,
            "వసుంధర": 1,
            "దాసరి వెంకటరమణ": 1,
            "రష్యా జానపద కథ": 1,
            "మనోజ్ దాస్ రచన / కల్పితం": 1,
            "వక్కలంక 'కిషోర్'": 1,
            "మాచిరాజు కామేశ్వరరావు": 1
        },
        "genre_counts": {
            "వ్యాసం": 1,
            "వార్తా విశేషం": 1,
            "నీతి కథ": 4,
            "ధారావాహిక/సాహసం": 1,
            "హాస్యం/నీతి కథ": 1,
            "బేతాళ కథలు": 1,
            "చరిత్ర/ధారావాహిక": 1,
            "పౌరాణికం/ధారావాహిక": 1,
            "జానపద కథ": 1
        }
    }
}