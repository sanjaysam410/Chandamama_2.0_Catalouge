{
    "book_id": "చందమామ_1989_02",
    "stories": [
        {
            "title": "సుంకం వసూలు",
            "book_page_start": 10,
            "pdf_page_start": 10,
            "pdf_page_end": 10,
            "author": "రాంబాబు",
            "genre": "హాస్యం",
            "moral": "తెలివైన ఉపాయంతో పన్నుల నియమాలను ఉపయోగించి సమయాన్ని, ధనాన్ని ఆదా చేసుకోవచ్చు.",
            "keywords": [
                "సుంకం",
                "పన్నులు",
                "వర్తకుడు",
                "ఉపాయం",
                "ప్రధానుడు"
            ],
            "characters": [
                "ప్రధానుడు",
                "చంద్రికుడు",
                "రాజోద్యోగులు",
                "వర్తకులు"
            ],
            "locations": [
                "రామాపురం",
                "విష్ణుపురం సరిహద్దు"
            ],
            "content": "రామాపురం, విష్ణుపురం పక్కపక్కన వున్న ఊళ్ళే అయినప్పటికీ, అవి రెండూ వేరువేరు రాజ్యాలకు చెందినవి. ఆ ఊళ్ళ సరిహద్దులవద్ద, రెండు రాజ్యాల రాజోద్యోగులూ, వర్తకుల నుంచి సుంకాలు వసూలు చేస్తూండేవారు. రాజోద్యోగులు, సరుకులతో వచ్చిన బళ్ళను లెక్క పెట్టి, బండికి ఐదు వరహాల చొప్పున సుంకం వసూలు చేసేవారు. ఒక వర్తకుడు, ఎక్కువ బళ్ళ మీద సరుకులు తెస్తే, ఐదు బళ్ళలో ఒక బండిని సుంకం లేకుండా వదిలిపెట్టేవారు.\nప్రధానుడు అనే వర్తకుడు, ఐదు బళ్ళ మీద సరుకులు వేసుకుని, విష్ణుపురం నుంచి రామాపురానికి బయలుదేరాడు. రామాపురం సరిహద్దులవద్ద, రాజభటులు బళ్ళను ఆపారు. ప్రధానుడి బళ్ళ ముందు యింకా అనేక బళ్ళు, నుంకం కట్టడం కోసం, నిలబడి వున్నాయి.\nప్రధానుడు తన సలహాదారైన చంద్రికుడితో, “వాళ్ళంతా నుంకాలు చెల్లెంచి కదిలేసరి, ఆలస్యమవుతుంది. నువ్వు వెళ్ళి, మన వంతు రాగానే, బళ్ళకు సుంకం చెల్లెంచిరా,” అని, చంద్రికుడికి ఇరవై వరహాలు యిచ్చాడు.\nచంద్రికుడు వెళ్ళి, పది నిమిషాలలో తిరిగి వచ్చి, ఇరవై పరహాలనూ ప్రధానుడి కిస్తూ, “మన పని పూర్తయింది. మన బళ్ళకు సుంకం కట్టనవసరం లేదు,\" అన్నాడు.\nప్రధానుడు ఆశ్చర్యపోతూ, “మనవి ఐదు బళ్ళు కదా! వాళ్ళు ఒక్క బండిక్కూడా సుంకం తీసుకోలేదా?” అని అడిగాడు.\nచంద్రికుడు నవ్వుతూ, “మన ముందున్న వర్తకులందరికీ, ఒక్కొక్క బండి మాత్రమే వున్నది. నేను వాళ్ళతో— అందరం కలిసి, ఒకేసారి సుంకం చెల్లిస్తే, త్వరగా యిక్కడి నుంచి కదలవచ్చని చెప్పాను. వాళ్ళు సుంకం డబ్బులు, నా చేతిలో పెట్టారు. అప్పుడు నేను రాజోద్యోగులవద్దకుపోయి, మొత్తం అక్కడ వున్న బళ్ళు మన ఐదు బళ్ళతో కలిపి, ఇరవై ఐదని చెప్పాను. నియమానుసారం, రాజోద్యోగులు ఐదు బళ్ళకు నుంకం తీసుకోలేదు,” అని చెప్పాడు.\nచంద్రికుడిని, ప్రధానుడు మెచ్చుకుని, అతడి వేతనాన్ని రెట్టింపు చేశాడు. —రాంబాబు",
            "book_page_end": 10
        },
        {
            "title": "రాజుగారికలలు",
            "book_page_start": 11,
            "pdf_page_start": 11,
            "pdf_page_end": 15,
            "author": "మల్లవరపు మనోహరరెడ్డి",
            "genre": "జానపద కథ",
            "moral": "మూఢ నమ్మకాలు ఉన్నత స్థితిలో ఉన్నవారిని కూడా మోసానికి గురి చేస్తాయి.",
            "keywords": [
                "కలలు",
                "మూఢనమ్మకాలు",
                "రాజు",
                "మంత్రి",
                "మోసం"
            ],
            "characters": [
                "చంద్రసేన మహారాజు",
                "మంత్రి",
                "సేనాపతి",
                "నందుడు",
                "మరిడయ్య"
            ],
            "locations": [
                "వత్సలదేశం",
                "శ్మశానం",
                "అంతఃపురం"
            ],
            "content": "వత్సలదేశాన్ని పాలించే చంద్రసేన మహా రాజుకు, రకరకాల మూఢ న మ్మ కా లుండేవి. అలాంటి వాటిలో ముఖ్యమైనది, కలలు నిజమవుతాయనే గుడ్డినమ్మకం ఒకటి.\nరాజు శౌర్యశాలీ, పరిపాలనాదక్షుడూ కాదు. ఇందువల్ల రాజ్యపాలనలో ఎటు వంటి అవక తవక లూ జరగకుండా మంత్రీ సేనాపతీ ఎల్లవేళలా అతి జాగ్రరూకులై వుండేవారు.\nఒక రోజు రాత్రి రాజుకు, ఒక కల వచ్చింది. ఆ కలలో రాజు నిద్రిస్తూండగా శయనాగారం లోపలికి ఒక త్రాచుపాము ప్రవేశించి, రాజును కాటు వెయ్యడానికి శయ్యను ఎక్కబోతున్నది. అంతలో కాపలాభటు డొకడు శయనాగారం తలు పులు దడదడాబాది, రాజును నిద్ర లేపి, పామును చంపేశాడు.\nమర్నాడు చంద్రసేనుడు. అలవాటు ప్రకారం, ఆ కల గురించి మంత్రి, సేనా పతులకు చెబుతూంటే, అక్కడే వున్న నందుడు అనే భటుడు విన్నాడు. వాడు చాలా కాలంగా రాజుకు వున్న, యీ కలల నమ్మకాన్ని, తన లాభం కోసం ఉపయో గించుకోవాలని, తగినసమయంకోసంకాచు కుని వున్నాడు. వాడు యీ కల గురించి విని, ఒక ఉపాయం ఆలోచించాడు.\nవాడు కొన్ని దినాలు గడవనిచ్చి, ఒక రాత్రి అంతఃపురంలో కాపలా తిరుగుతూ, పాములవాడి నుంచి కొని తెచ్చిన నల్ల త్రాచును, రాజు నిద్రిస్తున్న శయనాగారం లోకి వదిలాడు. తర్వాత హడావుడిగా తలుపులు బాది రాజును నిద్ర లేపాడు.\nరాజు లేచి వచ్చి తలుపులు తెరిచి, \"ఈ అర్ధరాత్రి వేళ ఏం ముంచుకు వచ్చింది ?'' అన్నాడు కోపంగా.\n\"ఏలినవారు మన్నించాలి! కిటికీ గుండా నల్లత్రాచు లోపలికి వెళ్ళడం చూసి, భయంకొద్దీ తొందరపడ్డాను.\" అన్నాడు నందుడు.\nరాజు ఆశ్చర్యపోయి, శయనాగారంలో వెతికించేసరికి, నల్లత్రాచు కనబడింది. భటులు దాన్ని చంపారు. రాజు, నందుడిని మెచ్చుకుని తన మెడలో వున్న విలువైన హారాన్ని తీసి, బహుమతిగా యిచ్చాడు. తెల్లవారాక, ఆయన తన కల నిజమయిం దని మంత్రి, సేనాపతులతో గొప్పగా చెప్పుకున్నాడు.\nఇది విన్న మంత్రి, సేనాపతీ— నందుడు తెలివిగా రాజును మోసపుచ్చా డని ఊహించారు. అయితే, ఆ విషయం రాజుకు చెప్పినప్పటికీ వినిపించుకోడు కాబట్టి, వాళ్ళు రాజుతో ఏమీ అనలేదు.\nమర్నాడు వాళ్ళు, నందుడిని పిలిపించి, \"నిజం చెప్పు ! రాజుగారి శయనాగారం లోకి పామును వదిలింది నువ్వేకదా?'' అని నిలదీశారు.\nనందుడు ఒప్పుకోక మొండికేసేసరికి, సేనాని వాణ్ణి గట్టిగా కొట్టి వాడి చేత నిజం చెప్పించాడు.\nమంత్రి వాణ్ణి మందలించి, \"ఒరే, బహుమతికి కక్కుర్తిపడి, నువు చేసిన పనివల్ల రాజు మరింత మూర్ఖుడైపోతాడు. రేపు ఆయన మూర్ఖంగా ప్రవర్తించి లేని పోని అనర్థాలు తెచ్చిపెడితే, బాధ్యత వహించేది ఎవరు? ఇంకెన్నడూ యిలాంటి పనులు చేయకు,\" అని హెచ్చరించి పంపివేశాడు.\nసేనాపతి కొట్టినందుకు, నందుడికి ఆయనపై చాలా కోపం వచ్చింది. వాడు సమయం దొరికిననాడు, సేనాపతిపై పగ తీర్చుకోవాలనుకున్నాడు.\nఇది జరిగిన కొంత కాలానికి, రాజు మరొక కలగన్నాడు. ఆ కలలో రాజు మీద ఎవరో శ్మశానంలో చేతబడి చేస్తున్నారు. ఆతంతు జరుపుతున్నవాళ్ళెవరూ రాజుకు స్పష్టంగా కనిపించలేదు. అయితే, ధరిం చిన దుస్తులనుబట్టి ఒకడు మాత్రం, రాజోద్యోగి అని తెలుసుకోగలిగాడు.\nమర్నాడు రాజు, ఆ కల గురించి మంత్రి, సేనాపతులకు చెప్పి, \"నాకలలు నిజమవుతాయని మొన్నటితో తేలిపోయింది గదా ! ఈ కలవల్ల నాకు, మన కొలువు లోనే ఎవరో శత్రువున్నట్టు తెలుస్తున్నది. వాడు నాకు చేతబడి చేయించకముందే, ఎలాగైనా వలపన్ని పట్టుకోవాలి. ఆ పనేదో మీరు చూడండి!'' అన్నాడు.\nఆ సమయంలో, అక్కడే వున్న నందుడు యిది విన్నాడు. దానిని గురించి ఆలోచించగా వాడికి, సేనాపతి మీద పగ తీర్చుకునేందుకు, ఒక చక్కటి మార్గం తోచింది.\nకొన్నిదినాలు గడవనిచ్చి వాడు, తప్పి పోయిన గేదెను వెతికేందుకని కొలువులో సెలవు తీసుకున్నాడు. తర్వాత తిన్నగా పోయి మంత్రాల మరిడయ్యను కలుసు కుని, వాడి సాయంతో శ్మశానంలో మూడు రంగులతో పెద్దముగ్గు వేయించాడు. ముగ్గు మధ్యనపుర్రె, ఎముకలు వుంచి, పుర్రెను కోడి రక్తంతో తడిపి, నిమ్మ కాయలు కోసి, కుంకం అద్ది, వాటిని ముగ్గుకు మూల మూలా వుంచాడు మరిడయ్య. ఈ పని ముగిశాక మట్టితో ఒక బొమ్మను చేసి, పుర్రెముందు పెట్టాడు.\nఈ తంతు అయాక నందుడు, రాజును కలుసుకుని, “మహారాజా, తప్పిపోయిన గేదె కోసం వెతుకుతూంటే, శ్మశానంలో మన సేనాపతి, ఒక మంత్రగాడితో మీకు చేతబడి చేయించడం కంటబడింది. ఆ మంత్రగాడు ఏవో మంత్రాలు చదువుతూ, మధ్య మధ్యన మీ పేరు ఉచ్చరిస్తూ, మట్టిబొమ్మకు మేకులు దించుతున్నాడు. నన్ను చూడగానే వాళ్ళు పారిపోయారు,\" అన్నాడు.\nఇది విని రాజు నమ్మలేక, శ్మశానానికి వెళ్ళి చూసేసరికి, అక్కడ నందుడు చెప్పిన విధంగా వున్నది. రాజు సేనాపతిపై ఆగ్రహపడి, వెంటనే అతణ్ణి ఖైదు చేయిం చాడు. తర్వాత నందుణ్ణి ఎంతగానో మెచ్చుకుని, విలువైన బహుమానం కూడా యిచ్చాడు.\nమంత్రి, నందుడిని పిలిపించి, \"నువ్వు రాజు వెర్రిని ఆసరా చేసుకుని, సేనాపతి మీద కక్షసాధించావు. రాజు ఎదట నిజం ఒప్పుకుని, సేనాపతిని విడిపించేందుకు సహకరించు. అప్పుడు నీ తప్పులను క్షమించి, రాజుకు చెప్పి, నీకు శిక్షపడ కుండా చూస్తాను,” అన్నాడు.\nఅందుకు నందుడు నవ్వి. \"రాజుగారు నా చేతిలో మనిషి. నేను తలచుకుంటే, ఏదో ఒక కల ద్వారా మిమ్మల్ని కూడా ఖైదులో పెట్టించగలను,'' అన్నాడు.\nఇది జరిగిన కొంతకాలానికి రాజు చంద్రసేనుడు, నందుడు శత్రుదేశపు రాజుతో చేతులు కలిపి, తనను హత్య చేసినట్టు కలగన్నాడు. ఆయన నిలువెల్లా వణికి పోతూ మేలుకుని భటులను పిలిచి, నందుణ్ణి వెంటనే బంధించమని ఆజ్ఞాపించాడు.\nపహరాతిరుగుతూ రాజు విన్న నందుడు, అప్పటికప్పుడే పారిపోయాడు. మర్నాడు వాడు మంత్రి ఇంటికి వెళ్ళి, ఆయన కాళ్ళ మీద పడి, \"పిల్లలు కల వాణ్ణి. మీ మాట వినక గొంతు మీదికి తెచ్చుకున్నాను. ఈ ప్రమాదం నుంచి మీరే కాపాడాలి!\" అని వేడుకున్నాడు.\nమంత్రి కొంత సేపు ఆలోచించి, “సరే, నిన్ను దాచివుంచి, రాజు దగ్గిర ఒక నాటకం ఆడందే, ఆయన యీ కలల మాయలోంచి బయటపడలేడు. కాబట్టి నిన్ను తప్పక రక్షిస్తాను !'' అని, ఆ రోజు నుంచీ నందుడిని తన ఇంటిలోనే దాచి వుంచాడు.\nఎన్నిదినాలు గడిచినప్పటికీ, నందుడి జాడ తెలియకపోయేసరికి రోజూ వాడు తనను హత్య చేస్తున్నట్టు రాజు కల గనసాగాడు. ఆయన, ఒకనాడు మంత్రితో, 'ఎలాగైనా. ఆ నందుణ్ణి ఒకటి, రెండు రోజుల్లో బంధించండి. అసలే నా కలలు నిజమవుతున్నాయి. వాడు తప్పక నన్ను హత్య చేస్తాడు!'' అన్నాడు విచారంగా.\nమంత్రి రెండు రోజులు గడవనిచ్చి, రాజును కలుసుకుని, \"మహా రాజా, నందుడు తన గ్రామంలో పాముకాటుకు గురి అయి చనిపోయి రెండు రోజులయిం దట. ఇప్పుడే వాళ్ళ గ్రామం వాడొకడు వచ్చి చెప్పాడు,\" అన్నాడు.\nనందుడు చనిపోయాడని వినేసరికి. రాజుకు ఎక్కడలేని ఆనందం కలిగింది. ఆ రోజు నుంచీ ఆయనకు కలలలో నందుడు కనిపించనేలేదు.\nవారం రోజుల తర్వాత మంత్రి, రాజును కలుసుకుని \"మహారాజా, యిప్పుడు కూడా నందుడు కలలో కని పిస్తున్నాడా?\" అని అడిగాడు.\nరాజు పెద్దగా నవ్వి, \"నందుడు చచ్చి పోయాడు గదా! కలల్లోకి ఎలా వస్తాడు?\" అన్నాడు.\n\"నందుడు బతికే వున్నాడు. కలలు కేవలం భ్రమమాత్రమే అని తెలియజేయ డానికి వాణ్ణి నేనే దాచాను. చనిపోయా డని తెలిసేంతవరకూ, రోజూ కలలోకి వచ్చిన నందుడు, చనిపోయాడనేసరికి— బతికి వుండే కలలోకి రావడం లేదంటే, కలలు ఎంత బూటకమో ఆలోచించండి. కొన్ని కలలు కాకతాళీయంగా నిజమవు తుంటాయి. అంతమాత్రాన ప్రతి కలా నిజమవుతుందని అర్థాలు వెతకడం మౌఢ్యం అనిపించుకుంటుంది.” అన్నాడు మంత్రి.\n\"మరి నిజమైన, ఆ రెండు కలల గురించి మీరేమంటారు?'' అని అడిగాడు రాజు.\n\"అవి నందుడు చేసిన మోసం !\" అని మంత్రి, నందుడిని పిలిపించాడు.\nనందుడు వచ్చి, రాజు కాళ్ళ మీద పడి, జరిగిందంతా చెప్పి, క్షమించమని వేడుకున్నాడు.\nఇంత జరిగాక రాజు చంద్రసేనుడు, సేనాపతిని విడుదల చేయించి, కలలను నమ్మడం మానుకున్నాడు.",
            "book_page_end": 15
        },
        {
            "title": "వీలునామా రహస్యం",
            "book_page_start": 16,
            "pdf_page_start": 16,
            "pdf_page_end": 18,
            "author": "పెంటకోట సోమినాయుడు",
            "genre": "నీతి కథ",
            "moral": "నిజమైన దాతృత్వం, పరోపకారం ఇతరులకు శాంతిని, గౌరవాన్ని ఇస్తాయి.",
            "keywords": [
                "వీలునామా",
                "ధర్మరాజు",
                "దాతృత్వం",
                "రామయ్య",
                "పరీక్ష"
            ],
            "characters": [
                "ధర్మరాజు",
                "రామయ్య",
                "పోలయ్య",
                "పుండరీకాక్షయ్య (న్యాయాధికారి)"
            ],
            "locations": [
                "ధర్మరాజు గ్రామం"
            ],
            "content": "ధర్మరాజు అనే జమీందారు, పేరులోనే కాక ఇతర్లకు సహాయం చేయడంలో కూడా, ధర్మరాజు అని పేరు పొందాడు. ఆయనకు ఎన్ని పూజలూ, వ్రతాలూ చేసినా సంతానం కలగలేదు. ఇలా వుండగా, ధర్మరాజు భార్యకు జబ్బుచేసి హఠాత్తుగా మరణించింది. ఆమె చని పోయినప్పటి నుంచీ, ఆమె మీది బెంగతో మనోవ్యాధికి గురిఅయిన ధర్మరాజు నెల తిరక్కుండానే చనిపోయాడు.\nధర్మరాజు దగ్గిర పని చేసేవాళ్ళలో యిద్దరు ఆయనకు బాగా నమ్మకస్థులు. ఒకడు ఇంటి పని చేసే రామయ్య, రెండవ వాడు తోట పని చేసే పోలయ్య. తమకు వున్న ఒక్క ఆధారం పోవడంతో, వాళ్ళిద్ద రీకి దిక్కుతోచనిపరిస్థితి ఏర్పడింది.\nఆ సమయంలో పొరుగూరి న్యాయాధి కారీ, ధర్మరాజు స్నేహితుడూ అయిన పుండరీకాక్షయ్య. అక్కడికి వచ్చి, వాళ్ళతో, \"మీ యజమాని ధర్మరాజు గారు చనిపోయేముందు, నన్ను సంప్ర తించి ఒక వీలునామా రాశాడు. దాని ప్రకారం, ఆయన నివసించిన భవనాన్ని, అనాధశరణాలయానికి యిచ్చి వేయ వలసి వుంటుంది. అంతేకాక, మీ యిద్ద రీకి చెరొక పదివేల రూపాయిలు యివ్వ మన్నారు.\" అన్నాడు.\n\"అయ్యా, మరి మిగిలిన ఆస్తి అంతా ఏం చేస్తారు?\" అని అడిగాడు పోలయ్య.\n“ధర్మరాజుగారు ఆస్తిపరులైనా, దాన ధర్మాలు విపరీతంగా చేయడంతో, ఆయన కంటూ యింకా మిగిలిన ఆస్తి ఏమీ లేదు.\" అన్నాడు పుండరీకాక్షయ్య.\nఆ రోజు రాత్రి పోలయ్య. పుండరీ కాక్షయ్య ఊరికి వెళ్ళి, ఆయనను కలుసు కుని, ''అయ్యా, మీ మాటలు నాకు నమ్మ బుద్ధికావడం లేదు. ధర్మరాజుగారు విరివిగా దాన ధ ర్మా లు చేసినా, వారు చాలా గొప్ప ఆస్తిపరులు. చనిపోయే నాటికి వారి దగ్గిర కేవలం ఇరవైవేల రూపాయిలు మాత్రమే వున్నవనడం ఏ మాత్రం నమ్మలేని విషయం,\" అన్నాడు.\nపుండరీకాక్షయ్య, జవాబుచెప్పేందుకు తటపటాయించడం చూసి, పోలయ్య ధైర్యం తెచ్చుకుని, ఆయన చేతిలో వెయ్యి రూపాయిలు పెట్టి, \"నాకు పదివేల రూపాయిలు తమ చేతిమీదుగా యిచ్చారు కనక, యీ చిన్న మొత్తాన్ని కృతజ్ఞతా పూర్వకంగా యిచ్చుకుంటున్నాను. తమరు దాపరికం లేకుండా, ధర్మరాజుగారి వీలు నామా గురించి చెప్పండి.\" అని కోరాడు.\nఅందుకు పుండరీకాక్షయ్య చిన్నగా నవ్వి, \"నువ్వు చాలా తెలివిగలవాడివి, పోలయ్యా ! నేనేదో దాస్తున్నానని బాగానే పసికట్టావు. సంగతి యిది: ధర్మరాజుగారి ఆస్తిగా, మరొక లక్షరూపాయిల రొఖం వున్నది. అయితే ముందుగా నీకూ, రామయ్యకూ పది వేల రూపాయిల చొప్పున యిచ్చి, మిమ్మల్ని ఒక పరీక్షకు గురి చేశారు. మీకిచ్చిన ధనాన్ని, మీరెలా ఖర్చు పెడతారో నన్ను గమనించమన్నారు. ఎవరు ఖర్చుపెట్టేతీరు తన ఆత్మకు శాంతి కలిగిస్తుందో వాళ్ళకు ఆ లక్షా యివ్వ మన్నారు. ఇదంతా, ఆయన రాసిన వీలు నామాలో వున్నది. ధర్మరాజుగారి ఆత్మకు సంతోషం కలిగించే పనులేమిటో నాకే గాక, వారి నెరిగిన చాలామందికి కూడా తెలుసు,\" అన్నాడు.\nఇది వినగానే పోలయ్యకు చాలా సంతోషం కలిగింది. అతను ఇంటికి తిరిగి పోయి, తన దగ్గిరున్న డబ్బుతో శిల్పుల చేత ధర్మరాజుగారి విగ్రహం చేయించి. గ్రామంలోని నాలుగు వీధుల కూడలిలో ప్రతిష్ఠింపచేశాడు.\nతర్వాత మిగిలిన డబ్బుతో, ధర్మరాజు గారి ధర్మబుద్ధి. ఆయన చేసిన దానాల గురించి హరికథలూ, పాటలూ రాయించి, ఆయన జీవితచరిత్ర పదిమందికీ తెలిసేలా ప్రచారం చేయించాడు.\nఇక, ధర్మరాజుగారి వీలునామా గురిం చిన, వివరాలేవీ తెలియని రామయ్య. తన దగ్గిరున్న డబ్బుతో పేదలకు అన్న దానం చేస్తూ, వాళ్ళు తన దానగుణాన్ని పొగిడినప్పుడు మాత్రం, \"ఈ డబ్బు నాది కాదు. ధర్మ రాజుగారు యిచ్చినది. పొగడ్తలన్నీ వారికే చెందాలి,” అనేవాడు.\nకొంతకాలం గడిచిన తర్వాత, పుండరీ కాక్షయ్య, ధర్మరాజుగారి గ్రామం వచ్చి, అందరినీ ఒకచోట సమావేశపరిచి, ధర్మ రాజుగారి వీలునామాలో ఏమున్నదో చదివి వినిపించి, \"వారిచ్చిపోయిన లక్ష రూపా యలుపోలయ్యకు చెందాలా? రామయ్యకు చెందాలా?'' అని అడిగాడు.\nఅందుకు, అక్కడ చేరినవాళ్ళందరూ “ధర్మరాజుగారు, వికలాంగులకూ, పేద లకూ దానధర్మాలు చేస్తూ, వారిని ఆదు కునేవారు. వారికి కీర్తికాంక్షలేదు; వారి లాగే పేదసాదలకోసం ధనాన్ని ఖర్చు చేస్తున్న రామయ్యే. ఆ లక్ష రూపాయ లకూ అర్హుడు,'' అన్నారు.\nపుండరీకాక్షయ్య లక్షరూపాయలనూ, రామయ్యకు యిచ్చి, పోలయ్యతో, \"పోలయ్యా, వీలునామాలో ఏమున్నదో తెలుసుకునేందుకు, పొరుగూరి న్యాయాధి కారినైన నాకే, వెయ్యి రూపాయిలు లంచం యిచ్చావు. ఇదుగో, ఆ వెయ్యి రూపా యిలూ తీసుకో. మీ యిద్దరి స్వభావాలూ తెలుసుకోవడం నాబాధ్యత గనక, ఆనాడు ఆ డబ్బు తీసుకున్నాను.'' అన్నాడు.\nఅవమానంతో తల వంచు కున్న పోలయ్యకు, రామయ్య తన వద్ద వున్న లక్షరూపాయిల లోంచి పదివేలు యిస్తూ, \"పోలయ్యా, నీకు తోచిన పద్ధతిలో, మన యజమాని గురించి, వారిచ్చిపోయిన డబ్బు ఖర్చుపెట్టావు. యీ మొత్తం నీ దగ్గిర వుంచుకో!\" అన్నాడు.\nతర్వాత మిగిలిన డబ్బుతో రామయ్య ధర్మరాజుగారి పేర సత్రం కట్టించి, పేద లకు సాయం చేస్తూ తృప్తిగా జీవించాడు.",
            "book_page_end": 18
        },
        {
            "title": "ఐదు ప్రశ్నలు",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "జానపద కథ",
            "moral": "పరోపకార బుద్ధి, ధైర్యం మరియు మేధస్సుతో ఇతరుల సమస్యలను పరిష్కరించవచ్చు.",
            "keywords": [
                "ధీరసింహుడు",
                "సులోచన",
                "ప్రశ్నలు",
                "శాఫవిముక్తి",
                "ధనగుప్తుడు"
            ],
            "characters": [
                "ధీరసింహుడు",
                "సులోచన",
                "రాజు",
                "మంత్రి",
                "సీమంతిని (రాజకుమారి)",
                "ధనగుప్తుడు (వ్యాపారి ఆత్మ)"
            ],
            "locations": [
                "నేపాళ నగరం",
                "కౌశాంబీ నగరం",
                "విదిశానగరం",
                "ఎడారి ప్రాంతం"
            ],
            "content": "మరునాడు వచ్చిన ధీరసింహుడితో, \"దక్షిణదిక్కు నుంచి, ప్రతి అమావాస్య అర్ధరాత్రివేళ, 'అయ్యో, ఉపయోగకర మైన పని ఏదీ చేయకుండానే, ఈ అమా వాస్య కూడా గడిచిపోయిందే!' అన్న దీనస్వరం వినిపిస్తున్నది. ఆ కంఠస్వరం ఎవరిది ? ఎందుకలా వినిపిస్తున్నది? ఇదే నా మూడవ ప్రశ్న.\" అన్నది సులోచన.\nఆమెవద్ద మూడు నెలలు గడుపు తీసుకుని, ధీరసింహుడు దక్షిణదిక్కుగా బయలుదేరాడు. మూడు పగళ్ళూ, మూడు రాత్రులూ పయనించేసరికి, అతని కొక భయంకరమైన ఆరణ్యం ఎదురయింది. ధీరసింహుడు, గుర్రాన్ని అక్కడే వదిలి. మూడు రోజులు కాలినడకనే అరణ్యాన్ని దాటాడు. అరణ్యానికి ఆమడ దూరంలో ఒక అందమైన నగరం కనిపించింది. ధీరసింహుడు ఉత్సాహంగా నగరం కేసి నడిచాడు. అతడు నగరంలో ప్రవేశించ బోతూండగా, విచిత్ర వేషధారణలో వున్న ఇరువురు నగర ద్వారపాలకులు అతణ్ణి అడ్డగించి బంధించబోయారు.\n“నేనే నేరమూ చేయలేదే ! నిష్కార ణంగా నన్నెందుకు బంధిస్తున్నారు?'' అన్నాడు ధీరసింహుడు.\nఅయినా, వాళ్ళు అవేవీ పట్టించుకో కుండా అతన్ని బంధించి తిన్నగా రాజు సమక్షానికి తీసుకుపోయారు.\n\"నువ్వెవరు ? ఏ దేశానికి చెందిన వాడపు? మా నగరానికి ఎందుకు వచ్చావు?'' అని అడిగాడు రాజు.\n\"నేను నేపాళ రాజకుమారుణ్ణి : నా పేరు ధీరసింహుడు. ఒక ముఖ్యమైన రాచ కార్యం మీద, మీ నగరం దాటి వెళ్ళ వలసి వచ్చింది. ఈ నగరంలో ప్రవే శిస్తూండగా నిర్దోషినైన నన్ను మీ భటులు బంధించి ఇక్కడికి తీసుకువచ్చారు.\" అన్నాడు ధీరసింహుడు.\nరాజు దగ్గిరే వున్న మంత్రి, \"ధీర సింహా, పరదేశస్థులెవరైనా ఈ నగరంలో ప్రవేశించినట్టయితే, మా రాజకుమారి సీమంతినీదేవి, వాళ్ళను మూడు ప్రశ్నలు అడుగుతుంది. వాటికి సరైన సమాధానాలు చెప్పేవారిని వదిలిపెడతాం. చెప్పలేని వారికి మరణదండన విధిస్తాం. ఇది మా శిరశ్ఛేదననగర ఆచారం!'' అన్నాడు.\n\"అపచారం! అమాయకులైన పర దేశస్థులను హతమార్చడం భరించరాని అన్యాయం. అన్యాయాలను అరికట్ట వలసిన పాలకులే ఇలా దురన్యాయానికి పాల్పడడం మరీ ఘోరం!'' అన్నాడు ధీరసింహుడు.\n“నిజమే. ఆ విషయం మాకూ తెలుసు. అయినా, అలా జరగడాన్ని ఆపలేని నిస్స హాయస్థితి నాది. ఒక యక్షుడి శాపకార ణంగా నా గారాల పట్టికి ఈ దుస్థితి దాపురించింది. నేను నిందను అనుభవిస్తు న్నాను. ఆమెను చూద్దువుగాని, రా!\" అని ధీరసింహుణ్ణి వెంటబెట్టుకుని, కుమార్తె వున్న భవనానికి బయలుదేరాడు రాజు.\nవాళ్ళను చూడగానే, \"నా ప్రశ్నలకు సమాధానం చెప్పగల ధీరుడు వచ్చాడా!'' అంటూ గుడ్లురుమసాగింది సీమంతిని !\n\"అవును. ఆ ప్రశ్నలేమిటో అడుగు,'' అన్నాడు ధీరసింహుడు.\nఫలాలన్నిటిలోకీ, ఉత్తమమైన, మధురమైన ఫలం ఏది ?\" అని అడి గింది సీమంతిని.\n\"సంతాన ఫలం,'' అన్నాడు ధీర సింహుడు.\n\"ఎవరూ కోరనిది: అయితే అందరూ అనుభవించక తప్పనిది! ఏమిటది ?\" అని అడిగింది సీమంతిని.\nధీరసింహుడు కొంతసేపు మౌనంగా ఆలోచించి, “మరణం,'' అన్నాడు.\n\"ఆహా! నా మూడో ప్రశ్న కూడా విను: అది ఉన్నట్టయితే, ఏదీ లేక పోయినా అన్నీ ఉన్నట్టే. అది లేనట్టయితే అన్నీ వున్నా ఏదీ లేనట్టే. ఏమిటది?\" అన్నది సీమంతిని.\n“బుద్ధిబలం,” అన్నాడు ధీరసింహుడు.\nమరుక్షణమే సీమంతిని పకపకా నవ్వి, స్పృహతప్పి కింద పడిపోయింది. అప్పుడు ఆమె శరీరం నుంచి నల్లత్రాచుపాము వంటి రూపం బయటికి వచ్చింది. ధీర సింహుడు దానిని ఒడుపుగా పట్టి, ఒక బిందెలో వేసి మూతపెట్టి, భూస్థాపితం చేయించాడు.\nఆ తరవాత సీమంతిని మెల్లగా కళ్ళు తెరచి, ‘“ఏమిటిదంతా?\" అంటూ చుట్టు పక్కల కలయచూసి, లేచి తిన్నగా వెళ్ళి తండ్రి చాటుగా నిలబడింది.\nరాజు ఆనందబాష్పాలతో, ధీరసింహుడి చేతులు పట్టుకుని, \"నా బిడ్డకు శాప విముక్తి కలిగించి నన్ను నిందనుంచి కాపాడావు. నీరుణం ఈ జన్మలో తీర్చుకో లేను.\" అన్నాడు.\n\"అంతా దైవేచ్ఛ! నేనొక ముఖ్య విషయం తెలుసుకోవడానికి వెళు తున్నాను.\" అని తను వెళుతూన్న పని గురించి, తెలియజెప్పాడు ధీరసింహుడు.\n“ఆ కంఠస్వరం మాకు కూడా వినిపిస్తు న్నది. అయితే. అది ఎక్కడి నుంచి వస్తున్నసంగతీ తెలియడం లేదు. సాటిలేని ధీశాలివయిన నువ్వు సాధించరాని వంటూ వుండవు.\" అని ఆశీర్వదించి, అతణ్ణి సాగనంపాడు రాజు.\nధీరసింహుడు అక్కడి నుంచి దక్షిణ దిక్కుగా పయనం సాగించాడు. మూడు రోజులు నడిచాక, అతడొక ఎడారి ప్రాంతం చేరుకున్నాడు. అర్ధరాత్రి సమయం: అమా వాస్య చీకటి. ఆకాశంలో నక్షత్రాలు తప్ప మరేదీ కనిపించడం లేదు. హఠాత్తుగా భయంకరమైన ఇసుకతుపాను రేగింది. ధీరసింహుడు ఆ తుపాను వేగానికి కొట్టుకు పోయి, దక్షిణ దిక్కున వున్న ఒక చెట్టు కింద పడ్డాడు. అతడు లేచి కూర్చుని చుట్టుపక్కల కలయజూశాడు. అంతలో లీలగా గుర్రపు డెక్కల చప్పుడు వినిపిం చింది. అతడు లేచి, ఆ చప్పుడు విని పిస్తూన్న దిక్కుకేసి నడిచాడు. దాపులనే ఒక చిన్న కొండ కనిపించింది. ఉత్సా హంగా కొండ మీదికి వెళ్ళాడు ధీర సింహుడు. కొండ దిగువన విశాలమైన పచ్చికమైదానం కనిపించింది. ఇంతలో టంగుటంగుమని పన్నెండు గంటలు కొట్టేసరికి, వింత వెలుతురులో సైనికుల దుస్తులలో వున్న కొందరు ఆ మైదానం కేసి తిన్నగా రాసాగారు. వాళ్ళందరూ విలువైన ఆభరణాలు ధరించి వున్నారు. వాళ్ల నుంచి ఘుమఘుమలాడే పరిమళాలు వీస్తున్నవి. వాళ్ళందరూ రత్నాలు పొదిగిన తివాసీ మీద, బారులు తీర్చి కూర్చున్నారు.\nవాళ్ళకు కొద్దిదూరంలో, ఒక వృద్ధుడు చింకిబట్టలతో, చిక్కిశల్యమైన శరీరంతో, చింపిరి తలతో బికారి లాగా నేల మీద కూర్చుని దిక్కులుచూస్తూ. ''అయ్యో, ఉపయోగకరమైన పని ఏదీ చేయ కుండానే ఈ అమావాస్య కూడా గడిచి పోయిందే.\" అని కేక పెట్టాడు!\nకొంత సేపటికి, అక్కడ కూర్చున్న వాళ్ళందరి ముందూ ఒక్కొక్క బంగారు పళ్ళెమూ, పళ్ళాల నిండా పంచభక్ష్య పరమాన్నాలూ వచ్చాయి. వాళ్ళలో ఒకడు. అదనంగా వున్న ఒక పళ్ళాన్ని ధీరసింహుడికి చూపి, \"ఎందుకలా దూరంగా నిలబడి చూస్తున్నావు ? రా. మాత్తో కలిసి భోజనం చేద్దువుగాని.\" అన్నాడు.\nధీరసింహుడు వెళ్ళి పళ్ళెంముందు కూర్చున్నాడు.\nముసలివాడి ముందు తప్ప, అందరి ఎదుటా పళ్ళాలనిండా ఆహారపదార్థా లున్నాయి. ముసలివాడి ముందు ఒక ఓటి పెంకూ, దానినిండా రాళ్ళూ, రప్పలూ ఉన్నాయి. అందరూ హాయిగా విందు భోజనం చేస్తూవుంటే, ముసలివాడు, దీనంగా వాళ్ళకేసి చూస్తూ కూర్చున్నాడు. దానిని గమనించిన ధీరసింహుడు,\n\"ఆ ముసలివాడు ఏం నేరం చేశాడు? అతనికి మాత్రం భోజనం లేకుండా చేశా రెందుకు ?'' అని అడిగాడు.\n\"ఆ సంగతి అతన్నే అడుగు!” అన్నారు అందరూ ఏకకంఠంగా.\nవిదిశానగరంలో కోట్లకు పడగలెత్తిన ధనగుప్తుడనే వ్యాపారిని నేను. ఎంతో ధనం ఆర్జించాను తప్ప. పిల్లికయినా బిచ్చం వేసిన పాపాన పోలేదు. పైగా దానధర్మాలు చేసేవారిని చూసి పరిహ సించే వాణ్ణి. వీలయితే అవి జరగకుండా అడ్డుపడే పాపాత్ముణ్ణి. దానికితోడు నావద్ద పనిచేసే నౌకర్లకు సక్రమంగా జీతాలు ఇచ్చేవాణ్ణికాదు. వాళ్ళను విపరీతంగా హింసించేవాణ్ణి. పాతికేళ్ళ క్రితం, ఒక నాడు దూరదేశంలో వ్యాపారం చేయ డానికి. పట్టు వస్త్రాలనూ, మణులూ మాణిక్యాలనూ ఒంటెలమీది కెక్కించు కుని, అనేకమంది నౌకర్లను వెంటబెట్టు కుని బయలుదేరాను. ఎడారిలో బంది పోటు దొంగలు మామీద పడి దోచుకోవ డంతోవదిలి పెట్టకుండా, మమ్మల్నందరినీ హతమార్చి ఇక్కడ పాతిపెట్టారు. నా ఎదుట కూర్చుని హాయిగా విందు భోజనం చేస్తున్నవాళ్ళందరూ, ఆనాటి నాకింది నౌకరులే. వాళ్ళందరూ కొద్ది ఆదాయం తోనే, దానధర్మాలు చేస్తూ ధర్మబద్ధమైన జీవనం సాగించారు. దాని ఫలితంగా వాళ్ళిప్పుడు స్వర్గసుఖాలనుభవిస్తున్నారు. ధర్మ విరుద్ధమైన, నిరుపయోగమైన జీవితం గడిపిన నేను, చనిపోయాక ఇప్పుడు నా నౌకర్ల ఎదటే నరకబాధలు అనుభవిస్తున్నాను.\" అన్నాడు ధనగుప్తుడు కన్నీళ్ళు తుడుచుకుంటూ.\n\"ఈ దుస్థితి నుంచి బయటపడే మార్గ మేదైనా వుంటే చెప్పు నా చేతనైన సహా యం చేస్తాను.\" అన్నాడు ధీరసింహుడు.\n\"నేను ఆర్జించిన ధనంలో చాలా భాగం, మా ఇంటి పెరడులో, ద్వారానికి పది గజాల దూరంలో తూర్పు దిక్కున గొయ్యి తీసి పాతిపెట్టాను. ఆ సంగతి తెలియని కారణంగా నా ముగ్గురు కుమా రులూ దారిద్య్ర్య బాధతో పడరానిపాట్లు పడుతున్నారు. నేను పాతిపెట్టిన ధనాన్ని తీసి, నాలుగు భాగాలు చేసి, అందులో మూడు భాగాలు ప్రజోపయోగ కార్యాలకు వినియోగించి, ఒక భాగాన్ని నా కుమా రులు పంచుకున్నట్టయితే, నాకు ఉత్తమ గతులు కలుగుతాయి. నేను ఈ నరక కూపంనుంచి బయటపడతాను.\" అని చెప్పాడు ధనగుప్తుడు.\nధీరసింహుడు అక్కడి నుంచి బయలు దేరి, విదిశానగరం చేరుకుని, ధనగుప్తుడి కుమారులను కలుసుకుని, వాళ్ళ తండ్రి కథంతా చెప్పాడు. మొదట వాళ్ళు ధీర సింహుడి మాటలను నమ్మలేదు. కాని, అతడు ఆనవాలు చెప్పిన ప్రకారం, పెరటిలో త్రవ్వి చూడగా, ధనరాసులు బయటపడడంతో, వాళ్ళు పరమానందం చెంది, తండ్రి కోరిక ప్రకారం దానిని నాలుగు భాగాలు చేసి, మూడు భాగాలు దానధర్మాలకు వినియోగించి, మిగిలిన ఒక్క భాగాన్ని ముగ్గురూ సమంగా పంచు కున్నారు. దాంతో వారికి సంపన్న జీవితం ప్రారంభమయింది.\nధీరసింహుడు, మరుసటి అమావాస్య నాడు ఎడారి దాపులనున్న కొండ దగ్గిరికి చేరాడు. నాటిరాత్రి సమావేశమైన వాళ్ళం దరితోపాటు, ధనగుప్తుడు కూడా, చక్కటి దుస్తులూ, విలువైన ఆభరణాలూధరించి, అందరిమధ్యా కూర్చుని నవ్వుతూ, కబుర్లు చెప్పుకుంటూ, విందుభోజనం చేయడం చూసి ఎంతో సంతోషించాడు ధీర సింహుడు.\nధనగుప్తుడు లేచివచ్చి, ధీరసింహుడికి ఆనందబాష్పాలతో కృతజ్ఞతలు తెలియ జేశాడు.\nధీరసింహుడు అప్పటికప్పుడే బయలు దేరి, కౌశాంబీ నగరం చేరుకుని, తాను చూసిన ధనగుప్తుడి ఉదంతాన్ని సులోచ నకు వివరించాడు. ఆ విషయాలన్నిటినీ ఆసక్తితో విన్న సులోచన, \"నువ్వు చెప్పిన దంతా నిజం. ఈ అమావాస్య రాత్రి ఆ దీన స్వరం వినిపించలేదు. నీ ధైర్య సాహ సాలూ, పరోపకారబుద్ధి ప్రశంసనీయం. రేపు వచ్చావంటే నాలుగవ ప్రశ్న చెబు తాను,\" అని అతణ్ణి సాదరంగా సాగ నంపింది. — (ఇంకావుంది)",
            "book_page_end": 26
        },
        {
            "title": "స్వప్రయోజనం",
            "book_page_start": 27,
            "pdf_page_start": 27,
            "pdf_page_end": 33,
            "author": "చందమామ బృందం",
            "genre": "బేతాళ కథ",
            "moral": "సందర్భాన్ని బట్టి మనిషి తన మేధస్సును, సామర్థ్యాన్ని పరుల ప్రయోజనం కోసం లేదా తన అభివృద్ధి కోసం ఉపయోగించుకోవాలి.",
            "keywords": [
                "విక్రమార్కుడు",
                "బేతాళుడు",
                "రత్నగుప్తుడు",
                "సుదర్శనుడు",
                "వ్యాపారం"
            ],
            "characters": [
                "విక్రమార్కుడు",
                "బేతాళుడు",
                "రత్నగుప్తుడు (వర్తకుడు)",
                "సుదర్శనుడు (యువకుడు)",
                "రత్నగుప్తుడి కూతురు"
            ],
            "locations": [
                "కన్యాకుబ్జం",
                "తూర్పు దీవులు",
                "రాజధాని నగరం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శపంలోని బేతాళుడు, \"రాజా, \"నిన్ను చూస్తూంటే, నాకొక సందేహం కలుగుతున్నది. నువ్వీ అపరాత్రి వేళ పడుతున్న శ్రమా, వినియోగిస్తున్నశక్తి యుక్తులూ, స్వప్రయోజనం కోసమా లేక పరుల మేలుకా? సామాన్యంగా ఈ లోకంలో ఎవరైనా తమ శక్తినీ, ప్రతిభనూ తమ సొంత లాభం కొరకే ఉపయోగించు కుంటారు. నీలాగా పరుల మేలు కు ఉపయోగించాలనుకోరు. వెనుకటికి సుదర్శను డనే వాడు తనకున్న శక్తి యుక్తుల్ని, మేలు చేసినవాడిని కాదని, తన స్వప్రయో జనం కోసం మాత్రమే ఉపయోగించుకున్నాడు. నీకు శ్రమ తెలియకుండా వుండేందుకు అతడి కథ చెబుతాను విను.\" అంటూ ఇలా చెప్ప సాగాడు:\nపూర్వం కన్యాకుబ్జంలో, రత్నగుప్తుడనే ఒక వర్తక శ్రేష్ఠుడుండేవాడు. అతడు అనేక లాభసాటి వ్యాపారాలు చేసి కోట్లకు పడగలెత్తాడు. వయసు మీరి వృద్ధాప్యం మీదపడ్డా, ఆయన విశ్రాంతి తీసుకోకుండా మరింత సంపద సంపాదించాలన్న ధ్యాసతో కొత్తగా సముద్ర వ్యాపారం ప్రారంభించాడు.\nఆయన తూర్పుదీవులకు సుగంధ ద్రవ్యాలను వ్యాపారం నిమిత్తం తీసుకు పోయి, వాటిని లాభసాటి ధరలకు అమ్మి అంతులేని ధనాన్ని సంపాయించాడు. రత్నగుప్తుడిది ధనసంపాదనలో విరామ మెరుగని మనస్తత్వం. కొత్తగా ప్రారంభిం చిన సముద్రవ్యాపారం అచ్చిరావడంతో, ఆయన మరింత ఉత్సాహంతో దాన్ని వృద్ధి చేయసాగాడు.\nఒకసారి ఆయన సుగంధ ద్రవ్యాలను, ఓడలకుఎత్తించుకుని, సముద్రప్రయాణం సాగించి, తూర్పుదీవులలోని ఒక రాజధానీ నగరం చేరి, అక్కడ వున్న ఒక సత్రంలో బసచేశాడు.\nఆ మరుసటిరోజు, ఆయన అమ్మకాలు ప్రారంభించి, తెచ్చిన సరుకులో చాలా భాగం అమ్మేశాడు. ఆ రాత్రి ఆయన భోజనం అయాక అమ్మకం వివరాలుగల పత్రాలను ముందు పెట్టుకుని సత్రం అరుగు మీద కూర్చున్నాడు. అర్ధరాత్రి కావస్తున్నా లెక్కలు సరిగా తెమలలేదు. అర్ధరాత్రి దాటిపోయిందన్న ధ్యాస ఆయ నకు లేదు.\nఇదంతా సత్రం అరుగు మరొక వైపున పడుకొని, నిద్రపట్టక ఆలోచనలతో వున్న యువకు డొకడు చూశాడు. అంత పెద్ద వాడు, అంత రాత్రివేళ పత్రాలతో సతమతమవుతూండడం, ఆ యువకుడికి ఆశ్చర్యంతోపాటు ఎంతో ఆసక్తి కలిగిం చింది.\nయువకుడు లేచి, రత్నగుప్తుడి వద్దకు వచ్చి, ''అయ్యా, నా పేరు సుదర్శనుడు. ఈ వయసులో అర్ధరాత్రివేళ రాతకోతలతో అంత శ్రమపడుతున్నారేమిటి?\" అని అడిగాడు.\nరత్నగుప్తుడు తల ఎత్తి, సుదర్శనుణ్ణి చూసి, “నాయనా, నేనొక వర్తకుణ్ణి. ఈ రోజంతా నగరంలో సరుకు అమ్మకాలు చేశాను. వాటి లెక్కలు తేలక కాస్త యిబ్బంది పడుతున్నాను అంతే!\" అన్నాడు.\n\"మీకేమీ అభ్యంతరం లేకపోతే, ఆ పత్రాలిటివ్వండి. మీ లెక్క సరిచేసేం దుకు ప్రయత్నిస్తాను,\" అన్నాడు సుదర్శ నుడు.\n\"ఇవి వ్యాపారానికి సంబంధించిన లెక్కలు. చాలా కష్టమైనవి, నువ్వు అను కున్నంత తేలిగ్గా తేలేవి కావు.'\" అన్నాడు రత్నగుప్తుడు.\n\"అయ్యా. నాకు యిష్టమైన శాస్త్రం గణితం. నేను చిన్నప్పటి నుంచీ దాన్ని ఎంతో పట్టుదలతో అభ్యసించాను. మీ వ్యాపారం లెక్కలు నాకొక లెక్కలోనివి కావు.\" అంటూ సుదర్శనుడు పత్రాలను తీసుకుని, క్షణంలో వాటిని గుణించి పెట్టి, రత్నగుప్తుణ్ణి అమితాశ్చర్యంలో ముంచె త్తాడు.\nసుదర్శనుడికి కృతజ్ఞతలు తెలుపుతూ రత్నగుప్తుడు, అతణ్ణి గురించిన వివరా లడిగాడు.\n“నా పేరు మీకు యిదివరకే చెప్పాను. కొన్నేళ్ళక్రితం నా తండ్రితోపాటు వ్యాపార నిమిత్తం, కన్యాకుబ్జం నుంచి తూర్పు దీవులకు వచ్చి, యిక్కడే స్థిరపడ్డాను. నా తండ్రి వ్యాపారంలో బాగా నష్టపోయి సొంతదేశం వెళ్ళడానికి మనసొప్పక, దిగులుతో మంచంపట్టి మరణించాడు. ఆ తర్వాత కొద్ది రోజుల్లోనే, నా తల్లీ కాలం చేసింది. రాచకొలువులో ఏదైనా ఉద్యోగం దొరుకుతుందేమో అని, రాజ ధానీ నగరానికి వచ్చాను.\" అన్నాడు సుదర్శనుడు.\nరత్నగుప్తుడు కొంచెంసేపు మౌనంగా ఆలోచించి, ''బతుకుతెరువుకు ఏదో ఉద్యోగమే చేయనవసరం లేదు. నీకు నిజంగానే వ్యాపారంపట్ల ఆసక్తి గనక వుంటే, నాతోపాటు మన దేశం రా. నాకు వ్యాపారంలో సాయం చేస్తూ వుందువు గాని,\" అన్నాడు.\nసుదర్శనుడు సంతోషంగా తన అంగీ కారం తెలిపాడు. మిగతా సరుకుల అమ్మకం తర్వాత రత్నగుప్తుడు. సుదర్శ నుడు బయలుదేరి స్వదేశం చేరారు. వినయవిధేయతలూ, సునిశితమైన మేధా శక్తీ గలిగిన సుదర్శనుడు, అతితక్కువ కాలంలోనే రత్నగుప్తుడి ఆదరానికి పాత్రు డయ్యాడు.\nకొంతకాలం గడిచింది. రత్నగుప్తుడు మరొకసారి తూర్పుదీవులకు వ్యాపార నిమిత్తం వెళ్ళాలని ప్రయాణ సన్నాహాలు చేశాడు. కాని, తీరాబయలుదేరనున్న సమయంలో ఆయన తీవ్రమైన అస్వస్థ తకు గురయ్యాడు.\nఆ స్థితిలో ఆయన సుదర్శనుడితో. \"నువ్వొక్కడివీ బయలుదేరి వెళ్ళు. మన వద్ద పదిలక్షలు విలువచేసే సర్దుకున్నది. వాటి విలువ అక్కడ పదిహేను లక్షల వరకూవుండవచ్చు. ప్రయాణంఖర్చులూ అవీ పోను మనకు నాలుగులక్షల ఆదాయం రావచ్చు. నువ్వు తక్షణం బయలుదేరు,\" అన్నాడు.\nఆ విధంగానే సుదర్శనుడు ఓడలతో బయలుదేరి, తూర్పుదీవులు చేరి. లోగడ రత్నగుప్తుడు వున్న సత్రంలోనే బస చేశాడు. అక్కడ అతడికి మరికొందరు వర్తకులు పరిచయమయ్యారు.\nవాళ్ళు మాటల సందర్భంలో, సుదర్శ నుడితో, ‘‘సుగంధ ద్రవ్యాలకు యిక్కడ ఇప్పుడు బాగానే గిరాకీ వున్నది. కానీ మరొక నెల రోజుల్లో వాటి ధర మరింత పెరిగే అవకాశం కనబడుతున్నది. అంత దాకా ఆగితే రెట్టింపు లాభాలు రావచ్చు. అయినా, ఇది కొంత ధైర్యంతో కూడిన పనే! భారాన్ని దేవుడి కొదిలి, మేం ఆగదలిచాం. మరి మీ మాటేమిటి?\" అన్నారు.\nసుదర్శనుడు కొద్దిసేపు ఆలోచించి, \"ఎంత త్వరగా వీలయితే, అంత త్వరగా సరుకు అమ్మి స్వదేశం చేరాలనుకుం టున్నాను.\" అన్నాడు.\nఆ విధంగానే అతడు, సరుకంతా త్వరగా అమ్మేసి, అప్పటికప్పుడే బయలు దేరి స్వదేశం చేరాడు. అతడు చెప్పిన అనుభవాలు విని. రత్నగుప్తుడు వచ్చిన లాభాలలో నాలుగోవంతు అతడి కిచ్చే శాడు.\nకొన్నాళ్ళు గడిచాక, సుదర్శనుడు మరొకసారి వ్యాపారనిమిత్తం తూర్పు దీవులకు వెళ్ళాలనుకున్నాడు. సంగతి విని. రత్నగుప్తుడు ఎంతగానో సంతోషించి, \"వ్యాపారికి వున్నదానితో సంతృప్తి చెందడం గాని, విశ్రాంతి కోరడం గాని ఏమాత్రం తగని పనులు అలాగే నీ ఇష్టానుసారం వెళ్ళిరా. ఈసారి నీకు వచ్చే లాభాలలో సగం యిస్తాను,” అన్నాడు.\nసుదర్శనుడు ఓడలకు సరుకులు ఎక్కించి, తూర్పుదీవులు చేరి, లోగడ బసచేసిన పత్రానికి వెళ్ళాడు. అక్కడ సాటివర్తకులతో అతడి మాటలు కలి శాయి. సుదర్శనుడు వాళ్ళతో, సరుకు లకు అధికధరలు వచ్చే అవకాశం వున్నది కనుక. కొన్నాళ్ళపాటు వేచి చూస్తా నన్నాడు.\nసుదర్శనుడు ఊహించినట్టే సరుకు లకు అధికధరలు పలికాయి. అతడు రెట్టింపు లాభాలు గడించాడు. వెంటనే తిరుగుప్రయాణం కట్టక, అక్కడ లభించే దంతపుబొమ్మలు కొని, వాటితో కన్యా కుబానికి తిరిగి వచ్చాడు.\nగృహాలంకరణపట్ల ఎక్కువ ఆసక్తి చూపే సంపన్నులకు వాటిని అధిక ధర లకు అమ్మి, మరింతగా లాభం సంపా యించాడు.\nసుదర్శనుడి వ్యాపారదక్షతకు, ఎంతో ముచ్చటవడిన రత్నగుప్తుడు. ఒకనాడు అతడితో, ‘“నీతో ఒక ముఖ్యమైన విషయం చెప్పాలని కొద్దిరోజులుగా ఆలోచిస్తున్నాను. నాకున్నది ఒక్కగానొక్క కూతురన్న విషయం నీకు తెలుసు. నువ్వు నాకు ఎంతో నచ్చావు. నువు నా అల్లుడు కావాలన్నదే నా కోరిక. నీకు సమ్మత మేనా ?'' అని అడిగాడు.\nసుదర్శను డందుకు సంతోషంగా అంగీ కరించాడు. రత్నగుప్తుడు, తన కూతురి వివాహం సుదర్శనుడితో ఎంతో ఘనంగా జరిపించాడు.\nబేతాళుడు ఈ కథ చెప్పి. “రాజా, సుదర్శనుడు స్వప్రయోజనాపరుడిలా కనబడుతున్నాడు. రత్నగుప్తుడి వద్ద ఉద్యోగిగా వున్న రోజుల్లో, సాటివర్తకులు సరుకుధర పెరిగే అవకాశం వున్నదని చెప్పి, కొంతకాలం ఆగమన్నారు. కాని, అతడలా చేయక వచ్చిన లాభానికి సరుకు అమ్మేశాడు. కాని, రత్నగుప్తుడితో భాగ స్వామి అయాక, మరింత లాభం కొరకు చాలా రోజులు. ఆ దీవుల్లోనే వుండి పోయాడు. అంతేకాక, అక్కడ లభించే దంతపు వస్తువులు కొని, తన దేశంలో అమ్మి. మంచి లాభాలు గడించాడు.\nమొదటిసారి తన శక్తియుక్తులు ఉపయో 'గిస్తే, ఎక్కడ యజమానికి అధిక లాభాలు వస్తాయో అని జాగ్రత్తపడ్డాడు. తానే యజమానినని తెలిశాక, రెండవసారి తన ప్రతిభనుపయోగించి, వ్యాపారాన్ని మరిం తగా వృద్ధిపరుచుకున్నాడు. ఇలాంటి స్వప్రయోజనాపరుణ్ణి రత్నగుప్తుడు గుర్తిం చకపోవడం అటుంచి, అతడి వ్యాపార దక్షతను మెచ్చుకోవడం ఏమిటి? రత్న గుప్తుడు, సుదర్శనుడి నిజరూపాన్ని గుర్తించలేనంతటి అమాయకుడా? ఈ సందేహనికి సమాధానం తెలిసి కూడా చెప్పకపోయావో, నీ తల పగిలిపోతుంది.\" అన్నాడు.\nదానికి విక్రమార్కుడు, “సుదర్శనుడు స్వప్రయోజనాపరుడనడానికి ఆధారం ఏదీ లేదు. మొదటిసారి తూర్పుదీవులకు వెళ్ళి నప్పుడు, అతడు కేవలం ఒక ఉద్యోగి మాత్రమే. యజమాని చెప్పినట్లు చేసుకు రావడమే అతని పనిగాని, స్వంత నిర్ణ యాలు తీసుకోవడం కాదు. రెండవసారి యజమాని తానే గనక, కష్టమైనా, నష్ట మైనా ఎదుర్కొనడానికి సిద్ధపడ్డాడు. తాను మరొకరికి జవాబు చెప్పవలసిన అవసరం లేదు. తిరుగుప్రయాణంలో, అతడు మరొక వ్యాపారం గురించి ఆలోచించడం ఎందుకంటే, స్వంతప్రతిభగలవాడుగా గుర్తింపు పొందేందుకు. సుదర్శనుడు ఉద్యోగిగా తన బాధ్యతలనూ, యజ మానిగా తన వ్యాపారదక్షతనూ నిర్వర్తించ డంలో, తన సునిశిత మేధాశక్తిని ఉపయో గించుకున్నాడు.\" అన్నాడు. రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. — (కల్పితం)",
            "book_page_end": 33
        },
        {
            "title": "పటాటోపం",
            "book_page_start": 34,
            "pdf_page_start": 34,
            "pdf_page_end": 34,
            "author": "డా|| తాటిచెర్ల గురురామప్రసాద్",
            "genre": "నీతి కథ",
            "moral": "ఆడంబరం (పటాటోపం) కంటే నిజమైన విలువ, కృషి ముఖ్యం.",
            "keywords": [
                "రైతు",
                "కొడుకు",
                "ఆడంబరం",
                "ఆవు",
                "కృషి"
            ],
            "characters": [
                "రైతు",
                "రైతు కొడుకు"
            ],
            "locations": [
                "సంత"
            ],
            "content": "ఒక రైతుకు, ఈడొచ్చిన కొడుకొకడున్నాడు. వాడికి ఆడంబరం జాస్తి, ఖరీదైన దుస్తులు వేసు కుని, విలువైన మనిషిగా కనిపించాలని వాడి తాపత్రయం. తండ్రికి కొడుకు పద్ధతి నచ్చలేదు. వాడికి బుద్ధి చెప్పాలని, సరియైన ఆదునుకోసం చూడసాగాడు.\nఒకనాడు రైతు, తన గొడ్డుటావును బాగా అలంకరించి, దాన్ని సంతకు తోలుకుపోయి. అమ్ముకుని రమ్మని, కొడుకును పురమాయించాడు.\nసంతలో ఆవును చూసిన ప్రతివాడూ, “రోజుకు ఎన్ని శేర్ల పాలిస్తుంది?\" అని అడిగేవాడే కాని, అలంకరణచూసి దాన్ని కొన్నవాడు లేడు.\nసంత అయిపోయింది. ఎంత తక్కువ ధరకు అమ్ముదామన్నా, రైతుకొడుకు ఆవును అమ్మలేక, సాయంకాలానికి ఉసూరుమంటూ ఇల్లు చేరాడు.\n\"పాలివ్వని ఆవును, మెడగంటలు చూసి ఎవ్వరూ కొనరు. పటాటోపంవల్ల పెద్ద ప్రయో జనం ఏమీ వుండదు!\" అన్నాడు రైతు, తన కొడుకుతో.\nఅనాటినుంచి రైతుకొడుకు, కృషిచేసి మంచి లక్షణాలు అలవర్చుకుని నిరాడంబరంగా జీవించాడు.\n—డా|| తాటిచెర్ల గురురామప్రసాద్",
            "book_page_end": 34
        },
        {
            "title": "సీతయ్య పెళ్ళి",
            "book_page_start": 47,
            "pdf_page_start": 47,
            "pdf_page_end": 50,
            "author": "వసుంధర",
            "genre": "సామాజిక కథ",
            "moral": "అమాయకులను మోసం నుండి రక్షించడానికి తెలివైన వ్యూహాలు అవసరం. వివాహంలో డబ్బు కంటే నిజాయితీ, సమర్థత ముఖ్యం.",
            "keywords": [
                "సీతయ్య",
                "రుద్రయ్య",
                "లక్ష్మయ్య",
                "మోసం",
                "నిజాయితీ"
            ],
            "characters": [
                "సీతయ్య",
                "రుద్రయ్య",
                "రుద్రయ్య కూతురు",
                "లక్ష్మయ్య",
                "లక్ష్మయ్య కూతురు",
                "కసాయివాడు",
                "గ్రామాధికారి"
            ],
            "locations": [
                "సీతాపురం",
                "పొరుగూరు"
            ],
            "content": "సీతాపురంలో సీతయ్య అనే అమాయకు డుండేవాడు. వారసత్వంగా సంక్రమించిన ఆస్తి వున్నప్పటికీ, వాడు కష్టపడి జీవించే వాడు. వాడికి పిల్లనివ్వాలని ఊళ్ళో చాలా మంది అనుకుంటున్న సమయంలో, పొరుగూరు నుంచి రుద్రయ్య అనే మోస గాడు వచ్చాడు. వాడి వెంట ఒక అనాకారి పిల్ల వున్నది.\nఊళ్ళో అందరితోనూ వాడు. \"ఈ పిల్ల నా కూతురు. ఆ మధ్య రెండు నెలల క్రితం సీతయ్య, మా ఊరు వచ్చినప్పుడు దీన్ని పెళ్ళి చేసుకున్నాడు. వచ్చి కాపు రానికి తీసుకువెళతాడని యిన్నాళ్ళూ ఎదురుచూసి, యింక విసిగిపోయి నేనే, దీన్ని తీసుకువచ్చాను. సీతయ్య, నా కూతురుకు అన్యాయం చేస్తాడేమోనని, అనుమానంగా వున్నది. మీరందరూ నాకు సాయపడాలి,'' అని చెప్పాడు.\nఈ విడ్డూర మేమిటో చూడాలని, ఊళ్ళో చాలామంది రుద్రయ్యతోపాటు సీతయ్య యింటికి వెళ్ళారు. సీతయ్య తనకా పిల్ల ఎవరో తెలియదన్నాడు.\n\"తెలియదని బింకాలు పలికితే సరి పోదు. నేను మా ఊరునుంచి సాక్ష్యాలు తీసుకురాగలను\" అన్నాడు రుద్రయ్య.\nసీతయ్య, గ్రామాధికారి దగ్గిరకు వెళ్ళి, తనను రుద్రయ్య బారినుంచి రక్షించ మన్నాడు. వాడు అమాయకుడని తెలిసిన గ్రామాధికారి, వాణ్ణి ఎలా కాపాడాలా అని ఆలోచిస్తూండగా. మర్నాడు గ్రామా నికి మరొక వ్యక్తి వచ్చాడు. వాడు తన పేరు లక్ష్మయ్య అని చెప్పాడు. వాడి వెంట ఎంతో అందమైన యువతి వున్నది.\nవాడు కూడా గ్రామస్థులతో, సీతయ్య నాలుగు నెలల కిందట. తన గ్రామానికి వచ్చినప్పుడు, తన కూతుర్ని పెళ్ళి చేసు కున్నాడని చెప్పాడు. సీతయ్య తన కేమీ తెలియదని గోల పెడితే, \"నీక్కావాలంటే లక్షవరహాలు కట్నంగా యిస్తాను. నా కూతురుకు అన్యాయం చేయకు!\" అన్నాడు.\nసీతయ్య అందుకు ఒప్పుకోలేదు.\nలక్ష్మయ్య, గ్రామాధికారికి ఫిర్యాదు చేశాడు. అప్పటికే రుద్రయ్య కూడా గ్రామాధికారి దగ్గిర వున్నాడు.\nగ్రామాధికారి యిద్దరు చెప్పిందీ విని. \"మీరు చెప్పిందాన్ని బట్టి. సీతయ్య ముందుగా లక్ష్మయ్య కూతుర్ని పెళ్ళి చేసుకున్నాడు. ఆమె అందగత్తె; ధనవంతు రాలు. ఆమెను పెళ్ళి చేసుకునివుంటే, సీతయ్య తిరిగి యింకొక ఊరు వెళ్ళి రుద్రయ్య కూతుర్ని పెళ్ళి చేసుకుని వుండడు. కాబట్టి, మీ యిద్దరిలో ఒకరు అబద్ధం చెబుతున్నారు, అవునా ?\" అన్నాడు.\nరుద్రయ్య, తన కూతురు పెళ్ళికి సాక్ష్యాలు తేగలనన్నాడు. లక్ష్మయ్య తనూ సాక్ష్యాలు తెస్తానన్నాడు. ఇద్దరూ వాదు లాటకు దిగారు.\nఆ సమయంలో అక్కడికి, ఒక కసాయి వాడు వచ్చాడు. వాడు రుద్రయ్య కూతురు కేసి చూస్తూ, ''నువ్విక్కడున్నావా ! కసాయివాణ్ణి పెళ్ళి చేసుకుంటే, చచ్చిన జంతువుల చర్మాలు వలవాలని తెలి యదా ? ఆ సంగతి నువ్వు పెళ్ళికి ముందే ఆలోచించుకుని వుండవలసింది. పెళ్ళి చేసుకున్నాక ఇంట్లోంచి పారిపోతే, నేనూరుకుంటానా? నాతోపద!\" అన్నాడు.\n\"ఈ అమ్మాయితో నీకు పెళ్లయిందా?\" అని అడిగాడు గ్రామాధికారి ఆశ్చర్యంగా.\n\"అవును. ఈమె నా భార్య. అందుకు సాక్షులను కూడా వెంటబెట్టుకుని వచ్చాను. వాళ్లు వీధిలో నిలబడ్డారు. పిలవమంటే పిలుస్తాను!\" అన్నాడు కసాయివాడు.\nగ్రామాధికారి సాక్షులను పిలిపించాడు. కసాయివాడు, అనాకారి పిల్లను పెళ్ళి చేసుకున్నట్టు వాళ్ళు చెప్పారు.\n\"ఇంక వేరే సాక్ష్యాలు అవసరం లేదు. రుద్రయ్య కూతురు. సీతయ్య భార్య కాదు,'' అన్నాడు గ్రామాధికారి.\n\"అవన్నీ అబద్ధపు సాక్ష్యాలు! నేనీ కసాయి వెంట వెళ్ళను.\" అని అనాకారి పిల్ల ఎదురుతిరిగింది.\n\"నీ తండ్రి రుద్రయ్య రెండు నెలల క్రితం, యీ కసాయివాడికి నిన్నిచ్చి పెళ్లి చేసినట్టు సాక్షులు రుజువు చేశారు. నువ్వు, నీ భర్తతో వెళ్ళి తీరవలసిందే!\" అన్నాడు గ్రామాధికారి.\nఆయన యిలా అనగానే, అనాకారిపిల్ల కళ్ళనీళ్ళు పెట్టుకుని, ''ఈ రుద్రయ్య, నా తండ్రి కాదు; మేనమామ. ఈ సీతయ్య అమాయకుడని తెలిసి, అతడి ఆస్తి మీద పెత్తనం చెలాయించేందుకు, యీ నాటకం ఆడుతున్నాడు. నాకూ, సీతయ్యకూ పెళ్ళి కాలేదు. నిజం ఒప్పుకుంటున్నాను. దయ చేసి నన్నీ కసాయివాడిపాలు చేయకండి,' ' అన్నది.\n\"సమస్య తీరిపోయింది. ఇక సీతయ్య, లక్ష్మయ్య కూతుర్ని ఏలుకోవచ్చు.” అన్నాడు గ్రామాధికారి.\n\"నిజం చెబుతున్నాను. నేనీ పిల్లను కూడా పెళ్ళి చేసుకోలేదు.\" అన్నాడు సీతయ్య దీనంగా.\n\"పోనీ నీ మాటే నిజమనుకుందాం. ఇప్పుడు నా కూతుర్ని పెళ్ళి చేసుకునేం దుకు, నీకేమైనా అభ్యంతరమా?\" అని అడిగాను లక్ష్మయ్య.\nసీతయ్య ఆశ్చర్యపోయి, “నా కిడంతా అయోమయంగా వున్నది. ఇక్కడ ఏం జరుగుతున్నదో కూడా అంతుబట్టడం లేదు.'' అన్నాడు.\nఅప్పుడు లక్ష్మయ్య అందరికీ, అసలు విషయం వివరించి చెబుతూ, \"నేను, నా కూతురుకు మంచి వరుడి కోసం వెదుకుతున్నాను. నా కూతురు అమాయకు రాలు. పెళ్ళయ్యాక భర్త దాన్ని మోసం చేస్తాడని, నా భయం. ఆ సమయంలో నాకు, సీతయ్యను గురించి తెలిసింది. అతణ్ణి పరీక్షించాలనుకున్నాను. అప్పుడే నాకు, రుద్రయ్య వేస్తున్న పథకం గురించి, వాళ్ళ ఊరు వాడొ క డు చెప్పాడు. రుద్రయ్య ఆటకట్టించేందుకే, యీ కసాయివాడి సాయం కోరాను.\" అన్నాడు చిన్నగా నవ్వుతూ.\n“వాడి కసాయితనం మంచి ఫలితాన్నే యిచ్చింది! ఇంతకూ సీతయ్య గురించి నువ్వేమనుకుంటున్నావు?\" అని అడి గాడు గ్రామాధికారి.\n\"సీతయ్య అమాయకుడే కావచ్చు. కాని, అబద్ధాలకు భయపడి తేలికగా లొంగిపోడని రుజువయింది. సీతయ్య స్థానంలో మరొకడుంటే, నేనిస్తానన్న లక్ష వరహాలకు ప్రలోభపడి, అందమైన నా కూతుర్ని ముందే పెళ్ళి చేసుకున్నట్టు ఒప్పేసుకునే వాడు. సీతయ్య నిజాయితీ పరుడని తేలిపోయింది.'\" అన్నాడు లక్ష్మయ్య.\n\"అందువల్ల నీకు కలగబోయే మేలే మిటి?\" అని ప్రశ్నించాడు గ్రామాధికారి.\n\"అయ్యా, సీతయ్యకు ప్రపంచంలోని మోసగాళ్ళ బారినుంచి తప్పించుకోవ డానికి, నావంటివాళ్ళ సాయం కావాలి. నా కూతుర్ని పెళ్ళి చేసుకుంటే, నేనతడికి అండగా వుంటాను. మీ అందరి ఎదటా. నా సమర్థతను రుజువు చేసుకున్నా గదా ! సీతయ్య నిర్ణయమేమిటో వినాల ను కుంటున్నాను.\" అన్నాడు లక్ష్మయ్య.\nలక్ష్మయ్య కూతుర్ని పెళ్ళాడేందుకు, సీతయ్య సంతోషంగా అంగీకరించాడు.",
            "book_page_end": 50
        },
        {
            "title": "కృష్ణావతారం",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "కష్టాలు ఎదురైనప్పుడు ధైర్యంగా పోరాడి విజయం సాధించాలి. ధర్మం, న్యాయం ఎల్లప్పుడూ నిలబడతాయి.",
            "keywords": [
                "కృష్ణుడు",
                "రుక్మిణి",
                "ప్రద్యుమ్నుడు",
                "శంబరాసురుడు",
                "మన్మథుడు"
            ],
            "characters": [
                "కృష్ణుడు",
                "రుక్మిణి",
                "బలరాముడు",
                "రుక్మి",
                "జరాసంధుడు",
                "శంబరాసుడు",
                "మాయావతి (రతీదేవి)",
                "ప్రద్యుమ్నుడు",
                "అనిరుద్ధుడు",
                "నారదుడు"
            ],
            "locations": [
                "ద్వారక",
                "భోజకటకం",
                "ఇక్షుమతీపురం",
                "విదర్భదేశం"
            ],
            "content": "యాదవులు జరాసంధుడు మొదలుగా గల రాజుల సేనలను ఓడించి, విజయో త్సాహంతో సింహనాదాలు చేస్తూ, విజయ దుందుభులు మోగిస్తూ, బలరాముణ్ణి, సాత్యకినీ ముందుంచుకుని ద్వారకకు తిరిగిపోయారు.\nకృష్ణుడు రుక్మిణిని తీసుకుని వెళ్ళి పోగానే శ్రుతపర్వుడు రుక్మిని తన రథం మీద కూర్చోబెట్టుకుని బయలుదేరాడు. అయితే రుక్మి, తన చెల్లెలైన రుక్మిణిని తీసుకురాకుండా కుండినపురం ప్రవేశించ నని ప్రతిజ్ఞ చేసి ఉన్నాడు; ఆ ప్రతిజ్ఞ విఫలం అయింది గనక, అతను భోజకటక మనే నగరం నిర్మించి, అందులో నే ఉండిపోయాడు.\nజరాసంథుడు మూర్ఛ తెలియగానే చెల్లాచెదరైన తన సేనలను తిరిగి ఏకం చేసుకుని పూర్తిగా నవ్వుల పాలైపోయిన శిశుపాలుణ్ణి వెంటబెట్టుకుని తన దేశానికి వెళ్ళిపోయాడు.\nయాదవవృద్ధులు కృష్ణుడి వివాహానికి ముహూర్తం నిశ్చయించి, బంధుకోటికీ, ఇతర రాజులకూ ఆహ్వానాలు పంపారు. రాచనగరుకు పెళ్ళిముస్తాబు జరిగింది. మణులు కూర్చిన గోడలను కుంకం పువ్వుతో తుడిచి ధగధగా మెరిసేటట్టు చేశారు. బంగారు స్తంభాలకు కట్టిన గుడ్డలు ఊడదీసి, వాటిపైనున్న చెక్కడపు పనితనం అందరికీ కనపడేలాగు చేశారు. గచ్చునేలల మీద కస్తూరి నీరు పోసి రుద్ది మెరుగుపెట్టారు. రకరకాల ముత్యాల ముగ్గులు చక్కగా అలంకరించారు. అంతటా పోకమానులూ, అరటిచెట్లూ అమర్చి, లేత రావి ఆకులతోనూ, మామి డాకులతోనూ అందమైన తోరణాలు గట్టి, చీనాంబరాలతో తయారుచేసిన ధ్వజా లెత్తారు.\nకృష్ణుడి పెళ్ళికి అతని బంధువులూ, అనేకమంది రాజులూ తమతమ వైభవాలు ఉట్టిపడేలాగా, రథాలనూ, ఏనుగులనూ, గుర్రాలనూ వెంటబెట్టుకుని ఎంతో స్నేహ భావంతో వచ్చారు. కృష్ణుణ్ణి చూసి తమ తపస్సులు ఫలింపజేసుకుందామని మునులు వచ్చారు. ఇంకా, నాలుగు వర్ణాలకూ చెందిన పలువురు ప్రముఖులు నానా దేశాల నుంచి పెళ్ళికి తరలి వచ్చారు. వచ్చిన వారందరికీ సాత్యకి తగిన సత్కారాలు జరిపి, వసతులు ఏర్పాటు చేశాడు.\nపెళ్ళిరోజు వచ్చింది. ఒకవైపు బ్రాహ్మ ణుల వేదాధ్యయనమూ; మరొక వైపు రాజులకు వంది మాగధులు చేసే కైవా రాలూ, స్త్రీలు తిరుగాడుతూంటే కలిగే వారి ఆభరణాల ధ్వని, ఏనుగుల ఘీంకా రాలూ, గుర్రాల సకిలింపులూ, పెళ్ళి బాజాలూ, ఆకాశాన దేవదుందుభులూ, అన్నీ కలిసి ఎక్కడ చూసినా చాలా సందడిగా ఉన్నది.\nనాలుగు బంగారు స్తంభాలతో కళ్యాణ మండపం కట్టి మాణిక్యాలతోనూ, పువ్వులతోనూ అలంకరించి, రంగవల్లులు చిత్ర విచిత్రంగా రచించి, అందులో మణిమయమయిన వేదిక మీద కృష్ణుడు కూర్చున్నాడు. అతని చుట్టూ ఉగ్ర సేనుడూ, వసుదేవుడూ, బలరాముడూ, యదువృద్ధులూ, మునులూ కూర్చున్నారు. పురోహితుడు అగ్నిముఖం చేసి వేల్చు తున్నాడు.\nముహూర్తం వచ్చింది. సౌకుమార్యా నికీ, సౌందర్యానికీ, సౌభాగ్యానికీ, సౌశీల్యా నికీ ప్రతిరూపంగా కనిపించే రుక్మిణిని కృష్ణుడు పాణిగ్రహణం చేశాడు. అతని మీద ముత్తయిదువులు అక్షతలనూ, ఆకాశం నుంచి దేవతాస్త్రీలు పుష్పాలనూ ఒకేసారి చల్లారు. బ్రాహ్మణులు ఆశీర్వ చనం చేశారు. కృష్ణుడు తన తల్లిదండ్రు లకూ, పెద్దలకూ నమస్కారం చేసి, వారి దీవనలు పొందాడు. తరవాత అతను అసంఖ్యాకులైన బ్రాహ్మణులకు ఎనిమిది వేల రథాలూ, పదకొండువేల అయిదు వందల ఏనుగులూ, అంతులేని గుర్రాలూ, ఆవులూ దానం చేసి, నగలనూ, బంగా రాన్నీ, వెండినీ, దాసదాసీలనూ కానుకలుగా ఇచ్చి, సూతులూ, మాగ ధులూ, నర్తకులూ, వంది వైతాళికులూ మొదలైన వారికి అంతులేని బహుమానా లిచ్చి, అందరికీ భోజనాలు పెట్టి సంతృప్తు లను చేశాడు. పెళ్ళిరోజులు సుఖంగా వెళ్ళిపోయాయి. పెళ్ళికి వచ్చినవారు కృష్ణుడికి కట్నాలు చదివించి, అతని చదివింపులు అందుకుని సంతోషంగా వెళ్ళిపోయారు.\nకృష్ణుడు రుక్మిణితో దాంపత్య సౌఖ్యంలో ఓలలాడుతూనే, మిత్రవిందా, జాంబవతీ, సత్యభామా, కాళిందీ, సుదంతా అనేవారిని కూడా పెళ్ళాడాడు.\nకొద్ది కాలానికే కృష్ణుడి అగ్రభార్య అయిన రుక్మిణి గర్భవతి అయింది. కృష్ణుడు తన హెూదాకు తగినట్టు గా ఆమెకు పుంసవనమూ, సీమంతమూ మొదలైన వేడుకలు జరిపాడు. కాల క్రమాన రుక్మిణి అందమైన ఒక మగ శిశువును ప్రసవించింది. పూర్వం శివుడి మూడో కంటి మంటకు భస్మమైన మన్మధుడే ఇప్పుడు రుక్మిణి కడుపున జన్మించాడు. అతనికి ప్రద్యుమ్ను డని పేరు పెట్టుకున్నారు.\nరుక్మిణి కడుపున పుట్టే ఈ బిడ్డవల్ల మనకు చావున్నదని ముందే తెలిసిశంబరు డనే రాక్షసుడు. ఏడు రోజుల బాలింత పక్కలో పడుకుని ఉన్న ప్రద్యుమ్నుణ్ణి అర్ధరాత్రివేళ అపహరించి తీసుకు పోయి సముద్రంలో పారేశాడు. ఆ బిడ్డను ఒక పెద్ద చేప మింగింది. ఆ చేపను ఒక జాలరి వలలో పట్టి, అంత పెద్ద చేపను పట్టినందుకు సంతోషించి, దాన్ని తమ రాణి అయిన మాయావతికి కానుకగా ఇచ్చాడు. ఈ జాలరి ఇక్షుమతీపురంలో ఉండే వాడే. ఆ ఇక్షుమతీపురాన్నే శంబరుడు పాలిస్తున్నాడు. మాయావతి శంబరుడి భార్య.\nమాయావతి జాలరి ఇచ్చిన చేపను తానే స్వయంగా తరిగి, అందులో అంద మైన పిల్లవాడుండటం చూసి ఎంతో ముచ్చటపడి, వాణ్ణి పెంచి పెద్దవాణ్ణి చేసింది. తనకు పిల్లలు లేని కారణంచేత శంబరుడు కూడా ఆ పిల్లవాణ్ణి చూసి మురిశాడు.\nమాయావతి పెంపకంలో పెరిగిన ప్రద్యుమ్నుడు రాక్షస మాయలన్నీ తెలుసు కున్నాడు; సకల క్షత్రియ విద్యలూ నేర్చు కుంటూ పెరిగి పెద్దవాడయాడు. అతడు ఎంతో అందంగానూ, ఆకర్షణీయంగానూ తయారయాడు. పసితనం నుంచీ అతన్ని పెంచిన మాయావతి ఒకనాడు తనను పెళ్ళాడమని కోరింది. అతను మాయా వతితో, \"నువు తల్లివి, నేను కొడుకును. నాపైన నీ కిలాటి కోరిక ఎలా కలిగింది ? దీని కేదన్నా కారణం ఉంటే చెప్పు.\" అన్నాడు ఎంతో ఆశ్చర్యంగా.\nదానికి మాయావతి, \"నీ తండ్రి యాదవ పంశోద్దారకుడైన కృష్ణుడు, నీ తల్లి రుక్మిణీదేవి. పురిటిలోనే నిన్ను శంబరుడు సముద్రంలో పారేస్తే దైవికంగా నువ్విక్కడికి చేరావు. నేను నిన్ను ఇంత కాలమూ రక్షించాను. నీ తల్లి నీ మీద బెంగపడి ఉన్నది. నువు వెళ్ళి ఆమె కళ్ళ ఎదట పడు. నన్ను నిరాకరించకు. శంబరుణ్ణి నేను మాయామోహితుణ్ణి చేసి అతని భార్యగా నటిస్తూ వచ్చాను. అతను మన విరోధి. అతన్ని చంపెయ్యి.\" అన్నది.\nమాయావతి ఇలా చెప్పేసరికి, ప్రద్యు మ్నుడు వెంటనే శంబరుణ్ణి యుద్ధానికి పిలిచాడు. ఇద్దరికీ భయంకరమైన యుద్ధం జరిగింది. ఆ యుద్ధంలో ప్రద్యుమ్నుడు శంబరుడి పైన ఏడు మాయలు ప్రయోగించి, విఫలుడై, చివ రకు ఎనిమిదవ మాయతో చంపేశాడు.\nతరవాత అతను మాయావతిని వెంట బెట్టుకుని మాయాప్రభావంతో ఆకాశ మార్గాన ప్రయాణం చేసి, కృష్ణుడి అంతః పురంలో దిగాడు. అకస్మాత్తుగా తమ మధ్య దిగిన ప్రద్యుమ్నుణ్ణి చూసి కృష్ణుడి భార్య లందరూ భయపడ్డారు. అతని అందచందాలు చూసి సంతోషం కూడా పొందారు. రుక్మిణి ఆ యువకుణ్ణి చూసి, తనకు పుట్టిన బిడ్డ బతికి ఉంటే ఈ పాటికి ఇంతవాడై ఉండేవాడు కదా అనుకున్నది. చూస్తున్నకొద్దీ ఈ కుర్ర వాడిలో కృష్ణుడి లక్షణాలు కనిపించి, ఒకవేళ తన కొడుకే బతికి ఉండి ఇలా వచ్చాడేమో అన్న అనుమానం కూడా కలిగింది. కృష్ణుడు కూడా ఆ కుర్రవాణ్ణి ముఖమంతా కళ్ళు చేసుకుని చూస్తూ, ఆనందించ సాగాడు.\nఇంతలో నారదుడు అక్కడికి వచ్చి కృష్ణుడితో ప్రద్యుమ్నుడి కథ అంతా చెప్పాడు. ఇప్పుడు అందరికీ అంతా స్పష్టమైపోయింది. ప్రద్యుమ్నుడు రుక్మిణి కొడుకే. మాయావతి కూడా పూర్వజన్మలో మన్మథుడి భార్య అయిన రతీదేవి. తిరిగి మళ్ళీ అతనికి భార్య అయింది. మన్మ థుడు పోయాక ఆమె శంబరుడికి చిక్కి, మాయారూపం ధరించి శంబరుణ్ణి మభ్య పెడుతూ, తన పాతివ్రత్యాన్ని కాపాడు కున్నది.\nతన కొడుకు తనకు మళ్ళీ దక్కి నందుకురుక్మిణి పరమానందం చెందింది. కృష్ణుడి భార్యలందరూ ఎంతో సంతో షించి, అంతఃపురంలో ఎన్నో విందులూ, వేడుకలూ చేసుకున్నారు.\nరుక్మిణి తొలి కాన్పుకు ప్రద్యుమ్నుణ్ణి కనటమే గాక, వరసగా తొమ్మిదిమంది కొడుకులను కని, చిట్టచివర కొక కూతుర్ని కూడా కన్నది. ప్రద్యుమ్నుడి అనంతరం రుక్మిణి కన్న తొమ్మిదిమంది కొడుకుల పేర్లు చారు ధేష్ణుడూ, సుధేష్ణుడూ, సుషేణుడూ చారుగుప్తుడూ, చారువాహ నుడూ, చారువిందుడూ, చారుభద్రుడూ, చారుగర్భుడూ, చారుడూ; కడగొట్టు పిల్ల పేరు చారుమతి. కృష్ణుడికి ఇతర భార్యల యందు భానుడూ, భానువిందుడూ. సంగ్రామజిత్తూ, దీప్తిమంతుడూ, వృకుడూ మొదలుగా గల అనేకమంది కొడుకులూ, మిత్రవతి మొదలైన అనేకమంది కూతుళ్లూ కలిగారు.\nప్రద్యుమ్నుణ్ణి రుక్మిణి కన్న నెల లోపునే జాంబవతి సాంబుడనే కొడుకును కన్నది. అతను ప్రసిద్ధుడు. పసితనంలోనే బలరాముడు అతన్ని చేరదీసి, తనకొడుకు లాగా పెంచాడు. అతనికి యుద్ధవిద్యలన్నీ నేర్పాడు. బలరాముడికి రేవతియందు నిశాతుడూ, ఉల్మకుడూ అనే కొడుకులు కలిగారు. ఈ విధంగా బలరామకృష్ణులు పెద్ద బలగాన్ని కని. ఎంతో సుఖంగా జీవిస్తూ వచ్చారు.\nవిదర్భదేశంలో రుక్మిణి అన్న అయిన రుక్మికి శుభాంగి అని ఒక కూతు రున్నది. ఆ శుభాంగి యుక్త వయస్కురాలయింది. ఆ పిల్లకు తగిన వరుణ్ణి సంపాదించటం కోసం రుక్మి స్వయంవరం ఏర్పాటు చేసి, భూమి మీద ఉండే రాజులందరికీ ఆహ్వా నాలు పంపాడు. ఆ స్వయంవరానికి ఎందరెందరు రాజులో వెళ్ళారు; తన తల్లిదండ్రుల అనుమతి పొంది ప్రద్యు మ్నుడు కూడా సపరివారంగా బయలుదేరి స్వయంవరానికి వెళ్ళాడు. స్వయంవరం యధావిధి గా జరిగింది. శుభాంగి అది వరకే ప్రద్యుమ్నుడి అందచందాలను గురించి విని, అతన్ని వరించటానికి నిశ్చయించుకుని ఉండటం చేత అతని మెడలోనే వరమాల వేసింది. స్వయం వరానికి వచ్చిన ఇతర రాజులందరూ ఆమె నిర్ణయాన్ని మెచ్చుకున్నారు. వధూ వరులు ఒకరి కొకరు తగి ఉన్నారని ఎంతగానో శ్లాఘించారు.\nప్రద్యుమ్నుడు శుభాంగిని పెళ్ళాడి సపరివారంగా బయలుదేరి ఇంటికి తిరిగి వచ్చాడు.\nకొంతకాలానికి ఆ దంపతులకు అనిరుద్ధుడు పుట్టాడు. అనిరుద్దుడు పెరిగి పెద్దవాడవుతూ సమస్తశాస్త్రాలూ, శస్త్రాస్త్రవిద్యలూ నేర్చి యుక్త వయస్కు డయాడు. అతనికి పెళ్ళియీడువచ్చింది.\nరుక్మికి రుక్మవతి అనే మనమరాలు, కొడుకు కుమార్తె ఉన్నది. ఆ పిల్లను అనిరుద్ధుడికి అడగమని కృష్ణుడు సూచిం చగా ప్రద్యుమ్నుడు దూత ద్వారా రుక్మికి కబురు పంపాడు.\nరుక్మి కూడా. పాత పగలు మరచి, సరేనన్నాడు. పెళ్ళి నిశ్చతమయింది. పెళ్ళికి బలరామకృష్ణులూ, ప్రద్యుమ్నుడు మొదలైన కుమారులూ, అనిరుద్ధుడూ, రుక్మిణి, అనేకమంది యాదవముఖ్యులూ తరలివెళ్ళారు. వివాహం వైభవంగా జరిగింది.\nఅందరూ మ హెూల్లాసంగా ఉన్న సమయంలో వేణుధారీ, శ్రుతపర్వుడూ, అంశుమంతుడూ, జయత్సేనుడూ మొద లైన దాక్షిణాత్యులు తమ మిత్రుడైన రుక్మితో \"నువు జూదంలో నేర్పరివిగద. బలరాముణ్ణి కదిలించి చూడు అతను కాస్త వ్యసనపరుడు. అతన్ని ఓడించి మనం ప్రతిష్ఠ సంపాదింతాం\" అని బోధించారు.",
            "book_page_end": 58
        },
        {
            "title": "కాపూ-తోడేలూ",
            "book_page_start": 59,
            "pdf_page_start": 59,
            "pdf_page_end": 62,
            "author": "ఫ్రెంచి జానపద కథ",
            "genre": "జానపద కథ",
            "moral": "ఇతరులకు చేసిన సహాయం ఏదో ఒక రూపంలో తిరిగి మేలు చేస్తుంది. ఇచ్చిన వాగ్దానాన్ని/సూచనను పాటించడం ముఖ్యం.",
            "keywords": [
                "కాపు",
                "తోడేలు",
                "దయ",
                "అరణ్యం",
                "రొట్టె"
            ],
            "characters": [
                "కాపు",
                "కాపు భార్య",
                "తోడేలు (పెద్ద మనిషి రూపంలో)"
            ],
            "locations": [
                "ఫ్రాన్సుదేశం",
                "అరణ్యం"
            ],
            "content": "ఫ్రాన్సుదేశంలో ఇప్పుడు పెద్దమైదానంగా వున్న ప్రాంతంలో ఒకప్పుడు విస్తృతమైన అరణ్యం ఉండేది. ఆ అరణ్యం కాలిపోవ టానికి కారణం ఈ విధంగా చెబుతారు:\nఅరణ్యం అంచున ఒక పేదకాపు తన భార్యతో నివసిస్తూ ఉండేవాడు. ఒకనాడు ఆ కాపు రెండు పెద్ద రొట్టెలు కొని, అరణ్యంకుండా ఇంటికి వస్తూ ఉండగా ఒక పెద్ద తోడేలు చెట్ల చాటునుంచి వచ్చి, అతని దారికి అడ్డంగా నిలబడింది. ఆ తోడేలు బక్కచిక్కి, చర్మం ఎముకలకు అంటుకుపోయి ఉన్నది. అది గుహ లాటి నోరు తెరిచి, కాపుకేసి చూస్తూ గుర్రు పెట్టింది. దాని కోరలు చాలా పెద్దవిగా, భయంకరంగా ఉన్నాయి.\nకాపు ఆ తోడేలును చూసి భయంతో కొయ్యబారి పోయాడు. పారిపోవటం అసంభవం. అంత పెద్ద తోడేలుతో అతను పోరాడి జయించనూ లేడు. అంతలో అతనికి ఒక ఆలోచన వచ్చింది. అతను తోడేలుతో \"నీకు, పాపం, ఆకలిగా ఉందా, తోడేలూ! ఈ రొట్టె కొంచెం తిను.\" అంటూ, ఒక పెద్ద రొట్టె నుంచి ఒక ముక్క తుంపి తోడేలుకు వేశాడు. తోడేలు దాన్ని తీసుకుని ఆప్యాయంగా తినసాగింది. అదే సమయమనుకుని కాపు దాని పక్కగా జారుకుని, ముందుకు పోసాగాడు.\nఎంతో దూరం పోకముందే తోడేలు తనను వెంబడిస్తున్నట్టు అతనికి తెలి సింది. \" మంచి తోడేలు ! ఇంకాస్త తీసుకో,\" అని తోడేలుకు మరొక రొట్టె ముక్క వేసి, కాలి సత్తువ కొద్దీ పరిగెత్త సాగాడు కాపు.\nకాని, తోడేలు అతన్ని వెంబడించటం మానలేదు. కాపు రొట్టె తుంచి వేస్తూనే ఉన్నాడు. అతను వేసే రొట్టెముక్కలు తింటూ తోడేలు అతన్ని వెంబడిస్తూనే ఉన్నది. అతను ఎంత వేగంగా పరిగెత్తినా తోడేలు అతన్ని వెంబడించటం మాన లేదు.\nచిట్ట చివరకు ఆయాసంతో రొప్పుతూ కాపు తన ఇంటికి వచ్చి పడేసరికి. అతని రెండో రొట్టెలో ఒక చిన్న తుంపు మాత్రమే మిగిలింది. తోడేలు అతని వెనకగా వచ్చి, అతని ఇంటి ముందు కూర్చున్నది.\nకాపు భార్య, తన భర్త ఉత్త చేతులతో రావటం చూసి, “రొట్టెలేవీ? రొట్టెలతో తినటానికి అంబలి సిద్ధం చేసి ఉంచాను.\" అన్నది.\nఊపిరి కూడా అందని స్థితిలో ఉన్న కాపు తన భార్యకు ఇంటి బయట ఉన్న తోడేలును చూపాడు.\n\"డలీ! అందుకే అలా పరిగెత్తు కొచ్చావు ! ఇంకా నయం, నువు దానివాత పడలేదు !'' అన్నది భార్య.\n\"మనం తినటానికి కొన్న రొట్టెలు దానికి వేశాను,\" అన్నాడు కాపు.\n“నిక్షేపమంటి రొట్టెను దిక్కుమాలిన తోడేలు మింగేసిందా? ఏం చోద్యం ! నువు లోపలికి వచ్చి, తలుపుముయ్యి. లేకపోతే అది నిన్నూ. నన్నూ కూడా మింగేస్తుంది.'' అన్నది కాపు భార్య.\nకాపు తలుపు మూయబోతూ. తన చేతిలో మిగిలిపోయిన రొట్టె తుంపును తోడేలుకు వేస్తూ, \"ఇది కూడా నువే తిను, తోడేలూ,\" అని తలుపు గడియ పెట్టేశాడు.\nతోడేలు ఆ ముక్క కూడా కాస్త తినేసి, చాలాసేపు ఆ ఇంటి బయటనే కూర్చున్నది.\nలోపల భార్యాభర్తలు ఉత్త అంబలి ఆరగించసాగారు. తింటున్నంతసేపూ కాపు భార్య తోడేలును శాపనార్థాలు పెడు తూనే ఉన్నది. లోపల సంభాషణ ముగియగానే తోడేలు అరణ్యంలోకి వెళ్ళి పోయింది.\nతరవాత కొన్ని నెలలు గడిచాయి. కాపూ, అతని భార్యా కష్టపడి పని చేసి కొంత డబ్బు కూడబెట్టి, దానితో ఒక ఆవును కొనటానికి నిశ్చయించారు.\nకాపు ఆ డబ్బు తీసుకుని అరణ్యం కుండా సంతకు బయలుదేరాడు. సంతలో అతను తన దగ్గిర ఉన్న డబ్బుకు ఏ వయసు మళ్ళిన ఆవుగాని వస్తుందేమో నని చూస్తుండగా ఒక సన్నని పొడుగాటి మనిషి అతనికి ఎదురుపడి ' ' ఆవును కొంటున్నావా?'' అని అడిగాడు.\n\"అవునండీ! కాని నా దగ్గిర మంచి అవును కొనటానికి తగినంత డబ్బు లేదు,'' అన్నాడు కాపు.\n\"దాపులనే వున్న మా కొట్టంలో చాలా ఆవులున్నాయి. వాటిలో నీకేదన్నా నచ్చు తుందేమో వచ్చి చూడు.\" అన్నాడు ఆ పెద్దమనిషి.\nఇద్దరూ కలిసి ఒక చక్కని ఇంటికి వెళ్ళారు. ఇంటి వెనక అవులకొట్టం ఉన్నది.\n\"అన్నిటిలోకి మంచి ఆవును ఏరుకో.\" అన్నాడు పెద్దమనిషి. కాపు ఆ ఆవులలో తనకు శ్రేష్ఠంగా కనిపించిన దాన్ని ఎన్ను కున్నాడు.\n\"మంచి ఆవునే ఏరుకున్నావు.\" అంటూ ఆ పెద్దమనిషి ఆ ఆవు మెడకు పలుపు కట్టి, దాని చివర కాపు చేతికి అందించాడు.\nతరవాత ఆయన తన జేబులో నుంచి ఒక డబ్బీ తీసి, ''ఇది నీ భార్యకు నా కానుక. అందులో ఏమున్నదీ ఆమెనే చూసుకోమను — ఆమె ఒంటరిగా ఉన్న ప్పుడే చూడమను సుమా!'' అన్నాడు.\nకాపు ఆశ్చర్యంతో ఆ డబ్బీని అందు కుంటూ, \"తమకు మా మీద ఎందుకింత దయ?\" అని అడిగాడు.\nపెద్ద మనిషి నవ్వి, \"నువ్వు ఒకనాడు నా మీద దయతలిచి నాకు రెండు రొట్టెలు పెట్టావు కావా? అవును నేనే ఆతోడేలును. నేను మంచివాళ్ళకి మంచివాణ్ణి. చెడ్డ వాళ్ళకు చెడ్డవాణ్ణి. ఇక నువు వెళ్ళు. దేవుడు నీకు మేలు చెయ్యాలి!\" అన్నాడు.\nఇది విని కాపుకు ఆనందమూ, ఆశ్చ ర్యమూ కూడా కలిగాయి. అతను ఆవుతో అడవిదారిని ఇంటికి బయలుదేరాడు.\nదారి పొడుగునా కాపు ఆ డబ్బీలో ఏమున్నదో తెలుసుకోవాలని తహతహా లాడాడు. దాన్ని తన భార్య ఒంటరిగా ఉన్నప్పుడే తెరవాలని ఆ తోడేలు మనిషి ఎందుకు అన్నాడు? కాపు డబ్బీ పైకి తీసి అటూ, ఇటూ తిప్పి చూశాడు. వాసన చూశాడు. కాని అందులో ఏమున్నదీ అంతు చిక్కలేదు.\nతనభార్యకూ, తనకూమధ్యరహస్యాలు లేవు. అందుచేత ఆమె డబ్బీలో ఏమున్నదీ తప్పక చెబుతుంది. ఆ భాగ్యానికి ఇంటికి పోయినదాకా ఆగటం దేనికీ? కాపు డబ్బీ తెరిచి, అందులో ఏమున్నదీ చూడటానికే నిశ్చయించుకున్నాడు.\nఅతను ఆవును మెయ్యటానికి వదిలి, ఒక చెట్టు కింద కూర్చుని, భద్రంగా డబ్బీ మూత తెరిచాడు. మరుక్షణమే అతను డబ్బీని కింద వదిలేసి, చివాలున లేచి దూరంగా వెళ్ళాడు. ఎందుకంటే డబ్బీలో నుంచి బ్రహ్మాండమైన జ్వాల పైకి వచ్చింది.\nఆ జ్వాలకు చెట్టుకొమ్మలు భగ్గుమని అంటుకున్నాయి.\n\"అమ్మయ్యో నా భార్యే ఈ డబ్బీ తెరిచి ఉంటే, దాని జుట్టూ, ముఖమూ కాలిపోయి ఉండేవే! ఆ రాత్రి అంబలి తాగుతూ తనను శాపనార్థాలు పెట్టి నందుకు తోడేలుమనిషి నా భార్య మీద పగతీర్చుకోవాలని చూశాడు!\" అను కున్నాడు కాపు.\nఇప్పుడు చెట్టు నిలువునా తగలబడు తున్నది. కాపు తన ఆవును తీసుకుని గబగబా ఇంటికి వెళ్ళిపోయాడు. ఆ నిప్పే అరణ్యంలో చాలా భాగం తన పొట్టన పెట్టుకున్నది. అయితే కాపూ, అతని భార్యా ఆవును పెట్టుకుని చాలాకాలం సుఖంగా బతికారు.",
            "book_page_end": 62
        },
        {
            "title": "గడుసు ఇల్లాలు",
            "book_page_start": 63,
            "pdf_page_start": 63,
            "pdf_page_end": 67,
            "author": "మాచిరాజు కామేశ్వరరావు",
            "genre": "హాస్యం",
            "moral": "అమాయకత్వం కంటే సందర్భానుసారంగా తెలివిగా వ్యవహరించడం అవసరం.",
            "keywords": [
                "కామాక్షి",
                "మురారి",
                "జనార్దనం",
                "తెలివి",
                "మొహమాటం",
                "ఉపాయం"
            ],
            "characters": [
                "మురారి",
                "కామాక్షి",
                "జనార్దనం",
                "జానకి"
            ],
            "locations": [
                "పట్టణం",
                "గుడి",
                "కచేరీ"
            ],
            "content": "మురారి అనే యువకుడికి పట్టణంలోని ప్రభుత్వకచేరీలో చిన్న ఉద్యోగం. అతడి భార్య కామాక్షి కొత్తగా కాపరానికి వచ్చింది. అద్దె తక్కువని అతడు ఊరికి దూరంగా వున్న, ఒక ఇల్లు అద్దెకు తీసు కున్నాడు.\nకామాక్షి ఇల్లు సర్దుతూంటే, \"బావు న్నావా, చెల్లెమ్మా? ఇల్లు నచ్చిందా ?\" అంటూ ఒకతను లోపలికి వచ్చాడు.\n“ఇంట్లో చేరగానే, మా వదినకు పెద్ద పని పడినట్టుందే!'' అంటూ అతనికి వెనకగా, ఒక ఆడమనిషి వచ్చింది.\nమురారి, వాళ్ళిద్దర్నీ జనార్దనం, జానకి లుగా భార్యకు పరిచయం చేసి, \"ఇక్క డికి వీరి ఇల్లు చాలా దగ్గిర. మంచి కలుపు గోలుతనం కలవారు.'\" అన్నాడు.\nఆ తర్వాత, వాళ్ళిద్దరూ కామాక్షికి వంటపనిలోనూ, మురారికి ఇంట్లో సామా నులు సర్దిపెట్టడంలోనూ సాయపడ్డారు. కబుర్లు చెప్పుకుంటూ నలుగురూ భోజ నాలు చేశారు. చీకటి పడుతూండగా జనార్దనం దంపతులు, తమ ఇంటికి వెళ్ళి పోయారు.\n\"వీళ్ళ సాయంతో, నాలుగు రోజులు పడుతుందనుకున్న పని. ఒక్క రోజులో పూర్తయిపోయింది.\" అన్నది కామాక్షి సంతోషంగా,\nఅయితే, ఆమె సంతోషం ఎంతో కాలం నిలవలేదు.\nకామాక్షి వంట ముగించి, భర్తకు భోజనం పెట్టి, అతడు కచేరీకి వెళ్ళి పోగానే, జానకి వచ్చి కూర్చునేది. ఆమెను ఎదురుగా పెట్టుకుని భోజనం చేయడానికి యిబ్బందిగా వుండేది. కామాక్షికి వండిన అన్నం యిద్దరూ సర్దుకు తినవలసి వచ్చేది. పైపెచ్చు. సాయంత్రం దాకా జానకి చెప్పే కబుర్లు వినడం, తల నొప్పిగా వుండేది. కామాక్షికి ఎండవేళ కొద్ది సేపు నిద్రపోవడానికి కూడా, ఆమెకు అవకాశం చిక్కేదికాదు.\nఇక జానకి భర్త జనార్దనం, మురారి సాయంత్రానికి ఇంటికి తిరిగి రాగానే, తానూ వచ్చి. ఇంటిముందు గదిలో కూర్చుని, అతడితో కబుర్లు ప్రారంభించే వాడు. మురారితోపాటు హాయిగా ఫలహారం తిని. చీకటిపడ్డాక తిన్నగా ఇంటికి వెళ్ళే వాడు. కొత్తగా కాపరానికి రావడంవల్ల, కామాక్షి కొన్నాళ్ళపాటు యిదంతా ఎంతో ఓర్పుతో సహించింది.\nఒకనాడు ఆమె, భర్తతో, ఈ జనార్దనం దంపతులు, పీడలా దాపురించారు. వీళ్ళ పుణ్యమా అని, మనం నదీతీరంలో వున్న గుడికి కూడా, సాయంకాలం వేళల్లో వెళ్ళలేక పోతున్నాం,\" అన్నది.\nభార్య మాటలకు, మురారి నవ్వి ఊరు కున్నాడు. భర్త చాలా మొహమాటస్థుడని, కామాక్షి కాపరానికి వచ్చిన వారం రోజుల్లోనే గ్రహించింది.\n\"రేపు జనార్దనం రాగానే, గుడికి పోతున్నామని చెప్పి బయలు దేరి వెళదాం,\" అన్నది కామాక్షి.\n''అలా చేయడం, ఏం మర్యాదనిపించు కుంటుంది!\" అన్నాడు మురారి.\nఇక భర్తకు చెప్పి ప్రయోజనం లేదనీ, తానే ఏదో ఒకటి చేయాలనీ, కామాక్షి నిశ్చయించుకున్నది.\nవారం తర్వాత, జనార్ధనానికి పొరు గూళ్ళో, ఏదో పనిపడింది. అతడు మురారి ఇంటికి వచ్చి. “రెండు రోజుల్లో తిరి గొస్తాను. మా ఆవిడ ఒంట్లో బాగోలేదు. బజారు నుంచి ఏమైనా కావాలంటే తెచ్చి పెట్టండి.\" అని మురారికి చెప్పి వెళ్ళి పోయాడు.\nమర్నాడు కచేరీకి పోయేముందు మురారి, జనార్దనం ఇంటికి వెళ్ళాడు. జనార్దనం భార్య. అతడికి ఒక కాగితం యిస్తూ, ''అన్నయ్యా, కచేరీ నుంచి వచ్చే టప్పుడు, అందులో రాసి వున్న సరుకులు తెచ్చిపెట్టు,\" అన్నది.\nఆ సాయంత్రం, అవన్నీ కొని, తేవ డానికి, మురారికి రెండు వందల రూపా యిలు ఖర్చయినై. జనార్ధనం పొరుగూరు నుంచి తిరిగి వచ్చాడు. పది రోజులు గడి చినా, ఆ డబ్బు ప్రస్తావన అతడు తేలేదు.\nఇలా లాభంలేదని కామాక్షి, మాధ్యాన్న సమయంలో వచ్చిన జానికితో, “సరుకుల తాలూకూ రెండు వందలు, మీ ఆయన తిరిగి యివ్వనేలేదు !\" అన్నది.\nఅందుకు జానకి ఆశ్చర్యం నటిస్తూ. \"ఆ కొద్దిపాటి సరుకులకు రెండు వందలు ఖర్చయాయా? మా ఆయన వంద రూపా యలకు, అంతకు రెట్టింపు సరుకులు తేగలడు!\" అన్నది.\nఇది విన్న కామాక్షికి చాలా కోపం వచ్చింది. రెండు రోజుల తర్వాత మురారికి కచేరీ పని మీద పొరుగూరు వెళ్ళవలసి వచ్చింది. అతడు బయలుదేరుతున్న సమయంలో కామాక్షి, \"మీరు రెండు రోజు లకు గాని తిరిగి రారుగదా ! జనార్ధనానికి, ఒక వంద రూపాయిలిచ్చి, ఇంటి అవస రానికి, నాకేమైనా కావాలేమో కనుక్కో మనండి,'' అన్నది.\nమురారి కోపంగా, \"నీకేమన్నా మతి పోయిందా ! ఆ రెండు వందలకే నీళ్ళు వదులుకున్నాం. మరో వంద కూడా సమర్పించుకోమంటావా?\" అన్నాడు.\n\"మీరేం కోపగించుకోకండి. మనకు రావలసింది, జనార్ధనం నుంచి వసూలు చేసే పూచీ, నాది !\" అన్నది కామాక్షి నిబ్బరంగా.\nమురారి, జనార్ధనానికి వంద రూపాయ లిచ్చి, సంగతి చెప్పి, ఊరికి వెళ్ళి పోయాడు.\nమర్నాడు. కామాక్షి ఊహించినట్టు గానే, “బజారు నుంచి సరుకులు ఏమైనా తేవాలా, చెల్లెమ్మా?\" అంటూ జనార్దనం వచ్చాడు.\n\"వాటికన్న, అతి ముఖ్యమైన పని ఒకటుంది అన్నయ్యా!'' అని కామాక్షి అతడికి ఫలహారం పెట్టి, చీరకొంగుతో కళ్ళాత్తుకుంటూ, ''మా ఆయనకి, నా తరఫువాళ్ళంటే బొత్తిగా గిట్టదు. మా తమ్ముడి చదువుకు, సమయానికి మా నాన్న దగ్గిర డబ్బు లేదు. నేను, మా అమ్మ యిచ్చిన బంగారు గాజులు రహ స్యంగా అమ్మేద్దామనుకుంటున్నాను. యీ సంగతి, మా ఆయనకు తెలియకూడదు,” అన్నది.\nబంగారం మాట వింటూనే, జనార్దనం ఆత్రంగా, \"ఆ మాత్రం సహాయం చెయ్య లేనా ! ఏవీ, ఆ గాజులు వేగిరం పట్రా,” అన్నాడు.\nకామాక్షి ఒక క్షణం మౌనంగా వూరు కుని, \"మరొక యిబ్బంది వచ్చింది. అన్నయ్యా! పట్నంలో మా తమ్ముడు రుసుంకట్టవలసింది యివ్వాళేనట. మూడు వందలు కట్టాలి. శుక్రవారం రోజున గాజులు అమ్మడం నాకిష్టం లేదు. మరేం చేయాలో నాకు పాలుబోవడం లేడు,\" అన్నది.\nఆ వెంటనే జనార్దనం, \"మీకు, నేను రెండు వందలు యివ్వాలి. మీ ఆయన నిన్ననే వందయిచ్చాడు. ఆ మూడు వందలూ తెచ్చియిస్తాను. డబ్బు మీ తమ్ముడికి పంపించెయ్యి. గాజులు రేపు అమ్మేద్దాం,'' అన్నాడు.\nకామాక్షి సరేనంటూ తల వూపగానే, జనార్దనం అప్పటికప్పుడు ఇంటికి పోయి, మూడువందల రూపాయిలు తెచ్చి యిచ్చాడు.\nఆమర్నాడు పొద్దున్నే, అతనుబంగారు గాజుల కోసం వెళ్ళేసరికి, కామాక్షి దిగాలుపడి కూర్చుని వున్నది.\nఆమె, జనార్ధనాన్ని చూస్తూనే బావురు మని, \"మా ఇల్లు గుల్లయిపోయింది, అన్నయ్యా! రాత్రి దొంగలు బంగారు గాజులతోపాటు, విలువైన వస్తువులన్నీ దోచుకుపోయారు. కొద్ది రోజులపాటు మమ్మల్ని నువ్వే అ దు కో వాలి. అన్నయ్యా.\" అన్నది.\nఆ మాటలు వింటూ నే. జనార్దనం వెర్రివాడిలా ముఖం పెట్టి, \"మా అత్త గారికి ఒంట్లో బాగోలేదని కబురు వచ్చింది. పెద్ద వయసు ఏమవుతుందో ఏమో! ఊరినుంచి తిరిగిరాగానే, మళ్ళీ కనబడ తాను,\" అంటూ గబగబా వెళ్ళిపోయాడు.\nఆ తర్వాత నెల రోజులు గడిచినా, జనార్దనం గాని, అతడి భార్యగాని మురారి ఇంటి గడప తొక్కలేదు. బజారులో మురారి ఎదురుపడితే, జనార్దనం ముఖం పక్కకు తిప్పుకోసాగాడు.\n\"చిన్న నాటకం ఆడి, ఈ జనార్దనం దంపతుల పీడ విరగడచేశావు. మొత్తానికి గడుసైనదానివే!\" అంటూ మురారి, భార్యను మెచ్చుకున్నాడు.\n\"మీలో వున్న మితిమీరిన మొహ మాటం, పూర్తిగా వదిలిపోయేవరకూ, నేను గడుసుగానే వుండాలి. మరి, ఏం చేసేది!\" అన్నది కామాక్షి నవ్వుతూ.",
            "book_page_end": 67
        },
        {
            "title": "అణాతో ఐశ్వర్యం",
            "book_page_start": 68,
            "pdf_page_start": 68,
            "pdf_page_end": 70,
            "author": "చందమామ బృందం",
            "genre": "నీతి కథ",
            "moral": "డబ్బు లేకపోయినా, తెలివితేటలు, నిజాయితీ, మరియు పట్టుదలతో తక్కువ పెట్టుబడితో కూడా గొప్ప విజయం సాధించవచ్చు.",
            "keywords": [
                "రత్తయ్య",
                "భూస్వామి",
                "వ్యాపారం",
                "తెలివితేటలు",
                "ఐశ్వర్యం"
            ],
            "characters": [
                "రత్తయ్య (పాలేరు)",
                "రత్తయ్య భార్య",
                "భూస్వామి",
                "వడ్డీ వ్యాపారస్తులు",
                "ధాన్యపు వర్తకులు"
            ],
            "locations": [
                "గ్రామం",
                "బస్తీ",
                "జొన్నవాడ గ్రామం"
            ],
            "content": "ఒక గ్రామంలో రత్తయ్య అనే పాలేరు ఒక భూస్వామి దగ్గిర పని చేసేవాడు. అతను భూస్వామి పశువులసాలలోనే ఒక మూల పెళ్ళాం బిడ్డలతో కాపరం ఉంటున్నాడు. ఒకనాటి రాత్రిరత్తయ్యతో, అతని భార్య, “ఎన్నాళ్ళు గడిచినా మనకు కడుపుకే జరగకుండా ఉంటే రేపు పిల్లల గతి ఏమయేటట్టు?” అని అన్నది.\nదానికి రత్తయ్య. \"వ్యాపారం చేస్తే ఎంత డబ్బయినా సంపాదించవచ్చు. కాని వ్యాపారం చెయ్యాలంటే డబ్బుండాలి. నాకు తెలివితేటలు తక్కువైకాదు — పెట్టుబడికి ఒక్క అణా ఉంటే నెల తిరక్కుండానే వెయ్యిరూపాయలు లాభం చేద్దును. కాని ఆ అణా ఏదీ?\" అన్నాడు విచారంగా.\nభార్యా భర్తల మధ్య జరిగిన ఈ సంభాషణ గోడ అవతల ఉన్న భూస్వామి చెవుల పడ్డది. తన పాలెగాడు అణాతో ఏం వ్యాపారం చేస్తాడో, లాభం ఎలా తీస్తాడో చూడాలనుకుని ఆయన గోడమీది నుంచి ఒక అణా కాసు రత్తయ్య గుడిసె పక్క పడేలాగా వేశాడు.\nమర్నాటి ఉదయం కసువు ఊడు స్తుంటే ఆ అణా కాసు రత్తయ్య భార్యకు దొరికింది. ఆమె దాన్ని తీసుకుపోయి భర్తకు చూపుతూ, \"అణా ఉంటే పెట్టు బడి చేసి లాభం తీస్తానంటివిగా ! ఇదుగో అణా!\" అని అతడికి ఇచ్చింది.\nరత్తయ్య దాన్ని తీసుకుని భూస్వామి వద్దకు వెళ్ళి. \" బాబూ, పశువులసాలలో కసువు ఊడుస్తూంటే ఈ అణా దొరికింది. ఇది తమదే అయి ఉంటుంది, తీసుకోండి,\" అన్నాడు.\nభూస్వామి ఆ అణా కాసును అటూ ఇటూ తిప్పి చూసి, '' ఇది నాది కాదు. నీకు దొరికింది గనక నువే ఉంచుకో.'\" అన్నాడు.\nరత్తయ్య, ''చిత్తం!'' అని భూస్వామి వద్ద శలవు పుచ్చుకుని బస్తీకి వెళ్ళాడు. అక్కడ పేదవాళ్లకు చిన్న మొత్తాలు అప్పు లిచ్చే వాళ్లున్నారు. అటువంటివాడి దగ్గిరికి వెళ్ళి రత్తయ్య. ''ఈ అణా వడ్డీకింద ముందుగానే తీసుకుని ఒక రూపాయి బదు లిప్వండి. మీ రూపాయి సాయంకాలాని కల్లా తెచ్చి మీ కిచ్చేస్తాను.'' అన్నాడు.\nఆ మనిషి ఇచ్చిన రూపాయి తీసుకుని, ఇంకొకడి దగ్గిరికి వెళ్ళి వాడికి రూపాయి వడ్డీకింద ముందే ఇచ్చేసి, మర్నాడిస్తానని చెప్పి పదిరూపాయలు అప్పు పుట్టించాడు రత్తయ్య.\nఆ పది రూపాయలూ వడ్డీ కింద తీసు \\కుని మరో వడ్డీ వ్యాపారి రత్తయ్యకు నూరు రూపాయలు అప్పిచ్చి కాగితం రాయించుకున్నాడు. దాన్ని తీసుకుపోయి రత్తయ్య ఒక పెద్ద వడ్డీ వ్యాపారస్థుడి కిచ్చి. “ఇది వడ్డీ కింద తీసుకుని వెయ్యి రూపాయలు అప్పివ్వండి. వారం రోజుల్లో మీ డబ్బు మీకిస్తాను.'\" అన్నాడు.\nవడ్డీ వ్యాపారి రత్తయ్య ఊరూ, పేరూ, అతన్ని ఎరిగిన భూస్వామి పేరూ అంతా విచారించి వెయ్యి రూపాయిలు బదు లిచ్చాడు. ఆ డబ్బు పుచ్చుకుని రత్తయ్య ఆ రోజే తన నూరు రూపాయల బాకీ, పది రూపాయల బాకీ, రూపాయి బాకీ చెల్లువేసి ఇంటి కొచ్చి తన దగ్గిర మిగిలిన డబ్బు భార్యకు చూపించి, \"చూశావా, అణాతో ఎంత డబ్బు పుట్టించానో?” అంటూ తను చేసినదంతా చెప్పాడు.\n\"ఇదేం సంపాదనా ? మళ్ళీ అప్పల వాళ్ళకు వెయ్యీ కట్టొద్దూ? తొమ్మిది వందలన్నా లేవే!\" అన్నది భార్య.\n\"అసలు వ్యాపారం చేసినాక ఇంత కింత లాభం వస్తుంది. ఇది లాభం కాదు, పెట్టుబడి.\" అన్నాడు రత్తయ్య.\nమర్నాడు తెల్లవారు జామునే బయలు దేరి రత్తయ్య జొన్నవాడ అనే గ్రామానికి వెళ్ళాడు. ఆ గ్రామం రైతులు జొన్నలు పండిస్తారు. పంట కోతకు సిద్ధంగా ఉంది. రత్తయ్య రైతులందరినీ కలుసుకుని, \"ఈ యేడు మీ పంటంతా నేనే కొంటాను. ఇప్పుడే బయానా లిచ్చేస్తాను. ధాన్యం కొలిచేటప్పుడు నేను చెప్పిన వాళ్ళకు గాని, నాకుగాని కొలవాలి,\" అంటూ తలా యాభై, పాతికా, పరకా బయానా లిచ్చి కాగితాలు రాయించుకున్నాడు. ధాన్యం ధరలో అతను వారికి లోపమేమీ చెయ్య నని మాట ఇచ్చాడు.\nరత్తయ్య ఇంటికి తిరిగి వచ్చిన రెండు మూడు రోజులకల్లా ధాన్యపు వర్తకులు వచ్చి, జొన్నపంటయావత్తూ పొలంమీదనే అమ్ముడయిందని విని కంగారు పడ్డారు. జొన్నవాడలో పండే ప్రతి గింజకూ ముందే బయానా ఇచ్చేసిన వాడు ఫలానా గ్రామంలో ఉండే రత్తయ్య అని వర్త కులకు తెలిసింది. వారు అతన్ని వెతు క్కుంటూ వచ్చి, \"మా కడుపు కొడితే నీకేం లాభం ? మేము తాతముత్తాతలనాటి నుంచి ఈ ధాన్య వ్యాపారం చేస్తున్నాం. నువు కొత్తవాడివి. అందుచేత దయ తలచి ఆ ధాన్యం మాకు వదిలిపెట్టు,\" అని బతిమాలారు.\n\"నేనైనా అంత ధాన్యం ఏం చేసు కుంటాను? మారు బేరానికి అమ్ముకోవలి సిందే. వ్యాపార ధర్మం మీకు తెలియనిది కాదు గద. నేను ఇంత ధరకు కొన్నాను. అంతకంటె పెచ్చు వేసి ఆ ధాన్య మంతా నా దగ్గిర నుంచి మీరే కొనుక్కోండి,\" అన్నాడు రత్తయ్య.\nవర్తకులు దారికి వచ్చి, రత్తయ్యకు ఒక వెయ్యి రూపాయలు మిగిలేటట్టుగా ధాన్యం ధర నిర్ణయించారు. రత్తయ్య వారి దగ్గిర తీసుకున్న డబ్బులో నుంచి వడ్డీ వ్యాపారస్తుడికి వెయ్యి రూపాయలూ ఇచ్చేసి మిగిలిన వెయ్యీ పెట్టి కొంత పొలం కొనుక్కుని, ఇల్లు కట్టుకుని పెళ్ళాం బిడ్డలతో సుఖంగా జీవించాడు. రత్తయ్య అన్నంతపనీ చేసినందు కు భూస్వామి ఎంతో సంతోషించాడు.",
            "book_page_end": 70
        }
    ],
    "statistics": {
        "total_stories": 11,
        "author_counts": {
            "రాంబాబు": 1,
            "మల్లవరపు మనోహరరెడ్డి": 1,
            "పెంటకోట సోమినాయుడు": 1,
            "చందమామ బృందం": 4,
            "డా|| తాటిచెర్ల గురురామప్రసాద్": 1,
            "వసుంధర": 1,
            "ఫ్రెంచి జానపద కథ": 1,
            "మాచిరాజు కామేశ్వరరావు": 1
        },
        "genre_counts": {
            "హాస్యం": 2,
            "జానపద కథ": 3,
            "నీతి కథ": 3,
            "బేతాళ కథ": 1,
            "సామాజిక కథ": 1,
            "పురాణ కథ": 1
        }
    }
}