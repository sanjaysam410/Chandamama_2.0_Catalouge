{
    "book_id": "చందమామ_1989_07",
    "stories": [
        {
            "title": "సాధువూ – రైతూ",
            "book_page_start": 10,
            "pdf_page_start": 10,
            "pdf_page_end": 10,
            "author": "వి. చైతన్య",
            "genre": "ఫేబుల్",
            "moral": "చెప్పిన ఉపదేశం వినేవాళ్లకు ఉపయోగపడాలి.",
            "keywords": [
                "సాధువు",
                "రైతు",
                "ఉపదేశం",
                "భక్తి",
                "వైరాగ్యం"
            ],
            "characters": [
                "సాధువు",
                "రైతు"
            ],
            "locations": [
                "పల్లె",
                "మర్రిచెట్టు"
            ],
            "content": "ఒక చిన్న పల్లెకు, ఒక సాధువు వచ్చి చెరువుగట్టున వున్న మర్రిచెట్టుకింద లేడి చర్మం పరుచు\nకుని కూర్చున్నాడు. పల్లెవాసులు ఆయనముందు పళ్ళూ ఫలహారాలూ పెట్టి వెళ్ళిపోసాగారు.\nసాధువు వాళ్ళతో, “సూర్యాస్తమయం యింకా ఒకటి, రెండు గంటలున్నదనగా రండి.\nభక్తి, వైరాగ్యాల గురించి మీకు విపులంగా చెప్పదలిచాను,” అని అన్నాడు.\nఅయితే, తొలకరివానలు కురిసి మంచి వ్యవసాయప్పనుల తరుణం కావడంతో, సూర్యా\nస్తమయానికి కొంచెం ముందుగా, ఆయన దగ్గిరకు ఒకే ఒక వ్యక్తి వచ్చాడు. అతడు పల్లెలో\nచిన్న రైతు.\nసాధువు అతణ్ణి చూసి నిరుత్సాహంగా, \"మీ పల్లెవాసులముందు ఎన్నో విషయాల\nగురించి మాట్లాడాలనుకున్నాను. నువ్వు ఒక్కడివే వచ్చావు. మాట్లాడమంటావా?” అని అడిగాడు.\nఅందుకు రైతు, “ స్వామీ, నేను ఎంతో పశువుల మేత తీసుకుని, అవి వుండే చావడిలోకి\nవెళ్ళినప్పుడు, అక్కడ ఒకే ఒక ఆవు వున్నా, దానికి మేత వేస్తాను,” అన్నాడు.\nఈ జవాబుకు సాధువు తృప్తిపడి, దాదాపు రెండు గంటల కాలం భక్తి, వైరాగ్యాల\nగురించి ప్రసంగం కొనసాగించాడు.\nతర్వాత ఆయన, రైతును, “నా ప్రసంగం ఎలా వున్నది?” అని అడిగాడు.\nరైతు వినయంగా, “స్వామీ, నేను పశువుల చావడిలోకి చాలా మేత తీసుకుపోయినా,\nఅక్కడ వున్న ఒక ఆవు చేత దాన్నంతా తినిపించే ప్రయత్నం చెయ్యను!” అని, అక్కడి\nనుంచి వెళ్ళిపోయాడు.",
            "book_page_end": 10
        },
        {
            "title": "విభూతిమిశ్రుడి మానవత్వం",
            "book_page_start": 11,
            "pdf_page_start": 11,
            "pdf_page_end": 17,
            "author": "చందమామ బృందం",
            "genre": "పౌరాణిక/చారిత్రక కథ",
            "moral": "మానవత్వం, ప్రజా సంక్షేమం ముఖ్యం. స్వార్థం లేని సత్యమే నిజమైన ధర్మం.",
            "keywords": [
                "సత్యసంధత",
                "మానవత్వం",
                "పరీక్ష",
                "అంటరానితనం",
                "రాజు"
            ],
            "characters": [
                "విభూతిమిశ్రుడు",
                "సత్యమూర్తి",
                "దివ్యపురుషుడు",
                "కులదేవత"
            ],
            "locations": [
                "చంపకదేశం",
                "దేవలోకం",
                "సత్యమూర్తి ఆశ్రమం"
            ],
            "content": "ఒకానొకప్పుడు చంపకదేశాన్ని, విభూతి పేరు పెట్టుకుని మనుషుల మధ్య\nమిశ్రుడనే రాజు పరిపాలించేవాడు. నిజం తిరుగుతూ, నిజం చెప్పడంలో తనంతటి\nచెప్పడంలో ఆయన, హరిశ్చంద్రుణ్ణి వాడు లేడని ప్రచారం చేసుకోసాగాడు.\nమించినవాడని చెప్పుకునేవారు. ఈ అందుకు ఋజువులు కూడా చూపాడు.\nవిషయం దేవలోకం దాకా పాకింది.\nఒకనాడు దేవలోకంలో కొందరు దేవ\nతలు సమావేశమై వుండగా, ఒకడు లేచి\nసమావేశం పెద్దతో, \" పూర్వం విశ్వామిత్రు\nడంతటివాడు, హరిశ్చంద్రుడి సత్య\nసంధతను స్వయంగా పరీక్షించవలసి\nవచ్చింది. ఈ విభూతిమిశ్రుడు మహారాజు\nకావడంవల్ల, తనను గురించి లేనిపోని\nగొప్పలు ఆపాదించుకుంటున్నాడని. నా\nనమ్మకం. ఇతణ్ణి ఒకసారి పరీక్షకు గురి\nచేయడం బావుంటుందిగదా !\" అన్నాడు.\nఇందుకు దేవతలందరూ సరేనని,\nతమలో ఒకణ్ణి దూతగా చంపకదేశానికి\nపంపారు. ఆ దేవదూత సత్యమూర్తి అనే\nవాడొకరోజున ఒక గ్రామంలో పది\nమందినీ పిలిచి, \"ఏదో దివ్యశక్తి నా\nచెవిలో నిత్యం ఎవరికీ తెలియని విశేషాలు\nచెబుతూంటుంది. ఆ ప్రకారం, అదుగో,\nఆ భూషయ్య ఇంటి పెరట్లో వేపచెట్టు\nకింద లంకెలబిందె లున్నాయి.\" అని\nచెప్పాడు.\nతవ్విచూస్తే అక్కడ నిజంగానే లంకెల\nబిందెలున్నాయి.\nదీనితో సత్యమూర్తిని, ప్రజలు దైవంలో\nఆరాధించసాగారు. ఎందరో అతడివల్ల\nఎన్నో ప్రయోజనాలు పొందారు.\nఅయితే, సత్యమూర్తి కొందరిని అంట\nరానివాళ్ళంటూ తనవద్దకు రానిచ్చేవాడు\nకాదు. వాడు ప్రజలకు, \"పాపాలు చేసిన\nమనిషి నరకానికి వెళ్ళడు. మరుసటి\nజన్మలో అంటరానివాడుగాపుట్టి, తన పాపా\nలకుశిక్షఅనుభవిస్తాడు. అంటరానివాళ్లకు,\nయీ భూమి కారాగారం!\" అని చెప్పాడు.\nచంపక రాజ్యంలో రాజు విభూతి\nమిశ్రుడు, ఎన్నో సంస్కరణలను ప్రవేశ\nపెట్టివున్నాడు. ఆ ప్రకారం దేశంలో జాతి,\nమత, కుల వివక్షతలు లేకుండా మనుడు\nలందరూ సర్వమానవ సమానత్వాన్ని\nపాటించాలి. అలా పాటించనివారు\nశిక్షార్హులు.\nవిభూతిమిశ్రుడు క్రమంగా అన్ని దురా\nచారాలనూ పోగొట్టగలిగాడు. కానీ, అంట\nరానితనాన్ని మాత్రం రూపుమాపడం\nకష్టంగా వున్నది. ఆయన శాసనం\nకారణంగానూ, శిక్ష తీవ్రమైనదికావడం\nవల్లా, ప్రజలు భయపడి బయిటికి చెప్పక\nపోయినా, మనసులో యింకా అంటరాని\nతనాన్ని నమ్ముతూనే వున్నారు. దాని\nకప్పుడు సత్యమూర్తి ఉదంతం తోడ\nయింది. అందువల్ల ప్రతి గ్రామంలోనూ,\nమళ్ళీ అంటరానివారిని వేరుచేయడం\nమొదలయింది.\nఈ విషయం విభూతిమిశ్రుడికి తెలి\nసింది. ఆయన వెంటనే సత్యమూర్తిని\nతనవద్దకు రావలసిందిగా భటుడి ద్వారా\nఆజ్ఞాపించాడు.\n“నేను ప్రజాసేవ చేసుకునే సత్పురు\nపుణ్ణి. రాజుల ఆజ్ఞలకు బద్ధుడనై ప్రజ\nలను విడిచి వెళ్ళలేను. రాజు నాతో\nమాట్లాడాలనుకుంటే, నా దగ్గరకు రావడం\nమంచిది,\" అని సత్యమూర్తి, రాజాజ్ఞను\nతెలియబరిచిన భటుడికి చెప్పాడు.\nవిభూతిమిశ్రుడు ఇది విని, సత్య\nమూర్తి సామాన్యుడు కాదని గ్రహించాడు.\nఆయన వెంటనే బయలుదేరి సత్య\nమూర్తి వుండే ఆశ్రమానికి వెళ్ళాడు.\nఆశ్రమం ప్రజలతో క్రిక్కిరిసి వున్నది.\nఅక్కడ ఒక రావిచెట్టు నీడలో చిన్న\nవేదిక మీద చిత్రాసనం వేసుకుని, దానిపై\nపద్మాసనం వేసి కూర్చున్నాడు సత్య\nమూర్తి. వాడిముఖంలో దివ్యతేజస్సున్నది.\nవిభూతిమిశ్రుడు వాడికి నమస్కరించ\nలేదు. వాడు చిరునవ్వునవ్వి, “మహారాజు\nనన్న అహంకారం నీలో ఎక్కువైంది.\nసత్పురుషులకు నమస్కరించాలని కూడా\nతెలియదా?\" అని ప్రశ్నించాడు.\nఇందుకు విభూతి మి శ్రుడు నవ్వి,\n“మనుషుల్లో అంతరాలు సృష్టించేవారు.\nసత్పురుషులు కానేరరు. అంటరాని\nతనాన్ని సమర్థించే నీలాంటివాళ్ళకు, నేను\nనమస్కరించలేను,\" అన్నాడు.\n\"వెర్రివాడా ! అంటరానితనాన్ని\nసమర్థిస్తున్నది, నేను కాదు. మన వేదాలు\nపురాణా లు, ఇతిహాసాలు అంటరాని\nతనాన్ని ప్రబోధిస్తూ సమర్థిస్తున్నాయి. అదే\nనేను ప్రజలకు చెబుతున్నాను.'' అన్నాడు\nసత్యమూర్తి.\n\"మన వేదాలు పురాణాలు, ఇతి\nహాసాలు సత్ప్రవర్తనను సమర్థిస్తున్నాయి.\nజన్మనుబట్టి కాక ప్రవర్తననుబట్టి కుల\nమని చెబుతున్నా యి. సత్ప్రవర్తన\nకలవాడు నాస్తికుడైనా గొప్పవాడని చెబు\nతున్నాయి. నీబోటి స్వార్థపరులు వాటికి,\nవక్రభాష్యం చెబుతున్నారు. ఈ దేశపు\nరాజుగా చెబుతున్నాను. నీ తప్పొప్పుకో ‘\"\nఅన్నాడు విభూతిమిశ్రుడు.\nసత్యమూర్తి, విభూతిమిశ్రుణ్ణి తీవ్రంగా\nచూసి, \"నాకు దివ్యశక్తులున్నాయని,\nఇప్పుడే ఋజువు చేస్తాను. చూడు.! \"\nఅంటూ గాలిలోకి చేయిచాపి అద్భుతాలు\nసృష్టించాడు. అందరూ చూస్తూండగా\nఅప్పటికప్పుడు పైనుంచిపాములు వర్షించి,\nమరుక్షణమే చెరుకుగడలుగా మారి\nపోయాయి. వాటిని వాడు, అక్కడున్న\nవారందరికీ పంచి తినమన్నాడు. అలాగే,\nఎక్కడినుంచో గాండ్రిస్తూ పెద్దపులి\nవచ్చి, సత్యమూర్తి తాకగానే పిల్లిపిల్లగా\nమారిపోయింది.\nవిభూతిమిశ్రుడు ఈ అద్భుతాలు\nకొన్ని చూశాక, “నీశక్తులు అద్భుతమైనవి\nకావచ్చుగానీ, వాటిలో దివ్యత్వం లేదు.\nనీకే గనక దివ్యశక్తులుంటే, మనుషుల్లో\nఅంటరానితనాన్ని సమర్థించవు. ఏదో\nదురూహతో నువ్వు నా దేశానికి వచ్చి,\nఅద్భుతశక్తులు ప్రదర్శించి ప్రజల కు\nఅంటరానితనం గురించి అబద్ధాలు చెబు\nతున్నావు.'' అన్నాడు.\n\"రాజా, చాలించు నీ వాచాలత్వం!\"\nఅంటూ సత్యమూర్తి కళ్ళెర్రజేసి, \"సత్య\nసంధతలో నేను హరిశ్చంద్రుణ్ణి మించిన\nవాణ్ణి. అందుకు యిక్కడ వున్న ప్రజలే\nసాక్ష్యమివ్వగలరు,'' అన్నాడు.\n\"నీ కోపానికి నేను భయపడను. ఈ\nప్రజలు సాక్ష్యమిచ్చినా నేను, నీ సత్య\nసంధతను నమ్మను. నన్ను నమ్మించ\nడానికి ప్రత్యక్షసాక్ష్యం కావాలి,\" అన్నాడు\nవిభూతిమిశ్రుడు.\nఈ మాటలకు సత్యమూర్తి పెద్దగానవ్వి,\n\"అయితే సరే! నా సత్యసంధతను\nఋజువుచేసి నీ కళ్ళు తెరిపించడానికి,\nనేనొక ఉపాయం చెబుతాను. ఆ ప్రకారం\nయీ రోజంతా నువ్వు అంటరాని వాళ్ళ\nమధ్య గడుపు. ఆ పాపఫలితమెలాగుం\nటుందో, రాత్రి నీకు కలలో కనబడు\nతుంది. ఆ కల ఏమిటో రేపు ఉదయం,\nయీ జనం సమక్షంలో నువ్వు నాకు\nచెప్పాలి.\" అన్నాడు.\n“అలాగే చెబుతాను. అప్పుడైనా నీకళ్ళు\nతెరుచుకోగలవు!\" అన్నాడు. విభూతి\nమిశ్రుడు తాపీగా.\n\"ఒక్క విషయం గుర్తుంచుకో! నీవు\nకాని అబద్ధం చెప్పావో, వెంటనే భయం\nకరమైన చర్మవ్యాధికి గురవుతావు.\"\nఅన్నాడు సత్యమూర్తి.\n\"ఒకవేళ నువ్వు అబద్ధం చెప్పినట్లు\nఋజువైతే ?'' అని ప్రశ్నించాడు విభూతి\nమిశ్రుడు.\n\"అప్పుడు నేనీ రాజ్యంలో ఒక్కక్షణం\nకూడా వుండను. తక్షణం మాయమె\nపోతాను.\" అన్నాడు సత్యమూర్తి.\nవిభూతిమిశ్రుడు అక్కడి నుంచి\nబయలుదేరి,అంటరానివాళ్ళుండేచోటుకు\nవెళ్ళాడు. అక్కడ వాళ్ళ పరిస్థితి చూసి\nఆయన మనస్సు కలత చెందింది. “నా\nరాజ్యంలో మీరు మనుషులుగా కాక,\nజంతువుల్లా బ్రతుకుతున్నారు. రాజుగా\nనేనిది సహించలేను. రేపటినుంచీ మీరం\nదరూ నలుగురితో కలిసి మసులుతారు.\"\nఅన్నాడాయన.\nఅందుకు వాళ్ళు భయంగా, “ప్రభూ,\nమాకు బ్రతుకు అవమానంగా వున్నా.\nమీ దయవల్ల తిండికి లోటు లేకుండా\nగడిచిపోతున్నది. సత్యమూర్తి నిజంగానే\nదేవాంశకలవాడని మాకు తోస్తున్నది.\nమా కారణంగా మీకెలాంటి యిబ్బందీ\nకలక్కూడదు. మేము నిజంగానే శాప\nగ్రస్తులం. మమ్మల్ని యిలాగే బ్రతక\nనివ్వండి.\" అన్నారు.\nఅయినా విభూతిమిశ్రుడు వినలేదు.\nఆ రోజంతా ఆయన వాళ్ళతో కలిసి స్నాన\nపానాదులు చేశాడు. వాళ్ళు ప్రేమతో\nవండిపెట్టిన భోజనం తిని వాళ్ళమధ్యనే\nపడుకుని నిద్రపోయాడు. పడుకోబోయే\nముందాయన తమ కులదేవతను స్మరించు\nకుని, \" అమ్మా, అన్నింటికీమించి నా\nప్రజలే నాకు ముఖ్యం. ఈ రాత్రి నాకు\nమంచి కల వచ్చేలా చెయ్యి.\" అను\nకున్నాడు.\nఅయితే, ఆ రాత్రి కలలో ఆయనకు\nఒక దివ్యపురుషుడు కనిపించి, \"వెర్రి\nరాజా! అంటరానితనం భూలోకంలోనే\nనరకం సృష్టించడానికి, స్వర్గవాసులు\nచేసిన ఏర్పాటు. ఎందుకంటే- పాపు\nలెక్కువై నరకంలో చోటులేకుండా\nపోయింది. నరకయాతనలు పాపులకు\nఅంతగా బాధను కూడా కలిగించడం\nలేదు. అంటరానితనం నరకయాతనను\nమించినది. ఇది కలకాలం కొనసాగవల\nసిందే! ఈ శాసనాన్ని అతిక్రమించిన\nకారణంగా, ఒక రోజంతా నువ్వు ఎడారి\nపాలై ఆకలిదప్పులతో అలమటిస్తావు.\nఇంకెన్నడూ యిలాంటి తప్పు చేయకు.\nరేపు యీ నిజాన్ని ప్రజలముందు వెల్ల\nడిస్తే, ఈ రోజు నువ్వు చేసింది మొదటి\nతప్పుగా భావించి, నిన్ను క్షమిస్తాను,\"\nఅని చెప్పాడు.\n\"ఒకవేళ నేను. నా కల గురించి\nఅబద్ధం చెబితే?\" అని అడిగాడు విభూతి\nమిశ్రుడు.\nఅప్పుడు నువ్వు భయంకరమైన\nచర్మవ్యాధికి గురై, నీ రాజ్యంలోనే అంట\nరానివాడివై అతి హీనమైన జీవితం గడుపు\nతావు. అదీగాక సత్యసంధతలో హరిశ్చం\nద్రుడికి సాటివాడివని, నీకు ముల్లోకాలలో\nగొప్ప కీర్తి వచ్చింది. ఇది నీకు పరీక్షా\nసమయం. ఈ పరీక్షలో విజయం సాధించి,\nనీ కీర్తి ఆచంద్ర తారార్కం భూలోకంలో\nస్థిరపడేలా చేసుకో.\" అన్నాడు దివ్య\nపురుషుడు.\n“ఓఁ, దివ్యపురుషా! నేను మానవుణ్ణి.\nదైవత్వం నాలో మానవత్వాన్ని ప్రేరేపిం\nచాలి తప్ప, నిరసించేలా చేయకూడదు.\nనాలోని మానవత్వానికి అడ్డుతగిలే\nదైవత్వాన్ని. నేను నమ్మను; లెక్క\nచేయను.\" అన్నాడు విభూతిమిశ్రుడు.\nతర్వాత ఆయనకు మెలుకువ\nవచ్చింది. వచ్చిన కలను ఆయన గుర్తు\nచేసుకుని, \"అమ్మా, కుల దేవతా ! నా\nప్రజల క్షేమం కోరి అబద్ధం చెప్పడానికే,\nనేను నిర్ణయించుకున్నాను. అందువల్ల\nవచ్చే భయంకర చర్మవ్యాధిని భరించ\nడానికి కూడా నేను సిద్ధం కానీ నా వ్యాధి\nబైటకు కనిపించకుండా వరమియ్యి.\nఅంతేచాలు !\" అనుకుని మనసులో కుల\nదేవతను ప్రార్థించాడు. *\nమర్నాడు తెల్లవారుతూనే విభూతి\nమిశ్రుడు నదిలో స్నానం చేసి, సత్య\nమూర్తి ఆశ్రమానికి వెళ్ళి, వాడితో,\n“రాత్రి నాకు కలలో శ్రీమన్నారాయణుడు\nకనిపించి, అంటరానిత నం మహా\nపాపమనీ ఈ సత్యమూర్తి రాక్షసాంశ\nసంభూతుడనీ, రాక్షసమాయలతో ప్రజ\nలను మోసం చేస్తున్నాడనీ చెప్పాడు,\"\nఅన్నాడు.\nఅంతే ! మరుక్షణం సత్యమూర్తి మాయ\nమయ్యాడు. ప్రజలందరూ, తమ రాజుకు\nజయజయధ్వానాలు పలికారు. విభూతి\nమిశ్రుడిని ఎలాంటి చర్మవ్యాధీ బాధించ\nలేదు.\nఆ రాత్రి ఆయనకు కలలో దివ్య\nపురుషుడు మళ్ళీ కనిపించి, \"కులదేవత\nనీకు చెడ్డకల రాకుండా ఆపలేకపోయినా,\nఆమెనే నమ్ముకుని ప్రజాక్షేమం కోసం,\nఇటు చర్మవ్యాధిని భరించేందుకూ, అటు\nముల్లోకాల్లోనూ నీకున్న పేరును కూడా\nత్యాగం చేసేందుకు సిద్ధపడ్డావు. నీవంటి\nనిస్వార్థప్రభువు మానవత్వం ముందు.\nనా దైవత్వం వెలవెలబోయింది. అంట\nరానితనం దేవుడు సృష్టించింది కాదు.\nనిన్ను పరీక్షించేందుకు అలా చెప్పవలసి\nవచ్చింది. ఈనాటి నుంచీ, నీ రాజ్యంలో\nసర్వమానవ సమానత్వం నెలకొంటుంది!\"\nఅని చెప్పాడు.",
            "book_page_end": 17
        },
        {
            "title": "షావుకారువిరాళం",
            "book_page_start": 18,
            "pdf_page_start": 18,
            "pdf_page_end": 18,
            "author": "రావులపాటి ప్రసాద్",
            "genre": "హాస్యం",
            "moral": "తెలియకుండా చేసిన పొరపాటును నిజాయితీగా అంగీకరించడం సరైన మార్గం.",
            "keywords": [
                "షావుకారు",
                "వైద్యుడు",
                "జబ్బు",
                "విరాళం",
                "హాస్యం"
            ],
            "characters": [
                "శివయ్య (షావుకారు)",
                "వైద్యుడు"
            ],
            "locations": [
                "ఊరు"
            ],
            "content": "షావుకారు శివయ్యకు బాగా జబ్బు చేసింది. ఆయన వైద్యుడితో, \" ఈ మాయదారి జబ్బువల్ల\nశరీర బాధతోపాటు, బుద్ధికి కూడా నిలకడలేకుండా పోతున్నది. చెప్పవలసింది చెప్పలేక\nపోతున్నాను; చెప్పకూడదనుకున్నది చెప్పేస్తున్నాను!” అన్నాడు.\n\"నిరాశపడకండి! నా శక్తి కొద్దీ ప్రయత్నించి, మీ జబ్బు కుదురుస్తాను,” అన్నాడు\nవైద్యుడు.\n\"నిజంగానా? అలా చేశారంటే, మీ వైద్యశాలకు లక్ష రూపాయలు విరాళమిస్తాను,”\nఅన్నాడు షావుకారు.\nకొన్నాళ్ళ వైద్యం తర్వాత షావుకారు జబ్బు నయమైపోయింది. ఒకరోజున వైద్యుడు\nఆయనను చూడవచ్చి, \"మీకొక సంగతి గుర్తుచేయదలిచాను. మీరు జబ్బులో వుండగా,\nనా వైద్యశాలకు లక్ష రూపాయలు విరాళమిస్తానన్నారు,” అన్నాడు.\n\"నిజమా? అసలు జబ్బే అది. చెప్పవలసింది చెప్పలేకపోవడం; చెప్పకూడనిది\nచెప్పేయడం!\" అన్నాడు షావుకారు.",
            "book_page_end": 18
        },
        {
            "title": "తండ్రీకొడుకులు",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "సామాజిక కథ",
            "moral": "ఒకరి స్థానంలో ఉండి చూస్తేనే వారి కష్టం తెలుస్తుంది. ప్రతి జీవితానికి దానిదైన విలువ ఉంటుంది.",
            "keywords": [
                "సత్యం",
                "సూరయ్య",
                "తండ్రి",
                "కొడుకు",
                "గుర్తింపు"
            ],
            "characters": [
                "సత్యం",
                "సూరయ్య (సత్యం తండ్రి)",
                "రంగడు",
                "పంతులు"
            ],
            "locations": [
                "అంగడి",
                "బడి",
                "ఇల్లు"
            ],
            "content": "సత్యం వెచ్చాల అంగడినుంచి ఇంటికి\nతిరిగి వచ్చేసరికి చీకటిపడింది. దీపాలు\nపెట్టారు. వాళ్ళ ఇంటిముందు చీకట్లో\nనిలబడి ఒక కుర్రవాడు గట్టిగా ఈల\nవేస్తున్నాడు. సత్యం ఒళ్ళు ఒక్కసారి\nపొంగిపోయింది. ఆ ఈల వేసేవాడు\nరంగడు. తను కూడా జవాబుగా ఈల\nవేయటానికి ఉత్సాహంగా ప్రయత్నిం\nచాడు. కాని ఎంత ప్రయత్నించినా ఈల\nరాలేదు. సత్యానికి భలేకోపం వచ్చింది.\nకాని చేసేది లేక, “ఒరే, రంగడూ,” అని\nకేక పెట్టాడు.\nరంగడు తన దిక్కుగానే చూశాడు\nగాని తనకేసి చూడలేదు. వాడికా మసక\nచీకట్లో లావుపాటి శరీరమూ, బట్టతలా,\nనెరసిన మీసాలూ, కళ్ళజోడూ కని\nపించింది.\n\"అట్లా చూస్తావేంరా, రంగడూ?\nనేనే.\" అన్నాడు సత్యం దగ్గిరికి వస్తూ.\nఆ వచ్చే పెద్దమనిషి సత్యం తండ్రి\nఅని తెలియగానే రంగడి పై ప్రాణాలు\nపైనే పోయాయి. తనతో స్నేహం చెయ్య\nవద్దని సత్యాన్ని ఎన్నోసార్లు ఈయనే కొట్టి\nవున్నాడు కూడానూ. ఆ కారణంచేతనే\nఎప్పుడన్నా సత్యాన్ని పిలవవలిసివ స్తే\nరంగడు ఇంట్లోకి రాక బయటనుంచి ఒక\nరకంగా ఈలవేస్తాడు. ఈల విని\nసత్యం రంగణ్ణి గుర్తించి బయటికి వస్తూ\nఉంటాడు. ఇప్పుడా రహస్యం కూడా\nసూరయ్యగారికి తెలిసి పోయిందనుకుని\nభయపడి. రంగడు చీకట్లోపడి దవుడు\nతీశాడు.\n“ఎందుకురా, పారిపోతావ్? నేనేరా,\nవెధవా?\" అంటూ సత్యం కేక పెట్ట\nసాగాడు. కాని, రంగడు వినిపించుకోకుండా\nపారిపోయాడు.\n\"ఏం, పంతులు గారూ ? అబ్బాయి\nకోసమా కేక వేస్తున్నారు?\" అని ఎవరో\nపలకరించారు. సత్యం ఇక వీధిలో ఆగక\nగబగబా ఇంట్లో జొరబడ్డాడు.\nఆ రాత్రి సత్యం తన తండ్రి పక్కలో\nపడుకున్నాడు.\n\"ఈ జీవితం చాలా బాగుంది. కావలిసి\nనంత డబ్బు; అందరూ గౌరవించేవాళ్ళే.\nఎరగనివాళ్ళు పలకరించినప్పుడు మాత్రం\nచిక్కు. అదిన్నీ తన పాత స్నేహితులు\nతనను చూసి భయపడి పోతున్నారు.\nఅయినా, ఈ జీవితమే బాగుంది.\nపిల్లవాడుగా ఉండటంకన్న పాపం లేదు.\nఈ ప్రపంచం పెద్దవాళ్ళది,\" అనుకున్నాడు\nసత్యం.\nఆ రాత్రి సత్యానికి సరిగా నిద్రపట్ట\nలేదు. మామూలుగా పెందలాడే నిద్ర\nపొయ్యేవాడు. ఇవాళ రాత్రల్లా పక్క మీద\nఅటూ యిటూ దొర్లుతూ నే ఉన్నాడు.\nసూరయ్యమటుకు మనసు ఎంత కలతగా\nఉన్నా పెందలాడే పడుకుని, వెంటనే\nనిద్రపోయాడు.\nసత్యానికి తెల్ల వారక ముందే మెలకు\nవొచ్చింది. పక్క మీది నుంచి లేచి తోచని\nవాడల్లే కొంతసేపు అటూ ఇటూ ఇల్లంతా\nతిరిగాడు. గదిలోకి వెళ్ళి అద్దంలో తన\nబట్టతలా మీసాలూ ఒకసారి చూసు\nకున్నాడు. కళ్ళజోడు పెట్టుకుంటేగాని\nఅదైనా సరిగా కనిపించలేదు.\nసూర్యోదయమై గంట అయినప్పటికీ\nసూరయ్య లేవ లేదు. ఇంతలో బడినుంచి\nఒక కుర్రవాడు వచ్చాడు. వాడు సత్యాన్ని\nఎరిగినవాడే. అయినా గుర్తించ క,\n\"ఏమండీ. మీ సత్యాన్ని పంతులవారు\nపిలుచుకు రమ్మన్నారు.\" అని చెప్పాడు.\nసూరయ్య లేచాడు. అలవాటుప్రకారం\nవంటలక్కను కేక పెట్టాడు. కాని వంట\nలక్క కేక విని కూడా పలకలేదు. ఇంతలో\nతన కొడుకు ఈడు కుర్రవాడు లోపలికి\nవచ్చి, ‘\"వొరే. నిన్ను పంతులుగారు\nపిలుచుకు రమ్మన్నారు.\" అని చెప్పాడు.\nసూరయ్యకు కోపమూ, ఏడుపూ కూడా\nవచ్చాయి.\n“ఛీ, ఎవడ్రా నువు? ఫో అవతలికి.\nనీ పంతుల్నిట్లా రమ్మను.\" అన్నాడు\nసూరయ్య.\nకాని సూరయ్య బడికి వెళ్ళక తప్ప\nలేదు. బడి నుంచి వచ్చిన కుర్రవాడు\nగట్టివాడు. వాడంటే పిల్లలందరికీ చెప్పరా\nనంత హడలు. ఎవరు బడికి రాకపోయినా\nపంతులు వాణ్ణి పంపిస్తాడు. సూరయ్య\nవాడికి చిక్కకుండా తప్పించుకోలేక\nపోయాడు.\nసూరయ్యను చూడగానే పంతులు\nపేముబెత్తం తీసుకుని రెండు చేతుల\nమీద నాలుగేసి దెబ్బలుకొట్టి గోడకుర్చీ\nవేయించి, \"మీ తండ్రిగారు ఎంత పెద్ద\nమనిషి ! ఆయనకు నీవంటి దౌర్భాగ్యుడు\nపుట్టటం ఆశ్చర్యంగా ఉంది. రానురాను\nనీ ఆటలు మితిమీరి పోతున్నాయి. ఇక\nనిన్ను చూసి ఊరుకునేదిలేదు. బండ\nకొయ్య వేస్తాను. ఏమనుకున్నావో.\" అని\nమందలించాడు.\nసూరయ్యకు కళ్ళనీళ్ళు బొటబొటా\nకారాయి. ఇంత అవమానం పొందటం\nకన్న చచ్చిపోవటం మేలనిపించింది. ఆ\nపంతుల్నీ, ఆయన చదువుచెప్పే పద్ధతినీ,\nఅక్కడి పిల్లల్నీ చూస్తే సూరయ్యకు\nఆశ్చర్యమూ, కోపమూ కూడా వచ్చింది.\nఇదేం పంతులు ? ఇదేం చదువు ? పాపం,\nసత్యం యిటువంటి అర్థం లేని చదువు\nచదువుతున్నాడా ?\nకాస్సేపు పిల్లలంతా ఎక్కాలు వల్లె\nవేశారు. ఆ తరవాత నెలల పేర్లూ, తిథుల\nపేర్లూ వల్లె వేశారు. అంతాకలిసి\nఅరుస్తుంటే కాకిగోల. ఆ తరవాత పిల్లల్ని\nఅల్లరి చెయ్యవద్దని చెప్పి పంతులు గోడకి\nచేరగిలపడి నోట్లోకి ఈగ వెళ్ళింది కూడా\nతెలియకుండా గురక పెట్టి నిద్రపోయాడు.\nపిల్లలు అల్లరి ప్రారంభించారు..\nపిల్లలంతా సూరయ్య చుట్టూ మూగారు.\nఅందరూ తనని \"సత్యం\" అని పిలిచే\nవాళ్ళే కాని ఒక్కరి పేరూ తనకు తెలీదు.\nఒక్కరి మొహమూ తను ఎరగడు. ఆ\nసంగతి పిల్లలకేం తెలుస్తుంది? సత్యం\nపొగరుపట్టి తమతో మాట్లాడటం లేదను\nకున్నారు. అందువల్ల అందరూ కలిసి\nసూరయ్యను ఏడిపించటం మొదలు\nపెట్టారు. ఒకడు చెవిగిల్లాడు. మరొకడు\nతొడపాశం పెట్టాడు. ఈ కుర్రవెధవలు\nతనను యింత చులకన చేస్తున్నారని\nరోషమూ, ఏమీ చెయ్యటానికి లేకపోవటం\nవల్ల దుఃఖమూ సూరయ్యను బాధిం\nచాయి. ఆఖరుకు భరించలేక ఒక్క\nపొలికేక పెట్టాడు సూరయ్య. అతను అంత\nపని చేస్తాడని పిల్లవాళ్ళెవరూ అనుకోలేదు.\nపంతులు లేస్తాడని వాళ్ళకు తెలుసు.\nఅందుచేత చప్పున ఎవరిదారిన వాళ్ళు\nయేమీ ఎరగనట్టుగా కూచున్నారు.\nపంతులు లేవనే లేచాడు. లేస్తూనే\nబెత్తంతీసుకుని సూరయ్యను బాదసాగాడు.\nసూరయ్యకు మతిపోయినట్టయింది.\n\"నీ చదువు చట్టుబండలు గానూ !\nఇందుకేనా నేనింత డబ్బిచ్చిందీ? ఉండు\nనిన్నేంచేస్తానో! మాటి మాటికీ బెత్తం\nతీసుకుని పిల్లల్ని చావగొడతావుట్రా? నీ\nచేతులు పడిపోనూ!\" అని సూరయ్య\nపంతుల్ని తిట్టసాగాడు.\nమిగిలిన పిల్లలంతా గట్టిగా నవ్వ\nసాగారు. పంతులు ఒక్క క్షణంపాటు\nనిర్ఘాంతపోయాడు. యేమనుకున్నాడో\nయేమిటో సూరయ్యను వెళ్ళి గోడకుర్చీ\nవెయ్యమన్నాడు. సూరయ్యకి క్షణక్షణానికి\nపరాభవం జాస్తి అవుతున్నది కాని\nతగ్గటంలేదు.\nపంతులు సూరయ్యని పరీక్ష ప్రారం\nభించాడు. పంతులు వేసిన ప్రశ్నలు కొన్ని\nసూరయ్య సులభంగానే చెప్పాడు. కాని\nమరికొన్నిటికి చెప్పలేక పోయాడు. పుస్తకం చదివితేగాని తెలియని విషయా\nలకు సూరయ్య ఎట్లా సమాధానం\nచెబుతాడూ ?\nగోడకుర్చీ వెయ్యటం సూరయ్యకు\nదుర్భరమయింది. పిల్లలందరూ వేళా\nకోళం ప్రారంభించారు. గోడకుర్చీ వేసి\nసూరయ్య అలుసైపోయాడు. పంతులు\nవాళ్ళనేమీ అనలేదు.\nపంతులు లెక్కలిచ్చాడు. పంతులు\nలెక్కచెప్పటం ఇంకా పూర్తికాకమునుపే\nసూరయ్య సమాధానాలు చెప్పసాగాడు.\nపంతులుకు ఆశ్చర్యం వేసింది. సత్యం\nలెక్కల్లో మొద్దు. అటువంటివాడు తడువు\nకోకుండా నోటి సమాధానాలు చెప్పటం\nపంతులుకు ఆశ్చర్యంగా ఉండదూ ?\n\"దొంగవెధవా, ఇంతకాలమూ నీకు\nలెక్కలు బాగా వచ్చి ఉండి కూడా నా\nదగ్గిర మొండితనం చేసి రానట్టు\nనటిస్తున్నావా?\" అనిపంతులు సూరయ్యని\nరెండు వేశాడు.\nఎప్పుడు మధ్యాన్నమవుతుందా ?\nఎప్పుడు పంతులు బడి విడిచి పెట్టి ఇంటికి\nపోతాడా అని సూరయ్య ఎదురుచూడ\nసాగాడు. ఎట్లాగైతేనేం పంతులుగారు\nబడి చాలించాడు. మామూలు పిల్లవా\nడయితే బడివదిలిన మరుక్షణం తిన్న\nదెబ్బలూ, చివాట్లూ మరిచిపోతాడు. కాని\nసూరయ్య యిన్నేళ్ళు వచ్చినాక జరిగిన\nఈ పరాభవం ఎట్లా మరుస్తాడు? అందరు\nపిల్లలూ ఇంటికి బయలుదేరారు. కొందరు\nపరిగెత్తారు. కొందరు ఒయ్యారపునడకలు\nనడుచుకుంటూ, చీకూ చింతా లేకుండా\nబయల్దేరారు. సూరయ్య తప్ప అందరూ\nఉత్సాహంగానే ఉన్నారు.\nఅందులో కొందరు సూరయ్య చుట్టూ\nచేరి, “ఏంరా, సత్యం? ఏం జరిగిందో\nచెప్పవూ? నువు బొత్తిగా కొత్తమనిషల్లే\nఉంటున్నావే!\" అని గుచ్చి గుచ్చి అడి\nగారు. సూరయ్య విసుక్కుని, “నేను కొత్త\nమనిషినే అసలు నా పేరు సత్యం కాదు.\nఅలా నన్ను పలకరించకండి,\" అన్నాడు.\nఇంటికిపోయి ఏం చెయ్యాలి? ఇంట్లో\nసత్యం ఏం చేస్తున్నాడో ? వాడి రహస్యం\nఈపాటికి అందరూ కనుక్కుని ఉంటా\nరనుకున్నాడు సూరయ్య. ఈ ఆలోచనతో\nపారిపోయిన ఆశ మళ్ళీ తిరిగి రాసాగింది.\nతనను సూరయ్యంటే నమ్మరు నిజమే.\nకాని సత్యాన్ని చూసి తనే అనిమటుకు\nఎవరు నమ్ముతారూ ? తన స్నేహితు\nలెందరో వస్తారు. వ్యవహారాలు మాట్లాడ\nగలరు. అవన్నీ సత్యానికేం తెలుసూ ?\nఅందుచేత సత్యం గుట్టు ఈపాటికి బయట\nపడి ఉంటుంది. సత్యం గుట్టు బయట\nపడితే తన విషయం సులభంగా రుజువు\nఅవుతుంది.\nఈ ఆశతో సూరయ్య ఇంటికి బయలు\nదేరాడు. – (ముగింపు వచ్చేసంచికలో)",
            "book_page_end": 24
        },
        {
            "title": "తెలివైనవాడు",
            "book_page_start": 25,
            "pdf_page_start": 25,
            "pdf_page_end": 26,
            "author": "దాసరి వెంకటరమణ",
            "genre": "సామాజిక కథ",
            "moral": "ఇతరుల బలహీనతలను గుర్తించి, లౌక్యంగా సమస్యలను పరిష్కరించేవాడే నిజమైన తెలివైనవాడు.",
            "keywords": [
                "సోమసుందరుడు",
                "శరభయ్య",
                "సారంగుడు",
                "రాజీ",
                "లౌక్యం"
            ],
            "characters": [
                "సోమసుందరుడు",
                "శరభయ్య",
                "సారంగుడు"
            ],
            "locations": [
                "మాయావతి (గ్రామం)"
            ],
            "content": "మాయావతి అనే గ్రామంలో, సోమ\nసుందరు డనే సంపన్ను డుండేవాడు.\nఆయన పొరుగున శరభయ్య అనే పెద్ద\nరైతు వున్నాడు. సోమసుందరుడుగతంలో,\nఅతడితో ఒక చిన్న విషయంలో తగువు\nపడడం జరిగింది. అది మనసులో పెట్టు\nకుని శరభయ్య, సోమసుందరుడిపట్ల\nవైరం పెంచుకున్నాడు.\nఒకసారి సోమసుందరుడుకుటుంబంతో\nసహా పొరుగూరు వెళ్ళినప్పుడు, శరభయ్య\nతన మేకలను అతడి పెరట్లోకి తోలి కూర\nపాదుల్నీ, పూల మొక్కలనూ సర్వనాశనం\nచేయించాడు. మరొకసారి దూరప్రాంతం\nనుంచి ధనవంతుడొకడు, తన కొడుకుకు\nసోమసుందరుడి కుమార్తెను చేసుకోవాలని\nవస్తే, ఆయనకు శరభయ్య లేనిపోనివి\nకల్పించి చెప్పి. ఆ సంబంధం కుదర\nకుండా చేశాడు.\nఇది జరిగాక సోమసుందరుడు, పొరు\nగున శత్రువు వుండడం క్షేమం కాదని.\nశరభయ్యతో రాజీపడాలని నిశ్చయించు\nకున్నాడు. అయితే, తనకు తానుగా రాజీకి\nదిగితే లోకువకాగలనని పూరుకున్నాడు.\nఒకనాడు సోమసుందరుడి దగ్గిరకు,\nసారంగుడనేవాడు చేబదులుగా కొంత\nడబ్బు అడగడానికి వచ్చాడు.\nసోమసుందరుడు. సారంగు డి తో.\n\"నువ్వు తెలివైనవాడివని చాలామంది\nఅంటూంటారు. కానీ ఆతెలివితేటలేపాటివో\nయింతవరకూ నేనెరగను !” అన్నాడు.\nఆ మాటలకు సారంగుడు నవ్వి,\n''అయ్యా, నేను తమ దగ్గిరకు చేబదులుకు\nవచ్చినవాణ్ణి! నన్ను ఎలాంటి పరీక్షకైనా\nగురిచేసేహక్కు తమకున్నది.\" అన్నాడు.\n\"సరే, ఐతే విను. శరభయ్య, నాతో\nరాజీపడేలా చేశావంటే నువ్వు తెలివైన\nవాడివని ఒప్పుకుంటాను.\" అన్నాడు\nసోమసుందరుడు.\nసారంగుడు సరేనని వెళ్ళిపోయాడు.\nఆ మర్నాడు శరభయ్య, సోమసుంద\nరుడి ఇంటికి వచ్చి, \"గతంలో జరిగిన\nదానికి క్షమాపణ కోరవచ్చాను. ఇక\nనుంచి మనం సఖ్యతగా వుందాం.\nఅన్నట్టు—మావాడికి పెళ్ళి సంబంధం\nకుదిరింది. వచ్చే మాసంలో ముహూర్తం.\nపెళ్ళికి మీరు తప్పక రావాలి.\" అని\nచెప్పి వెళ్ళిపోయాడు.\nసోమసుందరుడు, శరభయ్యలో వచ్చిన\nమార్పుకు ఆశ్చర్యపోయి, సారంగుడు\nరాగానే, \"సారంగా, శరభయ్యతో ఏం\nచెప్పావు?\" అని అడిగాడు.\nసారంగుడు చిరునవ్వునవ్వి, \"ఇంటి\nపొరుగున వున్నవాళ్ళతో శత్రుత్వం కొన\nసాగించడంవల్ల, కలగబోయే కీడుగురించి\nశరభయ్యకు వివరించాను. అంతేకాక,\nఎదుటివాళ్ళకన్న మనమే తెలివైనవాళ్ళ\nమని నిరూపించుకోవాలంటే - లౌక్యంగా\nశత్రుత్వాన్ని, మిత్రత్వంగా మార్చుకో\nవాలని చెప్పాను,\" అన్నాడు.\n\"అంటే, నీ దృష్టిలో శరభయ్యే.\nనాకన్న తెలివైనవాడు! అవునా?\" అని\nఅడిగాడు సోమసుందరుడు కోపంగా.\n“మీరు శరభయ్యకంటే చాలా తెలివైన\nవారు. అలా కాకపోతే, ముందుగా నన్ను,\nశరభయ్య వద్దకు ఎందుకు రాజీకి\nపంపిస్తారు?\" అన్నాడు సారంగుడు.\nసోమసుందరుడు ఆ జవాబుకు తృప్తి\nపడి, “అయితే, మనిద్దరిలో ఎవరు తెలి\nవైనవారంటావు?\" అని ప్రశ్నించాడు.\n“నిస్సందేహంగా నాకంటే మీరే తెలి\nవైనవారు. ఎందుకంటారా? డబ్బు అవ\nసరంగావుండి వచ్చిన నా బలహీనత\nకనిపెట్టి, ఎంతో తెలివిగా మీ మధ్య రాజీ\nకుదర్చడానికి నన్ను ఉపయోగించు\nకున్నారు.\" అన్నాడు సారంగుడు.\nఆ మాటలకు సోమసుందరుడు నవ్వి,\n\"నిజంగా నువ్వు తెలివైనవాడివి!\" అని\nసారంగుడికి డబ్బిచ్చి పంపాడు.",
            "book_page_end": 26
        },
        {
            "title": "జయశీలుడి నిర్ణయం",
            "book_page_start": 27,
            "pdf_page_start": 27,
            "pdf_page_end": 33,
            "author": "మనోజ్ దాస్",
            "genre": "బేతాళ కథ",
            "moral": "పదవి కంటే వ్యక్తిత్వం, దయ, నిజాయితీ గొప్పవి.",
            "keywords": [
                "విక్రమార్కుడు",
                "బేతాళుడు",
                "జయశీలుడు",
                "ఇందుమతి",
                "నిజాయితీ"
            ],
            "characters": [
                "విక్రమార్కుడు",
                "బేతాళుడు",
                "జయశీలుడు",
                "మహేంద్రవర్మ",
                "ఇందుమతి",
                "వైజయంతీదేవి"
            ],
            "locations": [
                "విజయపురి",
                "కాత్యాయనీ నగరం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు \"రాజా,\nఇంత భయంకరమైన కాళరాత్రిలో నువ్వు\nపడుతున్న శ్రమ చూస్తూంటే నాకు అమి\nతాశ్చర్యం కలుగుతున్నది. కఠినమైన ఈ\nపనికి నిన్ను పురికొల్పినవారి స్వభావం\nఎటువంటిదో నాకు తెలియదు. అయినా,\nనువ్వు తల పెట్టిన కార్యం సాధించేవరకు\nఇలాంటి పట్టుదలతో ఉండగలవో లేదో\nఅనే అనుమానం కలుగుతున్నది. ఎందు\nకంటే మానవస్వభావం చంచలమైనది;\nఅందులోనూ రాజుల మనసులు మరీ\nచంచలమైనవి. ఇందుకు ఉదాహరణగా,\nతన అర్ధాంగిని ఎన్నుకోవడంలో మనో\nచాంచల్యానికి లోనైన విజయపురి యువ\nరాజు జయశీలుడి కథ చెబుతాను, శ్రమ\nతెలియకుండా, విను,\" అంటూ ఇలా\nచెప్పసాగాడు :\nవిజయపురి మహారాజు మహేంద్రవర్మ\nఏకైక కుమారుడు జయశీలుడు.\nమహేంద్రవర్మ ఒకనాడు అతణ్ణి రహస్య\nమందిరానికి పిలిచి, \"జయశీలా, నువ్వు\nక్షాత్రవిద్యలన్నిటిలోనూ ఆరితేరావు. చాలా\nసంతోషం. ఇప్పుడు నీకు వివాహం జరిపిం\nచాలనుకుంటున్నాను. నాకు కాబోయే\nకోడలు దయాస్వభావం కలది గానూ,\nగుణవతిగానూ ఉండాలని ఆశిస్తున్నాను.\nఆమె రాజవంశానికి చెందినది కాక\nపోయినా ఫరవాలేదు !\" అన్నాడు.\n''మీ కోడలుగా రాదగిన ఉత్తమురాలిని\nఅప్పుడే నిర్ణయించారా, నాన్నా?\" అని\nఅడిగాడు తండ్రిని జయశీలుడు ఎంతో\nవినయంగా.\n\"లేదు. అయినా, నా బాల్యస్నేహితు\nడైన కాత్యాయనీ రాజు ఇంద్రసేనుడి\nకుమార్తె వైజయంతిని పదేళ్ళప్రాయంలో\nచూశాను. చాలా ముచ్చట కలిగింది.\nఆమె ఇప్పుడు యుక్తవయస్కురాలు.\nఆమె నీకు అన్నివిధాలా తగిన భార్య\nకాగలదని భావిస్తున్నాను. కావాలంటే\nనువ్వు కాత్యాయనీ రాజ్యానికి వెళ్ళి,\nరాజభవనంలో కొన్నాళ్ళు గడిపి యువ\nరాణి స్వభావం ఎటువంటిదో పరిశీలించి\nరావచ్చు.\" అన్నాడు మ హేంద్రవర్మ\nచిన్నగా నవ్వుతూ.\n\"అలాగే వెళ్ళివస్తాను. అయితే,\nయువరాజు జయశీలుడిగా కాదు. వర్త\nకుడిలా కాత్యాయనీ రాజధానీ నగరంలో\nకొన్నాళ్ళు గడిపి రావడానికి నన్ను అను\nమతించండి. నేనెవరయినదీ చెప్పకుండా,\nఅక్కడ కొన్నాళ్ళుండి, యువరాణిని\nగురించిన వివరాలు తెలుసుకుని వస్తాను,\"\nఅన్నాడు జయశీలుడు.\n\"మంచి ఆలోచన. అయితే, నీకు\nఅంగరక్షకులుగా ఇద్దరిని వెంటబెట్టుకుని\nవెళ్ళిరా,\" అన్నాడు మహేంద్రవర్మ.\nమరునాడే జయశీలుడూ, ఇద్దరు\nఅంగరక్షకులూ వర్తకుల వేషంలో కాత్యా\nయనీ నగరానికి ప్రయాణమయ్యారు.\nకొద్ది రోజుల తర్వాత వాళ్ళు కాత్యాయనీ\nనగరం చేరి అక్కడ ఒక సత్రంలో దిగి,\nరెండు గదులను అద్దెకు తీసుకున్నారు.\nఒక గదిలో జయశీలుడూ, రెండవ\nగదిలో ఇద్దరు అంగరక్షకులూ బస\nచేశారు. దూరదేశం నుంచి, కొత్తవ్యాపారం\nప్రారంభించడానికి నగరానికి వచ్చినట్టూ,\nఅందుకోసం నగరంలోని ప్రముఖవ్యాపారు\nలతో సంప్రదింపులు జరపడానికి సత్రంలో\nబస చేసినట్టూ, వాళ్ళు. సత్రం యజ\nమానికి చెప్పారు.\nదురదృష్టవశాత్తు మర్నాడే జయశీలు\nడికి తీవ్రమైన జ్వరం వచ్చింది. దయా\nస్వభావుడయిన సత్రంయజమాని\nజయశీలుడి స్థితిచూసి ఎంతగానోజాలిపడి\nఅతణ్ణి తమ ఇంటికి తీసుకుపోయాడు.\nవెంటనే నగరంలో పేరుగాంచిన వైద్యుణ్ణి\nపిలిపించాడు.\nవైద్యుడు జయశీలుణ్ణి పరీక్షించి,\n''రోగిని చాలా జాగ్రత్తగా చూసుకోవాలి.\nనేనిచ్చే మందును, తెల్లవారేవరకు గంట\nకొకసారి ఇస్తూ వుండాలి. లేకుంటే\nప్రాణానికే ప్రమాదం.\" అని హెచ్చ\nరించి, మందిచ్చి వెళ్ళిపోయాడు.\nసత్రం యజమానికి భార్యలేదు. ఇంట్లో\nపెళ్ళీడు వచ్చిన ఆయన కూతురు ఇందు\nమతి ఒక్కతే ఉన్నది. ఆమె వైద్యుడు\nచెప్పిన విధంగా తెల్లవార్లూ మేలుకొని\nవుండి, జయశీలుడికి మందు ఇచ్చింది.\nఆ ఒక్కరాత్రి మాత్రమేకాక, మరొక\nవారంపాటు ఎంతో శ్రమపడి వైద్యుడు\nచెప్పినట్టు జయశీలుడికి పరి చర్యలు\nచేసింది. ఏడవనాటికి జ్వరం తగ్గింది.\nకాని, జయశీలుడు చాలా నీరసంగా\nతయారయ్యాడు. అతడు మామూలు\nమనిషి కావడానికి మరొక వారం రోజులు\nవిశ్రాంతి తీసుకోవలసి వచ్చింది. ఇన్ని\nరోజులూ, ఇందుమతి అతని పక్కనే\nవుండి, ఎంతో అనురాగంతో పరిచర్యలు\nచేసింది. ఆమె కరుణా స్వభావం, మంచి\nతనంచూసి జయశీలుడు ముగ్ధుడయ్యాడు.\nఅంతేగాక, ఇందుమతి తనను ప్రేమిస్తు\nన్నట్టు అతడు గ్రహించాడు.\nజయశీలుడు పూర్తిగా కోలుకున్న\nతరవాత, ఒకనాడు ఇందుమతిని దగ్గరికి\nపిలిచి, “రాజ కుటుంబంలో నువ్వు\nఎరిగిన వాళ్ళెవరయినా ఉన్నారా?\" అని\nఅడిగాడు.\n\"రాజకుటుంబంలో అందరూ నాకు\nపరిచితులే. యువరాణి వైజయంతీదేవి\nచెలికత్తెలలో నేనొకతెను. రోజూ సాయం\nకాలం రాజభవనానికి వెళ్ళి రాకుమారితో\nకొంతసేపు ముచ్చటించి వస్తూంటాను.\nమీ అనారోగ్యం కారణంగా రెండు వారాల\nనుంచి నేనటువైపు వెళ్ళలేదు,\" అన్నది\nఇందుమతి.\n\"అయితే, నువ్వు నాకొక సహాయం\nచెయ్యాలి,\" అన్నాడు జయశీలుడు.\n\"ఏమిటది ?\" అని అడిగింది\nఇందుమతి.\n\"మీ యువరాణి ఏ రాజకుమారుణ్ణ\nయినా పెళ్ళాడాలనుకుంటు న్న దే మో\nతెలుసుకుని రావాలి!\" అన్నాడు జయ\nశీలుడు.\n\"ఆ రహస్యం మీకెందుకు?\" అని\nప్రశ్నించింది ఇందుమతి ఆశ్చర్యంగా.\n“విజయపురి యువరాజు జయశీలుడు\nనా ప్రాణమిత్రుడు. అతడు మీ యువ\nరాణిని వివాహమాడాలనుకుంటున్నాడు.\nఅయినా, ఇంకా ఒక నిర్ణయానికి రాలేదు.\nఎందుకంటే, ఒకవేళ మీ యువరాణికి\nమరెవరినైనా వివాహమాడాలనే కోరిక\nఉన్నదేమో అని ఆయనకు అనుమానంగా\nఉన్నది. ఆమె ఇంతవరకు ఎవరినీ కోరని\nపక్షంలో, ఆమెనే వివాహమాడదలచినట్టు\nనాతో చెప్పాడు. అందువల్ల, నా కీ రహస్యం\nతెలియాలి,\" అన్నాడు జయశీలుడు.\n\"అలాగా, అయితే దయచేసి మీరు\nనాకు రెండు మూడు రోజులు గడువివ్వండి.\nరాకుమారితో మాట్లాడి వస్తాను,\" అన్నది\nఇందుమతి.\nఅలాగే అన్నాడు జయశీలుడు.\nఆ రోజు నుంచి ఇందుమతి మళ్ళీ\nరాజభవనానికి వెళ్ళడం ప్రారంభించింది.\nమూడవరోజు సాయంకాలం, ఆమె రాజ\nభవనం నుంచి తిరిగివస్తూండగా, ఆమె\nకోసం ఎదురుచూస్తున్న ఆమె తండ్రి,\n\"ఇందుమతీ, ఇప్పుడు మన ఇంట\nఅతిథిగా వున్న వారెవరో నీకు తెలుసా?\nవిజయపురి యువరాజు జయశీలుడు.\nఆయనతోపాటు వచ్చి మన సత్రంలో\nబసచేసి వున్న, ఆయన అంగరక్షకులు,\nఈ రహస్యం నాకు చెప్పారు.\" అన్నాడు\nమెల్లగా.\n\"అలాగా,” అన్నది ఇందుమతి ఎంత\nమాత్రం ఉత్సాహం కనబరచకుండా.\n“అయినా, ఆయన మామూలు వర్తకు\nడిలా, మన నగరానికి ఎందుకు వచ్చాడో\nఅంతుబట్టడం లేదు.\" అన్నాడు ఇందు\nమతి తండ్రి ఆశ్చర్యంగా.\n\"యువరాజు వచ్చిన కారణం నాకు\nతెలుసు. నాన్నా. ఆయన మన యువ\nరాణిని వివాహమాడాలనుకుంటున్నాడు.\nకాని, మన యువరాణికి ఎవరినైనా\nపెళ్ళాడాలనే కోరిక ఉన్నదేమో తెలుసు\nకోవాలని వచ్చాడు. ఆ సంగతి తెలుసుకో\nమని నాతో చెప్పాడు కూడా. మన యువ\nరాణికి ఎవరిమీదా కోరిక లేనట్టయితే,\nఆమెనే వివాహ మాడగలడు,\" అన్నది\nఇందుమతి.\n\"నువ్వు తెలుసుకున్న విషయం\nఏమిటి?\" అని అడిగాడు తండ్రి.\n“యువరాణికి ఎవరిపట్లా అటువంటి\nకోరిక లేదని తెలుసుకున్నాను.\" అన్నది\nఇందుమతి.\n\"మహేంద్రపుర యువరాజుతోనూ,\nవిక్రమపురి యువరాజుతోనూ మన యువ\nరాణి చాలా స్నేహంగా వుంటుందన్న\nవిషయం నేనెరుగుదును. ఆ సంగతి\nనీకూ తెలుసు. మన అతిథికి నువ్వు ఈ\nనిజం కూడా తెలియజేయాలి, తల్లీ,\"\nఅన్నాడు ఇందుమతి తండ్రి.\n\"తప్పకుండా నిజమే చెబుతాను\nనాన్నా.\" అన్నది ఇందుమతి.\nసత్రం యజమాని లోలోపల పరమా\nనందం చెందాడు.\nఇందుమతి జయశీలుడి దగ్గరికి వెళ్ళి,\n\"మా యువరాణి ఇంతవరకు ఎవరినీ\nవెళ్ళాడాలనుకోలేదు. నీ మిత్రుడికి\nఆమెను వివాహమాడమని చెప్పవచ్చు.\nవైజయంతీదేవి గుణవంతురాలు;గుణానికి\nతగిన సౌందర్యవతి,\" అన్నది ఇందుమతి.\n\"మీ సహాయానికి కృతజ్ఞతలు. కాని,\nయువరాజు వేరొకరిని వివాహమాడాలని\nనిశ్చయించాడు,\" అన్నాడు జయశీలుడు\nచిన్నగా నవ్వుతూ.\n\"ఎవరిని ?\" అన్నది ఇందుమతి\nఆశ్చర్యపోతూ.\n\" ఇందుమతిని !\" అన్నాడు జయ\nశీలుడు.\nఇందుమతి సిగ్గుతో తల వంచుకున్నది.\nజయశీలుడు తను ఎవరయినదీ తెలియ\nజేసి, ఆమె తండ్రి సమ్మతించినట్టయితే\nఆమెను వివాహమాడగలనని చెప్పాడు.\nఒక శుభముహూర్తాన ఇందుమతీ,\nజయశీలుల వివాహం ఎంతో వైభవంగా\nజరిగింది.\nబేతాళుడు ఈ కథ చెప్పి, ' \"రాజా,\nయువరాణిని పెళ్ళాడాలని వచ్చిన జయ\nశీలుడు, ఆమె చెలికత్తెను పెళ్ళాడడం\nవిడ్డూరం కాదా? జయశీలుడు యువ\nరాజుని తెలియనప్పుడు ఇందుమతి అతణ్ణి\nప్రేమించింది. తీరా అతడు యువరాజు\nఅని తెలిసిన తరవాత, అతణ్ణి పెళ్ళాడాలనే\nకోరిక ఆమెకు కలగడం సహజమే.\nఅలాంటప్పుడు, ఆమెతన తండ్రి సలహాను\nఎందుకు పాటించలేదు ? యువరాణి\nఇద్దరు యువకులతో స్నేహంగా ఉన్నట్టు\nఆమె జయశీలుడికి ఎందుకు చెప్పలేదు?\nజయశీలుడు ఇందుమతిని వివాహమాడా\nలని నిశ్చయించుకున్న తరవాత కూడా,\nయువరాణి కోరిక గురించి తెలుసుకుని\nరమ్మని ఇందుమతిని పంపడంలోని\nఆంతర్యం ఏమిటి? ఈ సందేహానికి\nసమాధానం తెలిసి కూడా చెప్పకపోయావో\nనీ తల పగిలిపోతుంది.\" అన్నాడు.\nదానికి విక్రమార్కుడు, \"జయశీలుడు\nఇందుమతిని వివాహమాడడంలో ఎలాంటి\nవిడ్డూరమూ లేదు. ఎందుకంటే అతని\nతండ్రి, దయాస్వభావం గల గుణవంతు\nరాలిని పెళ్ళాడమని కోరాడు. ఆ సుగుణా\nలన్నీ ఇందుమతిలో ఉన్నవి. ఇక, ఇందు\nమతి చాలా ఉత్తమురాలు. జయశీలుడు\nయువరాజు అని తెలిసిన తరవాత, అతడు\nయువరాణిని పెళ్ళాడడమే ధర్మమని\nభావించింది. యువరాణి వైజయంతీదేవి,\nఇద్దరు యువకులతో స్నేహంగా వుండ\nవచ్చు. ఆ కారణంగా ఆమె వాళ్ళను\nపెళ్ళాడడానికి నిశ్చయించుకున్నట్టు చెప్ప\nలేము. యువరాణికి ఎవరిపట్లా అటువంటి\nఉద్దేశం లేదన్న విషయం, చెలికత్తె\nఅయిన ఇందుమతికి తెలుసు. తల్లీకొడుకులు.\nలంటే, ఇందుమతి ఆమె తండ్రి చెప్పిన\nవి విధంగా యువరాజుతో చెప్పి, యువరాణి\nపట్ల అతనికి విముఖత కలిగేలా చేసి,\nఅతడు తనను పెళ్ళాడే అవకాశాన్ని\nపెంపొందించుకుని ఉండవచ్చు. అయితే,\nఅది యువరాణిని మోసపుచ్చినట్టవు\nతుంది. ఇందుమతి చాలా నిజాయితీ\nపరురాలు కాబట్టి ఆ పని చేయలేదు. ఇక\nఆఖరి ప్రశ్న. యువరాజు అనుమతి మీదే\nఅంగరక్షకులు అతడు ఎవరన్న విషయం,\nసత్రం యజమానికి తెలియజేసి వుండాలి.\nఆ సంగతిని సత్రంయజమాని తన\nకూతురికి చెప్పగలడని జయశీలుడు\nఊహించాడు. ఇందుమతి నిజాయితీని\nపరీక్షించడానికి అతడు దీనినొక అవకా\nశంగా ఉపయోగించుకున్నాడు. పరీక్షలో\nఇందుమతి నెగ్గింది. కనుక, జయశీలుడు\nఆమెను వివాహమాడాడు.\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 33
        },
        {
            "title": "సమయస్ఫూర్తి",
            "book_page_start": 34,
            "pdf_page_start": 34,
            "pdf_page_end": 34,
            "author": "వాణిశ్రీ",
            "genre": "ఫేబుల్",
            "moral": "భయాన్ని పోగొట్టి, ప్రజలను ఏకం చేయాలంటే సమయస్ఫూర్తితో ఆలోచించాలి.",
            "keywords": [
                "సమయస్ఫూర్తి",
                "చిరుతపులి",
                "దొంగలు",
                "ధైర్యం",
                "దుర్గయ్య"
            ],
            "characters": [
                "దుర్గయ్య",
                "పల్లె జనం",
                "చిరుతపులి"
            ],
            "locations": [
                "పల్లె",
                "వీధులు",
                "మర్రిచెట్టు"
            ],
            "content": "ఒక పల్లెలో అర్ధరాత్రివేళ అందరూ గాఢనిద్రలో వున్నారు. హఠాత్తుగా, \"దొంగలు ! దొంగలు !”\nఅని కేకలు వినిపించాయి.\nనిద్రలో వున్నవాళ్ళు ఉలిక్కిపడి లేచి కత్తులూ, కర్రలూ తీసుకుని వీధుల్లోకి వచ్చారు.\nఅక్కడ వాళ్ళకు దుర్గయ్య అనే యువకుడు కనిపించాడు.\n\"దొంగలెక్కడ?” అని వాళ్ళు దుర్గయ్య నడిగారు.\nదుర్గయ్య దాపులనున్న మర్రిచెట్టు చూపించాడు. అందరూ మర్రిచెట్టు చుట్టూ చేరారు.\nవెన్నెల వెలుగులో వాళ్ళకు చెట్టు మీద, దొంగ లెవరూ కనిపించలేదు కాని, ఒక చిరుతపులి\nకనిపించింది.\nదాన్ని చూస్తూనే జనంలో కొందరు, “ఈ మధ్య చీకటిపడి పొలం నుంచి తిరిగొస్తున్న\nయిద్దరిలో, ఒకణ్ణి చంపి, రెండోవాణ్ణి గాయపరిచిన పులి యిదే! దీన్ని ప్రాణాలతో వదల\nగూడదు,” అన్నారు.\nఆ వెంటనే జనం అక్కడ చేతికందిన రాళ్ళతో, చిరుతపులిని కొట్టారు. అది చెట్టుపై\nనుంచి కిందికి దూకింది. వెంటనే నలుగురూ కలిసి దాన్ని కత్తులతో, కర్రలతో కొట్టి చంపేశారు.\nఇది జరిగాక. వాళ్ళు దుర్గయ్యను, \"ఏరా, దుర్గయ్యా! మనిషి మాంసం తినమరిగిన\nచిరుతపులి పల్లెలోకి వస్తే దొంగలంటూ కేకపెట్టావెందుకు?\" అని అడిగారు.\nఅందుకు దుర్గయ్య నవ్వి, \"దొంగలంటూ నేను కేక పెట్టగానే, మీరంతా ధైర్యంగా\nకత్తులూ, కర్రలూ తీసుకుని ఇళ్ళల్లోంచి బయటికి వచ్చారు. అదే నేను పులి, పులి అని కేక\nపెడితే, మీరు బయటికి వచ్చేవారా? ఎవరిళ్ళలో వాళ్ళు, తలుపులు మరికాస్త గట్టిగా బిగించు\nకుని కూర్చునేవాళ్ళు?\" అన్నాడు.\nజనం వాడి సమయస్ఫూర్తిని ఎంతగానో మెచ్చుకున్నారు.",
            "book_page_end": 34
        },
        {
            "title": "రెండు అద్భుతాలు!",
            "book_page_start": 47,
            "pdf_page_start": 47,
            "pdf_page_end": 50,
            "author": "గ్రీకు జానపద కథ",
            "genre": "నీతి కథ",
            "moral": "మోసం కన్నా శ్రమించి నిజాయితీగా జీవించడమే మేలు.",
            "keywords": [
                "ధనవంతుడు",
                "సోమరి",
                "వైద్యుడు",
                "మోసం",
                "నిజాయితీ"
            ],
            "characters": [
                "ధనవంతుడు (ధర్మదాత)",
                "సోమరి (రోగి)",
                "వైద్యుడు",
                "శిష్యుడు"
            ],
            "locations": [
                "ఏథెన్స్ నగరం సమీపం"
            ],
            "content": "ఏథెన్స్నగర సమీపంలో ఒక ధనికుడుండే\nవాడు. ఆయన పేదసాదలపట్ల ఎంతో\nకరుణ చూపుతూ, గొప్ప ధర్మదాతగా\nపేరు గాంచాడు.\nఆయన పరోపకారబుద్ధిని గురించి,\nపొరుగుప్రాంతానికి చెందిన సోమరిపోతు\nఒకడు విన్నాడు. ఎలాగైనా ధర్మదాత\nనుంచి లాభం సాధించాలని వాడొక\nపథకం వేశాడు.\nఆ సోమరి ఒకనాటి ఉదయం, తన\nకాలికి గట్టి జిగురు పట్టించుకునికుంటుతూ\nవెళ్ళి సంపన్నుడి భవనం ముందు\nకూర్చున్నాడు. యజమాని ఇంటి నుంచి\nబయటకు రావడం చూసి, వాడు ఎంతో\nబాధతో మూల్గుతూ లేచి నిలబడ్డాడు.\n“ఏమయింది ? ఎందుకలా బాధపడు\nతున్నావు?'' అని అడిగాడు ధనవంతుడు\nఎంతో ప్రేమతో.\nవాడు మాట్లాడలేదు. కాస్త వాచినట్టు\nకనిపిస్తున్న తన కాలు చూపించి, బొట\nబొటా కన్నీళ్ళు కార్చాడు.\nధనవంతుడు తన సేవకుణ్ణి పిలిచి,\nఅతణ్ణి ఇంట్లోకి తీసుకు వెళ్ళి పడకపై\nపడుకోబెట్టమని చెప్పి. “నువ్వేమీ బాధ\nపడకు. నీ కాలిబాధను పోగొట్టే బాధ్యత\nనాది.\" అన్నాడు.\nసోమరి, సేవకుడి చేయిపట్టుకుని\nనెమ్మదిగా ఇంట్లోకి వెళ్ళి పడక మీద\nకూర్చున్నాడు.\nతరవాత ధనికుడు వైద్యుడి కోసం\nమనిషిని పంపాడు. వారం రోజులకిందటే,\nధనికుడి ఇంటిపక్కన, వైద్యుడినని\nచెప్పుకుంటూ శిష్యుడితోపాటు. ఒకడు\nకొత్తగా వచ్చి చేరాడు. సేవకుడు వెళ్ళి\nవైద్యుణ్ణి, అతని శిష్యుణ్ణి వెంటబెట్టుకుని\nవచ్చాడు. వైద్యుడు వచ్చీ రాగానే రోగిని\nరకరకాలుగా పరీక్షచేశాడు. వాడికి ఎటు\nవంటి రోగమూ లేదనీ బాధపడుతున్నట్టు\nకావాలనే వాడు నటిస్తున్నాడనీ వైద్యుడు\nపసికట్టాడు. అయినా ఆ విషయం బయట\nపెట్టకుండా, వైద్యుడు తన శిష్యుడితో,\n\"ఇది మన మనుకున్నంత తేలికగా\nనయమయ్యే వ్యాధి కాదు. శస్త్రచికిత్సతో\nకాలి ఎముకను తొలగించడం తప్ప మరొక\nమార్గం కనిపించడం లేదు.\" అన్నాడు.\n‘\"అవును, అలాగే చేద్దాం. ఇదుగో\nకత్తి,\" అంటూ పెద్ద కత్తిని వైద్యుడి\nచేతికి అందించబోయాడు శిష్యుడు.\n‘''అంత పని చేయకండి బాబూ, మీకు\nపుణ్యముంటుంది ! ఈ వ్యాధి అంత\nభయంకరమైనదేమీ కాదు,\" అన్నాడు\nసోమరి భయపడిపోతూ.\nవైద్యుడు చిన్నగా నవ్వి \"అలాగా!\nనీకు వచ్చిన వ్యాధి అంత భయంకరమైన\nదేమీకాదు, నిజమే. ఆ విషయం మాకూ\nతెలుసు. కాని, ధర్మదాత అయిన ఈ\nశ్రీమంతుణ్ణి మోసగించాలనుకున్న నీ బుద్ధి\nచాలా భయంకరమైనది!\" అన్నాడు.\n\"బాబూ. నన్ను క్షమించండి.\"\nఅన్నాడు వాడు.\n\"అలా అయితే మన మధ్య ఒక\nఒప్పందానికి వద్దాం. ధనికుడి ఇంట\nసకల సుఖాలూ అనుభవించాలనే ఆశ\nనీకున్నది. ఆ ఆశ మేము నెరవేరుస్తాం.\nఔషధ సేవతోపాటు, నీకు మంచి భోజనం\nకావాలని ఇంటి యజమానితో చెబుతాం.\nఅందుకు ప్రతిఫలంగా మేము ఆయన\nదగ్గర పైకం పుచ్చుకుంటాము. నువు\nమాతో సహకరించాలి. సరేనా?\" అన్నాడు\nవైద్యుడు.\n“నిక్షేపంలాంటి యోచన !\" అన్నాడు\nసోమరి అమితానందంతో,\nవైద్యుడు ధనికుడి దగ్గరికి వెళ్ళి\n\"అతణ్ణిభయంకరమైనవ్యాధిపీడిస్తున్నది.\nనయం చేయడానికి మా శాయశక్తులా\nకృషి చేస్తాము. మేమిచ్చే ఔషధంతోపాటు\nఅతనికి మంచి భోజనం కూడా ఏర్పాటు\nచేయండి,” అని చెప్పి, తమకు చేరవల\nసిన పైకం తీసుకుని సంతోషంగా వెళ్ళి\nపోయాడు.\nవైద్యుడి సలహాప్రకారం, ధనవంతుడు\nరోగికి మూడుపూటలా మంచి భోజనం,\nవిశ్రాంతి సౌకర్యం ఏర్పాటు చేశాడు.\nవైద్యుడు క్రమం తప్పకుండా రోజూ\nవచ్చి. వాణ్ణి పరీక్షించి ధనవంతుడి వద్ద\nపైకం పుచ్చుకుని వెళ్ళసాగాడు.\nఇలా కొన్నాళ్ళు గడిచాయి. ఒకనాడు\nధనికుడు వైద్యుణ్ణి, \"చికిత్స ఇంకా\nఎన్నాళ్ళు జరగాలి? వ్యాధి ఏమైనా తగ్గు\nముఖం పట్టిందా లేదా?\" అని అడిగాడు.\n\"మేమెంతో జాగ్రత్తగా చికిత్స జరుపు\nతున్నాము. కాని, ఎందువల్లనో వ్యాధి\nమాత్రం తగ్గడం లేదు.\" అన్నాడు\nవైద్యుడు ఎంతో గంభీరంగా.\nమరునాడు సాయంకాలం యధా\nప్రకారం రోగిని పరీక్షించడానికి వచ్చిన\nవైద్యుడితో ధనికుడు. ''ఇంకా ఎన్నాళ్ళీ\nచికిత్స? చికిత్సావిధానం మార్చండి. లేదా\nరోగిని నగరంలోని వైద్యుడి వద్దకు పంపు\nతాను.\" అని చెప్పి వెళ్ళిపోయాడు.\nవైద్యుడు, ఆ మాటలకు హడలిపోయి,\nతన శిష్యుడితో, \"వీణ్ణి నగరంలోని\nవైద్యుడి దగ్గరికి తీసుకువెళ్ళారంటే మన\nగుట్టు బయటపడిపోతుంది. కాలి పై\nకనీసం మచ్చ కూడా లేకుండా, వ్యాధి\nపూర్తిగా నయమైపోయిందంటే ఎవరు\nమాత్రం నమ్మగలరు ?\" అన్నాడు.\n“మనం అలా చెప్పినప్పటికీ, వాణ్ణి\nపరీక్షచేస్తే ఏ వ్యాధీ లేదని తేలిపోతుంది.\nఅందువల్ల, వాడి కాలు తొలగించడం\nఒక్కటే తరుణోపాయం.\" అన్నాడు\nశిష్యుడు.\n\"అద్భుతమైన సలహా. రోగికి మత్తు\nమందిచ్చి ఆ పని ఇప్పుడే చేసేద్దాం. వెళ్ళి\nవెంటనే మత్తుమందు పట్టుకురా,\"\nఅన్నాడు వైద్యుడు.\nచాటుగా వుండి వాళ్ళ సంభాషణ\nవిన్న రోగికి ప్రాణం పోయినంత పన\nయింది. వాళ్ళు మత్తుమందు తేవడానికి\nవెళ్ళిన సమయం చూసి పక్క మీది\nనుంచి ఒక్కగెంతున కిందికి దూకి పరుగు\nపట్టాడు. తనను చూసి ఎవడో దొంగ పారి\nపోతున్నాడని, ధనికుడు వాడి వెంటబడి\nతరిమిపట్టుకుని, ‘“ఏమిటిదంతా? నీ కాలి\nబాధ ఏమయింది?\" అని అడిగాడు\nఆశ్చర్యంగా.\n\"చిటికలో వ్యాధి నయమైపోయింది!\nబహుశా ఏదో అద్భుతశక్తివల్ల అలా జరిగి\nవుంటుంది. ఈ విషయం వైద్యుడికి చెప్పి\nరావడానికే వెళుతున్నాను,\" అంటూ\nవాడు గబగబా వైద్యుడు బస చేసిన చోటికి\nవెళ్ళాడు.\nఅయితే, దూరం నుంచి తమ రోగి\nచేసిన సాహసం చూసిన వైద్యుడు, శిష్యు\nడితోసహా గుట్టుచప్పుడు కాకుండా చల్లగా\nజారుకున్నాడు.\nవెనకనే వచ్చిన ధనికుడు జరిగిన\nసంగతంతా గ్రహించి, చిన్నగా నవ్వుతూ,\n'ఒకటికాదు; రెండు అద్భుతాలు జరి\nగాయి. నీ రోగమే కాదు; నీకు చికిత్స\nచేసిన వైద్యుడు కూడా శిష్యుడితో సహా\nఒక్క క్షణంలో మాయమై పోయాడు,”\nఅన్నాడు వాడితో.\nతన మోసం బయటపడిందని గ్రహించి\nవాడు సిగ్గుతో తల దించుకున్నాడు.\nధనికుడు వాణ్ణి క్షమించి, తన ఉద్యాన\nవనంలో వాడికి తోటమాలిపని అప్పగించి,\nశ్రమించి నిజాయితీగా జీవించడానికి\nదారి చూపాడు.",
            "book_page_end": 50
        },
        {
            "title": "కృష్ణావతారం",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "అహంకారం, అసత్య వాదన, ధర్మాన్ని మీరడం వినాశనానికి దారితీస్తాయి.",
            "keywords": [
                "కృష్ణుడు",
                "పౌండ్రకుడు",
                "సుదర్శనచక్రం",
                "యుద్ధం",
                "కాశీరాజు"
            ],
            "characters": [
                "కృష్ణుడు",
                "పౌండ్రకుడు",
                "నారదుడు",
                "సాత్యకి",
                "బలరాముడు",
                "కాశీరాజు",
                "కృత్య"
            ],
            "locations": [
                "ద్వారక",
                "బదరికాశ్రమం",
                "కాశీనగరం"
            ],
            "content": "ద్వారక పైకి దండెత్తి వెళ్ళే సన్నాహంలో\nఉండగా పౌండ్ర వాసుదేవుడి ఇంటికి\nనారదుడువచ్చాడు. పౌండ్రుడు నారదుడికి\nఎదురు వెళ్ళి, అర్ఘ్యపాద్యాలిచ్చి.బంగారు\nఆసనం మీద కూర్చోబెట్టి, \"మహానుభావా,\nనువు తిరగని లోకం లేదు. ఎక్కడికి\nపోయినా నిన్నెవరూ అడ్డగించరు. అందు\nచేత నా కొక సహాయం చెయ్యి. నేను\nకృష్ణుణ్ణి, అతని బలగాన్నీ సర్వనాశనం\nచెయ్యబోతున్నానని అన్ని లోకాలలోనూ\nచెప్పు. ఆ గోపకుడు నా పేరు పెట్టుకుని\nతిరుగుతున్నాడు,\" అన్నాడు.\nఈ మాటకు నారదుడు చిరునవ్వు\nసవ్వి, \"నేను సమస్త లోకాలూ తిరిగే\nమాటా నిజమే, నా మాట అందరూ\nనమ్మేదీ నిజమే. కాని నువు చెప్పే మాట\nఅనుమానాస్పదంగా ఉన్నది. కృష్ణుడికీ,\nనీకూ పోలికేమిటి ? కొండ ముందు\nనలుసులాటివాడివి. నువు కృష్ణుడికి ప్రతి\nయోధుడి వెలా అవుతావు? నిన్ను కృష్ణుడు\nతప్పక శిక్షిస్తాడు. అందుచేత ఈ ప్రయత్నం\nమానుకో. నీ పేరూ వాసుదేవుడే గదా\nఅనీ, నీకు కూడా శంఖ చక్ర గదా శార్జ్గా\nలున్నాయని కృష్ణుడితో సమానుడివి\nకాబోవు. నవ్వులపాలై పోగలవు. నీ మదం\nఅణచటానికి అతను కూడా ఎదురు\nచూస్తూనే ఉంటాడు,\" అన్నాడు.\nపౌండ్రుడు బిగ్గరగా నవ్వి, “నువ్వన్నది\nకాదంటే కోప్పడతావు, శపిస్తావు. అందు\nచేత ఏమన్నా అనాలంటే మా బోటి\nవాళ్ళం భయపడతాం. ఈ మాటలే\nమరొకడంటే బతకనిచ్చేవాణా? నీతో\nవాగ్వాదానికి నాకు తీరిక లేదు. నీ నోటి\nతోనే నన్ను మెచ్చుకునే రోజు వస్తుందిలే.\nఇంక దయచెయ్యి,\" అని చెప్పాడు.\nనారదుడు పౌండ్రుడితో ఏమీ అనక\nతిన్నగా బదరికాశ్రమానికి వెళ్ళి, అక్కడ\nఉన్న కృష్ణుడితో పౌండ్రుడి యుద్ధ\nసన్నాహం గురించి చెప్పి తన దారిన\nతాను వెళ్ళిపోయాడు.\nఆ రాత్రే పౌండ్రుడు ప్రచండమైన\nసేనతో బయలుదేరి ద్వారకను ముట్టడించ\nబోయాడు. కొన్నివేల దివిటీలతో అతని\nసేన ద్వారక యొక్క తూర్పు ద్వారం\nవద్ద చేరింది. వాళ్ళు ఆ అపరాత్రివేళ\nదిక్కులు బద్దలయే లా గా భేరీలూ,\nకాహళులూ మోగించారు.\nయాదవులు తగు జా గ్ర త్త లో నే\nఉన్నారు. రాత్రివేళల కూడా ద్వారకా\nనగరం దివిటీలతో పగటివేళ ఉన్నంత\nప్రకాశవంతంగానూ ఉంటున్నది.\nపౌండ్రుడి రాకకు ఏ మాత్రమూ కంగారు\nపడక, యాదవులు అతి శీఘ్రంగా తమ\nసేనలను యుద్ధానికి ఆయత్తపరిచారు.\nతరవాత ఉగ్రసేనుడూ, బలరాముడూ,\nసాత్యకీ, కృతవర్మా ముందుండి, సైన్యాల్ని\nవెంటబెట్టుకుని వచ్చి పౌండ్రుడి సేనలతో\nమహాదారుణమైన యుద్ధం ప్రారంభిం\nచారు. ఉభయపక్షాలా ఏనుగులూ.\nగుర్రాలూ, రథాలూ నాశనం కాసాగాయి.\nఒక వంక సంకుల సమరం సాగు\nతూంటే పౌండ్రుడి పక్షానికి చెందిన\nఏకలవ్యుడనే వాడు తన పేరు చెప్పుకుని\nసాత్యకినీ, కృతవర్మనూ, బలరాముణ్ణి,\nకృష్ణుణ్ణి పేర్లు పెట్టి పిలిచి యుద్ధానికి\nసవాలు చేశాడు. యాదవవీరులు అతనికి\nఎదురు రాగా అందరినీ బాణాలతో\nకొట్టాడు. దివిటీలవాళ్ళు దివిటీలు పారేసి\nపారిపోయారు. యుద్ధ రంగం అంతా\nచీకటి అయింది. పౌండ్రుడు తాను గెలి\nచానే అనుకున్నాడు. “కోట గోడలు\nఎక్కండి, ధ్వజాలు విరగ గొట్టండి,\nనగరం ఆక్రమించండి!\" అని పౌండ్రుడు\nకేకలు పెడుతూంటే అతని సేనలో\nఉత్సాహ మూ, కోలాహలమూ జాస్తి\nఅయాయి.\nఈ పరిస్థితి చూసి సాత్యకికి మండి\nపోయింది. కృష్ణుడు నగర రక్షణ భారం\nతన మీద పెట్టి వెళ్ళాడు. కృష్ణుడు లేని\nకారణం చేతనే శత్రువు లింతగా విజృంభిం\nచారనే మాట వస్తుంది.\nఅందుచేత\nఅతను తన పక్షానికి చెందిన యోధులను\nఉత్తేజపరుస్తూ, “నేనీ శత్రువులను ఎలా\nనిర్మూలించబోతున్నానో చూడండి. నగరం\nరక్షించే భారం మన అందరి పైన ఉన్న\nదన్న సంగతి మరిచారా?\" అన్నాడు.\nఇలా అంటూనే సాత్యకి ఆగ్నేయాస్త్రం\nప్రయోగించాడు. దానితో కోట నాలుగు\nపక్కలా మంటలు పుట్టుకొచ్చాయి. కోట\nగోడలు ఎగబాకే ప్రయత్నంలో ఉన్న\nసైనికులు పారిపోయారు. సాత్యకి వారిని\nతరుముకుంటూ వెళ్ళి, \"రాజై పుట్టి,\nరాచమర్యాద కూడా తెలియకుండా, అర్ధ\nరాత్రివేళ అందరూ నిద్రపోయే సమ\nయంలో దొంగలాగా యుద్ధానికి వచ్చిన\nఆ నీచు డెక్కడ ? నేను అతనితో యుద్ధా\nనికి వచ్చాను.\" అని కేక పెట్టాడు.\nఈ కేక విని యుద్ధసన్నద్ధుడై ఉన్న\nపౌండ్రుడు ముందరికి వచ్చి, \"ఓయీ,\nసాత్యకీ, నువు యుద్ధానికి వచ్చావు.\nబాగానే ఉన్నది. కాని ఆ కృష్ణుడెక్కడ?\nఅతగాడు ఆవులను తోలుకోక పెద్ద\nయోధుడనని తిరుగుతున్నా డేమిటి? నా\nసంగతి ఎరగడా? స్త్రీలనూ, గొడ్లనూ\nసంహరించే వాడు నా పేరు తగిలించు\nకుంటే ఏమైనా నప్పుతుందా ? ఆ కృష్ణుడు\nనా మిత్రుడు నరకుణ్ణి చంపాడు. అందు\nచేత అతన్ని యుద్ధంలో కడతేర్చ వచ్చాను.\nనీతో యుద్ధం చెయ్యటం నాకు పరువు\nచేటు. అందుచేత నువు తప్పుకో. కాదం\nటావా ? ఒక్క క్షణంలో నా బాణాలతో\nనిన్ను పరలోకానికి పంపగలను,\nచూసుకో! దాంతో మీ గోపాలుడి మదం\nఅణిగి పోతుంది. అతను ఈ పల్లె\nభారమంతా నీ నెత్తిన పెట్టి కైలాస\nయాత్ర వెళ్ళాడని తెలుస్తున్నది. వచ్చాక\nఅతని సంగతి చూస్తాం. ప్రస్తుతానికి\nఅతనికి సంతోషం కలిగేటట్టుగా చావటమే\nనీ ధర్మం,\" అన్నాడు.\nఇద్దరూ ఇదే ధోరణిలో బీరాలు పలికి\nయుద్ధానికి దిగారు. ఇద్దరూ బాణాలతో\nపరస్పరం క్రూరంగా హింసించుకున్నారు;\nఒకరి నొకరు మూర్ఛ పోగొట్టారు; ఒకరి\nరథా లొకరు ధ్వంసం చేశారు; ఒకరి\nబాణా లొకరు విరగగొట్టారు; ఇద్దరూ.\nగదాయుద్ధం చేశారు: చివరకు ముష్టి\nయుద్ధం కూడా చేశారు. ఇద్దరూ సమ\nబలులుగా కనిపించారు. చస్తే ఇద్దరూ\nచస్తారుగాని, ఒకరిని మరొకరు చంపి,\nగెలవటం సాధ్యం కాదని చూసే వారికి\nఅనిపించింది. చివరకు ఉభయపక్షాల\nయోధులూ వారి యుద్ధానికి అడ్డం తగిలి,\nవారిని విడదీశారు.\nతరవాత ఏకలవ్యుడూ, బలరాముడూ\nద్వంద్వ యుద్ధం చేశారు. ఆ యుద్ధంలో\nబలరాముడు ఏకలప్యుణ్ణి మూర్ఛపోగొట్టి,\nతన హలాయుధంతో శత్రుసైన్యాన్ని చించి\nచెండాడాడు.\n'ఇంతలో స్పృహ తెలిసి, ఏకలవ్యుడు\nతిరిగి బలరాముడి పైన కలియబడ్డాడు.\nవారు భయంకరంగా యుద్ధం చేస్తూండ\nగానే తూర్పు తెల్లవారింది.\nఅప్పుడు పౌండ్రుడు తన సేనలను\nయుద్ధం నిలపమని హెచ్చరిస్తూ. \"మనం\nఎంతమందిని చంపి ఏమి లాభం ? అసలు\nశత్రువు లేడు. అందుచేత ఈ యుద్ధం\nనిరర్థకం. కృష్ణుడు వచ్చాక మన పరా\nక్రమం చూపుదాం. ఈ క్షుద్రుల మీద\nప్రతాపం చూ పేదేమిటి?\" అన్నాడు.\nవెంటనే పౌండ్రుడి సేనలు యుద్ధం\nమాని వెనక్కు తగ్గాయి. పౌండ్రుడు తన\nసేనలను వెంటబెట్టుకుని తన మిత్రుడైన\nకాశీరాజు వద్దకు వెళ్ళిపోయాడు. కృష్ణుడి\nరాకకు ఎదురుచూస్తూ అతను అక్కడే\nఉండిపోయాడు.\nద్వారకలో యాదవులు తమకు విజయం\nలభించిందన్నట్టు తూర్యనాదాలు చేసి,\nనగరం లోపలికి వెళ్ళిపోయారు. కృష్ణుడి\nమాట నిలబెట్ట గలిగినందుకు వారు\nచాలా సంతోషించారు.\nఇంతలో కృష్ణుడు ఆకాశమార్గాన వారికి\nకనిపించాడు. అతను నగరం బయట\nగరుడవాహనం దిగి దారుకుడు తెచ్చిన\nరథ మెక్కి, ద్వారకలోకి వచ్చాడు.\nపన్నెండేళ్ళ అనంతరం కనిపించిన\nకృష్ణుణ్ణి చూసి యాదవు లెంతో సంతోషిం\nచారు. కృష్ణుడు బంధుమిత్రులకు తన\nకైలాసయాత్ర వివరాలన్నీ చెప్పి, 'వాళ్ళ\nనుంచి పౌండ్రుడు చేసి వెళ్లిన ఘోర\nయుద్ధం గురించి విన్నాడు.\nకృష్ణుడు ద్వారకకు తిరిగి వచ్చాడని\nతెలిసి, కాశీలో ఉన్న పౌండ్రుడు ఒక\nదూత ద్వారా ద్వారకలో వున్న కృష్ణుడికి\nఇలా సందేశం పంపాడు:\n\"గోవుల మధ్య పుట్టి పెరిగిన నీకు\nధర్మం తెలీదు. స్త్రీలనూ, మృగాలనూ,\nబంధువులనూ వధించటంతో ఊరుకోక,\nనా పేరూ, నా చిహ్నలూ కూడా ధరిం\nచావు. ఏ విధంగానూ నువు నన్ను\nపోలవు. నీకు బతికి ఉండాలన్న కోరిక\nఉంటే, నా ఆజ్ఞప్రకారం చక్రం మొనలైన\nఆయుధాలు విసర్జించు; నా పేరు పెట్టుకో\nవటం మాని, వెంటనే వచ్చి నన్ను\nశరణు వేడు.\"\nపౌండ్రుడి మాటలుగా దూత ఇలా\nచెప్పగా కృష్ణుడు నవ్వి. \"మీ రాజు\nచెప్పినట్టే చేస్తాను. నన్ను రమ్మన్నాడు\nగనక వస్తాను; చక్రం మొదలైనవి విడవ\nమన్నాడు గనక అతని మీదనే విడుస్తాను.\nతన శరణం వేడమన్నాడు గనక, అతని\nశరణం (వధ) చూస్తాను. గొప్పవాడి\nమాట తీసివెయ్యటం బాగుండదు.\" అని\nదూతను ఉచిత మర్యాదలతో గొప్పగా\nసత్కరించి పంపేశాడు.\nతన దూత తెచ్చిన సందేశం వినగానే\nపౌండ్రుడు కాశీనగరం వెలపల తన తోటి\nరాజులతోనూ, సైన్యాలతోనూ సన్నద్ధుడై\nకృష్ణుడి రాకకోసం ఎదురు చూడసాగాడు.\nకృష్ణుడు బయలుదేరుతూంటే, సాత్యకి\nమొదలైన వాళ్ళు కూడా సైన్యాలతో\nబయలుదేర బోయారు. కాని కృష్ణుడు\nవారిని వారించి, \"యుద్ధంలో మీ వంతు\nగెలుపు మీరు పొందారు. ఈసారి నా\nవంతు,\" అని చెప్పాడు.\nఅతను గరుడవాహనం మీద బయలు\nదేరి పౌండ్రుడున్న చోటికి చేరాడు. ఇద్దరు\nవాసుదేవులూ ఒకరి కొకరు ఎదురు\nనిల్చారు. కృష్ణుడు పౌండ్రుడితో, \"పౌండ్ర\nరాజా, నీకు నా లాంఛనాలన్నిటినీ ధరిం\nచాలని కోరిక ఉన్నట్టయితే నన్ను వేడు\nకుంటే నేను సమ్మతించకపోయానా ?\nఎందు కింత మతిమాలిన పని చేశావు?\nఇప్పుడైనా మించిపోలేదు, నన్ను వేడు\nకుంటే నేను నిన్ను కాస్తాను. నేను శరణా\nగత త్రాణపరాయణుణ్ణి. నా చక్రంతో\nనరకుడి లాగా ఎందరో చచ్చారు.\nఇక్కడ ఉన్న వారిలో ఒక్కడూ నిన్ను\nరక్షించలేడు. నీ మేలు కోరి హితం\nచెప్పాను,\" అన్నాడు.\n“నా లాంఛనాలనే నువు పెట్టు\nకున్నావు. అందుకు నిన్ను శిక్షించటానికే\nనేను వచ్చాను. నా రాక తెలిసి కొంత\nకాలం కైలాసంలో దాక్కున్నావు. నువు\nలేవని తెలిసి నీ నగరాన్ని నేలమట్టం\nచెయ్యక వదిలాను. నువు రావటం మంచి\nదయింది. నీకోసం యముడు కాచుకుని\nఉన్నాడు.'\" అన్నాడు పౌండ్రుడు.\nఇద్దరూ యుద్ధానికి ఉపక్రమించారు.\nకృష్ణుడు వరసగా పౌండ్రుడి ఆయుధా\nలన్నీ నిర్మూలించి, తన చక్రాయుధంతో\nపౌండ్రుణ్ణి కడతేర్చాడు.\nతన ఆప్తమిత్రుడైన పౌండ్రుడు చచ్చా\nడన్న రోషంతో కాశీ రాజు కృష్ణుడితో\nయుద్ధానికి తలపడ్డాడు. కృష్ణుడు ఒక\nఅస్త్రంతో కాశీరాజు తల తెగనరికాడు. ఆ\nతల వెళ్ళి కాశీనగరం మధ్యన పడింది.\nఈ విధంగా కృష్ణుడు తాను వచ్చిన\nపని విజయవంతంగా ముగించి ద్వారకకు\nతిరిగి వెళ్ళాడు.\nకాశీరాజు కొడుకు తన తండ్రి చావుకు\nదుఃఖించి, తమ పురోహితుడి చేత అగ్ని\nహెూత్రం చేయించగా దక్షిణాగ్నియందు\nకృత్య అనే భయంకర పిశాచి ఆవిర్భ\nవించి, \"ఏమి ఆజ్ఞ?\" అని అడిగింది.\nకృష్ణుణ్ణి, అతని వాళ్ళనూ చంపి రమ్మని\nకాశీరాజు కొడుకు దాన్ని కోరాడు. కృత్య\nద్వారకకు వచ్చింది. ద్వారకావాసులు\nదాన్ని చూసి భయపడి కృష్ణుడితో\nచెప్పారు. కృష్ణుడు తన సుదర్శనచక్రాన్ని\nదాని మీదికి వదిలాడు. కృత్య తిరిగి\nకాశీకి పారిపోతుంటే చక్రం దాన్ని\nవెన్నంటి వెళ్ళింది. కృత్య కాశీనగరంలో\nప్రవేశించగానే సుదర్శనచక్రం కృత్యతో\nబాటు కాశీనగరాన్ని కూడా నిర్మూలించే\nసింది.",
            "book_page_end": 58
        },
        {
            "title": "పారనియుక్తి",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "నీతి కథ",
            "moral": "కీర్తి కోసం ఇతరులను మోసం చేయాలని చూస్తే, చివరకు తామే మోసపోతారు.",
            "keywords": [
                "లోభి",
                "దాత",
                "నౌకరు",
                "దానం",
                "మోసం"
            ],
            "characters": [
                "లోభి (ధనవంతుడు)",
                "దాత (పొరుగు ధనవంతుడు)",
                "నౌకరు"
            ],
            "locations": [
                "ఊరు",
                "గుడి"
            ],
            "content": "ఒక ఊళ్ళో ఒక ధనికుడుండేవాడు. ధన\nవంతుడైనందుకు ఆయన దానధర్మాలు\nవిరివిగా చేసి, గొప్ప దాత అన్న కీర్తి\nసంపాదించుకున్నాడు.\nపొరుగూళ్ళో ఇంకొక ధనికుడుండే\nవాడు. అయితే ఆయన పరమ లోభి,\nకాకికి కూడా ఎంగిలి చెయ్యి విదిలించే\nవాడు కాడు. అందుచేత, దాతను మెచ్చు\nకున్న నోటితోనే జనం లోభిని పడతిట్టే\nవారు.\nతనకు వచ్చిన ఈ అపఖ్యాతిని ఎలా\nగైనా పోగొట్టుకోవాలని లోభికి తోచింది.\nఆయనవద్ద విశ్వాసపాత్రుడైన ఒక నౌకరు\nఉన్నాడు; ఆయన వాడితో సంప్రతించి,\nఏదైనా ఉపాయం ఆలోచించమన్నాడు.\n\"మీరు గొప్ప దాత అని లోకం చేత\nఅనిపించటం సాధ్యం కాదు. కాని దాతగా\nపేరు తెచ్చుకున్న పొరుగూరి పెద్దమనిషిని\nసులువుగా మోసగించవచ్చు. ఆయనను\nఒకనాడు మన ఇంటికి అతిథిగా పిలవండి.\nఆయన మన ఇంట్లో ఉన్న సమయంలో\nనేను రకరకాల వేషాలు వేసుకుని\nఅడుక్కోవటానికి వస్తాను. ఆయన\nచూస్తూ ఉండగా నాకు ప్రతిసారీ నూరేసి\nవరహాలు దానం ఇవ్వండి. ఆ దెబ్బతో\nఆయన నిర్ఘాంతపోయి కనిపించినవారి\nకందరికీ మీ దాతృత్వం గురించి చెబు\nతాడు. కానీ ఖర్చు కాకుండా మీకు కూడా\nబోలెడంత కీర్తి వచ్చేస్తుంది.\" అని\nనౌకరు లోభికి సలహా చెప్పాడు.\n“నీ ఆలోచన భేషుగ్గా ఉంది. ఆయ\nనను భోజనానికి రమ్మందాం. ఈ సాయం\nకాలం నువు వారి గ్రామం వెళ్ళి, ఆయ\nనకు ఎలా చెప్పాలో అలా చెప్పి. రేపు\nఉదయమే మన ఇంటికి రమ్మను.”\nఅన్నాడు లోభి.\nనౌకరు దాత ఉండే గ్రామానికి వెళ్ళి\nఆయనతో, ''అయ్యా, మా యజమాని\nగారు రేపు ఉదయానికల్లా తమరిని\nఅతిథిగా వచ్చెయ్య మన్నారు.\" అని\nవిన్నవించుకున్నాడు.\n\"మీ యజమాని పిల్లికి బిచ్చం పెట్ట\nడని ప్రతీతిగదా. నన్ను రేపు అతిథిగా\nపిలవటంలో ఆయన ఉద్దేశం ఏమిటి?\nఏమిటి విశేషం?\" అని దాత లోభియొక్క\nనౌకరును అడిగాడు.\n\"అయ్యా, మా యజమానిని గురించి\nఅందరూ అనుకునే మాటలను మీరు\nనమ్మినట్టున్నారు. అసలు సంగతి చెబు\nతాను వినండి. ఆయన చాలా గొప్పదాత.\nమామూలు బిచ్చగాళ్ళకు కూడా ఆయన\nనూరు వరహాలకు తక్కువ ఇవ్వడు.\nఅయితే, ఆయన చేసేవి గుప్తదానాలు;\nమూడో కంటివాడికి తెలియవు. ఎందుకూ?\nరేపు మీరే చూస్తారుగా! ఇక మిమ్మల్ని\nభోజనానికి ఆహ్వా నించటంలో విశేష\nమేమంటే ఇప్పటివరకూ ఆయన చేసిన\nదానాలతో లక్ష పూర్తి అయింది. అందుకని\nఆయన రేపు గుడిలో అభిషేకం చేయిస్తు\nన్నారు. ఆ సందర్భంలో ఒక తగిన\nమనిషికి భోజనం పెట్టాలని కూడా ఆయన\nనిశ్చయించారు. ఈ ప్రాంతాల ఆయనతో\nసరితూగ గల దాత మీరే గనక మిమ్మల్ని\nతప్పక రమ్మని చెప్పమన్నారు.\" అన్నాడు\nలోభి పంపిన నౌకరు.\nదాత కొంచెంసేపు ఆలోచించి, \"సరే,\nరేపు పెందలాడే వస్తున్నానని మీ యజ\nమానితో చెప్పు,\" అన్నాడు.\nనౌకరు లోభి వద్దకు తిరిగి వచ్చి,\nతాను చెప్పిన మాటలన్నీ ఆయనతో\nచెప్పాడు. మర్నాడు దాత లోభి యింటికి\nవచ్చాడు.\n“తమరు వెంట నౌకరయినా లేకుండా\nవచ్చారేమిటి?\" అన్నాడు లోభి.\n\"చిన్నపని ఉండి మా నౌకరు దిగబడి\nపోయాడు. ఆ పని పూర్తికాగానే వాడూ\nవస్తాడులెండి,\" అన్నాడు దాత.\n“చూశారా ? నేను ఇప్పటికి లక్ష\nవరహాలు దానం చేసి ఉన్నానన్న సంగతి\nమా నౌకరు మీకు చెప్పేశాడట. నాదానాలు\nగురించి ఇతరులకు తెలియటం నాకు\nసుతరామూ ఇష్టం లేదు సుమండీ. దాన\nధర్మాలు చెయ్యటం ప్రధానం గాని,\nనాకు కీర్తి ప్రధానం కాదు. అందుచేత\nనా రహస్యం మీరు మరెక్కడా బయట\nపెట్టకండి!\" అన్నాడు లోభి.\nలోభి వద్ద ఉండే నౌకరు తన యజ\nమానితో, ''బాబూ, నేను గుడికి వెళ్ళి\nఅభిషేకాలు చేయించి వస్తాను,\" అని\nబయలుదేరి ఇంటికి వెళ్ళిపోయాడు.\nతరవాత వాడు ఒక ముసలి బిచ్చగాడి\nవేషం వేసుకుని తన యజమాని ఇంటికే\nవచ్చాడు. దాతతో మాట్లాడుతూ ఉండిన\nలోభి తన పక్కన పెట్టుకుని ఉన్న\nసంచీలో నుంచి నూరు వరహాలు తీసి\nదానం చేశాడు.\nముసలి బిచ్చగాడు వెళ్ళిపోయిన\nకాస్సేపటికి ఒక బైరాగి వచ్చాడు. వాడికి\nకూడా లోభి సంచిలోనుంచి తీసి నూరు\nవరహాలిచ్చి పంపాడు.\nఅదిమొదలు భోజనాల వేళ అయే\nలోపల ఒక మూగవాడూ, ఒక గుడ్డివాడూ,\nఒక దాసరీ, ఒక యాత్రికుడూ, ఒక\nబుడబుక్కలవాడూ, ఈ విధంగా పది\nమంది వచ్చారు. లోభి అందరికీ నూరేసి\nవరహాలు ఇవ్వటమేగాక, తన నౌకరు\nచాకచక్యంతో ఇన్ని వేషాలు మార్చి\nరావటం చూసి మన సులో మెచ్చు\nకున్నాడు. దాత లోభితో, \"మీవంటి\nదాతను నేను ఎక్కడా చూడలేదు. విన\nలేదు. ఈరోజే మీరు పదివేల వరహాలు\nధర్మం చేసినట్టుంది !\" అన్నాడు.\n\"లేదండీ, పదిమంది వచ్చారు. పది\nమార్లు దానం చేశాను. ఇది నాకు పరిపాటే\nలెండి,\" అన్నాడు లోభి.\nమధ్యాన్నానికల్లా లోభి నౌకరు తన\nమామూలు వేషంలో వచ్చాడు. వాడు \"\nతన యజమానితో, \"అయ్యా, లక్ష పత్రి\nపూజా, అభిషేకం ఇప్పుడే పూర్తి\nఅయాయి. ఇదుగో ప్రసాదం తెచ్చాను.\"\nఅని చెప్పి పళ్ళెంతో సహా ఇంట్లోకి\nవెళ్ళాడు.\nకాస్సేపటికి లోభి కూడా లోపలికి\nవెళ్ళి నౌకరుతో, \"నాటకం మాబాగా\nఆడావు ! ఏదీ మనసొమ్ము?\" అన్నాడు.\n\"ఇదుగో చూసుకోండి! అయిదు\nవందలు!'' అంటూ నౌకరు. లోభికి\nడబ్బుమూట ఇచ్చాడు.\n“అయిదు వందలేమిటి? నేను నీకు\nవెయ్యి వరహాలిస్తినిగా?\" అన్నాడు లోభి.\n“లేదండీ, నేనుఅయిదుసార్లేవచ్చాను.\nమీరు నూరేసి ఇచ్చారు,\" - అన్నాడు\nనౌకరు.\n“మరి పదిమంది వచ్చారే! నువు\nఅయిదుసార్లేవస్తే, మిగిలిన అయిదుసార్లూ\nవచ్చినవాళ్ళెవరూ?\" అని లోభి ఆందో\nళనకొద్దీ గట్టిగా అడిగాడు.\n\"వాడు మా నౌకరు అయి ఉంటాడు.\nలెండి.\" అని దాత గొంతు వినిపించింది.\nయజమానీ నౌకరూ లోపల మాట్లాడు\nకునే సమయంలో ఆయన చల్లగా లోపలికి\nవచ్చి, వాళ్ళ మధ్య జరిగిన సంభాషణ\nఅంతా విన్నాడు.\n“మా నౌకరు కూడా ఇక వచ్చేస్తాడు.\nవాడు కూడా మంచి నమ్మకస్తుడేలెండి.\nమీరిచ్చిన అయిదువందలూ ఎక్కడికీ\nపోవు!\" అన్నాడు దాత.\nలోభి ఆశ్చర్యావమానాలతో కుంగిపోయి\nఏమీ అనలేక కొయ్యబారిపోయాడు.",
            "book_page_end": 62
        },
        {
            "title": "పిరికిపిశాచం",
            "book_page_start": 63,
            "pdf_page_start": 63,
            "pdf_page_end": 67,
            "author": "మాచిరాజు కామేశ్వరరావు",
            "genre": "హాస్యం/ఫాంటసీ",
            "moral": "ఆత్మవిశ్వాసం కంటే గొప్ప ఔషధం లేదు. భయాన్ని ధైర్యంతో ఎదుర్కొంటే సమస్య పరిష్కారమవుతుంది.",
            "keywords": [
                "పిరికిపిశాచం",
                "కనకం",
                "నీలాంబరం",
                "ఆత్మవిశ్వాసం",
                "మోసం"
            ],
            "characters": [
                "నీలాంబరం",
                "కనకం",
                "గూని పిశాచం"
            ],
            "locations": [
                "మునిపల్లె",
                "వల్లకాడు"
            ],
            "content": "మునిపల్లెలో వుండే, నీలాంబరం దగ్గిర\nరెండు పాడిగేదె లుండేవి. వాటి పాలమ్మి\nఅతను గుట్టుగా కాపురం చేసుకువస్తు\nన్నాడు. అయితే, ఆ వర్షాకాలం ఏదో\nజబ్బుచేసి రెండు గేదెలూ ఒకే రోజున\nచచ్చిపోయాయి. నీలాంబరం కుప్పకూలి\nపోయాడు. వేరే ఆధారం లేక అతను,\nఊళ్ళో దొరికినచోట్ల అప్పులు చేశాడు.\nక్రమంగా అప్పులవాళ్ళ బాధ ఎక్కు\nవయింది.\nఒకనాటిరాత్రి, పిల్లలు నిద్రపోయాక\nనీలాంబరం, భార్యతో, \" నేనీ రాత్రే,\nఎవరికీ చెప్పకుండా పట్నం వెళ్ళిపోతాను.\nపెళ్ళినాటి ఉంగరం, మురుగులూ అమ్మి,\nఏదైనా వ్యాపారం ప్రారంభించి, యీ\nఊళ్ళో అప్పులు తీర్చగలిగిననాడే తిరిగి\nవస్తాను. నేను వచ్చేదాకా నువ్వు మెడ\nలోని పుస్తెలు అమ్మి, ఏ ఇళ్ళల్లోనైనా పని\nచేసుకుంటూ పిల్లల్ని సాకు,\" అన్నాడు\nదిగులుగా.\nఅతని భార్యకనకం, కళ్ళనీళ్ళుపెట్టు\nకుని, \"నువ్వు లేకుండా, యీ ఊళ్ళో\nక్షణంసేపు వుండలేను,” అన్నది.\n\"అలా అనకు. పట్నంలో స్థిరపడే\nదాకా, మిమ్మల్ని యిక్కడ వుంచక\nతప్పదు,” అన్నాడునీలాంబరం దిగులుగా.\n“వ్యాపారంలో లాభాలు వచ్చి. నువ్వ\nక్కడ స్థిరపడగలవన్న నమ్మకం ఏమిటి?\nఅనుభవం లేని నువ్వు, అన్నివిధాలా నష్ట\nపోతే, ఏం చేస్తాం? నువ్వు వెళ్ళొద్దు.\"\nఅన్నది కనకం.\nఈ మాటలకు నీలాంబరం విసుగ్గా,\n“ఇలా నాకు పిరికిమందు నూరిపోస్తావా?\"\nఅన్నాడు.\nఅంతలో, వీధితలుపు నెవరో మెల్లిగా\nతట్టిన శబ్దమయింది.\n''ఎవరు ?'' అంటూ వెళ్లి, నీలాంబరం\nతలుపు తీశాడు.\nగుమ్మంలో చేతులు కట్టుకుని నిలబడి\nవున్న. గూని పిశాచాన్ని చూస్తూనే,\nనీలాంబరం నిలువెల్లా వణికిపోయాడు.\n\"జ్వరం మందు, దగ్గుమందు, తల\nనొప్పిమందుల్లా, ఈ పిరికిమందు, పిరికి\nతనం పోవడానికేనా?\" అని అడిగింది\nగూనిపిశాచం.\nనీలాంబరానికి గొంతు పెగలడం లేదు.\nఅక్కడికొచ్చిన కనకం ధైర్యం తెచ్చుకుని,\n\"ఈ సంగతి కనుక్కోడానికి, అర్ధరాత్రి\nవచ్చి తలుపు తట్టాలా?\" అని అడిగింది.\nగూనిపిశాచం చేతులు జోడించి\n\"అమ్మతల్లీ, నీకు పుణ్యం వస్తుంది. ఆ\nమందేదో నీ భర్తకు బదులు నాకు పోసి,\nనా పిరికితనం పోగొట్టు! నా బతుకంతా\nభయంతో గడిచిపోతున్నది. వల్లకాడు\nవదిలి ఊళ్ళోకి రావడం, యిదే మొదటి\nసారి. మిగతా పిశాచాలు వల్లకాడు\nపీకిపందిరేస్తాయి. ఊళ్ళ మీదపడి నానా\nగోలా చేస్తాయి. నాకు దీపాలుచూస్తే\nకళ్ళు బైర్లుకమ్ముతాయి. మనిషినిచూస్తే,\nఒకే గుండెదడ !\" అన్నది.\nపిశాచం సిరికితనం సంగతి విని,\nకనకం మరింత ధైర్యం తెచ్చుకుని, వంట\nగదిలోకి వెళ్ళి, అంతా పరీక్షగా చూసింది.\nఒకచోట ఆమెకు కొద్దిగా చింతపండూ,\nవాముపొడీ, ఉప్పూ కనిపించాయి. ఆ\nమూడూ కలిపి నీళ్ళుపోసి నూరి, ఒక\nగరిటెలో వేసి తెచ్చి \"ఇదుగో పిరికి\nమందు! తాగు,\" అన్నది పిశాచంతో,\nపిశాచం కళ్ళుమూసుకుని, ఆ మందు\nఒక్కగుక్కలో తాగేసి, తర్వాత చీకట్లోకి\nచేయిచాపి, ఒక మూట తెప్పించి, కనకం\nచేతిలో పెట్టి, “నీ వైద్యానికి ప్రతిఫలం!\"\nఅన్నది.\nకనకం గలగలలాడుతూన్న, ఆ మూట\nబరువును అంచనావేస్తూ, వెళ్లిపోబోతున్న\nపిశాచంతో, “ఆగాగు! ఈ మందు మూడు\nరోజులపాటు పుచ్చుకోవలసి వుంటుంది.\nరేపు రావడం మరిచిపోయేవు!\" అన్నది.\nతర్వాత ఆమె దానికి, పిరికితనం ఎంత\nహీనమైనదో, ధైర్యంతో ఎన్ని ఘనకార్యాలు\nచేయవచ్చునో నూరి పోసింది. పిశాచం\nమరసటిరోజు వచ్చే విధంగా, దానికి\nఎందరో సాహసవీరుల కథలు చెప్పి,\nఉత్సాహపరిచింది.\nతెల్లవారవస్తూండడంతో, పిశాచం నల్ల\nపిల్లిగా మారి, నక్కుతూ వల్లకాటికేసి\nపరుగుతీసింది. అది వెళ్ళిపోగానే భార్యా\nభర్తలు, ఆత్రంగా మూట విప్పి చూశారు.\nకళ్ళు మిరుమిట్లుగొల్పుతూ బంగారు\nకాసులు. వాళ్ళు పరమానందభరితులై\nపోయి, ఆ మూటను అటక మీద దాచారు.\nమర్నాటిరాత్రి పిరికిపిశాచం వచ్చి,\nకనకంతో, \"పిరికిమందు పొయ్యి! \"\nఅన్నది.\nఈ రోజు దాని గూని కొంత తగ్గినట్టు\nకనిపించింది. కనకం ముందే సిద్ధం చేసి\nవుంచిన మందు దాని చేత తాగించి,\nఆ రోజు కూడా ఎంతోమంది వీరులకథలు\nచెప్పి, పిశాచంచేత సంతోషంగా చప్పట్లు\nచరిపించింది.\nపిశాచం మరొక మూటను చీకట్లో\nనుంచి తెప్పించి, కనకం చేతిలో పెట్టి,\nగుడ్లగూబగా మారి వల్లకాటికేసి ఎగిరి\nపోయింది. భార్యాభర్తలు, ఆ మూటను\nకూడా అటక మీద దాచారు.\nనీలాంబరం, భార్యతో, “ రేపు కూడా\nమరొక బంగారు కాసుల మూట సంపా\nయిస్తే, ఊళ్ళో అప్పులన్నీ తీర్చేసి, మనం\nహాయిగా పట్నం వెళ్ళవచ్చు. నీలాంటి\nతెలివిగల భార్య వుండగా, యిక వ్యాపా\nరంలో నష్టపోతామనే భయమే లేదు!\"\nఅన్నాడు.\nమూడో రోజు రాత్రి, పెద్ద కోలాహలంగా\nపిశాచంవచ్చి, పిరికిమందు గరిటెడు తాగే\nసింది. ఈరోజుదానిగూనిపూర్తిగాపోయింది.\n\"చూశావా, నీ గూని కూడా పిరికితనం\nవల్ల వచ్చిందే ! నా మందు పని చేశాక,\nఅది కూడా పోయింది.\" అన్నది కనకం.\nతర్వాత ఆమె, దానికి ఏదో కథ చెప్ప\nబోతూండగా, పిశాచం, ఈ చచ్చుక బుర్లు\nవినే తీరిక నాకు లేదు. అవతల వల్లకాట్లో\nఎంతో రచ్చచేయాల్సి వుంది.\" అన్నది\nపోబోతూ.\nకనకం, దాన్ని ఆపుతూ, ''ఈపూట\nమూట మాట మరిచావా?\" అని అడిగింది.\nఆ మాటలకు పిశాచం కళ్ళెర్రచేసి,\n\"నన్నే అడ్డగిస్తావా? ఎంత ధైర్యం\nనీకు!\" అంటూ నాలుక పొడవుగా చాచి,\nఅటక మీద భార్యాభర్తలు దాచిన రెండు\nమూటలూ మింగి, రాబందులా మారి,\nరెక్కలు ఠపఠపలాడిస్తూ వల్లకాటికేసి\nఎగిరిపోయింది.\nఇది చూసి నీలాంబరం, పెద్దగా కేక\nపెట్టి మూర్ఛపోయాడు. కనకం, అతడి\nముఖాన చన్నీళ్ళు చిలకరిస్తూ — పిశాచా\nనికి తానిచ్చిన మందులో విశేషం ఏమీ\nలేకపోయినా, దానికి మందు మీద వున్న\nనమ్మకం, తాను చెప్పిన సాహసవీరుల\nకథలూ ఉత్తేజం కలిగించి, పిరికితనం\nపోయేలా చేశాయని గ్రహించింది.\nఈలోపల, నీలాంబరం కేక విని,\nయిరుగుపొరుగువాళ్లు అక్కడికి వచ్చారు.\nచాలాసేపు ఉపచారాలు చేశాక, నీలాం\nబరం కళ్ళు తెరిచి, \"కనకం ! పిశాచం\nనీ పిరికిమందు తాగి ఎంత ధైర్యం, గుండె\nబలం తెచ్చుకున్నది. అది మనకిచ్చిన\nడబ్బంతా, ఎత్తుకుపోయినట్టేగదా!\"\nఅన్నాడు.\nవచ్చినవాళ్ళకు, నీలాంబరం మాట\nలేమీ అర్థం కాలేదు. వాళ్ళు కనకం\nద్వారా జరిగినదంతా విని అమితాశ్చర్యం\nచెందారు.\nపిరికిపిశాచానికి ఏదో మందు యిచ్చి,\nకనకం దాని పిరికితనం పోయేలా చేసిం\nదని, తెల్లవారే సరికి ఊళ్ళో అందరికీ\nతెలిసిపోయింది.\nమర్నాడు కనకం ఇంటిముందు ముగ్గు\nపెడుతూండగా, ఒక వృద్ధుడు, తన\nమనవడిని వెంటబెట్టుకువచ్చి \"చూడు.\nకనకం! నీ దగ్గిర పిరికితనం పోగొట్టే,\nమందేదో వుందని తెలిసింది. వీడు, నా\nమనవడు! వట్టి పిరికివెధవ. వీడికి ఆ\nమందిచ్చి సాయపడు,\" అంటూ కనకానికి\nపదిరూపాయ లిచ్చాడు.\nకనకానికి, కొందరు మనుషుల్లో వుండే\nపిరికిపిశాచాన్ని పారదోలే మందేదో అర్థ\nమైంది. పిరికివాళ్ళను ఉత్సాహపరచడం,\nవాళ్ళల్లో ఆత్మవిశ్వాసాన్ని పెంచడం.\nఆ పైన నమ్మకం కలిగించడానికి, తన\nవద్ద పిరికిమందు వుండనే వున్నది !\nసంగతి తెలుసుకున్న నీలాంబరం,\nభార్యతో. \" ఇదే బావున్నది! ఇక\nనుంచి పిరికివాళ్ళను ఉత్సాహపరిచే\nప్రయత్నంలో, నేనూ నీకు సాయపడ\nతాను. ఇక మిమ్ములను ఈ ఊళ్ళో విడిచి\nపట్నం వెళ్ళే ప్రసక్తే లేదు.\" అన్నాడు\nచిన్నగా నవ్వుతూ.\nఆ మాటలు, కనకానికి ఎంతో ఆనందం\nకలిగించాయి.",
            "book_page_end": 67
        },
        {
            "title": "దొరికినడబ్బు",
            "book_page_start": 68,
            "pdf_page_start": 68,
            "pdf_page_end": 70,
            "author": "చందమామ బృందం",
            "genre": "నీతి కథ",
            "moral": "నిజాయితీ, కష్టపడే స్వభావం అదృష్టం కంటే గొప్పవి, అవి మంచి జీవితానికి దారి తీస్తాయి.",
            "keywords": [
                "మాధవుడు",
                "నారాయణ",
                "నిజాయితీ",
                "ఖజానాగుమాస్తా",
                "అదృష్టం"
            ],
            "characters": [
                "మాధవుడు",
                "నారాయణ",
                "రామన్న (గ్రామాధికారి)",
                "మల్లన్న"
            ],
            "locations": [
                "రామాపురం (గ్రామం)",
                "పట్నం"
            ],
            "content": "రామాపురం అనే గ్రామంలో మాధవుడు, లేనప్పుడే, ఉట్టినే లభించే నిధుల మీద\nనారాయణ అనేవాళ్ళు. పక్కపక్క ఆశపెరుగుతుంది. నువ్వలాంటి లేనిపోని\nఇళ్ళల్లో నివసిస్తూండేవాళ్ళు. ఇద్దరూ ఆశలకు పోకు,\" అన్నాడు.\nకొంత విద్య నేర్చినవాళ్ళయినా, ఎక్కడా\nఉద్యోగాలు దొరక్క, గ్రామంలో దొరికిన\nపనులు చేస్తూ పొట్ట పోసుకునేవాళ్ళు.\nనారాయణకు తను బీదవాడినన్న\nసంగతి ఎంతో బాధకలిగిస్తూండేది. తన\nకోపాన్ని భార్యాబిడ్డలను తిట్టడంలో\nచల్లార్చుకుంటూండేవాడు. మా ధ వుడు\nవున్నంతలో తృప్తిపడి, భార్యాబిడ్డలపట్ల\nఎంతో ప్రేమగా వుండేవాడు.\nఒకసారి నారాయణ, మాధవుడితో,\n\"మాధవా, మన బీదస్థితికి జాలిపడి\nఏ దేవతో, నిధిలాంటిది కంటబడేలా చేస్తే\nఎంత బావుండును !\" అన్నాడు.\nఆ మాటలకు మాధవుడు నవ్వి,\n\"మనిషికి తన స్వశక్తి మీద నమ్మకం\nఒకసారి వాళ్ళిద్దరూ ఏదో పని మీద\nపట్నం బైలుదేరారు. దారిలో ఒకచోట\nనారాయణకు, ఒక సంచీ పడివుండడం\nకంటబడింది. వెంటనే అతను దాన్ని\nమాధవుడికి చూపుతూ వెళ్ళి తీసు\nకున్నాడు. అందులో నూరువరహాలున్నవి.\nఅంత డబ్బు ఒక్కసారి కళ్ళబడ\nగానే, నారాయణ ఎంతో సంతోషంగా,\n“చూశావా, మాధవా! నేనన్నమాటల్నీ\nతేలిగ్గా కొట్టిపారేశావు. ఇప్పుడు చూడు.\nఏ దేవతో మనపట్ల జాలి తలిచి, యింత\nడబ్బు దొరికేలా చేసింది.\" అన్నాడు.\nదానికి మాధవుడు, \"మనల్ని చూసి\nజాలిపడ్డ దేవత, మరొకణ్ణి చూసి కోప\nగించుకున్నదంటావా ? ఈ డబ్బు ఎవరో\nపోగొట్టుకున్నదేగాని, ఏ దేవతో ఆకాశం\nనుంచి జారవిడిచిందికాదు,\" అన్నాడు.\nమాధవుడి మాటలకు, నారాయణ,\n\"ఎలా అయితేనేం, డబ్బుదొరికింది. ఇద్దరం\nచెరిసగం పంచుకుందాం,\" అన్నాడు.\nఅందుకు మాధవుడు ఒప్పుకోక, ''ఈ\nసంచిని యిలాగే తీసుకుపోయి, మన\nగ్రామాధికారికి ఒప్పజెబుదాం. ఆయన\nడబ్బు పోగొట్టుకున్నవాడెవడో తెలుసుకుని\nయిచ్చేస్తాడు.\" అన్నాడు.\nఆ మాటలకు నారాయణ కోపంగా.\n“మాధవా, నాకు నీతినియమాలు లేవని\nఅనుకుంటే, అనుకో ! కానీ, అదృష్టం\nకొద్దీ దొరికిన డబ్బును, నాకు దక్కకుండా\nచెయ్యకు. నువ్వు భాగం తీసుకోకపాతే,\nనాకు బాధ కలుగుతుంది.\" అన్నాడు.\nమాధవుడుమాట్లాడకుండా నారాయణ\nయిచ్చిన యాభైవరహాలూ తీసుకున్నాడు.\nతర్వాత పట్నంలో నారాయణ తనకూ\nభార్యాపిల్లలకూ కొత్తబట్టలు కొన్నాడు.\nమాధవుడు మాత్రం, తనవంతు వచ్చిన\nయాభైవరహాలను అలాగే వుంచుకున్నాడు.\nఒక నెల రోజులు గడిచాక, మాధవుడు\nమాటల సందర్భంలో నారాయణతో,\n“నారాయణా. నాకు పట్నంలోని ప్రభుత్వ\nకచేరీలో ఖజానాగుమాస్తా ఉద్యోగం\nవచ్చింది,\" అన్నాడు.\nనారాయణ, 'పట్నంలో ఉద్యోగమా !\nఎలాసంపాదించగలిగావు? \" అని అడిగాడు.\n\"ఆ రోజు మనకు దారిలో దొరికిన\nడబ్బులో, సగం నాకు యిచ్చావు. ఆ\nమర్నాడు, ఆ యాభైవరహాలతోపాటు, నా\nభార్య దాచుకున్న పాతికవరహాలు కూడా\nతీసుకుని, మన గ్రామాధికారి రామన్నగారి\nదగ్గిరకు వెళ్ళాను. ఆయనకు నేను తీసుకు\nపోయినడెభ్భైఐదు వరహాలూ యిచ్చి.\nజరిగినదంతా చెప్పాను.” అన్నాడు\nమాధవుడు.\n''అంటే. నేను తీసుకున్న యాభై\nవరహాల సంగతి, ఆయనకు తెలిసిపోయిం\nదన్న మాట!'' అన్నాడు నారాయణ.\n\"తెలిసింది. అయినా, ఆయన నీమీద\nఏమీ కోపగించుకోలేదు. ఆ డబ్బు\nపోగొట్టుకున్నవాడు, మనవూరి మల్లన్న\nఅతడికి పట్నంలో కూరగాయల వ్యాపారం\nవున్నది. రామన్నగారు నవ్వుతూ, మిగిలిన\nపాతికవరహాల మాటేమిటి? అని అడి\nగాడు. ఆ మొత్తం రెండు, మూడు నెలల్లో\nయివ్వగలనన్నాను,\" అన్నాడు మాధవుడు.\nఇది విన్న నారాయణ మరింతగా\nఆశ్చర్యపోతూ, “అదిసరే, మరి నీకెలా\nయీ ఉద్యోగం వచ్చింది?\" అని అడిగాడు.\n\"నిన్న రామన్నగారు, నాకు కబురు\nచేసి, 'మాధవా, నీ నిజాయితీ మెచ్చ\nదగింది. నిన్న పట్నం వెళ్ళివచ్చాను.\nఅక్కడి ఖజానాధికారి నాకు బాగా పరి\nచయస్థుడు. ఖజానాలో ఎప్పుడూ లక్షవర\nహాల ధనం నిల్వ వుంటుంది. ఆయనకు\nనమ్మకస్థుడైన గుమాస్తా కావాలి. నీ\nగురించి చెప్పాను. వచ్చి ఉద్యోగంలో\nచేరవలసిందిగా చెప్పమన్నాడు.' అని\nతెలియజేశాడు,\" అన్నాడు మాధవుడు.\nనారాయణ దిగులుగా, \"అయితే,\nనన్ను ఒంటరిగా యిక్కడ వదిలి\nపోతున్నావన్నమాట! దురాశాపరుడనైన\nనాకు, మంచి శిక్షేపడింది!\" అన్నాడు.\nమాధవుడు, అతడి భుజం తట్టి\n\"నారాయణా. దిగులుపడకు. నువ్వూ,\nనాతోపాటు పట్నం వస్తున్నావు. రామన్న\nగారూ, మల్లన్న కూడా నీ బీదతనం నీచేత\nచేయరానిపని చేయించిందన్నా రు.\nమల్లన్న పట్నంలోని తన కూరగాయల\nవ్యాపారంలో, నీకు భాగమిస్తానంటు\nన్నాడు. బహుశా, యీ రోజే అతడి నుంచి\nనీకు కబురు వస్తుంది.\" అని చెప్పాడు.\nమాధవుడు చెప్పినట్టే, మల్లన్న అతడికి\nకబురుచేసి, జరిగినదాన్ని గురించి కలత\nపడవద్దని చెప్పి, తన వ్యాపారంలో భాగ\nస్వామివి కమ్మన్నాడు. నారాయణ\nఅందుకు సంతోషంగా అంగీకరించాడు.\nవారం రోజుల తర్వాత మిత్రులిద్దరూ.\nతమ తమ కుటుంబాలతో ఆనందంగా\nపట్నంకేసి ప్రయాణించారు.",
            "book_page_end": 70
        },
        {
            "title": "ఎవరాయన? (నచికేతుడు కథ)",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "పురాణ కథ",
            "moral": "జ్ఞానం పట్ల పట్టుదల, ఓర్పు అత్యంత ముఖ్యమైనవి.",
            "keywords": [
                "నచికేతుడు",
                "యమధర్మరాజు",
                "మరణ రహస్యం",
                "యజ్ఞం",
                "ఓర్పు"
            ],
            "characters": [
                "ముని",
                "నచికేతుడు",
                "యమధర్మరాజు"
            ],
            "locations": [
                "యమలోకం"
            ],
            "content": "ఒక ముని యజ్ఞం తలపెట్టాడు. యజ్ఞం పూర్త\nయిన తరవాత, ఆయన తనవద్ద వున్న సంపద\nనంతా, అతిథులకు దానం చేయసాగాడు. దాపు\nలనే ఉన్న మునికుమారుడికి, తండ్రి తనను\nకూడా ఎవరికైనా దానంగా ఇచ్చి వేయగలడన్న\nభావం ఏర్పడింది. అందువల్ల అతడు, “నన్నె\nవరికి ఇస్తావు నాన్నా?” అని మాటిమాటికి అడగ\nసాగాడు. యజ్ఞకార్యంలో నిమగ్నుడై వున్న ముని,\n“నిన్ను యముడికిస్తాను,\" అన్నాడు చికాకుతో.\nమరుక్షణమే మునికుమారుడు యమలోకం\nచేరాడు. సమయానికి యముడు అక్కడ లేడు.\nమూడు రోజుల తరవాత, అక్కడికి వచ్చిన\nయమధర్మరాజు మునికుమారుడి, ఓర్పుకూ పట్టు\nదలకూ సంతసించి, అతణ్ణి మూడు వరాలు\nకోరుకోమన్నాడు. “మరణరహస్యం తెలుసుకో\nవాలి! మరణానంతరం ఆత్మకు ఏమవుతుందో\nతెలుసుకోవాలి! ఇదే నా కోరిక,” అన్నాడు ముని\nకుమారుడు.\nయమధర్మరాజు మొదట కాస్త తటపటాయిం\nచినా, అతనికా రహస్యం తెలియజేశాడు!\nఈ కథలోని మునికుమారుడెవరో మీకు\nతెలుసా?",
            "book_page_end": 35
        }
    ],
    "statistics": {
        "total_stories": 13,
        "author_counts": {
            "వి. చైతన్య": 1,
            "చందమామ బృందం": 6,
            "రావులపాటి ప్రసాద్": 1,
            "దాసరి వెంకటరమణ": 1,
            "మనోజ్ దాస్": 1,
            "వాణిశ్రీ": 1,
            "గ్రీకు జానపద కథ": 1,
            "మాచిరాజు కామేశ్వరరావు": 1
        },
        "genre_counts": {
            "ఫేబుల్": 2,
            "పౌరాణిక/చారిత్రక కథ": 1,
            "హాస్యం": 1,
            "సామాజిక కథ": 2,
            "బేతాళ కథ": 1,
            "నీతి కథ": 3,
            "పౌరాణికం": 1,
            "హాస్యం/ఫాంటసీ": 1,
            "పురాణ కథ": 1
        }
    }
}