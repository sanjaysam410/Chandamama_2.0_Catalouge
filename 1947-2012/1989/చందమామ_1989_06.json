{
    "book_id": "చందమామ_1989_06",
    "stories": [
        {
            "title": "ఆహ్వానము",
            "book_page_start": 4,
            "pdf_page_start": 4,
            "pdf_page_end": 4,
            "author": "ప్రచురణకర్త",
            "genre": "ఎడిటోరియల్",
            "moral": "చందమామ కథల నాణ్యతను పెంచడానికి కృషి చేస్తాము.",
            "keywords": [
                "పాఠకులు",
                "చందమామ",
                "కాగితం",
                "ప్రచురణకర్త"
            ],
            "characters": [
                "చందమామ బృందం"
            ],
            "locations": [
                "మద్రాసు"
            ],
            "content": "ప్రియమైన పాఠకులకూ, శ్రేయోభిలాషులకూ—\n\nనమస్కారం. చందమామను మీరు ఎల్లప్పుడూ ఎంతో ప్రేమాభిమానాలతో\nఆదరిస్తున్నందుకు కృతజ్ఞతలు. యువహృదయాలలో ఆరోగ్యకరమైన పఠనాసక్తిని\nపెంపొందించడానికి మేము మా శాయశక్తులా కృషి చేస్తున్నాము. అద్భుతమైన మన\nసాహిత్య, సంస్కృతీ సంపదలపట్ల ఆసక్తి కలిగించే కథలను సులభమైన భాషలో\nఅందజేస్తున్నాము. లోకజ్ఞానం పెంపొందించే విషయాలను వివిధ శీర్షికలలో అంద\nజేస్తున్నాము. కథల ప్రమాణం విషయంలో మేమెన్నడూ రాజీపడలేదు. అయితే,\nఇటీవల వాడుతూన్న కాగితం నాణ్యతలో వచ్చిన మార్పును మీరు గమనించి\nవుంటారు. దీనికి కారణం ఆకాశానంటే కాగితం ధర. మన జాతీయజీవనంలో\nదేశభక్తి, నీతి, నిజాయితీల విలువలు ఎంతవరకు పెరిగాయో తెలియదు గాని,\nకాగితం ధర మాత్రం విపరీతంగా పెరిగిపోయింది!\n\nకొంత తక్కువ ధరకు, అవసరానికి తగినంతగా లభించే గ్లేజులేని స్టాండర్డ్\nన్యూస్క్రింటు కాగితం ఉపయోగించడం మీకు కాస్త ఆశాభంగం కలిగించి వుండ\nవచ్చు. అయినా, పత్రిక ధరను అదుపులో ఉంచడానికి ఈ మార్పు అనివార్య\nమయింది. ఇతర పత్రికల ధకలు ఎలా పెరిగాయో మీరు గమనించే వుంటారు.\nచందమామకు, మనం మళ్ళీ గ్లేజుపేపర్ ఉపయోగించాలంటే ధరను రెట్టింపు\nచేయవలసి వస్తుంది. అయితే, పైపై మెరుగులకన్నా, లోపలి విషయం ముఖ్యమని\nనా అభిప్రాయం. అందుకే, కథల నాణ్యతనూ, లోపలి విషయాలనూ మరింత\nచెరుగుపరచడంలో ఏమాత్రం ఉత్సాహం కోల్పోకుండా కృషి చేయగలమని\nమనవి చేస్తున్నాను. నా అభిప్రాయంతో మీరూ ఏకీభవించగలరని విశ్వసిస్తున్నాను.\n\nతమ విశ్వసనీయమైన,\nప్రచురణకర్త",
            "book_page_end": 4
        },
        {
            "title": "ప్రధానవక్త",
            "book_page_start": 10,
            "pdf_page_start": 10,
            "pdf_page_end": 10,
            "author": "డా॥ తాటిచెర్ల గురురామప్రసాద్",
            "genre": "హాస్యం",
            "moral": "వాక్చాతుర్యం కొన్ని సందర్భాలలో ఇబ్బందులను కూడా తప్పిస్తుంది.",
            "keywords": [
                "పాండ్యరాజు",
                "పాంచాలరాజు",
                "ప్రధానవక్త",
                "విదూషకుడు",
                "వాగ్ధారణ"
            ],
            "characters": [
                "పాంచాలరాజు",
                "పాండ్యరాజు",
                "మంత్రి",
                "విదూషకుడు"
            ],
            "locations": [
                "పాండ్య రాజ్యం",
                "పాంచాల రాజ్యం"
            ],
            "content": "ఒకసారి పాంచాలరాజు, పాండ్యరాజుకు తమ రాజ్యంలో జరిగే సభకొక ప్రధానవక్తను పంప\nమని కబురు చేశాడు. అలా వచ్చే వక్తను చిన్నబుచ్చి పంపాలని, పాంచాలరాజు దురుద్దేశం.\nఇది గ్రహించిన పాండ్యరాజు, తన మంత్రిని, “ఎవరిని పంపితే బావుంటుంది?” అని\nఅడిగాడు.\n\n“ఇంకెవరు, మహారాజా! మన విదూషకుడే అందుకు సమర్థుడు,” అన్నాడు మంత్రి.\nవిదూషకుడు గొప్ప పండితుడు కాకపోయినా, ఎంతో సమయస్ఫూర్తికలవాడు; మంచి\nవక్త.\n\n“మరేంలేదు, మహారాజా! ఆయన అవసరం అనుకుంటే, ఎదుట ఒక శ్రోత వున్నా లేక\nపోయినా, గంటలతరబడి మాట్లాడగలడు. అలా మాట్లాడడం, ఆయనకు చేతనయినంతగా,\nమన రాజ్యంలో మరెవరికీ చేతకాదు,\" అన్నాడు మంత్రి తాపీగా.\n\nవిదూషకుడు పాంచాలరాజ్యానికి వెళ్ళి, తన వాగ్ధారణితో సభికులతోపాటు, రాజునూ\nఆశ్చర్యంలో ముంచి తిరిగి వచ్చాడు.\n\nఆటు తర్వాత, అలాంటి ఆహ్వానాల బెడద పాండ్యరాజుకు కలగలేదు.\n—డా॥ తాటిచెర్ల గురురామప్రసాద్",
            "book_page_end": 10
        },
        {
            "title": "ప్రాణమిత్రుడి సలహాలు",
            "book_page_start": 11,
            "pdf_page_start": 11,
            "pdf_page_end": 15,
            "author": "ఎస్. శివనాగేశ్వర రావు",
            "genre": "నీతి కథ",
            "moral": "ఇతరులు ఇచ్చే సలహాల కంటే, మన సన్నిహితుల మనస్తత్వాన్ని అర్థం చేసుకుని ప్రవర్తించడమే ఉత్తమం.",
            "keywords": [
                "సూర్యకాంతుడు",
                "సుమంతుడు",
                "విద్యాధరి",
                "అలక",
                "వజ్రాలహారం"
            ],
            "characters": [
                "సూర్యకాంతుడు",
                "విద్యాధరి",
                "సుమంతుడు",
                "ధర్మచరణుడు",
                "చెలికత్తె"
            ],
            "locations": [
                "స్వర్ణముఖి రాజ్యం",
                "అంతఃపురం",
                "ఉద్యానవనం"
            ],
            "content": "తండ్రి మరణంతో యువకుడైన సూర్య\nకాంతుడు, స్వర్ణముఖి రాజ్యానికి\nరాజయ్యాడు. అతడు అతి స్వల్పకాలం\nలోనే మంచి పరిపాలకుడుగా పేరు తెచ్చు\nకున్నాడు. అతడికి సుమంతుడనే ప్రాణ\nమిత్రుడుండేవాడు. సూర్యకాంతుడు\nపరిపాలన విషయాలలో మంత్రి ధర్మ\nచరణుడి సలహాలు తీసుకునేవాడు. సొంత\nవిషయాలను మాత్రం సుమంతుడితో\nచర్చించి, అతడి సలహాలు పాటించేవాడు.\n\nఒకనాడు సూర్యకాంతుడు వేటకు\nబయలుదేరాడు. ఆ సమయంలో రాణి\nవిద్యాధరి అతడితో, \"ప్రభూ, యీ రోజు\nనా జన్మదినం. త్వరగా వచ్చేయండి!''\nఅని ప్రత్యేకంగా చెప్పింది.\n\nఅయితే, వేట తమకంలో పడి సూర్య\nకాంతుడు, విద్యాధరి జన్మదినం గురించి\nమరచిపోయి, ఆలస్యంగా అంతఃపురం\nచేరాడు. ఇందుకు విద్యాధరి భర్త మీద\nఅలిగింది. ఏం చేయాలో తోచని సూర్య\nకాంతుడు, సుమంతుడిని సలహా అడిగాడు.\n\n“మిత్రమా, స్త్రీలు అలకతో మగవాడి\nమీద ఆధిపత్యం సంపాదించా లని\nచూస్తారు. ఇటువంటి వాటిని మనం ఆది\nలోనే అరికట్టాలి. అలా కాక మనం\nబ్రతిమిలాడడం ప్రారంభిస్తే, ప్రతి స్వల్ప\nవిషయానికీ అలగడం మొదలు పెడతారు.\nనీవు మౌనంగా వూరుకో. దానితో రాణి\nతనంతటతానే దిగివస్తుంది. దీనితో నీ\nమనస్తత్వం గ్రహించిన రాణి, మరెన్నడూ\nఅలగదు,” అని సలహాయిచ్చాడు.\n\nసూర్యకాంతుడికి, సుమంతుడి సలహా\nనచ్చింది. విద్యాధరితో మాట్లాడకుండా\nపూరుకున్నాడు. విద్యాధరి రెండు రోజులు\nచూసి, భర్తను పలకరించి, \"మీ మనసు\nనొప్పించివుంటే క్షమించండి!\" అన్నది.\n\nఎస్. శి ప నా గేశ్వర రావు\nసూర్యకాంతుడు, సుమంతుడు చెప్పి\nనట్టే జరిగినందుకు చాలా సంతోషించాడు.\n\nకొంతకాలం గడిచాక విద్యాధరి గర్భ\nవతి అయింది. సూర్యకాంతుడు, ఆమెతో,\n‘“విద్యాధరీ, యీ శుభసందర్భాన, నీకేం\nకావాలో కోరుకో !'' అన్నాడు.\n\nఅందుకు విద్యాధరి, “అరుదుగా\nలభ్యమయ్యే వెలలేని వజ్రాలతో, ఒక\nహారం చేయించండి,\" అన్నది.\n\nఇందుకు సూర్యకాంతుడుసరేనన్నాడు.\nఇది విన్న సుమంతుడు, సూర్య\nకాంతుడితో, ''అయితే, రాణీ కోరినట్టు\nవజ్రాలహారం చేయించదలిచావా?\" అని\nప్రశ్నించాడు.\n\n“మాట యిచ్చానుగదా, చేయిస్తాను,\"\nఅన్నాడు సూర్యకాంతుడు.\n\n\"మిత్రమా, కోరికలకు ఒక హద్దంటూ\nవుండదని తెలిసిందేగదా! ఒక కోరిక\nతీరిస్తే, స్త్రీలు మరొక కోరిక కోరుతారు.\nఅందువలన విలువైన వజ్రాలకోసం నువ్వు\nప్రయత్నించడం వృధా. ఏదో మామూలు\nవజ్రాలతో హారం చేయించి యివ్వు. నీ\nమనసు గ్రహించిన రాణి, మరెన్నడూ\nయిటువంటి కోరికలు కోరదు.” అని\nసలహా యిచ్చాడు సుమంతుడు.\n\nసూర్యకాంతుడు అలాగే చేశాడు. విద్యా\nధరి మనసు చిన్నబుచ్చుకుని, భర్తను ఏ\nకోరికా కోరగూడదని నిశ్చయించుకున్నది.\n\nఒక పర్యాయం సూర్య కాంతుడు,\nకొందరు స్నేహితులతో కలిసి పాచికలాడు\nతూండగా, రాణీ చెలికత్తె వచ్చి. “మహా\nరాజా. రాణీగారు శిరోవేదనతో బాధపడు\nతున్నారు. మిమ్ములను రావలసిందిగా\nకోరారు,” అని చెప్పింది.\n\nఇది విన్న సూర్యకాంతుడు వెళ్ళబో\nతూండగా, సుమంతుడు అతడి చెవిలో,\n\"మిత్రమా, స్త్రీలు తమమీద భర్తకున\nప్రేమ ఏపాటిదో తెలుసుకోవడానికి, అప్పు,\nడప్పుడూ యిటువంటి పరీక్షలు పెడుతుం\nటారు. కొంచెంసేపాగి వెళితే సరిపో\nతుంది,'' అని చెప్పాడు.\n\nఈ సలహా నచ్చిన సూర్యకాంతుడు,\nచెలిక త్తెతో, “కొంచెం ఆగివస్తానని చెప్పు, \"\nఅని పంపించివేశాడు.\n\nభర్త వెంటనే వస్తాడని భావించిన\nవిద్యాధరి, చెలికత్తె చెప్పినది విని, తీవ్ర\nమైన మనస్తాపం చెందింది. ఆమె బాధ\nగమనించిన చెలికత్తె,\n\"మహారాణి!\nమహారాజు వెంటనే బయలుదేరబోయారు.\nఅయితే, ఆయన మిత్రుడు సుమంతుడు\nచెవిదగ్గిర ఏదో గుసగుసలాడడంతో, మహా\nరాజు మనసు మార్చుకున్నారు,” అన్నది.\n\nచెలికత్తె యిలా చెప్పగానే విద్యాధరి,\nగతంలో జరిగిన సంఘటనలలో కూడా,\nసుమంతుడి ప్రమేయం వుండివుంటుందని\nభావించింది.\n\nఆమె వెంటనే మంత్రి ధర్మచరణుడికి\nకబురు పంపింది. అతడు రాగానే,\n\"మంత్రివర్యా, మహారాజు స్వవిషయా\nలకు సంబంధించి మమ్ములను సలహా\nఅడుగుతుంటారా?\" అని ప్రశ్నించింది.\n\n''అలాంటి దేమీ లేదమ్మా ! మహారాజు\nతన మిత్రుడైన సుమంతుడితోనే స్వవిష\nయాలు చర్చిస్తారు; సలహాలు తీసుకుం\nటారు,” అని చెప్పాడు. ధర్మచరణుడు.\n\nదీనితో విద్యాధరికి, భర్త అర్థరహితంగా\nప్రవర్తించడానికి కారణం, సుమంతుడని\nతెలిసిపోయింది.\n\nవిద్యాధరి, సుమంతుడి కుటుంబం\nగురించి వివరాలు సేకరించింది. సుమం\nతుడిభార్యపెంకెఘటం. భర్తమాటవినదు.\nఆమెను సరైనదారిలో పెట్టడానికి సుమం\nతుడు, ఆమెతో కఠినంగా ప్రవర్తిస్తూం\nటాడు. సుమంతుడికి ఇద్దరు కొడుకులు.\nఒకడు తుంటరి; మరొకడు మంచివాడు.\n\nఒకనాడు విద్యాధరి, భర్తతో, ''ప్రభూ,\nనే నలిగితే బ్రతిమలాడాలనివున్నా, మీరు\nమౌనంగా వుండడానికీ, నేనడిగితే గొప్ప\nవిలువైన వజ్రాలహారం చేయిస్తానని మాట\nయిచ్చి కూడా, అతి సాధారణమైనహారం\nచేయించడానికీ, నాకు ఆరోగ్యం బాగుండక\nపోతేమీరు ఆదుర్గాచెందినా, అది బయటికి\n\nకనబరచకుండా వుండడానికి కారణం\nఎవరో మీకిచ్చిన సలహాలేనని, నా అభి\nప్రాయం. నిజమేనా ?'' అని అడిగింది.\n\nఆ మాటలకు సూర్యకాంతుడు ఆశ్చర్య\nపోయి,\n\"నిజమే ! ఎలా గ్రహించావు?”\nఅని అడిగాడు.\n\n“చాలా సులభం. నేను మీ మనస్తత్వం\nబాగా ఎరిగినదానిని. మీ చర్యలకూ,\nమనస్తత్వానికీ ఎంతో భేదం కనబడుతున్న\nప్పుడు, అది ఎవరో యిచ్చిన సలహా\nఅని ఊహించాను.\" అన్నది విద్యాధరి.\n\nసూర్యకాంతుడు, భార్య తెలివిని మెచ్చు\nకుని, “నా ప్రాణమిత్రుడు సుమంతుడు\nయిచ్చిన సలహాలే, నా ప్రవర్తనకు\nకారణం. అతనేం చెప్పినా, నా మంచికే\nఅని, నా నమ్మకం,\" అన్నాడు.\n\n\"ప్రభూ, ఒక వ్యక్తి మీద నమ్మకం\nఏర్పరచుకునేముందు, అతడు ఏ సమస్య\nనైనా పరిశీలించి పరిష్కారమార్గం చూప\nగల సమర్థుడో కాదో, ఆలోచించాలి.\nఅలా కానప్పుడు మనకు కొత్త సమస్యలు\nఎదురౌతాయి.\" అన్నది విద్యాధరి.\n\n\"నువ్వు చెప్పదలచినదేదో వివరంగా\nచెప్పు.\" అన్నాడు సూర్యకాంతుడు.\n\n\"అయితే, వినండి! ఈసారి కలిసి\nనప్పుడు సుమంతుణ్ణి యిలా అడగండి,\" \nఅని, ఆ అడగవలసినదేమిటో సూర్య\nకాంతుడికి చెప్పింది విద్యాధరి.\n\nఆ సాయంత్రం సూర్యకాంతుడు\nఉద్యానంలో వుండగా, సుమంతుడు\nఅక్కడికి వచ్చాడు. సూర్యకాంతుడు,\nఅతణ్ణి, \"మిత్రమా, నీ కిద్దరు కొడుకులని,\nనాకు తెలుసు. వాళ్ళ గుణగుణాలు ఎటు\nవంటివి?” అని అడిగాడు.\n\n“పెద్దవాడిలో అల్లరితనం ఎక్కువ;\nచెప్పినమాట వినడు. రెండోవాడు బుద్ధి\nమంతుడు; చెప్పిన మాట వింటాడు,\"\nఅన్నాడు సుమంతుడు.\n\n\"నువ్వు చెప్పినమాట యిద్దరూ వినలే\nదనుకో. అప్పుడేం చేస్తావు ?\" అని ప్రశ్నిం\nచాడు సూర్యకాంతుడు.\n\n\"ఏముంది, రెండు దెబ్బలుకొడితే\nమొదటివాడు దారికొస్తాడు. రెండు మంచి\nమాటలు చెప్పి బుజ్జగిస్తే, రెండోవాడు\nదారికొస్తాడు.'' అన్నాడు సుమంతుడు.\n\nసూర్యకాంతుడు ఒక్కక్షణం ఆగి,\n\"నీవు నాకిస్తున్న సలహాల గురించి, నా\nభార్య ఊహించింది. నీ పిల్లల విషయంలో\nతెలివిగా వ్యవహరిస్తున్న నువ్వు, యితరుల\nవిషయంలో మాత్రం తెలివితక్కువగా\nవ్యవహరిస్తున్నావట! దాన్ని చక్కదిద్దుకో\nమని చెప్పమన్నది.\" అన్నాడు.\n\nఇది విన్న సుమంతుడు ఆశ్చర్యపోయి,\n\"నిజమే, మహారాజా ! మహారాణికి, నా\nక్షమాపణలు తెలియజేయండి. ఇక\nముందు నన్ను సలహాలు అడగకండి.\nమహారాణి గొప్ప మేధావి, వినయశీలి.\nఆమె సలహాలప్రకారం నడుచుకోండి.\"\nఅని అక్కడి నుంచి వెళ్ళిపోయాడు.\n\nసూర్యకాంతుడు జరిగినదంతా, విద్యా\nధరికి వివరించి, 'సుమంతుడు నీకు\nక్షమాపణలు ఎందుకు చెప్పమన్నాడో, నీ\nసలహాప్రకారం ఎందుకు నడుచుకో\nమన్నాడో నాకర్థం కాలేదు.\" అన్నాడు.\n\nఅందుకు విద్యాధరి చిన్నగా నవ్వి,\n“ప్రభూ, సుమంతుడి భార్య పెంకెఘటం.\nఅతని మాటవినదు. ఆమెను దారిలో\nపెట్టడానికి అతను, ఆమె అలిగినా బ్రతి\nమాలడు. నగలు అడిగినా చేయించడు.\nఅనారోగ్యంగా వున్నా నమ్మడు. అలా చేస్తే,\nమరింత పెంకెతనం అబ్బుతుందేమో అని,\nసుమంతుడి భయం. తన భార్యవంటివారే,\nఅందరి భార్యలూ అన్న అపోహతో,\nమీకలాంటి సలహాలిచ్చాడు. నా మాటగా\nమీరడిగిన ప్రశ్న విని, తన తప్పు గ్రహించి,\nనన్ను క్షమాపణకోరాడు. ఆ ప్రశ్న నేనే\nఅతన్ని అడగవచ్చు. కాని, అభిమాన\nపడతాడన్న ఉద్దేశంతో, మీచేత అడిగిం\nచాను. అందుకే నన్ను వినయశీలి\nఅన్నాడు,'' అని చెప్పింది.\n\nసూర్యకాంతుడు చిరునవ్వు నవ్వి,\n\"నువ్వు చాలా తెలివిగలదానివి సుమా !''\nఅని భార్యను ఎంతగానో మెచ్చుకున్నాడు.",
            "book_page_end": 15
        },
        {
            "title": "కోలాహలుడి ఆత్రగౌరవం",
            "book_page_start": 16,
            "pdf_page_start": 16,
            "pdf_page_end": 18,
            "author": "జొన్నలగడ్డ రామలక్ష్మి",
            "genre": "సాంఘిక కథ",
            "moral": "స్వార్థపరులు తమ ప్రయోజనం కోసం ప్రజల ఆత్మగౌరవాన్ని రెచ్చగొడతారు. నిజమైన నాయకులు ప్రజల శ్రేయస్సు కోరుతారు.",
            "keywords": [
                "మాతంగదేశం",
                "సంస్కరణలు",
                "రాజప్రతినిధి",
                "ఇంద్రసేనుడు",
                "కోలాహలుడు"
            ],
            "characters": [
                "మాతంగదేశపురాజు",
                "ఇంద్రసేనుడు",
                "కోలాహలుడు",
                "కోలాహలుడి భార్య",
                "ముఖ్యులు"
            ],
            "locations": [
                "మాతంగదేశం",
                "మల్లపురం",
                "సీతాపురం"
            ],
            "content": "మాతంగదేశపురాజు, తన రాజ్యంలో\nకొత్త సంస్కరణలు ప్రవేశపెట్టాలను\nకున్నాడు. అందుకాయన రాజ్యాన్ని\nపన్నెండు సమభాగాలుగా విభజించి,\nఆయాభాగాల ప్రజల అవసరాలు తెలుసు\nకునేందుకు, పన్నెండుగురు రాజప్రతినిధు\nలనునియమించాడు. ఇంద్రసేనుడు అటు\nవంటివారిలో ఒకడు. అందరిలోకీ అతడు\nబద్ధకస్తుడు.మిగతారాజప్రతినిధులందరూ\nఊరూరూ తిరిగి ప్రజల అవసరాలు\nతెలుసుకుంటూంటే, అతడు సదు\nపాయాలు బాగా వుండే మల్లపురంలో\nమకాం పెట్టి, వివిధ గ్రామాల ముఖ్యులకూ\nతనను కలుసుకోవలసిందిగా కబురు\nపంపించాడు.\n\nఆ విధంగా సీతాపుర గ్రామానికి కూడా\nకబురు వెళ్ళింది. ఆ గ్రామంలో నలుగురు\nముఖ్యులు కబురు వింటూనే మల్లపురానికి\nప్రయాణమయ్యారు. ఇది తెలిసిన\nవెంటనే, ఆ గ్రామంలోని కోలాహలుడనే\nవాడు పెద్ద గొడవ లేవదీశాడు.\n\n“రాజప్రతినిధి స్వయంగా గ్రామాలకు\nవెళ్ళి, ప్రజల బాగోగులు విచారించాలి.\nమిగతా రాజప్రతినిధు లందరూ, ఆ\nవిధంగా చేస్తూంటే, ఇంద్రసేను డొక్కడూ\nమల్లపురంలో మకాం పెట్టాడు. తానిక్క\nడికి రాకుండా మనల్నే మల్లపురం రమ్మ\nనడం, ఇంద్రసేనుడి అహంకారం. ఆయన\nరమ్మనగానే వెళ్ళితే, అది మన గ్రామానికే\nఅవమానం. ఇంద్రసేనుడు కదిలి\nఇక్కడికి వచ్చేదాకా, మనమాయన్ని\nచూడవద్దు. ఆయనతో మాట్లాడవద్దు. ఈ\nవిషయంలో తన వైఖరి మార్చుకోకపోతే,\nమనం ఇంద్రసేనుడి గురించి రాజుకు\nఫిర్యాదు చేద్దాం,” అంటూ కోలాహలుడు\nగ్రామ ప్రజలందర్నీ రెచ్చగొట్టాడు.\n\nజొన్నలగడ్డ రామలక్ష్మి\nకోలాహలుడు ఆ గ్రామానికి కొత్తగా\nవచ్చాడు. వచ్చిన కొద్ది రోజుల్లోనే,\nమంచిపేరు సంపాదించుకున్నాడు. వాడి\nమాటలు విని గ్రామప్రజలందరూ ముఖ్యు\nలను కలుసుకుని, ఇంద్రసేనుడి దగ్గిరకు\nవెళ్ళే ప్రయత్నం మానుకోమన్నారు.\n\nముఖ్యులు నలుగురూ కలవరపడ్డారు.\nరాజప్రతి నిధి కి కోపం వస్తుందేమోనని\nవాళ్ళభయం. కానీ ప్రజలందరూ ఏకమై,\nతమకు అవమానం అంటే కాదనేదెలా?\nవాళ్ళు రాజప్రతినిధి పంపిన మనిషికి,\nపరిస్థితి వివరించి కోలాహలుడి గురించి\nచెప్పి, \"ఈ పరిస్థితుల్లో మేము చేయ\nగలిగిందేమీలేదు. అన్యధా భావించవద్దని\nఇంద్రసేనుడికి చెప్పు,” అన్నారు.\n\nజరిగింది విన్న కోలాహలుడి భార్య,\nఅతడితో, \"మీరు తీరికూర్చుని రాజ\nప్రతినిధి తో గొడవ పెట్టుకుంటున్నారు.\nఇంతకాలంగా యీ గ్రామంలో సుఖంగా\nవుంటున్నాం. ఇప్పుడేకష్టాలు పడవల\nసిందో ఏమిటో!'' అన్నది.\n\n“మనిషి పుట్టుక పుట్టినవాడు మనిషిలా\nబ్రతకాలి. అధికారంలో వున్నవాడికి\nబానిసలా ప్రవర్తిస్తే, ఆ బ్రతుకు బ్రతుకు\nకాదు. ఇంద్రసేనుడీ గ్రామానికి వచ్చి\nతీరాలి. అప్పుడే మన గ్రామం పేరు నిల\nబడుతుంది !'' అన్నాడు కోలాహలుడు.\n\nకోలాహలుడి ఆత్మాభిమానాన్ని, భార్య\nఎంతగానో మెచ్చుకున్నది.\n\nతర్వాత నాలుగు రోజులకు మళ్ళీ\nఇంద్రసేనుడి మనిషి వచ్చి, \"ఇంద్ర\nసేనుడి ఆరోగ్యం బాగోలేదు. ఆరోగ్యం\nబాగుండకపోయినా ఆయన మల్లపురంలో\nవైద్యం చేయించుకుంటూ, ప్రజల\nబాగోగులు విచారిస్తున్నాడు. ఆయన\nపరిస్థితిని అర్థం చేసుకుని, అన్ని గ్రామాల\nవాళ్ళూ వస్తున్నారు. ఇంద్రసేనుడు ప్రత్యే\nకంగా సీతాపురం గ్రామస్థులనేమీ అవమా\nనించలేదు. అన్ని గ్రామాలవారినీ కోరి\nనట్లే, సీతాపురం నుంచి కూడా ఆయన\nసహకారాన్ని కోరుతున్నాడు. ఈ విషయం\n\nవిపులంగా చెప్పడానికి కోలాహలుణ్ణి\nకూడా ముఖ్యులతోపాటు బయల్దేరి రావల\nసిందిగా కోరుతున్నాడు.\" అని చెప్పాడు.\n\nఈ వర్తమానం విని ముఖ్యులందరికీ,\nఏం చేయాలో పాలుపోలేదు. తాము మల్ల\nపురం వెళతామంటేనే కోలాహలుడు పెద్ద\nగొడవ చేశాడు. అతడినే మల్లపురం\nరమ్మంటే, ఆత్మగౌరవం దెబ్బతిన్నదని\nమరింత పెద్దగా గొడవ ప్రారంభించడా ?\nఏది ఏమైనా తప్పనిసరి కావడంవల్ల,\nముఖ్యులు నలుగురూ, కోలాహలుడికి\nకబురుపంపి రప్పించి విషయం చెప్పారు.\n\n''అయ్యో, ఇంద్రసేనుడు అంత అనా\nరోగ్యంగా వున్నాడని నేను గ్రహించలేక\nపోయాను. అందువల్లనే అన్ని గ్రామాల\nముఖ్యులూ బయల్దేరి, ఆయన దగ్గిరకు\nవెళుతున్నారన్నమాట ! రాజప్రతినిధి\nఅనారోగ్యంగా వుంటే, అన్ని గ్రామాల\nవాళ్ళూ సహకరించి, మన గ్రామ\nమొక్కటే సహకరించకపోతే, అందరూ\nమనల్ని అనాగరికులకింద జమకట్టేస్తారు.\nమనం ఐదుగురం కలిసి వెళ్ళి రాజ\nప్రతినిధిని దర్శిద్దాం.\" అన్నాడు కోలా\nహలుడు వెంటనే.\n\nముఖ్యులు నలుగురూ తేలికగా నిట్టూ\nర్చారు. కోలాహలుడు గ్రామస్థు లందర్నీ\nకూడా ఒప్పించగలిగాడు.\n\nతను పంపిన మనిషి తిరిగివచ్చి, సీతా\nపురం గ్రామ ముఖ్యులతోపాటు కోలా\nహలుడు కూడా రేపు వస్తున్నాడని చెప్ప\nగానే, రాజప్రతినిధి పెద్దగా నవ్వాడు.\nపక్కనే వున్న ఆయన సలహాదా రు\nఆశ్చర్యంగా. ''అయ్యా, గ్రామానికి అవ\nమానమంటూ గొడవ ప్రారంభించిన కోలా\nహలుడు, మీరు కబురంపగానే బయ\nల్దేరడం చిత్రంగా వున్నది!” అన్నాడు.\n\nఅందుకు రాజప్రతినిధి, తమ\nప్రాముఖ్యతకోసం ప్రజల్ని రెచ్చగొట్టే\nకోలాహలుడి వంటి స్వార్థపరులు ఏనాడూ\nవున్నారు. వాళ్ళక్కావలసింది ప్రజల\nమేలుకాదు నాయకులుగా ప్రభువుల\nగుర్తింపు పొందడం !'' అన్నాడు.",
            "book_page_end": 18
        },
        {
            "title": "తండ్రీకొడుకులు",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "హాస్యం/కల్పితం",
            "moral": "మన పాత్రలో మనం ఉంటూ ఇతరుల బాధ్యతలు స్వీకరిస్తే సమస్యలు ఎదురవుతాయి.",
            "keywords": [
                "శరీర మార్పిడి",
                "సూరయ్య",
                "సత్యం",
                "వంటలక్క",
                "బడిపంతులు"
            ],
            "characters": [
                "సూరయ్య",
                "సత్యం",
                "వంటలక్క",
                "వీరాయి",
                "సుబ్బయ్య"
            ],
            "locations": [
                "ఇల్లు",
                "వెచ్చాల అంగడి"
            ],
            "content": "సూరయ్య బీరువా తాళాలకోసం వెత\nకడం సత్యం చూస్తూ ఊరుకున్నాడు.\n\n“బీరువా తాళాలు చూడలేదుగదా?\"\nఅన్నాడు తండ్రి తల పైకెత్తి కొడుకును\nచూసి.\n\n\" నేను తీసి దాచానులే.” అన్నాడు\nసత్యం.\n\n“నువు తీసి దా చటమేమిటి? నీ\nమొహం! ఇట్లాతే,'' అన్నాడు సూరయ్య.\n\n“నువు నాతో మర్యాదగా మాట్లాడటం\nమంచిది. ఇదివరకల్లా నన్ను ఏమీ తెలి\nయని వాజకింద కట్టేశావు. ఇకముందు\nనాతో మర్యాదగా మాట్లాడకపోతే నేనూరు\nకోను. పట్టుకు తన్నేస్తాను. తన్నటం ఇక\nనావంతు. నా మర్యాద మాట ఎట్లా ఉన్నా.\nఇంతవాణ్ణి నన్ను పట్టుకుని నువు, ''నీ\nమొహం, నీమోర.\" అంటుంటే ఇంట్లో\nవంటలక్క దగ్గర్నుంచీ నా చెవులకు\nపిడకలు కట్టేస్తారు. నేనది సహించను.\nనా చేతనయినట్టు ఇంటి వ్యవహారాలు\nనేనే చూస్తాను. నాకెన్నడూ ఒక్క ఎర్ర\nఏగానీ ఇచ్చి ఎరగవు. అదేమిటో ఇక\nముందు నీకే తెలిసివస్తుంది. రేపటి నుంచి\nనా బదులు నువే బడికిపోయి చదువుకో\nబడిపంతు లెటువంటివాడో అది కూడా\nనీకు తెలిసివస్తుంది,” అన్నాడు సత్యం.\n\nఈ మాటకు సూరయ్య భగ్గున మండి\nపడ్డాడు.\n\n\"యాభైఏళ్ళొచ్చి నన్నిప్పుడుపోయి\nరెండొ తరగతి చదువుకోమంటావుట్రా?\"\nఅన్నాడాయన.\n\n\"చదువురాని నాకన్న చదివిన నీకు\nమరీ సులభంగా?\" అన్నాడు సత్యం.\n\n\" నేను బడికి పోను.\" అన్నాడు\nసూరయ్య ఖచ్చితంగా.\n\n“పోకపోతే పంతులు వచ్చి పెడ\nరెక్కలు విరిచికట్టి లాక్కుపోతాడు.\"\nఅన్నాడు సత్యం.\n\n''అంతపనీ చేయిస్తావుట్రా?\" అన్నాడు\nతండ్రి,\n\n“నువు నన్ను చేయించినపని కాదా?\"\nఅన్నాడు కొడుకు.\n\nకాస్త ఆలోచించి సూరయ్య, “పంతులు\nబాగా కొడతాడా ?\" అని అడిగాడు.\n\n“చచ్చేటట్టు కొడతాడు. పాఠం చది\nవినా కొడతాడు. చదవకపోయినా కొడ\nతాడు. 'దండం దశగుణం భవేత్' అని\nఆయన సిద్ధాంతం. మన మంచికోసం\nకొడతాడు. తన చేతి తీట తీర్చుకోవటానికి\nకొడతాడు. ఏమీ తోచకపోయినప్పుడు\nకూడా కొడతాడు,'' అన్నాడు సత్యం.\n\n“నన్ను పంతులు కొడితే ?'' అన్నాడు\nసూరయ్య దిగులుగా.\n\n\"నన్ను కొట్టినప్పుడో? మరి, దెబ్బలు\nకొట్టటం దగ్గిర వెనకాడవద్దని ఆయనతో\nనువు చెప్పలా?\" అన్నాడు సత్యం\nరోషంగా.\n\nరూపాలు మారటం అలుసు తీసుకుని\nతన కొడుకు తన మీద ఇట్లా పగ తీర్చు\nకోవటానికి ప్రయత్నించటం చూస్తే\nసూరయ్యకు మండిపోయింది. కాని ఏం\nచెయ్యటానికీ పాలుపోలేదు.\n\n“ నీ వేషాలు నేను సాగనిస్తానను\nకున్నావా? నేనెవరో నువ్వెవరో యిప్పుడే\nఅందరికీ చెప్పేస్తాను. సులభంగా\nతప్పించుకుందా మనుకున్నావుగామాలు,\"\nఅన్నాడు సూరయ్య రోషంతో.\n\nసత్యం బిగ్గరగా నవ్వాడు. అతని\nధైర్యం హెచ్చసాగింది.\n\n\" పిలువు, యింట్లో వాళ్ళందర్నీ\nఇప్పుడే పిలుపు. ఏం చెబుతావో చెప్పు.\nనువు చెప్పిన నిజమంతా తోసేసి వాళ్ళం\nదరూ నేను చెప్పే అబద్ధాన్ని నమ్ముతారు.\nఆ సంగతి నువే కళ్ళారా చూద్దువుగాని,\"\nఅంటూ సత్యం వంటలక్కని కేక పెట్టి\nపిలిచాడు.\n\nవంటలక్క వచ్చింది.\n\n\"చూడు, సీతా రామ మ్మా నేను\nసూరయ్యని. ఇడుగో వీడు సత్యం. మా\nఇద్దరి శరీరాలూ మారాయి.'' అన్నాడు\nసూరయ్య వంటలక్కతో.\n\nవంటలక్క ముక్కుమీద వేలేసుకుని\n\"హారి పిడుగా! నీకిదేం విపరీతబుద్ధి?\"\nఅంటూ సత్యంకేసి చూసింది.\n\nసత్యం వంటలక్కను చూసి నవ్వి,\n\"సత్యం. ఆకలేసి పైత్యాన పడ్డాడు.\nతీసుకుపోయి తిన్నన్ని గారెలూ, ఆవడలూ\nపెట్టు.'' అన్నాడు.\n\n“కుర్రకుంక అట్లా పేలుతుంటే\nమక్కెలు విరగదన్నక గారెలూ, ఆవడలూ\nపెట్టమన్నారా? మీ అలుసే వాణెంతవరకు\nతెచ్చింది ? \" అంటూ వంటలక్క\nసూరయ్యను రెక్క పట్టుకుని తీసుకు\nపోయింది.\n\nవంట ఇంట్లో సూరయ్య వంటలక్కకు\nనిజం తెలియజేయాలని విశ్వప్రయత్నం\nచేశాడు. కాని లాభం లేకపోయింది. ఆ\nతరవాత ఇంట్లో పనిచేసేవాడితో ' కూడా\nమాట్లాడాడు.\n\n\" ఒరే వీరాయ్, నేను మీ యజమానిని\nరా. సూరయ్యను,'' అన్నాడు సూరయ్య.\n\nవీరాయి కన్నుమలిపి \" అందుకు\nసందేహమేమిటి దొరా ?'' అన్నాడు.\n\n\"నిజంగారా!'' అన్నాడు సూరయ్య,\n\nవీరాయి మరింత విశాలంగా నవ్వి\nవెళ్ళిపోయాడు.\n\nసూరయ్యకు మతి పోయినట్టయింది.\nఎవరూ తనమాట నమ్మకపోగా తను\nఅన్న మాటలు తన కొడుకుతో చెప్పేశారు.\n\nఆ రాత్రి సత్యం సూరయ్యతో ''నువ్వు\nతొందరపడి అందరితోటీ జరిగింది\nచెప్పెయ్యకు. వెర్రెత్తిందని అందరూ\nనిన్ను వైద్యశాలకు పంపమంటారు.\nమాట్లాడకుండా ఊరుకో. జరిగేదేమిటో\nజరగనీ,'' అని సలహా చెప్పాడు.\n\nవంటలక్కకి పిల్లవాడి మీద జాలి\nకలిగింది. యిప్పుడా పిల్లవాడు తన యజ\nమాని అయిన సూరయ్యేనని ఆవిడకు\nతెలీదు. “పాపం, పసివాడు కడుపునొప్పి\nవంక పెట్టి బడి ఎగకొడితే తండ్రి వాడికి\nఫలహారం లేకుండా చెయ్యాలా ? వాడి\nకేదైనా ఒక ముక్క పెడదామన్నా పెద్దా\nయన పెళ్ళికూతురల్లే పైకి వెళ్ళి కూచు\nన్నాడు. బయటికిపోడు,\" అనుకున్నది.\n\nఇంతలో వంటలక్కకు ఇంట్లో\nబియ్యమూ, యితర సామానులూ కావా\nలనేది జ్ఞాపకం వచ్చింది. అందుచేత\nఆవిడ పైకి వెళ్ళి తన యజమా ని తో,\n“పొద్దుననగా బియ్యం తేవాలని చెప్పాను.\nఇంకా తీసుకురాలేదు. బియ్యంతోపాటు\nమిగిలిన వస్తువులన్నీ తెచ్చి పడెయ్యండి.\nఇవాళో రేపో తేవలిసినవే.'” అన్నది.\n\nఈమాట వినగానే సూరయ్య రూపంలో\nఉన్న సత్యం. \"హి హి హి,\" అని\nనవ్వాడు. తరవాత నవ్వు ఆపుకుని, \"ఓ,\nఅలాగే తెస్తాను,\" అన్నాడు. ఎంతో గంభీ\nరంగా వుండే సూరయ్య ఇట్లా నవ్వటమూ,\nపసిపిల్లవాడల్లే మాట్లాడటమూ వంట\nలక్కకు వింతగా తోచింది. కాని, దాన్ని\nగురించి ఆవిడ ఆలోచించలేదు. సత్యం\n\nకుర్చీలో నుంచి లేచి తన జేబులో వున్న\nతాళపుచెవులతో బీరువా తెరిచి అందులో\nవున్న డబ్బంతా చాలాసేపు ఎంచుకుని,\nచాలా డబ్బు జేబులో పెట్టుకుని బయటికి\nబయలుదేరాడు.\n\nతన యజమాని గడపదాటగానే వంట\nలక్క, “సత్యం, సత్యం!' అని పిలిచింది.\nకాని ఎక్కడా సత్యం అలికిడిలేదు. తండ్రి\nఇంట్లోలేని సమయాల్లో సత్యం ఎక్కడున్నా\nచుట్టుపక్కల ఇళ్ళకు కూడా సందడిగా\nవుండేది. అటువంటిది ఇల్లంతా నిశ్శబ్దంగా\nవుంది.\n\n\"సత్యం, సత్యం.\" అంటూ వంట\nలక్క యిల్లంతా వెతికింది. చివరకు\nసత్యం వాళ్ళ నాన్నగారి గదిలో బల్ల\nముందర పెద్ద- కుర్చీలో కూర్చుని ఏదో\nఆలోచిస్తున్నాడు.\n\n''ఎన్ని పిలిచినా పలకవేం ?'' అన్నది\nవంటలక్క.\n\nసూరయ్య ఉలిక్కిపడి, తల ఎత్తి\nచూసి \"నన్నిట్లా వేధిస్తావెందుకు?\nపోయి నీ పని చూసుకో,\" అన్నాడు.\n\n\"నే చెబుతున్నా, ఇది నీ మంచికి\nరాలేదు. రానురాను నీకు ఈడుమించిన\nమాటలూ, వేషాలూ వస్తున్నాయి,\"\nఅంటూ వంటలక్క లోపలికి వెళ్ళి, ఒక\nపళ్ళెంలో గారెలూ ఆవడలూ తెచ్చి బల్ల\nమీద పెట్టింది.\n\nవాటిని చూడగానే సూరయ్యకు మొదట\nభయం వేసింది. కాని కడుపులో దహిం\n\nచుకుపోతున్నట్టు అనిపించి ఆవురావురు\nమని వాటిని ఫలహారం చేసేశాడు.\nసూరయ్య నీరసమంతా పోయింది. కడు\nపులో నొప్పి రాకపోగా వొంట్లో ఎంతో\nఉత్సాహం వచ్చింది.\n\nతనలో కలిగిన మార్పు గురించి ఈ\nక్షణంవరకూ సూరయ్యకు విచారమే కలు\nగుతూ వచ్చింది. కాని ఇప్పుడు ఇందువల్ల\nకొన్ని మేళ్ళు కూడా కనిపించసాగాయి.\nఎన్నాళ్ళనుంచో బాధిస్తున్న అజీర్తి బాధ\nవిరగడయిపోయింది. కొంతకాలంపాటు\nహాయిగా యిష్టం వచ్చినదల్లా తినవచ్చు.\nశరీరం తేలికయింది. కనక చక్కగా\nఎగరవచ్చు. కొంతకాలంపాటు వ్యవహార\nచిక్కులు కూడా వొదిలించుకుని తిరగ\nవచ్చు. ఈ విషయాలన్నీ చూసుకుని\nసూరయ్య కొంతవరకు సంతోషించాడు.\n\nసత్యానికి కూడా తన స్వరూపం\nమారటం గురించి విచారం తగ్గసాగింది.\nవాడు దర్జాగా డబ్బు జేబులో పెట్టుకుని\nతిన్నగా వెచ్చాల అంగడికి వెళ్ళాడు.\nషావుకారు సుబ్బయ్యతో ఏ విధమై న\nబేరమూ ఆడలేదు. వంటలక్క చెప్పిన\nసరుకులన్నీ కూలివాడి నెత్తిన ఎత్తించు\nకున్నాడు. సుబ్బయ్య చెప్పినంత డబ్బు\nయిచ్చేశాడు. వస్తూ వస్తూ దారిలో కొన్ని\nగాజు గోలీలూ, ఒక దసరా కోతిబొమ్మా\nకొనుక్కున్నాడు.\n\nదారిలో అనేకమంది పెద్దవాళ్ళు కని\nపించి, \"నమస్కారం, పంతులుగారూ, \"\nఅంటూ వచ్చారు. తనకే నమస్కారం\nపెడుతున్నారని సత్యం మొదట గ్రహించ\nలేదు. కాని, ఆ విషయం తెలుసుకున్నాక\nచాలా సంతోషించాడు. వాళ్ళందర్ని\nమోసపుచ్చ గలిగినందుకు సత్యానికి నవ్వు\nకూడా వచ్చింది. సత్యాన్ని పలకరించిన\nవాళ్ళలో కొందరు వాడికి తెలిసినవాళ్ళే\nకాని, కొందరు బొత్తిగా కొత్తవాళ్ళు. వాళ్ళు\nతనను నిలబెట్టి మాట్లాడిస్తారేమో నని\nసత్యం చాలా భయపడ్డాడు. కాని అదృష్ట\nవశాత్తూ ఆ పూటకు అటువంటిదేమీ జరగ\nకుండానే వెళ్లిపోయింది. — (ఇంకావుంది)",
            "book_page_end": 24
        },
        {
            "title": "సాధువు వైద్యం",
            "book_page_start": 25,
            "pdf_page_start": 25,
            "pdf_page_end": 26,
            "author": "తిరుమల శ్రీ",
            "genre": "నీతి కథ",
            "moral": "కొన్నిసార్లు సమస్యను పరిష్కరించడానికి వైద్యం కంటే మానసిక ఉపశమనం, తెలివైన వ్యూహం అవసరం.",
            "keywords": [
                "కోసలదేశం",
                "మహారాణి",
                "సాధువు",
                "పాపాత్ములు",
                "విశ్రాంతి"
            ],
            "characters": [
                "కోసలదేశపు మహారాజు",
                "మహారాణి",
                "సాధువు",
                "రాజవైద్యులు",
                "బంధుమిత్రులు"
            ],
            "locations": [
                "కోసలదేశం",
                "హిమాలయాలు"
            ],
            "content": "కోసలదేశపు మహారాణికి, ఒకసారి జబ్బు\nచేసింది. రాజవైద్యులు ఎన్ని మందు\nలిచ్చినా ప్రయోజనం లేకపోయింది.\nమహారాజుగారి బంధుమిత్రులు, అన్ని\nవేళలా రాణీదగ్గిరే వుండి. ఆమెను\nఓదార్చుతూండేవారు.\n\nఈ పరిస్థితుల్లో, హిమాలయప్రాంతాల\nనుంచి, ఒక సాధువు రాజధానికి వచ్చి\nనట్టు మహారాజుకు తెలిసింది. ఆయన\nసాధువును ఆహ్వానించి ఆతిథ్యమిచ్చాడు.\nతర్వాత తన భార్య దీర్ఘ వ్యాధిగ్రస్తు\nరాలయినట్టు, సాధువుకు విన్నవించాడు.\n\nసాధువు, మహారాణిని పరీక్షించి రాజ\nవైద్యులతో మాట్లాడాడు. వాళ్ళు, రాణికి\nవాడిన మందులన్నీ పరీక్షించాడు. తర్వాత\nకొంత ఆలోచించగా సాధువుకు, రాణి\nజబ్బు తిరుగుముఖం పట్టకపోవడానికి\nమూలకారణమేమిటో అర్థమైంది.\n\nఆయన మహారాజుతో, “రాణీకి స్వస్థత\nకలగకపోవడానికి కారణమేమిటో, నాకు\nబోధపడింది. ఆమెకు వచ్చిన వ్యాధి\nచాలా విచిత్రమైనది. పాపాత్ముల గాలి\nసోకుతూండడంవల్ల, ఆమెకు వ్యాధి\nతగ్గడం లేదు. అందువలన, అటువంటి\nవాళ్ళు, ఆమె దగ్గిరకు వెళ్ళకుండా\nవుండేలా చూడండి. నేనిచ్చే మందుతో\nత్వరలోనే, ఆమె వ్యాధి తగ్గి కోలు\nకుంటుంది,\" అని చెప్పాడు.\n\nసాధువు మాటలకు రాజు ఆశ్చర్య\nపోయాడు. రాణీ మీద గల అభిమానం\nకొద్దీ, ఆమెను పరామర్శించిపోవడానికి\nవచ్చేవాళ్ళలో, పాపాత్ములెవరో తెలుసుకో\nవడం ఎలా సాధ్యమవుతుంది ?\n\nఅయితే. సాధువు, రాజుతో చెప్పినది\nవిన్నబంధుమిత్రులందరూ, రాణిదగ్గిరకు\nపోవడానికి భయపడ్డారు. రాజు కూడా,\n\nఈ పాపం గురించిన అపవాదు తన\nమీదికి వస్తుందేమో అన్న శంకతో, తరచు\nరాణి దగ్గిరకు వెళ్ళడం మానుకున్నాడు.\nఆ విధంగా, సాధువు యిచ్చిన\nమందులు సేవించిన రాణి, వారం\nరోజుల్లోనే వ్యాధి తగ్గి, లేచి తిరగసాగింది.\n\nరాజు సాధువుకు తన కృతజ్ఞతలు\nతెలుపుకుని \"స్వామీ, నా ఆస్థానంలో\nఎందరో ఘనవైద్యు లున్నారు. రాణికి\nవచ్చినది అతి విచిత్రమైన వ్యాధి అనీ,\nఆమెకు పాపాత్ముల గాలి తగలగూడదనీ,\nవారు గ్రహించలేకపోయారు!'' అన్నాడు.\n\nఅందుకు సాధువు నవ్వి, \"మందులు\nవాడడంలో, మీ ఆస్థాన వైద్యులు చేసిన\nపొరబాటేమీలేదు. రాణీగారికి వారు\nయిచ్చిన మందులే, నేనూ యిచ్చాను.\nపాపాత్ముల గాలి సోకగూడదనడం\nమాత్రం, నేను చేసిన ప్రత్యేక చికిత్స!''\nఅన్నాడు.\n\nరాజుకు, సాధువు మాటలు అర్థం కాక,\nఆయనకేసి ఆశ్చర్యంగా చూశాడు.\n\nఅప్పుడు సాధువు, “మహారాజా, ఏ రోగి\nకైనా మందులతోపాటు విశ్రాంతి కూడా\nఅవసరం. ఎల్లవేళలా బంధుమిత్రు\nలందరూ రాణీగారి చుట్టూచేరి సాను\nభూతి కనబరుస్తూ, ఆమెకు విశ్రాంతి\nలేకుండా చేయడమేగాక, తానేదో భయం\nకర వ్యాధికి గురి అయ్యానన్న అనుమానం\nకూడా, ఆమెకు కలిగించారు. అందుకే\nనేను మర్మంగా. ఈ పాపాత్ముల గాలి\nసంగతి చెప్పడం జరిగింది. నిజానికి\nఅలాంటిదేమీ లేదు,'' అన్నాడు.\n\n“ఈపాపాత్ముల గాలిసోకగూడదన్నది.\nతమకల్పన అన్నమాట,'' అన్నాడు రాజు.\n\n\"అవును. దానితో ఎవరికివారు. రాణి\nగారి కేమైనా కీడు జరిగితే, అందుకు\nతాము కారణం అనుకుంటారని ఆమె\nదాపులకు వెళ్ళడంమానేశారు. ఆవిధంగా\nరాణిగారికి అవసరం అయిన విశ్రాంతి\nదొరికి, నేనిచ్చిన మందులు పని చేసినై.\nఆమె అతి సామాన్యమైన వ్యాధికి గురి\nఅయింది, అంతే!\" అన్నాడు సాధువు.",
            "book_page_end": 26
        },
        {
            "title": "బిచ్చన్నకథ",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "అనర్హుడికి ఇచ్చే సలహా ఫలితమివ్వదు. స్వార్థ ప్రయోజనం కోసం సలహాలు వాడేవారి బలహీనతను గుర్తించినవారు లాభం పొందుతారు.",
            "keywords": [
                "విక్రమార్కుడు",
                "బేతాళుడు",
                "బిచ్చన్న",
                "ధర్మయ్య కొడుకులు",
                "ధనగుప్తుడు"
            ],
            "characters": [
                "విక్రమార్కుడు",
                "బేతాళుడు",
                "ధర్మయ్య",
                "రామయ్య",
                "వీరయ్య",
                "రత్నయ్య",
                "బ్రహ్మయ్య",
                "బిచ్చన్న",
                "ధనగుప్తుడు"
            ],
            "locations": [
                "శ్మశానం",
                "నాగపుర రాజధాని"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు \"రాజా,\nఇంత అర్ధరాత్రివేళ, భయంకరమైన\nఈ శ్మశానంలో, నువ్వు పడుతున్న శ్రమ\nచూస్తూంటే జాలి కలుగుతున్నది. నువ్వు\nదేనిని సాధించ గోరి యిన్ని యిక్కట్లకు\nగురి అవుతున్నావో, నాకు తెలియదు.\nఅయితే, స్వబుద్ధితో కాక, ఇతరుల\nసలహాలవల్ల, కార్యం సాధించాలనుకుంటే\nమాత్రం, నీకు తప్పక ఆశాభంగం కలిగి\nతీరుతుంది. అప్పుడు, నీకు సలహా\nయిచ్చినవాడు, నువ్వు అనర్హుడివని ఆత్మ\nతృప్తి పొందుతాడు. బిచ్చన్న అనే పేద\nవాడి విషయంలో ఇలాగే జరిగింది.\nవాడి కథ చెబుతాను, శ్రమ తెలియ\nకుండా, విను,\" అంటూ ఇలా చెప్ప\nసాగాడు :\n\nనాగపుర రాజధానీ నగరంలో వుండే\nధర్మయ్య, స్వయంకృషితో పైకి వచ్చిన\nవాడు. ఆయన వృద్ధాప్యంలో ఒకసారి,\nతన నలుగురు కొడుకులను దగ్గిరికి\nపిలిచి, \"మీరు వేర్వేరు విద్యల్లో\nప్రావీణ్యం సంపాదించారు. అది నాకు\nచాలా సంతోష కారణం. అయితే, మీ\nదగ్గిరకు వచ్చి సలహాలడిగే వాళ్ళకు,\nమీరిచ్చే కొన్ని సలహాలలో సందర్భశుద్ధి\nలోపిస్తున్నది. అనర్హులకు సలహా యివ్వక\nపోతే, జీవితంలో మీకే లోటూ వుండదు,\"\nఅని చెప్పాడు.\n\nధర్మయ్య పెద్దకొడుకు రామయ్య తప్ప,\nమిగిలిన ముగ్గురూ, తమ తమ ఉద్యోగ\nబాధ్యతల కారణంగా నగరంలో వేరు\nవేరు చోట్ల నివసిస్తున్నారు.\n\nధర్మయ్య పెద్దకొడుకు న్యాయశాస్త్రం\nచదువుకున్నవాడు. వాడికి రాజు కొలువులో\nన్యాయాధికారి సలహాదారు ఉద్యోగం\nవచ్చింది. ఎంతో సమర్థవంతంగా,\nవాడు తన ఉద్యోగాన్ని నిర్వహిస్తున్నాడు.\n\nఒక రోజున రామయ్య దగ్గిరకు, బిచ్చన్న\nఅనేవాడు వచ్చి తన కథ చెప్పుకున్నాడు.\n\nబిచ్చన్న పేదవాడు. చిన్న పెంకుటిల్లు\nమినహా వాడికేమీలేదు. అందులో భార్యా,\nఒక కూతురుతో ఎలాగో కాలం వెళ్ళ\nబుచ్చుతున్నాడు. అయితే, ఇప్పుడు\nనగరంలోని గొప్ప భాగ్యవంతులలో ఒక\nడైన ధనగుప్తుడు, వాడి ఇల్లు కొంటా\nనంటున్నాడు. నేనా ఇల్లు అమ్మను\nమొర్రో అని వాడంటూంటే వినకుండా.\n\"నీకు నాలుగు రోజులు గడువిస్తున్నాను.\nఇల్లమ్మావా, సరేసరి! లేదా, వస్తాదుల్ని\nపిలిపించి నిన్నూ, నీ కుటుంబాన్నీ\nఇంట్లోంచి తరిమేస్తాను,” అని ధనగుప్తుడు\nబెదిరించి వెళ్ళాడు.\n\nబిచ్చన్న కేంచేయాలో తోచడంలేదు.\n\n“న్యాయాధికారికి ఫిర్యాదు చెయ్యి.\"\nఅని సలహా యిచ్చాడు రామయ్య.\n\n\"న్యాయాధికారికీ, ధనగుప్తుడికీ మంచి\nస్నేహముంది. నాకు న్యాయం జరగదని\nఅంటున్నారు. నువ్వే ఏదైనా ఉపాయం\nచెప్పి నన్ను కాపాడాలి.\" అన్నాడు\nబిచ్చన్న దీనంగా.\n\nరామయ్యకా సేపాలోచించి, “న్యాయాధి\nకారి నీకు న్యాయం చేయదనిపిస్తే ఒక\nసులభమార్గమున్నది. ప్రతి మంగళవారం\nఉదయం, మహారాజు సామాన్యుల గోడు\nవింటాడు. రేపే మంగళవారం వెళ్ళి\nఆయన్ని దర్శించుకో, నీకు న్యాయం\nజరుగుతుంది,'' అన్నాడు.\n\n\"నాకు ధనగుప్తుడి మీద పగలేదు.\nపెద్దవాళ్ళతో లేనిపోని గొడవలు పెట్టుకో\nవడం, నాకిష్టముండదు. ఒకసారి ధన\nగుప్తుణ్ణి బెదిరించి చూస్తాను. ఫలితం లేక\nపోతే, అప్పుడే రాజు దగ్గిరకు వెళతాను.\nరాజు దగ్గిరకు వెళతానంటే, ధనగుప్తుడు\nబెదరకపోడు,” అన్నాడు బిచ్చన్న.\n\n“అలా అయితే సరే! కానీ ఈ రోజే\nన్యాయ మంది రానికి వెళ్ళి అక్కడి\nపుస్తకంలో నీఫిర్యాదు వ్రాయి. ఫలితం\nకనిపించకపోతే, మహారాజును కలుసు\nకుంటానని కూడా, ఆ పుస్తకంలో వ్రాసి,\nనీ చిరునామా యివ్వు. ఆ తర్వాత\nన్యాయాధికారి నుంచి, నీకుకబురొస్తుంది.\nఆయన చెప్పే తీర్పుకోసం ఎదురుచూడు.\nఒకవేళ ఫలితం అనుకూలంగా లేకపోతే,\nరాజుగారిని దర్శించవచ్చు.\" అన్నాడు\nరామయ్య.\n\nబిచ్చన్న. రామయ్యకు కృతజ్ఞతలు\nచెప్పుకుని అక్కణ్ణించి తిన్నగా, ధర్మయ్య\nరెండో కొడుకు వీరయ్య దగ్గిరకు వెళ్ళి,\nతన సమస్య చెప్పుకుని, \"నేను, నీ అన్న\nదగ్గిరకు వెళితే న్యాయానికి సంబంధించిన\nసలహా యిచ్చాడు. కానీ యీ లో గా నే\nవస్తాదులు నా ఇంటి మీదపడితే ఏం\nచెయ్యాలో తెలియడం లేదు.\" అన్నాడు.\n\nవీరయ్య వెంటనే, “వస్తాదుల గురువు\nభీమరాజు వద్ద, సింహబలుడనే శిష్యు\nడున్నాడు. వాడికి నిండా ఇరవైఏళ్ళు లేవు\nకానీ, ఎలాంటి వస్తాదునైనా మట్టికరిపించ\nగలడు. ఒక్కడూ ఒకేసారి పదిమందిని\nనేలకు విసరగలడు. వాడికి ధర్మం,\nన్యాయం ఆరోప్రాణంగా వుంటున్నాయి.\nనువ్వడిగావంటే చాలు, వాడు నీకు\nసాయపడతాడు. వాడు మంచివాళ్ళకే\nసాయపడతాడని, మన మహారాజుక్కూడా\nనమ్మకమున్నది,'' అని చెప్పాడు.\n\n\"నువ్వు రాజుగారి సైన్యాధిపతి వద్ద\nకొలువు చేస్తున్నావు కాబట్టి, ఈ సంగతి\nనీకు తెలుసు. నీకు తెలిసిన సంగతి\nచెప్పి, నాకెంతో ఉపకారం చేశావు, నీకు\nనా కృతజ్ఞతలు,'' అని బిచ్చన్న. రత్నయ్య\nదగ్గిరకు వెళ్ళాడు.\n\nరత్నయ్య, ధర్మయ్యకు మూడో\nకొడుకు. వ్యాపారంలో నగర ప్రముఖుల్లో\nవాడూ ఒకడు. విదేశీవ్యాపారులు రాజ\nధానికి వస్తే, రాజు వాడికి కబురు పెడ\nతాడు. సరుకుల నాణ్యతను నిర్ణయించ\nడంలో, లాభనష్టాలు బేరీజు వేయడంలో,\nమంచి చెడ్డలు నిర్ణయించడంలో, ఎదుటి\nవారితో తెలివిగా మాట్లాడడంలో వాడి\nప్రావీణ్యత మీద, మహారాజుకు అంతులేని\nనమ్మకమున్నది.\n\nబిచ్చన్న వాడితో జరిగింది చెప్పి. \"నీ\nఅన్నలు నాకు మంచి సలహాలే యిచ్చారు.\nకానీ బలవంతుడితో విరోధం పెట్టుకుంటే,\nన్యాయం మన పక్షాన వున్నప్పటికీ, ఫలితం\nఅన్ని సమయాల్లోనూ మనకు అను\nకూలంగా వుండకపోవచ్చు. అంతాకలిసి,\nఆ స్థలాన్ని ధనగుప్తుడికి అమ్మమని నన్ను\nప్రోత్సహించవచ్చు. ధనగుప్తుడు నాకు\nఅయిదువేల వరహా లిస్తానంటున్నాడు.\nనా స్థలం ఎంత విలువ చేస్తుందో, నువ్వు\nచెప్పగలవు. అందుకే నీ దగ్గిర కు\nవచ్చాను.” అన్నాడు.\n\nఅందుకు రత్నయ్య వాడికి, ''నీ స్థలం\nరాజధానీనగరం మధ్యలో వున్నది. అధమ\nపక్షం యాభై వేల వరహాలు చేస్తుంది.\nవరాహశ్రేష్ఠి, నీ స్థలాన్ని అరవైవేలవరహా\nలకు కొంటాడు. ఆయన తన అల్లుడి\n\nకోసం. ఆ ప్రాంతాలస్థలం కొనాలని\nచూస్తున్నాడు.'' అని చెప్పాడు.\n\nబిచ్చన్న వాడికి కృతజ్ఞతలు చెప్పుకుని,\nబ్రహ్మయ్య దగ్గిరకు వెళ్లాడు. బ్రహ్మయ్య,\nధర్మయ్య నాలుగో కొడుకు. వాడు వేదా\nలనూ, కావ్యాలనూ బాగా ఆకళింపు చేసు\nకున్నవాడు. మహారాజు వాడిని భక్తికి\nసంబంధించిన సందేహాలడిగి తీర్చు\nకుంటూంటాడు. రాజు కొలువులో వాడు,\nదేవాలయాలకు సంబంధించిన వ్యవహా\nరాలు చూస్తూంటాడు.\n\nబిచ్చన్న, బ్రహ్మయ్యకు తన కథ\nఅంతా చెప్పుకుని, “నా స్థలం నాకు వార\nసత్వంగా సంక్రమించింది. పోయేటప్పుడు\nమా నాన్న, ఆ స్థలాన్ని నా కూతురు పేర\nవ్రాశాడు. నాకు ఒక్కగా ఒకే ఒక్క\nకూతురు. దానికి మంచి సంబంధం\nచూసి పెళ్ళి చేయాలనుకుంటున్నాను.\nధనగుప్తుడు నా స్థలం మీద కన్ను\nవేశాడు. ఆ స్థలం తనదిగా చేసుకునేం\nదుకు మరేమార్గమూ లేకపోతే, ఆయన\nతన కొడుక్కు, నా కూతురితో పెళ్ళి\nజరిపించాలనుకుంటున్నాడు. ధనగుప్తుడి\nకొడుకు అనాకారి. అలాంటివాడికి నా\nకూతుర్నెలా యివ్వగలను ? కానీ, యీ\nపెళ్ళి తప్పేలాలేదు. నువ్వేదైనా ఉపాయం\nచెప్పగలనని యిలా వచ్చాను,\" అన్నాడు.\n\nబ్రహ్మయ్య ఆలోచించి, “రాజధానిలో\nఏ వివాహం జరిగినా దానికి రాజాస్థాన\nపురోహితుడు సోమయాజులుగారి ఆమోద\n\nముద్ర వుండాలి. మామూలుగా అయితే\nఆయనకు శుభలేఖ పంపడం ఆచారం.\nఆహ్వానిస్తే ఆయన, ఏ పెళ్ళికైనా వస్తాడు.\nఆయనకు నీ సమస్య చెప్పుకున్నావంటే,\nపెళ్ళి ఆపుచేస్తాడు,'' అన్నాడు.\n\nబిచ్చన్న, బ్రహ్మయ్యకు కృతజ్ఞతలు\nతెలుపుకున్నాడు.\n\nఆ తర్వాత కొద్దిరోజులకే బిచ్చన్న\nతన కూతురిని ధనగుప్తుడి కొడుక్కిచ్చి\nపెళ్ళి చేశాడు. వాడు నగరానికి చివరి\nచౌకగా స్థలం కొనుక్కుని అందులో\nపాక వేసుకుని వుంటున్నాడు.\n\nఈ సంగతి తెలిసి ధర్మయ్య కొడుకులు\nనలుగురూ, ఎంతో సేపు చర్చలుజరిపి.\nతాము ఒక అనర్హుడికి సలహాలిచ్చామని\nఆత్మతృప్తి చెందారు.\n\nబేతాళుడు ఈ కథ చెప్పి, \"రాజా,\nధర్మయ్య కొడుకులు, తాము అనర్హుడికి\nసలహాలిచ్చామనుకోవడం అర్థరహితం\nకాదా ? బిచ్చన్న వాళ్ళ సలహాల గురించి\nధనగుప్తుడికి చెప్పి, బెదిరించాడు. అయినా\nధనగుప్తుడు లొంగిరాలేదు. అంటే, ఆ\nసలహాలు కార్యసాధనకు పనికిరాలేదనే\nగదా ? ఈ సందేహానికి సమాధానం తెలిసి\nకూడా చెప్పకపోయావో, నీ తల పగిలి\nపోతుంది,'' అన్నాడు.\n\nదానికి విక్రమార్కుడు, '\"ధర్మయ్య\nకొడుకులు, బిచ్చన్న లాంటి అనర్హుడికి\nసలహాలిచ్చారనేదాంట్లో సందేహానికి తావు\nలేదు. వాడు, రామయ్య సలహాప్రకారం\nరాజును దర్శించినా. వీరయ్య సలహా\nప్రకారం భీమరాజు శిష్యుడైన సింహ\nబలుడి సాయం కోరినా, అలాగే రత్నయ్య,\nబ్రహ్మయ్య సలహాలను పాటించినా, ధన\nగుప్తుడు లొంగి వచ్చేవాడు. కాని,\nబిచ్చన్నకు వాళ్ళిచ్చిన సలహాలను\nఅమల్లో పెట్టే ధైర్యం లేదు. వాడి యీ\nబలహీనతను గుర్తించిన ధనగుప్తుడు\nలాభం పొందాడు,'' అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "రాజు దిగులు",
            "book_page_start": 33,
            "pdf_page_start": 33,
            "pdf_page_end": 34,
            "author": "పెంటకోట సోమినాయుడు",
            "genre": "నీతి కథ",
            "moral": "ఒక వ్యక్తి యొక్క గౌరవం లేదా విలువ అనేది అతడు ఉన్న స్థానం (స్థానం) మరియు ధరించిన వేషాన్ని బట్టి మారుతూ ఉంటుంది.",
            "keywords": [
                "జయసింహుడు",
                "గుణనిధి",
                "దొంగలు",
                "వేషం",
                "గౌరవం"
            ],
            "characters": [
                "జయసింహుడు",
                "గుణనిధి",
                "దొంగలు",
                "సభికులు",
                "ఆస్థాన శిల్పి"
            ],
            "locations": [
                "పుగధదేశం",
                "రాజధాని నగరం",
                "సభ"
            ],
            "content": "పుగధదేశాన్ని ఏలే జయసింహుడు, ఒక\nనాటి రాత్రి అలవాటు ప్రకారం తన\nసలహాదారుడైనగుణనిధితోమారువేషంలో\nసంచరిస్తూండగా, నగరం శివార్లలో,\nకొందరు బందిపోటు దొంగలు వాళ్ళను\nఅటకాయించారు.\n\nరాజూ, సలహాదారూ దొంగల మీద\nకత్తులు దూశారు. అయితే, దొంగలు\nవాళ్ళను చుట్టుముట్టి నిరాయుధుల్ని\nచేశారు. వాళ్ళవద్ద ఎలాంటి ధనం లభిం\nచకపోవడంతో, దొంగలు కోపగించుకుని,\nదుర్భాషలాడి వదిలివేశారు.\n\nఆ మర్నాడు జయసింహుడు కొలువు\nతీరిన సభలో, దొంగలు చేసిన అవమానం\nతలుచుకుని దిగులుగా కూర్చున్నాడు.\nకొంతసేపు తర్వాత రాజు సభికులతో,\n\"ఈ సభలో ఎందరో మేధావులు వున్నారు.\nనాకొక సందేహం కలిగింది. దానికి మీరే\nసమాధానం చెప్పాలి: ఒక మనిషి విలువ,\nఅతడి రూపం, వేషంబట్టి వుంటుందా ?\nఒకచోట గౌరవింపబడిన మనిషి, మరొక\nచోట అవమానింప బ డ తాడు. దీనికి\nకారణం ఏమిటి?” అన్నాడు.\n\nఒక పావుగంటకాలం గడిచినా, సభికు\nలెవ్వరూ రాజు సందేహానికి సమాధానం\nచెప్పేందుకు లేవ లేదు. రాజుదిగులు\nపోగొట్టడానికి యిదే మంచి సమయమని\nభావించిన గుణనిధి లేచి, \"మహారాజా,\nఏ వ్యక్తి విలువ అయినా, అతడు అలం\nకరించిన స్థానం, అతడి వేషంబట్టి మారు\nతూంటుంది.\" అన్నాడు.\n\n“మారుతూ వుంటుందని ఊరికే\nచెప్పడం కాదు; దృష్టాంతం చూపి నిరూ\nపించగలరా?\" అని ప్రశ్నించాడు, రాజు.\n\n“నిరూపించగలను, మ హా రా జా !''\nఅని గుణనిధి ఒక వస్త్రాన్ని తీసుకుని\nతలకు చుట్టుకుని, సభలో ఒకరిని,\n''ఇదేమిటి ?\" అని అడిగాడు.\n\n\"తలపాగా !'' అన్నాడు సభికుడు.\n\nఅదే వస్త్రాన్ని గుణనిధి, భుజం మీద\nవేసుకుని, అదే సభికుణ్ణి, \"ఇదేమిటి?\"\nఅని ప్రశ్నించాడు.\n\n\"ఉత్తరీయం!'' అన్నాడు సభికుడు.\n\nగుణనిధి, ఆ వస్త్రాన్ని చేతితో పట్టుకుని,\n\"ఇదేమిటి?\" అని ప్రశ్నించాడు.\n\n''తుండుగుడ్డ!'' అన్నాడా సభికుడు.\n\nఅప్పుడు గుణనిధి, రాజుతో “ చూశారా,\nమహారాజా ! నిజానికి నా చేతిలో వున్నది\nవస్త్రం. కాని, అది స్థానం మారినప్పుడల్లా,\nతన పేరు మార్చుకుంటూ పోయింది.\nమరొక నిదర్శనం చూపిస్తాను చూడండి,''\nఅని సభలో నుంచి బయటికి పోయి, ఒక\nకొయ్యముక్కను పట్టుకుని తిరిగివచ్చాడు.\n\nఅతడు, ఆ కొయ్యముక్కను, ఒక\nసభికుడి ముందు పెట్టి కాలితో తన్న\nమన్నాడు. సభికుడు అలాగే చేశాడు.\n\nతర్వాత గుణనిధి. ఆ కొయ్యముక్కను,\nఅక్కడే వున్న ఆస్థాన శిల్పిచేత, దేవుడి\nవిగ్రహంలా చెక్కించాడు. ఆ పని ముగి\nశాక, అతడు, అదే సభికుడి ముందు.\nఆ కొయ్య విగ్రహాన్ని పెట్టి, కాలితో తన్న\nమన్నాడు. కాని, సభికుడు లెంపలు\nవాయించుకుని, భక్తితో ఆ విగ్రహానికి\nనమస్కరించి దూరంగా వెళ్ళిపోయాడు.\n\nగుణనిది. రాజుతో, \"గమనించారా,\nమహారాజా ! దేవుడు లేనిచోటంటూ వుండ\nదంటారు. అంటే, కొయ్యముక్కలో కూడా\nదేవుడున్నట్టేగదా. కాని, ఆ కొయ్యముక్క\nదేవుడిరూపం ధరించాకే దాన్ని ఎవరైనా\nదేవుడిగా గుర్తించి పూజిస్తారు. అలాగే,\nరాజలాంఛనాలతో వున్న మిమ్మల్ని మహా\nరాజుగా గుర్తించి గౌరవించే ప్రజలే,\nసామాన్యుడిలాగా వున్నమిమ్మల్ని గుర్తించ\nలేక అగౌరవపరచవచ్చు!\" అన్నాడు.\n\nగుణనిధి మాటలు, అర్థం చేసుకున్న\nజయసింహుడు, తృప్తిగా చిరునవ్వు\nనవ్వాడు. ఆయన మనసులోని దిగులు,\nఆ క్షణంలోనే మటుమాయమైంది.",
            "book_page_end": 34
        },
        {
            "title": "మహనీయులు: గురు హరగోవింద్",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "జీవిత చరిత్ర",
            "moral": "ధైర్యసాహసాలు, లౌకిక, ఆధ్యాత్మిక శక్తుల కలయిక నాయకుడికి అవసరం.",
            "keywords": [
                "గురు హరగోవింద్",
                "శిక్టులు",
                "మొగలులు",
                "ఖడ్గాలు",
                "కీర్తిశేషుడు"
            ],
            "characters": [
                "గురు హరగోవింద్",
                "షాజహాన్ చక్రవర్తి"
            ],
            "locations": [
                "అమృతసర్ జిల్లా వాడలి",
                "గ్వాలియర్ కోట",
                "కిరాత్పూర్"
            ],
            "content": "పంజాబు అమృతసర్ జిల్లా వాడలిలో 1595 వ సంవ\nత్సరం జూన్ 14 న జన్మించిన హరగోవింద్, తన\nపదకొండవ యేటే శిక్టులకు గురువయ్యాడు: అయినా,\nఆయన నిర్ణయాలు తీసుకోవడంలోనూ, ప్రవర్తనలోనూ\nఎంతో పరిపక్వతనూ, వివేకాన్నీ కనబరచాడు,\nలౌకిక, ఆధ్యాత్మికశక్తులకు ప్రతీకలుగా ఆయన\nఎప్పుడూ రెండు ఖడ్గాలను ధరించేవాడు. మొగలు\nచక్రవర్తితో తరచూ ఆయనకు ఘర్షణ ఏర్పడేది.\nఆయన్ను గ్వాలియర్ కోటలో కొన్నాళ్ళపాటు\nబంధించి, ఆపైన వదిలి పెట్టారు.\n1628 సంవత్సరంలో ఒకనాడాయన అమృతసర్\nసమీన అరణ్యంలో వేటాడుతున్నప్పుడు షాజహాన్\nవేటకు వచ్చాడు. ఇరు పక్షాలకు మాటా మాటా పెరిగి\nయుద్ధానికి దారితీసింది. షాజహాన్ బృందం పరాజయం\nపొందింది. మొగల్ సేనలు తమపై పగ సాధించడానికి\nమళ్ళీ రాగలవని గురు గ్రహించాడు. తన సేనను బలపరి\nచాడు. రెండుమూడు సార్లు మొగలుల నెదుర్కొవి\nఓడించాడు. ఆ తరవాత ఆయన తన నివాసాన్ని\nహిమాలయ పాదతలంలోని కిరాత్పూర్కు మార్చాడు.\nశిక్టులలో ఐకమత్యాన్ని పెంపొందిస్తూ, జీవిత తత్వాన్ని\nబోధిస్తూ కాలం గడిపి 1644 మార్చ్ 3 వ తేదీ ఆయన\nకీర్తిశేషుడయ్యాడు.",
            "book_page_end": 35
        },
        {
            "title": "ఎవరాయన?",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "క్విజ్",
            "moral": "N/A",
            "keywords": [
                "దేవాలయం",
                "ప్రధానశిల్పి",
                "గోపురం",
                "కలశం",
                "ధర్మపాదుడు"
            ],
            "characters": [
                "రాజు",
                "ప్రధానశిల్పి",
                "శిల్పులు",
                "కుర్రవాడు"
            ],
            "locations": [
                "సముద్రతీరం"
            ],
            "content": "గొప్ప దేవాలయ నిర్మాణానికి రాజు ఆజ్ఞాపించాడు.\nపన్నెండు వందలమంది శిల్పులు, పన్నెండేళ్ళు\nశ్రమించి ఆ దేవాలయాన్ని అద్భుత కళా\nఖండంగా రూపొందించారు. ఆటు పోటుల\nసమయంలో సమీప సముద్రం ఆ ఆలయాన్ని\nచుట్టుముట్టింది.\nఒక్క గోపుర కలశం మాత్రమే అమర్చ\nవలసి వున్నది. దానిని ఒక ప్రత్యేక విధానంలో\nఅమర్చాలని భావించారు. అయినా, దురదృష్ట\nవశాత్తు ప్రధానశిల్పి, దానిని అమర్చే సూత్రం\nమరిచిపోయాడు.\nప్రధాన శిల్పి కొడుకు అక్కడికి వచ్చాడు.\nఅతడు పన్నెండేళ్ళవాడే అయినప్పటికీ, శిల్ప\nశాస్త్రాన్ని, ముఖ్యంగా ఆలయ నిర్మాణ విషయా\nలను క్షుణ్ణంగా అభ్యసించాడు. అందువల్ల అతడు\nగోపురకలశం అమర్చే పద్ధతిని శిల్పులకు తెలియ\nజెప్పాడు. అదేవిధంగా కలశ ప్రతిష్ఠ జరిగింది.\nఅయినా, కొందరు శిల్పులు, “ మనవల్ల చేతకాని\nపనిని, ఆ కుర్రవాడు చేశాడన్న విషయం తెలిస్తే\nరాజుగారు ఏమంటారో కదా,” అని మాట్లాడు\nకోవడం ఆ పసివాడి చెవిని పడింది. అతడు\nబాధపడ్డాడు. ఆనాటి పున్నమిరేయి, అతడు\nఆలయగోపురం మీదికి ఎక్కి, అలలతో ఘోషించే\nసముద్రంలోకి దూకేశాడు!\nఈ ఉదంతంలోని కుర్రవాడెవరో మీకు\n(VIII పేజీ చూడండి)\nతెలుసా?",
            "book_page_end": 35
        },
        {
            "title": "శాంతికి నవచైతన్యం కలిగించిన యుద్ధం",
            "book_page_start": 38,
            "pdf_page_start": 38,
            "pdf_page_end": 39,
            "author": "చందమామ బృందం",
            "genre": "చరిత్ర",
            "moral": "యుద్ధం ఎంత వినాశకరమైనదో, శాంతి అంత పవిత్రమైనది. అహింస ప్రపంచాన్ని మార్చగలదు.",
            "keywords": [
                "అశోకుడు",
                "కళింగ యుద్ధం",
                "మౌర్య వంశం",
                "బౌద్ధ మతం",
                "అహింస"
            ],
            "characters": [
                "చంద్రగుప్తుడు",
                "బిందుసారుడు",
                "అశోకుడు",
                "హెచ్. జి. వెల్స్"
            ],
            "locations": [
                "కళింగదేశం",
                "ధౌలో",
                "భువనేశ్వర్"
            ],
            "content": "క్రీస్తు జననానికి మూడువందల సంవత్సరాలకు\nపూర్వం చంద్రగుప్తుడు మౌర్య వంశం స్థాపించాడు.\nఆయన తదనంతరం కుమారుడు బిందుసారుడు\nరాజయ్యాడు. ఆ తరవాత ఆయన కుమారుడు\nఆశోకుడు మౌర్య సింహాసనం అధిష్ఠించాడు. మౌర్య\nసామ్రాజ్యాన్ని విస్తరింపచేయాలన్న ఉత్సాహంతో\nయువకుడయిన అశోకుడు అనేక యుద్ధాలు\nచేసి, క్రమక్రమంగా అనేకానేక రాజ్యాలను వశపరచు\nకున్నాడు.\n\nవిజయోత్సాహంతో అశోకుడు కళింగదేశం\n(ఈనాటి ఒరిస్సా) మీదికి దండెత్తాడు. ఆనాడు\nకళింగ దేశాన్ని పాలించిన రాజెవరో తెలియదుగాని,\nదేశంలోని ప్రజలందరూ ఐకమత్యంగా దాడిని\nఎదుర్కొన్నారనడంలో మాత్రం సందేహం లేదు.\nఅయినా, అశోకుడికి బలమైన సైన్యం వున్నది;\nఉభయపక్షాల మధ్య ఘోర సంగ్రామం\nజరిగింది. ఫలితంగా లక్షమందికి పైగా హతమార్చ\nబడ్డారు. రక్తం కాలువలుగా ప్రవహించింది.\nలక్షాయాభై వేలమంది యుద్ధ ఖైదీలుగా పట్టుబడ్డారు.\nవేలాదిమంది ప్రజలు గాయపడ్డారు.\n\nఘోరమైన రక్తపాతం, దీనుల ఆర్తనాదాలు\nయుద్ధభూమిలోని శోకభీకర దృశ్యాలు అశోకుడి\nహృదయాన్ని ద్రవింపజేశాయి. ఆ తరవాత\nఆయనెన్నడూ యుద్ధానికి పూనుకోలేదు. పైగా బౌద్ధ\nమతం స్వీకరించి బుద్ధదేవుడు ప్రబోధించిన శాంతి,\nఅహింసల ప్రచారానికి అంకితమయ్యాడు. ఆయన\nకారణంగానే బౌద్ధమతం దేశవిదేశాలలో వ్యాప్తి\nచెందింది. సుప్రసిద్ధ రచయిత హెచ్. జి. వెల్స్, కళింగ యుద్ధం, భువనేశ్వర్ నగర సమీపం\n“ చరిత్రపుటలనిండా ఎందరో, ఎందరెందరో దయానదీతీరంలో ధౌలో అనే చోట జరిగింది.\nరాజులు రారాజులు వున్నారు. వారి\nమధ్య అక్కడ వున్న ఒక చిన్న కొండమీద విశ్వమానవు\nఅశోకచక్రవర్తి నామం నక్షత్రంలా,\nఏకైక ప్రేమను ప్రబోధించే అశోకుడి శాంతి సందేశం\nనక్షత్రంలా ప్రకాశిస్తున్నది” అన్నాడు.\nలిఖించబడి వున్నది.",
            "book_page_end": 39
        },
        {
            "title": "రాకుమారి నిర్ణయం",
            "book_page_start": 47,
            "pdf_page_start": 47,
            "pdf_page_end": 50,
            "author": "కోలార్ కృష్ణ అయ్యర్",
            "genre": "జానపద కథ",
            "moral": "స్వార్థంతో కాకుండా, ఇతరులతో సహకరించి సాధించిన విజయాన్ని బట్టి, జ్ఞానం మరియు సమన్వయ సామర్థ్యం ఆధారంగానే న్యాయమైన నిర్ణయం తీసుకోవాలి.",
            "keywords": [
                "రాకుమారి",
                "మాంత్రికుడు",
                "అద్దం",
                "గుర్రం",
                "ఉంగరం"
            ],
            "characters": [
                "గోపయ్య",
                "రాజయ్య",
                "భీమయ్య",
                "సోమయ్య",
                "మాంత్రికుడు",
                "రాకుమారి",
                "రాజు"
            ],
            "locations": [
                "శిళ్ళంగేరి గ్రామం",
                "పట్నం",
                "ద్వీపం"
            ],
            "content": "శిళ్ళంగేరి గ్రామంలో గోపయ్య అనే\nఒక రైతుండేవాడు. అతడికి ముగ్గురు\nకొడుకులు: రాజయ్య, భీమయ్య,\nసోమయ్య. తన కొడుకులు, తనలాగే\nసామాన్య రైతుల్లా జీవించడం, గోపయ్యకు\nయిష్టంగా వుండేదికాదు. ఆ కారణంవల్ల,\nఅతను తన ముగ్గురు కొడుకులకూ తలా\nవంద బంగారునాణ్యాలిచ్చి, పట్నం వెళ్ళి\nవ్యాపారమో మరేదైనానో చేసి, ధనం\nసంపాయించుకు రమ్మన్నాడు.\n\nముగ్గురూ ఆరునెల లు గడిచాక\nగ్రామానికి తిరిగి వచ్చారు.\n\nగోపయ్య తన కొడుకులు బాగా ధనం\nసంపాయించుకు వచ్చారనుకుని, పెద్ద\nకొడుకు రాజయ్యను \"నీవెంత సంపా\nయించుకుని వచ్చావు? పట్నంలో ఏం\nవ్యాపారం చేశావు?” అని అడిగాడు\nఎంతో సంతోషంగా.\n\nరాజయ్య సంచీలోంచి, ఒక అద్దం\nబయటికి తీసి, \"నాన్నా, దీనిని ఎంతో\nకష్టపడి సంపాయించాను. ఇది మామూలు·\nఅద్దం కాదు. ప్రపంచంలో ఎప్పుడు,\nఎక్కడ ఏం జరుగుతున్నదీ, దీని\nసాయంతో తెలుసుకోవచ్చు. అయితే,\nఅందుకు అవసరం అయినశక్తి.. నా\nకొక్కడికే వున్నది.'' అన్నాడు.\n\nగోపయ్య, తన రెండో కొడు కు\nభీమయ్యను, రాజయ్య నడిగినట్టే అడి\nగాడు.\n\nభీమయ్య తన పక్కన వున్న, ఒక\nపంచకళ్యాణి గుర్రాన్ని అతడికి చూపి,\n\"నాన్నా, నేనీ గుర్రాన్ని సంపాయించాను.\nఇది మామూలు గుర్రం అనుకునేవు. ఇది\nనన్ను ఎక్కడికి కి కోరితే అక్కడికి\nసునాయాసంగా, ఒక్కక్షణంలో తీసుకు\nపోగలదు. ఇది నేలపైనే కాక, నీటిపైనా,\nఆకాశంలో కూడా ప్రయాణించగల శక్తి\nగలది. కానీ, యిది నా కొక్కడికే చెప్పి\nనట్టు చేస్తుంది,'' అన్నాడు.\n\nమూడో కొడుకు సోమయ్య, నక్షత్రంలా\nతళతళ మెరుస్తున్న తన వేలి ఉంగరాన్ని\nతండ్రికి చూపి, “నాన్నా, ఈ ఉంగరానికి\nఒక అద్భుతశక్తి వున్నది. ఈ ఉంగరం\nనన్ను ఇతరుల కళ్ళబడకుండా\nఅదృశ్యంగా, నేను కోరినచోటుకు తీసుకు\nపోగలదు,'' అని చెప్పాడు.\n\nతన కొడుకులు, అద్భుతశక్తులుగల\nవస్తువులను సంపాయించుకువచ్చినా,\nవాటి ఉపయోగం ఏమిటో, గోపయ్యకు\nఅర్థం కాలేదు. ఆయన, యీ సంగతి\nతన కొడుకులతో చెపుతూండగా, ఆ దేశపు\nరాజభటులు గ్రామానికి వచ్చి ఒక\nచాటింపు వేశారు.\n\nఅదేమంటే— వసంత సేన, ఆ దేశపు\nరాజుకు ఏకైక కుమార్తె. అద్భుత\nసౌందర్యవతి. ఆమే రాజ్యానికి వారసు\nరాలు. ఆమెను కొద్ది రోజులక్రితం, ఒక\nదుష్టమాంత్రికుడు ఎత్తుకుపోయాడు.\nఆమె ఆచూకీ తెలుసుకుని, ఆమెను\nమాంత్రికుడి నుంచి రక్షించి తెచ్చిన\nవారికి, ఆమె నిచ్చి వివాహం చేయడమే\nకాక, రాజపదవిని కూడా యిస్తారు.\n\nఈ చాటింపు విన్న గోపయ్య కొడుకులు.\nతాము సంపాయించిన అద్భుత వస్తువుల\nసాయంతో రాకుమార్తెను రక్షించవచ్చని\nసంతోషించారు.\n\nరాజయ్య అద్దం సాయంతో, మాంత్రి\nకుడు రాకుమార్తెను ఎక్కడ దాచాడో\nతెలుసుకున్నాడు. వాడామెను సముద్ర\nమధ్యంలో వున్న, ఒక చిన్న ద్వీపంలోని\nగృహంలో దాచివుంచాడు. ఆ గృహాన్ని\nరకరకాల ఆయుధాలు ధరించిన, యమ\nకింకరుల లాంటివాళ్లు కాపలా కాస్తున్నారు.\n\nభీమయ్య తన గుర్రం పైన, తమ్ముడు\nసోమయ్యను ఎక్కించుకుని, ద్వీపంలోని\nగృహానికి కొంతదూరంలో గుర్రం దిగాడు.\nసోమయ్య తన ఉంగరం ప్రభావంతో,\nఅదృశ్యంగా రాజకుమార్తె వున్న గదిలో\nప్రవేశించి, మంత్రదండాన్ని గాలిలో\nతిప్పుతూ ఆమెను బెదిరిస్తున్న మాంత్రి\nకుడిని సమీపించి, ఒక్క కత్తివేటుతో\nవాడి తలను తెగవేశాడు.\n\nతర్వాత సోమయ్య, రాజకుమార్తెతో\nపాటు గుర్రం దగ్గిరకు వచ్చాడు. ముగ్గురూ\nదాన్ని ఎక్కి, ఆకాశమార్గాన క్షణాల్లో\nవచ్చి, వాళ్ళ ఇంటిముందు దిగారు.\n\nగోపయ్యకు తన కొడుకుల అద్భుత\nశక్తులు చూసి ఆనందం కలిగింది. కానీ,\nవాళ్ళ సంతోషం చూస్తూంటే, ఎవడికి\nవాడుగా తను రాజకుమార్తెను వివాహం\nఆడి, దేశానికి రాజు కావాలనుకుంటున్నా\nడేమో అన్న అనుమానం కలిగింది.\n\nగోపయ్య ముగ్గురినీ, \"మీలో రాజ\nకుమార్తెను వివాహమాడే అర్హత ఎవరి\nకున్నదనుకుంటున్నారు?\" అని అడిగాడు.\n\nముగ్గురూ ఒకరి ముఖం కేసి ఒకరు\nచూసుకున్నారు తప్ప, గోపయ్యకు జవా\nబివ్వలేదు.\n\nఇది చూసి, తన కొడుకుల మనస్సులో\nదురాశా, స్వార్థబుద్ధిలాంటివి చోటు చేసు\nకున్నవని గ్రహించిన గోపయ్య. వాళ్ళతో,\n\"నాయనలారా, మీ ముగ్గురూ ఒకరితో\nఒకరు సహకరించి, రాజకుమార్తెను\nమాంత్రికుడి బారినుంచి రక్షించారు. ఇది\nసాధించిన తర్వాత, ఇప్పుడు మీలో\nరాజకుమార్తెను వివాహమాడి, దేశానికి\nరాజు కావాలన్న స్వార్థచింతన బయలు\nదేరింది. రాజుగారు తన కుమార్తెను,\nమీలో ఎవరికిచ్చి వివాహంచేయమంటారు.\nఅని అడిగితే — అప్పుడు నేనే అర్హుణ్ణంటే,\nనేనేనని. మీరు ఒకరితో ఒకరు పోట్లాడు\nకునే ప్రమాదం వున్నది. అందువల్ల మీరు\nసాధించినదంతా నిరర్థకమైపోతుంది!\"\nఅన్నాడు.\n\nతండ్రి చేసిన ఈ హితబోధతో ముగ్గురు\nకొడుకులూ గోపయ్యను \"నాన్నా, మాలో\nఅర్హులెవరో మీరే నిర్ణయించండి.\" అని\nకోరారు.\n\nఆ మాటలకు గోపయ్య నవ్వి, \"నిర్ణ\nయించవలసినవాణ్ణి, నేను కాదు. ఒక\nవివాహానికి వరుడు, వధువు యిద్దరి\nఅంగీకారం అవసరం. కనుక, మీరు\nరాజకుమార్తెను తీసుకుపోయి, రాజుగారికి\nఅప్పగించండి. మీలో ఎవరిని వివాహమాడ\nదలిచిందో, ఆమే చెబుతుంది.'' అన్నాడు.\n\nఅన్నదమ్ములు ముగ్గు రూ,\nరాజ\nకుమార్తెను రాజు దగ్గిరకు తీసుకుపోయి\nజరిగింది చెప్పారు.\n\nరాజు, ఆమెను వారిలో ఎవరిని వివాహ\nమాడకోరుతున్నావని అడిగాడు.\n\nరాజకుమార్తె ఆలో చించి,\n\"నాన్నా, ఈ ముగ్గురిలో జ్యేష్ఠుడు\nరాజయ్య. అందువల్ల అతడికి ప్రధమంగా\nవివాహం జరగడం ధర్మం. అంతేకాక,\nఅతడి అద్భుతశక్తిగల అద్దం వల్లనే,\nనేనెక్కడ బంధితురాలినై వున్నదీ\nతెలిసింది. అది తెలియకపోతే, మిగతా\nఇద్దరి గుర్రం, ఉంగరం శక్తులు వృధా.\nఅందుచేత రాజయ్యను వివాహమాడ\nదలిచాను. భీమయ్యను సర్వ సేనాపతిగా,\nసోమయ్యను ముఖ్యమంత్రిగా నియమిస్తే,\nఏ సమస్యా వుండదు. అందరికీ న్యాయం\nజరిగినట్టవుతుంది,” అన్నది.\n\nఆమె నిర్ణయం ముగ్గురన్నదమ్ములకూ\nతృప్తికలిగించింది. రాజు మహావైభవంగా\nకుమార్తె వివాహం రాజయ్యతో జరిపించి,\nఅతడికి రాజ్యం అప్పగించి, భీమయ్యను\nసర్వసేనాపతిగా, సోమయ్యను ముఖ్య\nమంత్రిగా నియమించాడు.",
            "book_page_end": 50
        },
        {
            "title": "కృష్ణావతారం",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "పరమేశ్వరుడి అనుగ్రహం పొందాలంటే భక్తి మార్గం, నిష్కామ కర్మ ముఖ్యమైనవి.",
            "keywords": [
                "కృష్ణుడు",
                "రుక్మిణి",
                "ప్రద్యుమ్నుడు",
                "శంకరుడు",
                "ఘంటాకర్ణుడు"
            ],
            "characters": [
                "కృష్ణుడు",
                "రుక్మిణి",
                "అర్జునుడు",
                "శంకరుడు",
                "పార్వతి",
                "ఘంటాకర్ణుడు"
            ],
            "locations": [
                "ద్వారక",
                "కైలాసం",
                "బదరీవనం",
                "మానససరోవరం"
            ],
            "content": "కృష్ణుడు ప్రారంభించిన యజ్ఞం పూర్తి\nఅయింది. అనేక వేలమంది బ్రాహ్మణు\nలకు సంతర్పణ జరిగింది. అర్జునుడూ,\nసాత్యకీ మొదలైన వాళ్ళను యాభైమందిని\nతన పంక్తిన పెట్టుకుని కృష్ణుడు విందు\nఆరగించాడు. తరవాత అందరూ సభా\nభవనంలో చేరి కులాసాగా కబుర్లు చెప్పు\nకునేటప్పుడు అర్జునుడు కృష్ణుణ్ణి,\n‘“ఇంతకూ ఆ బ్రాహ్మణుడి కొడుకులు\nఎలా పోయారు? వాళ్ళను ఎవరు ఎత్తుకు\nపోయారు? ఎక్కడ దాచారు?\" అని\nఅడిగాడు.\n\n\"సమస్త సృష్టికీ మూలకారణమైన\nపరమేశ్వరుడు నన్ను చూడగోరి, బ్రాహ్మణ\nకార్యాన్ని నేను అలక్ష్యం చెయ్యను గనక,\nబ్రాహ్మణ బాలకులను మాయం చేస్తూ\nవచ్చాడు. ఆయన కోరిక తీర్చటానికి నేను\nసముద్రాన్ని పాయలుగా చీల్చి, కొండ\nలను తోసి దారి చేసుకుని వెళ్ళవలసి\nవచ్చింది.\" అన్నాడు కృష్ణుడు.\n\nతరవాత అర్జునుడు తిరిగిపోయి, ధర్మ\nరాజుకు తాను చూసిన వింతలన్నీ చెప్పి,\nఆయనకు సంతోషం కలిగించాడు.\n\nఒకనాడు రుక్మిణి కృష్ణుడితో, ‘“నేను\nప్రద్యుమ్నుడు మొదలైన పిల్లలనుకన్నాను\nగాని, నా కింకా సంతాన కాంక్ష తీరలేదు.\nనీ వంటి కొడుకును ఇంకొక్కణ్ణి కనాలని\nఉన్నది,\" అన్నది.\n\n\"శంకరుణ్ణి ఆరాధించి నీకు మరొక\nకొడుకును కంటాను. తపస్సు ద్వారా\nలభించనిదంటూ లేదు. హిమాలయానికి\nవెళ్ళి శంకరుడికి నమస్కారం చెయ్య\nటంతో బాటు, దారిలో బదరీవనంలో\nఉండే మహాతపస్సంపన్నులను కూడా\nచూడాలని ఉన్నది. ఇందువల్ల అనేక\nశుభాలు కలుగుతాయి. కనక, నేను\nకైలాసయాత్ర చేసి వస్తాను.\" అన్నాడు\nకృష్ణుడు.\n\nమర్నాడు ఉదయం కృష్ణుడు కాల\nకృత్యాలు తీర్చుకుని, సభాభవనానికి\nరావలసిందని బలరాముడికీ, సాత్యకికీ,\nఉగ్రసేనుడికీ, కృతవర్మకూ, ఉద్దవుడికీ,\nమిగిలిన యాదవ ప్రముఖు లందరికీ\nకబురు చేశాడు. కొద్దిసేపట్లో అందరూ\nసభా భవనంలో సమావేశమయారు.\nఅప్పుడు కృష్ణుడు గంభీరంగా, వారితో\nఇలా అన్నాడు :\n\n“నేను నా విరోధులందరినీ చంపేశాను\nగాని, ఇంకా ఒకడు మిగిలి ఉన్నాడు.\nవాడు సామాన్యుడు కాడు, చాలా ధైర్య\nపరాక్రమాలు గలవాడు. వాడి పేరు\nపౌండ్రుడు. వాడికి నేనంటే పగ. నాకు\nవాడంటే భయం ఉన్నది. వాణ్ణి చంపితేనే\nగాని నేను నిజంగా విజయం సాధించా\nననుకోను. నా కిప్పుడు కైలాసయాత్ర\nచేయవలసిన పని పడింది. నేను వెళ్ళ\nగానే పౌండ్రుడు వచ్చి మన నగరం మీద\nవాడి చేస్తాడు. వాడు ప్రపంచంలో\nయాదవు డన్నవాడు లేకుండా చేయగలి\nగినవాడు. అందుచేత నేను తిరిగి వచ్చే\nదాకా మీరు వెయ్యి కళ్ళతో అహర్నిశలు\nనగరాన్ని కాపాడాలి. నగరద్వారా లన్ని\nటినీ గట్టిగా రక్షించండి. అనుమతి\nలేకుండా ఎవరినీ లోపలికి రానివ్వవద్దు,\nబయటికి పోనివ్వవద్దు. చతురంగ బలా\nలనూ ఆయత్తం చేసి ఉంచండి, ఆయుధా\nలన్నిటినీ సిద్ధపరచండి. అన్ని దిక్కులూ\nచక్కగా రక్షించుకోండి.' '\n\nతరవాత అతను సాత్యకి తో, “ఈ\nనగరాన్ని రక్షించే భారం ప్రధానంగా\nనీపైన ఉంచుతున్నాను. యాదవ సంపద\nకంతకూ నిన్నే రక్షకుడుగా ఏర్పాటు\nచేస్తున్నాను,'' అని చెప్పాడు.\n\n“నీ ఆజ్ఞా, బలరాముడి అండా ఉంటే\nనేను చెయ్యలేని దేమి ఉంటుంది ?\nపౌండ్రు డేమిటి, ఇంద్రుడే దిక్పాలకు\nలందరినీ, దేవతలనూ వెంటబెట్టుకుని\nఎత్తివచ్చినా సరే నేను లక్ష్యపెట్టను,”\nఅన్నాడు సాత్యకి.\n\nకృష్ణుడు ఉద్దవుడితో, ''గురువర్యా\nనువు బుద్ధికి బృహస్పతివి. నీకు నేను\nచెప్పట మేమిటి? పరాక్రమవంతులైన\nమన యాదవవీరులను నీ బుద్ధిబలంతో\nనడిపించు.\" అన్నాడు. అతను ఇదే\nవిధంగా బలరాముణ్ణి, ఉగ్రసేనుణ్ణి,\nఇతర యాదవ ముఖ్యులనూ హెచ్చరించి,\nగరుత్మంతుణ్ణి స్మరించాడు. వెంటనే\nగరుత్మంతుడు వచ్చి వాలాడు. తాను\nకైలాసానికి వెళ్ళాలని చెప్పి కృష్ణుడు\nగరుత్మంతుడి వీపు మీద ఎక్కి కూర్చు\nన్నాడు. కృష్ణుడితో సహా గరుత్మంతుడు\nఆకాశంలోకి లేచి, ఈశాన్యదిక్కు గా\nప్రయాణమయాడు.\n\nఅలా బయలుదేరిన కృష్ణుడు దారిలో\nబదరీవనంలో దిగాడు. అక్కడ ఉండే\nమునులు అతనికి గొప్ప స్వాగతం\nఇచ్చారు. వారి ఆతిథ్యం స్వీకరించి\nకృష్ణుడు రాత్రికి అక్కడే ఉండి\nపోయాడు. అర్ధరాత్రి వేళ అతనికి ఆ\nప్రాంతమంతా సంచరించాలని బుద్ధి\nపుట్టింది. అతను చాలాసేపు బదరీవన\nమంతా సంచరించి, ఒక మనోహర\nప్రదేశానికి వచ్చి, అక్కడ స్వస్తికాసనం\nవేసుకుని, సమాధియోగం ఆవలంబిం\nచాడు.\n\nఆ సమయంలో అటుగా అనేకవేల\nసంఖ్యలో పిశాచులు మృగాలను తరుము\nకుంటూ వచ్చారు. వాళ్ళకు నాయకులుగా\nఘంటాకర్ణుడనే పిశాచీ, అతని తమ్ముడూ\nఉన్నారు. వాళ్ళు కృష్ణు డున్నచోటికి\nవచ్చి, ''ఎవరవు, బాబూ? చూడటానికి\nనాజూకుగా ఉన్నావు, ఈ వనంలో ఎందు\nకున్నావు ? నువు రాక్షసుడివా, దేవతవా?\"\nఅని అడిగాడు.\n\n“నేను యదువంశ క్షత్రియుణ్ణి. దుష్టు\nలను సంహరించటమూ, సజ్జనులకు\nసంతోషం కలిగించటమూ నా పని.\nశంకరుణ్ణి చూడటానికి కైలాసానికి వెళు\nతున్నాను. మీ రెవరు? ఇది సాధుజను\nలుండేచోటు. ఇక్కడ మృగాలను కూడా\nహింసించరాదు. మీరు మృగాలను వేటా\nడుతూ ఇక్కడికి వస్తే నేను సహించను,\"\nఅన్నాడు కృష్ణుడు.\n\nఆ మాటకు ఘంటాకర్ణుడు, \"నా పేరు\nఘంటాకర్ణుడు. వీడు నా తమ్ముడు. నేను\nవిష్ణుభక్తుణ్ణి. ఇదంతా నా సేన. నేను\nకుబేరుడి కింకరుణ్ణి. విష్ణుపూజ కోసమే\nమృగాలను వేటాడుతున్నాం గనక, దీన్ని\nహింస అనకూడదు. మరొకటి చెబుతాను\nవిను. నా ఇష్టదైవం వసుదేవుడి కొడుకుగా\nజన్మించి ద్వారకలో నివసిస్తున్నాడు. నేను\nఇప్పు డాయనను దర్శించటానికే సేనా\nసమేతంగా బయలుదేరి పోతున్నాను,\"\nఅని చెప్పాడు.\n\nతరవాత అతను కృష్ణుడి దగ్గరలోనే\nపేగులు పరిచి కూర్చుని, చేతులు మోడ్చి,\nతన యిష్టదైవాన్ని ధ్యానించుకో సాగాడు.\nవాణ్ణి చూస్తుంటే కృష్ణుడికి ముచ్చట\nవేసింది. వాడు తన భక్తుడు, కాని చేసే\nవన్నీ పిశాచపు పనులు. కళ్ళు మూసుకుని\nధ్యానించే ఘంటాకర్ణుడి మనోనేత్రంలో\nతన స్వరూపం కనబడేటట్టు కృష్ణుడు\nచేశాడు. వాడు కళ్ళు తెరిచి చూసేటప్పటికి\nఅదే రూపం కళ్ళ ఎదట కనబడింది.\nవాడు లేచి ఆనందపారవశ్యంతో నృత్యం\nచేస్తూ, ''కృష్ణుణ్ణి చూశాను ! విష్ణువును\nచూశాను!'' అని కేకలు పెట్టాడు; కృష్ణుణ్ణి\nరకరకాల స్తోత్రం చేశాడు. తరవాత వాడు\nతన శూలానికి గుచ్చి వున్న శవాన్ని\nతీసి, కత్తితో రెండుగా నరికి. ''ఇది\nపవిత్రమైన బ్రాహ్మణుడి శవం. భక్తితో\nనీకు అర్పిస్తున్నాను, తీసుకో.' అన్నాడు.\n\nకృష్ణుడికి వాణ్ణి చూస్తే జాలి వేసింది.\nఅతను ఘంటాకర్ణుడితో, \"చూడు\nనాయనా ! నాబోటి వాళ్ళు పీనుగును\nతాకరు. ఇటువంటిపూజలు నాకు చాలా\nఅసహ్యం కూడాను. మామూలు పిశాచాలు\nచేసే ఇటువంటి పనులు నీవంటి గొప్ప\nవాడు చేయరాదు. ఎప్పుడూ నన్నే\nధ్యానిస్తూ ఉంటావు గనుక నేను నీకు\nఉత్తమ లోకం ఇస్తాను.” అంటూ,\nఘంటాకర్ణుడి శరీరం తాకాడు. పరుసవేది\nతగలగానే ఇనుము బంగారమైనట్టుగా,\nకృష్ణుడి చెయ్యి తగలగానే ఆ భయంకర\nపిశాచి కాస్తా దివ్యపురుషుడుగా మారి\nపోయాడు.\n\nత్వరలోనే రాత్రి గడిచిపోయింది.\nసూర్యోదయమయింది. కృష్ణుడు గంగా\nస్నానం చేసి, బదరీవనంలోని మునులకు\nవీడ్కోలు చెప్పి, గరుత్మంతుడిపై ఎక్కి\nకైలాసానికి బయలుదేరాడు. కైలాసం\nచేరవస్తూ అతను ఆ కొండమీది వివరా\nలన్నీ చూసి, శివుడు చేసిన పనులను\nస్మరించుకుంటూ ఆనందం పొందాడు.\n\nఅతను మానససరోవరం ఉత్తర తీరాన\nదిగి, అక్కడి మునులందరి పరిచయం\nచేసుకుని, పన్నెండేళ్ళు తపస్సు చెయ్యడా\nనికి పూనుకున్నాడు. అతను ఫాల్గుణ\nమాసారంభంలో దీక్ష పుచ్చుకుని, కంద\nమూలాలు తింటూ పన్నెండేళ్ళపాటు\nతపస్సు కొనసాగించాడు. పన్నెండేళ్ళు\nపూర్తి అయాయి. ఆఖరు రోజున\nఇంద్రుడూ, ఇతర దేవతలూ కృష్ణుణ్ణి\nచూడవచ్చారు. అతను ఏ ఉద్దేశంతో\nఇంత దీర్ఘ తపస్సు చేశాడో వారికి అంతు\nబట్టలేదు.\n\nఆ మర్నాడు వృషభవాహనం మీద\nపార్వతితో సహా శివుడే బయలుదేరి\nవచ్చాడు. ఆయన వెంట పుష్పకంమీద\nకుబేరుడూ, తమ తమ వాహనాలమీద\nవిఘ్నేశ్వరుడూ, కుమారస్వామీ, వాళ్ళకు\nముందుగా ఆయుధాలు ధరించి నందీ,\nమహాకాళుడూ, వెనకగా భూతగణాలూ\nవచ్చారు. వారంతా పాడుతూ, నృత్యాలు\nచేస్తున్నారు.\n\nకృష్ణుణ్ణి అంత దూరాన చూడగానే\nశివుడు పార్వతితో సహా వృషభ వాహనం\nదిగాడు. కృష్ణుడు కూడా శిపుణ్ణి దూరాన\nచూస్తూవే, తన ఆసనంమీది నుంచి లేచి\nఎదురు వచ్చి, ఎంతో భక్తితో తలవంచి,\nనమస్కరిస్తూ శివుడి కెదురుగా నిల\nబడ్డాడు. ఆ సమయంలో అక్కడ చేరిన\nదేవత లందరూ శివకేశవులను ఒకేసారి\nచూసి తమ జన్మలు తరించాయని\nఆనందపడ్డారు.\n\nకృష్ణుడు శివుడికి సాష్టాంగ ప్రణామం\nచేసి ఆయనను కీర్తించాడు. శివుడు చాలా\nసంతోషించి, కృష్ణుడి చేతిని తన చేత్తో\nపట్టుకుని ఇలా అన్నాడు :\n\n''కృష్ణా, ఇదివరకే నువు తపస్సిద్ధిచేత\nనా నుంచి వరంగా ఒక కొడుకును పొంది\nఉన్నావు. నేను పూర్వం కృతయుగంలో\nఅనేక వందల ఏళ్ళపాటు ఒకానొక\nసంకల్పంతో అతినిష్ఠగా తపస్సు చేశాను.\nఅప్పుడు నాకు పరిచర్య చెయ్యటానికని\nహిమవంతుడు ఈడు వచ్చిన తన కుమా\nర్తెనూ, ఆమె సఖీ జనాన్నీ సమర్పించాడు.\nనేను కూడా అందుకు అంగీకరించాను.\nఆ సందర్భంలో మా ఇద్దరినీ కలపాలని\nనిశ్చయించి ఇంద్రుడు మన్మధుణ్ణి ప్రేరే\nపించాడు. ఆ మన్మధుడు నా మీదికి ఎత్తి\nవచ్చి, నేను సమాధిలో నుంచి బయటికి\nవచ్చే సమయంకోసం వేచివుండి. నా\nగుండెమీద మోహనాస్త్రం ప్రయోగించాడు.\nవెంటనే నాలో మన్మధ వికారం కలిగి\nనేను పార్వతికేసి చూశాను. ఆమె పుల\nకించిన శరీరంతో చాలా అందంగా కనిపిం\nచింది. ఎందుకిలా అయిందా అని ఆశ్చర్య\nపడుతూ నేను చుట్టూ కలయజూశాను.\nతన దగ్గర వున్న ఆయుధాలన్నీ నాపైన\nప్రయోగించటానికీ సిద్ధపడిన మన్మధుడు\nకనిపించాడు. అటువంటి దుర్మార్గుణ్ణి\nచంపితే మాత్ర మేమిటని నేను అను\nకుంటూండగా నా ఫాలనేత్రం నుంచి\nఅగ్ని పుట్టుకొచ్చింది. మన్మధుణ్ణి శిక్షించ\nవద్దనీ, ఆగ్రహించ వద్దనీ ఆకాశాన\nదేవతలు కేకలు పెడుతూండగానే, అగ్ని\nజ్వాలలు మన్మధుణ్ణి ఆవరించి, బూడిద\nచేసేశాయి. ఆ తరవాత బ్రహ్మ మొదలుగా\nగల దేవతలు వచ్చి మన్మధుడు\nముల్లోకాలకూ మేలు చేకూర్చేవాడని\nచెప్పగా, బ్రహ్మ ఉద్దేశానుసారం అతన్ని\nనీకు కొడుకుగా నిర్ణయించాను. అతనే\nప్రద్యుమ్నుడు; నీకూ, రుక్మిణికీ కలిగిన\nతొలి సంతానం. నువ్విప్పుడు చేసిన\nతపస్సుకు ఫలితం ముందు గా నే\nపొందావు.\"\n\nతరవాత శివుడు అక్కడ చేరిన\nమునులు మొదలైన వారిని పలకరించి,\nకృష్ణుణ్ణి శ్రీమన్నారాయణుడుగా భావించి\nపూజించమని చెప్పి, అంతర్థానమైనాడు.\nఅతనితోబాటే పార్వతీ విఘ్నేశ్వరుడూ,\nకుమారస్వామీ, నంది, ప్రమధగణాల\nవారూ అంతర్థానమయారు. కృష్ణుడు\nకూడా బదరీ వనానికి తిరిగి వచ్చాడు.",
            "book_page_end": 58
        }
    ],
    "statistics": {
        "total_stories": 13,
        "author_counts": {
            "ప్రచురణకర్త": 1,
            "డా॥ తాటిచెర్ల గురురామప్రసాద్": 1,
            "ఎస్. శివనాగేశ్వర రావు": 1,
            "జొన్నలగడ్డ రామలక్ష్మి": 1,
            "చందమామ బృందం": 6,
            "తిరుమల శ్రీ": 1,
            "పెంటకోట సోమినాయుడు": 1,
            "కోలార్ కృష్ణ అయ్యర్": 1
        },
        "genre_counts": {
            "ఎడిటోరియల్": 1,
            "హాస్యం": 1,
            "నీతి కథ": 3,
            "సాంఘిక కథ": 1,
            "హాస్యం/కల్పితం": 1,
            "బేతాళ కథ": 1,
            "జీవిత చరిత్ర": 1,
            "క్విజ్": 1,
            "చరిత్ర": 1,
            "జానపద కథ": 1,
            "పౌరాణికం": 1
        }
    }
}