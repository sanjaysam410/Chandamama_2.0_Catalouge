{
    "book_id": "చందమామ_1989_11",
    "stories": [
        {
            "title": "కుల మత కలహాలు",
            "book_page_start": 7,
            "pdf_page_start": 7,
            "pdf_page_end": 7,
            "author": "న గి రడ్డి",
            "genre": "వ్యాసం/ఎడిటోరియల్",
            "moral": "కులమత దురభిమానాలను విడిచి, మానవత్వాన్ని, సర్వమానవ సమానత్వాన్ని పాటించాలి.",
            "keywords": [
                "కులకలహాలు",
                "మతాలు",
                "మానవత్వం",
                "సామాజికం",
                "ఐక్యత"
            ],
            "characters": [
                "మనుషులు"
            ],
            "locations": [
                "భారతదేశం",
                "మధ్యప్రదేశ్",
                "తమిళనాడు"
            ],
            "content": "మధ్యప్రదేశ్ లోనూ, తమిళనాడు రాష్ట్రంలోనూ, దేశంలో మరి కొన్ని ప్రాంతాలలోనూ ఇటీవల కులకలహాలు కార్చిచ్చులా వ్యాపించి నానా బీభత్సం సృష్టించాయి.\n\nమనిషిలోని మంచిని పెంచడానికని ఏర్పడిన మతాలు, ఇవాళ ఆవేశాలుగా మారి, మనిషిని మనిషి చంపుకునే ఆటవిక దశకు దిగజార్చుతున్నవి. ప్రకృతిలో ఎండా, వానా, గాలీ వెన్నెలా ఏదీ మనుషుల మధ్య తర తమ భావాలూ, కులమత భేదాలూ పాటించడం లేదు. కాని, సృష్టికి మకుటం అని చెప్పుకునే మనిషి మాత్రం —— లేనిపోని కులమత ఆవేశాలకు లోనుకావడం ఎంతైనా విచారించతగ్గ విషయం.\n\nఈనాడు దేశపృక్షాన్ని కులమత తత్వాలు వేరుపురుగుల్లా వేధిస్తున్నాయి.\n\nకులమత దురభిమానాలను కూకటివేళ్ళతో పెకలించి, మానవత్వం పరిమళించే సర్వమానవ సమానత్వం కోసం విశ్వ మానవ శ్రేయస్సుకోసం కృషి చేయడం- భావిభారత పౌరులయిన మన అందరి కర్తవ్యం!",
            "book_page_end": 7
        },
        {
            "title": "అతితెలివి వ్యాపారం",
            "book_page_start": 11,
            "pdf_page_start": 11,
            "pdf_page_end": 14,
            "author": "వాణిశ్రీ",
            "genre": "నీతి కథ",
            "moral": "అతి తెలివిగా మోసం చేయాలని చూస్తే, తెలివైన న్యాయమూర్తుల ముందు శిక్ష తప్పదు. నిజాయితీగా కష్టపడటమే నిజమైన సంపద.",
            "keywords": [
                "మోసం",
                "వ్యాపారం",
                "అప్పు",
                "న్యాయం",
                "దురాశ"
            ],
            "characters": [
                "గజపతి",
                "భూపతి",
                "నాగరాజు",
                "రామారాయణ (జమీందారు)",
                "షావుకార్లు"
            ],
            "locations": [
                "వేములపాడు (జమీందారీ గ్రామం)",
                "పట్టణం"
            ],
            "content": "వేములపాడు అనే జమీందారీ గ్రామంలో, భూపతి అనే రైతుండేవాడు. ఆయనకు గజపతి అని ఒకే కొడుకు. అతడు వ్యవసాయప్పనుల్లో అంతగా శ్రద్ధ చూపే వాడు కాదు. ఈ కారణంవల్ల, భూపతి చని పోయేముందు కొడుకునూ, అతడి మేనమామ అయిన నాగరాజునూ దగ్గిరకు పిలిచి, ఒక రహస్యం చెప్పాడు.\n\nఅదేమంటే — గజపతికి తండ్రి ఆస్తిని అనుభవించే హక్కు తప్ప, అమ్మే హక్కు లేదు.\n\nభూపతి చనిపోయాక, వరుసగా రెండు సంవత్సరాలపాటు, పొలాల్లో పంట పండ లేదు. ఆ తర్వాత, విపరీతమైన గాలి, వానదెబ్బకు పశువులపాకకూలి, పశువులు వరదనీటిలోపడి కొట్టుకుపోయాయి. పశు వుల్ని కొనడానికీ, విత్తనాలూ, ఎరువులూ కొనడానికీ కూలివాళ్ళకు యిచ్చేందుకూ డబ్బులేక, గజపతి పక్కగ్రామంలో వున్న మేనమామ దగ్గిరకు పోయి, అప్పుగా కొంత డబ్బివ్వమని అడిగాడు.\n\nఅందుకు నాగరాజు, \"ఒరే, అల్లుడూ!\nఈ రోజుల్లో వ్యవసాయం లాభసాటి గా లేదు. వర్షాలు సకాలంలో కురవడం లేదు. పంట చేతికి రావడం లేదు. నన్నడిగితే, వ్యాపారస్థులపని మెరుగంటాను. ఏదైనా వ్యాపారం ప్రారంభించు, లక్షలు సంపా దించవచ్చు.\" అని సలహా యిచ్చాడు.\n\n“నాకూ అలాంటి ఆలోచనే వచ్చింది. మామయ్యా! కాని, నా దగ్గిర వ్యాపారానికి అవసరం అయిన పెట్టుబడి లేదే, ఏం చేయడం?\" అన్నాడు గజపతి.\n\n\"అందరూ పెట్టుబడిపెట్టి వ్యాపారం చేస్తారనుకోవడం, నీ తెలివితక్కువ. ఎక్కువమంది అప్పు తెచ్చి వ్యాపారం మొదలు పెడతారు,” అన్నాడు నాగరాజు.\n\n\"నాకు వ్యాపారంలో అనుభవం లేదు. కర్మచాలక నష్టం వస్తే! సొంత డబ్బు అయితే పోయినా ఫర్వాలేదు. అప్పు తెచ్చిన డబ్బు పోతే ఎట్లా తీర్చాలి ?\" అని అడిగాడు గజపతి.\n\n“తీర్చకపోతే ఏమవుతుంది?\" అంటూ నాగరాజు నవ్వాడు.\n\n\"అప్పు తీర్చకపోతే, యిచ్చినవాళ్ళు ఊరుకుంటారా?'' అని అడిగాడు గజపతి.\n\n“ఊరుకోకపోతే ఉరిపెట్టుకుంటారు. ఆస్తి నీ పేరవున్నా, నీకు అమ్మే హక్కు లేదు. కాబట్టి, అప్పు యిచ్చినవాళ్ళు నీ ఆస్తి స్వాధీనం చేసుకోలేరు.'' అన్నాడు నాగరాజు.\n\nఆ జవాబుతో గజపతికి, మేనమామ ఉద్దేశం అర్థమైంది.\n\nఆ తర్వాత నెల తిరక్కుండానే, గజపతి గ్రామంలో వున్న షావుకార్ల దగ్గిర లక్షవరహాలు అప్పు తెచ్చి వ్యాపారం మొదలు పెట్టాడు. గజపతికి ఇళ్ళూ, పొలాలూ వుండడంవల్ల, షావుకార్లు అనుమానించకుండా, అప్పులిచ్చారు.\n\nగజపతి రైతుల దగ్గిర ధాన్యం, అప రాలూ కొని బళ్ళకు ఎత్తించి, పట్టణం లోని వ్యాపారులకు అమ్మేవాడు. అలాగే పట్టణంలో నుంచి చింతపండూ, నూనెలూ వగై రా తెచ్చి, పల్లెల్లో అమ్ముతూండేవాడు. అతడికి పరిస్థితులు అనుకూలించి, ఆ సంవత్సరం మంచి లాభాలు వచ్చినై. అప్పులకు వడ్డీ కట్టివేసిం తర్వాత, అతడికి పదివేలవరహాల నికరాదాయం మిగిలింది.\n\nఅయితే, గజపతికి సంతోషం కలగ లేదు. డబ్బు కళ్ళబడేసరికి, ఆలోచనలు పక్కదారి పట్టాయి. వ్యాపారంలో సంవత్స రానికి పదివేలవరహాలు మిగిలినా, అప్పు తీర్చడానికి పదేళ్ళు పడుతుంది. ఆ తర్వాత మరొక పదేళ్ళకు గాని, తను లక్షవరహాలు కూడబెట్టలేడు. తను లక్షాధి కారి కావడానికి యిరవైఏళ్ళు పడుతుంది!\n\nగజపతి, ఈ విధంగా లెక్కలుకట్టి అసంతృప్తి పెంచుకున్నాడు. తనకు వ్యాపారంలో నష్టమొచ్చిందని, షావు కార్లను మోసం చేసి, క్షణాలమీద లక్షాధి కారి కావాలని, అతడు నిశ్చయించు కున్నాడు. ఆస్తి అమ్మేహక్కు తనకు లేదు కాబట్టి, తనను ఎవరూ ఏమీ చేయ లేరన్న ధీమా కలిగిందతడికి.\n\nగజపతి లక్షవరహాలను మేనమామ యింట దాచి, వ్యాపారంలో విపరీతంగా నష్టపోయి దివాళా తీశానని, నలుగురితో చెప్పసాగాడు. ఇది విన్న షావుకార్లు ఆరాతీసి, గజపతికి ఆస్తి అమ్మేహక్కు లేదని తెలుసుకుని, ఏమి చేయాలో తోచక జమీందారు దగ్గిర ఫిర్యాదు చేశారు.\n\nజమీందారు రామారాయణంగా రు, న్యాయాన్యాయాలను క్షుణ్ణంగా తెలుసు కుని తీర్పు లివ్వడంలో అందెవేసిన చేయి. ఆయన తన మనుషుల ద్వారా, గజపతి చేసిన వ్యాపారం గురించివివరాలు సేకరించాడు. వాళ్ళు చెప్పినదాన్నిబట్టి, గజపతికి వ్యాపారంలో నష్టం వచ్చే అవ కాశం లేదు. పట్టణం లోని వ్యాపారు లెవరూ, అతణ్ణి మోసం చెయ్యలేదు.\n\nఒకనాడు జమీందారు. గజపతినీ అతడికి అప్పులిచ్చినవాళ్ళనూ పిలిపించి, గజపతిని, \"నువ్వు షావుకార్ల దగ్గిర లక్ష వరహాలు అప్పు తీసుకున్న మాట నిజమేనా?\" అని ప్రశ్నించాడు.\n\n'\"అయ్యా నిజమే. దానికి సంబంధిం చిన పత్రాలు కూడా వారి దగ్గిరున్నవి.” అన్నాడు గజపతి.\n\n\"నీకు వ్యాపారంలో నష్టం వచ్చిందా?\" అని అడిగాడు జమీందారు.\n\n\"నాకు వ్యాపారంలో అనుభవం లేక బాగా నష్టపోయాను.\" అన్నాడు గజపతి.\n\n\"నీకు ఆస్తి వున్నదన్న ధైర్యంతోనే, షావుకార్లు అప్పు లిచ్చారు గదా, ఏమం టావు ?\" అన్నాడు జమీందారు.\n\n\"నాకు ఆస్తిపాస్తులున్న మాట నిజమే.\" అన్నాడు గజపతి,\n\n\"ఇక నేం! ఆ ఆస్తిపాస్తులమ్మి అప్పులు తీర్చు.'” అన్నాడు జమీందారు కోపంగా.\n\nగజపతి వణికిపోతూ, \"అయ్యా, ఆ ఆస్తి అమ్మేహక్కు లేకుండా. నా తండ్రి వీలునామా రాశాడు. అనుభవించడానికి మాత్రమే, నాకు హక్కున్నది.\" అని, జమీందారుకు వీలునామా పత్రాలు చూపించాడు.\n\nజమీందారు ఆ పత్రాలు చూసి, గజపతికి తిరిగియిస్తూ, “నువ్వు చెప్పింది నిజమే! కాని, నీ పొలాన్నీ, ఇళ్ళనూ అద్దెకు యిచ్చేహక్కు నీకున్నది. అందు వల్ల, వాటిని నూరు సంవత్సరాలపాటు నీ ఋణదాతలపరం చెయ్యి. ఆ తర్వాత నీ వారసులకు ఆస్తి చెందుతుంది,\" అని తీర్పిచ్చాడు.\n\nతీర్పు విని గజపతి బెంబేలుపడిపోతూ, \"అయ్యా, ఎంత లేదన్నా, నా ఆస్తి విలువ పదిలక్షలుంటుంది. లక్ష వరహాల బాకీకి గాను, అంత ఆస్తిని పరుల హస్తగతం చేయమనడం అన్యాయం,'\" అన్నాడు.\n\nఆ మాటలకు జమీందారు నవ్వి, \"లక్షవరహాలు అప్పు తీసుకుని తీర్చక పోవడం కూడా అన్యాయమే. ఆస్తి అమ్మే హక్కు లేనందున ఎవరూ ఏమీ చేయ లేరని, ఈ ఎత్తు వేశావు. ఇందులో మరెవరి సలహా అయినా వున్నదా?” అని అడిగాడు.\n\nగజపతి కళ్ళనీళ్ళ పర్యంతమైపోతూ, \"మా మేనమామ సలహా విని చెడ్డాను!'' అంటూ జరిగినదంతా చెప్పాడు.\n\nఅప్పుడు జమీందారు, నాగరాజును పిలిపించి. \"పెద్దవాడివైన నువ్వు, పని గట్టుకుని నీ మేనల్లుడికి పెడబుద్ధులు నేర్పి. అతణ్ణి మోసకారిని చేశావు. వెంటనే అప్పులిచ్చినవాళ్ళకు డబ్బు తిరిగి యిచ్చెయ్యి. ఇది మొదటి తప్పుగా భావించి, ఈసారికి నిన్నూ, నీ మేనల్లుణ్ణి శిక్షించకుండా వదులుతున్నాను.\" అని చెప్పాడు.\n\nగజపతి తను దాచిన డబ్బు తెచ్చి, షావుకార్ల బాకీలు తీర్చాడు. ఆ తర్వాత ఆ మేనమామ, మేనల్లుళ్ళకు మోసకారు లన్న పేరు మిగిలిపోయింది.",
            "book_page_end": 14
        },
        {
            "title": "బందిపోటు యువరాజు",
            "book_page_start": 15,
            "pdf_page_start": 15,
            "pdf_page_end": 20,
            "author": "చందమామ బృందం",
            "genre": "జానపద కథ",
            "moral": "దైవ సంకల్పం గొప్పది. నిస్సహాయ స్థితిలో కూడా భగవంతుడు రక్షిస్తాడు.",
            "keywords": [
                "యువరాజు",
                "కుట్ర",
                "సొరంగం",
                "ముని",
                "రాజముద్రిక"
            ],
            "characters": [
                "సుమేధరాజు",
                "రాణి",
                "వీరసింహుడు",
                "యువరాజు (శిశువు)",
                "జయానందుడు (ముని)",
                "శాంతిదేవుడు"
            ],
            "locations": [
                "శాంతిపురం",
                "మహారణ్యం",
                "సెలయేరు"
            ],
            "content": "[శాంతిప్రియుడయిన సుమేధరాజు శాంతిదేవుణ్ణి, రాణినీ, రెండేళ్ళ రాకుమారుణ్ణి హత మార్చడానికి సేనాధిపతి వీరసింహుడు తన సహచరులతో కలిసి కుట్రపన్నాడు. విషయం తెలిసిన రాజు రాణిని, కుమారుణ్ణి రహస్య సొరంగమార్గం గుండా పంపివేశాడు. రాజు, వీరసింహుడి భటులతో ఒంటరిగా పోరాడి నదిలోకి దూకేశాడు. తరవాత —]\n\nరాణి మెట్లగుండా కిందికి దిగి, కన్నీళ్ళతో పైకి చూసింది. అంతలోనే రాజు తలుపు మూసి వేశాడు. రాజును ఈ జన్మలో ఇక చూడలేనేమో అన్న భావం రాణి మనసులో బాధగా మెదిలింది. కొన్ని నిమిషాలక్రితం రాజదంపతులు ఎంత ఆనందంతో గడిపారు! ఇంతలో ఇటు వంటి దుస్థితి సంభవించగలదని ఎవరు మాత్రం ఊహించగలరు ?\n\nతన వెనక తలుపు మూసుకున్నప్పుడు రాణికి ప్రపంచమే మూసుకుపోయినట్టని పించింది. ఆమె జీవితంలో, ఇంతవరకు ఏనాడూ ఒంటరిగా పయనించి ఎరుగదు. రాకుమారిగా జన్మించి, అల్లారుముద్దుగా పెరిగి ధర్మపరుడయిన శాంతిదేవుణ్ణి వివాహమాడి రాణిగా శాంతిపురానికి వచ్చిన ఆమె ఎక్కడికి వెళ్ళినా, వెంట చెలికత్తెలు వెళ్ళేవారు !\n\nఆమె మౌనంగా రోదించింది. ఒడిలో బిడ్డ ఆదమరచి నిద్రపోతున్నాడు. బిడ్డ మేలుకోరాదని, రాణి, చేతిలోని కాగడా వెలుగులో జాగ్రత్తగా మెట్లు దిగి సొరంగ మార్గం చేరుకున్నది. రెండుమూడు గజాల దూరం తప్ప ఆమెకేమీ కనిపించడం లేదు. కాటుకలా చీకటి కమ్ముకుని ఉన్నది. సొరంగమార్గం బండలమధ్యగా తొలచబడినది. రాజప్రాసాదాన్నే, చదును చేయబడిన కొండమీద నిర్మించారన్న విషయం రాణికి తెలుసు. ఇప్పుడామెకొండ లోపలి సొరంగమార్గంలో పయనిస్తున్నది. ఇంకా ఎంతదూరం పయనించాలి ? ఈ మార్గం ఎక్కడికి తీసుకుపోతుంది ?\n\nసొరంగమార్గం తడితడిగా ఉన్నది. గాలి ఆడటం లేదు. ఏదో కాలికి అడ్డు త గ ల డంతో రాణి తూలిపడబోయి. ప్రయత్నం మీద నిలదొక్కుకున్నది. కాని, ఆమె చేతిలోని కాగడా ఎగిరి దూరంగాపడి ఆరిపోయింది. చుట్టూ గాఢాంధకారం. ఏమి చేయడానికీ తోచక ఆమె అలాగే నిలబడిపోయింది !\n\nకొంతసేపటికి ఆమె కళ్ళు చీకటికి అలవాటుపడ్డాయి. దూరంగా వింతవెలు తురు ఆమె దృష్టి నాకర్షించింది. ఆమె మళ్ళీ మెల్లగా ముందుకు నడవసాగింది. మార్గానికి పక్కగోడలో పొదగబడిన మణి నుంచి ఆ వెలుగు ప్రసరిస్తున్నది. మార్గం పొడవునా అటువంటి మణులు అక్క డక్కడాకనిపించి ఆమెకుదారిచూపాయి.\n\nఇంతలో బిడ్డ నిద్రలేచాడు. ఆమె బిడ్డను రొమ్ముకు అదుముకుని, నిద్ర పుచ్చుతూ, వేగంగా నడిచింది. క్రమంగా రాణి బాగా అలిసిపోయింది. అడుగు తీసి అడుగువేయడం కూడా ఆమెకు సాధ్యం కాలేదు. అయినప్పటికీ సొరంగ మార్గంనుంచి ఎలాగైనా బయటప డా లన్న పట్టుదలతో, రాణి ప్రాణం బిగబట్టి నడవసాగింది.\n\nఆఖరికి ఆమె సొరంగం చివరకు చేరుకున్నది. కాని వెలుపలికి వెళ్ళే మార్గం ఏది ? ఎదురుగుండా అడ్డుగోడ కనిపించింది. గోడ మధ్యగా కాంతివంత మైన రాతిపలక అమర్చబడి ఉన్నది. రాణి శక్తినంతా కూడగట్టుకుని దాపున నున్న మణిని రెండు మూడుసార్లు కదిలిం చింది. రాతిపలక పక్కకు తొలగింది. అక్కడ ఏర్పడిన ద్వారం గుండా ఆమె లోపలికి ప్రవేశించింది. మరొక విశాలమైన సొరంగం కనిపించింది. మరి కొంతదూరం వెళ్ళే సరికి, ఆమె ఒక మహారణ్యం మధ్యకు చేరుకున్నది !\n\nవెన్నెల పిండారబోసినట్టు కాస్తున్నది. అరణ్యమంతా ప్రశాంత గంభీరంగా ఉన్నది. రాణి చల్లటి గాలిని గట్టిగా పీల్చింది. చేతిలో బిడ్డ మళ్ళీ నిద్ర పోయాడు. అదీ మంచిదే అనుకున్నది రాణి. ఎందుకంటే బిడ్డ ఏడ్పు ఏ వన్య మృగాలనైనా ఆకర్షించవచ్చు. ఆమెకు అప్పుడు చెప్పరానంత దాహం వేసింది. అయినా, ఈ అపరాత్రివేళ అడవిలో నీళ్ళ కోసం ఎక్కడని వెతకడం ?\n\nదూరంగా నక్కల కూతలు వినిపిం చాయి. తెల్లవారుతున్నది కాబోలు అని ఆమె బిడ్డను ఒడిలో పడుకోబెట్టుకుని ఒక బండపై కూర్చున్నది. కొంత సేపటికి, ఎక్కడో నీళ్ళు ప్రవహించే శబ్దం ఆమెకు వినిపించింది. ఆమె లేచి ఆ ధ్వని వస్తున్న దిక్కుకేసి నడిచింది. అక్కడ ఒక చిన్న సెలయేరు కనిపించింది. రాణి బిడ్డను పచ్చిక మీద పడుకోబెట్టి, సెలయేటిలో నీళ్ళు తాగివచ్చి, బిడ్డకు పాలిచ్చింది.\n\nబిడ్డ నవ్వుతూ తల్లికేసి, చుట్టుపక్కల నూతన వాతావరణం కేసీ వింతగా చూడ సాగాడు. తూర్పు దిక్కున అరుణోదయ మవుతున్నది. నాలుగువైపులా పక్షుల కలకల ధ్వనులు ఆరంభమయ్యాయి. బిడ్డ, తల్లి ఒడి నుంచి దిగి, వింత వాతా వరణాన్ని చూసి ఆనందంతో తప్పటడు గులు వేస్తూ ముందుకు వెళ్ళాడు..\n\n\"బాబూ, వెళ్ళకు,\" అని పిలిచింది రాణి.\n\nబిడ్డ రాణికేసి తిరిగి చూసి నవ్వి, మళ్ళీ ముందుకు నడిచాడు. రాణి లేచి, బిడ్డను పట్టుకోవడానికి ఒక్క అడుగు ముందుకు వేసింది. కాని, నీరసం కార ణంగా నిలబడలేకపోయింది. సొమ్మసిల్లి అక్కడే పడిపోయింది.\n\n\"వెళ్ళకు బాబూ, వెళ్ళకు!\" అని మెల్లగా పిలువగలిగిందే తప్ప అంతకు మించి ఏమీ చేయలేకపోయింది.\n\n* * *\nఅరణ్యంలో నివసిస్తూన్న జయానందు డనే ముని యథాప్రకారం, సూర్యోద యానికి పూర్వమే, సెలయేటి సమీపాన గల వాగులో స్నానానికి బయలుదేరాడు.\n\nఆ వేకువజామున అక్కడపసిబిడ్డకేరిం తలు విని, జయానందుడు ఆశ్చర్యంతో చుట్టుపక్కల కలయజూశాడు. దాపుల నే ఒక అందమైన బిడ్డ మునిని చూసి ఆనం దంతో నవ్వుతున్నాడు. ఏ దివ్యశిశువో దివి నుంచి భువికి దిగి వచ్చిందేమో అను కుంటూ శిశువును సమీపించాడు ముని.\n\nఆ బిడ్డ నవ్వుతూ, పిలుస్తున్నట్టు బుల్లి చేతులను పైకెత్తాడు. ముని, బిడ్డను ఆప్యా యంగా ఎత్తుకున్నాడు. బిడ్డ మెడలో బంగారు హారం ఉన్నది. హారం మధ్య పెద్ద పతకం కనిపించింది. పతకం పైన, తామరపుష్పాన్ని తొండంతో పట్టుకున్న ఏనుగుబొమ్మ ఉన్నది. అది రాజకుటుం బానికి చెందిన ముద్రిక అని ముని గ్రహిం చాడు.\n\nబిడ్డ, చేతులెత్తి పడమటి దిక్కుకేసి చూపుతూ, అటు వంగాడు. ముని ఆ వైపు కేసి నడిచాడు.\n\nఒత్తుగా ఉన్న పచ్చిక మీద రాణి స్పృహతప్పిపడి ఉన్నది. ముని సెలయేటి నుంచి నీళ్ళు తెచ్చి, ఆమె ముఖం మీద చల్లాడు. ఆమె మెల్లగా కళ్ళు తెరిచి, లేచి కూర్చోవడానికి ప్రయత్నించింది. కాని, సాధ్యపడలేదు.\n\n\"తల్లీ ఎవరు నువ్వు?\" అని అడి గాడు ముని ఆమె కేసి వంగి.\n\n\"మీరు కరుణతో నన్ను తల్లీ అని పిలిచారు. నన్ను కూతురుగానే భావిం చండి. ఆ భగవంతుడే మిమ్మల్ని ఇక్కడికి పంపాడు. నేను దురదృష్ట వంతురాలయిన ఈ రాజ్యానికి రాణిని. అర్ధరాత్రి సమయంలో శత్రువులు కోటను చుట్టుముట్టారు. అక్కడి నుంచి బిడ్డతో పాటు తప్పించుకోమని నా భర్త నన్ను ఆజ్ఞాపించాడు ! \" అన్నది రాణి ఎంతో బాధగా.\n\n“నిన్న యువరాజు జన్మదినం కదా?\" అని అడిగాడు ముని.\n\n\"అవును మహాత్మా, అవును. శత్రు వులు, మా బిడ్డ జన్మదిన వేడుకలను తమకు అవ కాశంగా ఉపయోగించు కున్నారు!\" అన్నది రాణి నీరసంగా, గాలి పీల్చుకోడానికి కూడా ఎంతో కష్ట పడుతూ.\n\n\"అలాగా! ఇక ఏమీ చెప్పకు. అంతా అర్థమయింది. నీరసంగా ఉన్నావు.\" అన్నాడు ముని. రాణి విషాదంగా నవ్వింది.\n\n“ఇకపై మాట్లాడడానికి అవ కాశ మే రాదేమో అన్న భయం నాకు కలుగు తున్నది. భగవంతుడు మీ ద్వారా నా బిడ్డకు రక్షణ కల్పించాడని భావిస్తున్నాను. ఎటువంటి బాధా, భయమూ లేకుండా తృప్తిగా కళ్ళు మూస్తున్నాను. అయితే, రాజుగారు క్షేమంగా ఉన్నారని తెలిస్తే మరింత సంతోషంగా వెళ్ళిపోతాను,\" అన్నది రాణి.\n\n\"బిడ్డా. భగవదనుగ్రహమే లేకుంటే నేను ఇప్పుడిక్కడికి వచ్చి వుండే వాడి నేనా ? రాజుకు కూడా రక్షణ కల్పించ మని కరుణామయుడైన ఆ భగవంతుణ్ణి ప్రార్థిద్దాం. ఈ తరుణంలో, అంతకన్నా మనం చేయగలిగిందేమీలేదు. అంతా భగవదేచ్ఛ!\" అన్నాడు ముని.\n\nరాణి చిన్నగా నవ్వింది. పెదవులపై నుంచి నవ్వు దూరం కాకముందే, ఆమె కళ్ళు మూసుకున్నాయి. ముని నాడి పట్టి చూసి ఇక ఆమె మూసిన కళ్ళు తెరవ దని గ్రహించాడు! — (ఇంకావుంది)",
            "book_page_end": 20
        },
        {
            "title": "స్వయంకృషి",
            "book_page_start": 21,
            "pdf_page_start": 21,
            "pdf_page_end": 28,
            "author": "ఎన్. శివనాగేశ్వరరావు",
            "genre": "జానపద కథ",
            "moral": "స్వయంకృషితో ఎదగాలి, కానీ దురాశ పడకూడదు. అపరిమితమైన పెరుగుదల ఇతరులకు హాని కలిగిస్తే ఆగిపోవాలి.",
            "keywords": [
                "విక్రమార్కుడు",
                "బేతాళుడు",
                "స్వయంకృషి",
                "మాంత్రికుడు",
                "సదానందుడు"
            ],
            "characters": [
                "విక్రమార్కుడు",
                "బేతాళుడు",
                "సదానందుడు (ముని)",
                "విక్రముడు",
                "ధర్మయ్య",
                "రత్నభూషణుడు (జమీందారు)",
                "సుమంతుడు (మంత్రి)",
                "మంజీరనాధుడు (మహారాజు)",
                "దుష్టముఖుడు (మాంత్రికుడు)",
                "స్వయంప్రభ (యువరాణి)"
            ],
            "locations": [
                "మయూరినగరం",
                "కాంతిపురం (గ్రామం)",
                "ఆమ్రపాలిపట్టణం",
                "దండకారణ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు “రాజా, ఒక పెద్ద దేశానికి పాలకుడివైన నువ్వు, ఇంత అర్ధరాత్రివేళ భీతిగొల్పే శ్మశానంలో తిరుగాడుతూండడం చూస్తూంటే, నాకు జాలికలుగుతున్నది. నిన్నీపనికి ప్రోత్స హించినవాడు సామా న్యుడా, గొప్ప మేధావా లేక సర్వసంగపరిత్యాగియై అరణ్యంలో తపస్సు చేసుకునే మహా మునీశ్వరుడా అన్నది అంత ముఖ్యం కాదు. ఏదో ఒక కార్యాన్ని సాధించమని తాము ప్రోత్సహించినవాడు, విజయం సాధిస్తూ ఒక్కొక్క మెట్టే ఎక్కి పైకి పోతూంటే, చాలామంది వ్యక్తులు క్రమక్రమంగా ఈర్ష్యకూ, ఓర్వలేనితనానికీ గురి అవుతారు.' పూర్వం సదానందుడనే ముని, విక్రముడనే వాడిపట్ల ప్రవర్తించిన తీరు ఎలాంటిదో చెబుతాను, శ్రమ తెలియకుండా, విను,\" అంటూ ఇలా చెప్పసాగాడు :\n\nమయూరినగర రాజ్యంలో, కాంతిపురం అన్న చిన్న గ్రామం వుండేది. ఆ గ్రామంలో ధర్మయ్య అనే రైతుండేవాడు. అతడికి విక్రముడనేవాడు ఏకైక సంతానం. వాడికి చదువు మీద ధ్యాస వుండేదికాదు. కాని తల్లి చెప్పే కథలంటే మాత్రం తగని ఆసక్తి. ఆకథలు విన్న వాడికి, అరణ్యంలో తపస్సు చేసుకునే మునులకు గొప్ప మహిమలుంటాయనీ వాళ్ళ దగ్గిర మంత్రాలు నేర్చుకుంటే, ఏదైనా సాధించ వచ్చనీ నమ్మకం ఏర్పడింది.\n\nఒక రోజున ధర్మయ్య, విక్రముణ్ణి పిలిచి, \"ఒరే, ఇంత వయసొచ్చి నా నీకు చదువు సంధ్యలబ్బలేదు. ఇకనుంచి నాకు వ్యవసాయప్పనుల్లో సాయపడుదువు గాని, ఇవ్వాళ మన గొర్రెలను తోలుకు పోయి మేపుకురా,\" అని చెప్పాడు.\n\nవిక్రముడు గొర్రెలను అరణ్యప్రాంతాన వున్న పచ్చిక బీడులలోకి తోలుకుపోయి, అక్కడ వాటిని వదిలి ఒక చెట్టుబోదె నానుకుని కొంచెంసేపు నిద్రపోయాడు. వాడికి మెలుకువ వచ్చేసరికి గొర్రెలు కనిపించలేదు. వాడు వాటిని వెతుకుతూ అరణ్యంలో కొంతదూరం పోయేసరికి, ఒక చెట్టుకింద తపస్సు చేసుకుంటున్న మునీశ్వరుడొకడు కనిపించాడు. ఆ ముని పేరు సదానందుడు.\n\nవిక్రముడు, ముని కళ్ళు తెరిచేవరకూ, ఆయనకు ఎదురుగా కూర్చుని, ఆయన కళ్ళు తెరవగానే ఎంతో వినయంగా నమస్కరించాడు.\n\nముని చిరునవ్వునవ్వి, “ఏం, నాయనా! క్రూరమృగాలు సంచరించే, ఈ అరణ్యా నికి ఎందుకొచ్చావు?\" అని అడిగాడు.\n\nఅందుకు విక్రము డు, స్వామీ, పచ్చికబీడులో మేస్తున్న నా గొర్రెలు తప్పి పోయాయి. వాటిని వెతు కు తూ ఇటు వచ్చాను,” అన్నాడు.\n\nముని క్షణంపాటు కళ్ళు మూసుకుని తెరిచి, “నీవు నిద్రలో వుండగా గొర్రెలు సురక్షితంగా, నీ ఇల్లు చేరాయి. చీకటి పడవస్తున్నది. క్రూరమృగాలనుంచి నీకెలాంటి అపాయం కలగకుండా, ఈ రుద్రాక్షమాల యిస్తున్నాను. నిర్భయంగా ఇల్లు చేరు,\" అంటూ ఒక రుద్రాక్ష మాలను విక్రముడి కిచ్చాడు.\n\nవిక్రముడు రుద్రాక్షమాల తీసుకుని, \"స్వామీ, మీవంటి మునీశ్వరుల దగ్గిర ఎన్నో మహిమలుంటాయని, మా అమ్మ చెప్పింది. నాకు చదువంటే శ్రద్ధలేదు. మీరేదైనా మంత్రం నేర్పితే గొప్పవాణ్ణి అవుదామని వున్నది,\" అన్నాడు.\n\n\" నాయనా, మనిషి జీవితం లో రాణించాలంటే, మంత్రతంత్రాలకన్న స్వయంకృషే ఎక్కువ ఉపకరిస్తుంది. చదువు మీద మనసు లగ్నం చెయ్యి. ఒంటరిగా ఇంతదూరం అరణ్యంలోకి వచ్చిన నీవంటి ధైర్యశాలి, జీవితంలో రాణించగలగడం ఏమంత కష్టం కాదు.\" అన్నాడు ముని.\n\nముని ప్రోత్సాహంతో, ఆ రోజు నుంచి విక్రముడు చదువు మీద మనసు లగ్నం చేశాడు. వాడు రాత్రనక, పగలనక, చదువుతూ గురువులకు అభిమాన పాత్రు డయ్యాడు. పదిహేనేళ్ళ వయసు వచ్చే సరికి శాస్త్రవిద్యలన్నీ నేర్చుకున్నాడు.\n\nఒకనాడు విక్రముడు అరణ్యానికి పోయి, సదానందమునితో, '\"స్వామీ, మీ ప్రోత్సాహంతో చదువుమీద మనస్సును లగ్నం చేసి వేద, శాస్త్రవిద్యలు అభ్యసిం చాను. అయినా నాకు తృప్తికలగడం లేదు. జీవితంలో పైకి రావడానికి చదువు మాత్రమే సరిపోదని, నా అభిప్రాయం!'' అన్నాడు.\n\nముని తలవూపి, \"నీ అభిప్రాయం సరైనదే. ఆత్మరక్షణకూ, శత్రువులను తగినవిధంగా అణచడానికీ, నీ విద్యలు సరిపోవు. క్షాత్రవిద్యలు నేర్చుకోవాలి. నిన్ను నా అంగరక్షకుడుగా నియమించుకో ఆమ్రపాలిపట్టణంలో జ్వాలాముఖుడనే వాలని వున్నది. సమ్మతమేనా? '' వీరుడున్నాడు. అతడివద్దకు పోయి, నేను అన్నాడు. పంపినట్టు చెప్పు. అతడు నీకు అన్ని క్షాత్రవిద్యలూ నేర్పుతాడు,\" అని ఆశీర్వ దించాడు.\n\nవిక్రముడు అందుకు అంగీకరించి, ఆ రోజే బయలుదేరి సదానందమునివద్దకు పోయి, జరిగినదంతా ఆయనకు వివరంగా చెప్పి, 'స్వామీ, ఈ అంగరక్షకుడి ఉద్యోగం, నాకు తగినది కాదని తెలిసీ అంగీ కరించాను. వచ్చిన అవకాశాన్ని వృధా చేయకుండా, దాని ఆసరాతో మరొక మంచి ఉద్యోగం సంపాదించాలని, నా ఆలోచన. నా ఆలోచన సరైనదేనా ?” అని అడిగాడు.\n\nఅందుకు సదానందముని, \"నీ ఆలో చన సరైనదే. నీవు మరింతగా అభివృద్ధికి రావాలని ఆశీర్వదిస్తున్నాను,\" అంటూ విక్రముణ్ణి ప్రోత్సహించాడు.\n\nమయూరినగర మంత్రి సుమంతుడు, రత్నభూషణుడి మంచి స్నేహితుడు, ఆయన ఒకసారి రత్నభూషణుడిని చూడ వచ్చి, మాటల సందర్భంలో, \"మన రాజ్యపు ఆర్థిక పరిస్థితి ఏమీ బాగా లేదు. కోశాగారంలో తగినంత ధనం లేదు. పరిస్థితిని మెరుగుపరచాలంటే, ప్రజల మీద అదనపుపన్నులు వేయాలి. కాని అది రాజుగారికి ఇష్టం లేదు. ఏం చేయాలో పాలుబోవడం లేదు,” అన్నాడు.\n\nదాపులవుండి, ఆ మాటలు విన్న విక్రముడు వెంటనే, “మంత్రివర్యా ! మీరు మరోలా భావించకపోతే, ప్రజల మీద అదనపుపన్నులు వేయకుండానే, కోశాగారాన్ని నింపే ఉపాయం నేను చెప్ప గలను,\" అన్నాడు.\n\n“ఏమిటా ఉపాయం?'' అని అడిగాడు సుమంతుడు.\n\n\"తూర్పు సముద్రంలోని దీవులతో, మన ఇరుగుపొరుగు రాజ్యాలతో వర్తక వ్యాపారాలు చేసే వణిక్త్రముఖులు, మన రాజ్యంలో ఎందరో వున్నారు. వాళ్ళు రాజుగారికి న్యాయంగా కట్టవలసిన పన్నులు కడుతున్నారో లేదో ఆరా తీయిం చండి. సమస్య పరిష్కారమవుతుంది,” అన్నాడు విక్రముడు.\n\nసుమంతుడు, విక్రముణ్ణి మెచ్చుకుని, “ఈ విషయం యింతవరకూ, మా ఆలో చనకేరాలేదు ! నీ సూచన అద్భుతం,” అని, రత్నభూషణుడితో, \"మిత్రమా! నీ అంగరక్షకుణ్ణి, నాకు అప్పగించు. ఇక నుంచి నాకు సలహాదారుగా వుంటాడు,\" అన్నాడు.\n\nఇందుకు రత్నభూషణుడు సమ్మతిం చాడు.\n\nఇది విన్న సదానందముని విక్ర ముడితో, \"నీ బుద్ధిబలంతో మరికొంత ఉన్నతస్థానాన్ని చేరావు. స్వయంకృషి అంటే యిదే,\" అన్నాడు.\n\nఒకనాడు దుష్టముఖుడు అనే మాంత్రి కుడు, మహారాజు మంజీరనాధుడి సభా మంటపానికి వచ్చి, \" రాజా, ఈ భూమండలంలోని, అత్యంత సౌందర్య పతిని వివాహమాడాలని, మంత్రదర్ప ణంలో చూశాను. నీ కుమార్తె స్వయం ప్రభకన్న సౌందర్యవతి మరెక్కడా లేదు. మారుమాట్లాడకుండా, ఆమెతోనా వివాహం జరిపించు. నన్నెదిరించగల శక్తివంతుడు, భూప్రపంచంలో లేడు,'' అన్నాడు.\n\nఆ మాటలకు ఆగ్రహించిన రాజు మంజీరనాధుడు, ఒర నుంచి కత్తి దూసి, సింహాసనం మీది నుంచి లేచాడు. దుష్ట ముఖుడు వికటాట్టహాసం చేస్తూ, చేతిలోని మంత్రదండాన్ని' గాలిలో తిప్పాడు. మరు క్షణం మంజీరనాధుడి కుడిచేయి, కుడి కాలు, చచ్చుబడిపోయి సింహాసనం మీద కూలబడ్డాడు.\n\nదుష్టముఖుడు సభామంటపంలో వున్న వారందరికేసి, కళ్ళెర్ర చేసి చూస్తూ, \"మీలో ఎవరైనా నన్నెదిరించే ప్రయత్నం చేస్తే, వాళ్ళకూ రాజుగతే పడుతుంది !\" అని హెచ్చరించి, యువరాణి స్వయం ప్రభతోసహా మాయమయ్యాడు.\n\nరాజు, మాంత్రికుణ్ణి చంపి తన కుమార్తెను తెచ్చినవాడి కి, ఆమెతో వివాహం జరిపి, రాజుగా పట్టాభిషేకం చేస్తానని ప్రకటించాడు.\n\nవిక్రముడు అరణ్యానికి వెళ్ళి, సదా నందమునితో జరిగింది చెప్పి, \"స్వామీ, ఇది నాకొక అపూర్వావ కాశం. నా ప్రయత్నంలో విజయం కలగాలని ఆశీర్వ దించండి!'' అని కోరాడు.\n\nముని ఒక్కక్షణకాలం కళ్ళు మూసు కుని, “విక్రమా, ఇది నీ శక్తి యుక్తులకు గొప్ప పరీక్షవంటిది. దుష్టముఖుడు మహా మాయావి. వాడిని ఎవరూ ఎదుటపడి జయించలేరు. వాడు దండకారణ్యంలోని ఒక సెలయేటి పక్కన వున్న కొండ గుహలో వుంటాడు. వెళ్ళి, విజయం సాధించు !'' అని చెప్పాడు.\n\nవిక్రముడు, మాంత్రికుణ్ణి వెతుకుతూ పోయి, కొన్నాళ్ళ తర్వాత, వాడుండే గుహ ప్రాంతాన్ని చేరాడు. వాడికంటబడకుండా, వాణ్ణి చంపడం ఎలాగా అని ఆలోచించి, విల్లంబులు ధరించి, గుహకు చేరువనున్న ఒక మహావృక్షం చాటున దాగాడు.\n\nకొంత సేపటికి మాంత్రికుడుగుహనుంచి బయటికి వచ్చి, సెలయేటికేసి బయలు దేరాడు. ఆ సమయంలో విక్రముడు, ఒక పదునైన బాణాన్ని గురిచూసి, వాడి గుండెల్లో తగిలేలా కొట్టాడు. మరుక్షణం మాంత్రికుడు హాహాకారం చేస్తూ నేలకూలి మరణించాడు.\n\nమాంత్రికుడు మరణించగానే, రాజు మంజీరనాధుడి కాలూ, చెయ్యీ స్వాధీనం లోకి వచ్చినై. యువరాణిని క్షేమంగా అంతఃపురం చేర్చిన విక్రముడితో, ఆమె వివాహం జరిపించి, అతణ్ణి పట్టాభిషిక్తుణ్ణి చేశాడు.\n\nవిక్రముడు రాజవుతూనే, పొరుగున వున్న రాజ్యాలను జయించి చక్రవర్తి కావాలని సంకల్పించాడు. ఈ విషయం తెలియపరిచేందుకు సదానందము ని వద్దకుపోయి, భక్తిపూర్వకంగా నమస్క రించి, \"స్వామీ, స్వయంకృషితో ఒక్కొక్క మెట్టే ఎక్కుతూ అభివృద్ధి చెందమనీ, సాధించినదానితో తృప్తిపడవద్దనీ లోగడ ప్రోత్సహించారు,'' అని చెప్పి, పర రాజ్యా లను జయించి చక్రవర్తికావాలన్న తన కోర్కెను వెల్లడించాడు.\n\nముని అంతా విని, ఆగ్రహంతో, “విక్రమా, మరెన్నడుగాని ఇలాంటి మూర్ఖపుటాలోచనలు చేయకుండా, ఈ నాటి నుంచి సాధించినదానితో తృప్తిపడు!\" అన్నాడు.\n\nవిక్రముడు మారు పలకకుండా నగరం చేరి, ఇతరదేశాలపై దండయాత్ర చేసి చక్రవర్తి కావాలన్న ఆలోచనకు స్వస్తి చెప్పాడు.\n\nబేతాళుడు ఈ కథ చెప్పి. “రాజా, స్వయంకృషితో ఒక్కొక్కమెట్టుగా పైకి పోతూ అభివృద్ధిలోకి రమ్మని ప్రోత్స హించిన ముని, చక్రవర్తి కావాలన్న విక్రముడి కోర్కెను ఎందుకు భంగ పరిచాడు ? ఇందుకు అసూయా. ఓర్వలేని తనాలు కారణం కాదా? ఒక దేశానికి రాజైన విక్రముడు, ముని కోపగించగానే తన ప్రయత్నాన్ని ఎందుకువిరమించాడు? ముని తన మంత్రశక్తితో ఏమైనా హాని చేయగలడన్న భయంతోనా? ఈ సందే హానికి సమాధానం తెలిసి కూడా చెప్పక పోయావో, నీ తల పగిలిపోతుంది,\" అన్నాడు.\n\nదానికి విక్రమార్కుడు, “ప్రతి మనిషి ఎదుగుదలకూ, ఒక పరిమితి వుంటుంది. ఆ పరిమితిని మించిన పెరుగుద ల ఇతరులకు హానీ, ప్రతిబంధకం అయ్యే దశ వచ్చినప్పుడు — ఉన్నదానితోనే తృప్తి పడాలి. చక్రవర్తి కావాలన్న విక్రముడి కోర్కెవల్ల, ఎన్నో యుద్ధాలు జరిగి అపార మైన జననష్టం, ధననష్టం కలుగుతుంది. ముని అందుకే. అతడి ప్రయత్నా ని కి అభ్యంతరం చెప్పాడు. అంతేగాని, విక్రముడిపై గల అసూయా, ఓర్వలేని తనంవల్ల కాదు. విక్రముడు, ముని మాటల్లోని అంతరార్థాన్ని గ్రహించి తన ప్రయత్నాన్ని విరమించాడు తప్ప, ఆయన మంత్రశక్తికి భయపడలేదు,\" అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 28
        },
        {
            "title": "సామాన్యుడు-మహానుభావుడు",
            "book_page_start": 29,
            "pdf_page_start": 29,
            "pdf_page_end": 32,
            "author": "వసుంధర",
            "genre": "నీతి కథ",
            "moral": "ఇతరులను క్షమించగలగడం, ఇతరులు అన్న చిన్న మాటలను పట్టించుకోకుండా ఉండగలగడం మహానుభావుడి లక్షణాలు. చిన్న విషయాలకు కోపపడేవాడు సామాన్యుడు.",
            "keywords": [
                "సహనం",
                "క్షమాగుణం",
                "కోపం",
                "వివాహం",
                "మహానుభావుడు"
            ],
            "characters": [
                "రామన్న",
                "నాగన్న",
                "సూరప్ప",
                "సంయముడు (జ్ఞాని)"
            ],
            "locations": [
                "చక్రధరపురం",
                "గ్రామం"
            ],
            "content": "రామన్నకు ఒక్కగానొక్క కొడుకు, నాగన్న. వాడు మంచివాడే కానీ, అమిత గారాబంవల్ల పెంకెవాడుగా తయా రయ్యాడు. ఒక్కొక్కసారి వాడి నోటికి హద్దూ అదుపూ వుండేది కాదు.\n\nనాగన్నకు పిల్లనిద్దామని వాడి దూరపు బంధువు సూరప్ప. రామన్న ఇంటికి వచ్చాడు. నాగన్నకు విషయం తెలిసి సూరప్పతో వేళాకోళంగా, \"నీ కూతురుకు నీ పోలికలొచ్చాయేమోనని భయంగా వుంది,” అన్నాడు.\n\nసూరప్ప చటుక్కున \"భయపడకు! మేము నీకు దూరపు బంధువులమే కానీ, దగ్గిర బంధువులం కాదు. నా కూతురుకు నీ పోలికలేదు. నీపోలికలేకపోతే, ఇంకెవరి పోలికైనా అది అందగత్తెకదా!\" అన్నాడు.\n\nనాగన్న ఉక్రోషంగా, \"నా అందం గురించి తెలిసినవాడివి, ఇంకెక్కడా ఎవరూ దొరకనట్టు. నాకోసమే యింత దూరం ఎందుకొచ్చావు?\" అని అడిగాడు.\n\nఅందుకు సూరప్ప చిన్నగా నవ్వి, \"దూరపు బంధువువి కదా! మరి, ఆమాత్రం సాయం చేయొద్దూ. నా కూతుర్పిస్తే తప్ప నీకు పెళ్ళికాదని తేలిసి యింతదూరం వచ్చాను.\" అన్నాడు.\n\nఅంతే! నాగన్నకు కోపం వచ్చేసింది. వాడు చివాలున అక్కణ్ణించి వెళ్ళిపోయి, తల్లిని పిలిచి, “ఆడపిల్లనిస్తానని వచ్చిన వాడికింత గర్వమా? ఆయన కూతుర్ని, నేను పెళ్ళిచేసుకోనన్నానని చెప్పు,” అన్నాడు.\n\nతల్లి వాణ్ణి సముదాయిస్తూ, ''ఒరే, ఇప్పుడు కాదంటే, మళ్ళీ నీకు యింత మంచి సంబంధం రాదు. సూరప్ప కూతురిని ఏడాది క్రితం, నేనొక పెళ్ళిలో చూశాను. పిల్ల బంగారు బొమ్మ లా వుంటుంది. సూరప్పదగ్గిర బోలెడు డబ్బు కూడా వున్నది.\" అని చెప్పింది.\n\n“ఉంటేవుండనీ! నన్ను చిన్నబుచ్చిన వాడి కూతుర్ని, నేను పెళ్ళిచేసుకోను. నేనొకసారి మాటన్నానంటే, అంతే! నన్ను విసిగించకు, వెళ్ళు!\" అన్నాడు నాగన్న చిరాగ్గా,\n\nచేసేదిలేక నాగన్న తల్లి వెళ్ళి, విషయం భర్తకు చెప్పింది. రామన్న సూరప్పకు చెప్పాడు.\n\nసూరప్ప వెంటనే నాగన్న దగ్గిరకు వెళ్ళి, “నా కూతుర్ని చేసుకోనన్నావుట. కారణంతెలుసుకోవచ్చా?” అని అడిగాడు.\n\n\"నువ్వు నన్ను చిన్నబుచ్చావు. అదే కారణం!'' అన్నాడు నాగన్న.\n\n\"నేను నిన్ను చిన్న బుచ్చలేదు. సరదాగా మాట్లాడాను, అంతే! నిజంగా నువ్వంటే అయిష్టమైతే, నా కూతుర్నివ్వా లని మీ ఇంటికి ఎందుకొస్తాను?\" అన్నాడు సూరప్ప.\n\n\"ఏదేమైనా సరే! సరదా క్కూడా నన్నెవరూ చిన్నబుచ్చకూడదు,” అన్నాడు నాగన్న మొండిగా.\n\n\"అలా అనుకునేవాడివి, నువ్వు నన్నెందుకు చిన్నబుచ్చావు?'' అని అడి గాడు సూరప్ప .\n\n“నేను నిన్నెప్పుడు చిన్నబుచ్చాను?\" అన్నాడు నాగన్న ఆశ్చర్యంగా.\n\n“నా కూతురుకు నా పోలికేమోనని భయమేస్తుందన్నావు. నీకంటే పెద్దవాణ్ణి, నన్నే నువ్వు అలా అన్నప్పుడు, నేను నిన్నేమైనా అంటే తప్పవుతుందా?\" అన్నాడు సూరప్ప వాదనకు దిగుతూ.\n\n\"అదా సంగతి! నేనది అప్పుడే మర్చి పోయాను. అయినా నేనెవరినైనా సరదా కేమైనా అంటే, వెంటనే మర్చిపోతాను. ఎందుకంటే, మనసులో దురూహలుంచు కుని మాట్లాడే రకం కాదు నేను,\" అన్నాడు నాగన్న.\n\n\"నువ్వు నన్ను సరదాకు వేళాకోళం చేసి మర్చిపోయావు. నేనూ నిన్ను సరదాకు వేళాకోళం చేశాను. కనక వెంటనే మర్చిపో!” అన్నాడు సూరప్ప.\n\n\"నన్నెవరైనా చిన్న మాటన్నాసరే. నాకు జీవిత కాలం గుర్తుండిపోతుంది. నీకూ నాకూ పొసగదు. వెళ్ళిపో.\" అన్నాడు నాగన్న మొండిగా.\n\nసూరప్ప వెంటనే, “చక్రధరపురంలో సంయముడనే జ్ఞాని వున్నాడు. ఆయన పేరు తెలియనివాళ్ళు దేశంలో వుండరు. ఆయనవీ నీ లక్షణాలే! ఒకే గుణాలతో సంయముడు మహానుభావుడూ, నువ్వు ఊరూ పేరూ లేని సామాన్యుడూ ఎలా గయ్యారో, నాకు తెలియడం లేదు. నువ్వొకసారి వెళ్ళి ఆయన్ని కలుసు కుంటే, ఆ రహస్యం తెలుసుకుని మహాను భావుడివి కావచ్చు.\" అనేసి వెళ్ళి పోయాడు.\n\nసంయముడిని గురించి, నాగన్న చాలా సార్లు వినివున్నాడు. ఆయన తన లక్షణా లతో మహానుభావుడయ్యాడని తెలియ గానే, వాడిలో కుతూహలం రేగింది. వాడు వెంటనే బయల్దేరి చక్రధరపురం వెళ్ళి, సంయముడిని దర్శించి తన కథ చెప్పు కున్నాడు.\n\nసంయముడు అంతులేని సంపదకు వారసుడు. ఆయనకు భార్యా బిడ్డ లున్నారు. దాసదాసీజనమున్నది. ఆయన తనకు తెలిసిన విషయాలను నలుగురికీ చెబుతూంటాడు. ఎందరో తమ సమస్య లను పరిష్కరించుకునేందుకు, ఆయన వద్దకు వస్తారు. ఉన్నది చాలదన్నట్లు ఆయనవల్ల ప్రయోజనం పొందిన భాగ్య వంతులు, ఆయనకు విలువైన కానుక లిచ్చి వెళుతూంటారు.\n\nనాగన్నకు, సంయముడు తనను గురించి చెప్పగానే, వాడు, \"అయ్యా, తమరు మహాజ్ఞానులు. తమకున్న అపార జ్ఞానసంపదనూ, ధన సంపదనూ పది మందికీ పంచి పెట్టడంవల్లనే, తమరు మహానుభావులయ్యారు. మీకూ నాకూ ఒకే లక్షణాలున్నాయని, మా దూరపుబంధువు అబద్ధం చెప్పడంవల్ల, తమ దర్శనం చేసుకునేందుకుయింతదూరంవచ్చాను,” అన్నాడు.\n\nసంయముడు నవ్వి, \"నాయనా, నీ బంధువు అబద్ధం చెప్పలేదు. మనిద్దరికీ సమాన లక్షణాలున్నాయన్న మాట నిజం. అయితే అందులో చిన్న తేడా వున్నది. ఎదుటివాడు నిన్ను చిన్న మాటన్నా, నువ్వు సహించలేవు. ఎదుటివాడిని చిన్న మాటన డానిక్కూడా మనసొప్పదు నాకు. ఎదుటి వాణ్ణి ఎన్నిమాటలైనా అని, యిట్టే మర్చి పోతావు నువ్వు. ఎదుటివాడు నన్ను ఎన్ని మాటలన్నా, యిట్టే మర్చిపోతాను నేను,\" అన్నాడు.\n\nసామాన్యుడికీ, మహానుభావుడికీ వున్న తేడా ఏమిటో, నాగన్నకు అర్థమైంది. వాడు చక్రధరపురం నుంచి తిన్నగా సూరప్ప వుండే గ్రామం వెళ్ళి, ఆయనకు క్షమాపణలుచెప్పుకుని, ఆయన కూతురుని పెళ్ళాడి కలకాలం సుఖంగా జీవించాడు.",
            "book_page_end": 32
        },
        {
            "title": "మూడు ప్రశ్నలు",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "రాజ కథ/కుటుంబ కథ",
            "moral": "స్త్రీ హృదయాన్ని అర్థం చేసుకోవడం, భార్యను తోడికోడలు లేదా సవతి ముందు చిన్నబుచ్చకుండా ఉండటం కుటుంబ సంతోషానికి ముఖ్యం. స్త్రీలు తమకన్నా గొప్పవారితో భర్త పోల్చితే సహించలేరు.",
            "keywords": [
                "ప్రశ్నలు",
                "భార్య",
                "భర్త",
                "సవతి",
                "ఈర్ష్య",
                "చమత్కారం"
            ],
            "characters": [
                "విక్రమసేనుడు (మహారాజు)",
                "వాసంతి (పెద్ద భార్య)",
                "మాండవి (చిన్న భార్య)"
            ],
            "locations": [
                "అనుపమ దేశం",
                "అంతఃపురం",
                "సభామంటపం"
            ],
            "content": "అనుపమ దేశాన్ని, విక్రమసేనుడనే మహా రాజు పరిపాలిస్తూండేవాడు. ఆయనకు ఇద్దరు భార్యలు. పెద్ద భార్య వాసంతి, చిన్న భార్య మాండవి. ఆ ఇద్దరూ పుండేది వేరువేరు భవనాల్లో అయినా, తరుచు కలుసుకుంటూండేవారు. ఇద్దరిమధ్యా సవతి మాత్సర్యం లేకుండా ఒకరినొకరు ఎంతగానో అభిమానించుకుంటూ సొంత అక్కచెల్లెళ్ళలా వుండేవారు. ఇద్దరూ మంచి విద్యావతులూ, సౌందర్యవతులే. అయితే, ఇద్దరిలోనూ మాండవి కాస్త చమత్కార ప్రియురాలు.\n\nఇక విక్రమసేనుడు మంచి కవేగాక, హాస్య, చతురోక్తులంటే చాలా యిష్టపడు తూండేవాడు. అందుచేత ఆయన తన సభాసదులకు, చమత్కార పూరితమైన సమస్యలిచ్చి, వారి జవాబులు విని ఆనందిస్తూండేవాడు. అప్పుడప్పుడూ మాండవికి సభలో జరిగిన విశేషాలు వినిపిస్తూండేవాడు.\n\nఒకసారి విక్రమసేనుడు, సభలో జరిగిన ఏదో చమత్కార సంఘటన గురించి మాండవితో ముచ్చటిస్తూండగా, మాండవి, \"ప్రభూ, మీరింతటి చమత్కార ప్రియులూ, కవిరాజులూ కదా! నేను ముచ్చటగా మూడు ప్రశ్నలడుగుతాను. జవాబు చెప్పండి.'' అన్నది ఉత్సాహంగా నవ్వుతూ.\n\nమాండవి మాటలకు రాజు ఎంతో కుతూహలంగా, \"మూడు ప్రశ్నలు అడుగుతావా? ఏదీ అడుగుచూతాం!\" అన్నాడు.\n\n\"సరే, వినండి! నా మొదటి ప్రశ్న: తన సౌందర్యాన్ని భర్త ఏవిధంగా ప్రశం సిస్తే, భార్యకు ఎక్కువ ఆనందం కలుగు తుంది? రెండవ ప్రశ్న : ఎంతటి విద్యా వతీ, సహనపరురాలూ అయిన స్త్రీ అయినా, భర్త ఒకప్పుడు తిడితే, అది భరించలేని అవమానంగా భావిస్తుంది? చివరిదయిన మూడవ ప్రశ్న: స్త్రీ ఎంతమాత్రమూ సహించలేనిది ఏమిటి ?\" అని అడిగింది మాండవి.\n\nభార్య ప్రశ్నలు శ్రద్ధగా విన్న విక్రమ సేనుడు, ఎంత ఆలోచించినా జవాబులు చెప్పలేకపోయాడు. ఏవేవో జవాబులు తట్టినై గాని, అవి ఆయనకే అర్థవిహీనంగా తోచాయి.\n\nకొంత సేపు ఆలోచించి, చివరకు గడ్డం నిమురుకుంటూ విక్రమసేనుడు, “చాలా గడ్డు ప్రశ్నలే అడిగావు!” అన్నాడు.\n\nమాండవి నవ్వి, “మరేమనుకున్నారు? పోనీ రేపు సభలో అడి గి చూడండి, \" అన్నది.\n\nమాండవి మాటలు, తాను జవాబు చెప్పలేకపోయినందుకు, ఆక్షేపిస్తున్నట్టుగా తోచాయి విక్రమసేనుడికి. \"సరే, చూద్దాం!'' అంటూ లేచి వెళ్ళిపోయాడు. మాండవి, భర్త వెళుతున్న వైపు చూసి నవ్వుతూ వూరుకున్నది. విక్రమసేనుడు తిన్నగా వాసంతి అంతఃపురానికి వెళ్ళాడు. గంభీరంగా వున్న భర్త ముఖం చూసి, వాసంతి కలవరపడుతూ, ''ప్రభూ, అలా వున్నారేమిటి? రాచకార్యాలేమైనా....'' అంటూ ఆగింది.\n\nవిక్రమసేనుడు చిరుకోపంగా, \"ఆఁ నీ చెల్లెలు పెద్ద రాచకార్యమే పురమా యించింది.\" అన్నాడు.\n\nఆ జవాబు విని, వాసంతి తేలిగ్గా నిట్టూర్చి, “మాండవా! ఏం చేసింది?'' అంటూ ప్రశ్నించింది నవ్వుతూ.\n\nవి క్ర మ సేనుడు, ఆమెకు అంతా వివరంగా చెప్పాడు.\n\nఅంతా విని వాసంతి, \"మీకు వచ్చిన చిక్కు నేను విప్పనా?\" అన్నది.\n\nవిక్రమసేనుడు ఆశ్చర్యంగా, \"జవా బులు నువ్వు చెబుతావా? ఊహూఁ, అది బావుండదు,\" అన్నాడు.\n\n“మరేం ఫరవాలేదు. స్త్రీ హృదయం స్త్రీకే తెలుస్తుంది. నేను, మీకు జవాబులు చెబుతాను. మీరు వాటిని, మీరే గ్రహించి నట్టుగా, మాండవికి చెప్పండి.\" అని మాండవి అడిగిన మూడు ప్రశ్నలకూ జవాబులు భర్తకు చెప్పింది.\n\nమర్నాటి సాయంత్రం, మాండవి అంతఃపురానికి వచ్చిన విక్రమసేనుడు, మాండవితో ''చాలా గొప్ప ప్రశ్నలే అడిగా వు గాని, జవాబులు చెప్పమం టావా?'' అన్నాడు.\n\n\"ఆ జవాబులు మీకే తెలిశాయా?'' అని, వచ్చేనవ్వును ఆపుకుంటూ మాండవి, విక్రమసేనుణ్ణి అడిగింది.\n\n\"అవును!\" అన్నాడు విక్రమసేనుడు బింకంగా.\n\n\"సరే, చెప్పండి !\" అన్నది మాండవి.\n\n\"అయితే, విను! నీ మొదటి ప్రశ్నకు జవాబేమంటే—తనను రంభ, ఊర్వశి అంటూ ప్రశంసించినదానికంటే, వేరొక సౌందర్యవతితో పోల్చి ఆమెకన్న నువ్వే అందంగా వుంటావు— అంటే స్త్రీ ఎక్కువ సంతోషిస్తుంది,\" అన్నాడువిక్రమసేనుడు.\n\n\"నిజమే ! రెండవ ప్రశ్నకు జవాబు?\" అన్నది మాండవి.\n\n\"భర్త ఎంత తిట్టినా కూడా భరించ గలిగే స్త్రీ, తోడికోడళ్ళముందుగానీ, సవతులముందుగానీ చిన్న మాట అన్నా, దాన్ని ఏమాత్రం భరించలేని అవమా నంగా భావిస్తుంది. ఇదీ నీ రెండవ ప్రశ్నకు జవాబు!'' అన్నాడు విక్రమ సేనుడు.\n\n\"బావుంది! ఇక. నా ఆఖరి ప్రశ్నకు జవాబు చెప్పండి?\" అని అడిగింది మాండవి.\n\n“స్త్రీ దేన్నయినా సహిస్తుందిగాని, తన ఎదట భర్త మరొక స్త్రీని — ఏ అంశంలో నైనా సరే పొగడడం సహించలేదు. ఇదీ నీ మూడవ ప్రశ్నకు జవాబు!\" అంటూ ఎంతో గర్వంగా ముగించాడు విక్రమ సేనుడు.\n\n\"ఈ జవాబు మరీ చక్కగా వుంది! అయితే, అక్క సరైన జవాబులే చెప్పి పంపిందన్నమాట!'\" అన్నది మాండవి చిన్నగా నవ్వుతూ.\n\nఆ మాటలకు విక్రమసేనుడు ఉలిక్కి పడి, \"అబ్బే....'' అంటూ ఏదో చెప్ప బోయాడు.\n\nమాండవి సున్నితంగా భర్తను వారిస్తూ, \"నిజాన్ని దాచి ప్రయోజనంలేదు. నిన్న మీరు జాముపొద్దయినా గడవకుండా యిక్కణ్ణించి వెళ్ళిపోయారు. అంటే యిక్కడినుంచి సరాసరి అక్కదగ్గిరకు వెళ్ళివుంటారు. వెళ్ళేటప్పుడు మీ ముఖం కోపంగా, గంభీరంగా వున్నది. అది చూసి అక్క కారణం అడిగివుంటుంది. ఆ కారణం ఏమిటో మీరు చెప్పివుంటారు. అక్క, ప్రశ్నలకు జవాబులు చెప్పి వుంటుంది. అవునా?\" అన్నది చిన్నగా నవ్వుతూ.\n\nఇక నిజం దాచి లాభంలేదని, విక్రమ సేనుడు కూడా నవ్వి. \"నువ్వు చెప్పిన దంతా నిజమే! ఎలా గ్రహించగలిగావు? \" అని అడిగాడు.\n\n\"జవాబులు మీరే గ్రహించగలిగితే, నా తెలివితేటలకు సంతోషించి, ఎంతో ఆనందంగా జవాబులు చెప్పివుండేవారు. కాని, మీరు వస్తూనే, 'చాలా గొప్ప ప్రశ్నలే అడిగావుగాని....' అంటూ నన్ను హేళన చేశారు. జవాబులు చెప్పలేకపోయానన్న మీ ఉక్రోషమే, అలా నన్ను హేళన చెయ్యనిచ్చింది. జవాబులు మీవికావని గ్రహించాక, యింకెవరివో, ఎలా తెలిశాయో ఊహించడం పెద్ద కష్టంకాదు,\" అన్నది మాండవి.\n\nభార్య సునిశిత మేధాశక్తి చూసి, విక్రమ సేనుడికి ముచ్చట వేసింది.\n\n\"అవును! నువ్వు చెప్పినట్టు, ఉక్రో షంతోనే నిన్ను హేళనచేశాను. కాని, యిప్పుడు నీ ఊహాశక్తికి మనసారా నిన్ను అభినందిస్తున్నాను !” అంటూ త న మెడలోని ముత్యాలహారం తీసి భార్య మెడలో వేశాడు.",
            "book_page_end": 44
        },
        {
            "title": "కృష్ణావతారం",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పురాణ కథ",
            "moral": "ధర్మాన్ని రక్షించడానికి దైవబలం ముందు ఏ శక్తులూ నిలబడలేవు. భక్తులను రక్షించడానికి శివుడు కూడా కృష్ణుడి ముందు తలవంచాడు.",
            "keywords": [
                "కృష్ణుడు",
                "శివుడు",
                "బాణుడు",
                "యుద్ధం",
                "వైష్ణవాస్త్రం"
            ],
            "characters": [
                "కృష్ణుడు",
                "శివుడు",
                "నారదుడు",
                "బాణుడు (రాక్షసరాజు)",
                "కుంభాండుడు (మంత్రి)",
                "ప్రద్యుమ్నుడు",
                "బలరాముడు",
                "అనిరుద్ధుడు",
                "ఉష",
                "పార్వతి",
                "కుమారస్వామి",
                "లంబాదేవి",
                "వరుణుడు",
                "చిత్రరేఖ",
                "నందికేశ్వరుడు"
            ],
            "locations": [
                "శోణపురం (బాణుడి నగరం)",
                "పడమటి సముద్ర తీరం",
                "నాగలోకం"
            ],
            "content": "బాణుడి నగరాన్ని చూస్తున్న కృష్ణుడి దగ్గిరికి నారదుడు వచ్చి. చూశావా కృష్ణా ? ఈ పట్టణాన్ని పార్వతీ సమేతు డైన శివుడు స్వయంగా కాపాడుతున్నాడు. అందుచేత నీకు కార్యసిద్ధి అయే మార్గం జాగ్రత్తగా చూసుకో,\" అన్నాడు.\n\nదానికి కృష్ణుడు చిరునవ్వు నవ్వి. \"మా పనికి ఈశ్వరుడే అడ్డుపడినా మా శక్తికొద్దీ మా ప్రయత్నం చేస్తామే గాని, వెనక్కు తిరిగిపోయి, కార్యహాని కానియ్యం,” అన్నాడు.\n\nఇలా అంటూనే కృష్ణుడు నగర ద్వారం వద్దకు వెళ్ళి, పాంచజన్యం పూరించాడు. ఆ నాదం చెవులపడుతూనే బాణుడి సేనలు మహా సముద్రంలాగా వచ్చి పడ్డాయి. కృష్ణుడూ, బలరాము డూ, ప్రద్యుమ్నుడూ గరుత్మంతుడూ కూడా విజృంభించి ఆ రాక్షస సేనలను దారు ణంగా చెండాడారు. చచ్చినవాళ్ళు చావగా మిగిలినవాళ్ళు నగరంలోకి పారి పోసాగారు.\n\nఅప్పుడు వాళ్ళను చూసి బాణుడు, \" రాక్షసవీరులై పుట్టి, యుద్ధాలలో ఆరితేరి కూడా మీరిలా పారిపోయి వస్తున్నారా ? . నేను లేనా? నా మంత్రి కుంభాండుడు లేడా ? ప్రమథగణాలు లేవా ? మన ముందు ఈ శత్రువు లెంత? ఆగండి ! నిలవండి!\" అన్నాడు. కుంభాండుడు కూడా వారిని హెచ్చరించాడు. కాని అందువల్ల ప్రయోజనం లేకపోయింది.\n\nరాక్షస సేనలు హడలిపోయి ఆగకుండా పారిపోయాయి.\n\nఈ విధంగా తన భక్తుడైన బాణుడికి కలిగిన అవమానం చూసి శివుడికి ఆగ్రహం వచ్చింది. ఆయన యుద్ధానికి సిద్ధమై, సింహాలు పూన్చిన రథం మీద వృషభ ధ్వజం ప్రకాశిస్తూండగా, నందిని సారథిగా పెట్టుకుని, కుమారస్వామిని కూడా వెంటబెట్టుకుని, ప్రమథ వీరులు వెంట అట్టహాసంగా బయలు దేరాడు.\n\nశివుడూ, కృష్ణుడూ యుద్ధం ఆరంభం చారు. ఆరంభంలోనే శివుడు కృష్ణుడిపైన నూ రు బాణాలు వేశాడు. దానికి సమాధానంగా కృష్ణుడు ఐంద్రాస్త్రం ప్రయోగించాడు. దాని నుంచి వేలకొద్దీ బాణాలు వెలువడి శివుడి రథాన్ని కప్పే శాయి. అప్పుడు శివుడు ఆగ్నేయాస్త్రం ప్రయోగించేసరికి, చుట్టూ మంటలు పుట్టుకొచ్చి బాణాలన్నిటినీ తగలబెట్టే శాయి. ఆ తరవాత అవి తననూ, బల రాముణ్ణి, ప్రద్యుమ్నుణ్ణి, గరుత్మంతుణ్ణి చుట్టు ముట్టుతూంటే కృష్ణుడు వారు ణాస్త్రం వేసి ఆ జ్వాలలను చల్లార్చాడు.\n\nఅటుపైన శివుడు దారుణమైన అస్త్రా లను అయిదారింటిని ప్రయోగిస్తే వాటన్ని టినీ నిర్వీర్యంచేయగల అస్త్రాలను కృష్ణుడు ప్రయోగించి, చివరకు వైష్ణవాస్త్రాన్ని మంత్రయుక్తంగా ప్రయోగించాడు. ఆ మహాస్త్రాన్ని ఎలా ప్రతిఘటించాలో పాలు బోక శివుడు అమితకోపంతో యుగాం తకమై, ప్రళయ భయంకరమైన పాశు పతాస్త్రాన్ని పైకి తీశాడు.\n\nశివుడి ఉద్దేశాన్ని గ్రహించి కృష్ణుడు అతివేగంగా జృంభకాస్త్రాన్ని ప్రయోగిం చాడు. మరుక్షణమే శివుడికి చెప్పరాని నీరసమూ, ఆవలింతలూ వచ్చేశాయి. చేతినుంచి ధనుర్బాణాలు పడిపోయాయి.\n\nఆ సమయానికే బాణు డు కూడా యుద్ధరంగానికి వచ్చి ఉన్నాడు. అతను శివుడికి చైతన్యం కలిగించాలని ప్రయ త్నించాడు గాని, ప్రయోజనం లేక పోయింది. కృష్ణుడు దిక్కులు మారు మోగేలాగా పాంచజన్యం పూరించాడు.\n\nఇదంతా చూసి ప్రమథులకు చాలా కోపం వచ్చింది. వారు ప్రద్యుమ్నుణ్ణి చుట్టుముట్టి ఆయుధాలతో ముంచివేశారు. రాక్షసులు కూడా అతని పైన మాయా యుద్ధం సాగించారు. ప్రద్యుమ్నుడు సమ్మోహన విద్యతో వారందరికీ నిద్ర తెప్పించి, రాక్షసులను చంపాడు.\n\nఈ లోపల కుమారస్వామి, తన తండ్రి యుద్ధవిముఖుడు కావటం చూసి, తానే ఆ స్థానంలో యుద్ధం చేయబూనాడు. అతను కృష్ణబలరామప్రద్యుమ్నులతో పోరాడుతూ, వారిని తీవ్రంగా గాయ పరిచి, తానూ గాయపడ్డాడు. కుమార స్వామి అలిగి కృష్ణుడిపైన బ్రహ్మశిరో నామాస్త్రం ప్రయోగిస్తే, కృష్ణుడు తన సుదర్శన చక్రంతో దాన్ని నిర్మూలిం చాడు. ఆ వెంటనే అతను కుమార స్వామి పైన తన చక్రాన్ని ప్రయోగించే సరికి, అది వచ్చి కుమారస్వామికి తగిలే లోపల లంబాదేవి అనే ఒక దేవతా స్త్రీ వచ్చి కుమారస్వామిని యుద్ధరంగం నుంచి తీసుకుపోయింది.\n\nతనకు అంగరక్షగా ఉన్నవారంతా ఈ విధంగా తొలగిపోగా, యుద్ధంద్వారా తన స్వయంగా కృష్ణుడితో యుద్ధానికి వచ్చాడు. ఇద్దరికీ జరిగిన భయంకర యుద్ధంలో బాణు డి రథ మూ, ఆ యు ధా లూ నుగ్గయాయి. టెక్కెం విరిగిపడింది. రొమ్ములోనుంచి కృష్ణుడి బాణం దూసుకు పోయి బాణుడు మూర్ఛిల్లాడు.\n\nఆ స్థితిలో కృష్ణుడి చక్రాయుధానికి బలిగానున్న బాణుణ్ణి కాపాడటానికి శివ పార్వతులు మళ్ళీ లంబాదేవినే పంపారు. ఆమె వచ్చి బాణుడికి అడ్డంగా నిల బడింది. అదృశ్యంగా పార్వతి కూడా అక్కడే నిలబడింది.\n\nఅప్పుడు కృష్ణుడామెతో, \"దేవీ, ఎందుకీ కుయుక్తులు? నువు అడ్డంగా నిలిచినంత మాత్రాన నేను శత్రువును ప్రాణాలతో వదులుతా ననుకున్నావా?\" అన్నాడు.\n\nఆ మాటకు పార్వతి, \" నువు సమర్థు డివి. ఏంచేసినా నేను నిన్ను అడ్డలేను. కాని, ఈ బాణుణ్ణి నేను నా కొడుకుగా పెంచుకున్నాను. నాకు పుత్రశోకం కలిగిస్తావా ? వీణ్ణి కాయి,\" అన్నది.\n\nదానికి కృష్ణుడు, \"తల్లీ. వీడు తన వెయ్యి చేతులు చూసుకుని మదించి, విర్రవీగుతున్నాడు. రెండు చేతులే ఉంచి, మిగిలినవన్నీ నరికేస్తేగాని వీడి దర్పం అణగదు. అప్పుడు వీడి రాక్షసత్వం పోయి; నీ అండన బతికే కొడుకులాగే మిగులుతాడు. అడ్డం రాకు,\" అన్నాడు.\n\nపార్వతి లంబాదేవిని అడ్డం తొలగ మన్నది. పార్వతీదేవితోబాటు లంబాదేవి కూడా అంతర్థానం కాగానే, కృష్ణుడు తన చక్రాయుధాన్ని ప్రయోగించాడు. అది వెళ్ళి బాణుడికి రెండు చేతులను మాత్రం మిగిల్చి, మిగిలిన చేతులనన్నిటినీ ఖండించి, కృష్ణుడి చేతికి తిరిగి వచ్చింది.\n\nఅప్పటికీ బాణుడి పౌరుషం చావలేదు. అతను తనకు మిగిలిన రెండు చేతుల తోనే ధనుర్బాణాలు తీసుకుని, కృష్ణుడిపై బాణవర్షం కురిపించాడు. కృష్ణుడు ఆగ్రహించి తిరిగి చక్రాన్ని ప్రయోగించ బోయేంతలో శివుడు తన పరివారంతో సహా వచ్చి, \" కృష్ణా, వీడు నా సంరక్ష ణలో ఉన్నవాడు. వీణ్ణి చంపి, నా అభయదానాన్ని వ్యర్థం చెయ్యకు. నీ చక్రాన్ని ఉపసంహరించు,\" అని కోరాడు.\n\nకృష్ణుడు బాణుణ్ణి చంపే ప్రయత్నం మానుకుని, శివుణ్ణి కీర్తించి, గరుత్మంతుణ్ణి ఎక్కి, అనిరుద్ధుడున్న చోటికి వెళ్ళాడు. నందికేశ్వరుడు బాణుణ్ణి శివుడి దగ్గిరికి చేర్చాడు. శివుడు బాణుడికి చేతులు పోయిన బాధ మాన్ని, అతనికి ప్రమథు లలో చాలా ఉన్నతమైన స్థానం ఇచ్చి, నందికి సమమైన హెూదా ఇచ్చాడు.\n\nబాణుడి పేరు. మహాకాళుడుగా మారి పోయింది. శివుడు అంతర్థానమయ్యాడు.\n\nఅక్కడ గరుత్మంతుణ్ణి చూడగానే అనిరుద్ధుణ్ణి పాముల రూపంలో బంధించిన బాణాలన్నీ, తిరిగి బాణాల రూపం పొంది ప డిపో యా యి. అక్కడికి నారదుడు వచ్చాడు, చిత్రరేఖ కూడా వచ్చింది. కృష్ణ బలరామ ప్రద్యుమ్నులు అనిరుద్ధుణ్ణి కౌగలించుకున్నారు. అతను వాళ్ళకు భక్తితో నమస్కారాలు చేశాడు.\n\nనారదుడు కృష్ణుణ్ణి చూసి, \"ఇంకా ఆలస్యం దేనికి? అబ్బాయికి వివాహం చేసేయ్యి.\" అన్నాడు.\n\nముహూర్తం కూడా సమీపంలోనే ఉన్నది. కుంభాండుడు పెళ్ళి ప్రయత్నా లన్నీ పూర్తిచేసి వచ్చి, కృష్ణుడికి నమ స్కారం చేసి, \"నన్ను తమరు అనుగ్ర హించి కాపాడాలి,\" అన్నాడు.\n\nకృష్ణుడు అతనితో, \" నువు చాలా యోగ్యుడివని విన్నాను. బాణుడి నగరం నువే తీసుకుని అనుభవించు,\" అన్నాడు.\n\nతరవాత ఉషానిరుద్ధులకు వైభవంగా వివాహం జరిగింది. కృష్ణుడు నూతన వధూవరులను శివపార్వతులున్న చోటికి తీసుకుపోయి, వారికి నమస్కారాలు చేశాడు. ఆ ఆదిదంపతులు వారిని ఆశీర్వదించారు. పార్వతి అనిరుద్ధుడికి వాహనంగా బాణుడి నెమలినే ఇచ్చింది.\n\nఆ సమయంలో కుంభాండు డు, కృష్ణుడు బయలుదేరి పోబోతుండగా, \"బాణుడి ఆవుల మందలు వరుణుడి దగ్గిర ఉన్నాయి. వాటి పాలు తాగితే ఎంతో బలవీర్యాలు కలుగుతాయి. వాటిని తమరు స్వా ధీ న ప రు చు కోవటం మంచిది,” అన్నాడు.\n\nఇకనేం? కృష్ణుడు గరుత్మంతుడి మీద తనతోపాటు అన్ననూ, కొడుకునూ తీసుకుని పడమటి సముద్ర తీరానికి అతి వేగంగా వెళ్ళి అక్కడి వనాలలో తిరుగు తున్న గోవులను అనేక లక్షల సంఖ్యలో చూశాడు. గోవును మాలిమిచేసుకోవడం తనకు చిన్నతనం నుంచీ అలవాటైన విద్యే గనక, కృష్ణుడు నేలమీద దిగి ఆ గోవుల దగ్గిరికి వెళ్ళాడు. అవి గబగబా సముద్రంలో ప్రవేశించి, అదృశ్య మయాయి.\n\nకృష్ణుడు నిరాశ చెంది - గరుత్మం తుడితో, \" నా ప్రయత్నం ఇలాగయిం దేమిటి?'' అన్నాడు.\n\n“చేసేటందు కేమున్నది? వరు ణుడితో యుద్ధం చేయక తప్పదు!\" అన్నాడు గరుత్మంతుడు,\n\nఅతను రెక్కలతో బలంగా విసిరే సరికి సముద్రపు నీరు తొలగి, అడుగున నాగలోకందాకా దృగ్గోచరమయింది. కృష్ణుడు పాంచజన్యం పూరిస్తూ వరుణుడి ఇంటిమీదికి ఎత్తివెళ్ళాడు.\n\nమరుక్షణమే శంఖాలు ఊదుతూ, ఆరవైఆరు రథాలమీద వరుణుడి భటులు కృష్ణుడిపైకి వచ్చారు. కృష్ణుడు వారితో దారుణమైన యుద్ధం చేశాడు. అతనికి సహాయంగా బలరాముడూ, ప్రద్యు మ్నుడూ కూడా పోరాడారు. గరుత్మం తుడు కూడా వారికి సహాయం వెళ్ళాడు. ఈ నలుగురూ చేసిన యుద్ధానికి తట్టుకో లేక వరుణుడి భటులు పారిపోయారు.\n\n\"కృష్ణుడు ఇంత పని చేస్తాడా ? ” అని ఆగ్రహించి వరుణుడు స్వయంగా యుద్ధానికి వచ్చాడు. కృష్ణుడికీ వరుణు డికీ జరిగిన యుద్ధంలో కృష్ణుడు వైష్ణ వాస్త్రం ప్రయోగించేసరికి వరుణుడు ప్రాణంమీదికి వచ్చి, కాళ్ళబేరానికి దిగాడు.\n\n\"నన్ను శరణు వేడినంత మాత్రాన లాభం లేదు. నీ దగ్గిర ఉండే బాణుడి పశువులను ముందు నా పరం చెయ్యి\" అన్నాడు కృష్ణుడు.\n\n\"అది మాత్రం అడగవద్దు. బాణుడు తన పశువులను నాకు అప్పగించేటప్పుడు, ప్రాణం ఉన్నంతదాకా యుద్ధమైనా చేస్తానుగాని వాటిని ఎవరికీ ఇవ్వనని ప్రమాణం చేశాను. ఉన్నమాట చెప్పాను. తరవాత నీ కెలా తోస్తే అలాగే చెయ్యి,\" అన్నాడు వరుణుడు.\n\nకృష్ణుడు పశువుల మీద ఆశ వదులుకుని తన దివ్యాస్త్రాన్ని ఉపసంహరించాడు. వరుణుడు కృష్ణుడికి అతిథి మర్యాదలు చేసి తన లోకం నుంచి సాగనంపాడు.\n\nవరుణుడికి వీడ్కోలు చెప్పి, కృష్ణుడు బలరామ ప్రద్యుమ్న అనిరుద్ధులతో సహా గరుడవాహనం మీద తన నగరాన్ని చేరుకుని, విజయసూచకంగా పాంచ జన్యం పూరించాడు. అది విని యాదవ ప్రముఖులు పెద్ద బలగాన్ని వెంటబెట్టు కుని ఎదురు వచ్చారు. వారు వచ్చేసరికి కృష్ణుడు నగరం వెలపల ఉండే ఉద్యా నాలలో దిగి, విహరిస్తున్నాడు. అతని వెంట ఇంద్రాది దేవతలు కూడా ఉన్నారు. యాదవులు వారి నందరినీ వైభవోపేతంగా రథాలలో నగరంలోకి తీసుకుపోయారు. కృష్ణుడు విజయుడై తిరిగి వచ్చాడన్న వార్త తెలిసి పురజనులు వీధుల వెంబడి కిక్కిరిసి నిలబడ్డారు. కృష్ణుడు శోణపురంలో అగ్నులను జయిం చటమూ, శివుణ్ణి నిగ్రహించటమూ, పార్వతికి పుత్రభిక్ష పెట్టటమూ, బాణుణ్ణి చేతులు నరికి ప్రాణాలతో వదలటమూ మొదలైన వృత్తాంతాలు వారు చెప్పు కుంటున్నారు. వారి మాటలు చెవిని పడు తుంటే కృష్ణుడికి ఆనందం కలిగింది.\n\nఅక్కడికి చేరగానే కృష్ణుడు తన మంది రానికి వెళ్ళిపోయాడు; ఉషానిరుద్ధులు తమ మందిరానికి వెళ్ళారు.",
            "book_page_end": 52
        },
        {
            "title": "వల్లభుడు - వనదేవత",
            "book_page_start": 53,
            "pdf_page_start": 53,
            "pdf_page_end": 57,
            "author": "మాచిరాజు కామేశ్వరరావు",
            "genre": "జానపద కథ",
            "moral": "కష్టపడి పనిచేయకుండా అడ్డదారులు తొక్కి ధనవంతులు కావాలని ఆశపడితే, కష్టాలు తప్పవు.",
            "keywords": [
                "వనదేవత",
                "వల్లభుడు",
                "గంధపుచెట్టు",
                "రామచిలుక",
                "దురాశ"
            ],
            "characters": [
                "వల్లభుడు",
                "వల్లభుడి భార్య",
                "వల్లభుడి కూతురు",
                "వనదేవత",
                "రామచిలుక",
                "తిక్కరాజు",
                "రాజభటులు"
            ],
            "locations": [
                "గ్రామం",
                "అడవి",
                "రాజధాని"
            ],
            "content": "ఒక ఊళ్ళో వల్లభుడనే, కట్టెలుకొట్టి జీవించేవాడుండేవాడు. ఒక రోజున వాడు చీకటితోనే గొడ్డలి భుజాన వేసుకుని, అడవికి బయలుదేరుతూండగా, వాడి భార్య, “రేపు మన అమ్మాయి పుట్టిన రోజు. రోజూకన్న కొంచెం ఎక్కువగా క ట్టెలు కొట్టి, సంతలో అమ్మి డబ్బు తీసుకురా,” అని చెప్పింది.\n\nవల్లభుడు సరేనని తల ఊపి, అడవి లోకి వెళ్ళాడు. అయితే, మధ్యాహ్నం వరకూ తిరిగినా వాడికి, రోజూ దొరికే అన్ని ఎండుకట్టెలు కూడా దొరకలేదు. సాయంకాలం కావస్తూండడంతో వాడు విసిగిపోయి, దాపులనున్న ఒక పచ్చని చెట్టును నరకబోయాడు.\n\nఆ మరుక్షణం, వాడి కళ్ళను మీరు మిట్లు గొల్పుతూ, వనదేవత ప్రత్యక్షమై, \"ఒరే, బాబూ కొంచెం ఆగు! నువ్వు, ఈ అడవిప్రాంతాన గల ఒకే ఒక గంధపు చెట్టును నరకబోతున్నావు. ఎక్కడా నీకు ఎండినచెట్టు కనబడలేదా?\" అని అడి గింది.\n\nవల్లభుడు తడబడుతూ, “ఇప్పటి పరి స్థితిలో, నాకు ఏ చెట్టయినా ఒకటే. రేపు మా అమ్మాయి పుట్టినరోజు. బహుమతిగా దానికి చిలకబొమ్మ కావాలిట! కట్టెలు కొట్టడం, నా వృత్తి. నేనేం చేసేది !” అన్నాడు.\n\n\"మీ అమ్మాయికి, బొమ్మ చిలుక బదులు మాట్లాడేచిలుక నిస్తాను. నువ్వు మాత్రం గంధపుచెట్టును నరకొద్దు,\" అని వనదేవత చప్పట్లు చరచగానే, ఎక్కడి నుంచో ఒక పంచరంగుల రామచిలుక వచ్చి, వనదేవత భుజం మీద వాలింది. వనదేవత దానినిముద్దు పెట్టుకునివల్లభుడి కిచ్చింది.\n\nవల్లభుడు, చిలుకకేసి చూస్తూ, “ఇది మాట్లాడగలదా?'' అని అడిగాడు.\n\n\"వనదేవత చెప్పాక అనుమానపడితే, 'నీ కళ్ళు పేలిపోగలవు.\" అన్నది చిలుక.\n\nదాని మాటలు వింటూ వల్లభుడు సంతోషంగా ఇల్లు చేరాడు. ఆసరికి వాడి కూతురు చిలుకబొమ్మ కావాలంటూ, తల్లి దగ్గిర మారాం చేస్తున్నది.\n\n\"మంచి పిల్లలు అల్లరి చెయ్యరు. నేను వచ్చా గదా ! ఇక యిద్దరం ఒక జట్టుగా వుందాం సరా!\" అన్నది వల్లభుడి చేతిలో వున్న చిలుక.\n\nఅలా మాట్లాడిన చిలుకను చూసి, వల్లభుడి భార్యా, కూతురూ ఆశ్చర్య పోయారు. క్షణంలో చిలుకా, వల్లభుడి కూతురూ నేస్తాలయిపోయారు. చిలుక, ఆ పిల్లకు ఎన్నో కథలు చెప్పింది. రాత్రి నిద్రపోయే సమ యంలో వల్లభుడి కూతురు, చిలుకను తన పక్కలో నే పడుకోబెట్టుకున్నది.\n\nజరిగినదంతా తెలుసుకున్న వల్లభుడి భార్య, భర్తతో. \"వనదేవత పుణ్యమా అని, యిక నీకు కట్టెలుకొట్టే శ్రమ తప్పిపోయింది. ఈ చిలుకను నాలుగు వీధులూ కలిసేచోటుకు తీసుకుపో. అక్కడ దానితో మాట్లాడదలచినవాళ్ళ దగ్గిరనుంచి, ఒక వరహా వసూలు చెయ్యి. కనకవర్షం కురిసినట్టవుతుంది,” అన్నది.\n\nవనదేవత అంతటావిడ బహూకరించిన చిలుకద్వారా, డబ్బు సంపాయించడం యిష్టం లేకపోయినా, భార్య నోటికి జడిసి వల్లభుడు సరేనన్నాడు.\n\nమర్నాడు కూతురు ఏడుస్తున్నా వినక, ఆ పిల్లను ఒక గదిలో పెట్టి తలుపు బిగించి, చిలుకను వల్లభుడి కిచ్చింది వాడి భార్య.\n\nక్షణాల్లో మాట్లాడే చిలుక సంగతి, ఊరంతా తెలిసిపోయింది. జనం వల్లభుడి చుట్టూ గుంపుగా చేరిపోయారు. అదే సమ యంలో, వేట నుంచి రాజధానికి తిరిగి పోతున్న తిక్కరాజు అటుగా వచ్చాడు.\n\nఆయన జనం కేసి ఒకసారి చూసి, పక్కనున్న భటులతో, సంగతేమిటో కనుక్కు రమ్మన్నాడు. వాళ్ళు తిరిగి వచ్చి మాట్లాడే చిలుక సంగతి రాజుకు చెప్పారు.\n\nఅది విన్న తిక్కరాజు ఉగ్రుడైపోయి, \"ఆ దౌర్భాగ్యుడు, అటువంటి అపురూప మైన రామచిలుకను నాకు బహూకరిం చక, తనవద్ద వుంచుకుంటాడా ? ఏమా ధైర్యం! వాణ్ణి ఆరు కొరడాదెబ్బలుకొట్టి, మాట్లాడే చిలుకను నా దగ్గిరకు తీసుకు రండి,\" అని భటులను ఆజ్ఞాపించాడు.\n\nరాజాజ్ఞప్రకారం భటులు, వల్లభుణ్ణి ఆరు కొ ర డా దె బ్బలుకొట్టి, చిలుకను తీసుకుపోయారు.\n\nవల్లభుడు పడుతూ, లేస్తూ ఇల్లు చేరాడు. వాడు మామూలు మనిషి కావ డానికి పక్షం రోజులు పట్టింది. భార్య, వాడి చేతికి గొడ్డలి యిచ్చి, ''భయం లేదు ! ఆ వెర్రిబాగుల వనదేవత అండ మనకున్నది. అడవికిపోయి గంధపు చెట్టును నరకబోతున్నట్టు నటించు. వనదేవత కనబడగానే, ఈ రోజు నా భార్య పుట్టినరోజు, ఏడు పేటల చంద్ర హారం కావాలని చెప్పు,” అన్నది.\n\nవల్లభుడికి భార్య అంటే భయం. వాడా మెకుఎదురుచెప్పలేక, అయిష్టంగా అడవికి పోయి, గంధపుచెట్టును నరకబోయాడు. వెంటనే వనదేవత ప్రత్యక్ష మైంది. వాడామెకు భార్య చెప్పమన్నట్టే చెప్పాడు.\n\nవనదేవత గాలిలో చెయ్యి తిప్పి తళ తళలాడే ఏడు పేటల చంద్రహారం తెప్పించి, వల్లభుడి కిచ్చింది. వాడు దాన్ని తీసుకుపోయి భార్య కిచ్చాడు. ఆమె పరమానందపడిపోయి, దాన్ని మెడలో వేసుకుని, పట్టరాని ఉత్సాహంతో చుట్టు పక్కల ఇళ్ళవాళ్ళందరికీ ఒకసారి చూపించి వచ్చింది.\n\nఇది తెలిసిన దొంగ ఒకడు, ఆ రాత్రి వల్లభుడి ఇంట ప్రవేశించి, వాడి భార్య మెడలోని హారాన్ని తెంచుకుని పారి పోయాడు. మెడకు గాయమవడంతో ఆమె తెల్లవార్లూ శోకాలు పెడుతూనే వున్నది.\n\nబాగా తెల్లవారాక వల్లభుడి భార్య, భర్తతో, “ఈ మాట్లాడే చిలుకలూ, చంద్ర హారాలూ మనకు అచ్చిరావు. మనం క్షణాలమీద గొప్ప ధనవంతులం అయి పోవాలంటే, అందుకు ఒకేమార్గం వున్నది. వనదేవతకు, ఈ రోజు నీ పుట్టిన రోజని చెప్పు. ఈ రోజు నుంచీ ఏదైనా వ్యాపారం ప్రారంభించాలని వున్నదనీ, అందుకు గాను, ఒక బస్తాడు బంగారునాణాలు కావాలనీ అడుగు. ఆ డబ్బుతో పట్నం పోయి, అందమైన మేడ ఒకటి కట్టుకుని, ఏదైనా వ్యాపారం చేసుకోవచ్చు. ఈ పూరి గుడిసెలో, యిక నేను ఒక్క క్షణమైనా వుండలేను,\" అన్నది.\n\nవల్లభుడు అడవికిపోయి, యీసారి కూడా అమెకు, భార్య చెప్పమన్నట్టే చెప్పాడు. వనదేవత చెట్టుకేసి చేయి ఊపగానే, దాని కొమ్మలు కదిలి, బంగారు నాణాలబస్తాఒకటి కిందపడింది. వల్లభుడు అబస్తాను మోయలేక మోస్తూ, ఇంటిదారి పట్టాడు. దారిలో వాడికి, రాజభటు లిద్దరు ఎదురుపడ్డారు. వల్లభుడు, వాళ్ళను చూసి కాస్త కంగారుపడ్డాడు.\n\nఅది గమనించిన రాజభటులు, వల్లభుడి కేసి అనుమానంగా చూస్తూ, \"ఒరే, ఆ బస్తాలో వున్నదేమిటి?\" అని అడిగారు.\n\nవల్లభుడు వణికిపోతూ, \"కుంకుడు కాయలు! కుంకుడుకాయలు!\" అన్నాడు.\n\nరాజభటులు బస్తా మూతి విప్పి చూశారు. లోపల మెరుస్తున్న బంగారు కాసులు, వాళ్ళ కంటబడ్డాయి. వల్లభుడు పెద్ద గజదొంగ అనుకుని, వాళ్ళు వాణ్ణి, తిక్కరాజు దగ్గిరకు లాక్కుపోయారు.\n\nతిక్కరాజు, వల్లభుడు చెప్పేదేమీ వినకుండా, \"గజదొంగ చెప్పేమాటలు నమ్మేంత తిక్కవాణ్ణి కాదు నేను! ఒకే సారి బస్తాడు కాసులు దోచగలిగావంటే, నువ్వు బహు నేర్పరివైవుండాలి. ఏమైనా, నీవల్ల మా కోశాగారానికి మేలు జరిగింది. అందువల్ల, నీకు కొద్దిపాటి శిక్ష మాత్రమే విధిస్తున్నాను.\" అని భటులచేత పది కొరడాదెబ్బలు కొట్టించి, రెండునెలల కారాగారశిక్ష వేశాడు.\n\nశిక్షాకాలం ముగిశాక, వల్లభుడు ఇంటికి తిరిగి వచ్చాడు. వాడి భార్య తుప్పుపట్టిన గొడ్డలిని వాడి చేతికిచ్చి \"ఇదుగో, చెప్పేది బాగా విను. తెల్లవారితే అమ్మాయి పుట్టినరోజు. వనదేవత నడిగి మంచి విలువైన బహుమానం పట్టుకురా!\" అని చెప్పింది.\n\nవల్లభుడు, అడవిలో వున్న గంధపు చెట్టు ప్రాంతానికి వెళ్ళలేదు. వాడు మరొక ప్రాంతాన మామూలుకన్న చాలా ఎక్కువ ఎండుకట్టెలు కొట్టి, వాటిని అమ్మిన డబ్బుతో, ఇంటికి అవసరం అయిన వెచ్చాలూ, కూతురుకు చిలుక బొమ్మా కొని తెచ్చాడు.\n\nవల్లభుడి కోసం ఆత్రంగా ఎదురు చూస్తున్నవాడి భార్య. \"బొమ్మచిలుకను తెచ్చావేం! వనదేవత ఏమన్నది?\" అని అడిగింది కోపంగా.\n\nఅందుకు వల్లభుడు ఎంతో శాంతంగా, \"ఆ మధ్య కొట్టిన గాలి వానదెబ్బకు గంధపుచెట్టు కూకటివేళ్ళతోపాటు కూలి పోయింది. వనదేవత ఎక్కడా కనిపించ లేదు. పోనీలే, మనం సుఖంగా బతక డానికి, ఆ తల్లి సమకూర్చిన సంపద అడవిలో పుష్కలంగా వున్నది!” అన్నాడు.",
            "book_page_end": 57
        },
        {
            "title": "ఔదార్యం",
            "book_page_start": 58,
            "pdf_page_start": 58,
            "pdf_page_end": 60,
            "author": "చందమామ బృందం",
            "genre": "జానపద కథ",
            "moral": "పరుల ప్రాణాల కోసం గొప్ప త్యాగం చేసే గుణమే నిజమైన ఔదార్యం, అది అత్యున్నతమైన గౌరవాన్ని తెస్తుంది.",
            "keywords": [
                "ఔదార్యం",
                "త్యాగం",
                "చలి",
                "పాండిత్యం",
                "మంచుతుఫాను",
                "చీనా"
            ],
            "characters": [
                "సో-పో-తావూ (వృద్ధ పండితుడు)",
                "యాంగ్-చియావూ (అయీ)",
                "చూ దేశపు రాజు"
            ],
            "locations": [
                "చీనా దేశం",
                "చూ రాజ్యం",
                "లియాంగ్ పర్వతాలు"
            ],
            "content": "రెండువేల సంవత్సరాలక్రితం చీనా దేశంలో సో-పో-తావూ అనే వృద్ధు డుండే వాడు. ఆయన గొప్ప పండితుడు. కాని ఆయన పాండిత్యానికి మెచ్చి ఆదరించే దాతలులేక దారిద్ర్యం అనుభవించేవాడు.\n\nదూరాన చూ రాజ్యాని కి రాజుగా ఉంటున్నవాడు కూడా గొప్ప పండితుడే ఆయన పండితులను ఆదరించి, దగ్గిర ఉంచుకుని, వస్తువాహనా లిస్తాడని ప్రతీతి. ఆయనవద్దకు వెళ్ళి సన్మానాలు పొందవలిసిందని తావూతో అనేకమంది మిత్రులు చెప్పారు. మిత్రుల మాటలు తోసివెయ్యలేక తావూ తనవద్ద గల కొద్ది పాటి ఉన్ని దుస్తులూ, ధనమూ తీసుకుని చూ రాజ్యానికి కాలినడకను ప్రయాణ మయాడు.\n\nఅనేకవందల మైళ్ళు వెళ్ళాలి. కొండల మీదుగా కష్టపడి ప్రయాణం చేయాలి. దారిమధ్యలో చలికాలం సంప్రాప్త మయింది. ఎక్కడైనా కొద్దిరోజులు విశ్రాంతి తీసుకుందామని. ఆయన ఒక ఊళ్ళో యాంగ్ - చియావూ అనేవాడి ఇంటికి వెళ్ళాడు.\n\nఅయీ తావూకు చక్కగా అతిథి సత్కారం చేశాడు. తావూ పండితుడని తెలిసి అయీ మరింత ఆనందించాడు. అయితే, అయీ మాత్రం సామాన్యుడు కాడు. ఆయనవద్ద ఉన్న పాతగ్రంథాలు చూస్తే అయీ తనకంటె చాలా రెట్లు పాండిత్యం గలవాడని తావూకు తెలిసి పోయింది. ఆయనతో పాండిత్య చర్చలు జరిపి తావూ ఈ విషయం మరింత గట్టిగా రుజువుచేసుకున్నాడు.\n\n“చూదేశపురాజు పండితులను గొప్పగా సత్కరిస్తాడట. ఆయనను చూడబో తున్నాను, నీవుకూడా నా వెంట రారాదా?' అని అడిగాడు తావూ. అయీ ఒప్పుకుని, చలిదుస్తులూ, డబ్బూ తీసుకుని బయలు దేరాడు.\n\nఇద్దరూ కలిసి కొన్నాళ్ళు ప్రయాణం సాగించిన అనంతరం ఒకనాడు మంచు తుఫాను వచ్చింది. లియాంగ్ పర్వతాల మధ్య వారిద్దరూ^ ఈ మంచుతుఫానులో చిక్కుకున్నారు. ఇంకా నాలుగురోజులు నడిస్తేగాని వారు చూ దేశం చేరలేరు. కాని ఈ తుఫానులో వారు అడుగు తీసి అడుగు వేసే ఆస్కారం లేదు. వారు చలికి చచ్చిపోయే పరిస్థితి ఏర్పడింది. ముఖ్యంగా ముసలివాడైన తావూ చాలా దీనస్థితిలో ఉన్నాడు. ఆయన అయీతో ఈ విధంగా అన్నాడు :\n\n\"నాయనా, నాపని అయిపోయింది. నేనెలాగూ చూ దేశం చేరలేను. నా చలి బట్టలు కూడా నీవే వేసుకుంటివా ముందుకు సాగ గలవు. చూ రాజును సందర్శించగలవు. నా బట్టలిస్తాను, తీసుకో.”\n\nదీనికి అయీ ఎంతమాత్రమూ ఒప్పుకో లేదు. \"వెళితే ఇద్దరమూ వెళదాము. లేకపోతే చలికి ఇద్దరమూ చద్దాము. మీ చలిబట్టలు తీసుకుని మీ మరణానికి కారణభూతుణ్ణి కావటానికి అసలే ఒప్పను,” అన్నాడు అయీ.\n\n“నాయనా, నీవు యువకుడివి. నేను కాటికి కాళ్ళు చాచుకుని ఉన్నవాణ్ణి. చూ రాజు నాకు సన్మానంచేస్తే ఎంత, చెయ్యక పోతే ఎంత ? అదీకాక, నీవు నాకన్న గొప్ప పండితుడివి!\" అని చెప్పి చూశాడు తావూ. అయీ వినిపించుకోలేదు. మంచునుంచి తప్పించుకోవటానికి వారిద్దరూ ఒక గుహలో తలదాచుకున్నారు.\n\n\"ఎక్కడైనా నాలుగు పుల్లలు దొరికితే చలిమంట వేసుకోవచ్చునే!\" అన్నాడు తావూ. అయీ పుల్లలకోసం బయటికి వెళ్ళాడు.\n\nఅయీ తిరిగి వచ్చేలోపుగా తావూ తన చలిబట్టలు విడిచి గుహలో పెట్టి, వెలపల వువ్న మంచుగోతిలోకి దూకేశాడు.\n\nఅయీ తిరిగి వచ్చి చూసేసరికి గుహలో తావూ బట్టలు మాత్రమే ఉన్నాయి. బయటికి వచ్చి వెతకగా మంచుగోతిలో తావూ శరీరం దొరికింది.\n\nతనకోసం ప్రాణాలు త్యాగం చేసిన తావూ ఔదార్యం తలుచుకుని అయీ చాలా దుఃఖించాడు. ఆయన కాయాన్ని ఆ గుహలోనే భద్రంచేసి, తావూ విసర్జించిన బట్టలు ధరించి, అయీ చూదేశం చేరాడు.\n\nచూ దేశపు రాజు అయీ పాండిత్యానికి సంతోషించి, తన ఆస్థానకవిగా నియ మించి, చాలా ధనమూ, వస్తువాహనాలూ ఇచ్చాడు.\n\nఇంత సన్మానమూ పొందుతూ అయీ కంట తడిపెట్టటం రాజు గమనించి కారణమేమని అడిగాడు.\n\n\"ప్రభూ ! నా పాండిత్యాన్ని మీరింతగా గౌరవిస్తున్నారు. అయినా, తావూఔదార్యం ముందునా పాండిత్యం ఏపాటి?\" ఆన్నాడు అయీ.\n\nతావూ చేసిన త్యాగం విని రాజు చాలా ఆశ్చర్యపడ్డాడు. ఆయన అయీతో సహా, తావూ కాయం భద్రంచేసిన గుహవద్దకు వెళ్ళి, వైభవంగా తావూకు అంత్యక్రియలు చేయించి, అక్కడే సమాధి కట్టించాడు.\n\nఅయీ ప్రతిఏడూ, ఆ సమాధి వద్దకు వెళ్ళి అశ్రుతర్పణాలు విడిచివస్తూ ఉండే వాడు. ఆయన అనంతరం చీనాదేశంలోని కవి పండితులకు తావూ సమాధి ఒక గొప్ప యాత్రాస్థలం అయింది.",
            "book_page_end": 60
        },
        {
            "title": "కష్టేఫలీ!",
            "book_page_start": 61,
            "pdf_page_start": 61,
            "pdf_page_end": 62,
            "author": "చందమామ బృందం",
            "genre": "నీతి కథ",
            "moral": "దేవుడిపై భారం వేసి నిష్క్రియంగా ఉండటం కంటే, కష్టపడి పనిచేస్తేనే ఫలితం లభిస్తుంది. కష్టేఫలీ.",
            "keywords": [
                "కష్టం",
                "ఫలితం",
                "తోట",
                "శ్రమ",
                "దైవభక్తి",
                "గ్రామాధికారి"
            ],
            "characters": [
                "కృష్ణయ్య",
                "గోపయ్య",
                "గ్రామాధికారి"
            ],
            "locations": [
                "రామాపురం (గ్రామం)",
                "తోట"
            ],
            "content": "రామాపురం అనే గ్రామంలో కృష్ణయ్యా, గోపయ్యా అనే వాళ్ళు ఇద్దరు కలిసి ఒక తోట కొన్నారు.\n\nకృష్ణయ్యకు తోటపని కొంచెం కూడా రాదు. అతను ఆ స్తమానమూ భగవంతుణ్ణి ధ్యానిస్తూ ఉండేవాడు.\n\nగోపయ్యకు తోటపని బాగా తెలుసు. అతను అస్తమానమూ తోటలోనే పని చేసే వాడు. పిచ్చిమొక్కలు పీకి పారెయ్య టమూ, చెట్లకు పాదులు చెయ్యటమూ, నీరు కట్టటమూ—ఇలాటి పనులతోనే రోజంతా అతనికి గడిచిపోయేది.\n\nఆ ఏడు తోట బాగా కాసింది. కాయలూ, పళ్ళూ అమ్మగా బోలెడంత డబ్బు వచ్చింది. ఆ డబ్బును భాగస్తులు ఎలా పంచుకోవాలన్న సమస్య కూడా వచ్చింది. వచ్చిన డబ్బు సమంగా పంచు కునేటందుకు ఇద్దరూ ఒప్పుకోలేదు.\n\n“నేను చచ్చేటట్టు రాత్రీపగళ్ళు చాకిరీ చేయటంవల్ల చెట్లు బాగా కాశాయి. నాకు హెచ్చు వాటా రావాలి,\" అన్నా డు' గోపయ్య.\n\n\"నేనునిశ్చలమైన మనస్సుతో కూర్చుని దేవుణ్ణి ధ్యానించటంవల్ల దేవుడు అను గ్రహించి మంచి రాబడి వచ్చేటట్టు చేశాడు. అందుచేత నాకే హెచ్చువాటా రావాలి,\" అన్నాడు కృష్ణయ్య.\n\nఇద్దరూ ఈ విధంగా కొంతసేపు వాదించుకున్న మీదట గ్రామాధికారి వద్దకు వెళ్ళి తమ తగువు తీర్చమన్నారు. గ్రామాధికారి వారిద్దరి వాదనలూ విని, \"నేను మీ ఇద్దరికీ ఒక చిన్న పని పెడ తాను. ఈ రాత్రి ఆ పని పూర్తి చేసుకుని రేపు ఉదయం రండి. అప్పుడు నేను మీ వాటాలు ఎలా ఉండాలో చెబుతాను,\" అన్నాడు.\n\nఆయన వారిద్దరికీ చెరో రెండుమూటలూ వడ్లు ఇచ్చి. \"వీటిని దంచి బియ్యం చేసుకురండి,\" అన్నాడు.\n\nమూటలు తీ సు కు ని కృష్ణయ్యా, గోపయ్యా ఇళ్ళకు వెళ్ళిపోయారు.\n\nకృష్ణయ్య వడ్లు దంచటానికి ప్రయత్నిం చక, వడ్లను బియ్యంగా మార్చే భారం భగవంతుడి మీద వేసి, భగవధ్యానం చేసి, పడుకుని నిద్రపోయాడు.\n\nగోపయ్య తెల్లవార్లూ మేలుకుని, ఒక మూటెడు వడ్లు దంచి, దాన్ని మాత్రం బియ్యం చెయ్యగలిగాడు.\n\nఒక రాత్రివేళ గ్రామాధికారి ఇద్దరి ఇళ్ళ మీదుగా వచ్చాడు. కృష్ణయ్య ఇంట వడ్లు దంచుతున్న అలికిడి లేదు. గోపయ్య ఇంట మాత్రం అలికిడి వినిపించింది.\n\nమర్నాడు కృష్ణయ్యా. గోపయ్యా మూటలతో గ్రామాధికారి వద్దకు వచ్చారు. గ్రామాధికారి కృష్ణయ్య తెచ్చిన మూటలు రెండూ విప్పి చూస్తే వాటిలో ఒక్క బియ్యపు గింజ కూడా లేదు. దేవుడి అను గ్రహంవల్ల వడ్లన్నీ బియ్యం అయి ఉంటా యనుకున్న కృష్ణయ్య ఆశ్చర్యపోయాడు.\n\nగోపయ్య తెచ్చిన రెండు మూటలలో ఒక మూట నిండా బియ్యమూ, రెండో మూట నిండా వడ్లూ ఉన్నాయి.\n\n“చూశావుటయ్యా, కృష్ణయ్యా. పాటు పడనిదే ఫలితం లేదు. నువు పని చేయ కుండా దేవుణ్ణి న మ్ముకున్నావు గా ని, ఫలితం లేకుండా పోయింది. కష్టపడ కుండా ఊరక కూర్చుంటే ఇంతే జరుగు తుంది. తోట మీద వచ్చిన రాబడి పూర్తిగా గోపయ్య శ్రమ ఫలితమే. నువు కూడా గోపయ్యతోపాటు కష్టం చేసి ఉంటే ఇంకా హెచ్చు ఆదాయం వచ్చి ఉండేది. ఇకముందైనా ఇద్దరూ కలిసి పని చేసి, రాబడి సమంగా పంచుకోండి, \" అని గ్రామాధికారి చెప్పాడు.\n\nఅటు తరవాత కృష్ణయ్య కూడా గోపయ్యతో కలిసి అన్నిపనులూ చేస్తూ వచ్చాడు. ఆదాయం పంచుకునే దగ్గిర వారికి ఎలాటి తగాదాలూ రాలేదు.",
            "book_page_end": 62
        }
    ],
    "statistics": {
        "total_stories": 10,
        "author_counts": {
            "న గి రడ్డి": 1,
            "వాణిశ్రీ": 1,
            "చందమామ బృందం": 5,
            "ఎన్. శివనాగేశ్వరరావు": 1,
            "వసుంధర": 1,
            "మాచిరాజు కామేశ్వరరావు": 1
        },
        "genre_counts": {
            "వ్యాసం/ఎడిటోరియల్": 1,
            "నీతి కథ": 3,
            "జానపద కథ": 4,
            "రాజ కథ/కుటుంబ కథ": 1,
            "పురాణ కథ": 1
        }
    }
}