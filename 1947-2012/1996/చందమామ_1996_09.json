{
    "book_id": "చందమామ_1996_09",
    "stories": [
        {
            "title": "ప్రయాణంలో పరంధామయ్య",
            "book_page_start": 10,
            "pdf_page_start": 10,
            "pdf_page_end": 15,
            "author": "జొన్నలగడ్డ రామలక్ష్మి",
            "genre": "హాస్యం",
            "moral": "ఇతరులకు ఇబ్బంది కలిగించేటప్పుడు, వారు మనకు అదే విధంగా చేస్తే ఎలా ఉంటుందో తెలుస్తుంది. తాము పాటించలేని నీతులను ఇతరులకు చెప్పకూడదు.",
            "keywords": [
                "పండితుడు",
                "గుర్రపుబండి",
                "స్వార్థం",
                "పెంపొందించిన",
                "ప్రయాణం"
            ],
            "characters": [
                "పరంధామయ్య",
                "మహాపండితుడు",
                "వెంకన్న",
                "సీతయ్య",
                "రంగనాధుడు"
            ],
            "locations": [
                "భావదేవరపల్లి",
                "పట్నం"
            ],
            "content": "భావదేవరపల్లి గ్రామంలో వుండే మహా పండితుడి కూతురు పెళ్ళీడుకొచ్చింది. తెలిసినవారెవరో మంచి సంబంధం వుందంటే ఆయన పట్నం ప్రయాణమవుతూ, బండి వెంకన్నకు కబురు పెట్టాడు.\nఆ గ్రామం నుంచి పట్నం వెళ్ళాలంటే కాలినడకలో అడవిదారి ఒకటుంది. ఉదయాన బయల్దేరితే సాయంత్రానికి పట్నం చేరవచ్చు. కాస్త డబ్బు ఖర్చుపెట్టగలవారు వెంకన్న గుర్రబ్బండి మీద వెళతారు. ఆబండి రాచబాటలో చుట్టుదారిన వెళుతుంది.\nవెంకన్న గుర్రబ్బండిలో అయిదుగురు మనుషులు విశాలంగా కూర్చోవచ్చు. కనీసం నలుగురు మనుషులైనా లేనిదే వెంకన్న బండి కట్టడు. ఒక్క మనిషి కోసం బండి కట్టడు. ఒక్క మనిషి కోసం బండి కట్టాడా, నలుగురు మనుషుల బాడుగ వసూలు చేస్తాడు.\nమహాపండితుడి అదృష్టం కొద్దీ అప్పటికే వెంకన్నబండి కోసం ముగ్గురు సిద్ధంగా ఉన్నారు. అందువల్ల ఇక ముహూర్తం కోసం కూడా చూడకుండా ఆయన వెంటనే ప్రయాణం కట్టాడు. వెంట ఒక చిన్న రేకుపెట్టె, మంచినీళ్ళ మరచెంబు తీసుకుని ఆయన ఇంటి బయట కొచ్చేసరికి, వెంకన్న ముగ్గురు ప్రయాణీకుల్ని ఎక్కించుకుని అక్కడికి వచ్చాడు.\nగుర్రబ్బండి అడుగున వల లాంటి చక్కీ ఉంది. మహాపండితుడు తన రేకుపెట్టెను చక్కీలో వుంచి, మరచెంబుతో సహా బండెక్కాడు. వెంటనే వెంకన్న గుర్రాన్ని అదిలిం చాడు. బండి కదిలింది.\nబండిలో ముందు ఇద్దరు కూర్చున్నారు. వారిలో సీతయ్య మహాపండితుడికి తెలుసు. రెండోవాడు రంగనాధుడు ఏదో పనిమీద ఆ గ్రామం వచ్చి పట్నం వెళుతున్నాడు. వెనక మహాపండితుడి దగ్గర్లో కూర్చున్న\nపరంధామయ్య నడివయస్కుడు. సీతయ్య ఇంటికి చుట్టం చూపుగా వచ్చాడు. ఏదో వ్యాపార సంబంధమైన పనిలో ఇప్పుడిద్దరూ పట్నం వెళుతున్నారు.\nపరంధామయ్య పక్కనే రేకు పెట్టె ఒక టుంది. మహాపండితుడు బండిలో సర్దుకుని కూర్చోవడంలో తన కాళ్ళను రేకుపెట్టకుతన్ని పెట్టాడు. ఆ విధంగా ఆయనకు మహా సదు పాయంగా ఉంది. కానీ పరంధామయ్య అందుకు అభ్యంతరపెడుతూ, \"పెట్టెలో దేవుడి బొమ్మలున్నాయి, కాలితో తన్నవద్దు,\" అని చెప్పాడు.\nమహాపండితుడు అప్రయత్నంగా ఆ పెట్టెను కళ్ళకద్దుకుని, కాళ్ళు వెనక్కు తీసు కున్నాడు. అయితే కాళ్ళు ముడుచుకుని కూర్చో వడం ఆయనకు కష్టంగా ఉంది. ముందు కూర్చున్నవాళ్ళు కాళ్ళు వేలాడేసుకున్నారు. పరంధామయ్య కాళ్ళు చాపుకున్నాడు. మహా\nపండితుడికి మాత్రమే కాళ్ళు చాపుకునేం దుకు ఇబ్బందిగా వుంది.\nకొంతసేపయ్యాక మహాపండితుడు, పరం ధామయ్యతో, “అయ్యా! మీ పెట్టెను కాస్త ఇటుగా తోయండి. కాలు చాపకపోతే నాకు ఇబ్బందిగా ఉంది,” అన్నాడు.\nఏమనుకున్నాడో ఏమో, పరంధామయ్య పెట్టెను మహాపండితుడి వైపుకు తోశాడు.\nఅప్పుడు మహాపండితుడు పెట్టెమీద చెయ్యి ఆనించి, కాలు ముందుకు చాపుకుని సుఖంగా కూర్చున్నాడు. అది చూసిన పరంధామయ్య ఆయనను పెట్టెమీదినుంచి చేతిని తీయమన్నాడు.\nమహాపండితుడికి చిరాకు వచ్చి, “ఇది కాలు కాదు చెయ్యి,” అన్నాడు.\n\"పెట్టెలోపల గాజుసామానుంది. పెట్టెను నొక్కితే సామాను బద్దలైపోతుంది,” అన్నాడు పరంధామయ్య.\n\"అయ్యా! ఇది రేకుపెట్టె కదా- అంత సులువుగా నొక్కుకు పోదు,” అని మహా పండితుడు నెమ్మదిగా సంజాయిషీ ఇచ్చు కున్నాడు.\nపరంధామయ్య తల అడ్డంగా వూపి, “ఆ రేకు పల్చనిది. గాజు సామానుపెట్టె పై భాగంలో ఉంది. సాటి ప్రయాణీకుడికి ఇబ్బంది కలిగించడం మంచి పద్ధతి కాదు.. దయచేసి మీ చేతిని పెట్టె మీదినుంచి తీయండి,” అన్నాడు.\nఆయన మర్యాదగా చెప్పడంతో, మహా పండితుడి కేమనాలో తెలియలేదు. ఆయన ఒక్కక్షణం ఆలోచించి, \"అలాం టప్పుడు మీరు పెట్టెను బండికింద చక్కీలో ఉంచవలసింది. నాకు కూర్చోవడానికి చాలా ఇబ్బందిగా ఉంది,” అన్నాడు.\n\"పెట్టెలోపల దేవుడి బొమ్మలున్నాయి. గాజుసామానుంది. అందుకే పెట్టెను దగ్గరుంచుకున్నాను. అందువల్ల మీకిబ్బంది కలక్కూడదు. బండిలో ఇంకొక మనిషికి ఖాళీ ఉంది. ఆ స్థలంలో నేను నా పెట్టెను వుంచాను. మరొక మనిషి కూర్చుంటే మీరాయన్ని కాళ్ళతో తన్నరు కదా! భుజం మీద చేయి వేసి కూర్చోరు కదా! అప్పుడు లేని ఇబ్బంది ఇప్పుడెందుకొచ్చింది?” అన్నాడు పరంధామయ్య.\nదీనికి మహాపండితుడు బదులివ్వలేక పోయాడు. పరంధామయ్య మహాగడ్డుమనిషి అని మాత్రం ఆయనకర్థమయింది. సమయం చూసుకుని తనూ ఆయన్ను దెబ్బ తీయాలను కున్నాడు.\nఅలా కొంతసేపు ప్రయాణం సాగాక, పరంధామయ్య చేతిలోకి చుట్టను తీసుకుని నిప్పుపెట్టె కోసం సీతయ్యనడిగితే అతను లేదన్నాడు. మిగతా ఇద్దరి వద్ద కూడా నిప్పు పెట్టెలేదు. పరంధామయ్య బాధగా నిట్టూర్చాడు.\nకాసేపటికి మహాపండితుడికి దాహం వేసింది. ఆయన తన పక్కనున్న మరచెంబు మూత తిప్పుతుంటే, పరంధామయ్య, \"అయ్యా, తమరు బండిలో మంచినీళ్ళు తాగవద్దు. బండి కుదుపుతున్నది గదా! నీళ్ళు చెదిరి మనుషుల మీద పడతాయి. ఎంగిలినీళ్ళు అసహ్యం కదా! కొన్ని చుక్కలు పవిత్రమైన నా పెట్టె మీద కూడా పడవచ్చు. కాబట్టిమరచెంబుమూతవిప్పకండి,” అన్నాడు.\n“నాకు దాహం వేస్తున్నది. బండిని ఆప మని చెప్పేదా?” అన్నాడు మహాపండితుడు కోపాన్నణుచుకుంటూ.\n“నాది మరీ అవసరమైన ప్రయాణం. తమ సంగతి తెలియదు. కానీ చీటికీ మాటికీ బండినాపితే ప్రయాణం ఆలస్యమవుతుంది. ప్రాణం పోయేలా అనిపిస్తే తప్పదు కానీ, దాహానికి ఓర్చుకోవడం మంచిది,” అన్నాడు పరంధామయ్య.\nమహాపండితుడి కుక్రోషం వచ్చి మంచి నీళ్ళు తాగలేదు. బండి మరి కాస్త దూరం వెళ్ళేసరికి, ఆయనకు దూరంగా ఒక మనిషి కనిపించాడు. గుప్పుగుప్పున వాడు పొగ వదలడం గమనించి, పరంధామయ్యతో, \"అయ్యా! ఎవడో చుట్ట కాలుస్తూ మనకు ఎదురొస్తున్నాడు. బండినాపమని చెప్పేదా?” అన్నాడు.\nఇందుకు పరంధామయ్య ఎంతో సంతో షించి, వెంకన్నతో బండినాపమని చెప్పాడు.\nమహాపండితుడు మరచెంబుతో కిందికి దిగి, “ఆ మనిషి నాకు తెలిసిన వాడులా\nఉన్నాడు. కానీ గొంతెండిపోయి మాట రావడం కష్టంగా ఉంది. మంచినీళ్ళు తాగేదా?” అన్నాడు. \"బండిలో అయితే అభ్యంతరం కానీ, బాట మీద అయితే నాకేం నష్టం?\" అన్నాడు పరంధామయ్య.\nమహాపండితుడు మంచినీళ్ళు తాగేసరికి, ఆ మనిషి దగ్గరయ్యాడు. ఆయన వాణ్ణి పలకరించగానే, \"తమరా, బాబూ! గుర్తు పట్టలేదు. మన్నించండి,” అంటూ చుట్ట నోట్లోంచి తీసి దూరంగా విసిరేశాడు.\n\"అయ్యో ఎంతపని చేశావురా! ఆ చుట్ట కోసమే కదా నిన్ను పలకరించింది!\" అంటూ మహాపండితుడు వాడికి పరంధామయ్య అవసరం చెప్పాడు.\n“ఫరవాలేదు, బాబయ్యా! అది ఎడ్లలంక పొగాకుచుట్ట. ఒక పట్టాన ఆరదు. ఆ పక్కన పొదల్లో పడ్డట్టుంది. తెచ్చి వారి కిచ్చేదా?” అన్నాడా చుట్టకాల్చేమనిషి.\n“నేలమీద చెత్తాచెదారంలో పడ్డ చుట్టను, మళ్ళీ ముట్టుకుంటావా? నీకు బుద్ధుందా?\" అన్నాడు మహాపండితుడు.\n\"బాబయ్యా! చుట్ట కాల్చేవాళ్ళకు అది వెలిగించే దాకా బుద్ధి మందగిస్తుంది. ఆ బాధ నాకు తెలుసు. చెత్తలో పడినా నిప్పు నిప్పే కదా!” అన్నాడు చుట్టకాల్చేవాడు.\n“ఒరే, ఇక నోరుముయ్యి! పరంధామయ్య గారు అందరిలాంటి మనిషి కాదు. పవిత్రత కోసం ప్రాణం పణంగా పెడతాడు. నీదారిన నువ్వు వెళ్ళు,\" అని వాడిని పంపేసి, మళ్ళీ బండెక్కాడు మహాపండితుడు.\nతర్వాత కొంచెం ఆగి, మహాపండితుడు పరంధామయ్య కేసి చూస్తూ, \"మీ చుట్టపని అవలేదు కానీ, ఆ పేరు చెప్పి నా దాహం తీరింది,” అన్నాడు.\nఏదో విధంగా చుట్ట వెలిగించాలనుకున్న పరంధామయ్యకు మనసులో ఉక్రోషం పుట్టినా, పైకి ఏమీ అనలేక వూరుకున్నాడు.\nఅయితే మహాపండితుడు మాత్రం వూరుకోలేదు. దారిపొడుగునా ఆయన నిప్పు కోసం గాలిస్తూనే వున్నాడు. ఒకసారి ఒకడు పళ్ళెంలో నిప్పులు పోసుకుని వెళుతుంటే బండిని ఆపాడు. అది హెూమాగ్నిట. దాంట్లో చుట్ట కాల్చరాదట.\nమరొక చోట ఒకడు ముంతలో నిప్పు తీసుకుని వెళుతున్నాడు. అది మాంసం కాల్చిన నిప్పని వదిలిపెట్టాల్సి వచ్చింది.\nదారిలో ఒక చోట ఏవో రాళ్ళను చూసి, అవి చెకుముకిరాళ్ళని చెప్పి బండిని ఆపితే- ఆ రాళ్ళతో ఎంత ప్రయత్నించినా నిప్పురవ్వలు రాలేదు. మహాపండితుడు మంచినీళ్ళు కాసిని తాగి, \"నా దాహం తీరే యోగముంది కానీ, మీకు నిప్పు దొరికే యోగమున్నట్లు లేదు!” అన్నాడు పరంధామయ్యతో.\nఇలా దారిపొడుగునా మహాపండితుడు నిప్పు కోసం ప్రయత్నిస్తూంటే, బండి వెంకన్నకూ మిగతా ప్రయాణీకులకూ కూడా ఆశ్చర్యంగా ఉంది. తననంతగా ఇబ్బంది పెట్టిన పరంధామయ్య కోసం, ఆయన అంతగా శ్రమించడం విడ్డూరమనిపించింది.\nపరంధామయ్య మాత్రం, \"ఇదంతా మంచి నీళ్ళు తాగడానికి వేస్తున్న ఎత్తులే!\" అను కున్నాడు.\nచివరకు మహాపండితుడు ఒక బాటసారి నుంచి నిప్పుపెట్టెను సాధించాడు. ఆ బాటసారి ఆయనతో, \"అయ్యా! నా వద్ద అదనపు పెట్టె ఉంది. ఇది మీ వద్ద వుంచుకోండి.\nప్రయాణంలో అవసరానికి ఉపయోగ పడు మంచినీళ్ళ కోసం ఆపానని మీరు పొర తుంది.” అన్నాడు.\nనిప్పుపెట్టెను తీసుకుని మహాపండితుడు బండెక్కాడు. నిప్పుపెట్టెను పరంధామయ్య కిచ్చాడు.\nఅప్పుడు పరంధామయ్య ఆనందం వర్ణనాతీతం. ఆయన ఉత్సాహంగా చుట్ట నోట్లో పెట్టుకుని, నిప్పుపెట్టెలోంచి పుల్లను బయటకు తీస్తూండగా, \"అయ్యా! తమరు చుట్ట వెలిగించబోతున్నారేమో! నాకు చుట్ట వాసన పడదు,” అన్నాడు మహాపండితుడు.\n“అయితే ఒక్క క్షణం బండి ఆపుదాం. చుట్టకాల్చక నాకు ప్రాణం కడబట్టినట్లుంది,” అన్నాడు పరంధామయ్య.\n“మీ సంగతి నాకు తెలియదు కానీ, నాది మరీ అవసరం అయిన ప్రయాణం. చీటికీ మాటికీ బండి ఆపడం నాకిష్ట ముండదు,” అన్నాడు మహాపండితుడు.\n\"మీకు దాహం వేసినప్పుడల్లా బండి ఆపుతూ వచ్చారు కదా! నా కోసం ఎందుకు ఆపరు?” అన్నాడు పరంధామయ్య కోపంగా.\n“సాటి ప్రయాణీకుడికి ఇబ్బంది కల క్కూడదని తమరే చెప్పారు. నేను బండిని\nబడుతున్నారు. తమకు నిప్పు దొరికే సౌకర్యం కోసం, తమ అనుమతి తీసుకునే బండిని ఆపాను. గుర్తు చేసుకోండి. ఇక చుట్ట సంగతంటారా? ప్రయాణంలో ఆ మాత్రం ఓర్చుకోగలగాలి మరి!\" అన్నాడు మహా పండితుడు.\nదానికి పరంధామయ్య చిరాకు పడుతూ, \"మీకు చుట్ట వాసన పడనప్పుడు, నిప్పుపెట్టెను సంపాయించి పెట్టడ మెందుకు? చుట్ట కాల్చకపోతే దీన్ని నేనేం చేసుకోను,” అన్నాడు.\n“నేను లేనప్పుడు చుట్ట కాల్చుకునేందుకు ఆ పెట్టె ఉపయోగపడుతుంది. నా పేరే మహాపండితుడు. పేరుకు తగ్గట్లే నాకు పంతమెక్కువని ఇంట్లో అంతా అంటారు. మీరు నాకు ఎన్నో అభ్యంతరాలు చెప్పారు కదా! ఒక్క విషయంలోనైనా మీకు అభ్యం తరం చెప్పడం కోసమే, ఇంత కష్టపడి నిప్పుపెట్టెను సంపాయించి ఇచ్చాను,” అన్నాడు మహాపండితుడు.\nఇది వింటూ బండిలో మిగతా ముగ్గురూ నవ్వారు. పరంధామయ్య సిగ్గుతో తల వంచుకున్నాడు.",
            "book_page_end": 15
        },
        {
            "title": "పగలా? రాత్రా?",
            "book_page_start": 16,
            "pdf_page_start": 16,
            "pdf_page_end": 16,
            "author": "కోటంరాజు రమాపతి",
            "genre": "హాస్యం",
            "moral": "తెలివైన ప్రశ్నలు అడగాలి. ప్రమాదాన్ని నివారించడానికి ముందు జాగ్రత్త అవసరం.",
            "keywords": [
                "తెలివైన",
                "శిస్తు వసూలు",
                "ఉద్యోగం",
                "ప్రమాదం",
                "చాకచక్యం"
            ],
            "characters": [
                "ఉపేంద్రరాయుడు",
                "దివాను",
                "యువకుడు"
            ],
            "locations": [
                "ఫిరాట్లంక జమీ"
            ],
            "content": "ఫిరాట్లంక జమీందారు ఉపేంద్రరాయుడికి శిస్తులు వసూలు చేసేందుకూ, రైతుల కష్టసుఖాలు తెలుసుకుని దివాణంలో చెప్పేందుకూ చురుకుదనం, తెలివితేటలూ గల ఉద్యోగి కావలసివచ్చాడు. దివాను ఆ విధంగా చాటింపు వేయించాడు. చాలామంది యువకులు వచ్చారు.\nజమీందారు పక్కన కూర్చుని వుండగా, దివాను వాళ్ళను ఒక్కొక్కడిగా పిలిపించి, “నువ్వు పన్నెండడుగుల లోతూ, పదడుగుల వెడల్పూ గల గోతిలో పడ్డావనుకో, అప్పుడు ఎలా బయటికి వస్తావు?” అని ప్రశ్నించసాగాడు.\nప్రతి ఒక్కడూ సాయం కోసం కేకలు వేస్తాననీ, ఎవరో వచ్చి లాగుతారనీ జవాబులు చెప్పసాగారు.\nఅయితే, చివరగా ఒక యువకుడు దివానును, \"అయ్యా, నేపడ్డ గోతిలో నిచ్చెన ఏమైనా ఉన్నదా?” అని అడిగాడు.\n\"అక్కడ నిచ్చెన వుంటే, నేనీ ప్రశ్న అడగను కదా?” అన్నాడు. దివాను.\n“అది పగలా? రాత్రా?\" అని అడిగాడు యువకుడు.\n“పగలా, రాత్రా అనేది సమస్య కాదు. ఆ గోతిలోనుంచి ఎలా బయటికి వస్తావు? అన్నది ప్రశ్న, \" అన్నాడు దివాను కాస్త చిరాగ్గా.\nదానికాయువకుడు, “అది రాత్రివేళ కానప్పుడూ, నేను గుడ్డివాణ్ణి కూడా అయివుండనప్పుడూ- అసలు నేనా గోతిలో ఎందుకు పడతాను!\" అన్నాడు.\nఆ జవాబు విని దివాను ఆశ్చర్యపోతున్నంతలో, జమీందారు చిరునవ్వు నవ్వి, \"వెంటనే ఇతడికి ఉద్యోగ బాధ్యతలు అప్పచెప్పండి!\" అన్నాడు.",
            "book_page_end": 16
        },
        {
            "title": "రూపధరుడి యాత్రలు-15",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "గ్రీకు పురాణ గాథ",
            "moral": "దుష్టులకు తగిన శాస్తి జరుగుతుంది. ధైర్యం, ఓర్పుతో కూడిన మర్యాద ఇతరుల అభిమానాన్ని పొందుతుంది.",
            "keywords": [
                "బిచ్చగాడు",
                "గ్రీకు గాథ",
                "ఓర్పు",
                "దుర్బుద్ధి",
                "ఆతిథ్యం"
            ],
            "characters": [
                "రూపధరుడు",
                "ధీరమతి",
                "కాళుడు",
                "దుర్బుద్ధి",
                "పద్మముఖి",
                "విపులయోధుడు"
            ],
            "locations": [
                "ఇల్లు",
                "నగరం"
            ],
            "content": "[ధీరమతి తన ఇంటికి తిరిగి వచ్చి తల్లితో అన్ని విషయాలూ చెప్పాడుగాని తన తండ్రి విషయం మాత్రం చెప్పలేదు. అతని వెంట పైలాస్ నుంచి వచ్చిన ఒక జ్ఞాని అతనికి ఆ రోజు అతిథిగా వచ్చాడు. ఆ అతిథి భోజనం చేసినాకరూపధరుడి ఇంట తిష్ఠ వేసిన దుర్మార్గులందరూ విశాలమైన గదిలో భోజనాలు ప్రారంభించారు. ఆ సమయంలో రూపధరుడు అక్కడికి ముసలి బిచ్చగాడి ఆకారంలో వచ్చి, ధీరమతి ఇచ్చిన ఆహారం తిని, అందరి దగ్గరా అడుక్కో నారంభించాడు — తరవాత]\nరూపధరుడి ఇంట పడి తింటున్న ఆ దుర్మార్గులకు ఈ ముసలివాణ్ణి చూసి చాలా జాలి కలిగింది. వారు తమకు తోచినది అతని చేతిలో పెట్టారు. “ఈ ముసలి వాడెవడు? వీడు ఎక్కడి నుంచి వచ్చాడు?\" అని కొందరు ఆశ్చర్యంతో అడిగారు.\nఅక్కడే ఉన్న మేకలకాపరి కాళుడు, \"బాబుల్లారా, ఈ ముసలివాణ్ణి ఇక్కడకు వచ్చే దారిలో ఇంతకుముందే నేను చూశాను.\nమన పందుల కాపరి వెంటబెట్టుకు వచ్చాడు,” అన్నాడు. ఈ మాట విని దుర్బుద్ధి పందుల కాపరికేసి తిరిగి, “నీకిదేం పొయ్యేకాలంరా? ఈ నగరంలో తిరుగుబోతులూ, బిచ్చగాళ్ళూ తక్కువయ్యారని ఈ ముసలి ముండాకొడు కును వెంట తెచ్చావా? మీ యజమానిసొత్తు తినేటందుకు బిచ్చగాళ్ళు తక్కువయ్యారనా?” అన్నాడు.\n\"బాబయ్యా, తమరు గొప్పవారైతే కావచ్చు గాని, మా నౌకర్ల విషయంలో మీరు మహా\nకఠినంగా ఉంటున్నారు. ఎవరైనా బిచ్చ గాళ్ళను కావాలని వెంట తెస్తారా? కాకపో యినా నాకు తమతో పనేమిటి? నన్ను మా యజమానురాలూ, చిన్న యజమానీ నాలుగు కాలాలపాటు చల్లగా చూడాలి, అంతే!\" అన్నాడు. పందులకాపరి.\nధీరమతి పందుల కాపరితో, \"ఎందుకు నీకీ అనవసరప్రసంగం? అతని నోరే అంత. అతన్ని చూసి మిగిలినవాళ్ళు కూడా పరు షంగా మాట్లాడటం నేర్చుకుంటున్నారు,\" అని దుర్బుద్ధికేసి తిరిగి, “మనం బలం గల వాళ్ళం గనక ఈ ముసలివాణ్ణి బయటకు గెంటమంటావు! అదేనా నీ సలహా? అలా ఎన్నటికీ జరగదు. నేను చెబుతున్నాను. దానం చెయ్యి. కాని నీకు తినటంలో ఉన్న ఆసక్తి పెట్టడంలో లేదు!\" అన్నాడు.\n\"అబ్బో, చాలా పెద్ద ఉపన్యాసం ఇచ్చావే? నేను ఈ ముసలాడికిచ్చేదే అందరూ ఇస్తే వీడు మళ్ళీ ఈ ఇంటి ఛాయలకు రాడు!” అంటూ దుర్బుద్ధి తన కాళ్ళ అడుగున ఉన్న పీటను వంగి పైకి తీశాడు.\nఈ లోపల రూపధరుడు అందరి దగ్గరా తలా కాస్తా పుచ్చుకుని తన జోలెలో వేసుకుని, దుర్బుద్ధిని సమీపించి, “అయ్యా, ఈ అందరి లోకీ మీరు గొప్పవారు లాగా కనిపిస్తున్నారు. అందుచేత అందరికన్నా ఎక్కువగా ఇవ్వాలి. నేను కూడా ఒకప్పుడు బాగా బతికిన వాణ్ణి. నా కింద అనేకవేల మంది కింకరులుండే వాళ్లు. కాని దేవతలు నాపట్ల ఆగ్రహించి, నన్ను సముద్రాలపై దొంగతనాలు చేయడానికి పంపారు. ఈజిప్టులో నా అనుచరులంతా శత్రువుల చేతుల్లో హతమయ్యారు. నేను దిక్కులేని వాణ్ణయిపోయి ఈవిధంగా ఒంటరిగా దేశాలు పట్టి తిరుగుతున్నాను!” అన్నాడు.\n“ఏమిటీ పీడ? తిండి కూడా హాయిగా తినడానికి లేకుండా! దూరంగా నిలబడు! బిచ్చగాడివై ఉండి నీకెంత కండకావరం! నిన్ను మళ్ళీ ఈజిప్టు పంపగలను జాగ్రత్త! అయినా వాళ్ళంతా ఇవ్వకేం చేస్తారూ? వాళ్ళ సొత్తు కాదుగా?\" అన్నాడు దుర్బుద్ధి పట్టరాని కోపంతో.\n\"అయ్యా, తమరు చూడటానికి గొప్పగా ఉన్నా బుద్ధి మాత్రం చాలా చిన్నదిలాగుంది. మీ సొత్తు కానప్పుడే ఇంత పెట్టలేనివారు మీ సొత్తయితే ఉప్పు నలుసు కూడా విది లించేట్టు లేరే? ఇక్కడ ఇంత తినడానికి ఉన్నది గదా, ఒక చిన్న రొట్టెముక్క పారెయ్య\nగూడదా, బాబూ?\" అంటూ రూపధరుడు అక్కడినుంచి కదిలాడు.\n\"ఎంత మాట అన్నావురా?\" అంటూ దుర్బుద్ధి తన చేతిలో ఉన్న పీట రూపధరుడి వీపున కుడిభుజంపైన విసిరాడు. అది రూపధరుడి వీపున కుడిభుజంపైన బలంగా తగిలింది.\nకాని రూపధరుడు ఆ దెబ్బకు చలించ లేదు. అతను తలతిప్పి దుర్బుద్ధి కేసి ఒక్క సారి రోషంగా చూసి, వాకిలివద్ద తన స్థానా నికి తిరిగి వెళ్ళి ఇలా అన్నాడు: \"ఈ ఇంటా విడను పెళ్ళాడగోరే బాబుల్లారా! నా మాట వినండి. తన సొత్తును సంరక్షించుకునే ప్రయత్నంలో మనిషి దెబ్బతింటే అందులో విశేషం ఏమీ లేదు. కాని ఒక మనిషి పొట్ట కోసం పాకులాడుతూ దెబ్బ తినడం చాలా ఘోరం. మా బిచ్చగాళ్ళను కాపాడే దేవు డెవడైనా ఉంటే ఈ దుర్బుద్ధి పల్లకీ ఎక్కడం అబద్ధమూ పాడె ఎక్కడం మాత్రం నిజమూ అవుతుంది!\"\n“నోరు మూసుకు కూచుని తింటావా, తిను: లేదా బయటికి నడు! అంతే గాని, ఇలా పేలావంటే నిన్ను అందరమూ కలిసి తాట వొలుస్తాము, జాగ్రత్త!” అన్నాడు దుర్బుద్ధి కోపంగా.\nఆ ముసలి బిచ్చగాడి పట్ల దుర్బుద్ధి అంత క్రూరంగా ప్రవర్తించడం మిగిలినవారికి కూడా అంతగా నచ్చలేదు. \"ఆ ముసలి వెధవను కొట్టటమేమిటి?\" “ఒకవేళ బిచ్చ గాళ్ళ దేవుడున్నాడేమో!” “ఒకొక్కసారి దేవుళ్ళే ఇలాటి రూపంలో వస్తారు!\" అని తలా ఒక మాటా అన్నారు.\nఆ మాటల్లో ఓ ఒక్కటీ దుర్బుద్ధి విని పెంచుకోలేదు.\nకాని తన తండ్రికి తగిలిన దెబ్బ చూసి ధీరమతికి మండిపోతున్నది. అతను తన దుఃఖాన్నీ, ఆగ్రహాన్నీ బలవంతాన అణచి పెట్టుకున్నాడు.\nఅక్కడ జరిగిన సంగతులు పద్మముఖికీ, ఆమె వెంట వున్న పరిచారికలకూ తెలిశాయి. ఆమె పందులకాపరిని పిలిపించి, \"ఆ బిచ్చ గాణ్ణి ఒకసారి పిలుచుకు వస్తావా? ఆయన చాలా దేశాలు తిరిగాట్ట, నా భర్త సమాచారం ఏమైనా చెబుతాడేమో! అడిగి చూస్తాను,\" అన్నది.\nపందుల కాపరి రూపధరుడి దగ్గరకు వెళ్ళి, “అమ్మగారు నిన్నొకసారి రమ్మంటు న్నారు. మా యజమాని వార్తలు నీకేమైనా\nతెలిస్తే వింటారట!” అన్నాడు. “మీ యజమాని వార్తలు నాకు చాలా తెలుసు. కాని అవన్నీ చెప్పేందుకు ఇది సమయం కాదు. పొద్దుకినాక ఎవరూ లేనప్పుడు వస్తానని ఆవిడతో చెప్పు!\" అన్నాడు రూపధరుడు.\nపందులకాపరి పద్మముఖికి ఈ మాట చెప్పివచ్చి ధీరమతితో, “చిన్నబాబూ, ఇక నేను వెళ్ళి నా పందులను చూసుకోవాలి. ఆ ముసలాణ్ణి కాస్త జాగ్రత్తగా చూసుకో! చూశావుగా దుర్బుద్ధి అతన్ని ఎంత లావు దెబ్బ కొట్టాడో?\" అన్నాడు.\n\"ముసలాడి భయం నీకేమీ వద్దులే. నువ్వు మాత్రం భోజనం చేసి మరీ వెళ్ళు!\" అన్నాడు ధీరమతి.\nపందులకాపరి భోజనం చేసి వెళ్ళేసరికి అపరాహ్నమయింది. అందరూ పాటలలో, నృత్యాలలో మునిగి జల్సా చేస్తున్నారు. ఆ సమయానికి అక్కడికి మరొక బిచ్చగాడు\nవచ్చాడు. వాడు నగరంలో ఎప్పుడూ అడుక్కు తినేవాడే. వాడు అందరికీ సమాచారం అందజేయడం చేత వాణ్ణి 'దూత' అని పిలిచేవారు.\nఈ దూత లోపలికి వస్తూనే రూపధరుణ్ణి చూసి, “ఏయ్, ముసలాడా! ఎవడవురానువ్వు? అవతలికి పోతావా, లాగిపారెయ్య మన్నావా?” అని గద్దించాడు.\n“నేను నిన్నేమైనా అన్నానా, పెట్టానా? నా జోలి నీకెందుకు? నీ మానాన నువ్వు అడుక్కోరాదూ? లాగటం మాట వస్తే, ముసలి వాణ్ణయినా నేనే నిన్ను లాగి పారెయ్యవచ్చు,” అన్నాడు రూపధరుడు.\n\"ఏమిరా నీ పొగరు? లేచి నిలబడు! ఎవరి బలమో తేల్చుకుందాం! ముసలి తొత్తువు నా వంటి పడుచువాని మీదికి కాలు దువ్వుతావా?\" అన్నాడు దూత. ఇద్దరు బిచ్చగాళ్ళూ కాట్లకుక్కల్లాగా తయారు కావడం\nచూసి దుర్బుద్ధికి పరమానంద మయింది. \"స్నేహితులారా, వీళ్లిద్దరిలో ఎవరు గెలుస్తారో తేల్చుకుందాం. వీళ్ళపోట్లాట ఇవాళ మనకొక కొత్త వినోదం!\" అన్నాడతను.\nఅందరూ లేచి వచ్చి బిచ్చగాళ్ళ చుట్టూ మూగారు. “మీ ఇద్దరిలో ఎవరు గెలిస్తే వాళ్ళు రాత్రి దాకా ఇక్కడ ఉండి నిశ్చింతగా కావలసినంత తినవచ్చు. ఓడిపోయినవాణ్ణి ఇక్కడ వుండనివ్వం!\" అన్నాడు దుర్బుద్ధి.\n\"అయ్యలారా, అసలే ముసలివాణ్ణి. పోట్లాడవలసింది పడుచువానితో. మీలో ఎవరూ నన్ను పక్కదెబ్బ కొట్టనని మాట ఇవ్వండి. అలా ఈ దూతకు మీరు సహాయం చెయ్యకుండా ఉంటే నా శక్తికొద్దీ పోరాడ తాను!\" అన్నాడు రూపధరుడు.\nమధ్యలో అన్యాయం చెయ్యమని అందరూ ప్రమాణాలు చేశారు. తరవాత ధీరమతి రూపధరుడితో, \"ఈ ఇంటి పెద్దను\nనేను. మిగిలినవారిలో కూడా పెద్దలున్నారు. మేమంతా నీకు అన్యాయం జరగకుండా చూస్తాం!\" అన్నాడు.\nతరవాత రూపధరుడు తన చింకి దుస్తులను కాళ్ళమీదా, చేతులమీదా ఎగదీసి కట్టాడు. అతని బలమైన తొడలూ, పిక్కలూ, జబ్బలూ చూసి అందరూ నిర్ఘాంతపో యారు. “ఇవాళ మన దూతగాడు యమ దూతల పాలే. కొరివితో తల గోక్కున్నాడు, వెధవ!\" అని వారనుకున్నారు.\nఇక దూత స్థితి వర్ణనాతీతంగా ఉన్నది. వాడు భయంతో వణికిపోతున్నాడు. వాడి బట్టలు ఎగకట్టడానికి నౌకర్లు సహాయ పడవలసి వచ్చింది. రూపధరుడితో పోట్లాడ టానికి కూడా వాణ్ణి బలవంతాన తొయ్య వలసి వచ్చింది. ఈ దూతను ఒక్క గట్టి గుద్దుతో యమలోకానికి పంపడమా, లేక చిన్నదెబ్బతో పడగొట్టడమా అని రూపధరుడు\nవితర్కించుకున్నాడు. ఒక్కదెబ్బతో తాను దూతను చంపేసినట్టయితే ఆ దుర్మార్గులకు తనను గురించి అనుమానం రావచ్చు. అందుచేత చిన్నదెబ్బే కొడదామని రూప ధరుడు నిశ్చయించాడు.\nఇద్దరు యోధులూ ఒకరినొకరు ఎదు ర్కోగానే దూత రూపధరుడి కుడిభుజాన్ని కొట్ట బోయాడు. కాని రూపధరుడు దూత దవడ మీద ఒక్క దెబ్బ కొట్టేసరికి వాడి దవడ ఎముక విరిగింది. వాడు నోట నెత్తురు కక్కుతూ కింద పడిపోయి కాళ్ళు గిలగిలా తన్నుకున్నాడు. ప్రేక్షకులు చేతులు పైకెత్తి అల్లరిగా నవ్వారు.\nరూపధరుడు దూత కాలు పట్టుకుని జరజరా బయటికి ఈడ్చుకుపోయి వాణ్ణి గోడకానించి కూచోబెట్టి, వాడి కర్ర వాడి\nచేతిలో పెట్టి, “కుక్కలూ, పందులూ లోపలికి రాకుండా చూస్తూండు. బిచ్చగాళ్ళ కందరికీ నువ్వే చక్రవర్తివనుకోకు. ఇంకా నయం. ఇవాళ తేలికలో పోయింది!\" అన్నాడు.\nతరవాత అతను తిరిగి వచ్చి వాకిలి వద్ద తన యథాస్థానంలో కూచున్నాడు.\nసాయంకాలం కాగానే పద్మముఖి, ఎన్నడూ రానిది, కిందికి దిగి వచ్చింది. ఆమె సౌందర్యం చూసి అందరూ తన్మయత్వం చెందారు. ఆమె తన కుమారుడితో, “ధీర మతీ, అంతకంతకూ నువ్విలా అయిపోతు న్నావేమిటి నాయనా? పరాయివాడు మన పంచన చేరితే అతనిపైన చేయి చేసుకో నిస్తావా? ఆ మనిషి కేదైనా ప్రమాదంలాటిది జరిగితే మనకు నలుగురిలో అప్రతిష్ఠకాదా?” అన్నది.\n“నీకు కోపం రావటం సహజమేనమ్మా! వీళ్ళంతా నా చుట్టూ మూగి నన్ను ఉక్కిరి బిక్కిరి చేస్తున్నారు. నేనేం చేసేది? ఇంతకూ ఈ వృద్ధుడిమీద చేయిచేసుకున్న దూతకు మంచి శాస్తే అయిందిలే!” అన్నాడు ధీరమతి.\nదూరం నుంచి విపులయోధుడనే వాడు, \"పద్మముఖీ నీ అందాన్ని దేశంలో ఉండే జనమంతా చూడగలిగితే అందరూ రేపు మీ ఇంటనే ఉంటారు! అందరూ నిన్ను పెళ్లాడగోరుతారు! నిజంగా ఈ దేశపు స్త్రీలకు నీవు ఆణిముత్యానివి!” అన్నాడు.\n“నా అందమంతా నా భర్త వెళ్ళిపోయిన నాడే హరించుకు పోయింది. వెళ్ళిపోయే టప్పుడాయన నాతో తాను మరణించిన పక్షంలో మరొకరిని వివాహమాడమని చెప్పిన మాట నిజమే. కాని నా స్వయంవరం ఇంత\nఅవమానకరంగా ఉంటుందని ఎన్నడూనేను అనుకోలేదు. ఇలాటిది ఎక్కడైనా ఉన్నదా? వరులుగా వచ్చేవారు వధువుకు ఆభర ణాలూ, పశువులూ కట్నాలుగా తెస్తారు. అంతేగాని ఆమె ఇంట తిష్ఠవేసి . ఆమె ఆస్తి యావత్తూ ఇలా తినెయ్యరు,” అన్నది పద్మ ముఖి.\nఆమెకు దుర్బుద్ధి ఈ విధంగా సమా ధానమిచ్చాడు: “నీవన్నమాట నిజమే, పద్మ ముఖీ. అందరమూ మాకు తోచిన కట్నాలు తెప్పించి ఇయ్యమంటే ఇస్తాం గాని, మాలో ఒకరిని నువ్వు భర్తగా వరించేదాకా మేమి క్కడి నుంచి మాత్రం వెళ్ళిపోము!\"\nతరవాత అందరూ తమ మనుషులను పంపించి వెలలేని కట్నాలు తెప్పించి ఇచ్చారు. వాటన్నిటినీ తన దాసీల చేత పట్టించుకుని పద్మముఖి తన గదికి వెళ్ళి పోయింది.\nచీకటి పడగానే ముందుగదిలో మూడు చోట్ల అగ్నిహోత్రాలు చేశారు. దివిటీలు వెలిగించారు.\nచాలాసేపు అందరూ తాగి నానా అల్లరి చేశారు. విపులయోధుడు రూపధరుడికి\nఉద్యోగం ఇస్తానన్నాడు. “అయితే, నువ్వు చాలా దొంగవెధవవి! కష్టపడి పనిచేసే బాపతు కాదు!\" అన్నాడతను.\n\"పొలం దున్నటంలోగాని, కొడవలి తీసు కుని గడ్డి కొయ్యటంలో గాని మనం ఎప్పుడైనా పందెం వేసుకుందాం. ఎవరు ఎక్కువ పని మంతులో తెలుస్తుంది. నువ్వు వట్టి వదరు `బోతువు. ఆ రూపధరుడు తిరిగి వస్తే నీ బతుకు తెలుస్తుంది!” అన్నాడు రూపధరుడు హేళనగా.\nవిపులయోధుడు' ఆగ్రహించి అతనిపై ఒక పీట విసిరాడు. రూపధరుడు తప్పుకోగా అది ఇంకొకడికి తగిలింది. వాడు అరవ సాగాడు. అది చూసి ఒక్కసారిగా అందరూ కేకలుపెట్టారు.\nధీరమతి అధికారంతో, “ఏమిటీ అల్లరి? మీరు చెడతాగి కైపెక్కి నా ఇంట వెర్రివాళ్ళ లాగాప్రవర్తిస్తున్నారు. ఇదేమీ బాగాలేదు. తిన్నారు. తాగారు, ఇక వెళ్ళి పడుకోండి!” అన్నాడు.\nఅందరూ లేచి వెలుపలికి వెళ్ళిపోయారు. ఆ గదిలో రూపధరుడూ, ధీరమతీ మాత్రమే మిగిలారు. - (ఇంకావుంది)",
            "book_page_end": 23
        },
        {
            "title": "వింతమురళి",
            "book_page_start": 25,
            "pdf_page_start": 25,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "మనిషి కోరికలు అతని శక్తి సామర్థ్యాలకు మించినవిగా ఉండకూడదు. జ్ఞానం, వివేకం కలిగి, స్వార్థం లేని నిర్ణయాలు తీసుకోవాలి.",
            "keywords": [
                "మురళి",
                "తపస్సు",
                "అరణ్యం",
                "యుద్ధతంత్రం",
                "నిద్ర"
            ],
            "characters": [
                "విక్రమార్కుడు",
                "బేతాళుడు",
                "మోహనకృష్ణ",
                "దివాకరుడు",
                "ముని",
                "రాక్షసి",
                "యువరాణి"
            ],
            "locations": [
                "గోకులపురం",
                "పాపికొండలు అరణ్యం",
                "సూర్యగిరి",
                "మకరగిరి"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, \"రాజా, ఎన్ని ఆశాభంగాలకు లోనైనా నీ వీడని పట్టుదల చూస్తూంటే, హాయి గొలిపే అంతఃపురాన్ని కాక, భీతిగొలిపే ఈ శ్మశానాన్నే నువ్వు కోరుకుంటున్నట్టు శంక కలుగుతున్నది. అదే నిజమైతే, నీది అతి చిత్రమైన మనస్తత్వం అనుకోవాలి. ఎందుకంటే – రాజైనవాడు చక్రవర్తిని కావాలన్న కోరికతో కుమిలిపోతూంటాడు. పేదరైతు భూస్వామిని కావాలన్న కోరికతో అహోరాత్రాలు శ్రమిస్తూంటాడు. ఇందులో అసహజమంటూ ఏమీ లేదు. కాని, ఇలాంటి కొందరు వ్యక్తులు తమ తెలివితేటల కారణంగానో, దైవకృప వల్లనో కోరికలు ఫలించనున్న తరుణంలో వాటిని చేజేతులా\nజారవిడుచుకుంటారు. దీన్ని తాత్కాలికంగా వాళ్ళను ఆవహించిన జడత్వం లేక మనో వైకల్యం అనుకోవలసిందే కదా! ఇందుకు ఉదాహరణగా, మోహనకృష్ణ అనే వాడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nగోకులపురంలో మోహనకృష్ణ అనే యువ కుడుండేవాడు. వాడు గురుకులంలో విద్యాభ్యాసం ముగించి, ఇంటికి తిరిగి వచ్చాడు. వాడి తండ్రికి వాడొక్కడే కొడుకు. వాళ్ళకు పదెకరాల సుక్షేత్రంలాంటి వ్యవసాయ భూమి ఉన్నది. విద్య పూర్తయ్యాక కొడుకు వ్యవసాయప్పనుల్లో తనకు సాయంగా వుంటాడని మోహనకృష్ణ తండ్రి దివాకరుడు ఆశించాడు. కాని, వాడు ఇంటెదురుగా ఉన్న రావిచెట్టు కింద కూర్చొని ఏవేవో\nపగటి కలలు కంటూండేవాడు. ఇలా ఒక నెల గడిచాక, కొడుకు ప్రవర్తనకు విసుగు చెందిన దివాకరుడు, ఒకనాడు మోహన కృష్ణతో, \"బాబూ, పొద్దస్తమానమూ ఏ పనీ పాటా లేకుండా, ఎందుకలా కాలం వృధా చేస్తావు? నాకా వయసు మీద పడు తున్నది. పొలం పనుల్లో నాకు సాయంగా రా,” అన్నాడు.\nఈ మాటలకు మోహనకృష్ణ అయిష్టంగా తల వూపి, “నాన్నా, మనం ఎంత కష్టించి పనిచేసినా, గొర్రెకు బెత్తెడు తోకలా ఎదుగూ బొదుగూ లేని వ్యవసాయం. నాకు ఒకే ఒక్క నెల గడువివ్వు. నేను పాపికొండల ప్రాంతాన గల అరణ్యానికి పోయి, అక్కడ తపస్సు చేసుకునే మునులలో ఎవరో ఒకరి ఆశీర్వాదం పొంది తిరిగి వస్తాను. ఆ తర్వాత మనం సిరిసంపదలతో తులతూగవచ్చు,” అన్నాడు.\nగురుకులం చదువు తన కొడుకులో లేనిపోని ఆశలకు కారణమయిందని గ్రహించిన దివాకరుడు, చేసేది లేక ఇందుకు సరేనన్నాడు. వాడి తల్లి దిగులుతో మౌనంగా వుండిపోయింది.\nమర్నాటి ఉదయం మోహనకృష్ణ భోజనం చేసి, దారిలో తినేందుకు ఇన్ని రొట్టెలు మూట గట్టుకుని పాపికొండలకు బయలు దేరాడు. వాడు మిట్టమధ్యాహ్నం వేళకు అరణ్యంలోని ఒక కొలను ప్రాంతాన్ని చేరాడు. కోతి ఒకటి చెట్టుకొమ్మల్లోంచి హఠాత్తుగా కిందికి దూకింది. దాని చేతిలో వెండిపొన్ను గల వింత మురళి ఒకటున్నది. మోహనకృష్ణ కోతికేసి ఆశ్చర్యపోతూ చూసేంతలో, అది\nమురళిని నేలకు జారవిడిచి, అతడి చేతిలో ఉన్న రొట్టెల మూటను లాక్కుని కొమ్మల్లోకి పారిపోయింది. వాడు కోపంతో చెట్టుకొమ్మల `కేసి ఒకసారి చూసి, కోతి కనబడక పోయేసరికి, ఉసూరుమంటూ, అక్కడ పడివున్న మురళిని తీసుకుని, కొలనులో ఇన్ని నీళ్ళు తాగి ముందుకు నడిచాడు.\nవాడు అలా కొండలకేసి కొంతదూరం వెళ్ళేసరికి, శతవృద్ధుడయిన ఒక ముని అతడికి ఎదురయ్యాడు. ఆయన తల, పొడవాటి గడ్డం తెల్లగా పండిపోయి వున్నాయి. ఆయన కళ్ళు జ్ఞానజోతుల్లా మిలమిలా మెరుస్తున్నాయి. మోహనకృష్ణ అప్రయత్నంగా ఆయనకు సాష్టాంగపడ్డాడు.\nముని వాణ్ణి ఆప్యాయంగా లేవనెత్తి, ఏదో చెప్పబోతున్నవాణ్ణి కళ్ళతోనే వారించి, “నాకంతా తెలుసు, నాయనా! నువ్వీ ప్రాంతాన గల మునులలో ఎవరినైనా ఆశ్రయించి, కోర్కెలను నెరవేర్చుకోవాలని వచ్చావు. నీ చేతిలో వున్నది మామూలు మురళి కాదు; గొప్ప మహత్తు గలది. దాన్ని ఊదేవారికి తప్పు, ఆ నాదం ఎవరు విన్నా వారికి నిద్ర ముంచుకు వస్తుంది. ఇందుకు పశు పక్ష్యా దులు, రాక్షసులు కూడా మినహాయింపు కాదు. మరొక సంగతి. మనిషి కోరికలు అతడి తాహతుకూ, శక్తిసామర్థ్యాలకూ, బుద్ధి వివేకాలకూ మించినవిగా ఉండరాదు. అలా కానప్పుడు అవహేళనలకూ, అవమానాలకూ గురి కావలసి వస్తుంది. ఇది నా హెచ్చరిక!\" అని తన దారిన తాను వెళ్ళిపోయాడు.\nమోహనకృష్ణ, ముని మాటలకు అబ్బుర పడ్డాడు. వాడు సంతోషంగా వెనుదిరిగి ఊరుదారి\nపట్టాడు. వాడలా పది బారల దూరం నడిచాడో లేదో, సింహగర్జన వినవచ్చింది. మరుక్షణం లేడినొక దాన్ని తరుముకుంటూ, సింహమొకటి అటుగా వచ్చింది. వాడు భయంతో వణికిపోతూ పక్కనే ఉన్న చెట్టు పైకి పోయాడు. ఇంతలో వాడికి తన మహిమ గల మురళి గుర్తు కొచ్చింది. మురళిని పెదాలకానించి ఊద సాగాడు. వెంటనే సింహం, లేడి రెండూ కింద పడి గాఢనిద్రలోకి జారుకున్నాయి. వాడలా కాసేపు ఊది, అలుపు తీర్చుకునేందుకు క్షణ కాలం ఊదడం ఆపేసరికి సింహం, లేడిఉలిక్కి పడి నిద్రలేచాయి. పరిగెత్తుతున్న లేడినితరుము కుంటూ సింహం చెట్లలోకి వెళ్లిపోయింది.\nఇంతలో, దాపులనున్న పెద్దమర్రిచెట్టు పై నుంచి ఒక బ్రహ్మరాక్షసి, మోహనకృష్ణ ముందు దూకింది. దాన్ని చూసి వాడు\nప్రాణభయంతో గజగజ వణుకుతున్నంతలో, రాక్షసి, “ఒరే, నాకు చాలా ఆకలిగా ఉన్నది. నువ్వు వణకుతూ అలా కాలం వృధా చేయ కుండా మూర్ఛపోయావంటే, నిన్ను తిని ఆకలి తీర్చుకుంటాను,” అన్నది.\nఇందులో ఏదో రహస్యం ఉన్నదని మోహన కృష్ణ వెంటనే గ్రహించి ధైర్యం తెచ్చుకుని, “ఏమిటీ, నేను మూర్ఛపోందే తిన లేవా?\" అని అడిగాడు.\nఅందుకు రాక్షసి ఒక నిట్టూర్పు విడిచి, “ఏం చెప్పేది! ఒకసారి నేనొక అడవిదున్నను పట్టి తిని, దాని ఎముకల గూడును బలంగా విసిరేశాను. అది పోయి ఒక ముని ఆశ్రమంలో పడింది. ముని కోపగించి, మేలుకుని లేదా స్పృహలో వున్న ఏ ప్రాణిని తిన్నా, నా తల బద్దలవుతుందని శపించాడు!\" అన్నది.\nఆ మరుక్షణం మోహనకృష్ణకు తన వద్ద వున్న మురళి గుర్తుకు వచ్చింది. దాన్నివాడు ఊదబోయేంతలో బ్రహ్మరాక్షసి లాక్కుని, అటూ ఇటూ తిప్పి చూసి, \"ఆహాఁ వెండిపొన్ను మురళా?\" అని ఊదసాగింది.\nమోహనకృష్ణ తన చెవులకు మురళీరవం సోకకుండా, రెండు అరచేతులతో చెవులను కప్పుకున్నాడు.\nఇది గమనించిన రాక్షసి, \"అవమానం! నేను మురళి ఊదుతుంటే నువ్వు చెవులు మూసుకుంటావా? నువ్వు ఎంత బాగా ఊద గలవో చూస్తాను,\" అంటూ మురళిని మోహన కృష్ణ మీదికి గిరవాటేసింది.\nబ్రతుకుజీవుడా అనుకుంటూ వాడు మురళిని తీసుకుని ఊదసాగాడు. రాక్షసి \"అద్భుతం, పరమాద్భుతం!\" అంటూ నేల మీద వాలిపోయి, గుర్రుపెట్టి నిద్రించసాగింది.\nఇదే మంచి అదననుకుని మోహనకృష్ణ అక్కడినుంచి పరిగెత్తసాగాడు. వెంటనే మెల కువ వచ్చిన రాక్షసి, \"ఒరే, ఆగు!” అంటూ పెద్ద పెద్ద అంగలతో వాడి వెంటపడింది.\nఇంతలో, ఒక అందమైన పల్లకీ మోహన కృష్ణకు ఎదురొచ్చింది. నలుగురు బోయీలు పల్లకీని మోస్తున్నారు. పదిమంది భటులు గుర్రాల మీద రక్షణగా వస్తున్నారు. వాళ్ళను చూసి రాక్షసి పెద్దగా, \"ఆహాఁ అదృష్టమంటే ఇదే! ఒకణ్ణి తరుముకుంటూ వస్తూంటే, ఇంత మంది మనుషులు ఎదురయ్యారు,\" అంటూ వికటంగా నవ్వింది.\nరాక్షసి నవ్వు విని పల్లకీ తెర తొలగించి, ఒకసుందరితలబయటపెట్టింది. మేఘాల చాటునుంచి బయటపడిన చందమామలాగా\nఆమె ముఖం ఎంతో అందంగా ఉంది. \"ఆహాఁ అందమంటే ఈమెదే! పెళ్ళంటూ చేసుకుంటే ఈమెనే చేసుకోవాలి,\" అను కున్నాడు మోహనకృష్ణ.\nరాక్షసిని చూసి భటులూ, పల్లకీలోని యువతీ ప్రాణభయంతో కంపించిపోసాగారు. రాక్షసి తన కిప్పుడు ఒకేసారి చాలామంది మనుషులు దొరికారాన్న సంతోషంతో, అడుగులో అడుగేసుకుంటూ తాపీగా నడిచి రాసాగింది. అది కాలిబాట పక్కనే వున్న ఒక పాడుబడ్డ బావి దగ్గరకు రాగానే, మోహన కృష్ణ మురళిని ఊదడం ప్రారంభించాడు.\nరాక్షని మురళీనాదం వింటూనే, \"అద్భుతం, మహాద్భుతం!\" అంటూ నిద్ర మత్తుతో తూలి పాడుబడ్డబావిలో పడి పోయింది. అదే సమయంలో భటులూ, గుర్రాలూ, బోయీలూ, పల్లకీలోని యువతీ అంతా నిద్రలోకి జారుకున్నారు.\nమోహనకృష్ణ మురళి ఊదడం ఆపాడు. వెంటనే అందరూ నిద్రమత్తు వదిలి కళ్ళు తెరిచారు. బావిలో పడ్డ రాక్షసి కాళ్ళు విరిగి పెద్దగా కేకలు పెట్టసాగింది. ఏమి జరిగిందో తెలియక ఆశ్చర్యపోతున్న భటులతో వాడు జరిగిందేమిటో వివరించి చెప్పి, \"ఆ రాక్షసి ఇప్పట్లో బావి నుంచి బయటకు రాలేదు. ఇంతకూ మీరెవరు? ఎక్కడికి పోతున్నారు?” అని అడిగాడు.\nఅందుకు భటుల్లో ఒకడు, \"అయ్యా, ఇదంతా మా ప్రారబ్ధం. మాది సూర్యగిరి. మా పొరుగు దేశమైన మకరగిరి రాజు మా దేశం పైకి దండెత్తాడు. యుద్ధం ప్రారంభమై నేటికి వారం రోజులైంది. మా సైనికులు\nవేల సంఖ్యలో మరణించారు. మాకు ఓటమి తప్పదని తేలిపోయింది. అందువల్ల, రహస్య మార్గం గుండా, మా యువరాణిని తీసుకుని, ఇలా అరణ్యంలోకి పారిపోయి వస్తున్నాం,” అన్నాడు.\nవాళ్ళకు మోహనకృష్ణ తనెవరైందీ చెప్పి, \"నన్ను మహారాజువద్దకు తీసుకు వెళ్ళండి. ఆయనతో నేను అత్యవసరంగా యుద్ధతంత్రం గురించి మాట్లాడాలి. మన సైన్యం గెలిచే ఉపాయం నాకు తెలుసు,” అన్నాడు.\nయువరాణి అనుమతి తీసుకుని భటులు తమ రాజధానికేసి బయలుదేరారు. భటుల్లో ఒకడు మోహనకృష్ణను తన గుర్రం వెనక ఎక్కించుకున్నాడు. తొలిజాము గడిచేసరికి వాళ్ళు రాజధాని చేరుకున్నారు. రహస్య మార్గగుండా అందరూ కోటలోప్రవేశించారు.\nభటులు, మోహనకృష్ణ అంతఃపురంలోని మహారాజు శయనమందిరం బయట నిల బడ్డారు. యువరాణి లోపలికివెళ్ళింది. రాజు ఆసనంలో దిగులుగా కూర్చుని వున్నాడు. కుమార్తెను చూసి ఆశ్చర్యపడుతూ ప్రశ్నించ బోయేంతలో, ఆమె అరణ్యంలో జరిగిన దంతా చెప్పి, “మోహనకృష్ణ అనే యువకుడు మనం యుద్ధంలో గెలిచేమార్గం చెబుతా నంటున్నాడు. మందిరం బయట మీ అను మతికోసం నిరీక్షిస్తున్నాడు,” అన్నది.\nఅంతా విన్న రాజు, “ఒకసామాన్య పౌరుడు నాతో యుద్ధతంత్రం మాట్లాడడమా? అయినా, బ్రహ్మరాక్షసి బారి నుంచి నిన్నూ, భటుల్నీ రక్షించాడంటున్నావు. మహావీరుడే అయి వుండాలి. వెంటనే లోపలికి రమ్మను,\" అన్నాడు.\nమోహనకృష్ణ తన ఎదుటికి రాగానే, రాజు వాణ్ణి ఎగాదిగా చూసి, “నువ్వు మాకేదో యుద్ధ తంత్రం చెబుతానన్నావట! ఏమిటది?” అని అడిగాడు:\nరాజకుమార్తె అందచందాలకు పరవశు డైన మోహనకృష్ణకు, ఆమెను వివాహమాడా లన్న బలమైన కోరిక వున్నది. అయితే వాడా కోరికను ముందుగా బయట పెట్టడానికి సంశయించి, మహారాజుకు తనవద్దవున్న మురళి అద్భుతశక్తిని వివరించి, “మహారాజా! యుద్ధంలో నేను తప్పక విజయం సాధించి తీరుతాను. అందుకు ప్రతిఫలంగా మీరు, నా ఒకేఒక్క కోర్కెను నెరవేర్చాలి. అలా అని వాగ్దానం చెయ్యండి,” అన్నాడు.\nరాజు ఒక క్షణం మౌనంగావుండి, తర్వాత ప్రసన్నంగా, “మోహనకృష్ణా! నాకు శత్రురాజు పై యుద్ధంలో నువ్వు విజయం కలిగించడ మంటే- నన్నూ, నాకుటుంబాన్నీ, నా సూర్య గిరి రాజ్యాన్నీ, పౌరులనూ రక్షించినట్టు. అటువంటి నువ్వు కోరినదేదైనా ఇవ్వడానికి, మా కులదేవత ఆనగా వాగ్దానంచేస్తున్నాను!” అన్నాడు.\nమర్నాడు యుద్ధం ప్రారంభం కాగానే, యుద్ధభూమిలో ఒక పక్కగా రథం మీద ఆశీనుడైవున్న మోహనకృష్ణ మహత్తుగల మురళిని ఊదడం ప్రారంభించాడు. సూర్య గిరి మహారాజు, సేనాపతి, సైనికులు మోహన కృష్ణ చెప్పిన విధంగా తమ చెవుల్లో దూది పెట్టుకున్నందున, వాళ్ళకు నిద్రరాలేదు. మకర గిరి సైనికులు, సేనాపతి, రాజు మురళీనాదా నికి పరవశించి గాఢమైన నిద్రలోకి జారు కున్నారు. ఇదే అదనుగా, వారిని సూర్యగిరి\nసైన్యం ఊచకోత కోసింది. సూర్యగిరి మహా రాజు, మకరగిరి మహారాజును బంధించి చెరసాలలో వేయించాడు.\nఆ సాయంత్రం మోహనకృష్ణను సన్మా నించేందుకు జరిగిన గొప్ప సభలో రాజుతో పాటు, ఆస్థాన పండితులూ, నగర ముఖ్యలూ, మంత్రిసామంతులూ, వాణ్ణి మహావీరుడంటూ గొప్పగా కీర్తించారు. ఒక్కసేనాపతి మాత్రం అంతాచూస్తూ మౌనంగావూరుకున్నాడు. అది గమనించిన మోహనకృష్ణ కలత చెందాడు.\nమహారాజు, అక్కడవున్న వారందరికీ, మోహనకృష్ణకు యుద్ధానికి ముందు తను చేసిన వాగ్దానం గురించి చెప్పి, వాడితో, \"నువ్వు ఏమి కోరినా చెల్లించగలనని వాగ్దానం చేశాను. ఇప్పుడు, నీ కోరిక ఏమిటో, ఈ సభాముఖంగా వెల్లడించు,” అన్నాడు.\nమోహనకృష్ణ, రాజుకు నమస్కరించి, \"మహారాజా, ప్రస్తుతానికి క్షమించండి. నేను\nకోరేదేమిటో తమకు రేపు విన్నవించగలను!\" అని, తన అతిథి మందిరానికి వెళ్ళాడు.\nమర్నాడు వాడు సూర్యోదయానికి ముందే నిద్రలేచి, మహత్తుగల మురళిని రెండుగా విరిచి కోట అగడ్త నీటిలో విసిరివేసి, తన గ్రామానికి ప్రయాణం కట్టాడు.\nబేతాళుడు ఈ కథచెప్పి, “రాజా, మోహన కృష్ణ అరణ్యంలో తొలిసారిగా యువరాణిని చూసినప్పుడు, ఆమె అందానికి ముగ్ధుడై, పెళ్ళంటూ చేసుకుంటే ఈమెనే చేసుకోవాలి, అనుకున్నాడు గదా! ఆ తర్వాత, యుద్ధంలో ఆమె తండ్రికి సాయపడేముందు, తనకోర్కె నొకదానిని తీర్చవలసి వుంటుందని నియమం కూడా పెట్టాడు. తీరా రాజు సభలో ఆ కోర్కె ఏదో చెప్పమన్నప్పుడు, మరుసటి రోజు చెబుతానని, కోట విడిచి తన గ్రామానికి ఎందుకు వెళ్ళాడు? అంతేకాక, వెళ్ళేముందు మహత్తుగల మురళిని విరిచి కోట అగడ్తలో\nఎందుకు పారేశాడు? కోర్కె నెరవేరనున్న ఆఖరి క్షణంలో వాడి ప్రవర్తన చూస్తూంటే- ఏదో జడబుద్ధ, మానసిక దౌర్బల్యానికో గురైయ్యాడని అనుకోవలసిందే గదా? ఈ సందేహాలకుసమాధానంతెలిసికూడా చెప్పక పోయావో, నీతల పగిలిపోతుంది!” అన్నాడు.\nదానికి విక్రమార్కుడు, \"మోహనకృష్ణ గురుకులంలో నేర్చిన విద్య, వాస్తవజీవిత సమస్యలను గ్రహించేందుకు పనికిరాలే దన్నది, వాడు మునుల ఆశీర్వాదం కోసం అరణ్యానికి బయలుదేరడంలోనే తెలుస్తు న్నది. అరణ్యంలో వాడికి తారసపడ్డ ముని, ఇది ఎరిగే – వాడికి మనిషికోరికలు అతడి శక్తి సామర్థ్యాలకుమించినవిగా వుండరాదని హెచ్చరించాడు. అప్పుడే వాడికి తన వద్ద వున్న మురళి మహత్తుగలదని తెలిసింది. తర్వాత, అతిసౌందర్యవతి అయిన సూర్యగిరి యువరాణిని చూడగానే, ఆమెను పెళ్ళాడా లన్న కోరిక వాడిక్కలిగింది. అయితే, శత్రు రాజును ఓడించేందుకు బయలుదేరే ముందే, ఆమె తండ్రికి తన కోర్కె ఏమిటో చెప్పి, ఆయన నుంచి వాగ్దానం పొందవచ్చు. కాని, వాడా పని చెయ్య లేదు. అంటే,\nమునిచేసిన హెచ్చరిక వాడు మరిచిపోలే దనుకోవాలి. నిండు సభలో వాణ్ణి అందరూ మహావీరుడని పొగుడుతూంటే, ఒక్కసేనా పతి మాత్రం మౌనంగా వూరుకున్నాడు. దానితో వాడికి తన వీరత్వం,. శక్తి సామర్థ్యాలూ ఏపాటివో తెలిసి వచ్చింది. మంత్ర తంత్రాలతోనో, మహత్తులతోనో శత్రువులను నిద్రా పరవశులను చేసి, వాళ్ళ గొంతులు కోయడం వీరత్వమూ కాదు, యుద్ధ ధర్మమూ కాదని వాడు గ్రహించాడు. ఈ కారణాలవల్ల, వాడు యువరాణిని పెళ్ళాడేందుకు అనర్హుణ్ణనే కాక, మహత్తుగల మురళి మేలుకే గాక, పెద్ద కీడుకు కూడా ఎలా దారితీయగలదో ఊహించి, దాన్ని విరిచి అగడ్తలో విసిరేశాడు. అందువల్ల వాడి ప్రవర్తనలో జడత్వం, మానసిక దౌర్బల్యాల్లాంటివేమీ లేక పోగా, పరిపూర్ణమైన జ్ఞానం చోటుచేసుకున్నదను కోవాలి,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 32
        },
        {
            "title": "పంచభూతాల సుందరకాండ",
            "book_page_start": 37,
            "pdf_page_start": 37,
            "pdf_page_end": 39,
            "author": "జె. ఉదయనాగశిరీష",
            "genre": "సాంఘికం",
            "moral": "కష్టాల సమయంలో భగవంతుడిపై భక్తి చూపడం ముఖ్యం. ప్రకృతిని గౌరవిస్తూ, కవిత్వం ద్వారా గొప్ప సందేశాన్ని ఇవ్వవచ్చు.",
            "keywords": [
                "పంచభూతాలు",
                "సుందరకాండ",
                "ప్రకృతి బీభత్సం",
                "హనుమంతుడు",
                "కవిత్వం"
            ],
            "characters": [
                "అశోకవర్మ",
                "జ్యోతిష్కుడు",
                "మారుతికవి"
            ],
            "locations": [
                "ఉప్పలపాడు జమీ",
                "సముద్రతీరం",
                "మధువనం"
            ],
            "content": "ఉప్పలపాడు జమీ ప్రాంతంలోని కొన్ని గ్రామాలు సముద్రతీరానికి దగ్గర్లో ఉండేవి. అందుచేత ఆ గ్రామాలు తరచు తుపానులకు, విపరీతమైన గాలి ఒత్తిడులకు గురవు తూండేవి. దీనికి తోడు ఒకసారి చుట్టుపక్కల గల చిట్టడవి ముట్టుకుని, గ్రామాలలో ఘోరమైన అగ్నిప్రమాదం జరిగింది. ఆకష్టం నుంచి గ్రామస్థులు ఇంకా తేరుకోకముందే గాలివానలు ప్రారంభమయ్యాయి. చివరకు ఆ గాలివానలు పెనుతుపానుగా మారడంతో ఉప్పెన వచ్చి చాలా గ్రామాలకు విపరీతమైన నష్టం కలిగించాయి.\nజమీందారు అశోకవర్మ, ఆ గ్రామాలను పునర్నిర్మించి, అవసరమైన సహాయ సహకారాలతో బాటు, ఖర్చుకు వెనుకాడ కుండా,భవిష్యత్తులో ప్రకృతి బీభత్సానికి ఆ గ్రామాలు తట్టుకునే విధంగా చేయాలని, గ్రామపెద్దలతో చర్చలు ప్రారంభించాడు.\nఆ సమయంలో ఆస్థాన జ్యోతిష్కుడు, జమీందారుతో, \"ప్రభూ! ప్రకృతి విజృం భించినప్పుడు మనమేమీ చెయ్యలేం. భూమి, నీరు, అగ్ని, వాయువు, ఆకాశం- వీటిని పంచభూతాలంటారు. మన దేహంలో కూడా ఈ పంచభూతాలున్నాయి. ఈ పంచభూతా లలో వాయువు కుమారుడైన హనుమంతుడు, మనకు రక్షాకవచమయ్యేలా, ఈ ఉప్పెనకు జ్ఞాపకచిహ్నంగా ప్రతిష్ఠించబడాలని, నా కోరిక,” అన్నాడు.\nజమీందారుకు, జ్యోతిష్కుడి సూచన నచ్చింది. ఆయన వెంటనే హనుమంతుడి విగ్రహ స్థాపనకు కావలసిన స్థలాన్ని ఎంపిక చేయించాడు. అంతే కాక, ఆ స్థలంలో ఫల వృక్షాలు, పూలమొక్కలు మొదలైనవి నాటి, ఆ ప్రదేశాన్ని సుందరవనంగా రూపొందిం చాలని ఆదేశించాడు. అతి కొద్దికాలంలోనే, జమీందారు ఎంపిక చేసిన స్థలం సుందర\nవనంగా రూపుదాల్చింది. చూపరులను ఇట్టే ఆకట్టుకునేలా ఆ వనంలో వృక్షసంపదతో పాటు, నీటి జలధారలు కూడా వెలిశాయి. ప్రకృతి బీభత్సానికి జ్ఞాపకచిహ్నంగా రూపు దిద్దుకున్న ఆ వనంలో, హనుమంతుడి విగ్రహం ప్రతిష్ఠించడమే మిగిలింది.\nకొద్దివారాల్లో విగ్రహ ప్రతిష్ఠాపనముహూర్తం రానేవచ్చింది. జమీందారుతో సహా ప్రజలు అధిక సంఖ్యలో తరలివచ్చారు. సుందర మైన ఆ వనంలో నిలువెత్తు ఆంజనేయ విగ్రహం ప్రతిష్ఠించబడింది.\nహనుమంతుడి మీద పాటలు, పద్యాలు రచించి, గాయకులు, కవులు వినిపించారు. సామాన్యజనం భజనలు చేశారు. కార్య క్రమంలో భాగంగా, ఒకరోజు జమీందారు, “ఈ రోజు సుందరకాండ పారాయణం\nచేయిద్దాం. వీలయినంత ఎక్కువమందితమ తమ రామాయణాలతో రండి!\" అని కోరాడు.\nఆ సమయంలో ఒక వ్యక్తి బిగ్గరగా రోదిస్తూ, “జరిగేది జరగక మానదు. భగవం తుడు దుర్మార్గుడు. సుందరకాండ చదివి నంత మాత్రాన హనుమంతుడు ప్రసన్నమవు తాడనుకోవడం పొరబాటు. నేను రామాయ ణంలోని సుందరకాండను పద్యరూపంలో రచించాను. అయితే, ఆ మధ్య వచ్చినఉప్పె నలో దానితో పాటు ఇల్లూ వాకిలీ సర్వం కోల్పోయాను,” అంటూ కేకలు వేయసాగాడు.\nజమీందారు అతణ్ణి దగ్గరకు పిలిపించి, “ప్రకృతి పంచభూతాల కలయిక. ఆ పంచ భూతాలలో ఒకటైన జలప్రళయం ముందు మనమేపాటి! నిజంగా మీరు భక్తిగా సుందర కాండ రచించి వుంటే, వ్యక్తిగతమైన నష్టంగా దీన్ని భావించ కండి. కవులకు లోకమే కుటుంబమంటారు. మీరు సుందరకాండ తిరిగి రాయడానికి సకల సదుపాయాలూ కల్పిస్తాను. పంచభూతాలలో ఒకటైన, ఆ వాయుపుత్రుడిని నాకు సంతృప్తి కలిగేలా కీర్తించండి!\" అని కోరాడు.\nజమీందారు ఇలా అనగానే, ఆ వ్యక్తి సిగ్గుపడుతూ, \"ప్రభూ! నేనొక కవినన్నమాట మరిచిపోయాను. సుందరకాండ చదివితే . కష్టాలు తొలగిపోయి కీర్తి ప్రతిష్ఠలు లభ్య మవుతాయంటారు. నేను సుందరకాండ రచన చేసినా, ఉప్పెన బీభత్సంలో, నా రచ నతో సహా సర్వం కోల్పోయేసరికి భగవన్నింద చేశాను. నన్ను క్షమించండి! మీరు నిర్మించిన ఈ వనం మధువనానికి సరిపోవాలి. పంచ భూతాలలో నాల్గవ భూతానికి పుట్టిన\nసుందరరూపం -ఐదవ భూతానికి, రెండవ భూతానికి మధ్యలో దూరాన్ని దాటి, మొదటి భూతం సంతానానికి ధైర్యం చెప్పి, మూడవ భూతంతో స్నేహం చేసి అలజడి సృష్టించి, తిరిగి ఐదవభూతం, రెండవ భూతం మధ్య గల దూరాన్ని దాటి, మొదటి భూతం సంతానానికి ఆనందం కలిగేలా - ఈ మధు వనంలో కొలువుండి, మీకు ప్రసన్నుడగుగాక!\" అన్నాడు.\nఆ మాటలు వింటూనే ఆస్థానకవి లేచి, \"ఆహా! కవిరాజా, అద్భుతం! తమరు మా జమీందారీ ప్రాంతం వారవడం, మాకు గర్వకారణం. ప్రభూ! పంచభూతాల ప్రసక్తితో సుందరకాండ వినిపించిన, ఈ కవి వాక్చా తుర్యం కొనియాడదగినది,” అన్నాడు.\nతర్వాత ఆయన, అక్కడ వున్న జనం కేసి తిరిగి ఇలా అర్థం చెప్పాడు: \"పంచ భూతాలలో భూమి మొదటిది. రెండవది నీరు. మూడవది అగ్ని. నాలుగు వాయువు. ఐదవది ఆకాశం. నాల్గవ భూతమైన వాయువు కుమారుడు ఆంజనేయుడు రెండు, ఐదు భూతాల మధ్య- అంటే సముద్రపు నీరు, ఆకాశానికి మధ్య ఎగురుకుంటూ లంక\nచేరుకుని, మొదటి భూతం సంతానం అంటే: భూపుత్రి సీతను ఓదార్చి, మూడవ భూతం అంటే; అగ్ని సహాయంతో లంక కాల్చి, మళ్ళీ భూమికి- ఆకాశం మధ్యగా ఎగురుకుంటూ వచ్చి, వాలిదైన మధువనం లాంటి, ఈ మీ వనంలో కొలువుంటాడు, మీకు ప్రసన్నుడవుతాడు! అని సుందరకాండ ప్రశంస చేశాడు!”\nఅందరూ కరతాళ ధ్వనులు చేశారు. జమీందారు ఆ వ్యక్తిని సమీపించి, “మహాకవీ! ఆ మారుతే స్వయంగా మీ నోట సుందర కాండ ప్రశంస చేయించి, తిరిగి రాయమని మీకు కర్తవ్యం బోధించాడు. రాజులు, రాజ్యాలు పోయినా కవులు చిరస్మరణీ యులుగా వుండిపోతారు. మీ కావ్యరచనతో పాటు, నా పేరు కూడా చిరస్థాయి అవుతుంది. ఈనాటి నుంచి మిమ్మల్ని మారుతికవిగా పిలుస్తాం. సుందరకాండ రచించి మాకు కూడా యశస్సు తెండి,\" అని కోరాడు.\nమారుతికవి, ఆ వనంలో పంచభూతాల సుందరకాండ రచించి ప్రజల గౌరవాభి మానాలతో పాటు, జమీందారు మన్ననలు కూడా పొందాడు.",
            "book_page_end": 39
        },
        {
            "title": "పరోపకారం!",
            "book_page_start": 40,
            "pdf_page_start": 40,
            "pdf_page_end": 40,
            "author": "కోనేనాగవెంకటఆంజనేయులు",
            "genre": "నీతి కథ",
            "moral": "పరోపకారం చేసేటప్పుడు ఇతరుల అవసరాన్ని, సందర్భాన్ని గుర్తించాలి. అతిశయాన్ని నివారించాలి.",
            "keywords": [
                "పరోపకారం",
                "గురుకులం",
                "వృద్ధుడు",
                "అతిశయం",
                "దారి దాటించడం"
            ],
            "characters": [
                "విద్యానందుడు",
                "విద్యార్థులు"
            ],
            "locations": [
                "హేలాపురి",
                "గురుకులం"
            ],
            "content": "హేలాపురిలోని, ఒక ప్రసిద్ధమైన గురుకులంలో విద్యనభ్యసించడానికి, దూరప్రాంతాల నుంచి కూడా విద్యార్థులు వస్తూండేవాళ్ళు. అక్కడ శ్రద్ధగా విద్యనభ్యసించిన వాళ్ళల్లో కొందరికైనా రాజా స్థానంలో ఉద్యోగం దొరుకుతుందన్న ప్రతీతి ఉండేది.\nఒక రోజున గురువు విద్యానందుడు పరోపకారం ఎంత పుణ్యమో విద్యార్థులకు వివరిస్తూ, “ఉదాహరణకు, కొందరు వృద్దులు వచ్చేపోయే వాహనాల భయం కారణంగా బాట దాటలేక, దిక్కులు చూస్తూ నిలబడి వుంటారు. అలాంటివారిని బాట దాటించడం ఎంతో పుణ్యకార్యమవుతుంది,\" అని చెప్పాడు.\nఆ మర్నాడు నలుగురు విద్యార్థులు గురుకులానికి ఆలస్యంగా వచ్చారు. గురువు ఇంత ఆలస్య మయిందేమని వాళ్ళను ప్రశ్నించాడు.\nదానికి వాళ్ళు, \"గురువర్యా! మేము ఇక్కడికి వస్తుండగా, ఒక వృద్ధుడు బాట పక్క నిలబడివున్నాడు. మేం నలుగురం కలిసి అతణ్ణి బాట దాటించాము,\" అన్నారు.\n“అలాగా! చాలా సంతోషం. ఆ వృద్ధుణ్ణి బాట దాటించడానికి ఒక్కరు సరిపోతారు కదా? నలు ' గురి అవసరం ఎలా కలిగింది?\" అని ప్రశ్నించాడు గురువు.\n“ఆ ముసలాయన బాటకు ఆ పక్కకు రానని పేచీ పెట్టాడు. ఇది పనికాదని నలుగురం కలిసి అతణ్ణి ఎత్తుకుని బాట దాటించాము,\" అన్నారు విద్యార్థులు.\nఇది విన్న గురువు నిర్ఘాంతపోయాడు.",
            "book_page_end": 40
        },
        {
            "title": "మహాభారతం-28",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పౌరాణికం",
            "moral": "ధర్మానికి కట్టుబడిన క్షత్రియుడు కీర్తి కోసం ప్రాకులాడుతాడు తప్ప, సుఖాల కోసం కాదు.",
            "keywords": [
                "కిమ్మీర వధ",
                "అరణ్యవాసం",
                "మాయాయుద్ధం",
                "దివ్యాస్త్రాలు",
                "ధర్మం"
            ],
            "characters": [
                "ధృతరాష్ట్రుడు",
                "విదురుడు",
                "కిమ్మీరుడు",
                "భీముడు",
                "ధర్మరాజు",
                "ద్రౌపది",
                "కృష్ణుడు",
                "అర్జునుడు",
                "ఇంద్రుడు",
                "సాళ్వుడు"
            ],
            "locations": [
                "కిమ్మీర వనం",
                "ద్వారక",
                "ఇంద్రకీలాద్రి"
            ],
            "content": "మైత్రేయుడు వెళ్ళిపోయాక ధృతరాష్ట్రుడు విదురుణ్ణి కిమ్మీర వధ గురించి చెప్ప మన్నాడు. విదురుడుఆవృత్తాంతం ఈ విధంగా చెప్పాడు:\nఅరణ్యవాసానికి బయలుదేరిన పాండ వులు మూడు రోజులు ప్రయాణం చేసి, అర్ధరాత్రి వేళ కిమ్మీరవనంలో నుంచి పోతూ ఉండగా ఒక భయంకర రాక్షసుడు మెరిసే గుడ్లతో, నోరు తెరుచుకుని, చేతులు చాచి, వారి దారికి అడ్డుగా నిలిచి కనిపించాడు. వాడి ఎర్రని కనుగుడ్లూ, తెల్లని కోరపళ్ళూ, నెత్తిమీద బంగారం రంగులో నిక్కబొడుచు కుని ఉన్న వెంట్రుకలూ, నల్లని శరీరమూ అతిభయంకరంగా ఉన్నాయి. వాడి రంకెలకు అరణ్యమృగాలు పారిపోతున్నాయి. వాడిచేతిలో మండుతున్న కొరవి ఉన్నది.\nపాండవులూ, వారివెంట ఉన్న ద్రౌపదీ, బ్రాహ్మణ బృందమూ ఆ రాక్షసుణ్ణి చూశారు.\nద్రౌపది వాణ్ణిచూసి భయంతో కళ్ళు మూసు కున్నది. పాండవులు ఆమెకు ధైర్యం చెప్ప సాగారు. ధౌమ్యుడు రాక్షస వినాశన మంత్రాలు చదవనారంభించాడు.\nధర్మరాజు ఆ రాక్షసుడితో, \"నువ్వు : ఎవడవు? ఈ వనంలో ఎందుకున్నావు?\" అన్నాడు.\nదానికి రాక్షసుడు, \"నేను బకాసురుడి తమ్ముణ్ణి. నా పేరు కిమ్మీరుడు. కామ్యక వనమంతా నేను యధేచ్ఛగా సంచరిస్తూ ఉంటాను. మనుషులను చంపి తింటాను. అందుచేత మనుషులెవరూ ఈ ప్రాంతా లకు రారు. మీరిక్కడికి ఎందుకు వచ్చారు? వచ్చారు గనుక మిమ్మల్ని అందరినీ ఇప్పుడే తినేస్తాను,\" అన్నాడు.\nధర్మరాజు వాడితో, “మేము పాండవులం. నా పేరు ధర్మరాజు. వీళ్ళు నలుగురూ నా తమ్ములు. ఒక నియమానికి లోబడి మేము\nవనవాసం చెయ్యడానికి బయలుదేరి వస్తున్నాం,” అన్నాడు.\nకిమ్మీరుడిది విని, “ఎట్లాగూ? ఇతడేనా భీముడు? ఈ భీముణ్ణి చంపాలని చాలా కాలంగా ఎదురు చూస్తున్నాను. ఇవాళ నా పంట పండింది. ఇతడు నా అన్న బకుణ్ణి చంపాడు. నా స్నేహితుడైన హిడింబుణ్ణి చంపి, వాడి చెల్లెలు హిడింబిని కాజేశాడు. ఈ దుర్మార్గుడు బుద్ధితక్కువతనం చేత ఈ మహారణ్యంలోకి వచ్చి, నాకు దొరికాడు. ఈతని నెత్తురు బక హిడింబులకు తర్పణం చేస్తాను. మీ అందరి ఎదుటనే ఈ దుర్మార్గుడి నెత్తురు తాగి, మాంసం తిని మా జాతి పగ తీర్చుకుంటాను,” అన్నాడు.\nధర్మరాజుకు చాలా కోపం వచ్చి, “ఛీ, నోరు మూసుకో!” అన్నాడు. భీముడు ఒక\nచెట్టు పెరికి, కిమ్మీరుడి మీద కలియ బడటానికి సిద్ధమయ్యాడు. అర్జునుడు గాండీ వానికి తాడు తగిలించి మీటి, బాణాలు సవ రించాడు. భీముడు అర్జునుణ్ణి వారిస్తూ, “నువ్వు ఆగు. ఈ దుర్మార్గుణ్ణి ఇప్పుడే యమ పురానికి పంపేస్తాను,\" అంటూ తన చేతిలో ఉన్న చెట్టు కిమ్మీరుడి మీదికి విసిరాడు.\nకిమ్మీరుడు ఆ దెబ్బకు అలిగి, తన చేతిలో ఉన్న కొరవి భీముడిపై విసిరాడు. భీముడు దాన్ని ఎడమకాలితో నలిపేశాడు. తరవాత ఆ ఇద్దరూ చెరొక చెట్టూ పీకి కొట్లాడనారంభించారు. తరవాత రాళ్ళతో ఒకరినొకరు కొట్టుకున్నారు. చివరకు కలియబడ్డారు. ఒకరినొకరు రక్కుకున్నారు, చాలా దారుణంగా పోట్లాడారు. చివరకు రాక్షసుడి బలం తగ్గిపోవడం గమనించి భీముడు వాణ్ణి చంకలో ఇరికించుకుని గిరగిరా తిప్పి, కిందపడేసి నడుము మీద కాలువేసి తొక్కి వాడి తలా, చేతులూ పట్టు కుని విరిచి చంపాడు. వాడు అతిదారుణంగా రంకెలు పెడుతూ చచ్చాడు. భీముడు వాడి శవాన్ని దూరంగా పారేశాడు. ఆ అరణ్యానికి వాడి పీడ లేకుండా చేశాడు. తరవాత ద్రౌపదీ, ధౌమ్యుడూ భీముణ్ణి ఎంతగానో అభినందించారు.\nకిమ్మీరవధ ఇలా జరిగిందని విదురుడు చెప్పేసరికి ధృతరాష్ట్రుడు నిట్టూర్పులు విడుస్తూ, తల వంచుకుని విచారంలో మునిగి పోయాడు.\nపాండవులు అధర్మమైన జూదంలో ఓడి అరణ్యాలలో ఉన్న మాట తెలిసి యాద వులూ, పాంచాలులూ వారిని చూడ వచ్చారు.\nయాదవులను వెంటబెట్టుకుని వచ్చిన కృష్ణుడు కంటతడి పెట్టుకుని, క్రోధావేశంతో, “పాపాత్ములైన దుర్యోధన దుశ్శాసన శకుని కర్ణుల రక్తంతో భూమి తడవాలి. అటువంటి అధర్మపరులను చంపడం ఉత్తమ ధర్మం. వారందరినీ ఒక్కపెట్టున చంపి, ధర్మరాజుకు రాజ్యాభిషేకం చేద్దాం,” అన్నాడు.\nద్రౌపది తనవాళ్ళయిన ధృష్టద్యుమ్నుడు మొదలైన పాంచాలులను వెంటబెట్టుకుని కృష్ణుడి వద్దకు వచ్చి, తనకు కౌరవులు చేసిన పరాభవాలను చెప్పుకుని కుమిలి కుమిలి ఏడ్చింది.\nకృష్ణుడు ఆమెను ఓదార్చుతూ, \"ద్రౌపదీ, నిన్ను అవమానించిన ఆ దుర్మార్గులునశించి తీరుతారు. వారి భార్యలు నీ కన్న మరింతగా దుఃఖసముద్రంలో మునుగుతారు. త్వరలోనే పాండవులు రాజాధిరాజులవుతారు. నువ్వు వారి పట్టమహిషివి అవుతావు,” అన్నాడు.\nద్రౌపదిని అర్జునుడూ, ధృష్టద్యుమ్నుడూ కూడా ఓదార్చారు.\nతరవాత కృష్ణుడు ధర్మరాజుతో, “ఆ సమయంలో నేను ద్వారకలో 'ఉండి నట్టయితే, పిలవని పేరంటంగానైనా మీరా డిన జూదం చూడటానికి వచ్చి, సహాయ పడి ఉండేవాణ్ణి. అసలు నేనుంటే ఆ జూదం జరిగేది కాదు. దుర్యోధనుడు జూదం మానకపోతే అక్కడే వాడికి శాస్త్రి చేసి ఉండేవాణ్ణి. నేను ద్వారకకు తిరిగి రాగానే యుయుధానుడు నాకు మీ విషయాలన్నీ చెప్పాడు. వెంటనే మిమ్మల్ని చూడటానికి బయలుదేరి వచ్చాను,” అన్నాడు.\n\"ఆ రోజులలో నువ్వు ద్వారకలో ఎందుకు లేవు? ఎక్కడికి వెళ్ళావు?” అని అడిగాడు ధర్మరాజు.\n\"రాజసూయయాగ మప్పుడు శిశుపాలుణ్ణి నేను చంపానని నామీద అతని తమ్ముడు\nసాళ్వుడు పగబట్టాడు. వాడి దురాగతాలు భరించలేక వాడుండే సౌభనగరం మీదికి యుద్ధానికి వెళ్ళాను,” అని కృష్ణుడు ఆ కథ అంతా ఈ విధంగా చెప్పాడు:\nకృష్ణుడు రాజసూయ యాగమప్పుడు శిశుపాలుణ్ణి చంపాడన్నది సాళ్వుడికి తెలియగానే, అతను సౌభమనే విమానం మీద ద్వారక పైకి వచ్చి దాడి చేశాడు. అప్పుడు కృష్ణుడింకా ఇంద్రప్రస్థంలోనే ఉన్నాడు. అందుచేత, తమ నగరాన్ని ముట్టడించిన సాళ్వుడితో యుద్ధం చెయ్య డానికి ఉగ్రసేనుడు సన్నాహాలు చేసి, దుర్గ రక్షణకు గాను శూరులను నియమించి, యుద్ధం చెయ్యడానికి గదుడూ, సాంబుడూ మొదలైన వారిని పంపాడు. యుద్ధం జరి గింది. అందులో ప్రద్యుమ్నుడు గొప్ప పరా\nక్రమం చూపి, సాళ్వుడి సేనలను చిందర వందర చేశాడు.\nఇంతలో కృష్ణుడు ఇంద్రప్రస్థం నుంచి ద్వారకకు తిరిగి వచ్చాడు. జరిగిన సంగతి విని అతను, సాళ్వుణ్ణి చంపిగాని ద్వారకలో అడుగుపెట్టనని శపథం చేసి, యుద్ధసన్నద్ధుడై బయలుదేరాడు. ఈ సంగతి తెలిసి సాళ్వుడు తన సౌభ విమానం మీద సముద్రతీరానికి పారిపోయాడు. కృష్ణుడు వాణ్ణి తరుముతూ వెళ్ళాడు.\nసాళ్వుడు తన విమానాన్ని సముద్రానికి ఎగువగా ఆకాశంలో నిలిపి, నవ్వుతూ కృష్ణుణ్ణి యుద్ధానికి ఆహ్వానించాడు.\nకృష్ణుడు సాళ్వుడి పైన వేసిన బాణం ఒక్కటీ తగల లేదు, కాని వాడు వేసే బాణాలు కృష్ణుడి సేన మీద వర్షం లాగా వచ్చి పడ్డాయి. ఇది చూసి విమానంలో ఉన్న సాళ్వుడి అనుచరులు చప్పట్లు కొట్టారు. ఆ ధ్వనిని బట్టి కృష్ణుడు బాణాలు వేసి కొందరిని చంపగలిగాడు. కాని విమానం సహాయంతో సాళ్వుడు మాయాయుద్ధం . జయప్రదంగా సాగించాడు. కృష్ణుడి సారథి అయిన దారుకుడికి కూడా తమకు విజయం కలగదని సందేహం కలిగింది.\nఈ దారుణ పరిస్థితిలో కృష్ణుడున్నచోటికి కృతవర్మ పంపిన దూత ఒకడు వచ్చి, సాళ్వుడు అదృశ్యంగా ద్వారక ప్రవేశించి, కృష్ణుడి తండ్రి అయిన వసుదేవుణ్ణి చంపేసినట్టు వార్త తెచ్చాడు. కృష్ణుడీ వార్తను ఎలా నమ్మ టమా అని ఆలోచిస్తూ ఉండగా వసుదేవుడి శవం ఆకాశం నుంచి కింద పడటం అతనికి కనిపించింది. వెంటనే కృష్ణుడు నీరసించి,\nరథంలో ఒక పక్కకు ఒరిగి పోయాడు. అతని చేతినుంచి విల్లు జారి కింద పడిపోయింది. కృష్ణుడి సేనలో భీతితో హాహాకారాలు పుట్టాయి.\nఇదంతా సాళ్వుడి మాయ అని కృష్ణుడు గ్రహించటానికి కొంతసేపు పట్టింది. సాళ్వుడి మాయలన్నీ అర్థం చేసుకుంటూ, చిట్ట చివ రకు తన చక్రాయుధం ప్రయోగించి, సాళ్వుడి విమానాన్నీ, సాళ్వుణీ, అందులో ఉన్న వారందరినీ నాశనం చేశాడు. కృష్ణుడు ఈ యుద్ధంలో జయించి, ద్వారకకు తిరిగి వచ్చేసరికి, పాండవులు అరణ్యాలకు వెళ్ళిన వార్త తెలిసింది. వెంటనే అతను పాండవులను చూడవచ్చాడు.\nపాండవులను చూడవచ్చిన యాదవులూ, పాంచాలులూ, కైకేయులూ తిరిగి వెళ్ళి పోయారు.\nపాండవులు వనవాసం చేస్తూ, రాగల యుద్ధం గురించి ఆలోచనలు చేశారు. ఒకనాడు ధర్మరాజు అర్జునుడితో, \"అర్జునా, పూర్వం వృత్రాసురుడి దెబ్బకు తట్టుకోలేక దేవతలందరూ తమ తమ అస్త్రాలను ఇంద్రుడి వద్ద ఉంచారు. ప్రతిస్మృతి అనే విద్యను వ్యాసమహాముని నాకు చెప్పాడు. నువ్వు దాని ద్వారా ఇంద్రుణ్ణి మెప్పించి ఆ * అస్త్రాలను సంపాదించుకురా. రేపు దుర్యోధ నుడి పక్షాన భీష్మ, ద్రోణ, కర్ణాదులు నిలిచి యుద్ధం చేస్తారు. వారిని గెలవడం ఎలా అని నేను ఆలోచిస్తూ వుంటే వ్యాసమహా ముని ప్రత్యక్షమై నాకు ప్రతిస్మృతి అనే విద్య ప్రసాదించి, దానిని నీకివ్వమన్నాడు. నా నుంచి దాన్ని నువ్వు తీసుకుని పునశ్చరణ\nచేసి, ఇవాళే ఉత్తరంగా బయలుదేరి వెళ్ళు,” అన్నాడు.\nఅర్జునుడు ధర్మరాజు నుంచి ప్రతిస్మృతి గ్రహించి, అగ్నిని ఆరాధించి ప్రదక్షిణం చేసి, కవచమూ, గాండీవమూ, అక్షయతూణీ రాలూ ధరించి, ధౌమ్యుడికీ, ధర్మ రాజుకూ ప్రదక్షిణ నమస్కారాలు చేసి, సెలవు పుచ్చు కుని బయలుదేరాడు.\nద్రౌపది అతన్ని సాగనంపటానికి కొంత దూరం వెంటవచ్చి, \"నువ్వు వెళ్ళేపని సఫలం అగుగాక. నువ్వులేని లోటు మమ్మ ల్నందరినీ బాధిస్తుంది. నీ క్షేమం కోరుతూ నీ రాక కోసం ఎదురుచూస్తూ ఉంటాం. మా కష్ట సుఖాలన్నీ నీ మీదే ఆధారపడి ఉన్నాయి. విఘ్నాలు లేకుండా వెళ్ళినపని చేసుకురా,\" అన్నది.",
            "book_page_end": 51
        },
        {
            "title": "అందమైన అనుభూతి",
            "book_page_start": 52,
            "pdf_page_start": 52,
            "pdf_page_end": 52,
            "author": "శ్రీరామకమల్",
            "genre": "సాంఘికం",
            "moral": "నిజమైన అందం బాహ్యరూపంలో కాక, ఆత్మసౌందర్యంలో, మంచితనంలో ఉంటుంది.",
            "keywords": [
                "అందం",
                "గుడ్డివాడు",
                "ఆత్మసౌందర్యం",
                "చిత్రకారుడు",
                "అనుభూతి"
            ],
            "characters": [
                "మారన్న",
                "చిత్రకారుడు",
                "కోడళ్ళు"
            ],
            "locations": [
                "ఇల్లు"
            ],
            "content": "మారన్న గుడ్డివాడు. భార్యపోవడంతో అతడి సంరక్షణ ముగ్గురు కోడళ్ళమీదా పడింది. ఒకసారి వాళ్ళింటికి చిత్రకారుడొకాయన వచ్చాడు. అందమైన ఒకే ఒక స్త్రీ బొమ్మ గీయాలని వెతుకుతూ వచ్చిన ఆ చిత్రకారుడికి, మారన్న ముగ్గురుకోడళ్ళూ ఒకరిని మించి ఒకరు అద్భుత సౌందర్యవతులు కావడంతో ఏం చేయాలో తెలియక వారినే అడిగాడు. వాళ్ళు మొహమాట పడ్డారు. భర్తల నడిగితే ఎవరి భార్యల పేర్లు వాళ్ళు చెప్పారు. చుట్టుపక్కల వాళ్ళనడిగితే, అందరూ తలొక రకంగానూ చెప్పారు.\nఎటూ తేల్చుకోలేక సతమతమవుతున్న చిత్రకారుడికి, ఆ రాత్రి మారన్న పక్కన మంచం వేశారు. మాటల సందర్భంలో అతడి సమస్య తెలుసుకుని, \"దీనికింత ఆలోచనా? నా రెండోకోడల్నిమించిన అందగత్తె ఈ ప్రపంచంలో వుంటుందనుకోను,” అన్నాడు మారన్న.\nమర్నాడు నిద్రలేస్తూనే చిత్రకారుడు, రెండో కోడల్ని బొమ్మగీయడానికి ఎన్నుకున్నాడు. అందుకు మారన్న కారణమని గ్రహించిన వారందరూ, \"ఇంత మంది చెబితే నచ్చలేదు. గుడ్డివాడి మీద గురి కుదిరిందా?” అంటూ చిత్రకారుణ్ణి గేలిచేశారు.\n\"కళ్ళతో కొలిచే అందం కంటే, అనుభూతితో కొలిచే అందం గొప్పది. ఆ అవకాశం గుడ్డివాడి కున్నంతగా ఇంకెవరికీ లేదు. ఆత్మసౌందర్యాన్ని, బాహ్యసౌందర్యం నుంచి వేరు చేసి దర్శించ గలిగి నది గుడ్డివాడు మాత్రమే! బాహ్యసౌందర్యంలో సరిసమానులైన ముగ్గురు కోడళ్ళలో, రెండో కోడలికి ఆత్మ సౌందర్యం జతపడ్డంతో ఆధిక్యత వచ్చింది!\" అన్నాడు చిత్రకారుడు.\nఇది విన్న మిగతా కోడళ్ళిద్దరూ, రెండో కోడలికేసి చిరునవ్వు నవ్వుతూ చూశారు.",
            "book_page_end": 52
        },
        {
            "title": "కళ్యాణి కళ్యాణం",
            "book_page_start": 57,
            "pdf_page_start": 57,
            "pdf_page_end": 61,
            "author": "మాచిరాజు కామేశ్వరరావు",
            "genre": "సాంఘికం",
            "moral": "నిజాయితీ, మంచితనం ఎప్పుడూ ఫలిస్తాయి. మోసం తాత్కాలికమే.",
            "keywords": [
                "అద్దె ఇల్లు",
                "మోసం",
                "నిజాయితీ",
                "పెళ్లి",
                "కట్నం"
            ],
            "characters": [
                "అనసూయ",
                "కళ్యాణి",
                "కామాక్షమ్మ",
                "ఆనందుడు",
                "రాఘవ",
                "ముసలాయన",
                "పంతులుగారి భార్య"
            ],
            "locations": [
                "ఇల్లు",
                "పుల్లలరేవు"
            ],
            "content": "తను అద్దెకుంటున్న ఇంటి యజమానురాలు కామాక్షమ్మ, కొడుకు ఆనందుడికి ఎక్కడో పెళ్ళి సంబంధం చూసిందని తెలిసినప్పటి నుంచీ, అనసూయకు మనసు మనసులో లేదు. ఆ పెళ్ళిముహూర్తం ఈరోజు రానే వచ్చింది.\nబయట పెళ్ళి పందిట్లో బాజా భజంత్రీల మోత, పిల్లలకేకలు. ఇవన్నీ వింటూంటే, అసలే దిగులుతో వున్న అనసూయకు తల నొప్పి ప్రారంభమైంది. ఆమె మంచం మీద పడుకుని, కామాక్షమ్మ ద్రోహబుద్ధి గురించి మధనపడుతూండగా, విసురుగా తలుపు తోసుకుని లోపలికి వచ్చిన ఆమె కూతురు కళ్యాణి, \"ఇంకా ఇక్కడ ఇలా పడుకునే వున్నావా? ముహూర్తం వేళయింది. వెంటనే బయల్దేరు,” అన్నది.\n“నాకు ఒంట్లో బాగాలేదు. రాలేను,” అన్నది అనసూయ ముభావంగా.\nకళ్యాణి ఒకక్షణం పాటు తల్లి ముఖంకేసి పరీక్షగా చూసి మారుమాట్లాడకుండా బయ టికి వెళ్ళిపోయింది.\nఈ తల్లీ కూతుళ్ళు రెండేళ్ళ క్రితం, ఆ ఇంట్లో అద్దెకు చేరారు. అప్పట్లో ఇంటావిడ కామాక్షమ్మ కొడుకు ఆనందుడు ఏ ఉద్యో గమూ లేక అల్లరి చిల్లరగా తిరుగుతూండే వాడు. కొడుకు జీవితంలో ఎప్పటికి స్థిర పడతాడో అని, కామాక్షమ్మ బాధపడుతూం డేది. “వీడి చేత ఏ వ్యాపారమైనా మొదలు పెట్టిద్దామంటే, పెట్టుబడికి డబ్బు లేదు!” అంటూ కామాక్షమ్మ తన కష్టాలు అనసూ యకు చెప్పుకునేది.\nఅనసూయకు భర్త పోయే నాటికి ఉన్న యాభైవేలలో ఇరవై వేలు ఖర్చయిపోయినా, మిగతా ముప్పైవేలూ కూతురు కళ్యాణి పెళ్ళికని భద్రంగా దాచివుంచింది. ఇప్పుడు అక్కడా ఇక్కడా సంగీతపాఠాలు చెబుతూ,\nఊరగాయలూ, అప్పడాలూ చేసి దుకాణాల వాళ్ళకు అమ్ముతూ గుట్టుగా సంసారం నెట్టుకు వస్తున్నది.\nఒకనాడు ఆమె, కామాక్షమ్మతో, “మేము అద్దెవాళ్ళమయినా, కుటుంబంలో ఒకరుగా చూస్తున్నారు. మీ అబ్బాయిని ఏదైనా వ్యాపారం మొదలుపెట్టమనండి. మరొక రెండేళ్ళదాకా కళ్యాణికి పెళ్ళి చేసే ఆలోచన లేదు, నాకు!” అంటూ ముప్ఫైవేలు కామా క్షమ్మ చేతిలో పెట్టింది.\nకామాక్షమ్మ కళ్ళలో నీళ్ళు తిరిగాయి. ఆమె అనసూయ చేతులు పట్టుకుని, “నీది దొడ్డమనసు, అనసూయా! ఈ డబ్బు తిరిగి నీకు ఇచ్చేదిలేదు. రెండేళ్ళ తర్వాత కళ్యాణి కోడలుగా మా ఇంట్లో అడుగుపెడుతుంది!\" అన్నది.\n-ఆ డబ్బుతో వ్యాపారం మొదలుపెట్టిన ఆనందుడికి, పట్టిందల్లా బంగారమయింది. రెండేళ్ళలో దాదాపు రెండు లక్షల పైచిలుకు ఆర్జించాడు.\nఅనసూయ ఇక కామాక్షమ్మ దగ్గర, కూతురు పెళ్ళి ప్రస్తావన తీసుకువద్దామను కుంటూండగా, రెండు వారాలక్రితం ఆమె ముప్ఫైఐదువేలు తెచ్చి అనసూయకిస్తూ, “సరిగ్గా లెక్కపెట్టుకో, అనసూయా! నీ బాకీ వడ్డీతో సహా తీర్చేశాను,\" అన్నది:\nఅనసూయ తెల్లబోయి, “అదేమిటి?దీన్ని కట్నం డబ్బుగా భావించి కళ్యాణిని, మీ ఇంటికోడలుగా చేసుకుంటానన్నారు. పైగా, ఆనందుడికి కూడా కళ్యాణి అంటే ఇష్టమే నని, ఆ మధ్య ఒకటి రెండుసార్లు చెప్పారు,\" అన్నది.\n- “రెండేళ్ళ క్రితం అన్నాననుకో! ఈ మధ్య కాలంలో పరిస్థితులు మారిపోయాయి గదా. విస్సన్నపాలెం పార్వతీశంగారు – ఈయన మనిషెంత భారీయో మనసూ అంతభారీయే అని పరగణా అంతా చెప్పుకుంటారు - స్వయాన వచ్చి, లక్ష కట్నంతోపాటు కూతురు నిస్తామన్నారు. నేనైతే సంశయించాననుకో. కాని, నీ డబ్బు పుణ్యాన వ్యాపారలక్షణం బాగా ఒంట బట్టిన అబ్బాయి, ఆ సంబంధం వైపు మొగ్గు చూపాడు. కట్నం డబ్బుతో నీ అప్పు తీర్చేశాను!” అంటూ ముఖ్యమైన పనేదో వున్న దానిలా, వెళ్ళిపోయింది కామాక్షమ్మ.\nకూతురు పెళ్ళి బెంగలేదని, ఇన్నాళ్ళూ నిశ్చింతగావున్నది అనసూయ. ఇప్పుడు హఠాత్తుగా మోయలేనంత బరువు మీదపడినట్టు కుంగిపోయింది.\n\"బెంగపడిలాభమేమిటి? నాకింకా ఇరవై ఏళ్ళయినానిండలేదు,” అని తల్లికి ధైర్యం చెప్పింది కళ్యాణి.\nఆనందుడి పెళ్ళి జరిగిపోయాక, ఇక ఆ ఇంట్లో ఒక్కరోజు కూడా వుండకూడదను కున్న అనసూయ, అద్దె ఇంటికోసం బయలు దేరింది. సాయంకాలం వరకూ ఊరంతా .తిరిగినా, ఎక్కడా ఖాళీ ఇల్లు కనిపించలేదు.\nఆమెఉసూరుమంటూఇంటికి తిరిగి వస్తూం డగా, ఒకచోట రెండువాటాల ఇల్లు నిశ్శ బ్దంగా కనిపించింది. దానిముందున్న కొబ్బరి చెట్టుకింద కూర్చుని, యువకుడొకడు ఏదో లెక్కలు చూసుకుంటున్నాడు.\nఅనసూయ అతణ్ణి సమీపించి, “ఈ ఇంట్లో అద్దెకు ఖాళీ వాటా ఏమైనావుందా, బాబూ?\" అని అడిగింది.\nయువకుడు ఆమెకేసి పరీక్షగా చూసి, ఒక్కక్షణం ఆగి, “మా పక్కవాటా నాలుగు రోజుల్లో ఖాళీ అవుతుంది.చూస్తారా?\" అంటూ అనసూయను వెంటబెట్టుకు వెళ్ళాడు.\nమూడుగదులతో విశాలంగా, గాలీ వెలు తురూ ధారాళంగా వస్తున్న ఆ వాటా భాగం అనసూయకు బాగా నచ్చింది. ఆమె యువ కుణ్ణి అద్దె సంగతి అడిగింది.\n\"ఐదువందలు. రెండు నెలల అద్దె ముందే 'ఇవ్వాలి,” అన్నాడా యువకుడు.\nఅనసూయ అందుకు సరే అని, యువ కుడిచేతిలో వెయ్యిరూపాయలు పెట్టి, \"మేము ఆదివారం సామానుతో సహా వస్తాం,” అని చెప్పింది.\nఆదివారంనాడు అనసూయ రెండుబళ్ళలో సామాను సర్దుకుని, కామాక్షమ్మతో, \"వెళ్ళి\nవస్తాం, వదినా!\" అన్నది. కామాక్షమ్మ ముఖం చిట్లించి, “వేరే ఇల్లు చూసుకుంటున్నామని, మాటమాత్రంగా నైనా చెప్పలేదేం?\" అన్నది.\n“నీ కొడుక్కు వేరే సంబంధం చూసుకుంటు న్నామని, నువ్వు ముందు చెప్పావు కనకనా?” అనేసి అనసూయ కూతురుతో పాటు బండి ఎక్కింది.\nఆమె కొత్త ఇంటి ముందు సామాను దింపిస్తూంటే, \"ఎవరువారు?” అంటూ ఒక ముసలాయన ఇంట్లోంచి బయటకు వచ్చాడు.\n\"మీ పక్కవాటాలో అద్దెకు రాబోతున్న వాళ్ళం,\" అన్నది అనసూయ.\n\"అద్దెకు రావడమా? ఆ వాటా ఖాళీగా లేదే! అందులో పదేళ్ళుగా రామన్నపంతులు గారుఅద్దెకుంటున్నారు,” అన్నాడాయన ఆశ్చ ర్యపోతూ.\n“వాళ్ళు నాలుగురోజుల్లో ఖాళీచేసి పోతా రని, మీ అబ్బాయనుకుంటాను, చెప్పాడు, వెయ్యిరూపాయలు బయానా కూడా ఇచ్చాను!” అన్నది అనసూయ అయోమయంగా.\n“మా కసలు పిల్లలే లేరు!\" అంటూ ముస లాయన భార్యను కేకవేశాడు.\nఆవిడతో పాటు పక్కవాటా వాళ్ళు కూడా వచ్చారు. అనసూయ జరిగిందంతా చెప్పాక, \"సందేహం లేదు! ఆ సాయంత్రం మనం అంతా, శివాలయంలో ధ్వజస్తంభం ఎత్తు తున్నారని వెళ్ళాం. ఈలోపల బడినుంచి పంతులుగారు వచ్చేస్తారేమో అని, మాఇంటికి తాళంపెట్టకుండా మాచుట్టాలబ్బాయి రాఘ వను ఇల్లు చూస్తూండమని చెప్పాను. ఈవిడ దగ్గర, ఆ వెయ్యిరూపాయలు రాఘవే కాజేసి వుంటాడు,” అన్నది పంతులుగారిభార్య.\nఅదివింటూనే అనసూయకు ముచ్చె మటలుపోశాయి. తనను నిలువునామోసం చేసిన ఆ రాఘవమీద పీకలదాకా కోపం వచ్చింది. ఆమె ఏదో అనబోయేంతలో ముసలాయన, “ఇల్లు ఖాళీచేసి వచ్చినట్టు న్నారు. సామాను ముందుగదిలో సర్దుకోండి. ఇల్లు దొరికే దాకా ఇక్కడే వుండండి,” అన్నాడు జాలిపడుతూ.\nఅనసూయ ఆ ముసలాయనకు కృతజ్ఞతాపూర్వకంగా నమస్కరించి, సామాను ఆయన చెప్పిన చోట సర్దిన తరవాత, “ఈ రాఘవ ఎక్కడుంటాడు?” అని ఆయన్న డిగింది.\n“కచ్చేరీలో ఏదో ఉద్యోగ ప్రయత్నం మీద వచ్చాడు. వాడు మా బాబాయి మనవడు. ఉద్యోగం దొరకలేదని, మూడు రోజుల క్రితమే, సొంత ఊరు పుల్లలరేవుకు వెళ్ళిపో యాడు,\" అన్నాడు ముసలాయన.\nకళ్యాణి ఎంత చెబుతున్నా వినిపించు కోకుండా అనసూయ, “ఇప్పుడే పుల్లలరేవుకు వెళ్ళి ఆ మోసగాడు రాఘవ సంగతి తేలుస్తాను!” అంటూ వచ్చిన బాడుగబండిలో బయలు దేరింది.\nఆమె పుల్లలరేవు చేరుకునే సరికి, సాయంత్రం కావస్తున్నది. ఆ చిన్న ఊళ్ళో రాఘవ ఇల్లు కనుక్కోవడం ఏమంత కష్టం కాలేదామెకు.\nబాడుగబండిని పంపించి, మూసి వున్న తలుపును తట్టబోతూ, లోపలినుంచి ఏవో మాటలు వినిపించి, అనసూయ నిలబడి పోయింది. “అమ్మా! నీ జబ్బుకు వైద్యుడు చెప్పిన మందులు కొనడానికి డబ్బులేదు.\nనాకు పాతికేళ్ళు వచ్చినా ఇంటి బాధ్యతలు వట్టించుకోకుండా తిరగడం ఎంత నీచమైనపనో ఇప్పుడర్థ మవుతున్నది. ఎంతో ఆశతో వెళ్ళి, అమ్మకు మందులు కొనాలన్నా పెదనాన్న డబ్బు ఇవ్వలేదంటే, దోషం ఆయనది కాదు. నా వ్యసనాలకు డబ్బుకోసం, అమ్మకు బాగో లేదని చెప్పివుంటానని భావించారు వాళ్ళు,” రాఘవ జరిగిందంతా తల్లికి చెబుతున్నాడు.\nరాఘవ తల్లి ఆయాసపడుతూ, \"బాబూ! మనపొలం కౌలుకివ్వడం మాని, సొంతంగా వ్యవసాయం చెయ్యి. నేను చెప్పినట్లుగానువ్వు అంగీకరిస్తే, నువ్వు నిజంగా మారినట్లు నమ్ము తాను. ఈ అనారోగ్యంతో ఇంటెడు పనీ చేసు కోవడం, నావల్ల కావడం లేదు,” అన్నది.\n“అలాగే అంతా నీ ఇష్టప్రకారమే కానీ, అయితే నేను పండించిన మొదటి పంట డబ్బు చేతికి రాగానే, ముందు వెళ్ళి పెద నాన్న ద్వారా ఆవిడెవరో తెలుసుకుని, వడ్డీతో సహా ఆవిడ వెయ్యిరూపాయలూ ఇచ్చేసి క్షమాపణ చెప్పుకుంటాను,” అన్నాడు రాఘవ. తల్లీకొడుకుల సంభాషణ విన్నాక, అనసూయ మనసులో ఎంతో తృప్తిపడి, చిన్నగా\nతలుపు తట్టింది. రాఘవ వచ్చి తలుపు తెరిచి అనసూయను చూస్తూనే వణికిపోసాగాడు.\nఅనసూయ చిన్నగా నవ్వి, “రాఘవా!ఏం భయంలేదు. నా డబ్బు ఒక మంచి పనికి ఉపయోగపడినందుకు ఆనందంగా వుంది,” అని, రాఘవతల్లిని సమీపించి, “ఏమను కోకండి. అనాలోచితంగా మీ సంభాషణ విన్నాను. మీ అబ్బాయిలో వచ్చిన మార్పు చూసి నాకు సంతోషంగా వుంది. మీ రాఘ వకు పెళ్ళి చెయ్యాలనుకుంటున్నారు గదా! నాకూతురు కళ్యాణి అందగత్తె; ఇంటిపనుల్లో చాలా చురుకైనది. మీరొకసారి వచ్చి చూసు కోవచ్చు. మాకు ఏదైనా ఇల్లు అద్దెకు దొరక గానే కబురు చేస్తాను,\" అన్నది.\nజరిగిన దానికి రాఘవతల్లి ఎంతగానో నొచ్చుకుని, \"మా ఇంటిలోనే రెండు గదుల వాటా ఖాళీగా వున్నది. మీరూ, రాఘవా బయల్దేరి వెళ్ళి సామానునూ, అమ్మాయినీ తీసుకువచ్చేయండి. ఇంక మీకాఊళ్ళో పనేముంది గనక!\" అన్నది.\n“మా కళ్యాణి కళ్యాణం ఇక్కడ రాసి పెట్టబడి వున్నందువల్లే- ఇదంతా జరిగింది!” అన్నది ఆనందంగా నవ్వుతూ అనసూయ.",
            "book_page_end": 61
        },
        {
            "title": "లోభికి గుణపాఠం",
            "book_page_start": 62,
            "pdf_page_start": 62,
            "pdf_page_end": 65,
            "author": "చందమామ బృందం",
            "genre": "నీతి కథ",
            "moral": "లోభత్వం వల్ల దుఃఖం కలుగుతుంది. ఉన్నదానితో తృప్తి పడటం, వాస్తవ పరిస్థితులను అర్థం చేసుకోవడం ముఖ్యం.",
            "keywords": [
                "లోభి",
                "గుణపాఠం",
                "కోరికలు",
                "సంపద",
                "తృప్తి"
            ],
            "characters": [
                "శ్రీపతి",
                "జగపతి",
                "లక్ష్మి",
                "రోహిణి"
            ],
            "locations": [
                "ఊరు",
                "బావి"
            ],
            "content": "ఒక ఊళ్ళో శ్రీపతీ, జగపతీ అని ఇద్దరు యువ కులుండేవారు. శ్రీపతి సంపన్నుడు. జగపతి పేదవాడు. అయినా ఇద్దరికీ మంచి స్నేహం ఉండేది.\nఒకనాడు వారిద్దరూ కలిసి గ్రామాంతరం వెళుతుంటే ఒక ఊరి బావి వద్ద ఇద్దరు ఆడపిల్లలు చేదలతో నీరు తోడుకుంటూ కనిపించారు.\nశ్రీపతి తన మిత్రుణ్ణి ఒక చెట్టునీడన ఉండమని, తను దాహం తీర్చుకునేటందుకు బావికేసి నడిచాడు. అంతలో అతనికి ఆ ఆడపిల్లలు మాట్లాడుకునే 'మాటలు విని పించాయి; శ్రీపతి అంత దూరంలో ఆగి వినసాగాడు.\nరంగుచీర కట్టుకున్న పిల్ల తెల్లచీర కట్టుకున్న పిల్లతో, “లక్ష్మి నిజం చెప్పు. నువ్వు ఎలాటి మొగుడు రావాలనుకుంటున్నావు?” అన్నది.\n“అనుకోవటానికేం రోహిణీ! నాకు పెద్ద కోరికలే ఉన్నాయి. బోలెడు నగలూ, చీరలూ కావాలి. చాలా పెద్ద మేడ ఉండాలి. బోలెడు మందిపనివాళ్ళుండాలి. భోజనంలోకి చాలా కూరలూ, పిండివంటలూ కావాలి. మనం కావాలనుకున్నవన్నీ దొరుకుతాయా?\" అన్నది లక్ష్మి.\nరోహిణి నిట్టూర్పు విడిచి, “నా కలాటి కోరికలేవీ లేవు తల్లీ! ఉన్నదానితో తృప్తి పడటం ముఖ్యం. నగలూ, చీరలూ ప్రాప్తాన్ని బట్టి వస్తాయి. తిండి కేమిటి? ఇంత గోంగూర పచ్చడి చాలు. జిహ్వచాపల్యం ఇన్ని బటానీలు తిన్నా తీరుతుంది,” అన్నది.\nఈ మాటలు విన్న శ్రీపతికి ఒక ఆలోచన వచ్చింది. ఆ ఇద్దరు పిల్లలూ పెళ్ళి కావ లిసినవాళ్ళే. రోహిణి వంటి భార్య తనకువస్తే దుబారా ఖర్చు ఉండదు. లక్ష్మివంటి భార్య వస్తే పేదవాడైన జగపతి ఎలా తట్టుకుంటాడో\nచూడాలన్న దుర్బుద్ధితో కూడిన కుతూహలం కూడా శ్రీపతికి కలిగింది.\nఅందుచేత అతను జగపతి దగ్గరకు వచ్చి, “బావి దగ్గరి పిల్లలిద్దరికీ పెళ్ళి కాలే దులాగుంది. మనం కూడా పెళ్ళి చేసుకుందా మనుకుంటున్నాం కద. రంగుచీర కట్టుకున్న పిల్లను నేను చేసుకుంటాను. తెల్లచీర కట్టు కున్న పిల్లను నువ్వు చేసుకో. సరేనా?” అన్నాడు.\nజగపతి సరేనన్నాడు. స్నేహితులిద్దరూ ఆ పిల్లల వెనకగా ఊళ్ళోకి వెళ్ళి, పెళ్ళి ప్రయత్నాలు చేశారు. ప్రయత్నాలు ఫలిం చాయి. పెద్ద కోరికలు గల లక్ష్మి జగపతిని పెళ్ళాడి, అతని పూరికొంపలో అడుగుపెట్టింది. ఏ పెద్దకోరికా లేని రోహిణి శ్రీపతిని పెళ్ళాడి, అతడి పెద్ద మేడలో సంతోషంగా అడుగు పెట్టింది.\nరోహిణి శ్రీపతి ఇంట అడుగుపెడుతూనే ఇల్లంతా కలియజూసి, “ఇంత ఇంట్లో ఒక్క నౌకరూ కనిపించడేమిటి?\" అన్నది. శ్రీపతి తేలికగా నవ్వేసి, “నౌకరెందుకు? జీతం దండగ. మన పనులు మనమే చూసుకుంటే పోలేదా? అదివరకు ఒక నౌకరు ఉండే వాడు; మాన్పించేశాను. ఇప్పుడు నువ్వున్నా వుగా? ఇద్దరమూ చెరొక పనీ చూసుకుందాం,” అన్నాడు.\nరోహిణి వంటకు ఉపక్రమిస్తూ, “ఏం కూరలు వండమంటారు? పిండివంటలు ఏం చెయ్యను?\" అని భర్తతో అంది.\n\"కూరలంటావేమిటి? అన్నంలోకి కాస్త గోంగూరపచ్చడి చాలదూ? పిండివంటలు దేనికి? కాసిని బటానీలు పట్టుకువస్తా.\nవాటితో నోటి ఉబలాటం తీరుతుంది!” అన్నాడు శ్రీపతి.\nఆ రాత్రి రోహిణి తన భర్తతో, “మనకు ఇంత సిరీ, సంపదా ఉన్నది గదా. నాకుమంచి చీరలూ, నగలూ తెచ్చి పెట్టండి,\" అన్నది.\nదానికి శ్రీపతి, “ఇదుగో, నువ్వు ఇలా అడగకూడదు. సిరి ఉన్న మాత్రాన దండుగ ఖర్చులు చేయకూడదు. చీరలూ, నగలూ దేనికి? తృప్తి ఉండాలి,” అన్నాడు.\n“వట్టి లోభి!” అని రోహిణి తన భర్తను తిట్టుకున్నది.\nమర్నాడు శ్రీపతి నిద్ర లేచేసరికి ఇంట్లో నలుగురు మనుషులు పనుల మీద తిరు గుతూ కనిపించారు.\n“ఎవరు మీరు? ఇక్కడ ఏం చేస్తున్నారు?” అని అతను వాళ్ళను అడిగాడు.\n“పనిమనుషులం బాబయ్యా! అమ్మగారు ఇవాళ నుంచీ మమ్మల్ని పనిలోకి రమ్మ న్నారు,\" అన్నారు వాళ్ళు దణ్ణాలు పెట్టి ఎంతో వినయంగా.\n“ఏమిటీ? ఏకంగా నలుగురే? పొండి. మిమ్మల్ని నేనెక్కడ భరిస్తాను?” అని శ్రీపతి అరిచాడు.\nఅంతలో రోహిణి వచ్చి భర్తతో శాంతంగా, “మీరు ఊరుకోండి. ఈ నలుగురినేమిటి? నలభైమంది నౌకర్లను భరించే శక్తి ఉన్నది మనకు,” అని నౌకర్లతో, “ఇక్కడెందుకు? వెళ్ళి మీ పనులు మీరు చూసుకోండి,” అని పంపేసింది.\nశ్రీపతి భోజనానికి కూర్చోగానే వంటవాడు వచ్చి, నాలుగు కూరలూ, పిండివంటలూ వడ్డించాడు.\n“నా కొంప గుల్ల అవుతున్నది!\" అనిశ్రీపతి అరిచాడు.\n\"ఇస్, ఊరుకోండి. పనివాళ్ళు నవ్విపో తారు. మనం ఇంత తిని ఇతరులకు ఇంత పెట్టగలం. ఎందుకు బాధపడతారు?” అన్నది రోహిణి.\nమరో నాలుగు రోజులు గడిచాక రోహిణి రకరకాల బట్టలూ, నగలూ కొని తెచ్చి తన భర్తకు చూపింది. వాటిని చూసి శ్రీపతి \"బాబోయ్, నేను బికారినయిపోయాను,” అంటూ బావురుమని ఏడిచాడు.\nరోహిణి అతని కళ్ళు తుడుస్తూ, “ఏడవ కండి. ఊరుకోండి,” అని ఓదార్చింది.\n“ఏడవక ఏం చెయ్యమంటావు? ఆనాడు బావిదగ్గర నీ మాటలు విని మోసపోయాను. వట్టి అబద్ధాలకోరువి,\" అన్నాడు శ్రీపతి.\nరోహిణి ఆశ్చర్యపడుతూ, “అదా సంగతి! ఆ రోజు మాటలు విని నన్ను చేసుకున్నారన్న మాట! అయినా నేను అబద్ధాల కోరునికాను. మనకు గతి లేకపోతే సరిపెట్టుకునేదాన్నే.\nఇప్పుడు అలా కాదు గదా! కావలసినంత ఉన్నది,” అన్నది.\nతన సంగతే ఇలాగుంటే లక్ష్మిని పెళ్ళా డిన జగపతి ఎలా బాధపడుతున్నాడో అను కున్నాడు శ్రీపతి. అతను జగపతి ఇంటికి వెళ్ళాడు. అతను వెళ్ళేసరికి జగపతీ, లక్ష్మీ భోజనం చేస్తున్నారు. శ్రీపతిని చూసి జగపతి, “రా! రా!” అంటూ ఆహ్వానించాడు.\nశ్రీపతి ఆ దంపతుల కెదురుగా చతి కిలబడి, “అంతులేని గొంతెమ్మ కోరికలుగల లక్ష్మితో ఈ జగపతి ఎలా వేగుతున్నాడో?” అని తనలో తాను అనుకున్నాడు కానిజగ పతి మొహం చూస్తే, అతను భార్యతో యాతన పడుతున్న లక్షణాలేమీ కనిపించ లేదు. అతను మంచి ఉత్సాహంతో ఉన్నట్లు కనిపిస్తున్నాడు. వాళ్ళు ఉత్త గోంగూరపచ్చడి మెతుకులే తింటున్నారు. లక్ష్మి మొహంలో అసంతృప్తి లేదు. కావటానికి పూరి ఇల్లే అయినా చాలా శుభ్రంగా ఉన్నది.\nజగపతి భోజనం ముగించి వచ్చి శ్రీపతి పక్కన కూర్చుంటూ, “నిన్ను కలుసుకుందా మంటే తీరటమే లేదు. ఎలా ఉన్నది నీ కొత్త సంసారం?\" అన్నాడు.\n“నా సంసారానికేంలే? అయినా నీకంత తీరకపోవటాని కేమిటి కారణం?\" అనిశ్రీపతి అడిగాడు.\n“అటు చూడు, పెరడంతా చదునుచేసి, శుభ్రం చేసి, మొక్కలు నాటాం. అవి కాపుకు వచ్చాయంటే మాకు బోలెడు ఆదాయం,” అన్నాడు జగపతి.\n“అలాగా! అయితే, నీ భార్య కూడా నీతో పాటుశ్రమపడుతున్నదా? నగలూ, చీరలూ కావాలని నిన్ను వేధించడం లేదా?” అని అడిగాడు శ్రీపతి.\n“అదేమీ లేదే!” అన్నాడు జగపతి.\n“అయితే ఆనాడు బావి దగ్గర జరిగిన సంభాషణ తారుమారయిందన్నమాట!” అన్నాడు శ్రీపతి.\n\"తారుమారు ఏమీ లేదు, అన్నగారూ. ఆనాడు నాకా కోరికలన్నీ ఉన్నమాటనిజమే. కాని ఇప్పుడు వాస్తవ పరిస్థితిని అర్థం చేసు కుని, దానికి తగ్గట్టు ఉన్నదానితో తృప్తిపడటం నేర్చుకున్నాను.\" అన్నది లక్ష్మి.\nశ్రీపతి గుణపాఠం నేర్చుకున్నాడు. సంపద కోరికలను వృద్ధి చేస్తుంది. పేదరికం వాటిని అదుపులో ఉంచుతుంది.",
            "book_page_end": 65
        }
    ],
    "statistics": {
        "total_stories": 10,
        "author_counts": {
            "జొన్నలగడ్డ రామలక్ష్మి": 1,
            "కోటంరాజు రమాపతి": 1,
            "చందమామ బృందం": 4,
            "జె. ఉదయనాగశిరీష": 1,
            "కోనేనాగవెంకటఆంజనేయులు": 1,
            "శ్రీరామకమల్": 1,
            "మాచిరాజు కామేశ్వరరావు": 1
        },
        "genre_counts": {
            "హాస్యం": 2,
            "గ్రీకు పురాణ గాథ": 1,
            "బేతాళ కథ": 1,
            "సాంఘికం": 3,
            "నీతి కథ": 2,
            "పౌరాణికం": 1
        }
    }
}