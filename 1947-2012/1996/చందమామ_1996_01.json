{
    "book_id": "చందమామ_1996_01",
    "stories": [
        {
            "title": "నూతన శతాబ్దం వచ్చేలోగా!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "రాబోయే శతాబ్దంలో పేదరికాన్ని, నిరక్షరాస్యతను నిర్మూలించడానికి పాటుపడాలి.",
            "keywords": [
                "నూతన సంవత్సరం",
                "శతాబ్దం",
                "స్వాతంత్ర్యం",
                "పేదరికం",
                "నిరక్షరాస్యత"
            ],
            "characters": [],
            "locations": [
                "భారతదేశం",
                "ప్రపంచం"
            ],
            "content": "ఈనాటి నూతన సంవత్సరంతో పాటు, రానున్న నూతన శతాబ్దం గురించి కొంత ఆలోచిద్దాం. మరొక నాలుగేళ్ళలో ప్రపంచం ఇరవైయవ శతాబ్దానికి వీడ్కోలు చెప్పి, ఇరవై ఒకటవ శతాబ్దానికి స్వాగతం పలుకు తుంది. నూతన శతాబ్దం సరికొత్త సంపదలనూ, శాంతినీ తీసుకురాగలదని ప్రపంచ ప్రజలు ఎదురుచూస్తున్నారు.\n\nవెనక్కు వెళుతూన్న ఇరవైయవ శతాబ్దం రెండు ప్రపంచ యుద్ధా లను చూసింది. ప్రపంచ దేశాలన్నీ కూడా ఈ యుద్ధాలలో ప్రత్యక్షంగానో, పరోక్షంగానో పాల్గొని కష్టనష్టాలు అనుభవించాయి. మన దేశం రెండు యుద్ధాలలోనూ బ్రిటిష్ పక్షం వహించి, సైనికులను పంపింది.\n\nఇరవైయవ శతాబ్దారంభం నుంచే మనదేశంలో పరాయి పాలన పట్ల వ్యతిరేకత బయలుదేరి, జాతీయ స్వాతంత్ర్యోద్యమంగా రూపు దాల్చింది. గాంధీజీ నాయకత్వంలో సాగిన జాతీయ పోరాటం ఫలితంగా స్వాతంత్ర్యం సిద్ధించింది.\n\nమనకు స్వాతంత్ర్యం సిద్ధించి దాదాపు అర్ధ శతాబ్దం కానున్నది. ప్రపంచంలోనే అతి పెద్ద ప్రజాస్వామ్య దేశంగా మన దేశానికి పేరు న్నది. అయినప్పటికీ మన దేశ జనాభాలో మూడో వంతు ప్రజలు ఇంకా పేదరికంతో బోధపడుతున్నారు. సగానికి పైగా నిరక్షరాస్యులుగానే కాలం వెళ్ళబుచ్చుతున్నారు. కనీసం వచ్చే శతాబ్దంలోనైనా మన దేశం. నుంచి ఈ రుగ్మతలను రూపుమాపాలి. రానున్న నాలుగు సంవత్సరాలలో పేదరికాన్ని, నిరక్షరాస్యతను నిర్మూలించడమే ప్రధాన లక్ష్యంగా మన నూతన సంవత్సర నిర్ణయాలు తీసుకోవాలి.\n\nచందమామ పాఠకులందరికీ నూతన సంవత్సర శుభాకాంక్షలు అందజేస్తున్నాము.",
            "book_page_end": 7
        },
        {
            "title": "పోలియో రహిత ప్రపంచం",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "వ్యాసం",
            "moral": "పోలియో నిర్మూలనకు ప్రభుత్వ కార్యక్రమాలలో ప్రజలు చురుకుగా పాల్గొనాలి.",
            "keywords": [
                "పోలియో",
                "టీకా",
                "జోనాస్ ఎడ్వర్డ్ సాక్",
                "జాతీయ పోలియో నిరోధక దినాలు",
                "ఆరోగ్యం"
            ],
            "characters": [
                "జోనాస్ ఎడ్వర్డ్ సాక్",
                "ఆల్బర్ట్ బ్రూస్ శాబిన్"
            ],
            "locations": [
                "అమెరికా",
                "భారతదేశం",
                "ప్రపంచం"
            ],
            "content": "పసిపిల్లలకు వచ్చే పోలియో, వాళ్ళను జీవితాంతం\nవికలాంగులుగా చేసే భయంకరమైన వ్యాధి. ఆ\nవ్యాధి సోకిన పిల్లల తల్లిదండ్రులకు కలిగే బాధ\nచెప్పనలవి కానిది. అనారోగ్య పరిసరాలలోని వ్యాధి\nక్రిములు శరీరంలోకి ప్రవేశించడం వల్ల వెన్నెముకలో\nవాపు ఏర్పడుతుంది. అది నాడీమండలాన్ని దెబ్బ\nతీసి, కండరాలను అదుపు చేసే శక్తిని కోల్పోయేలాగా\nచేస్తుంది. ఆవ్యాధిగ్రస్తులయిన పిల్లలు కాళ్ళు చేతు\nలను సక్రమంగా ఉపమోగించుకోలేకపోతారు. ఈ\nవ్యాధివల్ల ఒక్కసారి దెబ్బతిన్నట్టయితే నయం చేయడం\nసాధారణంగా సాధ్యం కాదని చెబుతారు. అందువల్ల\nఆ వ్యాధి రాకుండా జాగ్రత్తపడడం ఒక్కటే మార్గం!\n\n1954వ సం||లో అమెరికాకు చెందిన జోనాస్\nఎడ్వర్డ్ సాక్ అనే సుప్రసిద్ధ మైక్రో బయోలజిస్ట్ -\nపోలియో నిరోధక టీకాను కనుగొన్నాడు. దీనిని\nసూచి ద్వారా, నిర్ణీత వయోపరిమితి లోగా పిల్లలకు\nఇవ్వాలి. ఈ టీకాలద్వారా చాలామంది పిల్లలు\nపోలియో వాత పడకుండా తప్పించుకున్నారు. దీని\nద్వారా ప్రపంచం నుంచి పోలియోను నిర్మూలించ\nవచ్చని గ్రహించారు. అయితే, ఈ 'సాక్ వ్యాక్సీన్' ఏ\nకొందరికి మాత్రమే లభించి లక్షలాది మందికి అందు\nబాటులో లేకుండా పోయింది.\n\nకొన్ని సంవత్సరాల తర్వాత, అమెరికాకు చెందిన\nఆల్బర్ట్ బ్రూస్ శాబిన్ అనే మరొక మైక్రోబయోలజిస్ట్\nపోలియో డ్రాప్స్ను కనుగొన్నాడు. 'శాబిన్ వ్యాక్సీన్'\nఅనే చుక్క మందు పలువురికి అందుబాటులోకి\nవచ్చింది. వివిధ దేశాల ప్రభుత్వాలు, ఈ వ్యాక్సీన్ను\nతెప్పించి ఆయా దేశాలలోని పిల్లలకు వేయడం\nప్రారంభించాయి. ఈ మందును పిల్లలకు నోట్లో రెండు\nచుక్కలు వేస్తే చాలు. అయితే, అది మూడేళ్ళవయసు\nలోపలే వేయాలి. అది కూడా ఒక పద్ధతి ప్రకారం\nనిర్ణీత సమయాలలో వేయడం చాలా ముఖ్యం.\n\nరెండు దశాబ్దాలకు పూర్వం అప్పటి మహమ్మారిగా\nభావించిన మశూచిని నిర్మూలించడానికి ఇటువంటి\nప్రయత్నమే చేసి విజయం సాధించారు. 1995వసం||\nనాటికి దాదాపు 145 దేశాలు తమను పోలియో\nరహిత దేశాలుగా ప్రకటించుకున్నాయి. భారతదేశం,\nఇంచుమించు 70 దేశాలతోపాటు, ఇంకా పోలియోను\nనిర్మూలించడానికి పోరాడుతున్నది.\n\nప్రపంచం మొత్తం మీద ఉన్న పోలియో వ్యాధి\nగ్రస్తులలో సగం మందికిపైగా మనదేశంలోనే ఉన్నారు.\nకాబట్టి, ఈ విషయంలో ప్రపంచం దృష్టి మనదేశం\nమీదే ఉన్నది. మన ప్రభుత్వం కూడా ఈ పరిస్థితిని\nగుర్తించి, ఎలాగైనా పోలియోను నిర్మూలించాలన్న\nఉద్దేశంతో డిసెంబర్ 9. జనవరి 20 ఈ రెండు\nరోజులను జాతీయ పోలియో నిరోధక దినాలుగా ప్రక\nటించింది. ఆ రెండు రోజులలో మూడేళ్ళలోపు పిల్ల\nలను సమీపంలో ఏర్పాటు చేసే ఆరోగ్య శిబిరాలకు\nతీసుకుపోయి, ఉచితంగా రెండు పోలియో చుక్కలు\nవేయించమని తల్లిదండ్రులను కోరింది. అలా\nపోలియో చుక్కలు ఇవ్వవలసిన పిల్లలు మన\nదేశంలో దాదాపు 750 లక్షల మంది ఉన్నారు. గత\nడిసెంబర్ 9వ తేదీ కొన్ని వేల మందికి తప్ప\nఅందరికీ పోలియో చుక్కలు వేయడం జరిగింది.\nఈ జనవరి 20వ తేదీ మరొక్కసారి రెండు చుక్కలు\nవేయించాలి. డిసెంబర్ 9వ తేదీ వేయించని పిల్ల\nలకు కూడా ఆ రోజు తప్పకుండా వేయించాలి.\n\nప్రభుత్వ సంస్థలతోపాటు, మరికొన్ని ప్రభుత్వేతర\nసంస్థలు కూడా ఈ కార్యక్రమం విజయవంతం కావ\nడానికి తమవంతు సహాయ సహకారాలు అందజేస్తు\nన్నాయి. ఈ కార్యక్రమాలను ఇదే ఉత్సాహంతో మరో\nమూడేళ్ళు కొనసాగించినట్టయితే, మన దేశాన్ని పోలియో\nరహిత దేశంగా చేయవచ్చు నని భావిస్తున్నారు.\n\nఈ విషయం గురించి మీరు కూడా మీ స్నేహితు\nలకూ, తల్లిదండ్రులకూ, ఇరుగుపొరుగువారికీ\nతెలియజేయండి. ప్రపంచంనుంచి పోలియో వ్యాధిని\nనిర్మూలించడానికి సహకరించండి!",
            "book_page_end": 9
        },
        {
            "title": "కోరిక - అవసరం",
            "book_page_start": 10,
            "pdf_page_start": 10,
            "pdf_page_end": 14,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "ఇతరులకు మేలు చేసే కోరికలు కోరడం మంచిది. తెలివైన పాలకులు ప్రజల కోరికల కన్నా అవసరాలకే ప్రాధాన్యత ఇవ్వాలి.",
            "keywords": [
                "రాజు",
                "పేదవాడు",
                "కోరిక",
                "దీవెన",
                "బాధ్యతలు"
            ],
            "characters": [
                "విదేహదేశపు రాజు",
                "పేదవాడు",
                "కవి"
            ],
            "locations": [
                "విదేహదేశం",
                "నగరం"
            ],
            "content": "విదేహదేశపురాజు ఒకరాత్రి మారువేషంలో\nనగరంలో తిరుగుతూ, ఒకచోట కాలికి రాయి\nతగిలి క్రిందపడ్డాడు. తలకు, కాలికి గాయము\nయింది. పక్కనే వున్న పేదవాడొకడు చటు\nక్కున రాజును లేవదీసి ఒక చెట్టు కిందికి\nచేర్చాడు. తర్వాత తనకు తెలిసిన ఆకులేవో\nసేకరించి పసరు పిండి రాజు గాయాలకు\nపూశాడు.\n\nరాజుకు తొందరగానే ఉపశమనం కలి\nగింది. ఆయన చాలా సంతోషించి, పేదవాడికి\nకృతజ్ఞతలు తెలుపుకుని వాడి వివరాలడి\nగాడు.\n\n\"పేదవాణ్ణి. చెప్పుకో తగ్గ వివరాలేమి\nవుంటాయి?” అన్నాడు పేదవాడు.\n\n“వివరాలు కాకపోతే కోరికలుంటాయి\nకదా! అవే చెప్పు. తీరాలని మనస్ఫూర్తిగా\nఆశీర్వదిస్తాను. నా ఆశీర్వాదంతప్పకఫలిస్తుంది,”\nఅన్నాడు రాజు.\n\n“ఫలిస్తే గొప్ప విశేషమే! ఎందుకంటే, ఈ\nదేశపు రాజు కావాలన్నది నాకోరిక,” అన్నాడు\nపేదవాడు.\n\n“ఎవరైనా డబ్బు కోరుకుంటారు. కీర్తి కోరు\nకుంటారు. సుఖాలను కోరుకుంటారు. రాజైన\nవాడు ఈమూడింటికీ దూరమవుతాడని నీకు\nతెలియదా?\" అన్నాడు రాజు నవ్వుతూ.\n\n“అదెలా?” అన్నాడు పేదవాడు ఆశ్చర్య\nపోతూ.\n\n\"రాజుకు డబ్బుంటుంది. కానీ అది\nప్రజాధనం. కీర్తివుంటుంది. అంతకు మించిన\nఅపకీర్తి వుంటుంది. సుఖాలుంటాయి. కానీ\nవాటికి మించిన బాధ్యతలుంటాయి. అందు\nవల్ల ఈ మూడూ సామాన్యుణ్ణి సుఖపెట్టినట్లు\nరాజును సుఖపెట్టవు,\" అన్నాడు రాజు.\n\n\"నువ్వు చెప్పింది నిజంలాగే తోస్తున్నది.\nనాకు బాధ్యతలంటే మహా చిరాకు. అవి\nలేకపోవడమే పెద్ద సుఖం. డబ్బంటావా ఈరోజుంటుంది, రేపు పోతుంది. ప్రతి కీర్తికీ\nవెనుక అపకీర్తి వుంటుంది. అయితే నేను\nరాజును కావాలనిఎందుకనుకున్నానంటే--\nఎవరైనా ముఖం మీద పొగుడుతూంటే\nఎంతో బాగుంటుంది. రాజు మీద ఎందరో\nకవులు కావ్యాలల్లి చెబుతారు. రాజు కాబట్టే\nవాళ్ళా కావ్యాలల్లుతారు. సామాన్యుడికా\nఅదృష్టం లేదుకదా!\" అన్నాడు పేదవాడు.\n\nవాడి మాటలకు రాజు నవ్వి, “అంతేకదా!\nఅలాంటదృష్టం కలగాలని నీకు దీవెన ఇస్తు\nన్నాను. నాదీవెన తప్పక ఫలిస్తుంది,” అన్నాడు.\n\nపేదవాడు పెద్దగానవ్వి, “ముందు నువ్వు\nజాగ్రత్తగా దారి చూసుకుని నడు. ఎదుటి\nవాళ్ళను దీవించినంత ఫలం,” అని అక్క\nణ్ణించి కదిలాడు. రాజువాడిననుసరించి వెళ్ళాడు.\nఆ పేదవాడికొక పూరిగుడిసె వుంది. అందులో\nఒక్కడూ వుంటున్నాడు.\n\nమర్నాడు రాజు పంపగా ఒకకవి, ఆ పేద\nవాడింటికి వెళ్ళాడు. ఆయన్ని చూసి పేదవాడా\nశ్చర్యపడి, \"అయ్యా, తమరు నా ఇంటికి\nవచ్చారు. విశేషమేమిటి?\" అని అడిగాడు.\n\n“నీ మీద కావ్యం రాయాలని వచ్చాను,\"\nఅన్నాడు కవి.\n\n“నా మీద కావ్యం రాస్తారా, నాలో ఏం\nవిశేషముంది?” అన్నాడు పేదవాడు ఆశ్చర్యా\nనందాలతో.\n\n\"నీ గురించి చెప్పు, విశేషాలు నేను\nపట్టుకుంటాను,” అన్నాడు కవి.\n\nపేదవాడు పుట్టగానే తండ్రిపోయాడు.\nపదేళ్ళు వచ్చేసరికి తల్లిపోయింది. వాడి నెవ\nరింట వుంచుకుంటే వారికి నష్టం జరుగుతున్న\nదని, చివరకు కొందరు పెద్దమనుషులు,\nవాడికి ఈ పూరి గుడిసె కట్టించి ఇచ్చారు.\nవాడు అడవికి వెళ్ళి పుల్లలేరుకు తెచ్చి అమ్ము\nకుంటాడు. ఆ డబ్బుతో ఏ రోజు తిండి ఆ\nరోజుకొనుక్కుని తింటాడు.\n\n“రోజూ అడవికి వెళతావా! అయితే\nఅక్కడ సాహసకార్యాలేమైనా చేశావా?\" అని\nఅడిగాడు కవి.\n\n“ఒకే ఒక్కసారి నక్క కనిపించింది. పారి\nపోయి వచ్చాను. ఆ తర్వాత రెండు రోజులు\nఅడవికి వెళ్ళలేదు. కానీ రోజులెలా గడు\nస్తాయి. మళ్ళీ వెళ్ళడం మొదలు పెట్టాను,\"\nఅన్నాడు పేదవాడు.\n\n“నీలో దయా ధర్మ గుణాలెక్కువ. కష్టాల్లో\nవున్నవారికి సాయపడుతూంటావు కదా!\" అని\nఅడిగాడు కవి.\n\nఇందుకు పేదవాడు చిన్నగా నిట్టూర్చి,\n“నాకే బోలెడు కష్టాలు. ఇతరులకేం సాయపడ\nతాను; అయితే, తీరిగ్గా వున్నప్పుడు తప్పక\nఇతరులకు సాయం చేస్తాను. అందుకు\nదయా ధర్మాలు కారణం కాదు. దేవుళ్ళు\nమారువేషాలతో భక్తుల్ని పరీక్షిస్తారట! అలాంటి\nపరీక్షలో నెగ్గి గొప్పవాణ్ణి కావాలని నా\nకోరిక!\" అన్నాడు. కవి అయిష్టంగా తలూపి,\n\"తీరిగ్గా వున్నప్పుడింకా ఏం చేస్తూంటావు?\nకావ్యాలేమైనా చదువుకున్నావా?\" అని\nఅడిగాడు.\n\n\"కష్టపడి పని చేసేవాణ్ణి. ఏమైనా చదవాల\nనుకుంటే నిద్ర వస్తుంది. హాయిగా నిద్ర\nపోతాను,” అన్నాడు పేదవాడు.\n\n\"అసలు నీకు చదువంటూ వచ్చా?”\nఅని అడిగాడు కవి విసుగ్గా.\n\n\"ఎందుకు రాదు? కావ్యాలు కూడా చదివి\nఅర్థం చేసుకోగలను!” అన్నాడు పేదవాడు.\n\nకవి ఆశ్చర్యపోతూ, \"ఆహాఁ, ఇది చాలా\nపెద్ద విశేషమే! నీ అంత పేదవాడికి కావ్యాలు\nచదివి అర్థం చేసుకోవాలన్న అభిరుచి వుండడం\nమెచ్చుకో తగ్గది,” అన్నాడు.\n\n\"అభిరుచి వుండకపోతే ఎలా మరి! రేపు\nఎవరైనా నామీద కవిత్వం చెబితే అర్థం\nచేసుకోవాలిగదా!\" అన్నాడు పేదవాడు.\n\nకవి విసిగిపోయి, “ఓరిముదనష్టపు వాడా!\nనువ్వు అన్ని విధాలా దరిద్రుడివి. నీ వంటి\nవాడి మీద కవిత్వం చెప్పవలసి రావడం నా\nదౌర్భాగ్యం,\" అంటూ అప్పటికప్పుడు వెంట\nతెచ్చుకున్న తాళ పత్రాల మీద చిన్న కావ్యం\nఒకటి రాసి, వాడికి ఇచ్చి వెళ్ళాడు.\n\nపేదవాడా కావ్యాన్ని చదువుకున్నాడు.\nఅందులో నూరు పద్యాలున్నాయి. అన్నీ\nపేదవాడి మీదే! పేదవాడిని గురించిన ఎన్నో\nపొగడ్తలు ప్రతి పద్యంలోనూ వున్నవి.\n\nఆ రోజు నుంచీ పేదవాడు రాత్రి పూట,\nతన గుడిసె ఎదురుగా వున్న చెట్టు క్రింద గుడ్డి దీపం ఒకటి పెట్టుకు కూర్చుని దారిన\nపోయే వారిని పిలిచి పద్యం చదివి వినిపిస్తూ,\n\"ఈ పద్యం ఎవరి మీదోతెలుసా, నా మీదే!”\nఅని గర్వంగా చెబుతూండేవాడు.\n\nవిన్న వాళ్ళు ఆశ్చర్యపడి, \"ఇంత గొప్పగా\nపద్యం రాయగలిగి వుండీ, నీ మీద రాశాడంటే\n- ఆకవి మహాదరిద్రుడై వుండాలి. అలాంటి\nకవికి నీ మీద కవిత్వం చెప్పవలసిన దుర్గతి\nపట్టినందుకు, ఈ దేశపు రాజును ఇంకా\nఅనాలి,” అనేవారు.\n\nఈ విశేషాలన్నీ ఎప్పటికప్పుడు రాజుకు\nచేరుతూనే వున్నాయి.\n\nఒక రోజు రాత్రి ఆయన ఎప్పటిలాగే\nమారువేషం వేసుకుని, పేదవాడు కూర్చున్న\nచెట్టు ముందుకు వచ్చి కావాలనే పడి\nపోయాడు. కానీ పేదవాడు ఆయనను లేవ\nదియ్యలేదు. అలా చెట్టు కిందనే కూర్చున్నాడు.\n\nకాసేపటికి రాజు తనంతట తనే లేచి\nవెళ్ళి పేదవాడితో, “ఇది వరలో నిన్నొకసారి\nదీవించాను. నువ్వు కోరింది జరిగింది. ఇప్పుడు\nనాకు సాయపడి లేవనెత్తి వుంటే, నీ కోరిక\nమరేదైనా తీర్చాలనుకున్నాను. నువ్వు నాకు\nసాయపడలేదు. గొప్ప అదృష్టాన్ని పోగొట్టుకు\nన్నావు,” అన్నాడు.\n\n\"అమ్మో! నీ దీవెన అంటే నాకు భయం,”\nఅన్నాడు పేదవాడు.\n\n“ఎందుకని?” అని ప్రశ్నించాడు రాజు.\n\nపేదవాడు ఒకక్షణం తలగోక్కుని, “నేనేదో\nతెలివి తక్కువ కోరిక కోరితే మాత్రం, నువ్వు\nతెలివైన వాడివి కదా - నాకు సంతోషం కలిగించే పని చేయొచ్చుకదా! అలా చేయ\nకుండా నేనడిగిందే జరగాలని దీవించావు.\nకవి వచ్చి కావ్యం రాసిస్తే నాకడుపు నిండు\nతుందా? ఆ కావ్యాన్ని నేనేం చేసుకోను? అది\nపదిమందికీ చదివి వినిపిస్తూంటే, అంతా\nనన్ను చూసి నవ్వుతున్నారు. కవినీ, ఈ\nదేశపు రాజునూ తిడుతున్నారు. పోనీ కవి\nసంతోషించాడా? ఇలాంటి దిక్కుమాలిన\nపని చేయవలసి వచ్చిందని, నన్ను నానా\nమాటలూ అంటూనే, ఈ కావ్యం రాసి నా\nముఖాన కొట్టి వెళ్ళాడు. నీ దీవెన వల్ల ఒక్క\nరంటే ఒక్కరు కూడా సంతోషించలేదు,”\nఅన్నాడు.\n\n\"ఆ రోజున నువ్వు అన్నీ తెలిసిన వాడిలా\nమాట్లాడావు. మరి తెలివైన కోరిక ఎందుకు\nకోరుకోలేదు?” అన్నాడు రాజు చిరాగ్గా.\n\nపేదవాడు దీనంగా, \"అయ్యా! కోరికలు\nవిషయంలో మనిషికి తెలివి లేదనే భగవం\nతుడు, మనిషికేది మేలు చేస్తుందో తెలుసుకుని\nఇచ్చాడు. మనిషి చావు వద్దంటాడు. కానీ\nచావే కదా జీవితానికర్థమిచ్చేది! మనిషి - మనిషి రోగం వద్దంటాడు. ఆరోగ్యసుఖాన్ని రోగమే\nకదా తెలియజేస్తుంది? మనిషి నొప్పి వద్దం\nటాడు. నొప్పి లేకపోతే మనిషి గాయాన్నెలా\nగుర్తించి చికిత్స చేయించుకోగలడు? అంతగా\nతన మేలేదో తెలియని మనిషికి నచ్చని\nవెన్నో దేవుడు మనిషికిచ్చాడు. - మనిషి\nసుఖం కోరి! నువ్వు దేవుడివని నమ్మి తెలివి\nతక్కువగా నేనేదో కోరితే, నువ్వు నాకదే\nఇచ్చావు. నీలో శక్తి వుంది కానీ నువ్వు దేవు\nడివి కాదు. నీ దీవెన వల్ల ఇప్పుడు నాలో\nఉపకారగుణం కూడా నశించి, ఇతరులకు\nసాయపడడం మానుకున్నాను,” అన్నాడు.\n\nఅమాయకంగా అన్న పేదవాడి ఆ మాట\nలలో, తనకుహెచ్చరిక వినిపించింది రాజుకు.\nమర్నాడే ఆయన పేదవాడికి పని కల్పించి\nజీవితం సుఖంగా గడిచిపోయే ఏర్పాటు\nచేశాడు. రాజ్యంలోని మిగతా ప్రజల విష\nయంలో కూడా, వారి వారి కోరికలను బట్టి\nకాక - అవసరాన్ని బట్టి సాయపడుతూ,\nక్రమంగా తనంతటి గొప్ప రాజు లేదనిపించు\nకున్నాడు.",
            "book_page_end": 14
        },
        {
            "title": "బందిపోటు రాజు",
            "book_page_start": 15,
            "pdf_page_start": 15,
            "pdf_page_end": 16,
            "author": "పి.ఎన్. బాల",
            "genre": "చారిత్రక కథ",
            "moral": "అన్యాయ మార్గంలో సంపాదించిన ధనం ఎప్పుడూ ఆపదనే తెస్తుంది.",
            "keywords": [
                "రాజధర్మం",
                "ధనాశ",
                "బందిపోటు",
                "రాజ్యవిస్తరణ",
                "పరాజయం"
            ],
            "characters": [
                "అమరసింహుడు",
                "ధర్మపాలుడు",
                "వజ్రపురి రాజు"
            ],
            "locations": [
                "వింధ్య పర్వత ప్రాంతాలు",
                "అలకనంద రాజ్యం",
                "అలకనంద కోట"
            ],
            "content": "ఒకానొకప్పుడు, వింధ్య పర్వత ప్రాంతాల్లో\nచాలా చిన్న చిన్న రాజ్యాలుండేవి. అందులో,\nఅలకనంద అనే దానికి అమరసింహుడు\nరాజు. అతడి తండ్రి, అమరసింహుడు ఇరవై\nఏళ్ళ వయసువాడై వుండగా కాలధర్మంచెం\nదాడు. అతడికి పొరుగున వున్న చిన్న రాజ్యా\nలను జయించి చక్రవర్తిననిపించుకోవాలనే\nకోర్కె వుండేది. అయితే, అందుకు తనకున్న\nఅతి స్వల్పమైన సైనికబలం చాలదు.\n\nఅమరసింహుడి ఆలోచనలనెరిగిన మంత్రి\nధర్మపాలుడు, అతడికి రాజ్యవిస్తరణ కాంక్ష\nకూడదనీ, వివాహమాడి, ఉన్న రాజ్యాన్ని ప్రజా\nనుకూలంగా పాలిస్తూ, ప్రజల చేత మెప్పు\nపొందమనీ హితబోధ చేస్తూండేవాడు.\n\nకానీ, అమరసింహుడికి మంత్రి హిత\nబోధలు నచ్చేవి కావు. అతడు మంత్రితో,\n“మంత్రివర్యా! మీరలా చూస్తూండండి! అతి\nస్వల్ప కాలంలోనే నేను అంతులేని ధనం ఆర్జించి, దానితో పెద్ద సైన్యాన్ని తయారుచేసి,\nమన పొరుగున వున్నచిన్నాచితుకు రాజ్యాలను\nజయిస్తాను. ఆ తర్వాత, ఏ మహారాజో\nనన్ను తన కుమార్తెను భార్యగా స్వీకరించమని\nప్రార్థించకపోడు!\" అనేవాడు.\n\nఅమరసింహుడు, అంతులేని ధనార్జనకు\nఇది తిరుగులేని పథకం అనుకుంటూ, ఒక\nఆలోచన చేశాడు. దానిప్రకారం అతడు తన\nకున్న కొద్దిమంది సైనికులను చిన్న చిన్న\nముఠాలుగా విభజించి, రాజ్యపు సరిహద్దుల్లో\nవున్న పొరుగు రాజ్యాల గ్రామాల మీద పడి\nదోచుకు రమ్మన్నాడు.\n\n'ఈ జరుగుతున్న బందిపోట్లు గురించి,\nసరిహద్దు గ్రామాల ప్రజలు తమ తమ రాజు\nలకు విన్నవించి, బందిపోట్లు అలకనంద\nరాజ్య ప్రాంతం నుంచి వస్తున్నట్లు చెప్పారు.\nవాళ్ళు బందిపోట్లను అరికట్టేందుకు తగు ప్రయ\nత్నాలు చేస్తామని ప్రజలకు చెప్పి పంపేశారు.\n\nఈ చిన్న రాజుల్లో ఒకడైన వజ్రపురి రాజు,\nతన దూతను అమరసింహుడి వద్దకు వెళ్ళి\nసంగతి అతడికి వివరించమన్నాడు.\n\nఅలా వచ్చిన దూతకు ఎంతో మర్యాద చేసి,\nఅమరసింహుడు, “ఈ బందిపోటు ముఠాలు\nమీ దేశంలోనే కాదు, మా దేశంలోనూ అఘా\nయిత్యాలు చేస్తున్నాయి. మన రాజ్య ప్రాంతా\nలన్నీ కొండలూ, అడవులమయంగా వుండ\nడంతో వాళ్ళ ఆటలు సాగుతున్నవి. సరే,\nబందిపోటు ముఠాలను హతమార్చేందుకు,\nనా ప్రయత్నమేదో నేను చేస్తాను. మీ రాజు\nగారికి, ఈ సంగతి చెప్పు,” అని జవాబిచ్చాడు.\n\nమంత్రి ధర్మపాలుడు, ఈసారి అమర\nసింహుణ్ణి గట్టిగా హెచ్చరిస్తూ, \"మహారాజా!\nమీ ప్రవర్తన రాజధర్మానికి విరుద్ధం. ఏదో\nఒకనాడు, నిజం తెలుసుకుని పొరుగు రాజు\nలందరూ ఏకమై, దాడికి రాగలరు',' అని చెప్పాడు.\n\nఇందుకు అమరసింహుడు పెద్దగా నవ్వి,\n“మహామంత్రీ, భయపడకండి! ఆ రాజులం\nదరూ ఏకమయ్యేలోగా, నేనిప్పుడు కూడబెట్టిన\nధనంతో వేలాదిమంది సైనికులను సమాయత్త\nపరిచి, వాళ్ళమీద ఎదురుదాడి చేయగలను.\nఅపాయాన్ని శంకించకండి,” అన్నాడు. ఆ\nతర్వాత, నెల తిరక్కుండానే వజ్రపురి రాజు,\nబందిపోట్ల ముఠాలను పంపుతున్నది అమర\nసింహుడేనని, తన వేగులద్వారా తెలుసుకుని,\nహఠాత్తుగా అలకనంద కోటమీద దాడి చేశాడు.\n\nఉన్న కొద్దిమంది సైనికులూ బందిపోటు ముఠా\nలుగా అరణ్యాల్లో, కొండల్లో వుండి పోవడంతో,\nకోటను రక్షించే వారెవరూ లేకపోయారు.\n\nరాజు అమరసింహుడు, మంత్రితో పాటు\nరహస్య మార్గాన కోట నుంచి తప్పించుకుని,\n“మహామంత్రి! ఇప్పుడు ప్రాణరక్షణకు మనం\nచేయవలసిందేమిటి?” అని అడిగాడు.\n\nదానికి మంత్రి శాంతంగా, “నేనిప్పుడు\nమహామంత్రినీ కాదు; మీరు మహారాజూ\nకాదు! మీ అన్యాయార్జితం, మీకు పొరుగు\nరాజ్యాలను జయించి పెట్టకపోగా, మీ ప్రాణా\nనికే ముప్పు తెచ్చింది. మీరు తక్షణం ఎట\nయినా పారిపొండి!” అన్నాడు.\n\nఅమరసింహుడు మారుమాట్లాడలేక\nదాపులనున్న కొండలకేసి పరిగెత్తాడు.",
            "book_page_end": 16
        },
        {
            "title": "రూపధరుడి యాత్రలు",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "పురాణ గాథ",
            "moral": "దైవ నిర్ణయాలు, ప్రకృతి ఆటంకాలు ఉన్నప్పటికీ, ధైర్యాన్ని, ఓర్పును కోల్పోకుండా ప్రయత్నించాలి.",
            "keywords": [
                "ఒడిస్సీ",
                "సాహసయాత్ర",
                "సూర్యభగవానుడు",
                "సమ్మోహిని",
                "తుఫాను"
            ],
            "characters": [
                "రూపధరుడు",
                "మాయావి",
                "సమ్మోహిని",
                "రక్షకి (దేవత)"
            ],
            "locations": [
                "సూర్యభగవానుడి దీవి",
                "ఒగీజియా దీవి",
                "సముద్రం"
            ],
            "content": "[బొందెతో పితృలోకానికి వెళ్ళి, అక్కడ గ్రీకు మృతవీరుల నెందరినో చూసి, సాంకేతికుడనే\nజ్ఞాని ద్వారా భవిష్యత్తులో తనకు రాగల కష్టసుఖాలు తెలుసుకొని రూపధరుడు తన అను\nచరులతో గృహెూన్ముఖుడై, దారిలో నాగకన్యలను తప్పించుకుని, సూర్యభగవానుడి పశువుల\nమందలుండే దీవిని చేరాడు. అతని అనుచరులు ఆ పశువుల జోలికి పోమని ప్రమాణం\nచేసినమీదట ఆ రాత్రికి ఆ దీవిలో దిగటానికి రూపధరుడు ఒప్పుకున్నాడు. — తరవాత]\n\nగ్రీకులు తమ పడవను ఒక రేవులాటి ప్రదేశం\nచేర్చి ఒడ్డుకు కట్టేశారు. ఆ సమీపంలోనే\nమంచినీటి జల కూడా ఉన్నది. తరవాత\nఅందరూ తీరం మీదికి వెళ్లి, వంట చేసుకుని\nభోజనాలు చేశారు. అనంతరం వారు విధ్వం\nసిని వాతపడిన తమ అనుచరులను తలుచు\nకుంటూ నిద్రపోయారు.\n\nఆ రాత్రి మూడవ జామున బ్రహ్మాండమైన\nఉప్పెన ఆరంభమయింది. ఆకాశమంతటా\nమేఘాలు కమ్మాయి. దక్షిణం నుంచి తీవ్ర\nమైన గాలి సాగింది. గ్రీకులు తమ నౌకను\nఒడ్డుకు లాగి ఒక గుహలోకి ఈడ్చారు. రూప\nధరుడు తన అనుచరులతో, \"మిత్రులారా,\nమన నౌకలో మనకు బోలెడంత ఆహారమూ,\nపానీయాలు ఉన్నాయి. కనుక మనం ఈ\nదీవి మీద ఉండే పశువుల జోలికి పోవద్దు.\nఅవి సూర్యభగవానుడివి. మనం ఆయనకు.\nద్రోహం చేసినట్టయితే మన ప్రాణాలు దక్కవు!\nఅందుచేత చాలా జాగ్రత్తగా ఉండండి!\"\nఅని గట్టిగా చెప్పాడు.\n\nఅతని అనుచరులకు కూడా ఆ కారణంగా\nచావటం ఇష్టం లేదు; అందుచేత వారు తమ\nనాయకుడి హెచ్చరికను పాటించారు. నెల\nరోజులపాటు ఉప్పెనగాలి వీస్తూనే ఉన్నది.\nనౌకలో ఉన్న ఆహార పానీయాలు అయిపో\nయాయి. గ్రీకులు ఆహారం కోసం పక్షులను\nవేటాడవలసి వచ్చింది. చేపలు పట్టవలసి\nవచ్చింది. ఎవరి కడుపులూ నిండటంలేదు.\n\nఇది చూసి రూపధరుడు దేవతలను\nప్రార్థించ నిశ్చయించాడు. అతను తనవారిని\nవిడిచి దీవి లోపలికి చాలాదూరంవెళ్ళి, హెూరు\nగాలి తగలని ఒక ప్రశాంత ప్రదేశంలో కూచుని\nదేవతలను ధ్యానించుతూ, అలాగే నిద్రపో\nయాడు.\n\nఈలోపుగా అక్కడ గుహలో మాయావి\nమిగిలిన గ్రీకులతో ఇలా అన్నాడు: “మిత్రు\nలారా, మీరంతా చాలా దీనస్థితిలో వున్నారు.\nఅందుచేత నేనొక్క మాట చెబుతాను వినండి.\nప్రాణికి ఏవిధమైన చావన్నా భయమే. అయితే\nఅన్ని చావులకన్న పరమ నీచమైన చావు\nఆకలి చావు. కనుక మీరు కొంచెం కూడా\nసంకోచించవద్దు, పశువులను పట్టుకువద్దాం\nపదండి. మనం ఏనాటికైనా ఇథకా చేరితే\nఅప్పుడక్కడ సూర్యభగవానుడికి గొప్ప ఆలయం\nకడదాం. ప్రస్తుతానికి మనం ఈ పశువులను\nతెచ్చి, యథావిధిగా స్వర్గంలోని దేవతలం\nదరికీ బలులిచ్చి, వాటిని తిని మన ప్రాణాలు\nకాపాడుకుందాం. అప్పటికీ సూర్య భగవా\nనుడు ఆగ్రహించి, మిగిలిన దేవతలు మనని\nఅనుగ్రహించక, నడి సముద్రంలో మనం\nమునిగిపోతామా, పీడ విరగడ అయిపోతుంది.\nఈ నిర్జనమైన దీవిలో ఆకలికి మాడి అనేక\nరోజుల పాటు క్షీణించి చచ్చేకన్న ఇన్ని ఉప్పు\nనీళ్లు మింగి చావటం ఎన్నో రెట్లు మేలు\nగదా!\"\n\nమాయావి మాటలు విని మిగిలినవాళ్లు\nపరమానందం చెందారు. వారు ఏమాత్రమూ\nసంకోచించక, వెంటనే బయలుదేరి వెళ్ళి.\nఆ దీవిలో వున్న పశువులలో మంచి మంచి\nవాటిని ఏరి తోలుకువచ్చి, శాస్త్రోక్తంగా దేవత\nలకు బలులిచ్చి వాటి మాంసంతో వంట\nప్రారంభించారు.\n\nఈలోపుగా రూపధరుడు నిద్రలేచి తనవా\nరిని చేరుకోవటానికి బయలుదేరి రాసాగాడు.\nఅతను తీరానికి అంత దూరాన వుండగానే\nమాంసం వండుతున్న వాసన కొట్టింది. తన\nఅనుచరులు సూర్యభగవానుడి పట్ల అత్యా\nచారం చేశారని అతనికి తెలిసిపోయింది.\nఅతను వారిని మందలించాడు. కాని జరగ\nకూడని అపచారమేదో జరిగేపోయింది. పశ్చా\nత్తాపపడి చేయగలది కూడా ఏమీలేదు.\n\nతాము చంపి వండుకున్న పశువులమాం\nసాన్ని గ్రీకులు ఆరు రోజులపాటు తిన్నారు.\nఏడవ రోజుకల్లా ఉప్పెనగాలి నిలిచిపో\nయింది. వెంటనే రూపధరుడూ అతని అను\nచరులూ, తమ నౌకను సముద్రం మీదికి\nతెచ్చి, అందులో ఎక్కి ప్రయాణమైనారు.\nకొంతసేపటికి సూర్యభగవానుడి మందలుండే\nదీవి కనుచూపు మేర దాటిపోయింది.\nఎటుచూసినా సముద్రమూ ఆకాశమూ తప్ప\nఇంకేమీ కనిపించటం లేదు.\n\nఅలాటి సమయంలో నడి ఆకాశం మీదికి\nఒక కారుమేఘం వచ్చింది. పడమటి నుంచి\nఒకపెట్టున భయంకరమైన హెూరుతో ప్రళయ\nమైన గాలి విసిరింది. దాని దెబ్బకు తెరచాప\nస్తంభం ఫెళ్ళున విరిగి చుక్కాని పట్టేవాడి\nశిరస్సు మీద పడింది. వాడు చచ్చి సముద్రంలో\nపడిపోయాడు. అదే సమయంలో నేరుగా\nపడవపైన పిడుగు పడింది. ఆ దెబ్బతో\nపడవ కాస్తా ఛిన్నాభిన్నమై పోయింది. రూప\nధరుడి అనుచరులందరూ సముద్రం వాత\nపడిపోయారు.\n\nఅయితే రూపధరుడికి తన నౌక తాలూకు\nవెన్నుదూలం దొరికింది. అతను దానికి తెర\nచాప స్తంభాన్ని అంటగట్టి, దానిపై తేలి వెళ్ల\nసాగాడు. ఇంతలోనే పడమటి గాలి నిలిచి\nపోయి దక్షిణపుగాలి ప్రారంభమయంది. తాను\nమళ్ళీ సుడిగుండం వేపు వెళ్లి ఆ సుడిగుం\nడంలో మునిగిపోవటమో, విధ్వంసిని అనే\nరాక్షసి వాతపడటమో జరుగుతుందని రూప,\nధరుడు చాలా భయపడ్డాడు. అతను భయపడి\nనట్లే తెల్లవారే సమయనికి అతని తెప్ప సుడి\nగుండం వద్దకు వచ్చింది. కాని అదృష్టవశాన\nఅతను ఆ రెండు ప్రమాదాలనూ తప్పించు\nకున్నాడు.\n\nరూపధరుడు తొమ్మిది రోజులపాటు ఈ\nవిధంగా గాలికి కొట్టుకుపోయి పదవనాటి\nరాత్రి ఒగీజియా అనే దీవిపై వచ్చిపడ్డాడు.\nఈ దీవిపై సమ్మోహిని అనే దేవత ఒక\nగుహలో నివసిస్తున్నది. ఆ గుహచుట్టూ గల\nపరిసరాలు చాలా అందంగా వున్నాయి. గుహ\nచుట్టూ అడవి పొదలున్నాయి. వాటి చుట్టూ\nపచ్చిక మైదానాలూ, అందమైన సెలయేళ్ళూ\nవున్నాయి. గుహద్వారం మీదుగ ద్రాక్షతీగెలు\nపాకుతున్నాయి. వాటి నుంచి ద్రాక్షపళ్లగుత్తులు\nవేలాడుతున్నాయి.\n\nరూపధరుడు ఆ దీవిపై అడుగుపెట్టి,\nతూలుతూ నడుస్తూవస్తున్న ఆ సమయంలో\nసమ్మోహిని అతనికి ఎదురువెళ్ళి స్వాగతం\nచెప్పి, తన గుహకు తెచ్చింది. అతనికి ఆహా\nరమూ, తాగటానికి మంచి పానీయమూ\nఇచ్చింది. “నీవు ఎప్పటికీ ఇక్కడే నా భర్తగా\nఉండిపోయినట్టయితే, నీకు చావూ, ముసలి\nతనమూ లేకుండా చేస్తాను,” అని ఆమె\nవాగ్దానం చేసింది.\n\nఆ దీవిలో ఆమెను ధిక్కరించి రూపధ\nరుడు చేయగలినదేమీలేదు. అతను ఆమె\nఇష్టప్రకారమే ఆమెను పెళ్లాడి అయిదేళ్ళపాటు\nఆ దీవిపై వుండిపోయాడు. అయితే రోజులు\nగడుతున్నకొద్దీ అతనికి స్వదేశానికి వెళ్ళాలన్న\nకోరికహెచ్చిందిగాని తగ్గలేదు. అతను రోజల్లా\nసముద్రతీరాన దిగులుగా కూచునేవాడు.\n\nఅతను తన స్వదేశాన్ని మరిచిపోయేలాగు\nచేయటం తనవల్ల కాదని తెలుసుకుని సమ్మో\nహిని ఒకనాడు అతనివద్దకు వచ్చి, \"నిన్ను\nచూస్తే జాలివేస్తున్నది. నేను నిన్ను పంపెయ్య\nటానికి నిశ్చయించాను, దిగులుపడకు. లేచి\nచెట్లు నరికి తెప్ప ఒకటి తయారుచేసుకో.\nనీకు కావలిసినంత ఆహారపానీయాలిస్తాను,\nబట్టలిస్తాను, అనుకూల వాయువుకూడా ఇస్తాను.\nవాటి సహాయంతో ఇంటికి వెళ్ళిపో !” అన్నది.\n\nఈ మాటలు వినేసరికి రూపధరుడి శరీరం\nజలదరించింది. \"ఇందులో ఏదో మోసం\nఉన్నది. లేకపోతే ఈ మహాసముద్రాన్ని\nతెప్పమీద దాటమని నువ్వు నాకు సలహా\nఇయ్యవు. బాగా నిర్మించిన నౌకలకే దిక్కు\nలేదు. అందుచేత నువ్వు పూర్తి సమ్మతితో\nసహాయపడి పంపుతున్నావని నాకు నమ్మకం\nకలిగితే తప్ప నేను వెళ్లను,\" అన్నాడతను.\n\n“నీ బుద్ధి వక్రబుద్ధి. అందుకే నీకంత అను\nమానం కలిగింది. కావలిస్తే ప్రమాణం చేస్తాను.\nనీకు సహాయపడాలనే నా ఉద్దేశం. నాది రాతి\nగుండె అనుకున్నావా? నిన్ను చూస్తే నాకు\nచాలా జాలిగా ఉంది,\" అన్నది సమ్మోహిని,\n\nఆమె అతన్ని తన గుహకు తీసుకువెళ్లి\nసమస్తమైన భోజనపదార్థాలూ వడ్డించి భోజ\nనంపెట్టింది. తరవాత ఆమె అతనితో, “నీకు\nఇంటికి వెళ్ళాలని ఉండటం మంచిదేగాని,\nదారిలో ఎన్ని కష్టాలున్నాయో తెలిస్తే నువ్వు\nనన్ను విడిచివెళ్లవు. ముసలితనమూ, చావూ\nలేకుండా ఇక్కడే ఉండిపోతావు,\" అన్నది.\n\nదానికి రూపధరుడు, \"ఇంటికి వెళ్ళాలని\nఎంతో కాలంగా ఎదురుచూస్తున్నాను. ఇప్పటికే\nఆ ప్రయత్నంలో అష్టకష్టాలూ పడ్డాను. ఒక\nవేళ దారిలో నా తెప్ప మునిగిపోతే నేను\nపడిన కష్టాలకు మరొకటి జత అవుతుంది.\nఅంతకన్న ఏమున్నది? నేను చాలా ఓర్పుగల\nమనిషిని!” అన్నాడు.\n\nమర్నాడు తెల్లవారుతూనే సమ్మోహిని రూప\nధరుడికి రెండువేపులా పదును గల ఒక\nకంచుగొడ్డలీ, బాడితా ఇచ్చి, తనవెంట అతన్ని\nఆ దీవి చివరకు తీసుకుపోయింది. అక్కడ\nచాలా ఎత్తయిన చెట్లు గల తోపు ఒకటి\nఉన్నది. రూపధరుడు ఇరవై చెట్లు నరికి,\nబాడితతో సాపుచేసి చిన్న పడవ నిర్మించాడు.\nదానికి ఒక చుక్కానీ, తెరచాప స్తంభమూ\nఅమర్చాడు. తెరచాపగా ఉపయోగించటానికి\nపనికివచ్చే వస్త్రాన్ని సమ్మోహిని ఇచ్చింది.\nతెప్పపడవను రూపధరుడు సముద్రం మీదికి\nచేర్చాడు.\n\nఇదంతా నాలుగురోజులు పట్టింది. అయి\nదవరోజు సమ్మోహిని రూపధరుడిచేత స్నానం\nచేయించి, ప్రయాణానికి అవసరమైన ఆహార\nపదార్థాలూ, తిత్తుల నిండా మంచినీరూ, పానీ\nయంపోసి ఇచ్చింది. రూపధరుడు తన తెప్ప\nమీదికి ఎక్కి చుక్కాని పట్టుకుని కూచున్నాడు.\n\nఅతనికి అనుకూలంగా మెల్లని గాలి సాగింది.\nరాత్రి అతను నిద్రపోక నక్షత్రాల సహాయంతో\nతెప్పను నడపసాగాడు. అతను సముద్రంమీద\nబయలుదేరేటప్పుడు సమ్మోహిని, \"సప్తమహ\nర్షులు నీ ఎడమచేతి వైపున వుండేటట్టుగా\nప్రయాణం చెయ్యి,\" అని హెచ్చరించింది.\n\nరూపధరుడు పదిహేడు రోజుల పాటు\nప్రయాణించాక సముద్రంమీద మళ్ళీ బ్రహ్మాం\nడమైన తుఫాను బయలుదేరింది. ఆకాశం\nనిండా మబ్బులు కూడాయి. ప్రచండమైన\nగాలి సాగింది. రూపధరుడు తన చావు\nదగ్గిర పడిందనుకున్నాడు.\n\n“నేనెంత అదృష్టహీనుణ్ణి. ట్రోయ్ యుద్ధంలో\nచనిపోయినవారు నాకన్న ఎన్నో రెట్లు అదృష్ట\nవంతులు. వారి శవాలకు సంస్కారం జరిగింది.\nఈ నడిసముద్రంలో ఒంటరిగా దిక్కులేని\nచావు చచ్చేకన్న, వజ్రకాయుడు చచ్చినప్పుడే\nనేనూ పోయి ఉంటే ఎంత బాగుండేది!” అని\nఅతను అనుకున్నాడు.\n\nఇంతకూ దేవతలు అతనిపై కత్తికట్టారు.\nగాలి ఊపుకు చుక్కాని అతని చేతిలో నుంచి\nలాగేసినట్టుగా పోయింది. మరుక్షణం తెప్ప\nగుండ్రంగా తిరిగింది. రూపధరుడు తెప్పమీది\nనుంచి నీటిలో పడిపోయాడు. బరువెక్కిన\nబట్టలను వదిలించుకుని అతను పైకి తేలి\nమళ్ళీ తన తెప్పను పట్టుకుని, దానిపైకి\nఎక్కి కూచున్నాడు. అలల తాకిడికి తెప్ప\nఇంకా గుండ్రంగా తిరుగుతూ, సముద్రం\nమీద బంతిలాగా అటూ ఇటూ కొట్టుకుంటు\nన్నది.\n\nఈ సమయంలో రక్షకి అనే ఒక దేవతా\nస్త్రీ సముద్రపు పక్షి రూపంలో ముక్కున ఒక\nవస్త్రం పట్టుకుని వచ్చి అతని తెప్ప అంచున\nవాలి, \"రూపధరా, నీకు ప్రాణభయం లేదు.\nనిన్ను దేవతలు పీడించగలరు గాని చంపలేరు,\nనువ్వు ఇంటికి చేరుకుంటావు. అయితే ఈ\nతెప్ప కేవలం నిరుపయోగం. అందుచేత ఈ\nవస్త్రాన్ని నీ రొమ్ము చుట్టూ చుట్టుకుని నీటిలో\nదూకు. అలా చేసినట్టయితే నువ్వు మునగవు.\nక్షేమంగా ఒడ్డు చేరుకుంటావు కూడా!” అన్నది.\n\nరూపధరుడికి ఆ మాటలలో కొంచెం\nకూడా గురి కుదరలేదు. “నాకింకా కొత్త కష్టాలు\nతెచ్చిపెట్టటానికి ఇది పన్నాగం లాగుంది.\nమిన్ను విరిగి మీదపడినా సరే నేను మాత్రం\nఈ తెప్పను వదలను!\" అనుకుని అతను\nగట్టిగా తెప్పను అంటిపెట్టుకుని కూచున్నాడు.\n\nకాని మరి కాస్సేపట్లో పెద్ద అల వచ్చి\nఅతని తెప్పను ముక్కలు ముక్కలుగా చేసే\nసింది. అతనికి ఒక చిన్న దుంగ మాత్రమే\nదొరికింది. గుర్రాన్ని ఎక్కినట్టు అతను దాని\nమీద ఎక్కి కూచుని, రక్షకి చెప్పిన ప్రకారమే\nఆ వస్త్రాన్ని తన రొమ్ము చుట్టూ చుట్టుకు\nన్నాడు. తరవాత అతను నీటిమీద బోర్లా పడు\nకుని, తన నిడుపైన చేతులతో ఈదసాగాడు.\n\nఅతనా కల్లోల సముద్రంలో రెండు రోజుల\nపాటు ఈదాడు. మూడవనాడు తెల్లవారేసరికి\nతుఫాను నిలిచిపోయింది. అంత దూరాన\nరూపధరుడికి తీరం కనిపించింది. ఇక తన\nకష్టాలు గడిచాయనుకుని రెట్టింపు ఉత్సా\nహంతో అతను తీరంకేసి ఈదసాగాడు. కాని\nతీరాన కూడా తనకు ప్రాణభయం ఎదురు\nకాబోతున్నదని అతనికి వెంటనే అర్థమ\nయింది. ఎందుచేతనంటే ఆ తీరమంతా\nశిలామయం. సముద్ర కెరటాలు ఆ శిలల\nమీదికి ఉరికి నురుగులు కక్కుతున్నాయి.\nవాటి హెూరు అతనికి వినిపిస్తున్నది. అలలు\nతనను ఆ రాళ్ళగుట్టల మీదికి విసిరికొట్టితే\nతన గతి ఏం కాను?\n\nఅతను అనుకున్నంతా అయింది. ఒక\nబలమైన అల అతన్ని అవలీలగా లేవదీసు\nకుని, అమిత వేగంగా రాళ్ళగుట్టల మీదికి\nలాక్కుపోయింది. అతను ఒక రాతిని బలంగా\nవాటేసుకున్నాడు. కాని ఆ అల తిరిగి వచ్చే\nటప్పుడు అతన్ని బలాత్కారంగా తీసుకుని\nమళ్లీ సముద్రం వైపు ఈడ్చింది. ఆ లాగుడుకు\nఅతని రెండు చేతులూ ఘోరంగా దోక్కుపో\nయాయి.\n\nఈసారి రూపధరుడు తీరంకేసి ఈదటం\nమానేసి తీరంచుట్టూ ఈదసాగాడు. ఇలా\nకొంతదూరం ఈదాక అతనికి ఒక నదీముఖం\nఎదురయింది. అతనికి ప్రాణం లేచివచ్చింది.\nతనను కాపాడమని నదిని ధ్యానిస్తూ అతను\nనేలమీదికి వచ్చి, వెంటనే స్పృహ తప్పి పడి\nపోయాడు.\n—(ఇంకావుంది)",
            "book_page_end": 23
        },
        {
            "title": "దూరం",
            "book_page_start": 24,
            "pdf_page_start": 24,
            "pdf_page_end": 24,
            "author": "కోనే నాగవెంకట ఆంజనేయులు",
            "genre": "హాస్య కథ",
            "moral": "మాటల గారడీతో ఇతరులను మోసగించేవారి పట్ల జాగ్రత్తగా ఉండాలి.",
            "keywords": [
                "మోసం",
                "కుర్రాడు",
                "గుర్రబ్బండి",
                "దూరం",
                "వార్డ్ ప్లే"
            ],
            "characters": [
                "రాజేంద్రయ్య",
                "కుర్రాడు"
            ],
            "locations": [
                "హేలాపురం",
                "సుగంధపురం"
            ],
            "content": "హేలాపురం నుంచి, అత్యవసరంగా పన్నెండు మైళ్ళ దూరంలో వున్న సుగంధపురికి వెళ్ళాల్సిన\nఅవసరం కలిగింది రాజేంద్రయ్యకు. పనివాడు రాకపోవటంతో, గుర్రబ్బండిని తనే స్వయంగా\nతోలుకుంటూ బయలుదేరాడు.\n\nఊరు దాటి రెండు మైళ్లు వెళ్ళాక, దారి పక్కన ఒక పన్నెండేళ్ళ కుర్రాడు విచారంగా నిలబడి\nవుండడం, రాజేంద్రయ్య చూసి, \"ఏం బాబూ! అలా వున్నావేం? ఎక్కడికి వెళ్ళాలి?\" అని అడిగాడు.\n\n\"మా ఊరు ఇక్కడికి రెండు మైళ్ళ దూరంలో వుంది. ఇక్కడివరకూ నడుచుకుంటూ వచ్చాను. ఇంకా\nనడవాలంటే కాళ్ళు నొప్పులుగా వున్నాయి,” అన్నాడు.\n\n\"మీ ఊరికి నేను తీసుకువెళతానులే, బండెక్కు!\" అన్నాడు రాజేంద్రయ్య.\n\nరెండు మైళ్ళు వెళ్ళాక రాజేంద్రయ్య బండిని ఆపి, కుర్రవాణ్ణి, “ఇక్కడేనా మీ ఊరు?” అని\nఅడిగాడు.\n\n\"కాదండి! ఇంకా మూడు మైళ్ళ దూరంలో వుంది, ఆ ఊరు!\" అన్నాడు కుర్రాడు.\n\nరాజేంద్రయ్య గుర్రబ్బండిని, మరి మూడు మైళ్ళు నడిపి, “ఇక్కడేనా మీ ఊరు?\" అని అడిగాడు\nవ్యంగ్యంగా.\n\n\"కాదండి! ఇంకా ఆరు మైళ్ళ దూరంలో వుంది, మా మేనమామ ఊరు. మీరు నన్ను మొదట\nబండి ఎక్కించుకున్న చోటు నుంచి, అటు వెనగ్గా, మా నాన్నా, అమ్మా వుండే ఊరు రెండు మైళ్ళే!\nనేనేం అబద్ధం చెప్పలేదు,” అన్నాడు కుర్రాడు.\n\nఇది విని రాజేంద్రయ్య నిర్ఘాంతపోయాడు.",
            "book_page_end": 24
        },
        {
            "title": "వాగ్దానభంగం (బేతాళ కథలు)",
            "book_page_start": 25,
            "pdf_page_start": 25,
            "pdf_page_end": 32,
            "author": "లక్ష్మీగాయత్రి రచన",
            "genre": "నీతి కథ",
            "moral": "స్వార్థరహితమైన, ధర్మబద్ధమైన కోరికలు మాత్రమే నెరవేరుతాయి. వాగ్దానం కంటే ధర్మానికే ప్రాధాన్యత ఇవ్వాలి.",
            "keywords": [
                "విక్రమార్కుడు",
                "బేతాళుడు",
                "ధర్మసూక్ష్మం",
                "సంతానం",
                "వాగ్దానం"
            ],
            "characters": [
                "విక్రమార్కుడు",
                "బేతాళుడు",
                "చంద్రధరుడు",
                "కీర్తిమతి",
                "చిత్రలేఖ",
                "వ్యోమకేశ మహర్షి"
            ],
            "locations": [
                "కుందనదేశం",
                "శ్మశానం",
                "విద్రుమ పర్వతం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టు పైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవ సాగాడు. అప్పుడు శవం\nలోని బేతాళుడు, “రాజా, నువ్వు 'ఎవరికో\nఏదో కఠోర వాగ్దానాన్ని చేసి, దాన్ని నెరవేర్చడం\nకోసమే ఇంతటి కఠిన ఇక్కట్ల పాలవుతున్నా\nవని నాకు అనుమానం కలుగుతున్నది. ఇదే\nనిజమైన పక్షంలో, ఎటువంటి వాగ్దానభంగం\nచెయ్యకుండా చివరి దాకా వుండ గలవా?\nఎంతటి ప్రాజ్ఞులూ, సన్మార్గ వర్తనులూ అయి\nనప్పటికీ, ఒక్కొక్కసారి స్వార్థానికి లొంగి,\nతాము చేసిన వాగ్దానాలను మానవులు తామే\nభంగ పరుస్తూంటారు. ఇందుకు ఉదాహర\nణగా, కీర్తిమతి అనే ఒక స్త్రీ — విద్యావతీ, ఒక\nదేశానికి పట్టపురాణీ అయి వుండి కూడా,\nచిత్రలేఖ అనే గంధర్వకన్యకు తాను చేసిన\nవాగ్దానాన్ని ఎలా భంగపరిచిందో చెబుతాను,\nశ్రమ తెలియకుండా, విను,\" అంటూ ఇలా\nచెప్పసాగాడు:\n\nకుందనదేశపు రాజు చంద్రధరుడు. ఆయన\nపట్టపురాణి కీర్తిమతి, ఆయనకు స్వయాన\nమేనమామ కూతురు. కీర్తిమతి చిన్న పిల్లగా\nవుండగానే, చంద్రధరుడి తల్లి, తన కోడలిని\nచేసుకుంటానని అన్నగారికి మాట ఇచ్చి,\nఆమెను తనతో బాటు తెచ్చుకుని, చంద్ర\nధరుడి కంటే గారాబంగా చూసింది.\n\nఅలా బాల్యం నుంచి కలిసి మెలిసి పెరి\nగిన కీర్తిమతీ, చంధ్రధరుల మధ్య పరస్పరాను\nరాగం మొలకెత్తి, వయసుతో బాటు వృద్ధి\nచెందింది. అయితే, తీరా వివాహ ప్రస్తావన\nవచ్చేసరికి కీర్తిమతే ఒకింత వెనక్కు తగ్గింది.\n\nదానికి కారణం వారిద్దరి రూపాల్లోని స్పష్టమైన\nతేడా! చంద్రధరుడిది చూపరులకు అద్భుతం\nఅనిపించే సమ్మోహన రూపం. కీర్తిమతి అలా\nకాక, అతి సాధారణ రూపవంతురాలు.\n\nచంద్రధరుడి లాంటి అద్భుత రూపం\nగల వ్యక్తి, కీర్తిమతిని పెళ్ళాడబోవడం చూసి,\nచెలికత్తెలు, “తల్లి చేసిన వాగ్దానం కోసం,\nచంద్రధరుడు ఇప్పుడు కీర్తిమతిని వివాహ\nమాడినా, తర్వాత ఏ గంధర్వకన్య లాంటి\nరాకుమారినో వివాహమాడకపోడు!\" అంటూ\nచెవులు కొరుక్కునేవారు.\n\nఅటువంటి సంభాషణలు ఒకటి, రెండు\nసార్లు చెవినపడి కీర్తిమతి, చాలా బాధ పడి,\nచివరకు చంద్రధరుడితో ఒకనాడు, తను\nఅతడికి తగినదాన్ని కాననీ, తగిన సౌందర్య\nవతిని చూసి వివాహం చేసుకోమనీ చెప్పింది.\n\nదానికి చంద్రధరుడు చిరునవ్వు నవ్వి,\n\"కీర్తీ! వివేకం లేని ఎవరో మూర్ఖులు, మని\nద్దరి గురించి అసందర్భంగా చర్చించుకోవడం,\nనువ్వు విని వుంటావు. వాళ్ళకు తగిన సమా\nధానం కాలాన్నే చెప్పనీ!” అన్నాడు.\n\nఆ మాటలతో సర్వ సంకోచాలూ మటు\nమాయం కాగా, కొన్నాళ్ళ తర్వాత కీర్తిమతి,\nచంద్రధరుణ్ణి వివాహమాడి ఆనందంగా\nజీవించసాగింది. అయితే, వివాహమై సంవత్స\nరాలు గడుస్తున్నా సంతానం కలగకపోవడంతో,\nకీర్తిమతిలో క్రమంగా అసంతృప్తి చోటు చేసుకో\nసాగింది.\n\nఇటువంటి పరిస్థితుల్లో ఒక పౌర్ణమి నాటి\nరాత్రి కీర్తిమతీ చంద్రధరులిద్దరూ, నిండు\nవెన్నెల్లో నదీ విహారం చేస్తూండగా, ఆ సమ\nయంలో ఆకాశ మార్గాన పోతూన్న చిత్రలేఖ\nఅనే గంధర్వ కన్య వారిని చూడటం తట\nస్థించింది.\n\nఈ చిత్రలేఖ, విద్యున్మయుడనే గంధర్వ\nరాజు కుమార్తె. అసమాన సౌందర్యరాశిగా\nగంధర్వ లోకంలో ఖ్యాతికెక్కిన స్త్రీ. గంధ\nర్వుల్లో తనకు తగిన సుందరుడైన వరుడెవరూ\nలేడంటూ తోసిపుచ్చిన చిత్రలేఖ, రాజసం\nఉట్టిపడుతున్న చంద్రధరుణ్ణి చూసి, ఒక్క\nసారిగా మోహపరవశురాలైంది. వెంటనే ఆమె\nఅదృశ్యరూపంలో వారి వెంటనే వుండి, వారు\nరాజదంపతులనీ, సంతానం లేక బాధపడు\nతున్నారనీ గ్రహించింది.\n\nఅప్పటికి మౌనంగా తిరిగివెళ్ళిన చిత్రలేఖ,\nఆ తర్వాత ఒకనాడు చంద్రధరుడు ఉద్యా\nనంలో ఏకాంతంగా వుండగా అతడి ముందు\nప్రత్యక్షమై, తన గురించి చెప్పి, తనను పెళ్ళి\nచేసుకోమని ప్రార్థించింది.\n\nఊహించని ఈ సంఘటనకు ఆశ్చర్య\nపోయిన చంద్రధరుడు, మృదువుగా చిత్రలేఖ\nకోరికను తిరస్కరించాడు.\n\nఅయినప్పటికీ తన పట్టువీడని చిత్రలేఖ,\nకీర్తిమతిని ఏకాంతంగా కలుసుకుని, తన\nకోరికా, చంద్రధరుడి నిరాకరణా అంతా\nవివరంగా చెప్పి, “చంద్రధరుడికి నీ మీద\nచాలా అభిమానం వున్నది. ఆ కారణంగానే\nఅతడు, తనకు దీటైన సౌందర్యరాశి, అందునా\nగంధర్వ స్త్రీ వచ్చి, వివాహమాడమని తనకు\nతానుగా కోరినా, నిరాకరించి, నీతోటిదే లోక\nమని సరిపెట్టుకుంటున్నాడు! సౌందర్యం\nసంగతి ఏమైనా నీ కారణంగా అతడిని కూడా\nనిస్సంతుగా వుండమనటం, నీకు మాత్రం\nన్యాయంగా వున్నదా?\" అని ప్రశ్నించింది.\n\nచిత్రలేఖ మాటలకు కీర్తిమతి మనసులో\nచాలా బాధపడినా, పైకిమాత్రం ఏమీ చలిం\nచక, \"అదంతా సరే, ఇంతకూ నువ్వు నా\nదగ్గరికొచ్చి, ఇదంతా ఎందుకు చెబుతు\nన్నట్టు?\" అంటూ ఆమెను ఎదురు ప్రశ్నిం\nచింది.\n\nఆ ప్రశ్నకు చిత్రలేఖ, \"అంతా సకారణంగా\nచెబుతున్నాను. నువ్వు నీ భర్త సుఖ సంతో\nషాలే ముఖ్యంగా ఎంచే నిఫ్వార్థపరురాలివే\nగనుక అయితే, నన్ను పెళ్ళాడమని అతడికి\nనచ్చజెప్పి, మా వివాహం జరిగేలా చూడు!\nఏడాది తిరక్కుండా అతడు నా బిడ్డతోనూ,\nనాతోనూ ఆనందంగా గడప గలడు. నన్ను\nపెళ్ళాడినంత మాత్రాన చంద్రధరుడు నిన్ను\nచిన్నచూపుగా చూడడు సరికదా, నీ నిస్వార్థ\nతకు నిన్ను మరింత మెచ్చుకుంటాడు. బాగా\nఆలోచించు,” అన్నది.\n\nకీర్తిమతి చాలాసేపు మౌనంగా వూరు\nకుని, చివరకు, “అయితే, నాదొక షరతు!\"\nఅన్నది.\n\n“ఏమిటది?” అని అడిగింది చిత్రలేఖ\nఆశ్యర్యంగా.\n\n“ఈరోజు చైత్ర బహుళ పంచమి! ఈనాటి\nనుంచి సరిగ్గా ఒక సంవత్సర కాలం, నాకు\nగడువు ఇవ్వు. రాబోయే చైత్ర బహుళపం\nచమి నాటికి కూడా, నేను తల్లిని కాలేకపోతే,\nచంద్రధరుడు నిన్ను వివాహమాడేలా నా\nశాయశక్తులా కృషి చేస్తాను. ఇది నా వాగ్దానం!\"\nఅన్నది కీర్తిమతి.\n\n“సరే, అలాగే!” అని వెళ్ళిపోయింది చిత్రలేఖ.\n\nఒకనాడు కీర్తిమతి అమ్మవారి పూజకు\nవెళ్ళి తిరిగి వస్తూండగా, ఆలయంలో ఒక\nమూలగా కూర్చుని వున్న ఒక వృద్ధ సాధువు,\nఆమెకేసి చేయి ఎత్తి, దగ్గరకు రమ్మన్నట్టుగా\nసైగ చేశాడు.\n\nకీర్తిమతి సాధువు దగ్గరకు వెళ్ళి నమస్క\nరించింది.\n\nసాధువు నవ్వుతూ ఆశీర్వదించి, “పిల్లలు\nలేరని తీరని వ్యధ అనుభవిస్తున్నావు గదా,\nతల్లీ?\" అని ప్రశ్నించాడు.\n\nకీర్తిమతి అవునన్నట్టు తల వూపింది.\n\n“ఏదీ, నీ చెయ్యి ఇలా చూపించు,”\nఅంటూ, ఆమె ఎడమచేతిని అందుకున్న\nసాధువు, అరచేతి రేఖల్ని పరిశీలించి, పెద\nవిని విరుస్తూ, “నీ చేతిలో సంతాన రేఖ\nఆనవాలు కూడా లేదు, తల్లీ!\" అంటూకొం\nచెంసేపు ఆలోచించి, \"సంతానరేఖ లేకపో\nయినా, ఉజ్వల భవిష్యత్తు వున్న చిహ్నాలు నీ\nచేతిలో కనిపిస్తున్నవి. ఒక పని చెయ్యగలవా?”\nఅని అడిగాడు.\n\n“చెప్పండి, స్వామీ!\" అన్నది కీర్తిమతి.\n\n“ఈ దేశానికి ఉత్తర దిక్కున విద్రుమ\nపర్వత పంక్తి వున్నదని, నీకు తెలుసు గదా!\nఆ పంక్తికి సరిగ్గా మధ్య భాగంలో ఒక చిన్న\nకనుమ వున్నది. ఆ కనుమ గుండా అవతలి\nవైపుకు వెళితే, వ్యోమకేశమహర్షి ఆశ్రమం\nవస్తుంది. ఆయన మహానుభావుడు. నువ్వూ,\nనీ భర్తా సరిగ్గా చైత్ర శుద్ధ పాడ్యమినాటి\nఉదయానికల్లా, ఆయన దగ్గరకు వెళ్ళి\nశరత్కారుడు చెప్పగా వచ్చామని చెప్పండి.\nఆ తర్వాత చేయవలసినదేమిటో ఆయనే\nవివరిస్తాడు,” అన్నాడు.\n\nఆ మాటలతో మళ్ళీ ఆశ చిగురించిన\nకీర్తిమతి, “అలాగే స్వామీ! తప్పకుండా వెళ\nతాం,\" అని సాధువుకు నమస్కరించి,\nసెలవు తీసుకుని తిరిగి వచ్చింది.\n\nఆ రాత్రే అంతా వివరంగా భర్తకు చెప్పిన\nకీర్తిమతి, “ఇదే ఆఖరి అవకాశంగా, నా అదృ\nష్టాన్ని పరీక్షించుకోవాలని ఆశపడుతున్నాను.\nనాకోసం మీరు కూడా కాస్త శ్రమపడితే...\"\nఅంటూ, ఇక మాట్లాడను మాటలు రాక,\nమౌనంగా వూరుకున్నది.\n\nభార్య\" ఉద్వేగాన్ని గమనించిన చంద్ర\nధరుడు, \"కీర్తీ, భార్యాభర్తలమైన మనం,\nసుఖంతో బాటు దుఃఖాన్నీ, సౌఖ్యంతో బాటు\nశ్రమనూ సమంగా పంచుకున్ననాడే, జీవితం\nఒడిదుడుకులు లేకుండా సవ్యంగా సాగు\nతుంది. కోరిక మనది; ఇద్దరం శ్రమించి\nవెళదాం, సరేనా?” అన్నాడు.\n\nతర్వాత, సాధువు చెప్పిన విధంగా, కీర్తి\nమతీ, చంద్రధరులిద్దరూ బయలుదేరి, చైత్ర\nశుద్ధ పాడ్యమి నాటి ఉదయానికల్లా వ్యోమ\nకేశ మహర్షి ఆశ్రమం చేరారు. వృద్ధుడూ,\nకరుణామయుడూ అయిన వ్యోమకేశ మహర్షి,\nరాజదంపతులను ఎంతో ఆప్యాయంగా పలక\nరించి, కుశల ప్రశ్నలు వేశారు.\n\nఅప్పుడు చంద్రధరుడు, తమ సంతాన\nలేమి గురించి చెప్పి, కీర్తిమతికి ఆలయంలో\nశరత్కారుడు కనిపించిన వైనం అంతా వివ\nరంగా చెప్పాడు.\n\nఅంతా శ్రద్ధగా విన్న వ్యోమకేశుడు,\n“నాయనా, చంద్రధరా, ఏదీ నీ కుడిచేయి\nఇటు చూపించు,\" అన్నాడు.\n\nకొద్దిసేపు ఆ చేతిని పరిశీలించిన మహర్షి,\n“నీ చేతిలో కూడా సంతానరేఖ లేదు, నాయనా!\nఇక, శరత్కారుడు ఊహించిన ప్రకారం\nఏదో అద్భుతం జరగాలి, అంతే!\" అన్నాడు.\n\n“అద్భుతమా!” అంటూ రాజదంపతులు\nఆశ్చర్యపోయారు.\n\n“అవును! వివరంగా చెబుతాను, వినండి,\"\nఅంటూ వ్యోమకేశుడు ఇలా చెప్పసాగాడు:\n\n“ఇక్కడికి మూడు యోజనాల దూరంలో\nఅతిపురాతనమైన శివాలయం ఒకటి వున్నది.\nఆ ఆలయంలో అతి ప్రాచీనమైన మామిడి\nచెట్టొకటి వున్నది. ఆ చెట్టుకు, సంవత్సరానికి\nఒకే ఒక పండు కాస్తుంది. ఏదైనా కోరిక\nకలిగిన వ్యక్తి, త్రికరణశుద్ధిగా దైవప్రార్థన\nచేసి, మనసులోనే కావలసినదాన్ని కోరు\nకుంటూ దోసిలి పట్టి, ఆ చెట్టు కింద నిల\nబడాలి. ఆ వ్యక్తి కోర్కె ధర్మ సమ్మతమైనదైతే,\nపండు సూటిగా వచ్చి అతడి దోసిలిలో\nపడుతుంది. లేని పక్షంలో పండు నేలపాలవు\nతుంది. ఇక ఆ పండు తిన్నా ఎటువంటి\nఫలితమూ వుండదు. పండు దోసిట పడితే\nమాత్రం కోరిన కోరిక తప్పక నెరవేరుతుంది.\nరాత్రి చంద్రోదయ వేళకు అక్కడికి వెళ్ళి,\nమీ అదృష్టాన్ని పరీక్షించుకోండి!”\n\nమహర్షి మాటలకు కీర్తిమతి కాస్త ఆతృతగా,\n\"నాకు వేరే కోరికలు ఏమీ లేవు, స్వామీ! ఒక\nస్త్రీగా, వివాహితగా సంతానాన్ని కాంక్షించటం\nధర్మబద్ధమైన కోరికే గదా?” అని ప్రశ్నించింది.\n\nమహర్షి ఆ ప్రశ్నకు జవాబుగా చిత్రంగా\nనవ్వి, “ధర్మస్వరూపం చాలా సూక్ష్మమైనది,\nతల్లీ! దాని లోతుపాతులు పూర్తిగా తెలిసిన\nవాడు, భగవంతుడొక్కడే!\" అన్నాడు.\n\nఆ తర్వాత, మహర్షి చెప్పిన ప్రకారం\nరాజదంపతులిద్దరూ బైలుదేరి, చంద్రోదయా\nనికి ముందుగానే మామిడి చెట్టు దగ్గరకు\nచేరారు. చెట్టు మీద సువర్ణఫలంలా మెరు\nస్తున్న మామిడి పండును చూసి, కీర్తిమతి *\nదానికి శ్రద్ధాభక్తులతో నమస్కరించి, దోసిలి\nపట్టి నిలబడింది. అయితే, ఆమె ఊహించని\nవిధంగా చంద్రధరుడు కూడా దోసిలి పట్టి,\nఆమెకు కాస్త దూరంగా నిలబడ్డాడు.\n\nచంద్రోదయమైంది. మెల్లని కదలికతో\nకిందికి దిగడం ప్రారంభించి మామిడి పండు,\nసూటిగా వచ్చి చంద్రధరుడి దోసిలిలో పడింది.\n\nజరిగినదానికి మొదట నిర్ఘాంతపోయిన\nకీర్తిమతి, తేరుకుని, చంద్రధరుడు తనకిచ్చిన\nపండులోని సగభాగాన్ని ఆనందంగా తీసు\nకున్నది. ఇద్దరూ నిశ్శబ్దంగా పండు తిన్నారు.\n\nఅప్పటిదాకా మౌనంగా వున్న కీర్తిమతి,\n\"ప్రభూ, మీకోరిక ఏమిటో తెలుసుకోవ\nచ్చునా?” అని ప్రశ్నించింది.\n\nఅందుకు చంద్రధరుడు భార్యతో ఇలా\nచెప్పాడు: “కీర్తీ! విద్యావతివీ, వివేకివీ అయిన\nనువ్వు, నా మాటలకూ, చేతలకూ ఆనం\nదిస్తావనే, నా నమ్మకం. ఈ పవిత్ర వృక్షాన్ని\nమనం కోరబోయే కోరిక ధర్మసమ్మతమైనదై\nవుండాలని, మహర్షి చెప్పిన మాట గుర్తున్నది\nకదా? సంతానలేమి అనేది మనకు ఒక\nలోటు కావచ్చు! కానీ అది సృష్టి తాలూకు\nఅధర్మం కానీ, వైపరీత్యం కానీ కాదు. అతి\nక్రమించరానిదని మనం గౌరవించే విధివ్రాత\nలోనే మార్పు కోరితే, ఆ కోరిక ఫలిస్తుందా\nఅన్న సందేహం, నాకు కలిగింది. పేదవాడు\nకసితో దొంగతనం చేసి ధనమార్జించటం,\nనిస్సంతు అయిన భర్త, అగ్నిసాక్షిగా వివాహ\nమాడిన స్త్రీని చులకన చేసి, సంతానం కోస\nమంటూ వేరొక స్త్రీని వివాహమాడటం,\nధర్మహాని కిందికే వస్తాయి. అయితే, వంశవృద్ధి\nకోసం అటువంటి ధర్మహానికే తలపడమని,\nఈమధ్య కొన్నాళ్ళుగా నాపై ఒత్తిడి వస్తున్నది.\nఅందుకే, ఈరోజు ఈ పవిత్ర వృక్షాన్ని ఇలా\nప్రార్థించాను: ఓ ధర్మమూర్తీ! అగ్నిసాక్షిగా\nదంపతులమైన మేము, మా జీవిత చర\nమాంకం వరకూ ఆనందంగా జీవితం సాగిం\nచేలా ఆశీర్వదించు!\"\n\nభర్త మాటలకు దిగ్రమ చెందిన కీర్తిమతి,\nతనకు సంతానం లేకపోయినా, అటువంటి\nవ్యక్తి భర్త అయినందుకు ఆనందంతో,\nగర్వంతో పొంగిపోయింది. ఆ మర్నాడే రాజ \"\nదంపతులు రాజధానికి తిరిగి వచ్చారు. ఆ\nతర్వాత కొద్ది రోజులకు, చైత్ర బహుళ\nపంచమినాడు, చెప్పిన ప్రకారం చిత్రలేఖ\nవచ్చి కీర్తిమతిని కలుసుకున్నది.\n\nకీర్తిమతి ఆమెను ఆదరించి కూర్చోబెట్టి,\n\"చిత్రలేఖా! వాగ్దానభంగం చేస్తున్నందుకు\nనన్ను క్షమించు. నా భర్త ఏకపత్నీ వ్రతుడు,\"\nఅంటూ జరిగినదంతా వివరంగా చెప్పింది.\n\nఅంతా విన్న చిత్రలేఖ, \"కీర్తిమతీ! నువ్వు\nచాలా అదృష్టవంతురాలివి. త్వరలోనే సంతాన\nవతివి కాగలవు!\" అని, వెళ్ళిపోయింది.\n\nచిత్రంగానే, ఆ తర్వాత కొన్నాళ్ళకు కీర్తిమతి\nగర్భవతి అయి, చక్కని బిడ్డకు తల్లి అయింది.\n\nబేతాళుడు ఈ కథ చెప్పి, \"రాజా, కీర్తి\nమతి, చిత్రలేఖకు ఇచ్చిన వాగ్దానాన్ని భంగ\nపరచడం స్వార్థంగానూ, సంతానరేఖ ఆన\nవాలు కూడా లేని ఆమె తల్లి కావడం చిత్రం\nగానూ లేవా? ఈ సందేహాలకు సమాధానం\nతెలిసి కూడా చెప్పలేకపోయావో, నీ తల\nపగిలి పోతుంది,\" అన్నాడు.\n\nదానికి విక్రమార్కుడు, “కీర్తిమతి స్వార్థంతో\nవాగ్దానాన్ని భంగపరచలేదు. తను నిస్సంతు\nనన్న భావం ఆమెలో దృఢపడేలోపునే, భర్త\nచెప్పిన ధర్మసూక్ష్మం ఆమెను నిస్సహాయు\nరాలిని చేసింది. ఆమె తన వాగ్దానాన్ని నెర\nవేర్చడమంటే చంద్రధరుడు చెప్పిన ప్రకారం\nధర్మహానికి పాల్పడటమే! ఇకపోతే, చంద్ర\nధరుడి ప్రార్థనలోనే ఒక చిన్న ద్వంద్వార్థం\nవున్నది. ఒకటి; తమ తలవ్రాత మార్చి, తమకు\nసంతానాన్ని ప్రసాదించి, ఆనందంగా జీవించే\nలాగా ఆశీర్వదించమని. రెండు; విధివశాత్తూ\nసంతానం లేకపోయినా, తాము ఆనందంగా\nజీవించేలాగా ఆశీర్వదించమని. ధర్మ సూక్ష్మాన్ని\nఅర్థం చేసుకున్న చంద్రధరుడి ప్రార్థనలోని,\nఈ సాక్ష్మమైన తాత్విక భావ శకలమే వారి\nతలవ్రాతలను మార్చింది. మంచి బిడ్డను\nచూసి మురిసిపోయి, ఆబిడ్డ కోరని కోరికలు\nకూడా తీర్చినట్టే, ధర్మాధర్మ విచక్షణాజ్ఞానం\nగల చంద్రధరుడి ప్రార్థన, అసాధ్యాన్ని సాధ్యం\nచేసింది,” అన్నాడు.\n\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n— (కల్పితం)",
            "book_page_end": 32
        },
        {
            "title": "బొంబాయి మార్గంలో (సముద్రతీర ప్రయాణాలు - 3)",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరా నాయర్",
            "genre": "ప్రయాణ వ్యాసం",
            "moral": "భారతదేశ పశ్చిమ తీరంలో ఉన్న చారిత్రక, వాణిజ్య ప్రాంతాల గురించి తెలుసుకోవడం.",
            "keywords": [
                "డామన్",
                "కొంకణ తీరం",
                "దహానూ",
                "సపోటా",
                "కన్హేరీ గుహలు",
                "బొంబాయి"
            ],
            "characters": [],
            "locations": [
                "గుజరాత్",
                "మహారాష్ట్ర",
                "డామన్",
                "దహానూ",
                "నాలాసోపారా",
                "వాసై",
                "కన్హేరీ గుహలు",
                "ట్రాంబే"
            ],
            "content": "గుజరాత్, మహారాష్ట్రల మధ్య ఉన్న కేంద్ర పాలిత ప్రాంతం డామన్. ఇక్కడి 12 కి.మీ. పొడవు గల సముద్ర\nతీర రేఖను ఆనుకుని అందమైన పల్లెకారుల గ్రామాలూ,\nసరుగుడు చెట్లతో నిండిన తీరాలూ వున్నాయి. మోతీ,\nనానీ డామన్ దగ్గరి కోటలు పోర్చుగీసులు పాలించిన,\nఆ పట్టణాల గత చరిత్రకు సాక్ష్యాలుగా ఉన్నాయి.\nగుజరాత్ సముద్రతీరం డామన్ వద్ద ముగుస్తుంది.\nఅక్కడినుంచి 120 కి.మీ. పొడవు గల కొంకణ తీరం\nఆరంభమవుతుంది. దాని ఉత్తరాగ్రంలో ప్రశాంతమైన\nదహానూ తీర పట్టణం ఉన్నది. 1880వ సంవత్సరాలలో\nఇరానియన్లు అక్కడికి వలస వచ్చి స్థిరపడేంతవరకు\nఅదొక బంజరు భూమిగా ఉండేది. ఆ తరవాత దానిని\nఇరానియన్లు పళ్ళ తోటలుగా మార్చారు.\nదహానూ సపోటా పళ్ళకు చాలా ప్రసిద్ధిగాంచిన పట్టణం.\nమన దేశంలో ఇక్కడే ఎక్కువగా సపోటా పళ్ళు పండు\nతున్నాయి. సపోటా పళ్ళను ఇక్కడినుంచి బొంబాయికి\nచేరవేస్తారు. బొంబాయి నుంచి దేశంలోని వివిధ ప్రాం\nతాలకు పంపిస్తారు. ఇటీవల బొంబాయి నగర సమీ\nపంలో విద్యుత్తు తయారీకి ఏర్పాటుచేసిన థర్మల్\nవిద్యుత్ కేంద్రం నుంచి వెలువడే కలుషిత వాయువులు దహానూ సపోటా పంటను తీవ్రంగా దెబ్బతీస్తుందేమోనన్న అనుమానాన్ని\nకొందరు వ్యక్తం చేస్తున్నారు.\nదహానూ, బొంబాయి మార్గమధ్యంలో నాలాసొపారా గ్రామం ఉన్నది.\nదీనిని పూర్వకాలంలో షార్పారక్ అని పిలిచేవారు. అది అప్పుడు\nఓడరేవుగా ఉండేది. ఇప్పుడు సుపారీ ఇక్కడి ముఖ్యమైన వ్యాపార\nవస్తువు. మలబార్ ప్రాంతం నుంచి దీనిని ఇక్కడికి తీసుకువచ్చి,\nఇక్కడినుంచి ఉత్తర ప్రాంతాలకు పంపుతారు. ముత్తెపు చిప్పలు\nపట్టడం ఇక్కడి మరొక ముఖ్యమైన వృత్తి. చిప్పలనుంచి తీసిన\nముత్యాలను చైనాకు ఎగుమతి చేస్తారు.\nగౌతమబుద్ధుడు ఒకానొక పూర్వ జన్మలో ఇక్కడ జన్మించాడని చెబు\nతారు. అనేక స్థూపాలతో పాటు చాలా బౌద్ధ శిథిలాలు ఈ ప్రాంతంలో\nబయటపడ్డాయి. నాలాసోపారాకు పది కి.మీ. దూరంలో దక్షిణంగా\nవాసైలో పూర్వకాలంలో పడవలు నిర్మించిన పార్టీ రేవు ఉన్నది. .\nఇక్కడి సముద్ర తీరంలో పడవల నిర్మాణానికి పనికివచ్చే కలపనిచ్చే ఖైర్, బోండా, హెూల్డ్, కలంబ,\nసాగ్ చెట్లు విరివిగా ఉండేవి. పోర్చుగీసుల పాలనలో అంటే 16-17 శతాబ్దాలలో ఇక్కడ పడవల నిర్మాణం\nఅభివృద్ధి చెందింది. శిథిలావస్థలో ఉన్న కోట, క్రైస్తవ ఆలయాలు, భవనాలు ఒకప్పుడు ఇక్కడ సాగిన\nపోర్చుగీసుల పాలనకు మౌన చిహ్నలుగా మిగిలి ఉన్నాయి. ఇవాళ వాసై బొంబాయి నగరానికి\nకాయగూరలు సరఫరా చేసే ముఖ్యమైన ప్రాంతంగా ఉంటున్నది.\nబొంబాయికి 35 కి.మీ. దూరంలో\nఉన్న వాసైలోని పోర్చుగీసు కోట\nఈ ప్రాంతంలో ప్రవహిస్తూన్న టాన్యా నదీ మార్గంలోనూ, దాని చుట్టు\nపక్కలా చాలా వేడి నీటి బుగ్గలు ఉన్నాయి. వజ్రేశ్వరి, గణేషప్పురిలోని\nనీటిబుగ్గలు చాలా ప్రసిద్ధమైనవి. వాసై రోడ్ రైల్వే స్టేషన్కు పది\nమైళ్ళ దూరంలో వజ్రేశ్వరి నీటి బుగ్గ ఉన్నది. ఈ నీటి బుగ్గల చుట్టూ\nతొట్టెలూ, ఆనకట్టలూ నిర్మించి ఉన్నారు. సాధారణంగా ఈ బుగ్గల\nలోని నీళ్ళు 110-136 డిగ్రీల (ఫారెన్ హీట్) వేడిగా వుంటాయి. నీళ్ళ\nనుంచి గంధకం వాసన వీస్తూంటుంది. గణేష్పురిలోని ఒక నీటి\nబుగ్గలోని నీళ్ళు చేయి పెట్టలేనంత వేడిగా ఉన్నాయి.\nబొంబాయి పరిసరాలలో ఉన్న బోరివ్లీ సమీపంలో కన్హేరీ గుహలు\nఉన్నాయి. కన్హగిరి కొండల కారణంగా ఈ గుహలకు ఆ పేరు\nవచ్చింది. పశ్చిమ భారతదేశంలో ఇక్కడే అధిక సంఖ్యలో బౌద్ధ\nగుహలు ఉన్నాయి. ఇక్కడ 109 గుహలు ఉన్నాయి. క్రీ.శ. రెండవ\nపదవ శతాబ్దం మధ్య కాలంలో బౌద్ధ సన్యాసులు నిర్మించిన శిల్పకుడ్యాలు, శిల్పాలు, స్తంభాలు,\nస్థూపాలు ఈ గుహలలో చాలా ఉన్నాయి. తొట్టెల నుంచి సంవత్సరం పొడవునా నీటి సరఫరా జరుగు\nతుంది. కొండల నుంచి వర్షం నీటినీ, మురికి నీటినీ కిందికి తీసుకు వెళ్ళడానికి భూమికి అడుగున\nగొట్టాలు అమర్చిన పద్ధతి బాగా పనిచేస్తున్నది.\nఈ గుహలలో దర్బారు, చైత్య గుహలు చాలా ఆసక్తికరమైనవి. దర్బారు గుహ లోపల మధ్య చతురస్రాకార\nమంటపంలో వరుసలు వరుసలుగా పొడవాటి రాతి ఆసనాలు ఉన్నాయి. ఇక్కడ బౌద్ధ సన్యాసులు\nప్రార్థనా సమావేశాలు జరిపేవారని చెబుతారు. మహాచైత్య గుహలో బ్రహ్మాండమైన స్థూపాలూ, పెద్ద పెద్ద\nబుద్ధ విగ్రహాలూ ఉన్నాయి. కన్హేరీకి కొన్ని కి.మీ.\nదూరంలో జోగేశ్వరిలో రాతి నుంచి మలిచిన శివా\nలయం ఉన్నది. దీనిని 8వ శతాబ్దం ఉత్తరార్ధంలో\nనిర్మించారు.\nబొంబాయికి 54 కి.మీ. దూరంలో\nకల్యాణ్ సమీపంలో ఉన్న అంబర్\nనాథ్ పట్టణం కూడా అక్కడి శివా\nలయం వల్లనే ప్రసిద్ధి చెందింది.\nఈ ఆలయం నల్లరాతితో నిర్మిం\nచబడింది. స్వయంభువుగా\nవిశ్వసించబడే ఇక్కడి శివ\nలింగం నేలమట్టానికి ఎని\nమిది అడుగుల అడుగున\nఉన్నది. పాకిస్తాన్ నుంచి\nసింధీ శరణార్థులు వచ్చి\nఇక్కడ స్థిరపడిన తరువాత ఇది బాగా అభివృద్ధి\nచెందింది. బొంబాయి నగరం శివార్లలో థానే నగ\nరం - థానే చిన్న సముద్ర శాఖను ఆనుకుని ఉన్నది.\nఈ శాఖ పొడవునా చిత్తడి నేలలు,\nఉప్పు కయ్యలు ఉన్నాయి. ఒకప్పుడు\nఇక్కడ ముత్యాల కోసం ముత్తెపు\nచిప్పలు పట్టేవారు. సన్నటి ఈ\nసముద్ర శాఖ థానే నుంచి ట్రాంబే\nవరకు దాదాపు 18కి.మీ. దూరం\nఉత్తర దక్షిణంగా వ్యాపించి\nఉన్నది.\nట్రాంబేలో మన దేశంలోని\nముఖ్యమైన అణు పరిశోధనా\nకేంద్రమైన బాబా అణు పరి\nశోధనా కేంద్రం ఉన్నది.",
            "book_page_end": 36
        },
        {
            "title": "పీడకల",
            "book_page_start": 37,
            "pdf_page_start": 37,
            "pdf_page_end": 41,
            "author": "మాచిరాజు కామేశ్వరరావు",
            "genre": "నీతి కథ",
            "moral": "అహంకారాన్ని, దురుసు ప్రవర్తనను విడిచిపెట్టి, పెద్దవారిని గౌరవించడం ద్వారా శుభాలు కలుగుతాయి.",
            "keywords": [
                "అత్తాకోడళ్ళు",
                "పీడకల",
                "అహంకారం",
                "పశ్చాత్తాపం",
                "బైరాగి"
            ],
            "characters": [
                "చామంతి",
                "చలమయ్య",
                "మంగమ్మ",
                "బైరాగి"
            ],
            "locations": [
                "గ్రామం",
                "చింత తోపు"
            ],
            "content": "చామంతికి అహంభావం జాస్తి. ఆమె తన\nఅత్తమంగమ్మ నుపురుగుకన్నహీనంగా చూసేది.\nఆమెకు ఇంత ముద్ద పెట్టడం ఊరికి ఉప\nకారం,ఏదోగొప్పధర్మకార్యం అన్నట్టుగాభావిం\nచేది. అత్త ఏంచేసినా అపచారంగానే తోచేది\nఆమెకు.\n\nగుడికి వెళ్ళివచ్చిన అత్తమీద, \"కోడలు\nతొందరగా గుటుక్కుమనాలని మొక్కులు\nమొక్కి వస్తున్నావా?\" అంటూ విరుచుకుపడేది.\n\nఅలా అని ఆమె ఎటూ వెళ్ళక, ఇంటెడు\nపనీ చేసి వీధి అరుగుమీద కూర్చుంటే, \"ఏమిటి,\nవచ్చేపోయే వాళ్ళను లెక్క పెడుతున్నావా?.\nకడుపునిండా మెక్కి పిడిరాయిలా కూర్చుంటే,\nతిన్నది అరగొద్దూ?” అంటూ కసిరేది.\n\nఏదైనా ఒక పూట, అత్త మరొక ముద్ద\nఅన్నం పెట్టమంటే, “ఏమిటేమిటీ, ఇంకా\nకావాలా? సరే, కడుపు పగిలేలా మెక్కు\nపోయే లోపల కొడుకు ఇల్లు గుల్లచేయొద్దా,\nమరి!” అంటూ గుప్పెడన్నం అత్త కంచంలో\nవిసిరికొట్టేది.\n\nఅయితే, అత్త మారు అడగని రోజు,\n\"నీరసంతో కళ్ళు తిరిగిపడి, మహారాణిలా\nమంచం ఎక్కితే ఊడిగం చేయడానికి, నీ\nదాసీ లెవరూ లేరిక్కడ!\" అంటూ గిన్నెలో\nవున్న అన్నమంతా, అత్త ముందున్న కంచంలో\nగుమ్మరించేది.\n\nకోడలి అఘాయిత్యానికి మంగమ్మ, తనలో\nతాను బాధపడుతూండేది. చామంతి భర్త\nచలమయ్య తెలివిగలవాడే గాని ఆమెవద్ద\nమాత్రం నోట్లో నాలుక లేని మనిషి. పెళ్ళాం\nలెమ్మంటే లేస్తాడు, కూర్చోమంటే కూర్చుం\nటాడు. తల్లి దీనస్థితికి జాలిపడుతూ — అంతా\nచూసీ చూడనట్లు ఊరుకునేవాడు. ఇందుకొక\nకారణం - అంతగా ఆస్తిపాస్తులు లేని చల\nమయ్యకు కూతురునిచ్చి, అతడి చేత పూల\nవ్యాపారం పెట్టించింది, చామంతి తండ్రే!\n\nరోజుకు ఒకసారైనా ఆమె చలమయ్యను,\n“ఇదుగో చూడు! ఇదంతా మా నాన్న చలవ.\nలేకపోతేఈసరికి తల్లీకొడుకులిద్దరూ ఏ కూలో\nనాలోచేసుకుని బతుకుతూండేవాళ్ళు,\" అని\nఈసడిస్తూండేది.\n\nఇలా వుండగా – ఒకనాటి రాత్రి తెల్లవారు\nజామున, ఒక భయంకరమైన పీడకల వచ్చి,\nచామంతి ఉలిక్కిపడి మంచం మీద లేచి\nకూర్చున్నది. ఆకలలో ఆమె, దట్టంగా మబ్బులు\nపట్టిన ఆకాశంలో నలుగురు మనుషులు\nకర్రలతో కట్టిన ఏదో ఒక సాధనాన్ని భుజాల\nమీద మోసుకుపోతూండడం చూసింది. వాళ్ళ\nవెనగ్గా ఒక వృద్ధురాలు రోదిస్తూ నడుస్తున్నది.\nతెల్లవారాక చామంతి, భర్త చలమయ్యకు\nతనకు వచ్చిన కల గురించి చెప్పి, \"ఈ కలకు\nఅర్థం ఏమిటో? ఈ మాయదారి పీడకలతో\nరాత్రి నిద్రలేదు. భయంగా వున్నది!” అన్నది.\n\nచలమయ్య కాసేపు ఆలోచించి, ఏదో\nఅర్థమైన వాడిలా తలపంకించి, \"పగటి\nకలల గురించి మనం అంతగా భయపడనవ\nసరంలేదు. కాని, రాత్రివచ్చే కలలు మాత్రం\nఅతి ప్రమాదకరమైనవి. అందునా, రాత్రి\nనాలుగో జామున వచ్చిన పీడకల నూటికి\nనూరు పాళ్ళు దుష్ఫలితాన్నిస్తుంది. ఇంతకూ\nనీకొచ్చిన కల కోడికూత ముందా, వెనకా?”\nఅని అడిగాడు.\n\nచలమయ్య మాటలకు చామంతి విసు\nక్కుంటూ, “అబ్బో! కలల శాస్త్రమంతా పడ\nచదివినవాడిలా మాట్లాడేస్తున్నావు! నీకు\nచామంతి పువ్వుకూ, బంతి పువ్వుకూ తేడా\nతెలీదు. నన్నేమైనా ఆట పట్టించాలనుకుంటు\nన్నావా?\" అని అడిగింది.\n\nచలమయ్య గంభీరంగా ముఖం పెట్టి,\n\"ఇది ఆటలకూ, వేళాకోళాలకూ సమయం\nకాదు. నీ పీడకల కారణంగా నువ్వూ, భర్తగా\nనేనూ ఇంతింతనరాని ప్రమాదంలో చిక్కుకో\nపోతున్నాం. మన గ్రామానికి తూర్పున వున్న\nచెరువుకు ఉత్తరాన వున్న చింత తోపులో,\nఒక మూగ బైరాగివచ్చి దిగాడు. ఆయన\nసంవత్సరంపాటు ఎక్కడెక్కడో తిరిగి, మళ్ళీ\nనాలుగురోజుల క్రితం ఇక్కడికి రావడం\nజరిగింది. ఆయన కలలకు అర్థం చక్కగా\nచెబుతాడు. ఏడాది క్రితం పెళ్ళికాకముందు,\nనా కొకసారి చెప్పాడు,” అన్నాడు.\n\nచామంతి ఆశ్చర్యపోతూ, “అప్పట్లో నీకూ\nఏదయినా పీడకలవచ్చిందా?”అని అడిగింది.\n\n\"పీడకల కాదు, మంచి కలే!” అన్నాడు\nచలమయ్య.\n\n“మంచికలా?ఏమిటది?\"అన్నదిచామంతి.\n\n“అయితే విను మరి! విసుగనిపిస్తుం\nదేమో,”అంటూ చలమయ్య గొంతు సవరించు\nకుని, “కలలో నేనొక సుగంధాలు వెదజల్లుతూ\nనడిచి వెళుతున్న, ఒక అందాలరాశిని అను\nసరించి నడుస్తున్నానట! ఆమెనన్నొక పూదోట\nలోకి తీసుకుపోయి, హఠాత్తుగా కనబడకుండా\nపోయింది,” అన్నాడు.\n\n\"మంచి పనిచేసింది. అదృష్టవంతురాలు!\"\nఅంటూ చామంతి చిటికెలు వేసింది.\n\n“అలా అడ్డు మాట్లాడకు! ఈ కల గురించి\nఆ మూగ బైరాగికి చెప్పాను. ఆయన చాలా\nసేపు ఆలోచించి — నేను పెళ్ళి చేసుకోబోయే\nఅమ్మాయి, నాజీవితాన్ని నందనవనం చేస్తుం\nదనీ, ఆమె పేరుకూడా ఒక పువ్వుపేరే అయి\nవుంటుందనీ, చెప్పాడు. ఆ బైరాగి చెప్పింది\nఅక్షరాలా నిజమయింది కదా!\" అన్నాడు\nచలమయ్య.\n\n“నిజమే అయ్యింది. నువ్వదృష్టవంతుడివి!\nఅది సరే, ఆ బైరాగి మూగవాడంటున్నావు.\nమరి, ఇదంతా ఎలాచెప్పాడు?\" అని అడిగింది\nచామంతి అనుమానంగా.\n\n“చిన్న పుల్లతో ఇసుకలో రాసి చూపిస్తాడు.\nసాయంత్రం వెళ్ళి, నీ పీడకల గురించి చెప్పి\nచూడు!\" అన్నాడు చలమయ్య.\n\nఆ సాయంత్రం, చామంతి పెద్ద కేకవేసి\nఅత్త మంగమ్మను పిలిచి, \"నేను ఇంట\nలేనని, ఇరుగు పొరుగిళ్ళకు పెత్తనాలకు\nపోకు. ఇంటిని కనిపెట్టుకుని కూర్చో,” అని\nగట్టిగా చెప్పి, బైరాగి వున్న చింత తోపుకు\nపోయింది.\n\nఅంతవరకూ కళ్ళు మూసుకుని వున్న\nబైరాగి, చామంతి సమీపించగానే కళ్ళు తెరిచి,\nతెల్లగా బారెడు పొడుగున్న గడ్డాన్ని వేళ్ళతో\nదువ్వుకోసాగాడు. చామంతి భక్తిగా బైరాగికి\nఅడుగు దూరంలో కూర్చుని, నమస్కరించి,\n\"కలల పరమార్థం చెప్పగల మహాత్ములు\nమీరేనా, స్వామీ?\" అని అడిగింది.\n\n\"కలల మర్మం అడిగితే చెప్పగలను\nకానీ, నేను మహాత్ముణ్ణి మాత్రం కాదు!\" అని\nబైరాగి ఇసుకలో రాశాడు.\n\nచామంతి అది చదివి, తనకు వచ్చిన\nపీడకల గురించి వివరంగా చెప్పి, “ఈ దిక్కు\nమాలిన కలకు అర్థమేమిటో సెలవివ్వండి,\nస్వామీ!\" అన్నది.\n\nబైరాగి కాసేపు కళ్ళు మూసుకుని తెరిచి,\n“నువ్వు కలలో చూసిన దాని పేరు సమయా\nనికి గుర్తురావడం లేదు. అది పాపులను\nనరకానికి చేరవేసే సాధనం. నువ్వక్కడికి త్వర\nలోనే ప్రయాణం కట్టబోతున్నావు!\" అంటూ\nఇసుకలో రాశాడు. అది చదివి చామంతి\nఅదిరిపడి, “అదేమిటి, స్వామీ! నేను కలలో\nచూసిన నలుగురు మనుషులూ, దేన్నో\nమేఘాల మధ్యగా మోసుకుపోతున్నారు. నరకం\nఎక్కడో భూమికి దిగువనుంటుందంటారు\nగదా?\" అని అడిగింది.\n\nఆ ప్రశ్నకు బైరాగి గుబురు గడ్డంలోనే\nచిరునవ్వు నవ్వుకుని, \"నువ్వు చూసినవి\nమేఘాలు కాదు. కింకరులు పెట్టే హింసలకు\nఓర్చుకోలేక పాపులు వదిలే నిట్టూర్పుల\nఆవిరులు!\" అని ఇసుకలో రాశాడు.\n\nచామంతి ఆ మాటలు చదివి మూర్ఛ\nపోబోయినదల్లా తమాయించుకుని, బొంగురు\nపోయిన గొంతుతో, “పెళ్ళయి పట్టుమని పది\nనెలలు కాలేదు, స్వామీ! ఇంకా పిల్లా పీచూ\nఅంటూ లేదు. అప్పుడే ఈ అరిష్టం ఏమిటి,\nస్వామీ? ఆ వెనక ఏడుస్తూ వచ్చే ముసలావిడ,\nమా అమ్మేనా, స్వామీ?\" అని అడిగింది.\n\n“ఆ వెనక వచ్చేది మీ అమ్మ కాదు, అత్త\nగారు. ఈ ప్రపంచంలో నిన్ను మనసారా\nప్రేమించేది ఆమె మాత్రమే! తన ఒక్కగా\nనొక్క కొడుకును, తనతదనంతరం ప్రేమగా\nకనిపెట్టుకుని వుండి, తమ వంశాన్ని నిలబెట్టే\nనువ్వంటే ఆమెకు అమితమైన ప్రేమ. నిన్ను\nమంచం మీది నుంచి, కింద నేలమీద\nపడుకోబెట్టే రోజున, గుండెలు పగిలేలా\nదుఃఖించేది ఆమే! అటువంటి ఉత్తమురాలిని\nపొరుగింటి కుక్కకన్నా హీనంగా చూస్తూ,\nరోజు రోజుకూ పాపం కూడగట్టుకుని, ఆ\nభారాన్ని తలమీద మోస్తూ నరకానికి చేరబోతు\nన్నావు!\" అని బైరాగి ఇసుకలో రాశాడు.\n\nఅది చదువుతూనే చామంతి పశ్చాత్తాపంతో\nకళ్ళ నీళ్ళు పెట్టుకుని, \"స్వామీ! నా పాపానికి\nప్రాయశ్చిత్తం లేదా? ఈ గండం నుంచి\nగట్టెక్కే మార్గం తమరే చూపించాలి!\" అన్నది.\n\nబైరాగి కొంచెంసేపు కళ్ళు మూసుకుని\nతెరిచి, చేతిలోని పుల్లను ఒకసారి గాలిలో\nగిరగిరా తిప్పి, ఇసుకలో, \"లేకేమి? ఉంది!\nఉంది! ఈ క్షణం నుంచీ అత్తను ప్రాణ\nసమానంగా ఆదరించడం ఆరంభించు.\nఅందుకు సంతోషించి, ఆమె నిన్ను తప్పక\nఆశీర్వదిస్తుంది. దానితో నీ పీడకల దోషం\nహరించుకుపోయి, నీ ఆయుష్షు పెరగడమే\nకాక, పుత్ర పౌత్రాభివృద్ధితో సౌఖ్యవంతమైన\nజీవితం గడపగలవు,\" అని రాశాడు.\n\nతర్వాత బైరాగి, ఇక వెళ్ళమన్నట్టుగా సైగ\nచేసి కళ్ళు మూసుకున్నాడు.\n\nఇంటికి తిరిగి వస్తూనే చామంతి, అత్త\nమంగమ్మ పాదాలకు నమస్కరించి, \"అహం\nభావంతో, మిమ్మల్ని ఇన్నాళ్ళూ కష్టపెట్టాను.\nనన్ను క్షమించండి, అత్తయ్యా!\" అన్నది.\n\nఆ మర్నాడు చలమయ్య పెరట్లోని బావి\nదగ్గర స్నానం చేస్తూండగా, కూర పాదులకు\nనీళ్ళు పోయడానికి వచ్చిన మంగమ్మ,\nకొడుకుతో, “ఒరే, నాయనా! ఏమిటిదంతా?\nఏదో ఇంద్రజాలంలా వున్నది. కోడలు ఇంతగా\nమారిపోయిందేం?\" అన్నది.\n\nదానికి చలమయ్య నవ్వుతూ, “ఇదంతా\nచామంతికి వచ్చిన పీడకల పుణ్యం, చింత\nతోపులోని మూగ బైరాగి మహత్యం!” అన్నాడు.\n\n“అలాగా! అయితే, నేనూ వెళ్ళి ఆబైరాగి\nమహాత్ముణ్ణి దర్శనం చేసుకుంటాను,” అన్నది\nమంగమ్మ.\n\nతల్లి మాటలు వింటూనే చలమయ్య\nగతుక్కుమని, \"అమ్మా, అదేం సాధ్యపడదు!\nఈ ఉదయమే ఆయన మిగిలిపోయిన తపస్సు\nపూర్తి చేసుకునేందుకు, అటు ఉత్తర దిక్కుకేసి\nబయలుదేరి వెళ్ళాడు,\" అన్నాడు.\n\nఆబైరాగివేషంవేసిందితనేననిచలమయ్య,\nతల్లికి ఏనాడూ చెప్పలేదు.",
            "book_page_end": 41
        }
    ],
    "statistics": {
        "total_stories": 9,
        "author_counts": {
            "చందమామ బృందం": 3,
            "జొన్నలగడ్డ రామలక్ష్మి": 1,
            "పి.ఎన్. బాల": 1,
            "కోనే నాగవెంకట ఆంజనేయులు": 1,
            "లక్ష్మీగాయత్రి రచన": 1,
            "మీరా నాయర్": 1,
            "మాచిరాజు కామేశ్వరరావు": 1
        },
        "genre_counts": {
            "సంపాదకీయం": 1,
            "వ్యాసం": 1,
            "నీతి కథ": 3,
            "చారిత్రక కథ": 1,
            "పురాణ గాథ": 1,
            "హాస్య కథ": 1,
            "ప్రయాణ వ్యాసం": 1
        }
    }
}