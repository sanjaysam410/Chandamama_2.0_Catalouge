{
    "book_id": "చందమామ_1996_02",
    "stories": [
        {
            "title": "ఆంక్షల ఉపసంహరణ",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "చరిత్ర/విశేషాలు",
            "moral": "వైరాన్ని వీడి స్నేహ హస్తం అందించడం మంచిది.",
            "keywords": [
                "వియత్నాం యుద్ధం",
                "అమెరికా",
                "ఆంక్షలు",
                "బిల్ క్లింటన్",
                "శాంతి"
            ],
            "characters": [
                "హెూచి మిన్",
                "జార్జ్ బుష్",
                "బిల్ క్లింటన్"
            ],
            "locations": [
                "వియత్నాం",
                "ఇండో-చైనా",
                "అమెరికా",
                "జెనీవా",
                "హనోయ్"
            ],
            "content": "రెండవ ప్రపంచ యుద్ధం (1939-45) ముగి\nసిన తరవాత దాదాపు ముప్ఫై సంవత్సరాల\nవరకు ఆయుధ ఘర్షణలలో బాధించబడిన\nదేశం వియత్నాం. స్వతంత్ర శక్తులు హెూచి\nమిన్ నాయకత్వంలో ఫ్రెంచి సేనలను\nతరుమగొట్టడానికి ఎనిమిదేళ్ళు పోరాడవలసి\nవచ్చింది. ఫ్రెంచి సేనలు తిరిగివెళ్ళాక,\n1954వ సం|| జెనీవా సమావేశంలో జరిగిన\nఒప్పందం ప్రకారం ఆ దేశం – కమ్యూనిస్టు\nఉత్తర వియత్నాం, దక్షిణ వియత్నాం అని\nరెండుగా విడిపోయింది.\n\nఘర్షణలు అంతటితో ఆగలేదు. దక్షిణ\nవియత్నాంలోని కమ్యూనిస్టు గెరిల్లాలు, ఉత్తర\nవియత్నాం సైనికుల సహాయంతో దక్షిణ\nవియత్నాం సేనలపై పోరాటం కొనసాగించారు.\nదక్షిణ వియత్నాంకు అమెరికా సైనిక సహాయం\nఅందించింది. 1959-69 మధ్యకాలంలో\nవియత్నాం యుద్ధానికి దాదాపు 5,50,000\nసైనికులను అమెరికా పంపింది. వేలాదిమంది\nఅమెరికా సైనికులు ప్రాణాలు కోల్పోయారు.\nవియత్నాంకు సైనికులను పంపరాదని అమె\nరికాలోనే వ్యతిరేకత బయలుదేరింది. 1972వ\nసం||లో కమ్యూనిస్టులు పెద్ద దెబ్బ తీయ\nడంతో, అమెరికా తన సేనలను ఉపసంహ\nరించుకున్నది. అయినప్పటికీ ఆ ఇండో-\nచైనా ద్వీపకల్పంలో యుద్ధం ముగియడానికి\nమరొక రెండేళ్ళు పట్టాయి.\n\nవియత్నాంలో తనకు జరిగిన శృంగభం\nగాన్ని అమెరికా మరువలేకపోయింది. అందు\nవల్ల ఉభయ దేశాలు దాదాపు ఇరవైయేళ్ళు\nశత్రుదేశాలుగానే కొనసాగాయి. అమెరికా\nవియత్నాం మీద ఆర్థిక ఆంక్షలను విధిం\nచింది. 1992వ సం||లో అమెరికా అధ్యక్షుడు\nజార్జ్ బుష్ ఆర్థిక ఆంక్షలను కొద్దిగా సడలిం\nచాడు. ఆ చర్య, ఆయన తరవాత అధ్యక్షపద\nవిని చేపట్టిన బిల్ క్లింటన్ 1994వ సం||లో\nఆంక్షలను పూర్తిగా రద్దుచేయడానికి నైతిక\nబలాన్ని సమకూర్చింది. ఒక సంవత్సరం తర\nవాత, వియత్నాంతో మామూలు దౌత్య సంబం\nధాలు మళ్ళీ ఏర్పరచుకోవడానికి అమెరికా\nముందడుగు వేసింది. అబ్రహాం లింకన్ను\nతలపించే విధంగా బిల్ క్లింటన్, “గాయాలను\nమాన్పుకుని, సత్సంబంధాలను పెంపొందించు\nకోవడానికి తగిన సమయం ఆసన్నమ\nయింది,\" అని స్నేహహస్తం సాచాడు.\n\nఆనందకరమైన ఈ పరిణామం అమెరికా-\nవియత్నాంల మధ్య స్నేహసంబంధాలు దృఢ\nపడడానికీ, పెంపొందడానికీ మరింత దోహదం\nచేయగలదు.",
            "book_page_end": 9
        },
        {
            "title": "అలౌకిక లోకజ్ఞానం",
            "book_page_start": 10,
            "pdf_page_start": 10,
            "pdf_page_end": 15,
            "author": "వసుంధర",
            "genre": "నీతి కథ",
            "moral": "పాండిత్యం ఉన్నంత మాత్రాన సరిపోదు, నిస్వార్థ సేవ మరియు వినయం ద్వారా లభించే అలౌకిక లోకజ్ఞానమే గొప్పది.",
            "keywords": [
                "పాండిత్యం",
                "లోకజ్ఞానం",
                "గురువు",
                "శిష్యుడు",
                "అబద్ధం"
            ],
            "characters": [
                "విశ్వనాధ పండితుడు",
                "జగపతి",
                "మల్లన్న",
                "భూషయ్య",
                "రమ్యచంద్రుడు",
                "ధవళయ్య"
            ],
            "locations": [
                "విశాలపురం",
                "నదీస్నాన ప్రదేశం",
                "గుడిసె",
                "మామిడి తోపు"
            ],
            "content": "విశాలపురంలో వుండే విశ్వనాధపండితుడి\nపేరు ప్రతిష్ఠలు దేశమంతటా వ్యాపించాయి.\nజగపతి అనే వాడాయనవద్ద శిష్యరికం చేయా\nలని, దూర ప్రాంతం నుంచి విశాలపురం\nవచ్చాడు.\n\nపండితుడు జగపతిని సాదరంగా ఆహ్వా\nనించి, “నా పాత శిష్యులందరూ అధ్యయనం\nలోవున్నారు. నీవు కొంతకాలం పాటు నాతో\nపాటే వుంటూ, నా వెంట తిరుగుతూ, నేను\nచెప్పినట్లు వినాలి. ఆ తర్వాత అధ్యయనం\nప్రారంభించవచ్చు,” అన్నాడు.\n\nజగపతి అప్పటికి సరేనన్నట్టు తల వూపి,\nఆ సాయంత్రం పాతశిష్యుల్లో ఒకణ్ణి కలుసు\nకుని, “విశ్వనాధ పండితుడు మంచివాడనుకు\nన్నాను. కొంతకాలంపాటు నన్ను సేవకుడిలా\nఉపయోగించుకునేందుకు చూస్తున్నాడు.\nగతంలో నీతో కూడా ఇలాగే ప్రవర్తించాడా?\"\nఅని అడిగాడు.\n\nపాతశిష్యుడు నవ్వి, “ఆయనతో కూడా\nతిరగడం గొప్ప అదృష్టం. అధ్యయనానికి\nమించిన లోకజ్ఞానం అప్పుడే అబ్బుతుంది.\nలోకజ్ఞానంలేని పాండిత్యం వాసనలేని పువ్వు\nవంటిది.ఒకసారి ఆయనతో తిరగడం ప్రారం\nభిస్తే, ఇక అధ్యయనం మీదికి దృష్టి కూడా\nపోదు,” అన్నాడు.\n\nతనకున్నంత లోకజ్ఞానం ఇంకెవరికీ లేదని\nజగపతి నమ్మకం. లోకజ్ఞానం కోసమే అయితే\nగురువుతో తిరగడం వృధా అని వాడికి\nతోచింది. ఆ విషయం గురువుకెలా చెప్పాలో\nతెలియక, ఆ రాత్రి పడుకోబోయే ముందు\nవిశ్వనాధ పండితుణ్ణి కలుసుకుని, \"అయ్యా!\nమా ఊళ్ళో ప్రతి ఒక్కరూ, నా లోకజ్ఞానాన్ని\nమెచ్చుకున్నవారే! నా లోకజ్ఞానానికి పాండిత్యం\nజతపడాలని మీవద్దకు వచ్చాను. ఈ విషయం\nతమరు కాస్త గుర్తుంచుకోగలరు,” అంటూ\nనర్మగర్భంగా చెప్పాడు.\n\nవిశ్వనాధ పండితుడు అప్పటికి నవ్వి\nవూరుకున్నాడు.\n\nమర్నాడు తెల్లవారు ఝామునే స్నానాది\nకాలయ్యాక గురువు జగపతిని పిలిచి,\n“వెళదాం పద! అప్పుడే నిద్రలేచిన ప్రకృతిని\nకళ్ళారా చూడాలి. అది ఎలా వున్నదో రాసు\nకోవాలి. ఈవిషయాన్ని మహాకవులెలా చెప్పారో\nపరిశీలించాలి. కవికీ కవికీ భేదం గమనిం\nచాలి. వాస్తవానికీ కవిత్వానికీ తేడా తెలుసుకో\nవాలి. అదే లోకజ్ఞానం అంటే — ఊఁ, పద,\nపోదాం!\" అన్నాడు.\n\nజగపతి, గరువుకు వినయంగా నమస్క\nరించి, \"అయ్యా! అందమైన స్త్రీ ముఖాన్ని\nకవులు చంద్రబింబంతో పోల్చుతారు. కానీ\nస్త్రీ ఎంత దగ్గరగా వున్నా అందంగానే కన\nబడుతుంది. చంద్రుడుకూడా భూమి వంటి\nఒక గ్రహం కావడంవల్ల, దగ్గర్నుంచి చూస్తే\nగతుకులబొతుకులతోఅసహ్యంగా వుంటాడు.\nఅది కల్పన, ఇది వాస్తవం,” అన్నాడు.\n\n“నీకు చాలా తెలుసు. పద పోదాం!\"\nఅన్నాడు విశ్వనాధ పండితుడు.\n\nఆయన మెచ్చుకున్నప్పటికీ, తననింకా\nఅధ్యయనానికి నియోగించలేదని బాధ\nపడ్డాడు జగపతి. తప్పనిసరి కావడంవల్ల\nవాడాయన వెంట నడవసాగాడు.\n\nదారిలో ముందుగా వారికి మహాకవి\nమల్లన్న ఎదురయ్యాడు. ఆయన నదీస్నానానికి\nవెళుతున్నాడు. విశ్వనాధపండితుణ్ణి చూడగానే\nఆగి, నమస్కరించి, “ఆర్యా! ఈపూట తమరు\nమా ఇంటికి భోజనానికి వేంచేయాలి,” అన్నాడు.\n\n“ఏమిటి విశేషం?” అని అడిగాడు విశ్వనాధ\nపండితుడు.\n\n“మా అత్తవారి ఊరునుంచి వంటవాడొక\nడొచ్చాడు. నలభీమపాకం వాడిది. నిజానికి\nనిన్నటితో అవసరం తీరింది. వాడి వంటల\nరుచి ఇంకా చూడాలని మరొక్కరోజుండమ\nన్నాను. తమరుకాదనకూడదు,” అన్నాడు మల్లన్న.\n\n“ప్రస్తుతానికి నా ఆరోగ్యం అంత బాగా\nలేదు. కనీసం వారం రోజుల దాకా రుచులు\nనన్నానందింపజేయవు,\" అన్నాడు పండితుడు.\n\n“వంటవాణ్ణి వారంరోజులాపగలిగేవాణ్ణి.\nకానీ రేపే నాకు ప్రయాణం పడింది. నకుల\nపురం నరేంద్రుడికొక కావ్యాన్ని అంకితమి\nవ్వాలి,” అన్నాడు మహాకవి మల్లన్న.\n\n“ఆ కావ్యంలో ఎవరో తప్పులెన్నారన్నావు\nకదా!” అన్నాడు పండితుడు ప్రశ్నార్థకంగా.\n\n“అవును. వాటినెలా సవరించుకోవాలో\nతెలియక, తమరి సాయం కోరితే సమయం\nచాలదంటిరి,” అన్నాడు మల్లన్న.\n\n\"కావ్యంలో తప్పొప్పులు చూడాలంటే శ్రద్ధగా\nచదవాలి. అందుకు కనీసం వారం రోజుల\nవ్యవధి కావాలి. అంతకాలం వేచి వుండడానికి\nనీకు సమయం చాలదు మరి,\" అన్నాడు\nపండితుడు, తప్పును మల్లన్నకే అప్పగిస్తూ.\n\n“అంతా నాదురదృష్టం!\" అని మల్లన్న\nవెళ్ళిపోయాడు.\n\nఅప్పుడు పండితుడు జగపతితో, “నా ఆరో\nగ్యంచక్కగా వుంది. భోజనం తప్పించుకునేం\nదుకు అబద్ధం చెప్పాను,” అన్నాడు.\n\nఇది విన్న జగపతికి చాలా సందేహాలు\nకలిగాయి. కానీ అడగలేక వూరుకున్నాడు.\nవాళ్ళు మరికాస్త దూరం వెళ్ళేసరికి భూస్వామి\nభూషయ్య ఎదురయ్యాడు. ఆయనకు ఊళ్ళో\nవ్యవసాయంతో పాటు పట్టణంలో వ్యాపారం\nకూడా వున్నది. ఆయన పండితుడికి నమస్క\nరించి, “అయ్యా! తమరీరోజు మా ఇంట భోజ\nనంచేస్తారు. కాదనకూడదు. అన్ని ఏర్పాట్లూ\nఅయిపోయాయి,” అన్నాడు.\n\n“ఏమిటి విశేషం?” అన్నాడు పండితుడు.\n\n“అబ్బాయి అర్థశాస్త్రపఠనం, ఈరోజునుంచే\nప్రారంభం,\" అన్నాడు భూషయ్య.\n\n“మొత్తంమీద చదువులో కూడా వ్యాపార\nదృష్టి పోనిచ్చుకున్నావు కాదు. కుర్రవాణ్ణి\nఅర్థశాస్త్ర నిపుణుణ్ణి చేస్తున్నావు,” అన్నాడు\nపండితుడు నవ్వుతూ.\n\n“అవునండీ! అందరూ కవిత్వం చదివితే\nవ్యాపారం ఆగిపోదూ? వ్యాపారం కూడా ప్రజా\nసేవ. నష్టపోకుండా ప్రజాసేవ చేయడానికి\nఅర్థశాస్త్రం తెలియాలి. అన్నిశాస్త్రాలూ చదివిన\nమీరేమో ఎంత డబ్బిస్తానన్నా, మా అబ్బాయికి\nఅర్థశాస్త్ర మొక్కటీ నేర్పడానికి నిరాకరిస్తిరి.\nపట్నం నుంచి పండితుణ్ణి రప్పించాను. అతడి\nప్రతిభ ఏపాటిదో తమరు చెబితే బాగుండేది!”\nఅన్నాడు భూషయ్య.\n\n“ఈరోజుకు వచ్చేవాణ్ణి! కానీ మరొకచోట\nమాటిచ్చాను. ఆడి తప్పడం వ్యాపారులకు\nతగునేమో కానీ పండితులకు తగదు మరి,”\nఅంటూ పండితుడు ముందుకు నడిచాడు.\n\nకొంతదూరం వెళ్ళాక ఆయన జగపతితో,\n“భోజనానికి మరొకచోట నేనుమాటివ్వలేదు.\nభూషయ్యకు అబద్ధం చెప్పాను,\" అన్నాడు..\n\nజగపతి మాట్లాడలేదు. కానీ తన గురువు\nఅబద్ధాలకోరని బాధపడ్డాడు.\n\nఇంతలో వారికి పొరుగూరి రత్నాలవ్యాపారి\nరమ్యచంద్రుడెదురయ్యాడు. అతడు కూడా\nపండితుడికి నమస్కరించి, \"మీకోసం బండి\nతెచ్చాను. తమరు మా ఊరువచ్చి, నాచేత\nసన్మానం పొందాలి. మా ఇంట విందు భోజ\nనంచెయ్యాలి,” అన్నాడు.\n\n“ఏమిటి విశేషం?\" అని అడిగాడు పండి\nతుడు.\n\n\"ప్రతి మాసం దశమినాడు ఒక విశిష్ట\nవ్యక్తిని సన్మానించడం, మా ఇంట ఆచారం.\nమనదేశపు రాజు నన్నిందుకు మెచ్చుకొని\n'సన్మాన సుధాకర' అంటూ బిరుదు కూడా\nఇచ్చాడు. ఈ సారికి మిమ్మల్ని సన్మానించాలను\nకున్నాను. పాండిత్యంలో మనదేశంలో మీకు\nమీరే సాటికదా!\" అన్నాడు రమ్యచంద్రుడు.\n\nపండితుడు నవ్వి, “మా దూరపు బంధు\nవొకాయన పోయాడు. ఈ మాసంలో నేనే సన్మా\nనాల జోలికీ వెళ్ళకూడదు. వేడుకలలో పాల్గొన\nకూడదు. కాబట్టి అన్యధా భావించవద్దు,\" అన్నాడు.\n\n\"అంతా నా దురదృష్టం! మీరున్నారు\nకదా అని ఈ ఊరొచ్చాను. పక్క ఊళ్లోచదరం\nగపుఆటగాడొకడున్నాడు. అతణ్ణి పట్టుకోవాలి!\nవేగంగా” అంటూ వెళ్ళిపోయాడు రమ్యచం\nద్రుడు.\n\nరమ్యచంద్రు డటుపోగానే పండితుడు,\nశిష్యుడితో, “నువ్వు గాభరాపడకు. మా దూరపు\nబంధువెవడూ పోలేదు,” అన్నాడు.\n\nజగపతికి మతి పోయిట్లయింది. అలా\nనడుస్తూ వాళ్ళొక మామిడి తోపు చేరుకున్నారు.\nలోపల అడుగుపెట్టబోతూండగా, \"అయ్యా!\nనేనూ తమతో రావచ్చునా?” అన్న మాటలు\nవినిపించి, ఇద్దరూ వెనక్కు తిరిగి చూశారు.\n\nసన్నగా పీలగావున్న నడివయస్కుడొకడు,\nముతక బట్టలు ధరించి వినయంగా నిలబడి\nవున్నాడు.\n\n\"ఏమిటి, ధవళయ్యా, ఏమిటి విశేషం?”\nఅన్నాడు పండితుడు.\n\n\"అయ్యా! నేను పొలం పనులకు పొరు\nగూళ్ళో గిరాకీగా వుందని వెళ్ళి నెలరోజులైంది.\nనిన్ననే తిరిగివచ్చాను. ఈరోజు తమకు మా\nఇంట్లో భోజనానికి ఏర్పాటుచేశాను. ఆ విష\nయంచెబుదామని వచ్చాను. నేను, తమవెంట\nకొంతసేపు ఇక్కడే ఉంటాను. భోజన సమ\nయానికి మా ఇంటికి తీసుకు వెళతాను,”\nఅన్నాడు ధవళయ్య -\n\n\"నీ ఇల్లు నాకు తెలియనిదా - భోజన\nసమయానికి అలాగే వస్తాను. ఈలోగా పను\nలేమైనా వుంటే చూసుకో,” అన్నాడు పండి\nతుడు అభిమానంగా.\n\n\"అయ్యా! ఒక చిన్న మనవి. నేను ఊరుకు\nవెళ్ళేముందు తమరు చెప్పిన గీతావ్యాఖ్యానం\nవిన్నాను. నా మనసుకెంత తృప్తి కలిగించిం\nదనుకున్నారు! మన ఊళ్ళో తమరు వారాని\nకొకసారి గీతావ్యాఖ్యానం చెబుతూనే వుం\nటారు. నేను ఊళ్ళో లేక నాలుగు వారాలు\nవినలేకపోయాను. తమకిబ్బంది లేకపోతే,\nఅది అడిగి తెలుసుకుందామనుకుంటు\nన్నాను,” అన్నాడు ధవళయ్య వినయంగా.\n\n“సరే, పద!” అన్నాడు విశ్వనాధపండితుడు.\n\nఆ తర్వాత ఆయన గీతా వ్యాఖ్యానం\nచెప్పసాగాడు. జగపతి, ధవళయ్య శ్రద్ధగా\nవినసాగారు. చూస్తుండగానే భోజన సమయం\nఅయింది.\n\nగురువు ఏదో అబద్ధంచెప్పి, ధవళయ్యను\nవదిలించుకుంటాడనుకున్నాడు జగపతి. కానీ\nఆయన శిష్యుణ్ణి వెంటబెట్టుకుని ధవళయ్య\nగుడిసె వద్దకువెళ్ళి, అక్కడ తృప్తిగా భోజనం\nచేశాడు. అక్కడి నుంచి తిరిగి ఇంటికి వెళు\nతున్నప్పుడు, “నీ లోకజ్ఞానం, నాగురించి ఏమ\nనుకుంటున్నది?” అని అడిగాడు విశ్వనాధ\nపండితుడు, జగపతిని.\n\nముందు తటపటాయించినా గురువు\nప్రోత్సహించడంతో, జగపతి, \"తమకు లోక\nజ్ఞానం శూన్యం అనిపిస్తున్నది. విందు భోజనా\nలనూ, సన్మానాలనూ కాదని, ఒక పూరి గుడి\nసెలో కడుపు నింపుకున్న తమరు లోకజ్ఞానం\nవిషయంలో చాలా నేర్చుకోవాలి,” అని ధైర్యం\nచేసి చెప్పాడు.\n\nఅందుకు విశ్వనాధ పండితుడు ఎంతో\nశాంతంగా, “మల్లన్న తనకావ్యంలోని తప్పులు\nదిద్దించుకోవాలనీ, భూషయ్య తన కొడుకు\nగురువుకు పరీక్ష పెట్టాలనీ, రమ్యచంద్రుడు\nసన్మాన సుధాకరుడన్న పేరు నిలబెట్టుకోవాలనీ\nనన్ను విందుకు పిలిచారు. ఆయా విషయాల్లో\nకూడా వారు నాకోసం ప్రయత్నించారే తప్ప,\nనామీద ఆధారపడలేదు. నేనుకాకుంటే మరొ\nకరనుకున్నారు. కాయకష్టం చేసుకునే ధవ\nళయ్య విషయం వేరు. అతడు నా పాండిత్యం\nకోసం, నా సాన్నిహిత్యం కోరాడు. అతడడిగిన\nగీతావ్యాఖ్యానం చెప్పడానికి మించిన విందు\nభోజనం నాకేముంటుంది. ఆ పూరిగుడిసె\nచేరుకునేముందే నా కడుపు నిండిపోయింది.\nధవళయ్య వంటి శ్రోతతో మాట్లాడడమే\nపండితులకు విందుభోజనం. సామాన్యు\nలకు సంబంధించినంతవరకూ,నీకున్న లోక\nజ్ఞానం గొప్పదే! కానీ పండితులకుండేది\nఅలౌకిక లోకజ్ఞానం అని గుర్తుంచుకో!”\nఅన్నాడు.\n\nజగపతి ఆయనకుచప్పున సాష్టాంగపడి,\n\"గురువర్యా! ఇది నాకు మొదటిపాఠం. శిష్యు\nడుగా తమను సేవించుకుంటూ, నేనింకా\nఇలాంటివెన్నో పాఠాలు నేర్చుకోవలసి వుంది,”\nఅన్నాడు.\n\nఆ క్షణం నుంచీ వాడికి లోకజ్ఞానం తెలి\nసినవాడినన్న అహం నశించింది.",
            "book_page_end": 15
        },
        {
            "title": "నిత్యానందం నిజాయితీ!",
            "book_page_start": 16,
            "pdf_page_start": 16,
            "pdf_page_end": 16,
            "author": "కోనే నాగవెంకట ఆంజనేయులు",
            "genre": "నీతి కథ",
            "moral": "నిజాయితీని ప్రదర్శించడం కాదు, ఇతరులకు ఇబ్బంది కలగకుండా సరైన సమయంలో సరైన విషయాన్ని తెలియజేయడం ముఖ్యం.",
            "keywords": [
                "నిజాయితీ",
                "నౌకరు",
                "వజ్రాల హారం",
                "ఆలస్యం",
                "రాఘవేంద్రుడు"
            ],
            "characters": [
                "నిత్యానందం",
                "రాఘవేంద్రుడు",
                "రాఘవేంద్రుడి కుమార్తె"
            ],
            "locations": [
                "హేలాపురి",
                "రాఘవేంద్రుడి ఇల్లు"
            ],
            "content": "హేలాపురిలో, రాఘవేంద్రుడనే ధనవంతుడి ఇంట్లో నిత్యానందం అనే నౌకరుండేవాడు. వాడు\nఇంట్లో అందరికీ, ఇంటి పనులతో పాటు బయటి పనులక్కూడా సాయపడుతూండేవాడు.\n\nఒకరోజున వాడికి, ఇల్లు ఊడుస్తూండగా వెనక గదిలోని మంచం కింద ఒక వెండి నాణెం\nదొరికింది. వాడు దాన్ని తీసుకుపోయి, సంగతి చెప్పి రాఘవేంద్రుడికిచ్చాడు. ఆయన నిత్యా\nనందం నిజాయితీని మెచ్చుకుని, వెండి నాణాన్ని వాడికే ఇచ్చేశాడు.\n\nకొద్దిరోజుల తర్వాత, రాఘవేంద్రుడి కుమార్తె తన వజ్రాలహారంకనిపించడంలేదనితండ్రికి\nచెప్పింది. ఆయన ఇంట్లో వున్న పెట్టెలూ, భోషాణాలూ అన్నీ వెతికించి, హారం కనబడక పోయే\nసరికి, నిత్యానందంతో పాటు ఇతర నౌకర్లను కూడా పిలిచి విచారించాడు.\n\n\"ఆ వజ్రాల హారం నాకు స్నానాల గదిలో రెండు రోజుల కిందటే దొరికింది, బాబూ!”\nఅన్నాడు నిత్యానందం.\n\nఇది విని రాఘవేంద్రుడు కోపంగా, “రెండు రోజుల కిందటే వజ్రాల హారం దొరికితే, ఇప్పటి\nవరకూ నాకెందుకా సంగతి చెప్పలేదు?” అని ప్రశ్నించాడు.\n\nఇందుకు నిత్యానందం, \"బాబూ! నాకు దొరికిన హారాన్ని మీకు ఇచ్చినా, ఎలాగూ నా\nనిజాయితీని మెచ్చుకుని, నాకే ఇచ్చేస్తారు గదా! ఎన్నో పనుల ఒత్తిడిలో వుండే మీకు మరింత\nశ్రమ కలిగించడం ఎందుకని, హారాన్ని నా దగ్గరే వుంచేసుకున్నాను,” అన్నాడు.\n\nఆ జవాబు విని రాఘవేంద్రుడు తెల్లబోయాడు.\n— కోనే నాగవెంకట ఆంజనేయులు",
            "book_page_end": 16
        },
        {
            "title": "రూపధరుడి యాత్రలు 8",
            "book_page_start": 17,
            "pdf_page_start": 17,
            "pdf_page_end": 23,
            "author": "గ్రీకుపురాణ కథ",
            "genre": "పురాణ కథ",
            "moral": "విపత్తులో ఉన్నప్పటికీ వినయం, తెలివి ఉపయోగించడం వలన సహాయం లభిస్తుంది.",
            "keywords": [
                "రూపధరుడు",
                "యాత్రలు",
                "మహామేధి",
                "వారుణి",
                "సముద్రం"
            ],
            "characters": [
                "రూపధరుడు",
                "మహామేధి",
                "వారుణి",
                "రాణి",
                "దాసీలు"
            ],
            "locations": [
                "ఫైయాసియా దేశం",
                "చాకిరేవు",
                "మహామేధి రాజభవనం"
            ],
            "content": "[రూపధరుడి అనుచరులు తాము చేసిన ప్రమాణాన్ని నిలబెట్టుకోలేదు. రూపధరుడు\nదూరాన ఉన్న సమయంలో, మాయావి ప్రేరేపించగా వారు సూర్యభగవానుడి పశువులను\nచంపి వంట చేసుకు తిన్నారు. దాని ఫలితం త్వరలోనే కనబడింది. నడి సముద్రంలో రూప\nధరుడి పడవ మునిగిపోయింది. అందరూ అతి దారుణంగా సముద్రానికి ఎర అయ్యారు.\nఒక్క రూపధరుడు మాత్రం ప్రాణాలతో వేరొక కొత్త తీరాన వచ్చి పడ్డాడు. –తరవాత]\n\nఆదేశాన్ని ఏలే రాజు పేరు మహామేధి. ఆయ\nనకు వారుణి అనే కుమార్తె ఉన్నది. తెల్ల\nవారుజామున ఆమెకొక వింతకల వచ్చింది.\nఆ కలలో ఆమె స్నేహితురాలొకతె కని\nపించి, “ఏమే, వారుణీ? నీకింత సోమరి\nతనమేమిటే? బోలెడన్ని మాసిన బట్టలు\nఉతకవలసి ఉందిగదా? రేపు పెళ్లికి మాసిన\nబట్టలు కట్టుకుంటావా? అంతా చూసి ఏమ\nనుకుంటారు? తెల్లవారుతూనే బట్టలు ఉత\nకపోదాం పద. నేను కూడా నీ వెంట సాయం\nవస్తాను. బండి ఒకటి సిద్ధం చేయించమని\nమీ నాన్నతో చెప్పు. అంతదూరం వున్న చాకి\nరేవుదాకా నడవటం చాలా కష్టం,\" అన్నది.\n\nవారుణి వెంటనే నిద్రమేలుకుని తూర్పు\nతెల్లవారుతూ ఉండటం గమనించింది.\nఆమెకలలో చెప్పినట్టు చేయ నిశ్చయించు\nకుని తల్లివద్దకు వెళ్లి బట్టలు ఉతకబోతా\nనని చెప్పింది. తరవాత తండ్రివద్దకు వెళ్లింది.\n\nఆయన అప్పుడే నాయకుల సమావేశానికి\nపోబోతున్నాడు.\n\n“నాన్నా, నాకొక పెద్దబండీ కావాలి. నేను\nనదికి వెళ్లి ఈ పూట మనకున్న మంచిబట్టలన్నీ\nఉతుకుతాను. ఎంతోకాలంగా మైలబట్టలు\nచాలా పేరుకుని ఉన్నాయి. చూడబోతే ఇంటి\nనిండా జనం ఉన్నారు. అందరూ ఎప్పటి\nకప్పుడు చలవబట్టలు తెమ్మంటారు,” అన్న\nదామె తండ్రితో.\n\nమహామేధి, “దానికేం భాగ్యమమ్మా? పని\nవాళ్ళతోచెప్పి నీకుకావలిసినంత పెద్ద బండి\nకట్టించుకో,” అన్నాడు.\n\nవెంటనే కంచరగాడిదలతో సహా బండి\nతయారయింది. వారుణికీ, దాసీలకూ సరిప\nడాభోజనపదార్థాలు తీసుకున్నారు. వారుణి\nబండీ ఎక్కి కొరడా తీసుకుని కంచరగాడి\nదలనుఅదిలిస్తూబండితోలసాగింది. చాలా\nమంది దాసీలు కబుర్లాడుతూ బండి వెనకే\nనడవసాగారు.\n\nకొంతసేపటికి వారు నదివద్ద చాకిరేవు\nచేరుకున్నారు. కంచరగాడిదలను విప్పి నది\nఒడ్డున మేతకు వదిలారు. తరవాత వారు\nమైలబట్టలను పోటీలు పడి ఉతక సాగారు.\nచాకిపని ముగియగానే వారందరూ సము\nద్రతీరానికి వెళ్లి అక్కడ స్నానాలు చేసి, నది\nఒడ్డుకు తిరిగి వచ్చి బట్టలన్నీ ఆరవేసి భోజ\nనాలు చేశారు.\n\nతరవాత వాళ్లు పాటలు పాడుతూ బంతి\nఆట ఆడసాగారు. ఆటలో బంతిప్రమాద వశాన\nనీటిలో పడిపోయంది. అదిచూసి అందరూ\nఒక్కసారిగా కేకలు పెట్టారు.\n\nఈ కేకలకు రూపధరుడు నిద్ర మేలు\nకున్నాడు. అతను పొదలలోనుంచి బయటికి\nవచ్చి వారుణినీ ఆమె దాసీలనూ చూశాడు.\nమట్టికొట్టుకుని ఉన్నఅతని ఆకారాన్ని చూసి\nవారుణి దాసీలందరూ బెదిరిపారిపోయి చెట్ల\n`వెనకా పుట్టలవెనకా దాగారు. వారుణి మాత్రం\nనిర్భయంగా వున్నచోటనే నిలబడింది.\n\nరూపధరుడు అంతదూరాన ఆగి విన\nయంగా, “సుందరీ, నీవు మనిషివో, దేవతవో,\nనాకు తెలియదు. నీ ఎత్తూ, అందమూ చూస్తే\nదేవత లాగున్నావు. ఒకవేళ నీవు మనిషివే\nఅయితే నిన్ను కన్న తల్లిదండ్రుల మహా\nభాగ్యం ఏమని చెప్పాలి! నీ తోబుట్టువులెంత\nఅదృష్టవంతులు! నిన్ను చేపట్టబోయేవాడు\nఇంకా ఎంత అదృష్టవంతుడు! నేను అనేక\nదేశాలు తిరిగాను గాని, నీవంటి అందగత్తెను\nఎక్కడా చూడలేదు. ఇప్పుడు నేను చాలా\nదీనస్థితిలో ఉన్నాను. ఇరవైరోజులు సముద్రం\nమీద పడరానిపాట్లు పడి నిన్ననే ఈ తీరాన\nవచ్చిపడ్డాను. నాకీ దేశం కొత్త. నన్ను కాపా\nడితే నువ్వే కాపాడాలి. నన్నూ నా స్థితినీ\nచూసి కనికరించి నాకు కట్టుకునేటందుకు\nతగిన వస్త్రం ఒకటి ఇప్పించు. మీ ఊరికి\nదారి చెప్పు. కరుణించి ఈ సహాయం చేస్తివా\nనీ పుణ్యం ఊరికేపోదు!\" అన్నాడు.\n\n\"అయ్యా, నీవు తెలివిగల వాడివిలాగే\nకనిపిస్తున్నావు. సుఖమన్నది' దేవతలు ప్రసా\nదించవలిసిందే. కాని, నీ విప్పుడు మా\nదేశంలో ఉన్నావు గనక నీకు అన్నవస్త్రాలకు\nలోటుండదని నేను హామీ ఇస్తున్నాను. మా\nఊరికి దారికూడా చెబుతాను. ఇది ఫైయా\nసియా దేశం, మహామేధి ఈ దేశానికి రాజు.\nనేనాయన కుమార్తెను,\" అన్నది వారుణి.\n\nతరవాత ఆమె తన దాసీలను పిలిచి,\n“ఎందుకలా బెదురుగొడ్లులాగా పారిపోతారు.\nఈయనకు తినటానికేమైనా ఇవ్వండి. నదిలో\nస్నానం చేయించండి,\" అన్నది.\n\nదాసీలు రూపధరుడికి స్నానాలరేవు\nచూపించి, స్నానం అనంతరం వంటికి మర్ద\nనచేసుకునే తైలమూ, కట్టుకోవటానికి బట్టలూ\nఇచ్చారు. రూపధరుడు నదిలో దిగి తన శరీ\nరంమీద పేరుకుని ఉన్న ఉప్పూ, మట్టి\nకడుక్కుని, శరీరమంతా నూనె మర్దనచేసు\nకుని, రాజకుమార్తె ఇప్పించిన బట్టలు\nకట్టుకుని, పులికాపు చేసిన విగ్రహంలాగా\nనిగనిగలాడుతూ ఇవతలికి వచ్చాడు. అతన్ని\nమొట్టమొదట చూసి వికారంగా ఉన్నాడను\nకున్న వారుణి ఇప్పుడతన్ని చూసి స్వర్గంలో\nవుండే దేవతలాగా ఉన్నాడనుకున్నది. తనకు\nఅటువంటి భర్త దొరికితే బాగుండునని\nఆమెకు అనిపించింది. అతను శాశ్వతంగా\nతమ దేశంలోనే ఉండి పోవాలని ఆమె\nకోరుకున్నది.\n\nతరవాత దాసీలు రూపధరుడికి భోజనం\nపెట్టారు. అతను భోజనం చేసి అప్పటికి\nచాలా రోజులయింది.\n\nఈలోపుగా జరగవలసినదాన్ని గురించి\nవారుణి దీర్ఘంగా ఆలోచించింది. ఆమె\nయుక్తవయస్కురాలు, పెళ్లికానిది. ఆదేశంలో\nఅనేక మంది యువకులు ఆమెను పెళ్లా\nడటానికి సిద్ధంగా ఉన్నారు; వారినందరినీ\nఆమె అదివరకే నిరాకరించింది. అటువంటి\nపరిస్థితిలో ఆమె రూపధరుణ్ణి తనవెంట\nనగరానికితీసుకుపోవటంభావ్యంగా ఉండదు.\nఎవడినో ఊరూ పేరూ లేనివాణ్ణి భర్తగా\nసంపాదించి వెంట తెచ్చుకున్నదని అందరూ\nఆడిపోస్తారు.\n\nఅందుచేత ఈ కొత్త వ్యక్తి తన అతిథిగా\nరావటం కంటె, అతనంతట అతనే తన\nఇంటికి వచ్చి ఆతిథ్యం కోరటం అన్నివిధాలా\nమంచిదని వారుణి నిశ్చయించింది.\n\nదాసీలు ఆరిన బట్టలను పోగువేస్తుండగా\nఆమె రూపధరుడితో ఇలా అన్నది: “మనం\nఇక బయలుదేరి పోదాం. నీవు మిగిలిన\nవారితోబాటు నా బండి వెనకనే నడిచిరా.\nఈ విధంగా కోటగోడలదాకా రావచ్చు. కాని\nనాతోబాటు నగరంలో ప్రవేశించవద్దు. నలు\nగురూ నోటికి వచ్చినట్టు మాట్లాడతారు.\nనగరం వెలుపల ఒక తోట వున్నది. అందులో\nవిశ్రాంతి తీసుకో. నేను ఇల్లు చేరటానికి\nకొంత వ్యవధి ఇచ్చి, అప్పుడు బయలుదేరి\nనేరుగా మా ఇంటికి వచ్చెయ్యి. మా ఇల్లు\nపిల్లలను అడిగినా చెబుతారు. మా ఇల్లు\nచేరుకున్నాక ఎక్కడా ఆగకుండా నేరుగా\nలోపలికిరా. అక్కడ నీకు మానాన్నా, అమ్మా\nకనిపిస్తారు. నీవు సంకోచించకుండా మా\nఅమ్మను సమీపించి, ఉపాయంగా ఆవిడతో\nప్రసంగించి ఆతిథ్యం కోరు. నీ ధోరణి ఆవి\nడకు నచ్చిందంటే నీ పని సానుకూలమైనట్టే.\nమా రాజభవనంలో ఆవిడ మాటకు ఏనాడూ\nతిరుగులేదు. నీ అదృష్టం బావుండి ఆవిడ\nఅనుగ్రహిస్తే నీకు ఎంత సహాయ మైనా\nలభిస్తుంది.”\n\nతరవాత వారుణి బండీ ఎక్కి కంచర\nగాడిదెలను అదిలించింది. అందరూ బయలు\nదేరారు. వారు తోటను చేరగానే రూపధరుడు\nఅక్కడ దిగబడిపోయాడు. మిగిలినవారు\nముందుకు సాగారు. అప్పటికి సూర్యాస్త\nమానమయింది. రూపధరుడు తన ఇష్టదేవత\nఅయిన బుద్ధిమతిని చాలాసేపు ధ్యానించి\nతానుకూడా రాజభవనానికి బయలుదేరాడు.\n\nఈ లోపుగా రాజకుమార్తె వారుణి ఇల్లు\nచేరుకున్నది. ఆమె అన్నలు అయిదుగురూ\nవచ్చి ఉతికిన బట్టలను లోపలికి తీసుకు\nపోయారు. అప్పుడే పొయ్యిలు రాజేసి వంట\nప్రారంభించినట్టు వారుణి తెలుసుకున్నది.\n\nరూపధరుడు నగరంలో ప్రవేశించాడు.\nకాని చీకటిలో అతన్ని ఎవరూ గమనించలేదు,\nపలకరించలేదు. అతనికి ఒక చిన్నపిల్ల\nనీటికుండతోసహా ఎదురయింది. రూపధరుడు\nఆమేను పలకరించి, “చూడమ్మా, నేను పర\nదేశిని. నాకు మహామేధి మహారాజుగారి\nఇంటికి దారి చూపగలవా?” అని అడిగాడు.\n\n“నేను చూపిస్తాను రా, బాబయ్యా. నువ్విలా\nఇక్కడివాళ్ళను పలకరించగూడదు, తెలుసా.\nపరదేశీలంటే ఇక్కడి వాళ్ళకు చాలా అను\nమానం. అందుచేత మాట్లాడకుండా, ఎవరి\nకేసి చూడకుండా, నావెనకనేరా!\" అన్నదాపిల్ల.\n\nఆమె వెంట రూపధరుడు రాజభవనం\nచేరాడు. ఆ భవనం దేదీప్యమానంగా ఉన్నది.\nరూపధరుడు లోపలప్రవేశించటానికి జంకాడు.\nఅతను చాలాసేపు అక్కడే నిలబడి అక్కడ\nఉన్న దివిటీల వెలుగులో చకచకా పనులు\nచేస్తున్న బానిసలనూ, నాలుగెకరాల పళ్ళ\nతోటనూ చూశాడు. చివరకతను సాహసించి\nలోపల ప్రవేశించాడు. వారుణి చెప్పిన\nప్రకారమే అతను నేరుగా లోపలికి వెళ్ళాడు.\n\nలోపల ఒక విశాలమైన చావడిలో నగరపు\nపెద్దలందరూ భోజనాలకు కూచుని ఉన్నారు.\nరూపధరుడు చావడికుండా నడిచి వెళ్లగా\nలోపల అతనికి రాజూ, రాణీ కనిపించారు.\nరూపధరుడు నేరుగా రాణిముందు మోకరించి,\n\"మహారాణీ, నేనొక నిర్భాగ్యుణ్ణి! శరణార్థిగా\nమీ వద్దకు వచ్చాను. మీరూ మీ పరివారమూ\nపుత్రపౌత్రాభివృద్ధిగా వర్థిల్లాలి! నేను స్వదేశానికి\nతిరిగి వెళ్ళిపోవటానికి మీరు నాకు సహాయం\nచెయ్యాలి,\" అన్నాడు.\n\nఅతను ఇలా చెబుతుంటే అక్కడ ఉన్న\nవారందరూ నిర్ఘాంతపోయి చూశారు. చివరి\nకొక వృద్ధుడు మహామేధితో, \"రాజా, మన\nఅతిథినేలమీదకూర్చునివుండటంమన మర్యా\nదకు లోపం.అందుచేత నీవు స్వయంగా ఈ\nపెద్దమనిషిని ఒక అసనంపై కూచోబెట్టి మన\nతోబాటు భోజనానికి ఆహ్వానించు,” అన్నాడు.\n\nమహామేధి లేచి రూపధరుడికి చెయ్యి\nఇచ్చి తీసుకుని వచ్చి తన పక్కనే, తన పెద్ద\nకుమారుడు కూచుని ఉన్న ఆసనం మీద\nకూచోబెట్టాడు. రూపధరుడికోసం ఆ యువ\nకుడు తన ఆసనాన్ని ఖాళీ చేసి వేరే ఇంకొక\nచోట కూచున్నాడు. తరవాత అందరూ కలిసి\nభోజనాలు చేశారు.\n\nభోజనాలు అయ్యాక మహామేధి మహారాజు\nలేచి నిలబడి పెద్దలతో ఇలా అన్నాడు:\n\n“మీరంతా భోజనాలు చేశారు. ఈ పూటకు\nఎవరి మానాన వారు విశ్రాంతి తీసుకుని\nనిద్రపొండి. రేపు ఉదయం పెందలాడే\nమనమంతా సమావేశమై మన అతిథికి\nవినోదాలు చేకూర్చి తరవాత ఆయన\nప్రయాణం సంగతి చూద్దాం. ఆయన స్వదేశం*\nఎంత దూరాన ఉన్నా సరే అక్కడికాయన\nసుఖంగా, క్షేమంగా చేరే ఏర్పాట్లు చేయటం\nమన విధి. మనం మంచి ఏర్పాట్లు చేసి\nనప్పటికీ ఆయన కష్టాలుపడాలనిరాసిపెట్టి\nఉంటే అదితప్పేది లేదు. ఒకవేళ ఈయన\nమానవరూపంలో అవతరించిన దేవతే\nఅయినా కూడా అది మనకు కొత్త సంగతి\nకాదు. దేవతలు అప్పుడప్పుడూ నరరూపంలో\nమనని చూడవచ్చి మనతోపాటు విందు\nవినోదాలలో పాల్గొనటం అనాదిగా వస్తున్నదే!\n\nఈ మాటలు వినగానే రూపధరుడు,\n“మహారాజా, మీరలాటి అపోహ పడకండి.\nనేను దేవతను కాను, మానవుణ్ణి. అందులోనూ\nఅష్టకష్టాలకు గురయిన మానవుణ్ణి. బహుశా\nనేను భరించిన బాధలు ఇంకొకరెవరూ\nభరించి ఉండరు. అందుచేత ఇంతటితో\nనైనా నా కష్టాలను గట్టెక్కించటానికి తమరు\nసాయపడండి. నాకు మిగిలి ఉన్న కోరిక\nఏమంటే నా దేశాన్నీ, నా వారినీ ఒక్కసారి\nకళ్ళ చూసి మరణించాలని!\" అన్నాడు.\n\nఈ మాటలు విని అందరూ రూపధరుడి\nపైన సానుభూతి ప్రకటించారు. అందరూ\nఅక్కడినుంచి వెళ్ళాక రూపధరుడూ, రాజూ,\nరాణీ మాత్రం మిగిలారు.\n\nరాణీ రూపధరుడికేసి తిరిగి, అతను ధరిం\nచిన దుస్తులు తాను కుట్టినవేనని గుర్తించి,\n\"నాయనా, నిన్ను మొట్టమొదటి ప్రశ్న నేనే\nఅడుగుతాను. నువ్వెవరు? ఎక్కడినుంచి\nవస్తున్నావు? నీ దుస్తులు ఎవరిచ్చారు? నువ్వు\nసముద్రంమీద కొట్టుకువచ్చానని చెప్పావు\nకాదూ?\" అన్నది.\n\nతాను సమ్మోహిని చెరనుంచి బయట\nపడినది లగాయతు ఈ దేశపు తీరాన వచ్చి\nపడేవరకూ జరిగిన కథ యావత్తూ రూప\nధరుడు వివరించి చెప్పాడు. తరవాత వారుణి\nరావటమూ, తను ఆమెకు తన దీనావస్థ\nగురించి చెప్పుకోవటమూ, ఆమె తనకు తిండీ\nబట్టా ఇవ్వటమూ కూడా దాచకుండా అతను\nవారితో చెప్పేశాడు.\n\nఅంతా విని మహామేధి, “అయ్యా, నా\nకూతురు చాలా పొరపాటు చేసింది. ఆమె\nమిమ్మల్ని తనవెంట తీసుకుని వచ్చి ఉండవ\nలిసింది!\" అన్నాడు.\n\n“మహారాజా, ఆమెను నిందించకండి.\nఆమె నన్ను తనవెంట రమ్మనే అన్నది. కాని\nమనుషులకు వెరిచి నేనే జంకాను,\" అన్నాడు\nరూపధరుడు.\n\n“మీరు మా అమ్మాయిని పెళ్ళాడి ఇక్కడే\nఉండిపోతానన్నా నేను అభ్యంతరం చెప్పి\nఉండను. మీరు సంకోచించి ఉండవలసిన\nఅవసరం లేదు. ఈ రాత్రికి నిద్రపొండి. రేపు\nమీ ప్రయాణం ఏర్పాట్లన్నీ చేసి మీరు\nక్షేమంగా స్వదేశం పోయేలాగు చూస్తాను.\nనా ఓడలను మించిన ఓడలు గాని, మా\nనావికులను మించిన నావికులు గాని\nమీకు ప్రపంచంలో ఎక్కడా దొరకరు,\"\nఅన్నాడు రాజు.\n\nవారీవిధంగా మాట్లాడుకుంటూ ఉన్న\nసమయంలో రాణి రూపధరుడికి పక్కవేయిం\nచింది. రూపధరుడు తాను పడిన కష్టాలన్నీ\nమరిచి ఆ పక్కమీద పడుకుని సుఖంగా\nనిద్రపోయాడు.\n—(ఇంకావుంది)",
            "book_page_end": 23
        },
        {
            "title": "పొరుగువాళ్ళ సాయం",
            "book_page_start": 24,
            "pdf_page_start": 24,
            "pdf_page_end": 24,
            "author": "ఎన్. లలిత",
            "genre": "నీతి కథ",
            "moral": "కష్టంలో ఉన్నప్పుడు ఇతరులు నీకు సహాయం చేయకపోయినా, వారి అవసరాలను వారు చూసుకుంటారు.",
            "keywords": [
                "సాయం",
                "స్వార్థం",
                "అగ్నిప్రమాదం",
                "పొరుగువారు",
                "సింహాద్రి"
            ],
            "characters": [
                "సింహాద్రి",
                "పొరుగూరివాడు"
            ],
            "locations": [
                "రామాపురం",
                "వేపచెట్టు"
            ],
            "content": "ఒక మండు వేసవి కాలంలో, రామాపురంలోని ఒక పూరి గుడిసెకు నిప్పంటుకున్నది. మంటలార్పేం\nదుకు ఇరుగు పొరుగు ఇళ్ళవాళ్ళు బావుల్లోంచి నీరు తోడుతూంటే, ఆ నీటిని కొందరు మోసుకు\nపోయి కాలుతున్న గుడిసె మీద చల్లుతున్నారు. మరికొందరు దాపులనున్న చెరువుకు పోయి కావి\nళ్ళతో నీళ్ళు తెస్తున్నారు.\n\nఅయితే, ఇంత జరుగుతున్నా సింహాద్రి అనేవాడు మాత్రం దూరంగా వున్న ఒక వేపచెట్టు కింద\nకూర్చుని కూనిరాగాలు తీస్తున్నాడు.\n\nఆ సమయంలో దారివెంట పోతున్న పొరుగూరి వాడొకడు సింహాద్రిని చూసి ఆశ్చర్యపోతూ,\n\"ఏమన్న మనిషివయ్యా నువ్వు! అంత మంది పొరుగింటి వాడికి సాయపడేందుకు నానా యాతనా\nపడుతూంటే, నువ్విక్కడ చల్లని నీడలో కూర్చుని కూనిరాగాలు తీస్తున్నావు?\" అంటూ అడిగాడు.\n\nఅందుకు సింహాద్రి నిబ్బరంగా, \"ఆ పొరుగింటి వాణ్ణి నేనే! ఇప్పుడు నా గుడిసె మంటలు ఆర్పేం\nదుకు ప్రయత్నిస్తున్న వాళ్ళు, గతంలో నేను కోరినా చిన్నమెత్తు సాయం చేయలేదు. ఇప్పుడూ వాళ్ళు\nనాకు చేస్తున్న సాయం ఏమీ లేదు,\" అన్నాడు.\n\n\"అదేమిటి? నీ గుడిసె తగలబడకుండా వాళ్ళు చేస్తున్న శ్రమ నీకు సాయపడడం కాదా?\" అని\nఅడిగాడు పొరుగూరివాడు మరింత ఆశ్చర్యపోతూ.\n\n\"కానే కాదు! వాళ్ళు ఆపక్క నున్న తమ గుడిసెలూ, డాబా ఇళ్ళూ తగలబడకుండా, తమకు\nతాము సాయం చేసుకుంటున్నారు!\" అన్నాడు సింహాద్రి.\n-ఎన్. లలిత",
            "book_page_end": 24
        },
        {
            "title": "ఊహాసుందరి",
            "book_page_start": 25,
            "pdf_page_start": 25,
            "pdf_page_end": 30,
            "author": "రామవరపు గణేశ్వరరావు రచన",
            "genre": "కాల్పనిక కథ",
            "moral": "మానవ సంబంధాలలో సహనం, పరిస్థితులను అర్థం చేసుకోవడం ముఖ్యం. ధర్మ వైరుధ్యాలు ప్రేమను నిలబెట్టలేవు.",
            "keywords": [
                "విక్రమార్కుడు",
                "బేతాళుడు",
                "గంధర్వ కన్య",
                "పుష్పశరుడు",
                "సహనం"
            ],
            "characters": [
                "విక్రమార్కుడు",
                "బేతాళుడు",
                "పుష్పశరుడు",
                "ప్రియవాదిక",
                "గంధర్వరాజు"
            ],
            "locations": [
                "శ్మశానం",
                "గంధమాదన పర్వతం",
                "కొలను",
                "పుష్పశరుడి నగరం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవంలోని\nబేతాళుడు, “రాజా,కన్నుపొడుచుకున్నా కాన\nరాని, ఈఅర్ధరాత్రివేళ నక్కలూ, గుడ్లగూబలూ,\nవిషసర్పాలూ, భూతప్రేతాల్లాంటి క్షుద్రజీవులూ\nతిరుగాడే, ఈ శ్మశానంలో నువ్వు పడుతున్న\nపాట్లు చూస్తూంటే, నాకు జాలితోపాటు ఒక\nశంక కూడా కలుగుతున్నది. అదేమంటే—\nనువ్వు లోకంలో వుండే అత్యధిక సంఖ్యాకు\nలైన మానవుల్లో ఒకడివా లేక మానసికం\nగానూ, శారీరకంగానూ అత్యున్నత స్థాయికి\nచేరిన స్థితప్రజ్ఞుడివా అన్నది. ఏది ఏమైనా,\nఅపూర్వమూ, అలౌకికమూ అయిన అనుభ\nవం స్థాయీ భేదం లేకుండా ప్రతి మానవుడికీ\nతప్పక దుఃఖ కారణమవుతుంది. ఇందుకు\nఉదాహరణగా పుష్పశరుడనే యువకుడి\nకథ చెబుతాను, శ్రమ తెలియకుండా, విను,\"\nఅంటూ ఇలా చెప్పసాగాడు:\n\nచాలాకాలం క్రితం, ఒకానొకదేశంలో\nపుష్పశరుడనేయువకుడుండేవాడు. అతడు\nరాజవంశానికి చెందినవాడు. గొప్ప ఐశ్వర్య\nవంతుడు, అంతకుమించి ఎంతో అందగాడు.\nఅతడికి ఎక్కడెక్కడినుంచో పెళ్ళిసంబంధాలు\nవస్తూండేవి. అయితే, అతడికి ఏకన్యా నచ్చేది\nకాదు. కారణమేమంటే, అతడి మనసులో\nఒక ఊహాసుందరి చోటు చేసుకున్నది.\nఅతడెప్పుడూ ఒక అసాధారణమైన సౌందర్య\nవతి కోసం వెతుకుతూండేవాడు.\n\nగంధమాదన పర్వత ప్రాంతాలగల ఒక\nకొలనుకు ప్రతి పున్నమినాడు గంధర్వకన్యలు\nవస్తూంటారని, పుష్పశరుడు లోగడ విని\nవున్నాడు. మార్గమధ్యంలోని అరణ్యాల్లో క్రూర\nమృగాలుండడం వల్ల ఎవరూ సాహసించి\nఅటుకేసి వెళ్ళేవారు కాదు. పుష్పశరుడు ప్రాణా\nనికితెగించి, తనస్వప్నసుందరినివెతుక్కుంటూ\nఅక్కడికి చేరుకున్నాడు.\n\nఆ కొలను ఒక గంధర్వ రాజుది. అతడి\nకుమార్తెలు తరచూ జలకాలాడడానికి అక్కడికి\n· వచ్చేవారు. అలా వచ్చిన ప్రియవాదిక అనే\nగంధర్వరాజు కుమార్తె, పుష్పశరుడి కంట\nబడింది. ఆమెను చూసిన మరుక్షణంలోనే,\nఆమెను తన ఊహాసుందరిగా గుర్తించాడు.\nతన మనసులోని మాట ఆమెకు చెబుదామని\nఅతడు అనుకుంటూండగానే, ప్రియవాదిక\nకొలనులో దూకి మాయమైంది.\n\nపుష్పశరుడు నిరాశ చెందక, ఆ కొలను\nప్రాంతంలోనే వుండిపోయాడు. రెండు పున్న\nములుగడిచాక, ప్రియవాదిక తిరిగి అతడికి\nకనిపించింది. ఈ సారి అతడు ఆమెకు కని\nపించకుండా చెట్లచాటున పొంచివుండి,\nహఠాత్తుగా ఆమె చేతిని దొరకపుచ్చుకున్నాడు.\nఅయితే, ప్రియవాదిక అతడితో పెనుగులాడి,\nతనచేతిని విడిపించుకుని, కొలనులోకి దూకి\nమాయమైంది.\n\nఆమెను వెదికి పట్టుకుందామని పుష్ప\nశరుడు కొలనులోకి దూకబోతూండగా,\n\"ఆగు!” అన్నగంభీరమైన కంఠస్వరం వినిపిం\nచింది. ఆవెంటనే గంధర్వరాజు, ముమ్మూ\nర్తులాఒకేలావున్న ముగ్గురు కన్యలతో కొలను\nనుంచి బయటికి వచ్చి, పుష్పశరుడితో, “ఈ\nముగ్గురూ నా కుమార్తెలే! వీరిలో నువ్వెవరిని\nప్రేమించావో చెప్పు. ఆమెను నువ్వు సరిగా\nగుర్తించగలిగితే—ఆమెనునీకిస్తాను,”అన్నాడు.\n\nపుష్పశరుడు, ఆముగ్గురి కేసీ· పరీక్షగా\nచూశాడు. ఒకే గులాబీలోని రేకుల్లావున్న ఆ\nముగ్గురిలో తానింతకుముందు చూసిన కన్య\nఎవరు? అతడు ఆమెను గుర్తించడం అసాధ్యం\nఅని నిస్పృహచెందుతున్న తరుణంలో, మెరు\nపులా ఒక ఆలోచన వచ్చి, వారి కుడి చేతు\nలను పరిశీలనగా చూశాడు. వారిలో ఒకామె\nకుడిచేయిమణికట్టుదగ్గరకొద్దిగాకందివున్నది.\n\n* పుష్పశరుడు, ఆమెను గంధర్వరాజుకు\nచూపించాడు. గంధర్వరాజు సంతోషించి,\n“భేష్! సరిగ్గానే గుర్తుపట్టావు. మా ప్రియవాది\nకకు కూడా నువ్వంటే ఇష్టమే! అయితే, ఒక\nషరతు. శాంతగుణం మా దేవధర్మం. అది నువ్వు\nపాటించాలి. ఎట్టి పరిస్థితులలోనూ దానిని\nకోల్పోకూడదు. మా అమ్మాయి పట్ల అన్నివేళల\nలోనూ శాంతస్వభావం కనబరుస్తూండాలి.\nఎప్పుడైనా నువ్వు కోపగించి, ఆమె మీద\nమూడుసార్లు చెయ్యిచేసుకుంటే నిన్ను వదిలి\nవేస్తుంది. తిరిగి గంధర్వలోకానికి వచ్చేస్తుంది,\nగుర్తుంచుకో! ఈ షరతును నువ్వు పాటించి\nనంత కాలం ఆమె నీతో వుంటుంది,” అని\nచెప్పి, ప్రియవాదికను అక్కడ వదిలి, మిగతా\nఇద్దరు కుమార్తెలతో అదృశ్యమయ్యాడు.\n\nసిగ్గుతోతలవంచుకునివున్నప్రియవాదికను,\nఅప్పటికప్పుడే పుష్పశరుడు గాంధర్వవిధిని\nవివాహమాడి, తన నగరానికి తీసుకువచ్చాడు.\n\nకొన్నాళ్ళు గడిచాక పుష్పశరుడు తన\nభార్యతో, చిన్ననాటి స్నేహితుడి ఇంటికి\nవెళ్ళవలసి వచ్చింది. ఆ స్నేహితుడికొకకొడుకు\nపుట్టాడు. పిల్లవాణ్ణి ఊయలలో వేస్తున్నారు.\nఆ వేడుకకు బంధుమిత్రులెందరో వచ్చారు.\nపుష్పశరుడు తనతో తెచ్చిన కానుకలను పిల్ల\nవాడి తల్లికి ఇచ్చాడు. తను పిల్లవాడిని\nఎత్తుకుని ముద్దు చేశాక, భార్యకు ఇవ్వ\nబోయాడు.\n\nఅయితే, ప్రియవాదిక పిల్లవాణ్ణి చూస్తూనే\nఏవగింపుగా ముఖంపెట్టి, గిరుక్కునవెనుదిరిగి\nవెళ్ళిపోయింది. అక్కడున్నవారితోపాటు పుష్ప\nశరుడుకూడా ఆమెప్రవర్తనకు ఆశ్చర్యపోయాడు.\nఇంటికివస్తూనే, ఆమెను, \"పిల్లవాడిని చూస్తూనే\nఅసహ్యపడుతున్నట్టు వెళ్ళిపోయావేం!\" అని\nకోపంగా ప్రశ్నించాడు.\n\n“వాడిని ఎత్తుకోవాలనిపించలేదు,” అన్నది\nప్రియవాదిక.\n\n\"అదే, ఎందుకలా చేశావని అడుగుతు\nన్నాను?\" అన్నాడు పుష్పశరుడు.\n\n“కారణంచెప్పను!” అన్నది ప్రియవాదిక.\n\nఆ వెంటనే పుష్పశరుడు, చెంపమీద\nకొట్టాడు.\n\nప్రియవాదిక కళ్ళ నీళ్ళ పర్యంతమయి\nపోతూ, “వాణ్ణిచూడగానే, వాణ్ణిగురించి మీకు\nతెలియంది నాకు తెలిసింది. వాడు పెద్దయ్యాక\nపరమ దుర్మార్గుడవుతాడు. ఎందరినో హత్య\nచేశాక, ఉరికంబం ఎక్కుతాడు. అటువంటి\nవాడిని ముట్టుకోవాలనిపించలేదు. ఇందుకు\nమీకు కోపంవచ్చింది. అయితే, ఇది మొదటి\nదెబ్బ, జ్ఞాపకం వుంచుకోండి!” అన్నది.\n\nపుష్పశరుడికి తన తప్పు తెలిసివచ్చింది.\nతనకింకా రెండుఅవకాశాలున్నాయి. ఆ క్షణం\nనుంచీ అతడు భార్యపట్ల ఎంతో ప్రేమగా,\nజాగ్రత్తగా మెలగసాగాడు.\n\nఇదిజరిగిన నెలరోజుల తర్వాత, తప్పని\nసరిగా పుష్పశరుడు తనభార్యతో, నగరపాల\nకుని కుమార్తె పెళ్ళికి వెళ్ళవలసి వచ్చింది.\nఅతడికి నగరపాలకుడు కావలసిన వాడు.\n\nనగరపాలకుడు, పుష్పశరుడినీ, ప్రియవాది\nకనూ ఆప్యాయంగా ఆహ్వానించి కళ్యాణ\nమంటపానికి తీసుకువెళ్ళాడు. పెళ్ళికొడుకు,\nపెళ్ళికూతురిమెడలో మంగళసూత్రం కట్టడా\nనికి సిద్ధమవుతున్నాడు. అంతాకోలాహలంగా,\nఅందరూ ఆనందంగా వున్న ఆ సమయంలో\nప్రియవాదిక పెద్దగా ఏడవసాగింది. దగ్గర్లోవున్న\nనలుగురూ తెల్లబోయి వారికేసి చూడసాగారు.\n\nఅప్పుడు పుష్పశరుడుమృదువుగా భార్యను,\n“ఏంజరిగింది? ఎందుకలాఏడుస్తున్నావు?”\nఅని ప్రశ్నించాడు. “ఏంచెప్పమన్నారు? వాళ్ళి\nద్దరూ ఒకరికొకరు తగరు. పెళ్ళయ్యాక బద్ధ\nశత్రువుల్లాగా పోట్లాడుకుంటారు. వాళ్ళుచేయ\nబోయేది కాపురంకాదు, యుధ్ధం!”అని ప్రియ\nవాదిక ఏడుపు ఆపుకోడానికి వ్యర్థప్రయత్నం\nచేయసాగింది.\n\nఆమె మాటలు విన్న అతిథుల్లో ఒకడు\nపక్కవాడితో, “పాపం, భార్యను అదుపులో\nపెట్టలేని అసమర్థుడిలా వున్నాడు!” అన్నాడు.\n\nఅది విన్న పుష్పశరుడు కోపంగా ప్రియ\nవాదిక భుజం పట్టుకుని గట్టిగా కుదుపుతూ,\n\"ఇక చాలు, ఏడుపు ఆపు!\" అన్నాడు.\n\n“నామీద ఇలాచెయ్యిచేసుకోవడం, ఇది\nరెండవసారి!” అంటూప్రియవాదిక విసురుగా\nఅక్కడినుంచి కదిలింది.\n\nఇదిజరిగినతర్వాత పుష్పశరుడు, భార్య\nపట్లమరింత జాగ్రత్తగా మసులుకోసాగాడు.\nఅతడామెను ఎట్టి పరిస్థితుల్లోనూ వదులు\nకోలేడు. ఇంకావున్నది ఒకే ఒక అవకాశం!\n\nకొద్దిరోజుల తర్వాత పుష్పశరుడు, తన\nపినతండ్రి కొడుకు హఠాత్తుగా చనిపోవడంతో\nభార్యను వెంటబెట్టుకుని, తన పినతండ్రి\nఇంటికి వెళ్ళవలసి వచ్చింది. పోయినవాడిది\nపుష్పశరుడి ఈడే. వాడి భార్య, శవంమీదపడి\nఏడుస్తున్నది. అదిచూసి అక్కడున్న చాలా\nమంది మౌనంగా మనస్సులో రోదించసాగారు.\n\nఅటువంటి విషాద సమయంలో ప్రియ\nవాదిక నవ్వడం మొదలుపెట్టింది. అందరూ\nఆమెను వింతగా చూడసాగారు. పుష్పశరుడు\nనెమ్మదిగా ఆమె చెవిలో, “అలా నవ్వకూడదు.\nచెట్టంత మనిషిపోయి వాళ్ళెలా బాధపడు\nతున్నారో చూడు!\" అన్నాడు. అయినా, ప్రియ\nవాదిక పొంగివస్తున్న నవ్వు ఆపుకోలేకపోవ\nడంతో, పుష్పశరుడు కోపంకొద్దీ ఆమె చెంప\nమీద గట్టిగా కొట్టాడు.\n\nప్రియవాదిక వెంటనే నవ్వడం మాని\nపుష్పశరుడితో, “చనిపోయినవాడెంతో అదృష్ట\nవంతుడు! అప్పుడేఅతడు ఒకచక్రవర్తి కొడు\nకుగా పునర్జన్మనెత్తాడు. అంత మహాయోగం\nపట్టినవాడి కోసం, అందరూ ఏడవడంచూసి\nనాకు నవ్వు వచ్చింది. సరే, నువ్వు మా తండ్రి\nకిచ్చిన వాగ్దానాన్ని భంగపరిచావు. ఇక నీతో\nవుండలేను,\" అని, గంధమాదనపర్వతంకేసి\nబయలుదేరింది. ఆమెను ఆపడానికి పుష్పశ\nరుడు ఎట్టి ప్రయత్నం చెయ్యలేదు. అలా\nనిర్లిప్తంగా చూస్తూ వుండిపోయాడు.\n\nబేతాళుడు ఈకథ చెప్పి, \"రాజా, ఈ జరి\nగినదాన్ని గురించి నాకు చాలా అనుమానాలు\nన్నాయి. పుష్పశరుడు, గంధర్వరాజు పెట్టిన\nషరుతును ఎందుకు అతిక్రమించాడు? తనను\nవిడిచివెళుతున్న ప్రియవాదికను ఆపడానికి\nఎందుకు ప్రయత్నించలేదు? ఆమెపట్ల తన\nకున్న ప్రేమాదరాభిమానాలు క్షీణించడం\nచేతనా? ఈ సందేహాలకు సమాధానం తెలిసి\nకూడా చెప్పకపోయావో, నీతల పగిలిపో\nతుంది,” అన్నాడు.\n\nదానికి విక్రమార్కుడు, \"మానవులకు,\nగంధర్వకన్యలకు మధ్య వివాహమనేది పూర్తిగా\nధర్మవిరుద్ధం. అది వివాహమే కాదు. పుష్ప\nశరుడికి, ప్రియవాదికపై గల ప్రేమలో లోపం\nఏమీ లేదు. అయితే, అది అతడి మానవ\nస్వభావాన్ని మార్చలేకపోయింది. అలాగే ప్రియ\nవాదిక గంధర్వ మనస్తత్వమూ మారలేదు..\nవారివారిధర్మాలలో గల వైరుధ్యం, వారిప్రవర్త.\nనలలో బయటపడింది. దేవధర్మాన్ని మాన\nవుడు పాటించలేడు. మానవుడు సంఘజీవి.\nస్త్రీపట్లగల ప్రేమ ఒక్కటే ఏమనిషిజీవితాన్నీ\nపరిపూర్ణంచేయలేదు. పుష్పశరుడు తనభార్య\nపైచెయ్యిచేసుకున్న మూడుసార్లూ, తనతోటి\nసంఘం తనగురించి ఏమనుకుంటుందో\nఅని ఆలోచించాడే కాని, ఆమెకు తనిచ్చిన\nమాటను జ్ఞాపకంచేసుకోలేదు. అలాగే ప్రియ\nవాదిక గంధర్వకన్యగా తనకున్న అసాధారణ\nశక్తితో, ఇతరుల భవిష్యత్తు తెలుసుకుని, తన\nఇష్టానుసారంగా ప్రవర్తించిందే కాని, మానవ\nసంఘ రీతులకూ, మర్యాదలకూ అనుగు\nణంగా నడుచుకోలేకపోయింది. ఎప్పుడైతే పుష్ప\nశరుడు తమ ధర్మాల మధ్య వున్న వైరుధ్యం\nస్వతస్సిద్ధం అనిగ్రహించాడో,అప్పుడే అతడికి\nతను ప్రియవాదికతో కలకాలం కాపురం చేయ\nలేనన్న కఠోరసత్యం తెలిసి వచ్చింది. అందు\nవల్లనే అతడు, తనను విడిచిపోతున్న ప్రియ\nవాదికను ఆనడానికి పయత్నంచేయలేదు,,”\nఅన్నాడు.\n\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n--(కల్పితం)\n[ఆధారం: రామవరపు గణేశ్వరరావు రచన]",
            "book_page_end": 30
        },
        {
            "title": "యోగి సలహా",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "నీతి కథ",
            "moral": "సమస్యల నుంచి పారిపోవడం పరిష్కారం కాదు. పట్టుదలతో, సమర్థవంతంగా ప్రయత్నిస్తే జీవితాన్ని మెరుగుపరుచుకోవచ్చు.",
            "keywords": [
                "యోగి",
                "గోపయ్య",
                "పునర్జన్మ",
                "గయ్యాళి భార్య",
                "సలహా"
            ],
            "characters": [
                "గోపయ్య",
                "కమల",
                "యోగి",
                "బోయవాడు"
            ],
            "locations": [
                "గ్రామం",
                "పొగడ చెట్టు"
            ],
            "content": "గోపయ్య అనే యువకుడికి జమీందారు\nగారి దివాణంలో చిన్న ఉద్యోగం దొరికింది.\nదానితో వాడికి పెళ్ళి సంబంధాలు రావడం,\nకమల అనే కాస్త కలవారి ఇంటి పిల్లను పెళ్ళా\nడటం జరిగిపోయింది.\n\nకమల కాపురానికి వస్తూనే, ఆస్థిపరులైన\nపొరుగిళ్ళ ఆడవాళ్ళను చూసి, వాళ్ళలాగే\nతనకూ నగలూ, ఖరీదైన చీరలూ కావాలంటూ\nగోపయ్య మీద పోరు ప్రారంభించింది.\n\nఇంట్లోని పోరుతో విసుగెత్తిపోతున్న\nగోపయ్య, దివాణం పనుల్లో శ్రద్ధ చూపక\nపోవడంతో అతణ్ణి పనిలో నుంచి తీసేశారు.\nదానితో వాడికి జీవితం మీదే రోత పుట్టింది.\n'ఈ స్థితిలో వాడున్న గ్రామానికి సచ్చిదానం\nదుడనే యోగి వచ్చాడు.\n\nగోపయ్య ఒక సాయంకాలం వేళ యోగిని\nదర్శించి, \"స్వామీ! నా భార్య పరమ గయ్యాళి.\nఈ జీవితంతో విసిగి వేసారి పోయాను.\nతమరు యోగసిద్ధులు అని విన్నాను. నాకు\nవేరే జన్మ ప్రసాదించండి. నన్ను మనిషిగా\nమాత్రం మళ్ళీ పుట్టించకండి!” అన్నాడు.\n\nఅందుకు యోగి చిన్నగా నవ్వి, “ఇంతకూ\nనీ జీవిత శేషం ఎలా గడపదలుచుకున్నావు,\nనాయనా?” అని అడిగాడు. గోపయ్య\nజవాబివ్వబోయేంతలో, గాలి తాకిడికి యోగీ,\nవాడూ కూర్చున్న చోటున వున్న పొగడ చెట్టు\nకొన్ని పువ్వుల్ని వాళ్ళిద్దరి మీదా రాల్చింది.\n\nగోపయ్య సువాసనలు వెదజల్లుతున్న\nపూలకేసి చూస్తూ, తను పువ్వుగా పుట్టాలని\nవున్నదన్నాడు. యోగి వాణ్ణి కళ్ళు మూసుకో\nమని, వాడి నుదుటి మీద వేళ్ళతో రాశాడు.\nగోపయ్య పువ్వుగా పుట్టాడు. వాడిలో క్షణం\nపాటు ప్రాణానికి ఎంతో హాయిగా వున్నట్టని\nపించింది. కాని, అంతలోనే వాడిని భయం\nపట్టుకున్నది. తను వున్న చెట్టుకు నీరు\nఅందకపోతే? ఏ ఆడపిల్లో వచ్చి తనను\nకోసి,గొంతుకుదారం బిగించి మాలగా మార్చి,\nమర్నాడు వాడిపోగానే చీపురుతో వీధిలోకి\nతుడిచిపారేస్తే?\n\nవాడు వణికిపోతూ కెవ్వుమని అరిచి\nకళ్ళు తెరిచే సమయంలో, పక్కన వున్న\nచెట్టు కొమ్మ మీద వున్న పావురం ఒకటి\nరెక్కలను టపటపలాడించడం వినిపించింది.\nవాడు వెంటనే యోగితో, “స్వామీ! నన్ను\nపువ్వుగా పుట్టించవద్దు; పక్షి జన్మ ప్రసాదిం\nచండి!” అన్నాడు.\n\n“తథాస్తు!” అన్నాడు యోగి.\n\nమరుక్షణం గోపయ్య పావురంగా మారి\nదూరంగా ఎగిరిపోయి, ఒక చెట్టు కొమ్మమీద\nవాలాడు. ఆసమయంలో అటుగావచ్చిన బోయ\nవాడొకడు, వాడిమీద బాణంవదిలాడు. బాణం\nగురి తప్పి పక్క కొమ్మకు తగిలింది. గోపయ్య\nఈసారి మరింత పెద్దగా అరిచి యోగితో,\n\"స్వామీ! ఈ పక్షి జన్మ నాకొద్దు. ఇది ప్రమా\nదాల పుట్ట. ఏ మేకగానో, గొర్రెగానో పుట్టిం\nచండి. హాయిగా పచ్చిక బయళ్ళలో మేస్తూ,\nఆనందంగా జీవితం గడిపేస్తాను,” అన్నాడు.\n\nయోగి మృదువుగా గోపయ్య భుజం\nతట్టి, “నాయనా! మేకా లేక గొర్రె రూపంలో\nవున్న నిన్ను కటిక వాళ్ళు సుఖంగా\nబ్రతకనిస్తారా?” అన్నాడు.\n\nఅది వింటూనే గోపయ్య, యోగి కాళ్ళ\nమీదపడి, \"స్వామీ! నన్ను నన్నుగానే వుండ\nనీయండి,\" అన్నాడు.\n\nయోగి తృప్తిగా తలాడించి, “నాయనా!\nనేను నిన్ను పువ్వుగానూ మార్చలేదు,\nపావురంగానూ మార్చలేదు. అలా మార్చే శక్తి\nనాకు లేదు. అయితే, ఆయా జన్మల\nఅనుభూతి మాత్రం ఒక క్షణ కాలం నీకు\nకలిగేలా చేశాను. ఇక నుంచయినా జీవితాన్ని\nగురించి వాస్తవ దృష్టి అలవరుచుకో. పట్టు\nదలతో సామదానోపాయాలను ఉపయోగిస్తే,\nనీ భార్య గయ్యాళితనాన్ని సరిదిద్ద వచ్చు.\nఅలాగే ఎక్కడైనా ఉద్యోగం కూడా నిజాయి\nతీగా, తగినంత శ్రద్ధతో చేస్తే ఎంత కాలమైనా\nనిలుపుకోవచ్చు!\" అని సలహా ఇచ్చాడు.\n\nగోపయ్యయోగికిసాష్టాంగనమస్కారం చేసి,\nతృప్తి చెందిన మనస్సుతో ఇంటి దారిపట్టాడు.",
            "book_page_end": 32
        },
        {
            "title": "బొంబాయి పరిసరాలు",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరానాయర్",
            "genre": "చరిత్ర/పర్యటక వ్యాసం",
            "moral": "చందమామ బృందం",
            "keywords": [
                "బొంబాయి",
                "చరిత్ర",
                "సముద్రతీరం",
                "జె.ఆర్.డి. టాటా",
                "గేట్ వే ఆఫ్ ఇండియా"
            ],
            "characters": [
                "రెండవ చార్లెస్",
                "కేథరిన్ డా బ్రాగాంజా",
                "జె.ఆర్.డి. టాటా",
                "శివకర్ బాపూజీ తాల్పేడ్",
                "బాల గంగాధర తిలక్"
            ],
            "locations": [
                "బొంబాయి",
                "వెర్సోవా",
                "జూహూ బీచ్",
                "హాజీ అలీ దర్గా",
                "గేట్ వే ఆఫ్ ఇండియా"
            ],
            "content": "ఐదు శతాబ్దాలకు పూర్వం పోర్చుగీసులు భారతదేశానికి\nవచ్చినప్పుడు, ఈనాటి బొంబాయి నగరం ఏడు\nదీవుల మీద చిన్న చిన్న పల్లెకారుల గ్రామాలుగా\nఉండేది. వీటిలో ముంబయ్ అనే ఒక దీవిని-పోర్చు\nగీసు యువరాణి కాథరిన్ డా బ్రాగాంజాను ఇంగ్లాండు\nరెండవ చార్లెస్ వివాహమాడినప్పుడు ఆయనకు పోర్చుగీసులు\nకానుకగా ఇచ్చారు. ఉత్తరోత్తరా మిగిలిన ఆరు దీవులను కూడా\nపోర్చుగీసులు ఆంగ్లేయులకు వదులుకున్నారు. కాల క్రమేణా\nవంతెనల ద్వారా ఏడు దీవులూ ఒకటిగా కలుపబడ్డాయి. ఈనాడు\nఎంతో అభివృద్ధిచెంది, బొంబాయి మహానగరం మనదేశానికి\nవ్యాపార రాజధానిగా వెలుగొందుతున్నది.\n\nబొంబాయికి 64 కి.మీ. పొడవు గల సముద్ర తీర రేఖ ఉన్నది. దానికి\nవాయవ్య దిశగా వెర్సోవా అనే పల్లెకారుల గ్రామం ఉన్నది. స్థానికులయిన\nకోలీలు ఇక్కడ అధిక సంఖ్యలో నివసిస్తున్నారు. మగవాళ్ళు సముద్రంలోకి\nవెళ్ళి చేపలు పట్టుకుని వస్తే, ఆడవాళ్ళు చేపలను పడవల నుంచి దించడానికీ,\nవాటిని మార్కెట్లో అమ్మడానికి సహాయపడతారు. కోలీలు పట్టి తెచ్చే 'బాంబిల్'\n'బొంబేడక్' అనే చేపలకు నగరవాసులలో మంచి గిరాకీ ఉన్నది.\n\nవెర్సోవాకు రెండు కి.మీ. దూరంలో జూహూ అనే సుప్రసిద్ధమైన సముద్ర\nతీరం ఉన్నది. జూహూ బీచ్ రకరకాల దుకాణాలతో నిండి ఉన్నది.\nముఖ్యంగా బొంబాయికి చెందిన 'భేల్ పూరీ' వంటి అత్యంత రుచికరమైన\nతినుబండారాలను ఇక్కడ విక్రయిస్తారు.\n\n1932వ సం||లో జె.ఆర్.డి. టాటా పస్మాత్ అనే విమానంలో జూహూలో\nదిగి మనదేశ విమానయాన చరిత్రను సృష్టించాడు. మన\nజాతీయ విమానయాన సంస్థ 'ఎయిర్ ఇండియా' ఆవిర్భవానికి\nఇది నాంది పలికింది.\n\nఈ సముద్రతీరంలో మరికొంత దక్షిణంగా, బాంద్రా కొండ\nశిఖరం మీద మౌంట్మేరీ ఆలయం ఉన్నది. 1640వసం||లో\nపోర్చుగీసులు దీనిని నిర్మించారు. యేటా సెప్టెంబర్ నెలలో\nజరిగే ఉత్సవాల సమయంలో పలు మతాలకు చెందిన ప్రజలు\nఇక్కడికి వచ్చి మేరీమాతకు కొవ్వొత్తులు వెలిగిస్తారు.\n\nసముద్రం లోపల వోర్లీ ద్వీపంలో, ఎనిమిది శతాబ్దాలకు\nముందు నిర్మించిన హాజీ అలీ దర్గా ఉన్నది. సముద్రంలో\nఅలలు తక్కువగా ఉన్నప్పుడే అక్కడికి చేరడానికి వీలవుతుంది. అక్కడ\nపీర్ హాజీ అలీ హజ్రత్ బుఖారి సమాధి ఉన్నది. ఒకప్పుడు సంపన్న వర్తకు\nడయిన హాజీ అలీ, మెక్కా హజ్ యాత్రకు బయలుదేరేముందు తన సంప\nదనంతా పేదసాదలకు దానం చేసేశాడని చెబుతారు. ఆయన మెక్కానుంచి తిరిగి\nవచ్చాక ఈ దీవిలోని ఒక బండ మీద నివసిస్తూ ఆధ్యాత్మిక జీవితాన్ని కొనసాగిం\nచాడు. ఆయన మరణానంతరం, ఆయన అనుచరులు స్మారక చిహ్నాన్ని\nనిర్మించి దానికి హాజీ అలీ దర్గా అని పేరు పెట్టారు.\n\nజూహూ బీచ్ లాగానే, మలబార్ హిల్ దిగువన ఉన్న చౌపట్టీ బీచ్\nకూడా విమానయానంతో సంబంధం కలిగి ఉన్నది. సరిగ్గా వంద\nసంవత్సరాలకు పూర్వం శివకర్ బాపూజీ తాల్పేడ్ అనే ఒక\nవేద పండితుడు ఈ తీరం మీద విమానం నడిపాడని చెబు\nతారు. 'రైట్ బ్రదర్స్' విమానం నడిపి చరిత్ర సృష్టించిన దానికి\nఎనిమిది సంవత్సరాలకు పూర్వం ఇది జరిగినట్టు చెబుతారు.\n\nచౌపట్టీ బీచ్, బొంబాయిలోని మిగతా బీచ్లలాగే యేటా\nగణేశ చతుర్థి ఉత్సవసమయంలో మరింత సందడిని పుంజు\nకుంటుంది. చిన్నా, పెద్ద గణేశ విగ్రహాలను సముద్రంలో\nనిమజ్జనం చేస్తారు. బాల గంగాధర తిలక్ ఈ ఉత్సవాలకు\nమరింత ప్రాచుర్యం కలిగించాడు. చౌపట్టీ తీరంలోనే తిలకు దహనం చేశారు. అక్కడ ఆయన కాంస్య\nవిగ్రహం ప్రతిష్ఠించబడి ఉన్నది.\n\nమనదేశ స్వాతంత్ర్యోద్యమ చరిత్రలో బొంబాయికి సమున్నత స్థానం ఉన్నది. ఇక్కడే భారత జాతీయ కాంగ్రెస్\nఆవిర్భవించింది. 1942 వ సం|| ఆగస్టు 8వ తేదీ కాంగ్రెస్ ఇక్కడే 'క్విట్ ఇండియా' తీర్మానం చేసింది.\n\nమనదేశంలో మొట్టమొదటిది బొంబాయి స్టాక్ ఎక్సేంజ్, 1850 వ సం||లో ఒక మర్రిచెట్టు కింద కూర్చుని\nవ్యాపారం చేసే ఆరుగురు బ్రోకర్లతో ఇది ప్రారంభమయింది. 1877 వ సం|| లో దలాల్ వీధిలో బొంబాయి స్టాక్\nఎక్సేంజ్ స్థాపించబడింది. ఇప్పటి స్టాక్ ఎక్సేంజ్ భవనం వంద సంవత్సరాల తరవాత నిర్మించబడింది.\n\nఇవాళ మనదేశంలోని అతి పెద్ద ఓడరేవు బొంబాయిలోనే ఉన్నది. ఇది ఎప్పుడూ రద్దీగా హడావుడిగా\nఉంటుంది. 1870 - 1970 మధ్య కాలంలో విక్టోరియా డాక్స్ ససూన్, ప్రిన్సెస్, అలెగ్జాండ్రియా, ఇందిరా డాక్స్\nనిర్మాణం జరిగాయి. బొంబాయి ఓడరేవుకు అనుబంధంగా దానికి 11 కి.మీ. దూరంలో నావా-షేవా దీవుల మీద\nజవహర్ లాల్ నెహ్రూ పోర్ట్ నిర్మితమై ఉన్నది.\n\n1944 వ సం|| ఏప్రిల్ 14వ తేదీ మధ్యాహ్నం పన్నెండున్నర గంటలకు విక్టోరియా డాక్స్లో పని చేస్తూన్న\nకార్మికులు కొందరు. - బ్రిటిష్ నౌకా దళానికి చెందిన ఎస్. ఎస్. ఫోర్ట్ కైన్ అనే ఓడ నుంచి పొగలు రావడం\nచూశారు. అది కరాచీ నుంచి రకరకాల వస్తువులూ, కోట్లాది విలువ చేసే బంగారంతో పాటు ఆయుధ సామగ్రిని\nకూడా తీసుకు వచ్చింది. ఆ తరవాత వెలువడిన ప్రేలుడు శబ్దానికి నగరం దద్దరిల్లింది. రేవులో లంగరు దించిన\n54 ఓడలకు నిప్పంటుకున్నది. ఆ రోజంతా ప్రేలుళ్ళధ్వనులు 8 - 10 కి.మీ. దూరం వరకు వినిపించసాగాయి.\nనగరంలో అక్కడక్కడా బంగారపు కడ్డీలు చెల్లాచెదురుగా పడ్డాయి. రెండు డజన్ల ఇంజనులతో మంటలను\nఆర్పారు. ఆ ప్రమాదం వల్ల ఏర్పడిన శిథిలాలను తొలగించడానికి పదివేల మంది సిబ్బందికి ఆరు నెలలు పట్టింది.\n\nమన దేశంలో బొంబాయి నగరాన్ని వివిధ వేష భాషలకూ, సంస్కృతులకూ నిలయమైన\nకాస్మోపాలిటన్ నగరరిగా చెప్పవచ్చు. మహారాష్ట్రులతో పాటు, మనదేశంలోని వివిధ ప్రాంతాల నుంచి\nవచ్చిన వారూ, ఇంకా విదేశాల నుంచి వచ్చిన వారూ ఇక్కడ నివసిస్తున్నారు. మజగాన్లో ఫెర్రీ వార్ఫ్\nసమీపంలో 180 సంవత్సరాల నాటి క్వాంగ్\nకుంగ్ ఆలయం ఉన్నది. ఇది\nబొంబాయిలో నివసిస్తున్న 3,000\nపైచిలుకు చైనా దేశస్థులకు కూడలి\nస్థానంగా ఉంటున్నది. ఈ నగరంత\nజపాను వారికి చెందిన ఒక\nఆలయం, యూదుల మందిరం\nఒకటి ఉన్నాయి.\n\nమహారాష్ట్ర రాజధాని\nఅయిన బొంబాయి నగరాన్ని\nమన దేశంలో చలనచిత్రాల\nనిర్మాణానికి కూడా రాజధాని\nఅని చెప్పవచ్చు. అందుకే దీనిని 'ఇండి\nయాస్ హాలీవుడ్' అని అంటారు. మనదేశంలో\nప్రప్రధమంగా అంటే 1896 జూలై 7వ తేదీ ఇక్కడి\nవాట్సన్ హెూటెల్ (ఇప్పటి ఎస్ నేడ్ భవనంలో ఉన్నది)లో\nసినిమా చూపబడింది. బొంబాయి శివార్లలోని గోర్గాన్లో నెలకొల్పిన\nఫిల్మ్ సిటీలో యేటా వందలాది చిత్రాలు నిర్మిస్తున్నారు.\n\nభారత దేశపు సింహద్వారం అని పేరు గాంచిన గేట్వేకు సమీ\nపంలోని, ఐ.ఎన్.స్. ఆంగ్రే నౌకాదళ ప్రాంగణంలో 400 సంవత్స\nరాలనాటి బ్రహ్మాండమైన సన్డేయల్ (గడియారం) ఉన్నది. మూడు\nమీటర్ల ఎత్తున్న ఈ 'సన్ఐయల్' చుట్టూ మనుషుల తలలూ,\nవింత ప్రాణుల రూపాలూ చెక్కబడి ఉన్నాయి. రేవులో ప్రవేశించే\nఓడలకు సమయం తెలియడంకోసం సముద్రానికి అభి\nముఖంగాపోర్చుగీసులు ఈగడియారాన్ని రూపొందించారు.\n\nబొంబాయిలోని అతి ముఖ్యమైనచిహ్నం గేట్ వే\nఆఫ్ ఇండియా అని ప్రసిద్ధిగాంచిన రాతి సింహ\nద్వారం. అరేబియాసముద్రానికి అభిముఖంగా\nఎంతో గంభీరంగా కనిపించే శిలాద్వార తోరణం\nఇది.దీనిని 1927వసం||లోనిర్మించారు. ఆ\nస్థానంలో అంతకుముందు, ఇంగ్లాండు కింగ్\nజార్జ్కి, క్వీన్ మేరీకీ స్వాగతంపలకడానికి\n1911వ సం||లో హడావుడిగా నిర్మించిన\nతెల్లటి ద్వారం ఉండేది.\n\nమన దేశం స్వాతంత్ర్యం పొందిన\nతరవాత, స్వదేశానికి తిరిగి వెళుతూన్న\nబ్రిటిష్ సైనికులకు, ఈ 'గేట్వే\nఆఫ్ ఇండియా' గుండా వీడ్కోలు\nపలికినవిషయం,ఇక్కడచెప్పుకో\nతగ్గ విశేషం!",
            "book_page_end": 36
        },
        {
            "title": "వెయ్యిరూపాయల చొక్కా",
            "book_page_start": 37,
            "pdf_page_start": 37,
            "pdf_page_end": 41,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "ఆడంబరం, ఇతరుల మెప్పు కోసం ఆరాటపడడం కంటే, నిస్వార్థంగా మిత్రులకు సాయం చేసి గౌరవం పొందడం విలువైనది.",
            "keywords": [
                "ఆడంబరం",
                "స్నేహం",
                "పేరాశ",
                "వెయ్యి రూపాయల చొక్కా",
                "కాయకష్టం"
            ],
            "characters": [
                "బ్రహ్మయ్య",
                "భోగన్న",
                "వ్యాపారి"
            ],
            "locations": [
                "పోలవరం",
                "పట్నం",
                "సంత"
            ],
            "content": "బ్రహ్మయ్య, భోగన్న పోలవరంలో వుంటు\nన్నారు. ఇద్దరూ కాయకష్టం చేసేవారు. కొన్నా\nళ్ళకు పోలవరంలో కరువొచ్చింది. బ్రహ్మ\nయ్యకూ, భోగన్నకూ పనిలేకుండా పోయింది.\nబ్రతుకుతెరువు వెతుక్కుంటూ ఇద్దరూ పట్నం\nవెళ్ళారు. అక్కడ అన్నీ కలిసి రావడంతో,\nఏడాదితిరక్కుండాబోలెడుడబ్బుకూడ బెట్టారు.\nఅప్పుడు భోగన్నకు పోలవరం వెళ్ళి తన\nవైభవం చూపించుకోవాలనిపించింది. బ్రహ్మయ్య\nనడిగితే సరేనన్నాడు.\n\n“ఊరికి ఉత్త చేతులతో ఏం వెడతాం?\nతెలిసిన వాళ్ళకు కానుకలు తీసుకుని వెళితే\nబాగుంటుంది,” అన్నాడు బ్రహ్మయ్య.\n\nఇందుకు భోగన్న- సరేనన్నాడు. ఇద్దరూ\nకలిసి పట్నంలో సంతకు వెళ్ళారు.\n\nబ్రహ్మయ్యకు పోలవరంలో పది మంది\nస్నేహితులున్నారు. వాళ్ళకోసం వాడు పదిరకాల\nవస్తువులు కొన్నాడు. వందరూపాయలు ఖర్చ\nయింది. భోగన్న మాత్రం అవేమీ కొనకుండా,\n\"నువ్వు చాలా చిన్న వస్తువులు కొన్నావు.\nపట్నంలో మన హెూదా ఏమిటో వాళ్ళకు\nతెలియాలంటే, ఖరీదైన వస్తువులు కొనాలి,”\nఅన్నాడు బ్రహ్మయ్యతో.\n\n\"నేను కొన్న వస్తువులు నా హెూదానూ,\nతాహతునూ తెలియజేస్తాయి. ఇంతకంటే\nఎక్కువ ఖరీదువి నేను కొనలేను,” అన్నాడు\nబ్రహ్మయ్య నిర్మొహమాటంగా.\n\nమిత్రులిద్దరూ సంతలో కాసేపు తిరిగాక,\nఒకచోట వ్యాపారి ఒకడు, \"అయ్యో ఇంత\nపెద్ద పట్నంలో నా దగ్గర సరుకు కొనే ధన\nవంతుడే లేడా?\" అంటూ అరుస్తున్నాడు.\n\nభోగన్న, వ్యాపారిని పలకరించి సరుకు\nచూపించమన్నాడు.\n\nవ్యాపారి చొక్కాఒకటి చూపించి, “ఈ గుడ్డ\nచీనా దేశం నుంచి వచ్చింది. ముట్టుకుంటే.\nచాలు పట్టు పరుపులను తాకినట్లే వుంటుంది.\nదీనిని అరబ్బు దేశపు దర్జీ ఎంతో చాతుర్యంతో\nచొక్కాగా కుట్టాడు. దీని మీద వున్న పూల\nబొమ్మలన్నీ వెండి బంగారు దారాలతో కుట్ట\nబడ్డాయి. అక్కడక్కడ ముత్యాలు పొదిగిన\nఈ చొక్కా, పదివేల రూపాయల విలువ\nచేస్తుంది. నేను వెయ్యి రూపాయలకు అమ్ము\nతున్నాను!\" అన్నాడు.\n\n\"చొక్కా వెయ్యి రూపాయలా? తీరుబడిగా\nకూర్చునేమారాజులకో, జమీందార్లకోచూపించు.\nఇలాంటివి సంతకు తీసుకురాకు,” అన్నాడు\n.బ్రహ్మయ్య.\n\nఅయితే, భోగన్న మాత్రం వెంటనే ఆ\nచొక్కాను బేరమాడాడు. వెయ్యి రూపాయలకు\nఒక్క పైస కూడా తగ్గనన్నాడు వ్యాపారి.\nభోగన్న తన వద్ద వున్న డబ్బు లెక్కపెడితే,\nతొమ్మిది వందలుంది. బ్రహ్మయ్య దగ్గర\nవందరూపాయలు అప్పు తీసుకుని, భోగన్న\nఆ చొక్కా కొనేశాడు.\n\n\"ఇంత ఖరీదైనచొక్కా ఎవరికోసం? పోల\nవరం గ్రామాధికారికి గానీ ఇద్దామనుకుంటు\nన్నావా? ఆయన మనకెప్పుడైనా ఉపకారం\nచేశాడా ఏమన్నానా? ఇంకెవరికిద్దామనుకున్నా,\nఇది తొడిగే తాహతు ఎవరికుంది?” అంటూ\nఅడిగాడు బ్రహ్మయ్య ఆశ్చర్యం పట్టలేక.\n\nభోగన్న చిన్నగా నవ్వి, “ఇంకొకరి కోసం\nవెయ్యి రూపాయలు ఖర్చు పెట్టే వెర్రి వాణ్ణి\nకాను, ఈ చొక్కా కోసం! మన ఊళ్ళో ఈ\nచొక్కా వేసుకుని తిరిగానంటే, ఊరు ఊరంతా\nనా హెూదాను తల్చుకుని విస్తుపోతుంది,”\nఅన్నాడు.\n\n\"అందుకని ఒక్క చొక్కా కోసం వెయ్యి\nరూపాయలు తగలేస్తావా? ఇది తొడుక్కుంటే\nనీకేం సంతోషం? అంత డబ్బు పోయిందన్న\nబాధను గుర్తు చేయడానికే పనికొస్తుందిది,”\nఅన్నాడు బ్రహ్మయ్య.\n\n\"బ్రహ్మయ్యా! నీకు సుఖపడడం తెలియ\nదురా. ఎదుటి వాడికోసం ఎంత ఖర్చుపెట్టినా\nవాడికి తృప్తి వుండదు, నీకు గౌరవం లభిం\nచదు. నీకోసం నువ్వు డబ్బు ఖర్చు పెట్టు\nకుంటే, నీహెూదా పెరుగుతుంది. అంతా\nనిన్ను గౌరవిస్తారు. ఇది గుర్తుంచుకో. సుఖ\nపడతావు,\" అంటూ భోగన్న, బ్రహ్మయ్యకు\nనీతిబోధ చేశాడు. ఏది ఏమైతేనేం– అనుకున్న\nరోజుకు మిత్రు లిద్దరూ పోలవరానికి బయ\nల్దేరారు. ఊళ్ళో ప్రవేశించే ముందు పొలిమేర\nలోని చెరువు దగ్గర ఆగిపోయాడు భోగన్న.\nఅక్కడ స్నానం చేసివెయ్యిరూపాయల చొక్కా\nధరించి, అప్పుడు ఊళ్ళో ప్రవేశిస్తానన్నాడు\nవాడు.\n\nబ్రహ్మయ్య మాత్రం వెంటనే ఊళ్ళోకి\nపోయి, తనకు తెలిసిన వాళ్ళను కలుసుకుని\nపట్నంనుంచి తెచ్చిన కానుకలిచ్చాడు. అంతా\nవాణ్ణి బాగా ఆదరించి భోగన్న గురించి అడి\nగారు.\n\n“భోగన్నకేం—మన ఊళ్ళో వేసుకు తిరగడా\nనికి వాడు వెయ్యి రూపాయల చొక్కాకొన్నాడు.\nతెలుసా?\" అన్నాడు బ్రహ్మయ్య.\n\nభోగన్న వెనకాలేవస్తున్నాడని తెలిసి కొందరు\nవాణ్ణి చూడ్డానికి ఊరి పొలిమేర దాకా వెళ్ళారు.\nఅప్పటికి వాడి స్నానం పూర్తయింది. కొత్త\nచొక్కా వేసుకున్నాడు.\n\nఊళ్ళోవాళ్ళుభోగన్ననుచుట్టుముట్టి, “నువ్వు\nవెయ్యి రూవ యల చొక్కాకొన్నావని బ్రహ్మయ్య\nచెప్పాడు. అంత ఖరీదైన చొక్కా ఎలాం\nటుందో చూడాలనుంది. ఒక్కసారి చూపించు,”\nఅన్నారు.\n\nభోగన్న చిన్న బుచ్చుకుని, “చూస్తే తెలి\nయడంలేదూ? ఇప్పుడు నేను వేసుకున్న చొక్కా\nఅదే!” అన్నాడు.\n\nఊళ్ళో వాళ్ళు చొక్కాను దగ్గర నుంచి\nపరీక్షగా చూశారు. వాళ్ళల్లో ఒకడు, “పట్నంలో\nమోసగాళ్ళెక్కువని విన్నాను. ఈ చొక్కావెయ్యి\nరూపాయలా? చూడ్డానికి చాలా మామూలుగా\nవుంది. భోగన్నా! నువ్వు అబద్ధం చెబుతున్నా\nనను, సంతోషిస్తాను. ఈచొక్కా కోసం మనూరి\nవాడు వెయ్యి రూపాయలు పోగొట్టుకున్నా\nడంటే భరించలేను,” అన్నాడు.\n\nభోగన్న కాస్త బాధపడుతూనే, చొక్కాకున్న\nవెండి బంగారు దారాల గురించీ, ముత్యాల\nగురించీ చెబితే, ఊరివాడు, నమ్మలేనన్నట్టు\nముఖం పెట్టి, “ఏమో — ఇవి చూడ్డానికి\nతెలుపు, పసుపు దారాల్లా వున్నాయి. నువ్వు\nముత్యాలంటున్నవి గాజు పూసల్లా వున్నాయి.\nఅవి నిజంగా వెండి బంగారు దారాలూ,\nముత్యాలూ అయితే మాత్రం ఏం లాభం?\nచెపితే తప్ప ఎవరికీ తెలియవు. ఇలాంటి\nచొక్కాను వందరూపాయలతో తయారు\nచేసుకోవచ్చు. ఇప్పుడైనా ఒప్పుకో – నువ్వు\nమాతో అబద్ధం చెబుతున్నావు కదూ!”\nఅన్నాడు.\n\nఅప్పుడు భోగన్న వాళ్ళతో కలిసి ఊళ్ళోకి\nవెళ్ళి, బ్రహ్మయ్యను సాక్ష్యం చెప్పమన్నాడు.\nబ్రహ్మయ్య ఆ చొక్కా ధర వెయ్యి రూపాయ\nలని చెప్పగానే అందరూ, “అయితే నువ్వు\nపక్కనే వుండి భోగన్న నష్టపోయేలా చేశావన్న\nమాట! ఒకే ఊరివాళ్ళు ఇలాగేనా వుండడం?\nపట్నం వెళ్ళాక మీరిద్దరూ బాగా మారిపోయి\nనట్లున్నారు. ఇక్కడున్న మా కోసం కానుకలు\nతెచ్చిన వాడివి, అక్కడ నీతో పాటున్న\nమిత్రుడు కళ్ళెదుట మోసపోతూంటే చూస్తూ\nవూరుకున్నావా?” అంటూ బ్రహ్మయ్యను\nతప్పుపట్టారు.\n\nఅందులో బ్రహ్మయ్య తప్పులేదనీ, తనుకా\nవాలనే ఆ చొక్కా కొనుక్కున్నాననీ వాళ్ళకు\nభోగన్న చెప్పి, “మీకు ముందుగా బ్రహ్మయ్య\nద్వారా తెలియడంవల్ల, చొక్కా గురించి\nఏమేమో ఊహించుకున్నారు. అసలు చొక్కా\nచూశాక నిరుత్సాహపడ్డారు. ఏమీ తెలియని\nవాళ్ళు, ఈ చొక్కాను చూస్తే మూర్ఛపోయినంత\nపనిచేస్తారు,\" అన్నాడు.\n\nభోగన్న తన చొక్కాతో ఊరంతా తిరిగి\nఎందర్నో కలుసుకుని వచ్చాడు. కొందరు\nవాడి చెప్పుల గురించి అడిగారు. కొందరు\nవాడి చేతిలో వున్న పొన్నుకర్ర గురించి అడి\nగారు. కొందరు పట్నం వెళ్ళాక వాడి నడక\nమారిందన్నారు. కొందరు వాడి మీసాలు,\nజమీందారు గారి పెద్ద కొడుకు మీసాలతో\nసరిపోలగలవన్నారు. అయితే, ఒక్కరూ చొక్కా\nగురించి అడగలేదు. నోరువిడిచి వాడు కొం\nదర్ని చొక్కా ఎలా వుందని అడిగితే - ఫర్వా\nలేదు బాగానే వుంది, అని చెప్పి ఊరు\nకున్నారు.\n\nఊళ్ళో రెండు రోజులుండి మిత్రు లిద్దరూ\nతిరుగు ప్రయాణమయ్యారు. ఇద్దరికీ తెలిసిన\nవాళ్ళు కొందరు, భోగన్ననొకకంట కనిపెడుతూ\nసలహాలివ్వమని బ్రహ్మయ్యకు చెప్పి, భోగ\nన్నతో, “ఒరేయ్! సంపాదించిన డబ్బును\nవృధా చేసుకోకు. బ్రహ్మయ్య తెలివైనవాడు.\nవాడి సలహాలు తీసుకుని బాగుపడు!\" అని\nహితవు చెప్పారు.\n\nపట్నం వెళ్ళే దారిలో భోగన్న, “మన ఊరి\nవాళ్ళు స్వార్థపరులు. నువ్వు వాళ్ళకోసం కాను\nకలు తెచ్చావు కదా — నిన్ను పొగిడారు.\nనేను నాగురించే ఖర్చుపెట్టుకున్నాను కదా-\nఅందుకని నన్ను ఎంతగానో చిన్నబుచ్చారు.\nబ్రహ్మయ్య నవ్వి, “నీ గురించి నీకే తెలి\nయని వాడివి, మనూరి వాళ్ళనేంఅర్థం చేసు\nకుంటావు? నువ్వు వెయ్యిరూపాయల చొక్కా\nనీకోసం కొనుక్కున్నావా? ఇతరుల మెప్పుకోసం\nకొన్నావు. నీకోసమే కొనుక్కుంటే అది తొడు\nక్కుని సంతోషించే వాడివి. ఇతరులు దాని\nవిలువ గుర్తించకపోతే, నీకు చిన్నతనమనిపిం\nచింది. ఇతరుల మెప్పుకోసం, నీవంటిమీదుండే\nచొక్కాకు వెయ్యిరూపాయలు ఖర్చు చేసే\nబదులు, ఇతరులకోసమే ఒక పది రూపా\nయలు ఖర్చుచేస్తే నీవు కోరిన మెప్పు చౌకగా\nలభించేదికదా! ఆలోచించు. ఇతరుల కోసం\nఏమీ చేయకుండా, వాళ్ళను స్వార్థపరులనడం\nన్యాయమా?” అన్నాడు.\n\nభోగన్నకు తన తప్పు అర్థమయింది.\nఅప్పటి నుంచీ వాడు లేనిపోని భేషజాలను\nపూర్తిగా విడిచి పెట్టి, తన మిత్రుల కోసం\nకూడా జీవించడం నేర్చుకుని సంతోషంగా\nవున్నాడు.",
            "book_page_end": 41
        },
        {
            "title": "పందెం వద్దు!",
            "book_page_start": 42,
            "pdf_page_start": 42,
            "pdf_page_end": 44,
            "author": "చందమామ బృందం",
            "genre": "జానపద కథ",
            "moral": "అహంకారం పనికిరాదు. ప్రతిభను నిరూపించుకోవడానికి కేవలం పందాలు అవసరం లేదు, సరైన సందర్భంలో సహాయం చేయడం ద్వారా కూడా నిరూపించుకోవచ్చు.",
            "keywords": [
                "పందెం",
                "అహంకారం",
                "యువరాజు",
                "శూరధ్వజుడు",
                "వాయువర్మ"
            ],
            "characters": [
                "కమలధ్వజుడు",
                "శూరధ్వజుడు",
                "శాలిని",
                "వాయువర్మ",
                "యోగి",
                "దుర్మార్గులు"
            ],
            "locations": [
                "కమలాపురం",
                "శ్యామలదేశం",
                "ఉద్యానవనం",
                "గుహ"
            ],
            "content": "పూర్వం కమలాపుర రాజ్యాన్ని పాలించిన\nకమలధ్వజుడికి శూరధ్వజుడు అనే కొడుకూ,\nశాలిని అనే కుమార్తే ఉండేవారు. శూరధ్వ\nజుడు పేరుకు తగినట్టు మహాశూరుడు.\nఅతను అన్ని వీరవిద్యలూ అభ్యసించి ప్రవీ\nణుడయ్యాడు. అనేక యుద్ధాలలో ముందు\nనిలిచి పోరాడి ఘన విజయం పొందాడు.\nఅతను ఓటమి అన్నది ఎప్పుడూ ఎరగడు.\nఅతని పేరంటే శత్రువులకు సింహస్వప్నంగా\nఉండేది.\n\nకమలధ్వజుడు శూరధ్వజుణ్ణి యువరాజుగా\nఅభిషేకించి, తాను పేరుకు మాత్రమే రాజుగా\nఉంటూ, రాజ్యభారమంతా కొడుకుకే వది\nలేశాడు. ఇలాఉండగా శాలిని యుక్త వయ\nస్కురాలయింది. రాజు ఆమె కోసం తగిన\nవరుణ్ణి వెతికే ఆలోచనలో పడ్డాడు. ఈ\nసంగతి తెలిసి శూరధ్వజుడు, “నా చెల్లెలిని\nమహావీరుడికి తప్ప ఇవ్వగూడదు. నన్ను\nగెలిచినవాడికే ఆమె నిచ్చి పెళ్ళిచేద్దాం,\"\nఅన్నాడు తండ్రితో.\n\n“నీ ఆలోచన బాగానే ఉన్నది, కాని పోటీ\nనీతో కాకుండా మరొక వీరుడితో ఏర్పాటు\nచేద్దాం,” అన్నాడు రాజు.\n\nఇందుకు శూరధ్వజుడు ఒప్పుకోక, శాలి\nనిని పెళ్ళాడేవాడు తననే జయించాలని\nపట్టుబట్టాడు. ఆ విధంగా అతను ప్రకటన\nకూడా చేయించాడు.\n\nకొంతకాలంపాటు రాజకుమారు లెవరూ\nముందుకు రాలేదు. శూరధ్వజుణ్ణి జయించ\nగలమన్న నమ్మకం వారికి లేకపోయింది.\nకాని చివరకు, శ్యామలదేశపు రాజకుమారుడు\nవాయువర్మ అనేవాడు, శూరధ్వజుణ్ణి జయించి\nశాలినిని పెళ్ళాడతానని వచ్చాడు.\n\nవాయువర్మ అన్నివిధాలా శాలినికి తగిన\nవరుడని రాజుకు తోచింది. శాలిని కూడా\nఅతన్ని తన భర్తగా వరించటానికి సిద్ధపడింది.\n\nఅయితే, ముందుగా వాయువర్మ శూరధ్వజుడి\nతోపోటీ చేసి గెలవవలసి ఉన్నది. ఆ పోటీకి\nఒక మంచి రోజు నిర్ణయించి, వాయువర్మకు\nరాజభవనంలోనే బస ఏర్పాటు చేశారు.\n\nఅయితే, రేపు పోటీ అనగా ఒక దుర్ఘటన\nజరిగింది. రాజకుమారి శాలిని ఉద్యానంలో\nఉండగా కొందరు దుర్మార్గులు, ఆమెను\nబంధించి, ఎత్తుకుపోయారు.\n\nశూరధ్వజుడు వాయువర్మను పిలిపించి,\n\"నా చెల్లెలిని ఎవరో దుర్మార్గులు ఎత్తుకుపో\nయారు. ఆమెను వెతికి తీసుకురావటానికి\nపోతున్నాను. మన పందెం మాట తరవాత\nచూసుకుందాం,” అన్నాడు.\n\n* \"ఆమెను వెతకటానికి నేను కూడా వస్తాను.\nఆ దుర్మార్గుల నెత్తురు కళ్ళ చూడవలసిందే!\"\nఅన్నాడు వాయువర్మ.\n\nఇద్దరూ ఆయుధాలు ధరించి బయలు\nదేరారు. వారు మొదట ఉద్యానానికి వెళ్ళారు.\nఅక్కడ పరిశోధించగా, శాలినిని దుర్మార్గులు\nఎటుగా తీసుకుపోయినదీ తెలిసిపోయింది.\nబుద్ధిశాలి అయిన శాలిని తాను పోగు చేసిన\nపూలను దారివెంట వేసింది. ఆ పూలు కనిపిం\nచిన దారినే శూరధ్వజుడూ, వాయువర్మా\nవెళ్ళి, నగరానికి చాలా దూరంగా ఒక చెట్టు\nకింద కూర్చుని ఉన్న ఒక యోగిని చేరారు.\n\nయోగిని దాటినాక పూలజాడ కానరాలేదు.\nఒకవేళ శాలిని వద్ద ఉన్న పూలు అయిపోయి\nఉండవచ్చు. అందుచేత యువకులిద్దరూ\nయోగివద్దకు తిరిగివచ్చి, \"అయ్యా, ఇటుగా\nఎవరైనా ఒక స్త్రీని బలాత్కారంగా తీసుకు\nవచ్చారా!” అని అడిగారు.\n\n“అవును,నలుగురుబలాఢ్యులు ఒక స్త్రీని\nమోసుకురావటంచూశాను. నేను వాళ్ళకు బుద్ధి\nచెప్పాను గాని, వాళ్ళు నామాటలులక్ష్యపెట్టక,\nఇలా అరణ్యమార్గం పట్టివెళ్ళారు, \"అన్నాడు\nయోగి.\n\nఅడవిదారి తిన్నగా ఒక కొండగుహను\nచేరింది. గుహద్వారానికి కొంచెం లోపలగా\nపూలచెండు ఒకటి కనిపించింది.\n\n“దుర్మార్గులు శాలినిని ఈ గుహలో దాచి\nఉంచారు. నేను వెళ్ళి ఆమెను విడిపించుకు\nవస్తాను,” అన్నాడు వాయువర్మ.\n\n\"అలా కాదు, నువ్వు ఇక్కడే ఉండు.\nనేనే ఆమెను విడిపించుకు వస్తాను,” అంటూ\nశూరధ్వజుడు కత్తిదూసిగుహలోకి జొరబడ్డాడు.\n\nఅతను లోపలికి వెళ్ళిపోగానే ఒక పెద్ద\nకొండరాయి అతనికి వెనకగా పడి, గుహ\nద్వారాన్ని మూసివేసింది.\n\nగుహ వెలుపల ఉన్న వాయువర్మకు ఒక\nస్త్రీ ఆర్తనాదం వినపడింది. అతను ఆ నాదం\nవినపడిన దిక్కుగా వెళ్ళి, చెట్టుకు కట్టి ఉన్న\nశాలినినీ, ఆమెను బెదిరిస్తున్న నలుగురు\nబలాఢ్యులనూ చూశాడు. వారిలో ముఖ్యుడు\nలాగా ఉన్నవాడు శాలినితో, “వెర్రిదానా, నిన్ను\nరక్షించటానికి వచ్చిన వీరులను నా మను\nషులు గుహలో బంధించారు. ఇక నువ్వు\nనన్ను పెళ్ళాడక తప్పదు. నిన్ను నా నుంచి\nరక్షించేవారెవరూ లేరు!\" అంటున్నాడు.\n\nవాయువర్మ కత్తి దూసి ఆ మాటలన్న\nవాడిపైన పడ్డాడు. ఆ దుర్మార్గులు నలుగురూ\nఏకమై అతన్ని ఎదిరించారు. కొంతసేపు వారు\nఆత్మరక్షణ మాత్రం చేసుకుని, అరణ్యంలోకి\nపారిపోయారు. వాయువర్మ శాలిని కట్లు విప్పి,\nఆమెను వెంటబెట్టుకుని శూరధ్వజుడుబం\nధింపబడ్డ గుహ వద్దకు వచ్చాడు.\n\nఅదేసమయానికి అదృష్టవశాన అరణ్య\nవాసులు కొందరు అటుగావచ్చి, గుహద్వారా\nనికి అడ్డంగా ఉన్నరాతిని తొలగించి, లోపల\nచిక్కుకుపోయిన శూరధ్వజుణ్ణి విడిపించారు.\n\nతరవాత శూరధ్వజుడూ, వాయువర్మా,\nశాలినిని వెంటబెట్టుకుని రాజభవనానికి తిరిగి\nవచ్చారు. రాజు పురోహితుణ్ణి పిలిపించి, శాలి\nనిని వాయువర్మ కిచ్చి వివాహం చెయ్యటానికి\nముహూర్తం నిర్ణయించమన్నాడు. “పోటీలో\nఅతను నన్ను గెలిచిన తరవాత కదా వివాహం?\nశాలినినిదొంగలు ఎత్తుకుపోకపోతేఇవాళ మా\nపోటీ జరగవలసింది,\" అన్నాడు శూరధ్వజుడు.\n\n“మీపోటీఇవాళజరిగింది. నన్ను విడిపించ\nటానికి నీతో అతను పోటీ చేసి నెగ్గాడు. ఇక\nవేరే పోటీ అవసరం లేదు,” అన్నది శాలిని.\n\nశూరధ్వజుడు సిగ్గుపడి తల వంచుకు\nన్నాడు. శాలినినిదొంగలుఎత్తుకుపోవటమంతా\nనాటకమనీ, రాజూ, శాలినీ కలిసి ఈ నాటక\nమంతా ఆడారనీ అతనికి తెలియదు.",
            "book_page_end": 44
        },
        {
            "title": "జరాసంధుడి కథ",
            "book_page_start": 45,
            "pdf_page_start": 45,
            "pdf_page_end": 49,
            "author": "చందమామ బృందం",
            "genre": "పురాణం/చారిత్రక కథ",
            "moral": "ధర్మాన్ని నిలబెట్టడానికి, బలవంతుడైన శత్రువును ఓడించడానికి ఉపాయం, ధైర్యం, ఐకమత్యం అవసరం.",
            "keywords": [
                "మహాభారతం",
                "రాజసూయయాగం",
                "కృష్ణుడు",
                "జరాసంధుడు",
                "భీమార్జునులు"
            ],
            "characters": [
                "నారదుడు",
                "ధర్మరాజు",
                "కృష్ణుడు",
                "భీముడు",
                "అర్జునుడు",
                "జరాసంధుడు",
                "బృహద్రధుడు",
                "చండకౌశికుడు",
                "జర"
            ],
            "locations": [
                "ఇంద్రప్రస్థం",
                "మగధ దేశం",
                "గిరివ్రజం",
                "ద్వారక"
            ],
            "content": "నారదుడు వెళ్ళిన తరవాత ధర్మరాజు' తన\nతమ్ములతోరాజసూయయాగంగురించిఆలోచిం\nచాడు. రాజసూయయాగం జయప్రదంగా జరి\nగితే యుద్ధం వచ్చి, అపరిమిత జనక్షయం\nజరుగుతుందనే సంకోచం ఒక వంకా, దివ్య\nలోకాలను సంపాదించుకోవచ్చుననే ఆశ\nమరొక వంకా లాగాయి. అయినా, ధర్మరాజు\nఆఖరికి రాజసూయంచేయాలనేనిర్ణయానికే\nవచ్చాడు.\n\nఆనిర్ణయం ధర్మరాజుకుఒకవ్యసనంలాగా\nఅయిపోయింది. అస్తమానమూ దాన్ని గురించే\nఆలోచించేవాడు. సభలో ఆ యాగానికి తాను\nచేస్తున్న ప్రయత్నాలను గురించే మాట్లాడేవాడు;\nతనకురాజసూయయాగంచేసేఅర్హతఉన్నదా\nఅని తన మంత్రులను అడిగేవాడు.\n\n“రాజా, రాజసూయయాగం చేసే అర్హత\nనీకున్నది. దానిని దిగ్విజయంగా పూర్తిచేసి\nసామ్రాజ్య భారాన్ని వహించగలవు,” అన్నారు\nమంత్రులు.\n\nతన మంత్రులు కూడా చెప్పారు గనక,\nధర్మరాజు నిశ్చయం దృఢమయింది. తనకు\nబలవంతులైన తమ్ములున్నారు. శత్రు రాజు\nలను జయించి వారి కప్పాలు పుచ్చుకోవచ్చు.\nపరిస్థితులన్నీ అనుకూలంగా ఉన్నాయి. యుద్ధం\nవస్తుందనీ, జనక్షయం జరుగుతుందనీ ధర్మ\nరాజు వెనకాడదలచలేదు. అయినా, కృష్ణుడి\nఅభిప్రాయం కూడా తెలుసుకుంటే మంచిదని\nఅతనికి తోచింది.\n\nవెంటనే ధర్మరాజు ద్వారకకు కబురు\nచేశాడు. కృష్ణుడు కొంతమందిని వెంటబెట్టు\nకుని ఇంద్రప్రస్థానికి వచ్చాడు. మామూలు\nమర్యాదలూ, ముచ్చటలూ ముగిసినాక ధర్మ\nరాజు కృష్ణుడితో, “కృష్ణా, నాకు రాజసూయం\nచేయాలనే కోరిక గాఢంగా కలిగింది. దానికి\nతోడుగా నా హితం కోరిన వారందరూ నాకు\nప్రోత్సాహం ఇస్తున్నారు. అయితే, రాజసూయం\nచేయడానికి ఎంతో సమర్థత కావాలి. అందుకు\nనా ఒక్కడి శక్తి చాలదు. ఇతరుల సలహా\nఅంతగా నమ్మదగినది కాదు నీ సలహా\nనాకు కావాలి. నువ్వు మానెయ్యమంటే ఈ\nరాజసూయం మానేస్తాను. చెప్పు, నీఆజ్ఞ\nఏమిటి?\" అని అడిగాడు.\n\nదానికి కృష్ణుడు ఇలా సమాధానం\nచెప్పాడు:\n\n“ధర్మరాజా, ఏ విధంగా చూసినా నువ్వు\nరాజసూయం చెయ్యడానికి అర్హుడివే. నీకు\nఅన్నీ తెలుసు. పూర్వం క్షత్రియ వంశాలన్నిటినీ\nపరశురాముడు చంపగా మిగిలిన ఐలేక్ష్వాకు\nవంశపు రాజులే నిజమైన క్షత్రియులు.\nవాళ్ళు కాలక్రమాన నూట ఒక్క వంశాలుగా\nపెరిగారు. యయాతి, భోజవంశాలు పధ్నాలు\nగయ్యాయి. ఈ రాజవంశాలన్నిటినీ జయించి\nజరాసంధుడు సామ్రాట్టయి కూర్చున్నాడు.\nఅతను మహాబలుడూ, మహాగర్వీనూ, అతన్ని\nజయించటం అసాధ్యం. అతని సేనాపతి\nశిశుపాలుడు. పడమటి దిక్కున రాజుగా\nవున్న భగదత్తుడు మీతండ్రి అయిన పాండు\nరాజుకు మిత్రుడై కూడా జరాసంధుడికి సేవ\nచేస్తున్నాడు. జరాసంధుడి పక్షాన ఇంకా\nఅనేకమంది బలవంతులున్నారు. ఈ జరా\nసంధుడితో వేగలేకనే మేము ద్వారకకుపోయి\nఅక్కడ స్థిరపడ్డాము. జరాసంధుడు బతికి\nఉండగా నువ్వు రాజసూయ యాగాన్ని జయ\nప్రదంగా చేయలేవు. ముందు అతణ్ణి ముగిం\nచాలి.”\n\nఈ మాటలు విని ధర్మరాజు కొంచెం\nవెనక్కు తగ్గాడు. అతను కృష్ణుడితో, “రాజు\nలందరూ తమ తమ సుఖాలు తాము చూసు\nకుంటున్నారే గాని, సామ్రాజ్యాలు నెలకొల్పా\nలనే ఉద్దేశంతో లేరు. ఉద్దేశం ఉన్నా అది\nఏమంత తేలిక కాదు. నేను కూడా ఈ పని\nతలపెట్టను. మా వంశంలో ముందు ముందు\nరాజసూయం చేసే శక్తి గలవాడు రాకపోతాడా\nఅని తృప్తిపడతాను. జరాసంధుడి ధాటికి\nనువ్వే తట్టుకోలేకపోతే, నీ బలం మీద ఆధా\nరపడిన మేము అతన్ని ఎలా గెలవటం?”\nఅన్నాడు.\n\nఇందుకు భీముడు ఒప్పుకోక, “ప్రారంభం\nలోనే నీరుకారిపోయేవాళ్ళు ఏదీ సాధించలేరు.\nఉపాయం చెప్పటానికి కృష్ణుడు ఉన్నాడు.\nనాబలమూ,అర్జునుడిపరాక్రమమూ ఉన్నాయి.\nబలవంతుణ్ణి సాధించడమే ప్రజ్ఞ!” అన్నాడు.\n\nకృష్ణుడు కూడా జరాసంధుణ్ణి ఉపా\nయంతో చంపవచ్చునని అన్నాడు. కాని ధర్మ\nరాజుకు ధైర్యం చాల లేదు. \"సామ్రాజ్యం\nకోసం నిన్నూ, నాకు రెండుకళ్ళుగా ఉన్న\nభీమార్జునులనూ ఆ జరాసంధుడి పైకి పంప\nలేను. మీరు అతన్ని గెలవలేరు. హాని జరిగి\nపోతుంది. నాకు రాజసూయం వద్దు,” అన్నాడ\nతను కృష్ణుడితో.\n\nప్రయత్నించని వాడి జన్మ వృథా అనీ,\nతన గాండీవమూ,అక్షయతూణీరాలూ,రథమూ\nశత్రుసంహారానికి కాకపోతే మరి దేనికనీ\nఅర్జునుడు అన్నాడు.\n\nధర్మరాజుకు జరాసంధుడి వృత్తాంతం\nతెలుసుకోవాలని కోరిక కలిగింది. కృష్ణుడు\nఆ జరాసంధుడి వృత్తాంతం ఈ విధంగా\nచెప్పాడు:\n\nబృహద్రధు డనేవాడు మగధను పాలిం\nచాడు. అతను ఇంద్రుడితో సమానుడు. అతని\nవద్ద మూడు అక్షౌహిణుల సేన ఉండేది.\nకాశీరాజ కుమార్తెలైన కవలలను అతను\nపెళ్ళాడాడు. కాని ఇద్దరి వల్లా చాలాకాలం\nసంతానం పొందలేక, ఎన్ని నోములూ ఫలిం\nచక, పుత్రకామేష్టి వల్ల కూడా ఫలితం లేక,\nఅతనుచివరకు తన భార్యలతో సహా తపస్సు\nచెయ్యటానికి బయలుదేరాడు.\n\nవనంలో ఒక మామిడిచెట్టు కింద బృహ\nద్రధుడికి చందకౌశికుడనే తాపసి, గౌతమ\nవంశం వాడు, కనిపించాడు. బృహద్రధుడు,\nఆ చండకౌశికుడికి శ్రద్ధగా శుశ్రూష చేయ\nసాగాడు.\n\nఒకనాడుచండకౌశికుడు, “నాయనా, నువ్వు\nచాలాకాలంగా నాకు సేవచేస్తున్నావు. నీ సేవతో\nచాలాతృప్తి చెందాను. నీ కేంకావాలో కోరుకో,”\nఅన్నాడు.\n\n\"స్వామీ, ఎన్ని చేసినా నాకు సంతానం\nకలగలేదు. పుత్రకామేష్టి కూడా ఫలించలేదు.\nవిరక్తితో రాజ్యాన్ని కూడా వదిలేసి తపస్సు\nచేసుకుందామని వచ్చాను. నాకింక కోరిక\nలంటూ ఏముంటాయి?” అన్నాడు బృహద్ర\nధుడు.\n\nఆ క్షణంలోనే ఒక మామిడిపండు చండ\nకౌశికుడి ఒడిలో రాలి పడింది.\n\nవెంటనే తాపసి ఆ పండును బృహద్రధుడి\nకిచ్చి, “రాజా, నీ కోరిక నెరవేరుతుంది. నీకు\nకొడుకు కలుగుతాడు. నీ రాజ్యానికి తిరిగి\nవెళ్ళు,” అన్నాడు.\n\nబృహద్రధుడు ఆ పండు తీసుకుని, తన\nఇద్దరి భార్యలతోనూ తన నగరానికి తిరిగి\nవచ్చాడు. ఆయనకు ఇద్దరు భార్యలయందూ\nసమానమైన ప్రేమ కావడంచేత, ఆ పండును\nరెండు సమభాగాలుగా చేసి, ఇద్దరికీ ఇచ్చాడు.\nదాని ఫలితంగా ఇద్దరూ ఏక కాలమందే\nగర్భం ధరించారు.\n\nకాలక్రమాన వారికి వేరువేరుగా పిల్లలు\nపుట్టారు. కాని ఒక్కొక్క పిల్లవాడికీ సగం\nశరీరమే ఉన్నది. ఒక కన్నూ, ఒక చెవి, ఒక\nచెయ్యీ, ఒక కాలూ, సగం ముఖమూ, సగం\nకడుపూ గల ఈ పిల్లలు ప్రాణంతో ఉండటం\nచూసి రాణులు భయపడి, ఏడవ సాగారు.\nఅప్పుడు మంత్రసానులు ఆ సగం సగం\nపిల్లలను తీసుకుపోయి నగరంలోని ఒక\nకూడలిలో పారేసి వచ్చారు.\n\nఆ ప్రాంతంలో జర అనే రాక్షసి ఉంటుం\nడేది. అది ఈ సగం సగం బిడ్డలను ఎత్తుకు\nపోవటానికి వచ్చి, అనుకోకుండా రెండు\nశరీరాలనూ కలిపి పట్టుకున్నది. వెంటనే\nరెండు భాగాలూ ఏకమై పిల్లవాడుగా ఏర్పడి\nగట్టిగా ఏడవసాగాడు. ఆ ఏడుపు విని\nఅంతఃపురంలోని రాణులూ, రాజూ పరిగెత్తు\nకుంటూ వచ్చారు.\n\nఈ పిల్లవాడు రాజకుమారుడై ఉంటాడని\nగ్రహించి, జర మానవస్త్రీ రూపుధరించి, ఆ\nబిడ్డను రాజుకు ఇస్తూ, జరిగిన సంగతి\nచెప్పింది. ఇదివిని, రాణులు ఇద్దరూ పరమా\nనంద భరితులై ఆ పిల్లవాణ్ణి పాలిచ్చి పెంచ\nసాగారు.\n\nబృహద్రధుడు తన కుమారుడికి జరా\nసంధుడని పేరు పెట్టుకోవటమేగాక, మగధ\nదేశమంతటా ఏటా జరకు ఉత్సవాలు జరిగే-\nటట్టు శాసించాడు. తరవాత జరాసంధుడు\nపెరిగి పెద్దవాడై అసమాన పరాక్రమాలతో\nఅంతులేని రాజులను యుద్ధంలో జయిం\nచాడు.\n\nకృష్ణుడు కంసుణ్ణి చంపిన మాట విని\nజరాసంధుడు మధుర మీదికి వచ్చాడు.\nఎందుచేతనంటే కంసుడి భార్యలు జరాసం\nధుడి కుమార్తెలు.\n\nకృష్ణుడు ధర్మరాజుతో, “రాజా, జరాసంధుడు\nఎలాటి శస్త్రాస్త్రాలతోనూ చావడు. అయితే,\nఅతన్ని భీముడు మల్లయుద్ధంలో సులభంగా\nచంపవచ్చు. నా మాటలో నీకు విశ్వాసం\nవుంటే భీమార్జునులను నా వెంట పంపు,”\nఅన్నాడు.\n\n“అయ్యో, ఎంతమాట! మాకు నువ్వు\nతప్ప వేరే ఆధారం ఏమున్నది? నువ్వు జరా\nసంధుడు చావాలని నిర్ణయిస్తే, ఇక అతను\nచచ్చినవాడే. నీ సంకల్పం ఉన్నట్టయితే\nనేను రాజసూయం చేసినట్టే భావిస్తాను.\nనువ్వు వెంట ఉంటే భీమార్జునులు చేయలేని\nదేమున్నది? మీరు ముగ్గురూ తప్పక బయలు\nదేరి వెళ్ళి, విజయం పొందిరండి,\" అన్నాడు\nధర్మరాజు.\n\nకృష్ణుడూ, భీమార్జునులూ బ్రాహ్మణ వేషాలు\nధరించి ఇంద్రప్రస్థం నుంచి బయలుదేరి,",
            "book_page_end": 49
        }
    ],
    "statistics": {
        "total_stories": 11,
        "author_counts": {
            "చందమామ బృందం": 4,
            "వసుంధర": 1,
            "కోనే నాగవెంకట ఆంజనేయులు": 1,
            "గ్రీకుపురాణ కథ": 1,
            "ఎన్. లలిత": 1,
            "రామవరపు గణేశ్వరరావు రచన": 1,
            "మీరానాయర్": 1,
            "జొన్నలగడ్డ రామలక్ష్మి": 1
        },
        "genre_counts": {
            "చరిత్ర/విశేషాలు": 1,
            "నీతి కథ": 5,
            "పురాణ కథ": 1,
            "కాల్పనిక కథ": 1,
            "చరిత్ర/పర్యటక వ్యాసం": 1,
            "జానపద కథ": 1,
            "పురాణం/చారిత్రక కథ": 1
        }
    }
}