{
    "book_id": "చందమామ_1996_04",
    "stories": [
        {
            "title": "సంగీత ప్రభావం",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "మంచి సంగీతం పట్ల ఆసక్తిని పెంచుకోవడం, ముఖ్యంగా పిల్లలకు సంగీత శిక్షణ ఇవ్వడం అవసరం.",
            "keywords": [
                "సంగీతం",
                "మానసిక ఆరోగ్యం",
                "విద్య",
                "షేక్స్పియర్",
                "ప్రకృతి"
            ],
            "characters": [],
            "locations": [],
            "content": "పిల్లలకు సంగీతం నేర్పితే, వారిలోని అల్లరితనం, తప్పులుచేయా లనే దుడుకు స్వభావం నశిస్తాయని, ఇటీవల ఒక సంగీతవేత్త తన అభిప్రాయం వెల్లడించాడు. తనలో సంగీతం లేని మనిషే క్రూర కృత్యాలకు పాల్పడతాడని- సుప్రసిద్ధ ఆంగ్ల కవి షేక్స్పియర్ కూడా ఒక సందర్భంలో అన్నాడు.\nప్రకృతి సంగీతమయం. మెల్లగా వీచేగాలి; గాలికి కదిలే ఆకులు; గలగల పారే నీరు; పక్షుల కిలకిలారావాలు - వినగలవారికి అన్నీ సంగీతమే! వన్యమృగాలయిన ఏనుగుల ఘీంకారం; సింహాల గర్జన; పులుల గాండ్రింపు దగ్గరయితే భయం కలిగిస్తుంది గాని, దూరంగా సురక్షిత ప్రదేశం నుంచి విన్నట్టయితే అవి మనసులో అద్భుతమైన అనుభూతిని కలిగిస్తాయి!\nసంగీతం రాళ్ళను సైతం కరిగిస్తుందనీ, శిశువులకూ, పశువులకూ కూడా ఆనందం కలిగిస్తుందనీ అనుభవజ్ఞులు చెబుతారు. దీనికి సంబంధించిన కథలు కూడా కొన్ని ఉన్నాయి.\nమనిషి మనసు మీద సంగీతానికి ఉన్న ప్రభావం అపారమైనది. సంగీతం వినేవారికీ, వినిపించేవారికీ కూడా ఆనందం కలిగిస్తుంది. మంచి సంగీతం హృదయాన్ని ద్రవింపజేస్తుంది. అటువంటి హృదయంలో చెడుపనులు చేయాలనే ఆలోచనలు రావు. కాబట్టి సంగీతాన్ని ఆస్వాదించ గల పరిపక్వతను మనం పెంపొందించుకోవాలి. ముఖ్యంగా పిల్లలకు మొదటి నుంచే సంగీత శిక్షణ ఇవ్వడం - కనీసం మంచి సంగీతం పట్ల ఆసక్తిని కలి గించడం ఎంతయినా అవసరం!",
            "book_page_end": 7
        },
        {
            "title": "సన్నిహిత సంబంధాలు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "రాజకీయ వ్యాసం",
            "moral": "",
            "keywords": [
                "ఆస్ట్రేలియా",
                "భారతదేశం",
                "జాన్ హవార్డ్",
                "ఎన్నికలు",
                "ట్రేడ్ యూనియన్లు"
            ],
            "characters": [
                "జాన్ హవార్డ్",
                "పాల్ కీటింగ్",
                "సర్ విలియం డీన్",
                "మాల్కమ్ ఫ్రేజర్"
            ],
            "locations": [
                "ఆస్ట్రేలియా",
                "భారతదేశం",
                "కాన్బెర్రా",
                "బ్రిటన్"
            ],
            "content": "ఆస్ట్రేలియాలో మార్చ్ 2వ తేదీ జరిగిన సాధారణ ఎన్నికలలో జాన్ హవార్డ్ నూతన ప్రధాన మంత్రిగా ఎన్నికయ్యాడు. ఆయన ప్రధానమంత్రి పదవిని స్వీకరించిన అనంతరం- దక్షిణ ఆసియాలో బలమైన ఆర్థిక శక్తిగా రూపొందుతూన్న భారత దేశంతో మరింత సన్నిహిత సంబం ధాలు పెంపొందించుకో గలమని ప్రకటించడం ఎంతో ముదావహ మైన విషయం.\nఆస్ట్రేలియా లేబర్ పార్టీ పరిపాలనలో ఉన్నప్పుడు, జాన్ హవార్డ్ దాదాపు 13 సంవత్సరాలు ప్రతిపక్షమైన లిబరల్- నేషనల్ పార్టీకోలిషన్లో ఉన్నాడు. ఆ పార్టీ ప్రస్తుతం - 148 సభ్యులు గల ప్రతినిధులసభలో 90 స్థానాలు గెలుచుకున్నది. ఎన్నికల సమయం లో 79 స్థానాలు కలిగిన పాలకపక్షమైన లేబర్ పార్టీ- ఇప్పుడు 50 స్థానాలతో తృప్తిపడవలసి వచ్చింది.\nక్రికెట్ క్రీడకు ప్రసిద్ధి గాంచిన ఆస్ట్రేలియా (రాజధాని-కాన్బెర్రా) ప్రజలు, పాల్ కీటింగ్ నాయకత్వంలోని లేబర్పార్టీ సుదీర్ఘకాలం అధి కారంలో ఉండడంతో మార్పును ఆశించారు. ఈ మార్పు విదేశ విధానంలోనో, రక్షణా విధా నంలోనో కాదు. వ్యక్తుల మార్పుతో పాటు, ట్రేడ్ యూనియన్లలో కేంద్రీకృతమై ఉన్న అధికారాన్ని తగ్గించాలనుకున్నారు. లేబర్ పార్టీ మద్దతుతోఈ యూనియన్లు, యజమానులు- ఉద్యోగుల మధ్య ఒప్పందాలు చేసుకునేప్పుడల్లా, తమ ఇష్టానుసారం షరతులు విధించసాగాయి. అందువల్ల క్రమశిక్షణ వంటి విషయాలలో సైతం యజమానులు చర్యలు తీసుకోలేని పరిస్థితి ఏర్పడింది.\nట్రేడ్ యూనియన్ల జోక్యం లేకుండా ఉద్యోగులూ యజమానులూ తమ మధ్య ఒప్పందం కుదుర్చుకునే కాంట్రాక్టు విధానం అనుమతిస్తామని లిబరల్- నేషనల్ పార్టీ కోలిషన్- ఎన్నికల వాగ్దానం చేసింది. ఇది ఇరువర్గాల వారికీ ఆమోదయోగ్యంగా కనిపించింది.\nకీటింగ్ ప్రభుత్వం రాచరిక వ్యవస్థను వ్యతిరేకించి మాట్లా డడంతో బ్రిటన్కు దూరమ యింది. ఫిబ్రవరి 16వ తేదీ ఆస్ట్రేలియా 22వ గవర్నర్. జనరల్ గా పదవీ ప్రమాణం చేసిన తరవాత సర్ విలియం డీన్ - ఈ శతాబ్దాంతానికి ఆస్ట్రేలియాకు అధ్యక్షుడు ఎన్నుకోబడతాడనీ. క్రీ.శ.2000వ సం||లో స్వతంత్ర రిపబ్లిక్ లో ఒలింపిక్ క్రీడలు జరుగుతాయనీ ప్రకటించాడు. కీటింగ్ కూడా ఎన్నికల ప్రచార సమయంలో ఆ మాటే చెప్పాడు.\nవృత్తిరీత్యా న్యాయవాది అయిన జాన్ హవార్డ్ వయసు యాభైయారు సంవత్సరాలు. ఆయన 1983వ సం॥లో మాల్కమ్ ఫ్రేజర్ మంత్రి మండలిలో ఆర్థిక మంత్రిగా పదవీ బాధ్యతలు నిర్వహించాడు. అక్టోబర్ లో ఆయన మనదేశానికి రానున్నాడు.\n1994వ సం||లో మనదేశం నుంచి 1.250 మంది విద్యార్థులు ఉన్నత విద్యకని ఆస్ట్రేలియా విశ్వవిద్యాలయాలకు వెళ్ళారు. గత సంవత్సరం వారి సంఖ్య 2,500కు పెరిగింది. మునుముందు ఉభయ దేశాల మధ్య సన్నిహిత సంబంధాలు మరింత బలపడగలవని ఆశించవచ్చు.",
            "book_page_end": 9
        },
        {
            "title": "విచక్షణాజ్ఞానం",
            "book_page_start": 10,
            "pdf_page_start": 10,
            "pdf_page_end": 15,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "విచక్షణాజ్ఞానం అంటే ఇతరుల మేలు గురించి ఆలోచించడం. త్రికరణ శుద్ధిగా ఇతరుల మేలు గురించి ఆలోచించేవాడికి, విచక్షణాజ్ఞానం ఇతరులు చెప్పకుండానే అలవడుతుంది.",
            "keywords": [
                "విచక్షణ",
                "మోసం",
                "సాధువు",
                "కల్తీ",
                "నిదానం"
            ],
            "characters": [
                "గంగడు",
                "రంగడు",
                "సాధువు (రమణయ్య)",
                "సూరమ్మ",
                "చంద్రన్న",
                "షాహుకారు"
            ],
            "locations": [
                "గ్రామం",
                "ఇంద్రపురం"
            ],
            "content": "'గంగడనేవాడు ఏ పని తలపెట్టినా జయమవు తూంటుంది. పొరుగింట్లో ఉన్న రంగడివల్ల చిన్న పని కూడా కాదు. అందువల్ల వాడికి చిన్నతనంగా ఉండేది.\n\"గంగడికున్న పట్టుదల నీకు లేదు. ఏ పనికైనా పట్టుదల ముఖ్యం,” అని కొందరు మిత్రులు రంగడితో అన్నారు.\nఇలా ఉండగా, ఆ ఊరుకు సాధువొకడు వచ్చాడు. ఆయన ప్రజల ముందు మహిమలు చేస్తూ పేరు తెచ్చుకున్నాడు. గ్రామస్థులెందరో సాధువుకు కానుకలు సమర్పించుకుని, తమ కష్టాలుచెప్పుకుని పరిష్కారం తెలుసుకున్నారు.\n“ఈ సాధువు గ్రామస్థులను మోసం చేస్తున్నాడు. లేకుంటే సాధువుకు కానుక లెందుకు?\" అన్నాడు గంగడు.\nఇందుకు వాడి మిత్రులు కొందరు, \"మోసం చేస్తున్నాడని నువ్వు ఋజువు చేయగలవా?\" అని సవాలు చేశారు.\n“నాకు కొంత గడువు కావాలి,” అన్నాడు గంగడు. మిత్రులు ఇందుకు సరేనన్నారు.\nగంగడిలాగే, రంగడికీ సాధువు మోస గాడని అనుమానం కలిగింది. గంగడికంటే ముందుగా సాధువు మోసం బయట పెట్టాల నుకుని, వాడొక రాత్రిపూట సాధువుండే చోటుకు వెళ్ళాడు.\nఊరి చివర ఉంటున్న ఒక కొండగుహలో సాధువు ఉంటున్నాడు. రంగడు వెళ్ళే సమయాని కాయన గుర్రు పెట్టి నిద్రపోతు న్నాడు, పరీక్షగా చూసిన రంగడికి, సాధువు కున్నవి పెట్టుడు గడ్డాలూ, మీసాలూ అని అనుమానం వచ్చింది. వాడు చేత్తో పట్టుకుని లాగితే సులభంగా ఊడి వచ్చాయి. సాధువుకు మెలకువ వచ్చేలోగా రంగడు అక్కణ్ణించి పారిపోయాడు. మర్నాడు సాధువు గ్రామ స్థులతో మాట్లాడుతున్న సమయంలో, రంగడు అక్కడికి వెళ్ళి, సాధువుకేసి చూడనైనా చూడకుండా, “ఈ సాధువును నమ్మకండి. ఈయనవి పెట్టుడు గడ్డాలూ, మీసాలూను. నిన్న రాత్రి నేను వాటిని సంగ్రహించుకుని వచ్చాను,” అన్నాడు.\n“నువ్వేమి సంగ్రహించావో- ఆయన గడ్డమూ, మీసాలూ ఆయన ముఖానికే ఉన్నాయి!” అన్నారు గ్రామస్థులు.\nరంగడాశ్చర్యపడి, సాధువుకేసి చూస్తే, ఆయన ఎప్పటిలాగే గడ్డం, మీసాలతోనే ఉన్నాడు. అప్పుడు వాడు సాధువు ముందుకు వెళ్ళి, “నీవి పెట్టుడు గడ్డం, మీసాలని నిన్న రాత్రి నాకు తెలిసి పోయింది. నువ్వు నిద్ర పోతున్నప్పుడు లాగితే నా చేతిలోకి ఊడి వచ్చాయి. అవిప్పుడు నా భుజాన వేలాడుతున్న సంచీలో ఉన్నాయి. ఇప్పుడు నువ్వు మళ్ళీ పెట్టుడుగడ్డం, మీసాలతో జనం ముందుకు వచ్చావు. వీటిని కూడా నేను లాగేస్తాను,” అంటూ చెయ్యి సాచాడు.\nసాధువు వాణ్ణి వెనక్కు తోసి, “అజ్ఞానివి! నీ తప్పును నేను క్షమించినా, దేవుడు క్షమిం చడు. అందుకే, నువ్వు తప్పు చేయకుండా వెనక్కు తోశాను. ఎవరైనా దురుద్దేశంతో నా గడ్డాన్ని తాకితే, దేవుడు వారిని సర్వనాశనం కమ్మని శపిస్తాడు. నావి పెట్టుడు గడ్డం, మీసాలూ కానేకావు. నువ్వు నిన్న రాత్రి సంగ్రహించానంటున్న వాటిని చూపించు. ఎలా ఉన్నాయో చూస్తాను!\" అన్నాడు. రంగడు తన భుజాన వేలాడేసుకున్న సంచీలో చేయి పెట్టి నివ్వెరపోయాడు. అంతవరకూ సంచిలో ఉన్నవి మాయమయ్యాయి.\n\"మోసం. సాధువు ఇంద్రజాలంతో వాటిని మాయం చేశాడు!\" అంటూ అరిచాడు రంగడు.\nవాడి మాటలు ఎవరూ నమ్మలేదు. గ్రామస్థులు సాధువును జరిగిన అపచారాన్ని మన్నించమని వేడుకున్నారు. రంగడు తల వంచుకుని అక్కణ్ణించి వెళ్ళిపోయాడు.\nవాడు ఇల్లు చేరేలోగా గంగడు ఎదురై \"అలా ఉన్నావేం?” అని అడిగాడు. రంగడు జరిగింది చెప్పాడు. \"ఆ సాధువు మోసగాడు. అందులో సందేహం లేదు. అయితే, వాడికి ఇంద్రజాలం తెలుసు. అందువల్లనే నీ నుంచి తప్పించు కున్నాడు. కానీ ఇప్పుడు నా నుంచి తప్పించు కోలేడు,” అన్నాడు గంగడు.\n“నువ్వేం చేయబోతున్నావు?” అని అడి గాడు రంగడు కుతూహలంగా.\n“నేను సాధువు గురించి చాలా విషయాలు తెలుసుకున్నాను. వాడి అసలు పేరు రమ ణయ్య. ఊరు ఇంద్రపురం. ఒక్కొక్క ఊళ్ళో ఒక్కొక్క అవతారాన్నెత్తి ప్రజల్ని మోసగిస్తూం టాడు. ఇప్పుడు ఇంద్రపురం తీసుకుని వెళితే వాడి బండారం బయట పడుతుంది. అక్కడ వాడి భార్యా, ముగ్గురు పిల్లలూ ఉన్నారు. వీడు మోసం చేసి సంపాయించి డబ్బు తెస్తూంటే, వాళ్ళు సుఖంగా జీవిస్తున్నారు. కానీ వాడెలా డబ్బు సంసాదిస్తున్నదీ వాళ్ళకు తెలియదు,” అని చెప్పాడు గంగడు.\n“ఈ వివరాలన్నీ నీకెలా తెలిశాయి?” అన్నాడు రంగడు ఆశ్చర్యపోతూ.\n“కంగారు పడకుండా నిదానం చూపిస్తే, ఎంత క్లిష్టతర విషయమైనా సులభంగాబోధ పడుతుంది,” అన్నాడు గంగడు.\n“అయితే పద– వెళ్ళి సాధువు బండారం బయట పెడదాం!\" అన్నాడు రంగడు ఉత్సా హంగా.\nగంగడు అందుకు అభ్యంతరం చెబుతూ, “రంగా! తొందరపడి అలా చేయడం వల్ల లాభమేముంటుంది. గ్రామస్థులు సాధువుకు బాగా దేహశుద్ధి చేస్తారు. వాడు మనమీద పగబడతాడు. ఇంకొక ఊరు చేరి అక్కడి వాళ్ళను మోసగిస్తాడు. అటు గ్రామస్థులకూ నష్టం లేకుండా, ఇటు సాధువునూ మంచిగా మార్చగలిగితేనే, మనం తెలుసుకున్న దాని వల్ల ప్రయోజనం,” అన్నాడు.\nఅనుకున్న ప్రకారం గంగడు మర్నాడు దయం సాధువును ఒంటరిగా ఉన్నప్పుడు కలుసుకుని, తనకు తెలిసిన వివరాలన్నీ చెప్పేసరికి ఆయన కలవరపడ్డాడు.\nఅప్పుడు గంగడు మంచిగా, “నీ కొచ్చిన భయం ఏమీ లేదు. నిన్ను గురించి ఎవరికీ చెప్పను. నువ్వు మా గ్రామస్థుల వద్ద తీసు కున్న కానుకలన్నీ ఎవరివి వాళ్ళకు తిరిగి చ్చెయ్యి. వాళ్ళను పరీక్షించడానికే కానుకలడి గాననీ-సాధువుకు కానుకలెందుకనీ తెలియ జెప్పు. ఆ తర్వాత ఇంద్రపురం వెళ్ళి, ఉన్న దానితో న్యాయంగా జీవించు,” అన్నాడు.\nసాధువు అలాగే చేసి, ఆ ఊరు విడిచి పెట్టాడు. గ్రామస్థులు రెట్టించిన గౌరవంతో ఆయనకు వీడ్కోలిచ్చారు.\nరంగడికి మాత్రం ఇది చాలా బాధ కలి గించింది. నిజం చెప్పిన తనకంటే నిజం దాచిన రంగడి వల్లనే ఊరుకు మేలు జరి గింది. సాధువులో మంచి మార్పు వచ్చింది. అందుకు కారణమైన నిదానాన్ని తను అలవాటు చేసుకోవాలనుకున్నాడు. ఆ అవకాశం వాడికి త్వరలోనే వచ్చింది.\nరంగడి తల్లి సూరమ్మ రోజూ నదికి వెళ్ళి తాగేందుకు బిందెడు నీళ్ళు తెస్తుంది. ఆ రోజున ఇంటికి రాగానే ఆవిడకు కాలుజారి, తెచ్చిన నీళ్ళన్నీ వలికిపోయాయి. సూరమ్మ కొడుకుతో, చంద్రన్నకు చెప్పి, ఒక కావడి నీళ్ళు తెప్పించమన్నది రంగడు చంద్రన్న కోసం బయల్దేరితే- వాడు షాహుకారింటి నుంచి ఖాళీబిందెల కావడితో వస్తూ ఎదుర య్యాడు. వాడు మహా చలాకీగా ఉన్నాడు. రంగడు పలకరించే లోగానే వాడు, వాణ్ణి దాటుకుని వెళ్ళిపోయాడు.\nరంగడు చప్పున వెనుదిరిగి వాడి వెంటబడ్డాడు. కొంతదూరం వెళ్ళాక చంద్రన్న తన గుడిసెలోకి దూరాడు. క్షణం పాటు తటపటాయించి రంగడు కూడా గుడిసెలోకి వెళ్ళబోతే, తలుపులు దగ్గరగా వేసి ఉన్నాయి. రంగడు వంగి తలుపు సందుల్లోంచి లోపలికి చూశాడు.\nఆశ్చర్యం! రంగడు ఖాళీ బిందెలనుకున్న వాటిలో సగానికి సగం వంటనూనె ఉన్నది. చంద్రన్న ఒక పెద్ద డబ్బాలోని ఏదో ద్రవాన్ని ఆ రెండు బిందెలలోనూ కొంతవరకు పోశాడు. తర్వాత వాడు కావడి తీసుకుని బయటకు రాగానే, రంగడు వాడి కంట బడకుండా పక్కకు తప్పుకున్నాడు.\nఅప్పుడు చంద్రన్న షాహుకారింటికేసి వెళ్ళడం గమనింది- అంటే, షాహుకారు చంద్రన్న చేత నూనె కల్తీ చేయిస్తున్నాడన్న మాట- అనుకున్నాడు రంగడు.\nఆ సమయంలో గంగడు వాడికి దూరంగా కనిపించాడు. వాడు గంగణ్ణి కలుసుకుని జరిగింది చెప్పి, “ఈసారి తెలివి తక్కువగా ప్రవర్తించను. చంద్రన్న నూనెలో ఏం కలి పాడూ, ఆ ద్రవం ఎక్కణ్ణించి కొంటున్నాడూ వగైరా విషయాలన్నీ ఆరా తీసి, షాహుకారు మోసం బయట పెడతాను,” అన్నాడు.\nవాడు చెప్పడం పూర్తవగానే గంగడు అక్కణ్ణించి పరిగెత్తాడు. క్షణాల మీద ఊళ్ళోని వాళ్ళందర్నీ పోగు చేసి షాహుకారును అల్లరి పెట్టాడు. షాహుకారు తనకు ఏమీ తెలియద న్నాడు. కానీ చంద్రన్న గుడిసెలోని కల్తీ ద్రవం డబ్బా గంగడు బయటికి తేగానే, విషయం అర్థంకాక షాహుకారు, చంద్రన్నను, \"ఎందుకిలా చేశావు?\" అని గదమాయిం చాడు.\nఅప్పుడు అసలు విషయం బయట పడింది. షాహుకారుభార్య పండగకు ఖరీదైన చీర కొనుక్కుంటానన్నది. షాహుకారు ఒప్పుకో లేదు. ఆమె చంద్రన్నకు డబ్బాశ చూపి, నూనె డబ్బాలలో సగానికి సగం కల్తీ చేయించి, ఆ విధంగా అదనంగా మిగిలే నూనెను, వాడిచేత పొరుగూళ్ళలో అమ్మించాలని చూసింది. దురదృష్టం కొద్దీ మొదటి రోజునే పట్టుబడ్డాడు చంద్రన్న.\nఊరి వాళ్ళందరూ గంగణ్ణి ఎంతగానో మెచ్చుకుని, షాహుకారును తీవ్రంగా మంద లించి వెళ్ళారు.\nఇది చూసి రంగడికి చాలా ఉక్రోషం వచ్చింది. వాడు గంగడిని ఇంటి దగ్గర కలుసుకుని, \"నన్ను నిదానంగా వుండ మన్నావు. నువ్వేమో నాకు తెలిసిన విశేషా లన్నీ నలుగురికీ వెంటనే చెప్పి, పేరు తెచ్చు కున్నావు. ఇది నీకు న్యాయంగా ఉందా?” అని అడిగాడు.\n\"ఇందులో పేరు ప్రసక్తి ఏముంది? చంద్రన్న రహస్యాన్ని నువ్వే తెలుసుకున్నట్టు అందరికీ చెప్పాను,” అన్నాడు.\n“గ్రామస్థులందర్నీ నువ్వే హెచ్చరించావు. అందువల్లనే నీకు పేరొచ్చింది. నేను హెచ్చ రించి ఉంటే నాకే పేరు వచ్చి ఉండేది,\" అన్నాడు రంగడు.\n\"అలాంటప్పుడు నువ్వే గ్రామస్థులను అలా చేశాను,\" అన్నాడు గంగడు నెమ్మ హెచ్చరించ వలసింది!\" అన్నాడు గంగడు తాపీగా.\n“అదెలా కుదురుతుంది? నిదానంగా ఉండమని నువ్వేగా నాకు చెప్పావు,\" అన్నాడు రంగడు.\nఅందుకు గంగడు చిన్నగా నవ్వి, “నిజమే! కానీ ఇప్పుడు నిదానంగా ఉంటే ఎలా? ఊరివాళ్ళు ఆ కల్తీనూనెను కొని వంటకు వాడితే, ఎలాంటి ప్రమాదం వస్తుందో తెలి యదు. వెంటనే నివారించ వలసిన ఆపద అవడంతో నీ మాటలు వినడంతోనే పరి గెత్తాను. ప్రమాదం తప్పింది,” అన్నాడు గంగడు.\n“అయితే మరి, సాధువు విషయంలో మాత్రం నిదానించాలని చెప్పావు,” అన్నాడు రంగడు.\n\"అవును అప్పుడు నిదానం అవసరం. సాధువును శిక్షించడం అనవసరం. ఇప్పుడు తొందర అవసరం. షాహుకారును బయట పెట్టడం అవసరం. అలా నాకు తోచింది- దిగా.\n“అయితే, ఎప్పుడు నిదానం అవసరమో, ఎప్పుడు తొందర అవసరమో ఎలా తెలు స్తుంది?\" అని అడిగాడు రంగడు ఎంతో దీనంగా:\n“విచక్షణ గురించే గదా నువ్వడిగేది? నువ్వు నీ గురించి ఆలోచించడం మాని, ఇతరుల గురించి ఆలోచించు. నువ్వు చేస్తున్న పని వల్ల నీకేం ఒరుగుతుందని కాక, ఇతరులకేం మేలు జరుగుతుందని, ఆలోచించాలి. త్రికరణ శుద్ధిగా ఇతరుల మేలు గురించి ఆలోచించేవాడికి, విచక్షణా జ్ఞానం ఒకరు చెప్పకుండానే అలవడుతుంది,” అన్నాడు గంగడు.\nఅప్పటికి రంగడికి తన లోపం అర్థమై, సిగ్గుతో తల వంచుకున్నాడు. ఆ తర్వాత నుంచి వాడు ఏ పని చేసినా గంగడి సల హాను దృష్టిలో ఉంచుకునేవాడు. క్రమంగా వాడూ తలపెట్టిన ప్రతి కార్యంలోనూ విజయం సాధించసాగాడు.",
            "book_page_end": 15
        },
        {
            "title": "మకరలగ్నం",
            "book_page_start": 16,
            "pdf_page_start": 16,
            "pdf_page_end": 16,
            "author": "కోటంరాజు రమాపతి",
            "genre": "జానపద కథ",
            "moral": "",
            "keywords": [
                "దివాను",
                "జమీందారు",
                "ధనాశ",
                "కర్కాటకలగ్నం",
                "మకరలగ్నం"
            ],
            "characters": [
                "నాగభద్రుడు (దివాను)",
                "జమీందారు"
            ],
            "locations": [
                "దివాణం"
            ],
            "content": "ఒకానొక పెద్ద జమీందారు దివాణంలో, నాగభద్రుడనే దివానుండేవాడు. ఆయన అంతులేని ధనాశాపరుడు. తనపై జమీందారుకున్న నమ్మకాన్ని ఆసరాగా చేసుకుని, జమీలోని రైతులనుంచే కాక, అవకాశం చిక్కినప్పుడల్లా దివాణంలోని ఉద్యోగులనుంచి కూడా, కానుకల పేరుతో డబ్బుగాని, బంగారువస్తువులు గాని గుంజుతూండేవాడు.\nఒకసారి ఆయన పుట్టినరోజుపండగ వచ్చింది. నాగభద్రుడు పుట్టినది కర్కాటక - ఎండ్రకాయలగ్నంలో. ఇది ఎరిగిన ఉద్యోగస్తులు ఆయనకు బంగారంతో చేసిన ఎండ్ర కాయను బహూకరించారు.\nనాగభద్రుడు దానిని అన్నివైపులా తిప్పి తిప్పి చూసి, బహూకరించిన దివాణం ఉద్యో గుల అభిమానాన్ని మెచ్చుకుంటూ, “కర్కాటకలగ్నంలో పుట్టినవాళ్ళు చిన్నా పెద్ద అన్న భేదం లేకుండా అందరినుంచీ గౌరవమర్యాదలకూ, ఇంతింతనరాని అభిమానానికీ పాత్రు లవుతారు. ఇందుకు ప్రత్యక్ష సాక్ష్యం నేను! అది ఆ లగ్నానికున్న మహిమ. సరే, సమయానికి జ్ఞాపకం వచ్చింది గనక చెబుతున్నాను- వచ్చేనెలలో నా భార్య పుట్టినదినం రానున్నది. ఆమె జన్మలగ్నం మకరం! అంటే మీరెరిగిందే కదా, మొసలి!” అన్నాడు.\nఆ సమయంలో అటుగా వచ్చిన జమీందారు అంతా విని, దివానుతో, “దివానీ! నా జన్మదినం మీకు గుర్తుండే ఉంటుంది; రానున్న పౌర్ణమినాడు. నాది సింహలగ్నం కదా! కానుక తెచ్చేప్పుడు ఆ సంగతి మరవకండి!” అన్నాడు.",
            "book_page_end": 16
        },
        {
            "title": "రూపధరుడి యాత్రలు (10)",
            "book_page_start": 17,
            "pdf_page_start": 17,
            "pdf_page_end": 23,
            "author": "గ్రీకు పురాణ గాథ",
            "genre": "పౌరాణిక ధారావాహిక",
            "moral": "చిత్తశుద్ధి, విధేయత, మరియు దేవతల అనుగ్రహం కష్టాలను తొలగిస్తాయి.",
            "keywords": [
                "రూపధరుడు",
                "ఇథకా",
                "ట్రోయ్",
                "బుద్ధిమతి",
                "పందుల కాపరి"
            ],
            "characters": [
                "రూపధరుడు",
                "మహామేధి మహారాజు",
                "బుద్ధిమతి దేవి",
                "పందుల కాపరి",
                "ధీరమతి"
            ],
            "locations": [
                "పైయాసియా",
                "ఇథకా",
                "ట్రోయ్"
            ],
            "content": "(సముద్రం మీద పడవలసిన పాట్లన్నీ పడి, తన నౌకలన్నింటినీ, అనుచరులందరినీ కోల్పోయి, పైయాసియా తీరాన వచ్చి పడిన రూపధరుడికి మహామేధి మహారాజు ఆతిథ్యమూ, అభయమూ ఇచ్చాడు. రూపధరుడి గౌరవార్థం ఆటల పోటీలు జరిగాయి. ఆ తరవాత జరిగిన విందులో అంధగాయకుడు 'కొయ్యగుర్రం' కథ గానంచేస్తూ ఉండగా రూపధరుడు బాధతో కంటతడి పెట్టసాగాడు. అది చూసి ఆశ్చర్యం చెందిన మహామేధి మహారాజు తన అతిథిని, “మీరెవరు? మీది ఏ దేశం?\" అని ప్రశ్నించాడు -తరవాత)\nరూపధరుడు మహామేధి మహారాజుకు తన ఊరు, పేరు తెలుపుకుని, ట్రోయ్ పతనానం తరం తనకు కలిగిన ఇక్కట్లూ, అనుభవాలూ వివరించి చెప్పాడు. అతను తన కథ ముగించాక, మహామేధితో పాటు అందరూ అత్యాశ్చర్యం చెందారు.\nచివరకు మహామేధి అక్కడ చేరిన వారితో, “మన అతిథికి ఉమ్మడి ఖర్చులో మన మందరమూ బహుమతులు ఇద్దాం. నేను స్వయంగా ఈయనకు కొంత బంగారమూ, ఉడుపులూ, ఇతర కానుకలూ ఇస్తున్నాను,” అన్నాడు. దీనికి అందరూ సంతోషంగా ఒప్పుకున్నారు.\nమర్నాడు తెల్లవారుతూండగానే బహు మతులన్నీ రేవు చేరాయి. మహామేధి స్వయంగా దగ్గిర ఉండి వాటిని పడవలో తగినచోట్ల పెట్టించాడు. ఆ పూట రాజ భవనంలో రూపధరుడికి బ్రహ్మాండమైన వీడ్కోలు విందు జరిగింది. అందరూ ఎంతో ఉత్సాహంగా ఉన్నారు. కాని ఎప్పుడు బయలు దేరి తన దేశం చేరుదామా అని ఆత్రపడుతున్న రూపధరుడు మాత్రం పొద్దుకేసి చూడసాగాడు.\nచివరకు భోజనాలు ముగిసి పానీయాలు వచ్చాయి. రూపధరుడు లేచి నిలబడి, “మహాజనులారా మీ పుణ్యం వల్ల ఇంత కాలానికి నా చిరకాల వాంఛితం ఈడేరి, నా దేశానికి నేను వెళ్ళిపోతున్నాను. మీరు నాకు చూపిన ఆదరమూ, చేసిన సహాయమూ, ఇచ్చిన కానుకలూ ఎన్నటికీ మరువలేను. దేవతలు మీకు సంతోషమూ, సౌఖ్యమూ, అఖండ విజయాలూ చేకూర్తురు గాక! మీ దేశానికి ఎలాంటి అరిష్టాలూ కలగకుండు గాక!\" అన్నాడు. ఈ మాటలకు అక్కడ చేరినవారందరూ హర్షించారు. రూపధరుడు రాణివద్ద కూడా సెలవు పుచ్చుకున్నాడు. ఆమె అతనికి అందమైన దుస్తులు బహూక రించింది. దాసీల చేత అతని పడవ వద్దకు పుష్కలంగా రొట్టెలూ, ఎర్ర ద్రాక్షరసమూ పంపింది.\nపడవ నడిపే యువకులు పడవ లోపల రూపధరుడి కోసం కంబళి పరిచి పక్కా, దుప్పటీ ఏర్పాటు చేశారు. రూపధరుడు పడవ ఎక్కి, ఆ పక్క మీద పడుకున్నాడు. నావికులు తమ స్థానాల్లో కూచుని తెడ్లువేయ సాగారు. పడవ కదిలింది.\nరూపధరుడికి వెంటనే నిద్ర పట్టింది. తన కష్టాలు తీరిపోయాయన్న ఆనందంలో అతను మైమరచి గాఢనిద్రలో మునిగిపో యాడు. పడవ వాయువేగంతో ప్రయాణించి మర్నాడు వేగుచుక్క పొడిచే సమయానికి ఇథకా చేరింది.\nఇథకా తీరాన ఒక మంచి రేవున్నది. ఆ రేవులో చేరిన పడవలు లంగరు కూడా దించవలసిన అవసరం లేదు. ఈ రేవుకు దగ్గరిగా ఒక పెద్ద చెట్టున్నది. ఆ చెట్టుకు నిడుపైన ఆకులున్నాయి. ఆ చెట్టు పక్కనే ఒక గుహ ఉన్నది. అందులో తేనెపట్లున్నాయి, ఎత్తయిన రాతిస్తంభాలున్నాయి. ఈ గుహకు దేవకన్యలు వస్తారని ప్రతీతి. అందులోకి మనుషులు పోవచ్చు, పడవ రేవును తగలగానే నావికులు ఒడ్డుకు దూకారు. మైమరచి నిద్రపోతున్న రూపధరుణ్ణి వారు నిద్రలేపకుండా ఉన్నవాణ్ణి ఉన్నట్లుగా ఎత్తుకువచ్చి తీరాన ఉన్న ఇసుకలో, పక్కతో సహా, పడుకోబెట్టారు. తరవాత అతని వస్తువులన్నింటినీ చెట్టుకింద పేర్చిపెట్టి, పడవను నడుపుకుంటూ వారి దేశానికి వెళ్ళి పోయారు.\nరూపధరుడు నిద్రలేచి, కళ్ళు తెరిచి చుట్టూ కలియజూశాడు. పొగమంచు దట్టంగా అలుముకుని ఉండడం చేత అతనికితాను ఎక్కడ ఉన్నదీ తెలియరాలేదు. ఎదటఉన్న రేవునూ, పక్కన ఉన్న కొండలనూ కూడా అతనుపోల్చుకోలేకపోయాడు. అతనునిరాశతో, “అయ్యో, మళ్ళీ ఎక్కడికో వచ్చి పడ్డానే! ఇక్కడ ఎలాంటి మనుషులుంటారో? వారు క్రూరులూ, నరభక్షకులూ కారు గదా? నావెంట ఈ వస్తువులన్నీ కూడా దేనికి? వీటిని ఎక్కడ దాచేది? మహామేధి మహారాజు నాకు పూర్తిగా తోడ్పడ్డాడు కాడు; ఇథకాచేర్చుతానని మాట ఇచ్చి ఇంకెక్కడో దిగ బెట్టాడు,” అనుకున్నాడు.\nఅతను వస్తువులన్నీ ఎంచి చూసుకున్నాడు; ఒక్కటీ పోలేదు. అతను తనదేశాన్ని గురించి ఆలోచిస్తూ,అటూ ఇటూ పచార్లు చేస్తూం డగా అటుకేసి ఒక గొర్రెలకాపరి వచ్చాడు. రూపధరుడికి ప్రాణం లేచివచ్చినట్ల యింది. అతనా యువకుణ్ణి సమీపించి, “దేవుడల్లే కనిపించావు, నాయనా! నువ్వే నన్ను కాపాడాలి. అబద్ధమాడకుండా చెప్పు. ఇది ఏ దేశం? ఇక్కడ ఎలాంటి మనుషులుం తారు? ఇది ద్వీపమా లేక తీరమా?” అని అడిగాడు.\nదానికి యువకుడు, \"అయ్యా, మీకు ప్రపంచజ్ఞానం తక్కువలాగుంది! లేక మీరు దూరదేశం వారయి ఉండాలి. ఎందుకంటే మా దేశం ఊరూ పేరూ లేనిది కాదు. ఇథకా దేశాన్ని గురించి ట్రోయ్ నగరంలో కూడా చెప్పుకుంటారు!\" అన్నాడు.\nరూపధరుడు చాలా చతురుడు. తాను చేరినది ఇథకా అని తెలిసి అతను లోలోపల చాలా పొంగిపోయాడు; కాని ఆ ఆనందాన్ని అణచిపెట్టుకుంటూ, \"అవునవును! క్రీట్ దీవులలో కూడా ఈ దేశం గురించి చెప్పుకోగా విన్నాను. నేను ఒక దుర్మార్గుణ్ణి చంపెయ్యటం చేత పారిపోయి రావలసి వచ్చిందిలే, \" అంటూ అతనుగొర్రెలకాపరికిఒకకట్టుకథఅల్లిచెప్పాడు.\nఅతను మాట్లాడుతున్నంతలోనే గొర్రెల కాపరి అంతర్థానమై, వాడి స్థానంలో బుద్ధి మతీదేవి ప్రత్యక్షమయింది. ఆమె నవ్వుతూ, “నీకన్న జిత్తులమారి వాడు మరొకడు లేడు! ఎంత అవలీలగా కథలు అల్లగలవు! నీ దేశా నికి చేరుకున్నా, నీకీ అలవాటు పోలేదు!కాని, నేను కూడా అంతో ఇంతో తెలివిగలదాన్నే! నా దగ్గిర నీ జిత్తులు పారవు. అసలు సంగ తేమంటే నిన్ను ఎలాగైతేనేం, నీ దేశం చేర్చాను గాని నీ కష్టాలు తీరలేదు. అందుచేత నువ్వు తిరిగి వచ్చినట్లు పురుగుకైనా తెలియ రాదు, జాగ్రత్త!\" అన్నది.\n\"అమ్మా, ఇది నిజంగా నా ఇథకాయేనా? ఎందుకంటే నేను నమ్మలేకుండా ఉన్నాను. నీవు నన్ను వేళాకోళం చెయ్యటం లేదుకదా?” అన్నాడు రూపధరుడు.\n“నీవు ఎవరినీ చూస్తూ చూస్తూ నమ్మలేవు. మరొకడైతే ఇంత శ్రమపడి దేశం చేరాక భార్యాబిడ్డలను గురించి ఎన్నో ప్రశ్నలు వేసే `వాడు. కానీ, నీకు నా మీదనే నమ్మకంలే కుండా ఉన్నది. ఇదీ ఒక విధంగా మంచిదే. నీ భార్య అహోరాత్రాలు నీ కోసం అలమ టించిపోతున్నది. ముందు నీకు నీ దేశాన్ని చూపిస్తాను, గుర్తించు,” అంటూ బుద్ధిమతి తన మహిమ చేత అక్కడ దట్టంగా పట్టిఉన్న పొగమంచును విచ్చ గొట్టింది. వెంటనే రూపధరుడు తాను పూర్వం ఎరిగిన గుర్తులన్నీ చూడగలిగాడు. తరవాత బుద్ధిమతి గుహలో ప్రవేశించి రూపధరుడి వస్తువులు అందులో దాచడానికి చోటు చూపించింది. తరవాత గుహకు ఒక రాయి అడ్డం పెట్టి ఇద్దరూ చెట్టు కింద కూచుని కొంతసేపు సంభాషించు `కున్నారు.\n\"రూపధరా, మూడేళ్ళుగా కొందరు దుర్మార్గులు నీ ఇంటతిష్ఠవేసి నీ సొత్తు తింటూ, నీ భార్యను స్వయంవరం చేసుకో మని వేధిస్తున్నారు. ఈ దుర్మార్గులకు బుద్ధి చెప్పే బాధ్యత నీదే. నీ భార్య వారికి ఆగ్రహం రాకుండా ఏవో కబుర్లు చెపుతూ నీ రాకకోసం ఎంతో ఆత్రంగా ఎదురుచూస్తున్నది,” అన్నది బుద్ధిమతీదేవి. “తల్లీ, నీ దయ ఉంటే అలాగే వారిని హతమారుస్తాను. ఏం చెయ్యమంటావో చెప్పు!\" అన్నాడు రూప ధరుడు.\n\"ముందు నీ రూపం పూర్తిగా మార్చేసి ఎవరూ నిన్ను గుర్తించకుండా చేస్తాను. నీ భార్యా, నీ కొడుకూ కూడా నిన్ను పోల్చ కూడదు. నీవు నీ పందుల కాపరి వద్దకు వెళ్ళి అతనివద్ద ఉండు. నీ పందుల మంద లను కాకులకొండవద్ద అతను మేపుతున్నాడు. ఈ లోపుగా నేను నీ కొడుకు ధీరమతిని ఇంటికి చేర్చుతాను. నీ క్షేమ సమాచారాలు తెలుసుకునేటందుకు గాను అతను రారాజు వద్దకు వెళ్ళి ఉన్నాడు!\" అన్నది బుద్ధిమతీదేవి.\nతరవాత ఆమె అతన్ని అతి వృద్ధుడులాగా కనిపించేలాగు మార్చివేసింది అతని చర్మ మంతా ముడతలు పడిపోయింది. అతనితల చింపిరితల అయిపోయింది. ఆమెఅతనికి ఒక చేతికర్రా, జోలెసంచీ ఇచ్చింది. తరవాత ఆమె రూపధరుడికి కాకులకొండకు మార్గం చెప్పి అంతర్థానమైంది.\nరూపధరుడు అడవులూ, కొండలూ దాటి తన పందుల కాపరి ఉండేచోటు చేరుకు న్నాడు. రూపధరుడి నౌకర్లందరిలోకీ ఇతనే స్వామిభక్తిపరాయణుడు. అతను ఒక పెద్ద మైదానంలో తానూ, పందులూ ఉండడానికి గాను ఒక ఇల్లు కట్టి, దానిచుట్టూ రాతిగోడ అమర్చి, దాని పైభాగాన నాగజెముడు నాటాడు. అతని రక్షణలో వెయ్యి పందులు న్నాయి; అప్పటికే రూపధరుడి ఇంటచేరిన దుర్మార్గులు ఆ మందలోనుంచిచాలా పందు లను తెప్పించుకు తిన్నారు. పందులకు కాప లాగా నాలుగు వేటకుక్కలు ఉన్నాయి.\nరూపధరుడు అక్కడికి వచ్చేసరికి పందు లకాపరి తన వాకిట కూచుని తన కాళ్ళకు చెప్పులజత తయారుచేసుకుంటున్నాడు. రూపధరుణ్ణి చూడగానే, వేటకుక్కలు భయంకరంగా మొరుగుతూ మీదికొచ్చాయి. రూపధరుడు చప్పున తన చేతికర్ర పారేసి, నేలమీద చతికిలబడ్డాడు. ఇంతలో పందుల కాపరి లేచివచ్చి, కుక్కలను అవతలికి తరిమేసి, “ఏం, ముసలాడా? కాస్తయితేనిన్ను కుక్కలు పొట్టన పెట్టుకునేవే! అసలే నా బతుకంతా వెతలుగా ఉంది! బంగారమంటి యజమాని దేశాలు కాని దేశాలు పట్టి కూడు గుడ్డా లేక అలమటిస్తున్నాడు! ఇక్కడ పనికి మాలిన మూక ఒకటి దాపరించిపడి కొవ్విన పందినల్లా కోసుకు తింటున్నారు! లోపలి కొచ్చి ఇంత కూడు తిని నీ సంగతేమిటో వివరంగా చెబుదువు రా!\" అన్నాడు రూప ధరుడితో.\nరూపధరుడు భోజనం చేసినంతసేపూ పందులకాపరి తన యజమాని గొప్పతనం గురించీ, ఆయన రారాజు వెంట ట్రోయ్ నగరం మీదికి యుద్ధానికి వెళ్ళి, ఆచూకీ లేకుండా పోయిన విషయమూ బాధతో చెప్పాడు. అంతా విని రూపధరుడు, \"అయ్యా, మీ యజమాని గురించి ఇంత గొప్పగా చెబుతున్నావు, ఎవరాయన? నేను చాలా దేశాలు తిరిగాను. నాకా మనిషి తగిలిఉంటే వార్త చెబుతాను,” అన్నాడు.\nదానికి పందులకాపరి, “నువ్వు వెయ్యి చెప్పేది కాక, అమ్మగారూ, అబ్బాయిగారూ నీ మాటలు నమ్మేది కల్ల! ఇప్పటికెందరో చెప్పారు- అన్నీ వట్టి అబద్ధాలు. తిండికోసమో, బట్టకోసమో ఆశపడితే వాళ్ళలాగే నాలుగు బొల్లికబుర్లు నువ్వు కూడా చెప్పవచ్చు,” అన్నాడు.\n\"కూటికీ గుడ్డకూ ఆశపడి అబద్ధాలు చెప్పడం చాలా నీచం. నేను ప్రమాణం చేసి నిజం చెబుతున్నాను విను. అమావాస్య వెళ్ళేలోపుగా నీ యజమాని తిరిగి వస్తాడు. అతని శత్రువులకు పరాజయం తప్పదు. నాకిప్పుడైతే బహుమానం వద్దు, నా మాట నిజమైనాక ఏదైనా తీసుకుంటాను!\" అన్నాడు రూపధరుడు.\n\"పిచ్చివాడా, ఆయన ఇంకెక్కడ వస్తాడు? ఏనాడో ఆయన పోయాడు. ఆయన వస్తే, ఇంక ఆ భార్యకూ, కొడుక్కూ కావలసిందే ముంది? నిక్షేపమంటి అబ్బాయి, నాయన లాగే అంతెత్తు పెరిగాడు! ఏం అందమను కున్నావు!\" అన్నాడు పందులకాపరి.\nతరవాత ఇద్దరూ చాలాసేపు సంభాషించు కున్నారు. రూపధరుడు తన విషయం చెప్పుకుంటూ తాను క్రీట్ దేశస్థుడనీ, ట్రోయ్ యుద్ధంలో పాల్గొన్నాననీ, రూపధరుణ్ణి స్వయంగా ఎరుగుదుననీ చెప్పాడు.తాను తిరిగి వచ్చేదారిలో ఒక దేశంలో రూపధరుడు మళ్ళీ కలిసినట్లుగా కూడా అతను చెప్పాడు. అయితే, ఆ సంగతులు మాత్రం పందులకాపరి తాను నమ్మననేశాడు.\nచీకటి పడేలోపల పందులకాపరి నౌకర్లు మందలతో తిరిగి వచ్చారు. ఆ రాత్రి పందు లకాపరి తన అతిథి కోసం భోజనం బాగా తయారుచేశాడు.\nబయట వాన సాగింది. ఈదురుగాలి కొట్టింది. రూపధరుడికి చలి వేసింది. అతను పందులకాపరితో, “ట్రోయ్ యుద్ధంలో ఒకసారి ఏమయిందనుకున్నావు? ఒక రాత్రి మేము కొంతమందిమి ట్రోయ్ గోడలకింద కాపలా కాయటానికి బయలుదేరి వెళ్ళి పొదలకింద పడుకున్నాం. ఆ రోజు కూడా ఇలాగే విపరీ తమైన చలిగాలీ, మంచూ సాగాయి. నా ఒక్కడికే కప్పుకునే దుప్పటి లేదు. ఒక రాత్రి వేళ నేను రూపధరుణ్ణి తట్టి లేపి నా దుస్థితి చెప్పాను. ఆయన వెంటనే ఒక యుక్తిపన్నాడు. తనకు పీడకల వచ్చిందనీ, ఎవరైనా వెంటనే బయలుదేరి రారాజువద్దకు వెళ్లి మరి కొందరు మనుషులను పిలుచుకు రావాలనీ అన్నాడు. ఇందుకుగాను ఒకడు లేచి, తన దుప్పటి అక్కడే పడేసి అప్పటికప్పుడే పడవల వద్దకు బయలుదేరాడు. వెంటనే నేనా దుప్పటి కప్పుకుని ఆ రాత్రి గడిపేశాను,\" అని చెప్పాడు.\n“మంచి కథే చెప్పావు, ముసలాడా! ఈ రాత్రి నీకు కప్పుకునేటందుకు ఉండక పోదులే! హాయిగా నిద్రపోవచ్చు,” అన్నాడు పందులకాపరి.\nచలిమంటకు దగ్గిరగా మెత్తగా తోళ్ళపక్క పరిచి రూపధరుణ్ణి దానిమీద పడుకోబెట్టాడు పందులకాపరి. అతడిమీద మందమైన గొంగళి కప్పాడు. ఆ పక్కమీద వెచ్చగా పడుకుని రూపధరుడా రాత్రి చాలా సుఖంగా నిద్రపోయాడు.",
            "book_page_end": 23
        },
        {
            "title": "చందమామ కబుర్లు",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "వార్తలు/విశేషాలు",
            "moral": "",
            "keywords": [
                "సాంకేతిక పరిజ్ఞానం",
                "ఆడియో కేసెట్",
                "పుస్తకాల దొంగ",
                "మార్క్ ట్వైన్",
                "చెల్సీ",
                "పుట్టిన రోజు కానుక"
            ],
            "characters": [
                "సి. రాధాకృష్ణన్",
                "డంకన్ జెవోన్స్",
                "మార్క్ ట్వైన్",
                "బిల్ క్లింటన్",
                "హిల్లరీ క్లింటన్",
                "చెల్సీ"
            ],
            "locations": [
                "ఇంగ్లాండు",
                "అమెరికా"
            ],
            "content": "చదవకండి, వినండి!\nసాంకేతిక పరిజ్ఞానం పెంపొందే కొద్దీ వివిధ రంగాలలో సత్వర అభివృద్ధి సాధ్యమవుతున్నది. ఎలక్ట్రానిక్ యుగంలో ముద్రణా రంగంలో ఇటీవల సాధించిన ప్రగతి మరీ అద్భుతమైనది. ముఖ్యమైన పుస్తకాలను మైక్రో ఫిల్ములుగా తీసి భద్రపరుస్తున్నారు. ఈ పుస్తకాల పేజీలను కావాలనుకున్నప్పుడు కంప్యూటర్ స్క్రీన్ మీద చదువు కోవచ్చు. పుస్తకాలను చదివే కాలంపోయి పాటల్లాగా కేసెట్ల మీద వినే కాలం వచ్చేసింది. కొన్ని రేడియో కేంద్రాలు సుప్రసిధ్ధమైన నవలలను, వీలయితే ఆయా రచయితల కంఠస్వరంతోనే ప్రసారం చేస్తున్నాయి. ఇటీవల సుప్రసిద్ధ మలయాళ రచయిత సి.రాధా కృష్ణన్ తన నవలను ఆడియో కేసెట్గా విడుదల చేశాడు. ఆలిండియా రేడియో కళాకారిణి అయిన ఒకావిడ ఆ నవలకు తన స్వరాన్ని అరువిచ్చింది.\nవేలం పాటకు హాజరయిన పుస్తకాల దొంగ!\nఇంగ్లాండు సఫోక్ కు చెందిన డంకన్ జెవోన్స్ అనే యువకుడికి మతసంబంధమైన సాహిత్యమంటే ఎంతో ఇష్టం. మరీ థియాలజీకి సంబంధించిన పుస్తకాలు సేకరించడంలో ఆసక్తి ఎక్కువ. కానీ, అన్ని పుస్తకాలనూ డబ్బు పెట్టి కొనలేక వాటిని దొంగిలించే సులభమార్గాన్ని అనుసరించాడు. పందొమ్మిదవ యేట పుస్తకాలు దొంగిలించడం మొదలుపెట్టి ముప్పై యేళ్ళలో 52,000 పుస్తకాలు సేకరించాడు. కాని అతడు ఒక రోజు కార్లైల్ నగరంలో దొంగిలిస్తూ పట్టుబడిపోవడంతో పుస్తకాల అసలు బండారం బయట పడింది. అతని నుంచి పట్టుకున్న 12,000 పుస్తకాలను పోలీసులు వేలం వేశారు. ఆ వేలంపాటకు కూడా హాజరైన డంకన్ జెవోన్స్ అందులో పాల్గొన లేకపోయాడు. ఇది విన్నప్పుడు మార్క్స్్వన్ ఛలోక్తి గుర్తుకు వస్తుంది. సుప్రసిద్ధ అమెరికా హాస్య రచయిత మార్క్ ట్వైన్. ఇంటికి వచ్చిన అతిథి- ఇంట్లో చెల్లాచెదరుగా పడి వున్న పుస్తకాలను చూసి, \"ఈ పుస్తకాలను బీరువాలో అమర్చుకోవచ్చు కదా!\" అన్నాడు. అందుకు మార్క్ట్విన్, \"బాగానే ఉంటుంది. నిజమే, కాని బీరువాను ఎవరూ అరువివ్వరు కదా!\" అన్నాడట.\nపుట్టిన రోజు కానుక!\nఅమెరికా అధ్యక్షుడు బిల్ క్లింటన్-హిల్లరీ క్లింటన్ల కుమార్తె చెల్సీకి పదహారేళ్ళు. ఆ అమ్మాయికి పుట్టినరోజు కానుకగా అమెరికాకు చెందిన మూడు ప్రైవేట్ రేడియో సంస్థలు మూడు మోడల్స్లో మూడు కార్లు పంపాయి. అప్పుడు చెల్సీ ఇంట్లో లేదు. స్కూలుకు వెళ్ళింది. స్కూలు నుంచి తిరిగి వచ్చాక ఆమె, ఆమె తల్లిదండ్రులు ఆ మూడు కార్లనూ మృదువుగా తిప్పి పంపేశారు. ఆమె తల్లిదండ్రులు ఆమెను ఆ రోజు సాయంకాలం ప్రతిష్టాత్మకమైన నేషనల్ థియేటర్లో ప్రదర్శింపబడుతూన్న సుప్రసిద్ధ ఫ్రెంచి రచయిత విక్టర్ హ్యూగో రచించిన 'లే మిసరబుల్స్' నాటకానికి తీసుకువెళ్ళారు. పదహారు కొవ్వొత్తులతో సంప్రదాయ సిద్ధమైన బర్త్ డే కేక్ లేకపోయినప్పటికీ చెల్సీ ఆ రోజు సాయంకాలం ఎంతో ఆనందంగా గడిపింది!",
            "book_page_end": 24
        },
        {
            "title": "బేతాళ కథలు: వికృతఘ్నుడు",
            "book_page_start": 25,
            "pdf_page_start": 25,
            "pdf_page_end": 32,
            "author": "వసుంధర రచన (ఆధారం)",
            "genre": "బేతాళ కథ",
            "moral": "చేసిన మేలును మరిచిపోవడమే కృతఘ్నత. అయితే, లౌకిక జ్ఞానం, విచక్షణాజ్ఞానం లేనివాడు కేవలం అహంకారంతో ప్రవర్తిస్తే అతడు కృతఘ్నుడికంటే హీనుడు (వికృతఘ్నుడు).",
            "keywords": [
                "కృతఘ్నుడు",
                "వికృతఘ్నుడు",
                "పాండిత్యం",
                "లౌకికజ్ఞానం",
                "రామశాస్త్రి",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "రామశాస్త్రి",
                "అనుపమ",
                "విరూపుడు",
                "వస్తాదు",
                "మేనమామ"
            ],
            "locations": [
                "శ్మశానం",
                "విరూపుడి గ్రామం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టు పైనుంచి శవాన్ని దించి, భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, నువ్వు పడుతున్న ఇంత శ్రమా ఏదైనా స్వార్థం కోసమా లేక పరుల కోర్కెనేదైనా సాధించి పెట్టేందుకా అన్న శంక కలుగు తున్నది. నువ్వొక దేశపాలకుడివి కనుక, మరొక దేశపాలకుడు నిన్నే కోరికా కోరే అవకాశం లేదు. సామాన్యులూ, పామ రులూ కోరే కోర్కెలను ఏ శ్రమా లేకుండా నువ్వు తీర్చగలవు. ఇక మిగిలిన వారు పండితులు. వారిలో కొందరికి భాషాభేషజం అధికం. వారు అర్థం పర్థం లేని ఏదో ఒక కొత్త పదాన్ని సృష్టించి, తోటి పండితులను కూడా తికమక పెట్టగలరు. అలాంటి పండితుడెవ డైనా నిన్ను తన చమత్కార పదజాలంతో- కుందేటికొమ్ము సాధించి తెమ్మన్న ధోరణిలో, ఇలా ప్రయాసలకు గురిచేస్తుంటే మాత్రం, నువ్వు నలుగురిలో అమాయకుడివనిపించు కోగలవు. ఇందుకు ఉదాహరణగా రామశాస్త్రి- అనుపమ అనే వాళ్ళ కథ చెపుతాను, శ్రమ తెలియకుండా, విను, అంటూ ఇలా చెప్ప సాగాడు:\nరామశాస్త్రి చిన్నతనంలోనే చాలా శాస్త్రాలు చదివి, ఆకళింపు చేసుకుని పండితుడనిపిం చుకున్నాడు. పాండిత్యంలో తనను మించిన వారుండకూడదని వాడి అభిలాష. ఒకసారి ఇంటికివచ్చిన మేనమామతో వాడామాటే అన్నాడు.\nమేనమామకు శాస్త్రపాండిత్యంలో అంతో ఇంతో ప్రవేశం ఉంది. ఆయన వాడిని కొన్ని ప్రశ్నలు వేసి జవాబులు విన్నాక, “వయసుకు మించిన పాండిత్యం నీకు అబ్బింది. అదృష్ట వంతుడివి. కానీ గొప్ప పండితుడివి కావాలంటే అవగాహన ఒక్కటే చాలదు. నీకు నీవుగా కొత్త పదాలు సృష్టించి, వాటికి ప్రచారం కల్పించాలి,” అన్నాడు.\n“అలా చేయగలవాళ్ళెవరైనా ఉన్నారా?\" అనడిగాడు రామశాస్త్రి.\n\"లేకేం! మా ఊళ్ళో కృష్ణశాస్త్రి ఉన్నాడు. ఎలాంటి కొత్తపదాన్ని విన్నా ఇట్టే అర్థం పట్టే స్తాడు. ఆయన వాడే కొత్త పదాలకు అర్థం ఎవరూ తెలుసుకోలేరు. మన దేశంలో అలాంటి పండితుడు మరొకడు లేడని మహారాజే పలుమార్లు అన్నాడు. ఏడాది కొక్కసారైనా కృష్ణశాస్త్రికి రాజధానిలో సన్మానం జరుగుతూం టుంది,” అన్నాడు మేనమామ. “అయితే నేనొకసారి కృష్ణశాస్త్రిని కలుసుకుని, నా పాండిత్యాన్ని పరీక్షించుకుంటాను,” అన్నాడు రామశాస్త్రి.\n“సరే, నాతో బయల్దేరి రా. నిన్నాయనకు పరిచయం చేస్తాను. పండితుడిగా నిన్నాయన గుర్తించాలంటే మాత్రం కాస్త చమత్కారంగా మాట్లాడు. ఏదైనా కొత్తపదం వాడు. అప్పుడా యన నిన్ను శిష్యుడిగా స్వీకరిస్తాడు. అందువల్ల నీకెంతో ప్రయోజనం,” అన్నాడు మేనమామ.\nసరేనని మేనమామతో ప్రయాణమయ్యాడు రామశాస్త్రి. ప్రయాణంలో దారిపొడుగునా ఆలో చించి, కృష్ణశాస్త్రితో ఎలా మాట్లాడాలో నిర్ణ యించుకున్నాడు. మేనమామకు సౌందర్యవతి అయిన అనుపమ అనే కూతురుంది. పాండిత్యం వంకపెట్టి మేనల్లుడు తనింట్లో కొన్నాళ్ళుంటే, వాడికి అనుపమతో పరిచయ మవుతుందనీ, ఇద్దరూ పరస్పరం ఇష్టపడితే పెళ్ళి జరిపించవచ్చుననీ మేనమామ ఆశ పడ్డాడు. అందుకే ఇల్లు చేరగానే రామశాస్త్రి సపర్యలు అనుపమకు అప్పగించాడు.\nఅయితే, రామశాస్త్రి దృష్టి అంతా పాండిత్య పరీక్షపైనే ఉంది. ఒక అందమైన ఆడపిల్ల తనకు సపర్యలుచేస్తున్నదన్న విషయం వాడు ఏమాత్రం గుర్తించిన ట్లు లేడు. మామూలు సేవకులకు చెప్పినట్లే వాడు, తనఅవస రాలనామెకు చెప్పి పనులు చేయించుకు న్నాడు.\nఆ రాత్రి విశ్రాంతి తీసుకున్నాక కృష్ణశాస్త్రిని చూడాలని, మర్నాడుదయమే తహతహ లాడాడు రామశాస్త్రి. కానీ కృష్ణశాస్త్రి ఊళ్ళో లేడనీ, రావడానికి రెండురోజులు పడుతుం దనీ మేనమామ చెప్పాడు.\n“ఆయన్ను చూడకుండా రెండురోజులుం డాలా? ఇక్కడ నాకు క్షణమొక యుగంగా ఉందే!\" అని రామశాస్త్రి అనుపమ దగ్గర విసుక్కున్నాడు.\n“అలా విసుక్కుంటావేం, బావా! ఈ రెండు రోజుల సమయం నీకెంతో అమూల్యమైనది. ఆయన వాడిన కొత్త పదాలను గురించి తెలుసు `కోవచ్చు,” అన్నది అనుపమ.\n“ఏపదమైనా ఇట్టే అర్థమైపోతుందినాకు. నా పాండిత్యం అలాంటిది. కృష్ణశాస్త్రికి అందని గొప్పవీ, కొత్తవీ అయిన పదాలు నేను చాలా వాడగలను. నాకు సమయం అవసరం లేదు,” అన్నాడు రామశాస్త్రి గొప్పగా.\nఇందుకు అనుపమ నవ్వి, “అయితే ఈ రెండురోజులూ మనం కాలక్షేపానికి బోలెడు కబుర్లు చెప్పుకుందాం. నువ్వు అందగాడివి, పండితుడివి. వరసకు బావవి. నీతో కబుర్లాడా లని నా మనస్సువ్విళ్ళూరుతోంది,” అన్నది.\n“పండితుడు పండితుడితోనే తప్ప సంభా షించడానికి ఉత్సాహపడడు. నువ్వు నాకు సేవలు చేయడానికే తప్ప, నాతో సంభాషణకు పనికిరావు,” అన్నాడు రామశాస్త్రి దర్పంగా.\n\"నీ వంటివాడి కోసమే కాబోలు వికృతఘ్ను డన్న పదం వచ్చింది!\" అని రుసరుసలాడుతూ అక్కణ్ణించి వెళ్ళిపోయింది అనుపమ.\nవికృతఘ్నుడు అన్నపదం కొత్తగా తోచింది రామశాస్త్రికి. అంటే అర్థమేమిటో అని వాడు పదే పదే ఆలోచించాడు. ఏమీ స్ఫురించకపోగా. మరదలినే పిలిచి, \"ఇందాక నువ్వు నన్ను కృతఘ్నుడనబోయి వికృతఘ్నుడన్నావు. చదువు కోని వాళ్ళకు అలాంటి పొరపాట్లు దొర్లుతుం టాయి. ఇంతకూ నేను కృతఘ్నుడి నెందు కయ్యాను?\" అని అడిగాడు.\nఅనుపమ జవాబు చెప్పేందుకు ఒకటి రెండు క్షణాలాగి, “నువ్వు మా ఇంటికి రాగానే నీకు సేవలు ప్రారంభించాను. నా అంత అందగాడివి కాకపోయినా నీ అందాన్ని పొగి డాను. అందుకు కృతజ్ఞతగా నువ్వు నాకు చేసిందేమిటి? సేవలు చేస్తే చేయించుకు న్నావు. నా అందాన్ని పొగడ లేదు. నేను మరదలినని సంతోషించలేదు. నేనెంత చదువు కున్నానో, నాకేం తెలుసో పరీక్షించకుండానే, నేను సేవ చెయ్యడానికి తప్ప పనికిరానని చెప్పి చిన్నబుచ్చావు. చేసిన మేలును గుర్తుం చుకునైనా, నన్ను గౌరవించలేదు. నువ్వు వికృతఘ్నుడివి!\" అన్నది.\n\"అదుగో- మళ్ళీ వికృఘ్నుడంటున్నావు! నాకు తెలిసి అలాంటి పదం లేదు. చేసిన మేలును మరిచినవాణ్ణి కృతఘ్నుడనాలి,\" అన్నాడు రామశాస్త్రి,\n\"నిన్ను కృతఘ్నుడంటే చాలదు. చిత్రానికి విచిత్రముంది. జయానికి విజయముంది. అలాగే నీలాంటివాళ్ళ కోసం వికృతఘ్నుడన్న పదం సృష్టించాడు కృష్ణశాస్త్రి,\" అన్నది అనుపమ.\nకృష్ణశాస్త్రి సృష్టించాడనగానే ఆ పదానికి అర్థమేమిటా అని తల బదలయ్యేలా ఆలోచిం చాడు రామశాస్త్రి. ఎంతకూ స్ఫురించకపోగా ' చివరకు మరదలినే పిలిచి అర్థం చెప్పమని అడిగాడు.\n\"మహాపండితుడివి, ఈ మాత్రం తెలుసు కోలేవా? ఆ పదాన్ని నీమీదే ప్రయోగించాను. కానీ ఎంతటి పండితులైనా తమను గురించి తాము తెలుసుకోలేరని ఉపనిషత్తులు చెబు తున్నాయి. కాబట్టి నీకు విరూపుడి గురించి చెబుతాను. వాడి నుద్దేశించే కృష్ణశాస్త్రి ఆ పదాన్ని వాడాడు,\" అంటూ అనుపమ ఇలా చెప్పింది:\nవిరూపుడా గ్రామంలో పేదరైతు. ఒకసారి చవగ్గా పొలం అమ్మకానికి వస్తే కొందామను కున్నాడు. డబ్బు లేదు. పొరుగింటి పుల్లయ్య అప్పిచ్చి సాయం చేశాడు. ఆ తర్వాత విరూ పుడికి పొలంలో నిధి దొరికింది. వెంటనే పుల్లయ్య బాకీ తీర్చేశాడు. అప్పుడే పుల్లయ్య కూతురుకు పెళ్ళి కుదిరింది. మరికొంత డబ్బు అప్పివ్వమన్నాడు పుల్లయ్య.\nవిరూపుడు తల అడ్డంగా ఊపి, \"పేద వాళ్ళకు అప్పివ్వకూడదు. పేదవాళ్ళు కూడా ఉన్నంతలో సరిపెట్టుకోవాలి తప్ప, అప్పులు చేయకూడదు,\" అని వచ్చేశాడు.\nఇంకోసారి విరూపుడు పొలంలో ఉండగా పాము కరిచింది. పక్క పొలం వాడైన శర భయ్య వాడిని వెంటనే భుజంమీద ఎత్తుకుని, మంత్రగాడి దగ్గరకు తీసుకు వెళ్ళాడు. సమ యానికి రాకపోతే విరూపుడి ప్రాణాలు దక్కేవి కాదని మంత్రగాడన్నాడు. ఆ మర్నాడే శరభ య్యను దొడ్లో పాము కరిచింది. సమయానికి అటుగా వెళుతున్న విరూపుడికా విషయం తెలిసింది. వాడు ఆ క్షణంలో శరభయ్యను ఎత్తుకుని మోసే ఓపిక లేదన్నాడు. పరుగున వెళ్ళి మంత్రగాడికి కబురు చెప్పమంటే - \"నేను దక్షిణదిశగా పని మీద వెళుతున్నాను. మంత్రగాడిల్లు ఉత్తరదిశలో ఉంది. కాబట్టి వీలు కాదు,” అన్నాడు. పోనీ క్షణం పాటు శర భయ్యకు కాపలా ఉంటే, తానే వెళ్ళి మంత్ర గాడిని పిలుచుకొస్తానంది శరభయ్య భార్య. తనకు అవసరమైన పని ఉన్నదంటూ వెళ్ళి పోయాడు విరూపుడు. శరభయ్య అదృష్టం కొద్దీ అనుకోకుండా ఎవరో చెప్పగా, మంత్రగాడు పరుగు పరుగున రావడం వల్ల శరభయ్య ప్రాణాలు దక్కాయి!\nవిరూపుడి గురించిన ఈ రెండు కథలూ విని రామశాస్త్రి, \"నిస్సందేహంగా విరూపుడి కోసమే కృతఘ్నుడన్న పదం పుట్టింది!” అన్నాడు.\n\"కృతఘ్నుడు కాదు, వికృతఘ్నుడు,\" అన్నది అనుపమ. “వికృతఘ్నుడంటే అర్థం లేదు. చేసిన మేలును మరిచిపోవడం కృతఘ్నత. అందులో తరతమ భేదాలు లేవు. కృతఘ్నులందరూ ఒకటే!\" అన్నాడు రామశాస్త్రి. “నేను చెబితే నీకు అర్థం కాదు. ఒకసారి వెళ్ళి ఆ విరూపుణ్ణి కలుసుకుని రా,” అన్నది అనుపమ.\nరామశాస్త్రి ఊళ్ళోకి వెళ్ళాడు. విరూపుడి ఇల్లు ఎక్కడున్నదీ అడిగితెలుసుకుందామను కునేంతలో వీధి పక్కన ఇద్దరు మనుషులు గొడవ పడుతున్నారు. వారిలో ఒకడు ఆరడుగుల ఎత్తు వస్తాదులా ఉన్నాడు. ఇంకొకడు పొట్టిగా, బక్కగా ఉన్నాడు. వస్తాదు పొట్టివాణ్ణి కొట్ట 'బోతూంటే ఎవ్వరూ పట్టించుకోవడం లేదు.\nఅప్పుడు రామశాస్త్రి కలుగచేసుకుని వాళ్ళను కారణమడిగాడు.\nవస్తాదు, రామశాస్త్రితో, \"అయ్యా! వీడు నదిలో కొట్టుకుపోతూంటే ఊళ్ళో ఒక్కరూ రక్షించలేదు. నేను ప్రాణాలకు తెగించి ఎదు రీది వీణ్ణి రక్షించాను. ఇది జరిగి రెండు రోజులయింది. ఇవ్వాళ దారిలో ఎదురుపడితే, ఒంట్లో ఎలా ఉందని పలకరించాను. నాకేసి అదోలా చూసి, ఎవరు నువ్వని అడిగాడు. గుర్తు చేశాను. అసలు వీడికి నదిలో మునిగిన విషయమే గుర్తు లేదుట! నేనేమైనా వీడిని ఊళ్ళడిగానా, ధనమడిగానా? చేసిన మేలు గుర్తుంచుకుని, ఒక్కసారి నవ్వుతూ పలకరిస్తే బదులిమ్మన్నాను. అందుకు వీడు నన్ను పరి హాసం చేస్తూ, 'కండలు పెంచితే బుద్ధి నశి స్తుందంటారు. నీ విషయంలో అది నిజం. నువ్వు బుద్ధిహీనుడివి!' అన్నాడు. నేను బుద్ధి హీనుణ్ణి! లేకుంటే ఇలాంటివాడికి సాయపడ తానా? అయితే వీడికి బుద్ధి చెప్పటానికి నా బుద్ధిచాలు. అందుకే దేహశుద్ధి చేయాలనుకుం టున్నాను,” అన్నాడు.\nరామశాస్త్రికి పరిస్థితి అర్థమయింది. ఆ పొట్టివాడే విరూపుడయి ఉండాలని కూడా గ్రహించి వస్తాదుతో, \"అయ్యా! తమరికి బుద్ధి బలం, కండబలం రెండూ ఉన్నాయి. వాటిని లాంటి వారి మీద వృధా చేయవద్దు. అయినా ఈ ప్రపంచంలో ఏదీ శాశ్వతం కాదు. అలాం టప్పుడు, మొన్న చేసిన సాయంతో బంధాలు పెంచుకోవడం ఎందుకు? ఇతడు గొప్ప వేదాంతిలా నాకు తోస్తున్నది. ఇతడు చేసే ప్రతి పనిలోనూ ఏదో అర్థం ఉంటుంది. అది తెలుసుకుని, నేను మీకు తర్వాత చెబు తాను. ప్రస్తుతానికి ఇతణ్ణి విడిచి పెట్టి వెళ్ళండి,\" అన్నాడు.\nరామశాస్త్రి ముఖంలో తేజస్సూ, పలుకు తీరూ చూసి వస్తాదు, విరూపుణ్ణి విడిచిపెట్టి వెళ్ళాడు. రామశాస్త్రి పొట్టివాడితో, \"నువ్వు విరూపుడివి కదా!\" అన్నాడు.\n\"నువ్వు నానుంచి ఏమాశిస్తున్నావో నాకు తెలియదు. నేనెవరో నీకు తెలిసినట్టే ఉంది. నువ్వెవరో నాకు తెలియదు. తెలుసుకోవాలని లేదు,” అని విరూపుడు అక్కణ్ణించి వెళ్ళి పోయాడు. రామశాస్త్రి నిట్టూర్చి వెనక్కు తిరిగి ఇల్లు చేరాడు.\n\"విరూపుణ్ణి చూశావా, బావా?\" అని అడి గింది అనుపమ.\n“చూశాను, మాట్లాడాను కూడా!” అన్నాడు రామశాస్త్రి.\nతర్వాత వాడు జరిగినదంతా పూసగుచ్చి నట్లు మరదలికి చెప్పి, \"విరూపుణ్ణి తిట్టడానికి కృతఘ్నుడన్న పదం చాలదు. అందుకే వికృత ఘ్నుడన్న పదాన్ని సృష్టించి ఉంటాడు కృష్ణశాస్త్రి. వి శబ్దం విశ్లేషించడాన్నీ, వికృతశబ్దం జుగు ప్సనూ పలుకుతూండడం వల్ల, ఈ శబ్దం మరింత నిందాబలాన్ని సమకూర్చుకున్నది. అవునా?” అన్నాడు.\n“శబ్దాడంబరం గురించి మాత్రం బాగానే తెలుసుకున్నావు. కానీ వికృతఘ్నుడన్న పదానికి అర్థం మాత్రం నీకింకా తెలిసినట్లు లేదు,” అన్నది అనుపమ నవ్వుతూ.\nఅంతలో అక్కడికొచ్చిన మేనమామ, రామ శాస్త్రితో, “పాండిత్యంలో నువ్వు నీ మరదలి ముందు తీసికట్టేనని గ్రహించావనుకుంటాను. ఎందుకంటే కృష్ణశాస్త్రి అంటూ ఎవరూ లేరు. నేను నిన్నూ, నీ మరదల్నీ దగ్గర చేయడానికి కృష్ణశాస్త్రిని కల్పించాను!\" అన్నాడు.\nఇది వింటూనే రామశాస్త్రి నివ్వెరపోయి, కొద్దిసేపు మౌనంగా ఉండి అనుపమతో, \"వికృతఘ్నుడన్న పేరును భరించలేను! నన్ను మన్నించు,” అన్నాడు.\nబేతాళుడు ఈ కథ చెప్పి, “రాజా, ఏ భాష కైనా అతిక్రమించరాని వ్యాకరణ సూత్రాలూ, నియమ నిబంధనలూ ఉంటాయి. అంతగా పాండిత్యం లేకపోయినా మహాపండితుణ్ని విర్రవీగేవాణ్ని విపండితుడని గానీ, లేక అతడిది విపాండిత్యం అని గానీ అనవచ్చునా? అతి చిన్న వయసులోనే ఎంతో పాండిత్యం గడించిన రామశాస్త్రిని, అనుపమ వికృత ఘ్నుడన్న అర్థం పర్థం లేని పదంతో తికమక పెట్టడం ఆశ్చర్యంగా లేదా? దీనికన్నా ఆశ్చర్యం కలిగించే మరొక విషయం- రామశాస్త్రి వికృ తఘ్నుడన్న పేరు భరించలేను, క్షమించమని అనుపమను కోరడం! ఒకవేళ అనుపమ పాండిత్యంలో రామశాస్త్రిని మించినదై ఉంటుందా? ఈ సందేహాలకు సమాధానాలు తెలిసి కూడా చెప్పకపోయావో, నీ తల పగిలి పోతుంది,” అన్నాడు.\nదానికి విక్రమార్కుడు, “ఇందులో రామ శాస్త్రి, అనుపమల పాండిత్యాల హెచ్చుతగ్గుల గురించిన ప్రశ్నకు ఆస్కారమే లేదు. పండి తుడు, అందగాడు, బావ అన్న ప్రేమానురాగాల కొద్దీ అనుపమ, రామశాస్త్రికి సేవలు చేసింది. అతడదేమీ గుర్తించక, ఎంతసేపూ కృష్ణశాస్త్రి పాండిత్యంతో తన పాండిత్యాన్ని సరిపోల్చు కోవాలంటూ, ఆమెపై విసుక్కున్నాడు. తన బావకు శాస్త్రపాండిత్యమైతే ఉన్నది గాని, లౌకికజ్ఞానం కొరవడిందని గ్రహించిన అను పమ, ఒక పథకం ప్రకారం అతణ్ణి విరూపుణ్ణి చూడపంపింది. విరూపుడి కృతఘ్నత తెలుసు కుని కూడా రామశాస్త్రి తన లోపాన్ని గుర్తించ లేకపోయాడు. అనుపమ దృష్టిలో కృతఘ్ను డంటే చేసిన మేలును కొన్నాళ్ళకు మరిచిపోయే వాడనీ, వికృతఘ్నుడంటే ఆ మరుక్షణమే మరిచి పోయేవాడనీ. అందుకే ఈ వింత పదాన్ని సృష్టించి రామశాస్త్రి మీద ప్రయోగించింది. కృష్ణశాస్త్రి అంటూ పండితుడెవడూ లేడనీ, తనెందుకు అతణ్ణి ఇంటికి తీసుకు వచ్చిందీ మేనమామ చెప్పాక, రామశాస్త్రికి, మరదలి పట్ల తన కృతజ్ఞతారాహిత్య ప్రవర్తన అర్థమై, ఆమెను క్షమించమనికోరాడు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 32
        },
        {
            "title": "సముద్రతీర ప్రయాణాలు-6: జంజీరా-గోవా",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరా నాయర్",
            "genre": "పర్యాటక వ్యాసం",
            "moral": "",
            "keywords": [
                "పశ్చిమ తీరం",
                "మహారాష్ట్ర",
                "కొంకణతీరం",
                "శివాజీ",
                "విజయదుర్గం",
                "గణపతి పులే",
                "బాలగంగాధర తిలక్"
            ],
            "characters": [
                "కన్హాజీ ఆంగ్రే",
                "నానా ఫడ్నావిస్",
                "శివాజీ"
            ],
            "locations": [
                "జంజీరా",
                "గోవా",
                "హరిహరేశ్వర్",
                "బాంకోట్",
                "దాభోల్",
                "రత్నగిరి",
                "విజయదుర్గం",
                "సింధుదుర్గం"
            ],
            "content": "జంజీరాకు దక్షిణంగా సావిత్రీ నదీముఖంలో హరిహరేశ్వర్ ఉన్నది. దీనిని దేవగడ్ అంటే 'దైవగృహం' అని కూడా అంటారు.\nఈ తీరంలోని ఆలయాలు దీనిని ఒక యాత్రాస్థలంగా మార్చాయి. ఇక్కడి కాలభైరవ ఆలయంలో స్వయంభువు లింగాలుగా చెప్పబడే శివలింగాలు ఉన్నాయి. సంవత్సరానికి ఒకసారి కాలభైరవుడి విగ్రహాన్ని దాపులనున్న బ్రహ్మ, విష్ణు, మహేశ్వర, పార్వతీ కొండలకు పల్లకీలో ఊరేగింపుగా తీసుకుని వెళతారు.\nహరిహరేశ్వర్కు దక్షిణంగా బాంకోట్ ఉన్నది. ఇక్కడి కోట 18వ శతాబ్దంలో సుప్రసిద్ధ మహారాష్ట్ర నౌకాదళ నాయకుడు కన్హాజీ ఆంగ్రేకు బలమైన స్థావరంగా ఉండేది. 1756వ సం||లో మహారాష్ట్రులు, ఘెరీయా అనే విజయదుర్గానికి బదులుగా ఈ కోటను బ్రిటిష్ వారికి వదులుకున్నారు. ఆ విధంగా పశ్చిమ భారతదేశ తీరప్రాంతంలో బ్రిటిష్వారికి వశమైన మొట్టమొదటి కోట ఇది అని చెప్పవచ్చు.\nసుప్రసిద్ధ మహారాష్ట్ర రాజ నీతికోవిదుడు నానా ఫడ్నావిస్- బాంకోటకు కొన్ని మైళ్ళు దక్షిణంగా ఉన్న వేలస్లో జన్మించాడు.\nపరిపటనా అనీ పలీపటే అని పిలువబడే రేవు పట్టణం బాంకోట్కు దక్షిణంగా ఉన్నది. ఇది ప్రాచీనకాలంలో కొన్ని శతాబ్దాలపాటు అభివృద్ధి చెందింది. 14-16 శతాబ్దాల మధ్య కాలంలో ఇది దక్షిణ కొంకణతీరంలో ముఖ్యమైన రేవుపట్టణంగా పేరుగాంచింది.\nఇక్కడి నుంచి మధ్యధరా సముద్రం, పర్షియన్ సింధుశాఖలలోని రేవుపట్టణాలతో విస్తారంగా వాణిజ్యాలు జరిగాయి. దభీయా అనే అరణ్యదేవత పేరుమీదుగా ఈ పట్టణానికి ఉత్తరోత్తరా దాభోల్ అనే పేరు ఏర్పడింది.\nప్రాచీన దాభోల్ వైభవానికి చిహ్నాలుగా దక్షిణ కొంకణతీరంలో సార్సనిక్ వాస్తుకళకు ఉదాహరణగా ఉన్న ఒక అందమైన మసీదూ; క్రీ.శ 550-575 సం||ల మధ్య నిర్మించ బడిన చంద్రికాబూ భూగర్భమందిరమూ ఉన్నాయి. దాభోల్లోనే అమెరికాకు చెందిన ఎన్రాన్ కంపెనీ, విద్యుత్ కేంద్రనిర్మాణాన్ని చేపట్టింది. ఇది మహారాష్ట్ర ప్రాంతానికి మరింత విద్యుత్ సరఫరా చేయగలుగుతుంది.\nఅందమైన కొంకణతీరంలో, మరింత దక్షిణంగా గణపతి పులే అనే తీరపట్టణం ఉన్నది. ఈ పట్టణం నిండుగా జీడిమామిడి, మామిడి, కొబ్బరి చెట్లు ఉన్నా యి. ఈ పట్టణంలో సుప్రసిద్ధమైన గణపతి దేవాలయం ఉన్నది.\nఇక్కడి దేవాలయంలోని గణపతి విగ్రహాన్ని స్వయంభువు అని చెబుతారు. దీనిని దాదాపు 400 సంవత్సరాలకు పూర్వం ఒక కొండ పాదతలంలో కనుగొన్నారు.\nఈ దేవాలయాన్ని వేలాది మంది భక్తులు సందర్శిస్తూ ఉంటారు. ముఖ్యంగా 'అంగారకి చతుర్థి' ఉత్సవ సమయంలో భక్తులు రోజంతా ఉపవాసం ఉండి, చంద్రోదయం అయిన తరవాత గణపతికి ‘మోదకా’లనే కుడుములు సమర్పించి, ఉపవాసాన్ని ముగిస్తారు.\nఇక్కడా, కొంకణతీరమంతటా కోకం అనే రసవంతమైన పుల్లటిపళ్ళు, విరివిగా పండుతాయి. ఈ పళ్ళతో తయారుచేసే 'కోకం షర్బత్'ను ఇక్కడివారు ఇష్టంగా దాహానికి తీసుకుంటారు. రసం తీసేసిన కోకం పళ్ళ తొక్కకు ఉప్పు కలిపి, పదిరోజులు ఎండ బెడతారు. పుల్లటి ఎండు కోకంను కూరలలో చింతపండుకు బదులు వాడతారు.\nమామిడిపళ్ళు మనదేశమంతటా లభిస్తాయి. కాని, ఈ ప్రాంతంలో పండే రత్నగిరి అల్ఫోన్సో (అపూస్) మామిడిపళ్ళు చాలా శ్రేష్ఠమైనవిగా పేరు గాంచాయి. రత్నగిరి ఒక చిన్న రేవుపట్టణం. లోకమాన్య బాలగంగాధర తిలక్ స్మారక మందిరం ఇక్కడి చాలా ముఖ్యమైన భవనం. సుప్రసిద్ధ స్వాతంత్ర్య సమరయోధుడైన బాలగంగాధర తిలక్ ఇక్కడ 1856 జూలై 23వ తేదీ జన్మించాడు.\nరత్నగిరికి దక్షిణంగా, కొంకణతీరంలోనే చాలా బలమైన లదుర్గంగా పేరుగాంచిన విజయదుర్గం ఉన్నది. సింధుదుర్గంతోపాటు ఇది మహారాష్ట్రుల నౌకాస్థావరంగా ఉపయోగ పడింది. దీనిని మొదట ఘెరీయా అనేవారు. శివాజీ విజయదుర్గంగా పేరు మార్చాడు. సముద్ర అలల తాకిడికి గురైన పడమటి గోడ తప్ప మిగిలిన కోట ఈనాటికీ సురక్షితంగా ఉన్నది. విజయదుర్గానికి మరికొన్ని కి.మీ. దక్షిణంగా మాల్వాన్ రేపు ఉన్నది.\nఇది ఒకప్పుడు సుప్రసిద్ధమైన వర్తకరేవుగా ఉండేది. ఇప్పుడిది ఉప్పుకయ్యలకూ, సరుగుడుచెట్లకూ నిలయంగా ఉన్నది. 'కోకం'తో తయారుచేసే 'సోల్ కధీ' కొబ్బరితో కలిపి చేసే చేపల పులుసు మాల్వాన్ పంటలలో ముఖ్యమైనవి! బియ్యంపిండితో చేసే 'వడే- సగూటీ' అనే 'రొట్టెలు మాంసంకూర మాల్వాన్ల ముఖ్యమైన ఆహారం అని చెప్పవచ్చు.\nతీరానికి ఒక కి.మీ. దూరంలో, శివాజీ స్వహస్తాలతో నిర్మించాడని చెప్పబడే సింధుదుర్గం ఉన్నది. మరాఠా మహావీరుడు శివాజీ విగ్రహం ఆలయానికి దగ్గర ఉన్న గుమ్మటంలో శివాజీ పాదముద్రలూ, హస్తముద్రలూ గల సున్నపురాతి పలకలు ఉన్నాయి. మనదేశంలో శివాజీకని ప్రత్యేకంగా ఈ ఒక్క ఆలయమే ఉన్నది.\nశివాజీ విగ్రహం నల్లరాతితో చేయబడిఉన్నది. ముఖ్య పర్వదినాలలో విగ్రహం తలకు మామూలుగా ఉన్న వెండి కవచానికి బదులు బంగారు కవచం అలంకరిస్తారు.\nమహారాష్ట్ర సముద్రతీరం చివర, గోవాకు సమీపంలో వేంగూర్ల తీరపట్టణం ఉన్నది. ఇది పూర్వకాలంలో కొబ్బరికాయలు, పీచు, చెరుకుపిప్పి, జీడిమామిడి మొదలైనవాటి వ్యాపార కేంద్రంగా ఉండేది.\n1664-1812 మధ్యకాలంలో ఈ పట్టణం అనేకసార్లు సముద్రపుదొంగల దోపిడీకి గురయింది. మహారాష్ట్రులు, మొగలులు దీనిని రెండుసార్లు సమూలంగా తగులబెట్టారు.\nవేంగూర్ల ఇసుకమైదానాలతో నిండిన చిన్నకొండపట్టణం. జీడిమామిడి, కొబ్బరి, పనస, మామిడి తోటలు ఇక్కడ విస్తారంగా ఉన్నాయి. వేంగూర్లలో శ్రీ దేవీ సతేరీ ఆలయం, రామేశ్వర్ మందిర్ అనే రెండు దేవాలయాలు చాలా ప్రసిద్ధమైనవి.",
            "book_page_end": 36
        },
        {
            "title": "వృత్తిప్రవృత్తి",
            "book_page_start": 37,
            "pdf_page_start": 37,
            "pdf_page_end": 40,
            "author": "సీతాసత్య",
            "genre": "నీతి కథ",
            "moral": "వృత్తి (ఉద్యోగం) మరియు ప్రవృత్తి (ఇష్టం/హోబీ) రెండింటినీ వేరువేరుగా గుర్తించాలి. వృత్తి బాధ్యతలను విస్మరించి ప్రవృత్తికి ప్రాధాన్యత ఇవ్వకూడదు.",
            "keywords": [
                "వృత్తి",
                "ప్రవృత్తి",
                "పాండిత్యం",
                "వైద్యం",
                "కవిత్వం",
                "ప్రతాపవర్మ"
            ],
            "characters": [
                "ప్రతాపవర్మ రాజు",
                "ధన్వంతరీ",
                "రామశర్మ",
                "మంత్రి",
                "యువకవులు"
            ],
            "locations": [
                "రామగిరి రాజ్యం"
            ],
            "content": "రామగిరి రాజ్యాన్ని పాలించే ప్రతాపవర్మ ఆస్థానంలో ఆయా రంగాల్లో అత్యంత సమర్థు లైన వారు ఉండేవారు. వారిలో ఎలాంటి రోగాన్నయినా చిటికెలో కుదర్చగల తెలివి తేటలతో రాజునూ, రాజపరివారాన్నీ ఎంతో మెప్పించి చాలాసార్లు ఘనసత్కారాలు అందు కున్న మేటి వైద్యుడు ధన్వంతరీ; అలాగే, ఆశుకవిత్వం చెప్పడంలోనూ, వివిధ అవ ధానాలు చేయడంలోనూ తనకు తానే సాటి అనిపించుకున్న గొప్ప కవి రామశర్మా ఉండే వారు.\nఒకసారి పొరుగురాజ్యం నుంచి ఒక కవులబృందం తలవనితలంపుగా రామగిరి రాజ్యానికి వచ్చి, ప్రతాపవర్మను చూడబో యారు. అనారోగ్యం కారణం చేత, ఆరోజున కవి రామశర్మ సభకు రాలేదు. రాజు ప్రతాప వర్మకు కవిసమ్మేళనాలంటే మహాప్రీతి. సమయానికి రామశర్మ సభలో లేకపోవడం, రాజును చాలా నిరుత్సాహపరిచింది. పొరుగు రాజ్యపు కవులు తమ కవితా పాండిత్యాన్ని రాజు ముందు ప్రదర్శించి, \"మహారాజా! మీ ఆస్థానంలో ఉన్న రామశర్మగారి కవిత్వ ప్రతిభను గురించి విన్నాం. వారికి ప్రస్తుతం అనారోగ్యంగా ఉన్నదని తెలిసింది. ఆయన వారసులెవరైనా తమ ఆస్థానంలో ఉండి ఉంటారు. వారి కవిత్వాన్ని వినే అవకాశం కల్పించండి,” అన్నారు.\nరాజుగారి ఆదేశాన్ని అనుసరించి, ఒక రిద్దరు కవులు కవితాగానం చేశారు. కాని వారి కవిత్వం ప్రతాపవర్మనే ఆకట్టుకోలేక పోయింది.\nచిన్నబోయిన మొహంతో ఉన్న ప్రతాప వర్మనుద్దేశించి ఆస్థాన వైద్యుడు ధన్వంతరి, \"తమరు అనుమతిస్తే కవిత్వం పట్ల నాకున్న ఆసక్తిని, ఈ పొరుగురాజ్యపు కవుల ముందు ప్రదర్శించాలని ఉంది, మహారాజా!\" అన్నాడు.\nప్రతాపవర్మ ఒక్కక్షణం ధన్వంతరికేసి ఆశ్చర్యంగా చూసి, సరేనన్నట్లు తల ఊపాడు. ఛందస్సులో తాను చేసిన నూతన ప్రయోగాల మేళవింపుతో, వివిధ విషయాల మీద కవిత్వంచెప్పాడు ధన్వంతరీ. అది విన్నపొరుగు రాజ్యపు కవులంతా పెద్దపెట్టున కరతాళ ధ్వనులు చేశారు.\nప్రతాపవర్మ పొరుగురాజ్యపు కవులతో పాటు ధన్వంతరిని కూడా ఘనంగా సత్క రించి, వారంతా వెళ్ళిపోయాక, ధన్వంతరితో, “మీకు కవిత్వంలో ఇంత గొప్ప ప్రతిభ ఉన్న దనేవిషయం,నాకెన్నడూతెలియదే!” అన్నాడు.\nదానికి ధన్వంతరి వినయంగా, \"క్షమిం చండి, మహారాజా! నా వృత్తి వైద్యం, ప్రవృత్తి కవిత్వంలో ప్రయోగాలు చేయడం. తీరిక సమయాల్లో కవిత్వం గురించే ఆలోచిస్తూ, ఉబుసుపోకకు కొద్దోగొప్పో రాస్తూంటాను తప్ప, నేను మీరు ఊహించినంత గొప్ప కవిని కాను!\" అన్నాడు.\nప్రతాపవర్మ అందుకు ఒప్పుకోకుండా, “ప్రవృత్తికి సంబంధించిన వృత్తిని చేపట్టినవాడే దానికి సరైన న్యాయం చేకూర్చగలడు. ఇక నుంచి వైద్యానికి స్వస్తి చెప్పి, కవిత్వానికి మీ పూర్తి కాలాన్ని వినియోగించండి,” అన్నాడు.\nధన్వంతరి ఇందుకు సరేననక తప్పలేదు.\nఅలా కొంతకాలం గడిచిన తర్వాత, రాజుగారికి వీపుమీద పుండు లేచింది. ఆ సమయంలో ధన్వంతరి పొరుగురాజ్యంలో కవిసమ్మేళనా నికి వెళ్ళి ఉన్నాడు. ధన్వంతరి శిష్యులు ఎంత ప్రయత్నించినప్పటికీ, ఆ పుండును మాన్పలేక పోయారు.\nఒకరోజున రాజుగారి బాధను చూడలేక, కవి రామశర్మ ఆయనతో, “నాకు చిట్కా వైద్యంలో కొంత ప్రవేశముంది, మహారాజా! చికిత్స చేసేందుకు ప్రయత్నించమన్నారా?” అన్నాడు.\nప్రతాపవర్మ అంత బాధలోనూ రామశర్మ వైపు ఆశ్చర్యంగా చూసి అపనమ్మకంగా తల ఊపాడు.\nరామశర్మ వెంటనే ఇంటికి వెళ్ళి, పెరట్లో ఉన్న ఒక మొక్కను వేళ్ళతో సహా తీసుకుని, దాన్ని చిన్న చిన్న ఖండాలుగా చేసి ముద్దగా నూరి, ఆ ముద్దను రాజుగారి వీపు మీద లేచిన పుండుకు కట్టు కట్టాడు.\nచిత్రంగా మర్నాటికే ఆ పుండు మానిపోయి ప్రతాపవర్మకు స్వస్థత చేకూరింది. ఆయన రామశర్మను ఆలింగనం చేసుకుని, \"వైద్యంలో ఇంత ప్రతిభ ఉన్న మీరు, కవిత్వం రాసు కుంటూ కాలాన్ని వ్యర్థం చేయడంలో అర్థం లేదు!” అన్నాడు.\nఅందుకు రామశర్మ, \"చిత్తం, మహారాజా! నా ఇంటి పెరట్లో నేను పెంచుతున్న రక రకాల మొక్కలన్నీ మూలికలకు సంబంధిం చినవే. ఆస్థానానికి వచ్చినప్పుడు కవిత్వంమీద దృష్టి ఉంచుతాను తప్ప, ఇంటివద్ద ఉన్న ప్పుడు మాత్రం, నా ఆలోచనంతా వైద్యం మీదే!\" అన్నాడు.\n“మరి చెప్పారు కాదేం! ఇకనుంచీ కవి త్వాన్ని ఆవల పెట్టి వైద్యం మీదే శ్రద్ధ వహిం చండి!\" అన్నాడు ప్రతాపవర్మ.\nకొన్నిరోజులు గడిచాక యువకవుల బృంద మొకటి ప్రతాపవర్మ రాజ్యానికి వచ్చింది. రాజు కపనిమ్మ శనం ఏర్పాటు చేశాడు. కానీ ధన్వంతరి చిత్రంగా ఇంకా విద్యార్థిదశలో నే ఉన్న ఆ యువకవుల ప్రతిభ ముందు నిల బడలేక పోయాడు. అప్పుడు రామశర్మ లేచి యువకవులిచ్చిన సమస్యలను అవలీలగా పూరించి, వారిని తన పాండిత్యంతో నానా తిప్పలూ పెట్టాడు. రాజుకు ఈ విషయం ఎంతో ఆశ్చర్యం కలిగించింది. ఒకవారం తర్వాత, ప్రతాపవర్మ కుమారుడు నాలుగేళ్ళ వాడికి హఠాత్తుగా విపరీతమైన జ్వరంవచ్చింది.\nరాజు, రామశర్మకు కబురు పంపాడు. ఆయన వివిధరకాల మూలికలతో మూడు రోజులు అహోరాత్రులు వైద్యం చేసినప్పటికీ జ్వరం తగ్గలేదు.\nవిషయం తెలుసుకున్న ధన్వంతరి అంతః పురానికి వచ్చి, తన వద్ద వున్న పెట్టెలోంచి ఒక గుళిక తీసి రాజకుమారుడి చేతమింగించాడు.\nఆ తర్వాత గంటసేపటికల్లా జ్వరం తగ్గు `ముఖం పట్టింది. పదిగంటల కాలంలో ధన్వం తరి ఇచ్చిన మరి రెండు గుళికలతో, అతడు జ్వరం బాధనుంచి బయటపడి కులాసాగా కనిపించాడు.\nఈ జరిగింది ప్రతాపవర్మకు ఎంతో విభ్ర మను కలిగించింది. ఆయన మంత్రికి తనకు కలిగిన అనుమానాల గురించి చెప్పాడు.\nమంత్రి, ఆయనతో, \"మహారాజా! ధన్వం తరి అభ్యసించిన విద్య, వైద్యం. కానీ అతడి ప్రవృత్తి కవిత్వం. అలాగే రామశర్మ ప్రతిభా వంతుడైన పండిత కవి. కానీ అతడికివైద్యం పట్ల ఆసక్తి ఉంది. అంత మాత్రాన వారికి తమ ప్రవృత్తులకు సంబంధించిన రంగాల్లో ప్రావీణ్యం ఉండి తీరాలని లేదు! ఎందు చేతనంటే వృత్తి మేధస్సుకు సంబంధించిన దైతే, ప్రవృత్తి మనసుకు సంబంధించినది. మేధస్సుకూ, మనస్సుకూ సరైన సమన్వయాన్ని ఏర్పరచి, ప్రవృత్తికి సంబంధించిన దాన్ని సమర్థవంతంగా నిర్వహించ గలిగే సమర్థులు కొందరుంటే ఉండవచ్చు. అయితే, అందరికీ ఆ సామర్థ్యం ఉండదనడానికి నిదర్శనం మన ఆస్థానంలోని ధన్వంతరి, రామశర్మ లే!” అన్నాడు.\nఆసరికి రాజు ప్రతాపవర్మకు తాను చేసిన పొరబాటు అర్థమై, ధన్వంతరి, రామశర్మలను పిలిపించి, వారితో, “మీ ప్రవృత్తులకు సంబం ధించిన వృత్తుల్ని నిర్వహించమని మిమ్మల్ని కోరడం ద్వారా మీకు మేలు చేస్తున్నానని భ్రమ పడ్డాను. అది సరికాదని ఇప్పటికి నేను గ్రహించాను. మీరు పూర్వంలాగే మీకు ప్రావీణ్యం ఉన్న వృత్తులనే నిర్వహిస్తూ, తీరిక సమయాలను ప్రవృత్తులకు సంబం ధించిన వ్యాపకాలకు ఉపయోగించుకోండి,” అన్నాడు.",
            "book_page_end": 40
        },
        {
            "title": "చెంగయ్యకరణీకం",
            "book_page_start": 41,
            "pdf_page_start": 41,
            "pdf_page_end": 44,
            "author": "జె. ఉదయనాగశిరీష",
            "genre": "నీతి కథ",
            "moral": "నిజాయితీగా పనిచేయడం దీర్ఘకాలంలో మంచి పేరు, గౌరవం సంపాదించి పెడుతుంది, అడ్డదారులు ప్రమాదకరం.",
            "keywords": [
                "కరణీకం",
                "నిజాయితీ",
                "పన్నులు",
                "రైతులు",
                "గుట్టూరహస్యం"
            ],
            "characters": [
                "ముసలి కరణం",
                "చెంగయ్య",
                "భద్రయ్య",
                "బుచ్చన్న (దాయాది)",
                "భూషయ్య",
                "రంగయ్య"
            ],
            "locations": [
                "రంగాపురం గ్రామం",
                "కాశీ"
            ],
            "content": "రంగాపురం కరణం వయసు పైబడిన కార ణంగా, తన పదవిని తన కొడుకుచెంగయ్యకు అప్పచెప్పాడు. ఆయన కరణీకంలో చేరిన కొడుకుతో, \"వరదొచ్చి ఊరుమీద పడ్డా కరణమింట్లో కాసుల పంట కురుస్తుందన్నది సామెత కాదు; పచ్చినిజం. అయితే, ప్రభుత్వా దాయానికి గండికొట్టి డబ్బు కాజేసే విధానం మంచిది కాదు. గాదెకింది పందికొక్కులా గాక, వంటిట్లో తిరిగే చిట్టెలుకలా రైతులిచ్చే మామూళ్ళ మీద బతకాలి. ధనిక రైతులు పొడికుండలాంటి వాళ్ళు. వాళ్ళ నెప్పుడూ విరోధుల్ని చేసుకోకూడదు. చిన్న రైతులు తరవాణీ కుండలాంటివాళ్ళు. శరీరానికి ఆరోగ్యాన్ని కలిగించే తరవాణీలా, పేదరైతు లను అడ్డుపెట్టుకుని మనం ఎన్ని చిక్కుల నైనా తట్టుకుని, అధికార్ల ఆగ్రహానికి గురి కాకుండా సంపాదించుకోవచ్చు. ఈ రహ స్యాన్ని సక్రమంగా వినియోగించుకుంటేనే, నువ్వు కరణీకంలో రాణించ గలవు!\" అని చెప్పాడు.\nచెంగయ్య తల ఊపి ఊరుకున్నాడు. కొన్ని రోజులు గడిచాయి. ఒకనాడు భద్రయ్యఅనే రైతు చెంగయ్య దగ్గరకు వచ్చాడు. భద్రయ్య తనకున్న ఒకే ఒక ఎకరం పొలం అమ్మేసు కుంటున్నాడు. అందుచేత, కొలత కొలిచి, ఆ పొలం మీద పన్నుబకాయిలు లేవని రాసిచ్చి - అమ్ముతున్న తనకూ, కొనుక్కుం టున్న ఆసామీకీ వ్యవహారం పరిష్కారం చెయ్యమని కోరాడు.\nచెంగయ్య తన కరణీకం లెక్కల పుస్త కాలు తిరగేశాడు. భద్రయ్య పన్ను కట్టినట్లుగా లెక్కల పుస్తకాల్లో నమోదు కాలేదు. కాని, రశీదు పుస్తకాలలో మాత్రం అతను డబ్బు కట్టినట్లు జమ ఉంది. చెంగయ్య తల గోక్కుని లెక్కకడితే, గత నాలుగు సంవత్స రాలుగా భద్రయ్య పన్ను కడుతున్నా, పన్ను కట్టవలసిన సొమ్ము సమానంగా ఉంటుంది! భద్రయ్యలాంటి చిన్నరైతులు నిజాయితీగా పన్ను కడతారు. అందుచేత వాళ్ళకు రశీదు లివ్వడం తప్పనిసరి. పెద్ద మొత్తంలో పన్ను కట్టని ధనికరైతులు, అధికార్లచేత ఒత్తిడి రానీయకుండా మనకు మామూళ్ళ పేరిట అవసరాలకు తగినంత డబ్బు ఇస్తున్నారు. అందుచేత వాళ్ళను మన లెక్కల పుస్తకాలలో పన్ను కట్టినవాళ్ళుగా చూపిస్తాం. భద్రయ్య లాంటి చిన్నరైతులు పన్ను కట్టినట్టు రశీదు లున్నా, ధనికరైతుల పన్నుబకాయికి జమ కట్టి, చిన్నమొత్తాలలో వాళ్ళు బకాయి ఉన్న ట్టుగా బాకీజాబితా తయారుచేస్తాం. అధికార్లతో మాత్రం మాట రాకుండా, 'చాలా చిన్న బకాయిదారుల జాబితాలో అతని పేరు ఉంటున్నది.\nచెంగయ్య ఆశ్చర్యపడి తండ్రి వద్దకు వెళ్ళి విషయం చెప్పాడు. ముసలి కరణం ఆగకుండా నవ్వి, “కరణీకమంటే ఇదే! భద్రయ్యే కాదు; ఇంకా చాలామంది సన్నకారు రైతులు బాకీదారుల జాబితాలో ఉన్నారు. కాని, సంవత్సరాల తరబడి గ్రామపెద్ద, దేవాలయ ధర్మకర్త, భూషయ్య, రంగయ్య లాంటి కొందరు ధనికరైతులు పన్నులు కట్ట కపోయినా బాకీదారుల జాబితాలో లేరు. బాకీజాబితాలో ఉన్న రైతులు చెల్లించిన రశీదుసొమ్ము, చెల్లించకపోయినా చెల్లించి నట్లుగా లెక్కలపుస్తకాల్లో ఉన్న ధనికరైతులు అని అబద్ధమాడి- వాళ్ళకు పదోపరకో ముట్టజెప్పి ప్రసన్నంచేసుకుని, మామూళ్ళ మీదబతుకుతున్నాం. ఇదీ రహస్యం!\" అన్నాడు.\nచెంగయ్యకు ఈ పద్ధతి చాలా మోసమని పించింది. అతడు భద్రయ్య పొలం కొలిచి, కొనుగోలుదారుకు అప్పచెప్పించి పన్ను బకాయి లేనట్టుగా రాసిచ్చాడు. ప్రతిఫలంగా భద్రయ్య కొనుగోలుదారు ఇచ్చిన మామూలు పుచ్చుకుంటూ, “తాత ముత్తాతలు కరణీకాలు చేసిన రోజులలో ఆ కరణాలకు భుక్తికి లోటుండేది కాదు. కాలక్రమేణా రోజులు మారిపోయి, ఈనాందార్లు, జమీందార్లు కూడా దుర్వ్యసనాలకు లొంగి, హెూదాలు కోల్పోయి వీధిన పడుతున్నారు. మాకు కూడా సరైన జీతభత్యాలుంటే, మీలాంటి బక్క రైతుల దగ్గర మామూళ్ళకు చెయ్యి చాచకపోదును!\" అంటూ నొచ్చుకున్నాడు.\nభద్రయ్య, కొనుగోలుదారు, చెంగయ్యకు దణ్ణంపెట్టి వెళ్ళిపోయారు. ఆనాటి నుంచి బాకీ జాబితాలో భద్రయ్యపేరుకు బదులు కొత్త రైతు రామయ్య పేరును చెంగయ్య రాసుకోవడం మొదలుపెట్టాడు.\nరెండు మూడు సంవత్సరాలు గడిచాయి. చెంగయ్య తండ్రి చెప్పిన విధంగానే కరణీకం లెక్కలు రాస్తూ, ఏ లోటూ లేకుండా జీవితం గడిపేస్తున్నాడు. ఇలా ఉండగా - హఠాత్తుగా ముసలి కరణం కాలం చేశాడు. చెంగయ్య, తండ్రికి శ్రాద్ధవిధి యధావిధిగా జరిపించి, అస్తికల నిమజ్జనం కోసం కాశీ వెళ్ళాడు. ఈ కారణం చేత పైఅధికారులు ఒత్తిడికి లొంగి, కరణీకం బాధ్యతలను తన దాయాదికి అప్ప చెప్పవలసి వచ్చింది.\nచెంగయ్య దాయాది బుచ్చన్న దుర్మార్గుడు. తనకు తాత్కాలికంగా వచ్చిన కరణీకాన్ని శాశ్వతం చేసుకోవాలనుకున్నాడు. అతడు గ్రామంలోని పెద్దరైతులను కలుసుకుని, కరణీకం లెక్కల్లోని రహస్యం చెప్పి, “మా లెక్కల ప్రకారం మీరెవరూ పన్ను కట్టనవసరం లేదు. సన్నకారురైతులు పన్ను కట్టినట్టు రశీదులున్నాయి. కాని, లెక్కల పుస్తకాల్లో ఆ డబ్బు జమపడలేదు. అందుచేత దోషమంతా చెంగయ్యమీదికి పోతుంది. మీరు కాస్తంత సాయపడితే, మీకు పన్ను డబ్బు మిగలడమే కాక, నాకు ఉద్యోగం వస్తుంది. ప్రతిఫలంగా, ఇకనుంచి మీకు అన్నివిధాలా మేలు చేస్తాను,” అన్నాడు.\nఇందుకు రైతుల్లో ఎక్కువమంది సరే నన్నారు.\nనెలరోజుల తర్వాత చెంగయ్య కాశీనుంచి తిరిగి వచ్చేసరికి, గ్రామమంతా హడావిడిగా ఉన్నది.\n\"పన్ను కట్టిన రైతులందరూ తమతమ రశీదులతో వచ్చి, పన్ను కట్టినట్టు నిర్ధారించు `కోకపోతే పొలాలు జప్తు చేయబడతాయి!\"అని బుచ్చన్న దండోరా వేయించాడు.\nఇది విని చాలామంది రైతులు, తాము పన్ను కట్టిన జాబితాలో లేమని తెలిసిమండిపడి చెంగయ్యను నిలదీశారు. చెంగయ్య అప్పటికి వాళ్ళను సమాధానపరిచి, పెద్దరైతులను విడిగా రహస్యంగా కలుసుకుని, \"అయ్యా! పిల్లకాకికేం తెలుసు ఉండేలు దెబ్బ అన్నట్టు, ఎవడో సత్ర కాయగాడు చెప్పిన మాటలు పట్టుకుని, పన్ను కట్టిన జాబితాలో ఉన్నామని సంతోష పడకండి. ఈ మధ్య వచ్చిన తుఫానుకు ముందు, మీరంతా చెరుకుతోటలు వేశారు. కాని, మీరు నాచేత అరటితోటలు వేసినట్టుగా రాయించుకుని, పన్ను మినహాయింపే కాక, అధికారులనుంచి ఆర్థికసహాయం కూడా పొందారు. నేను ఆ అసలులెక్కలు బయట పెడితే, నా ఉద్యోగం పోయినా ఫర్వాలేదు గాని, మీరంతా పెద్ద చిక్కులో పడిపోతారు. మీకు ధనహానితో పాటు, తప్పక గౌరవహాని కూడా కలుగుతుంది! ఆ తర్వాత మీ ఇష్టం,” అన్నాడు.\nకరణం లెక్కల జోలికి వెళ్ళడమంటే, కొరివితో తల గోక్కోవడం లాంటిదని గ్రహించి పెద్దరైతులు గ్రామస్థులందర్నీ ఒకచోట సమా వేశపరచి, కరణం నిజాయితీని ఆకాశానికె త్తేరు.\nఈ విధంగా చెంగయ్య గండం గడిచి బయటపడినా, తప్పుడులెక్కలు తెచ్చే ప్రమా దాన్ని గుర్తించి, ఆనాటి నుంచీ చిన్నా-పెద్ద రైతులందరి పన్నులలెక్కలూ నిజాయితీగా రాస్తూ, గ్రామంలో మంచివాడన్న పేరు తెచ్చుకున్నాడు.",
            "book_page_end": 44
        },
        {
            "title": "మహాభారతం: శిశుపాల వధ (23)",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణిక ధారావాహిక",
            "moral": "దుష్టులకు తగిన శిక్ష తప్పదు. అహంకారం, దుర్బుద్ధి వినాశనానికి దారితీస్తాయి.",
            "keywords": [
                "రాజసూయం",
                "కృష్ణుడు",
                "శిశుపాలుడు",
                "భీష్ముడు",
                "సుదర్శన చక్రం",
                "మయసభ"
            ],
            "characters": [
                "కృష్ణుడు",
                "ధర్మరాజు",
                "శిశుపాలుడు",
                "భీష్ముడు",
                "సహదేవుడు",
                "దుర్యోధనుడు",
                "వ్యాసుడు"
            ],
            "locations": [
                "ద్వారక",
                "ఇంద్రప్రస్థం",
                "మయసభ",
                "హస్తినాపురం"
            ],
            "content": "ద్వారకలో కృష్ణుడు రాచకార్యాలన్నింటినీ వసుదేవుడికి అప్పగించి, ధర్మరాజు చేయబో తున్న రాజసూయానికి అవసరమైన వస్తు వులూ, రత్నాలూ, ధనమూ, ధాన్యాలూ తీసు కుని రథం మీద బయలుదేరి ఇంద్రప్రస్థానికి వచ్చాడు.\nధర్మరాజు కృష్ణుడితో, \"రాజసూయం చెయ్యటానికి నీ సహాయం ఎంతైనా అవసరం. అందుచేత నేనీ యాగాన్ని చెయ్యటానికి అనుమతి ఇయ్యి. లేదా నువ్వే దీక్షపూని ఈ యాగాన్ని చెయ్యి,\" అన్నాడు.\n“ధర్మరాజా, సామ్రాజ్యాన్ని భరించటానికి నువ్వే తగినవాడివి. అందుచేత నువ్వే యాగం చెయ్యి. నువ్వు చెయ్యమన్న పనులన్నీ నేను చేస్తాను,” అన్నాడు కృష్ణుడు.\nధర్మరాజు సంతోషించి సహదేవుణ్ణి పిలిచి, యాగానికి అన్నీ సిద్ధం చేయమనీ, నాలుగు వర్ణాలవారినీ ఆహ్వానించమనీ చెప్పాడు. నకులుణ్ణి పిలిచి, హస్తినాపురంనుంచి భీష్మ, ధృతరాష్ట్ర విదురులనూ, ద్రోణ కృపాశ్వత్థా మలనూ, దుర్యోధనాదులనూ పిలుచుకు రమ్మన్నాడు.\nసహదేవుడు అన్ని ఏర్పాట్లూ దివ్యంగా చేశాడు. నకులుడు హస్తినాపురం నుంచి కౌరవ ప్రముఖులను తెచ్చాడు. వారితో ధర్మరాజు తాను తలపెట్టిన పని గురించి చెప్పి, దానధర్మాలు చెయ్యడానికి కృపా చార్యుణ్ణి, భోజనాల ఏర్పాట్లు చూడటానికి దుశ్శాసనుణ్ణి, బ్రాహ్మణులకు మర్యాదలు చేయడానికి అశ్వత్థామనూ, రాజులను సత్కరించడానికి సంజయుణ్ణి, వచ్చేవారు తెచ్చే కానుకలు భద్రపరచడానికి దుర్యో ధనుణ్ణి, అన్నిపనులూ సక్రమంగా సాగేటట్టు పైన కనిపెట్టి ఉండడానికి భీష్మద్రోణులనూ ఏర్పాటు చేసి, తాను యజ్ఞదీక్ష ధరించాడు.\nవచ్చినవారందరూ రాజసూయయాగం చూడాలనీ, మయసభ చూడాలనీ అభిలాషతో వచ్చారు. రాజులైనవాళ్ళు అంతులేని కాను కలు తెచ్చారు. యాగం జరిగినంత కాలమూ విరామం అన్నది లేకుండా సంతర్పణ సాగింది. యజ్ఞం మహావైభవంగా పూర్తి అయింది. అప్పుడు భీష్ముడు ధర్మరాజుతో, \"స్నాతకుడూ, ఋత్విజుడూ, సద్గురుడూ, ఇష్టుడూ, రాజూ, ఇంద్రియాలను సమన్వయం చేసిన వాడూ- ఈ ఆరుగురూ పూజార్హులని చెబుతారు. అలాటివారిలో గొప్పవాణ్ణిగా చూసి, నువ్విప్పుడు పూజించాలి,” అన్నాడు.\n\"అలాటి వారెవరో మీరే నిర్ణయించి చెప్పినట్లయితే, నేను ఆయనకు అర్ఘ్యమి స్తాను,” అని ధర్మరాజు భీష్ముడితో అన్నాడు.\nభీష్ముడు ఆలోచించి, “ఈ సభలో అగ్ర పూజకు తగినవాడు కృష్ణుడు తప్ప మరెవరు న్నారు? అందువల్ల అతనికే మొదటి అర్ఘ్యం ఇయ్యి,” అన్నాడు.\nధర్మరాజు లౌక్యంగా భీష్ముడి ఆజ్ఞను శిరసావహిస్తూ, సహదేవుణ్ణి పిలిచి, మొదటి అర్ధ్యాన్ని కృష్ణుడికి ఇయ్యమని ఆజ్ఞాపిం చాడు. సహదేవుడు అర్ఘ్యం ఇస్తే కృష్ణుడు సంతోషంగా పుచ్చుకున్నాడు.\nఇందుకు శిశుపాలుడు సమ్మతించక, కృష్ణుణ్ణి ఆక్షేపిస్తూ, ధర్మరాజుతో, “ధర్మరాజా, ఇందరు రాజులూ, మహనీయులూ ఉండగా యాదవుడైన కృష్ణుడికి ఎలా మొదటి అర్ఘ్యం ఇచ్చావు? ఇతను ఏమైనా వృద్ధుడా? మీకు ఆచార్యుడా? గొప్ప ఋత్విజుడా? ఇతనిలో ఏమి చూసి ఇచ్చావు? నీకీ సలహా ఇచ్చిన భీష్ముడికి యుక్తాయుక్తాలు తెలియవు. కృష్ణు డికి తొలిపూజ చేయదలచుకున్నప్పుడు ఈ రాజులందరినీ దేనికి ఆహ్వానించావు? ఇది వీరందరికీ అవమానం కాదా? నువ్వు ప్రతాప వంతుడివని భయపడి కాదు మేము నీకు కప్పాలిచ్చింది; ధర్మం తెలిసినవాడివనీ, సత్యవ్రతుడవనీ, సామ్రాజ్యం ఏలదగినవాడి వనీ ఇచ్చాం. ఈ ఒక్క పాడుపని చేసి నీకున్న కీర్తినంతా పోగొట్టుకున్నావు,” అని కృష్ణు డితో, “ఈ పాండవులు నీ కుతంత్రాలకు భయపడిగాని, నీ మీద అమితప్రేమతోనో మొదటి అర్ఘ్యాన్ని ఇస్తే, నీకైనా నీ అంతరం తెలియవద్దా? రాజువు కాని నీకీ గౌరవం నిష్ఫలం. దీనివల్ల అవమానం నీకేగాని, సభలోని వారికి కాదు. ధర్మరాజు ధర్మబుద్ధి, భీష్ముడి తెలివీ, నీ అవివేకమూ తెలిసిన తరవాత ఈ సభలో ఉండరాదు,\" అంటూ, పట్టరాని ఆగ్రహంతో తన పరివారాన్ని లేపు కుని అక్కడి నుంచి వెళ్ళిపోబోయాడ.\nధర్మరాజు అతని వెనుక పరిగెత్తి, “శిశు పాలా! ఆగు! వెళ్ళిపోకు! నువ్విలా మాట్లాడటం అన్యాయం. భీష్ముడిలాంటి వృద్ధుణ్ణి అవ మానించ రాదు. కృష్ణుడి సంగతి నీకన్నా ఆయనకు బాగా తెలుసు. నీకన్న పెద్దవాళ్ళు పలువురు సభలో ఉండి కూడా ఏమీ అభ్యంతరం చెప్పనప్పుడు నువ్వెందుకు ఇలా ఆక్షేపిస్తావు?\" అని శాంతవచనాలతో శిశు పాలుణ్ణి సమాధానపరిచేందుకు ఎంతగానో ప్రయత్నించాడు.\nఅప్పుడు భీష్ముడు ధర్మరాజుతో, “దుర్మా ర్గుడైన ఈ శిశుపాలుణ్ణి బతిమలాడుతావేం? ఊరుకో!\" అని సభవారితో, “ఈ శిశుపాలుడు పరమ మూఢుడు కావడం చేత కృష్ణుడి గొప్పదనం ఎరుగడు. అయినా కృష్ణుడికి మేం ఇచ్చిన మొదటి అర్ఘ్యం ఆమోదించక అతడు ఏంచేస్తాడో చేసుకోనిద్దాం,” అన్నాడు.\n\"కృష్ణుణ్ణి మేం పూజించినందుకు ఇంకా అభ్యంతరం ఉన్నవారెవరన్నా ఈ సభలో ఉంటే వారినెత్తి మీద నా కాలు పెడతాను,” అంటూ సహదేవుడు ఆగ్రహంతో తన కాలు ఎత్తి నిలబడ్డాడు.\nసభలో ఎవరూ సహదేవుడికి జవాబు చెప్పలేదు. అప్పుడు శిశుపాలుడి సేనాపతి సునీధుడనేవాడు లేచి, “రాజులారా, లేవండి. యాదవులూ, పాండవులూ మనకు చాలా అవమానం చేశారు. సైన్యాలను సిద్ధపరచి వీరి మదం అణచుదాం,” అని తమ పక్షపు రాజులందరినీ ఒక పక్కకు చేర్చాడు. యుద్ధ సన్నాహానికి శిశుపాలుడు కూడా అనుమతిం చాడు.\nఇదంతా- చూసి ధర్మరాజు భయపడి, భీష్ముడితో, “తాతగారూ, రాజులు యుద్ధా నికి దిగుతున్నారు.యాగానికి విఘ్నంరా కుండానూ, ప్రజలకు హాని కలుగకుండానూ ఉపాయం చూడాలి,\" అన్నాడు.\nదానికి భీష్ముడు, “కృష్ణుడు నీ యాగాన్ని రక్షిస్తూ ఉండగా దానికి ఎవరు విఘ్నం కలిగించగలరు? శిశుపాలుడికి చేటుకాలం రాబట్టే ఇలాటి దుర్బుద్ధి పుట్టింది,” అని చెప్పాడు.\nశిశుపాలుడు కోపంతో రెచ్చిపోయి భీష్ముణ్ణి అనరాని మాటలన్నాడు, కృష్ణుణ్ణి నిందిం చాడు. అతని మాటలు వింటూంటే భీముడికి వీరావేశం వచ్చింది.\nఅతను రౌద్రాకారం దాల్చి, పళ్ళు పటపటా కొరుకుతూ శిశుపాలుణ్ణి చంపటానికి మీదికి పోతుంటే, భీష్ముడు వారించాడు.\nతరవాత ఆయన భీముడికి శిశుపాలుడి వృత్తాంతం ఈ విధంగా తెలిపాడు:\nశిశుపాలుడు మూడు కళ్ళతోనూ, నాలుగు చేతులతోనూ పుట్టి, గాడిదలాగా ఓండ్ర పెట్టాడు. అది చూసి అతని తల్లిదండ్రులు సాత్వతీ, దమఘోషుడూ అతన్ని పారెయ్య దలిచారు. అప్పుడు అశరీరవాణి, “మీరు వీణ్ణి పారెయ్యకండి. వీడు పరాక్రమవంతు డవుతాడు. వీడికి ఇప్పుడు చావులేదు. వీణ్ణి చంపేవాడు మరొక చోట పుట్టి పెరుగు తున్నాడు,” అన్నది.\nఅప్పుడు సాత్వతికి పుత్రమోహం పుట్టు కొచ్చి, “వీణ్ణి చంపేవాడెవడో చెప్పు!\" అని అశరీరవాణిని అడిగింది.\n“ఎవరు వీణ్ణి ఎత్తుకున్నప్పుడు వీడి అదనపు కన్నూ, అదనపు చేతులూ పోతాయో అతని చేతనే వీడికి చావున్నది,\" అన్నది అశరీరవాణి.\nఅది మొదలు సాత్వతి తన విడ్డూరపు కొడుకును చూడవచ్చినవారికందరికీ ఎత్తుకో మని ఇస్తూ వచ్చింది.\nఇలా ఉండగా, ఒకనాడు బలరామ కృష్ణులు చేదిపురానికి వచ్చి, దమఘోషుడితో కొంతసేపు మాట్లాడి, అంతఃపురంలో ఉన్న సాత్వతిని చూశారు.\nఆమె కుశలప్రశ్నలు వేసి, తన కొడుకును ముందు బలరాముడి చేతికిచ్చింది; తరవాత బలరాముడి దగ్గరనుంచి పిల్లవాణ్ణి తీసుకుని కృష్ణుడికి ఇచ్చింది.\nకృష్ణుడు ఎత్తుకోగానే ఆ బిడ్డకున్న మూడో కన్నూ, అదనంగా ఉన్న రెండుచేతులూ పోయాయి. కృష్ణుడి చేతిలో తన కొడుకు చస్తాడని గ్రహించి దిగులుపడి, సాత్వతి, “వీడు చేసే తప్పులను క్షమించు,\" అని కృష్ణుణ్ణి బతిమాలింది.\nదానికి కృష్ణుడు నూరు తప్పులు క్షమిస్తానని మాట ఇచ్చాడు.\nభీష్ముడు చెప్పిన ఈ విషయాలన్నీ శిశు పాలుడు విని ఆయనను నానా మాటలూ అన్నాడు. తరవాత అతడు కృష్ణుడితో, “నాతో యుద్ధానికి రా. నిన్ను నేను చంపేదాకా ఈ భీష్ముడి మదం అణగదు. నిన్ను చంపినాక ఈ పాండవుల సంగతి తేల్చుతాను. నిన్ను పూజించినందున వీళ్ళు కూడా చంపదగిన వాళ్ళే,\" అని రెచ్చిపోయి నోటి తీటగా _మాట్లాడాడు.\nఅంతా విని కృష్ణుడు అక్కడ చేరిన రాజులతో, “అంతా వినండి. ఈ శిశుపాలుడు మాకు మేనత్తకొడుకై ఉండి కూడా, అకార ణంగా మా యాదవులకు ఎన్నో అపకారాలు చేశాడు.\nమేము ప్రాగ్జ్యోతిషపురం మీదికి దండెత్తి పోయిన సమయంలో వీడు మా ద్వారక మీదికి వచ్చి, మా పురానికి నిప్పు పెట్టి వెళ్ళాడు. మేము రైవతక పర్వతం మీద విహరిస్తుంటే వీడు అక్కడికి వచ్చి, మాలో కొందరిని చంపి, కొందరు స్త్రీలను అక్కడ చెరపట్టాడు.\nమా తండ్రి వసుదేవుడు అశ్వమేధం చేసినప్పుడు అశ్వాన్ని అపహరించాడు. బభ్రు వాహనుడి భార్యను అపహరించాడు. రుక్మిణిని పెళ్ళాడాలనుకున్నాడు కాని, వీడి ఆట సాగ లేదు.\nఇలా వాడు చేసిన దారుణాలు, నీచ కృత్యాలు ఎన్నో ఉన్నాయి. అయినా, మా మేనత్తకిచ్చిన మాట మూలంగా అన్నింటిని సహించి ఊరుకున్నాను,” అన్నాడు.\nశిశుపాలుడు వెటకారంగా నవ్వి, “కృష్ణా, నేను వరించినదాన్ని పెళ్ళాడటమే కాక ఆ సంగతి ఈ సభలో చెప్పుకునేటందుకు నీకు సిగ్గు లేదా? నీ దయవల్ల నేను బతికి ఉన్నట్లు చెబుతున్నావు. నిన్ను చూస్తే నాకు భయం లేదు. ఏం చెయ్యగలవో చెయ్యి,” అన్నాడు.\nవెంటనే కృష్ణుడు తన సుదర్శన చక్రాన్ని చేతబట్టి శిశుపాలుడి పైకి ప్రయోగించాడు. అది శిశుపాలుడి తల నరికేసింది. శిశు పాలుడు కూలిపోయాడు.\nఅతనిలోనుంచి తేజస్సు బయలుదేరి వచ్చి కృష్ణుడిలో ఐక్యం కావటం చూసి సభ లోని వారంతా ఆశ్చర్యపోయారు.\nధర్మరాజు శిశుపాలుడి కళేబరానికి అంత్య క్రియలు జరపటానికి ఉత్తరువిచ్చి, వెంటనే శిశుపాలుడి కొడుకుకు చేది రాజ్యాభిషేకం చేశాడు.\nరాజసూయయాగం పూర్తి అయింది.\nధర్మరాజు అవభృధ స్నానం చేసి దీక్ష చాలిం చాడు. రాజులందరూ ఆయనను సమీపించి, సామ్రాజ్యాన్ని సాధించినందుకు అభినం దించి, తిరిగిపోతామని చెప్పారు.\nధర్మరాజు అందరినీ తగిన విధంగా సత్కరించి, వారిని హస్తినాపురం దాటినదాకా సాగనంపటానికి తన తమ్ములను నియో గించాడు.\nతరవాత కృష్ణుడు కూడా ద్వారకకు తిరిగి వెళ్ళాడు. మయసభ చూడాలన్న కోరికతో దుర్యోధనుడు మటుకు శకునితో సహా ఉండి పోయాడు.\nఒకనాడు ధర్మరాజు సభకు వ్యాసుడు వచ్చాడు. అప్పుడు ధర్మరాజు తనను వేధి స్తున్న అనుమానం ఆయనతో ఇలా చెప్పాడు: \"రాజసూయయాగం జరుగుతూండగా శిశు పాలుడి వధ జరిగింది కదా, ఇది ఉత్పాతం కాదా?\"\n\"ఇది ఉత్పాతమే. దీని ఫలితం పద మూడేళ్ళ తరవాత కాని తెలియదు. అప్పుడు క్షత్రియ వినాశం జరుగుతుంది,” అన్నాడు వ్యాసుడు.\nఈ మాట విని ధర్మరాజు కుంగిపోయాడు. అర్జునుడు ఆయనకు ధైర్యం చెప్పాడు.\nమయసభను చూడటానికి ఉండిపోయిన దుర్యోధనుడు పరాభవం పొందాడు.\nఅతను నీరు లేనిచోట నీరున్నదనుకొని బట్టలు ఎగ గట్టుకున్నాడు; నీరున్నచోట నేల అనుకుని అందులోకి నడిచి బట్టలు తడుపుకున్నాడు. ఇది చూసి భీమార్జున నకుల సహదేవులూ, ద్రౌపదీ, సేవకులూ నవ్వారు. అది తెలిసి ధర్మరాజు దుర్యోధనుడి మనసు నొవ్వకుండా ఉండడానికి మంచి బట్టలు కట్టబెట్టాడు.\nకాని దుర్యోధనుడికింకా అవమానాలు జరిగాయి. అతను వాకిలి ఉన్నచోటు గుర్తిం చక, వాకిలి లేనిచోట ఉన్నదనుకుని ప్రవేశించ బోయాడు. నుదురు బొప్పి కట్టింది.\nనేల సమంగా ఉన్నచోట ఎగుడుగా కనిపించి ఎక్కబోయి, కిందపడ్డాడు. చూసి ఆనందించ వచ్చిన మయసభ అతని మనసుకు కంటకంగా తయారయింది.\nఅతను అసూయతో దహించుకుపోసా గాడు. ధర్మరాజుకు సామ్రాజ్యం లభించింది. అతను లోకోత్తరమైన మయసభ సంపా దించాడు.\nఈ సంగతులు తలుచుకున్న కొద్దీ దుర్యోధనుడి మనస్తాపం హెచ్చిపోయి అతన్ని దహించివేయ సాగింది.\nఅతను ధర్మరాజుతో వెళ్ళి వస్తానని చెప్పి, హస్తినాపురానికి బయలు దేరి వెళ్ళిపోయాడు.",
            "book_page_end": 52
        },
        {
            "title": "మనదేశపు చెట్లు: బారెంకి",
            "book_page_start": 53,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "పౌరాణిక/వైజ్ఞానిక వ్యాసం",
            "moral": "పురాణాల వాక్కు వృథాపోదు (దైవ వాక్కు/నమ్మకం నిలబడతాయి).",
            "keywords": [
                "బారెంకి చెట్టు",
                "పురాణం",
                "శివుడు",
                "నంది",
                "ఔషధ గుణాలు"
            ],
            "characters": [
                "పరమశివుడు",
                "నంది",
                "పార్వతి"
            ],
            "locations": [
                "కైలాసం",
                "వైతరణీ నది"
            ],
            "content": "పరమశివుడు నందివాహనం మీద వెళుతూ మార్గ మధ్యంలోవైతరణీనదిని చూసి, వాహనంపై నుంచి దిగి, నదిలో స్నానం చేస్తూండగా, గట్టుమీద నిలబడిన నంది, దాపుల కనిపించిన ఒక చెట్టు దగ్గరికి వెళ్ళి, తలతో ఆ చెట్టు ఆకులను తాకాడు. ఆ దృశ్యాన్ని చూసిన పరమశివుడు నందిని ఎందుకు అలా చేశావని అడిగాడు. \"అది బారెంకి చెట్టు కదా? దాని పత్రాలను స్పృశించిన వారికి విందు భోజనం లభిస్తుందని పురాణాలు చెబుతాయి. అందుకే వాటిని తాకాను,\" అన్నాడు నంది. \"ఓహెూ, నాకే పురాణాల గురించి బోధిస్తున్నావా? సరే, నీకు ఈ రోజు విందు ఎలా లభ్యమవుతుందో చూస్తాను,\" అంటూ పరమశివుడు నందిని ఎక్కి ఎక్కడెక్కడో తిరగడం ప్రారంభించాడు. దారిలో నందికి ఆహారం లేకుండా. చేశాడు.\nకైలాసంలో పార్వతి, భర్త కోసం ఎదురుచూస్తూ కూర్చున్నది. కానీ ఎంతసేపటికీ ఆయన రాకపోవడంతో, ఇరువురికని వండిన వంటను తెచ్చి ముందు పెట్టుకుని భోజనం చేయడానికి ఉపక్రమించింది. భోజనం చేస్తూన్న సమయంలో నంది వచ్చే అలికిడి విని, “అరరే, భర్తకు ముందు భుజించడం అపచారం కదా!\" అని సిగ్గుపడి, వంటను పాత్రతో సహా తీసుకుపోయి నంది ఉండేచోట పెట్టి భర్తకు ఎదురు వెళ్ళింది. పరమశివుడు ఎందుకో నంది మీది నుంచి దిగుతూ, ఆయన, “వీడికి రోజు ఆహారం పెట్ట వద్దు,” అని భార్యను ఆజ్ఞాపించాడు. పరమశివుడికి తనమీద ఎందుకు ఆగ్రహం కలిగిందో నందికి అర్థం కాలేదు. అతడు విచారంగా పడుకున్నాడు. అప్పుడు అతనికి వంటకాల కమ్మని వాసన తగిలింది. తిరిగి చూస్తే, అక్కడ పార్వతి అంతకుముందు తెచ్చి పెట్టిన వంటకాలు కనిపించాయి. నంది సంతోషంగా విందుభోజనం చేశాడు!\nపురాణాల వాక్కు వృథాపోదు-అని నిరూపించడానికి చెప్పబడే కథకు సంబంధించిన చెట్టు బారెంకి, దీనిని వృక్షశాస్త్రంలో స్ట్రెబ్లస్ యాస్పర్ అని అంటారు. ఆంగ్లంలో సియాస్ రఫ్బుష్ అనీ- హిందీ, బెంగాలీ భాషలలో సెహెూరా అనీ; మరాఠీలో ఖరేటీ అనీ, మలయాళంలో పరూకా అనీ, తమిళంలో పిరయామరం అనీ అంటారు.\nఈ చెట్టు ఆకులు అండాకారంలో చివర మొనదేలి ఉంటాయి. రెండు వైపులా గరుకుగా ఉండడం వల్ల వీటిని కలప, దంతం మొదలైన వాటిని మెరుగు పెట్టడానికి ఉపయోగిస్తారు. వీటి పువ్వులు చిన్నవి గానూ, పచ్చగానూ ఉంటాయి. ఇవి జనవరి - మార్చ్ నెలల మధ్య పూస్తాయి. దీని బెరడు బూడిద రంగులో నున్నగా దృఢంగా ఉంటుంది. దీనికి కొన్ని ఔషధ గుణాలు కూడా ఉన్నాయి.",
            "book_page_end": 53
        },
        {
            "title": "మనదేశపు ఋషులు: ఉదంకుడు",
            "book_page_start": 54,
            "pdf_page_start": 54,
            "pdf_page_end": 55,
            "author": "చందమామ బృందం",
            "genre": "పౌరాణిక కథ",
            "moral": "అచంచలమైన పట్టుదల, నిర్విరామకృషి, అప్రమత్తత ఉంటేనే దివ్యజ్ఞానం పొందడం సాధ్యమవుతుంది.",
            "keywords": [
                "ఉదంకుడు",
                "గురుదక్షిణ",
                "కుండలాలు",
                "తక్షకుడు",
                "పాతాళ లోకం",
                "సృష్టి రహస్యం"
            ],
            "characters": [
                "ఉదంకుడు",
                "పైలముని",
                "గురుపత్ని",
                "పౌష్య మహారాజు",
                "పౌష్య మహాదేవి",
                "తక్షకుడు",
                "ఇంద్రుడు"
            ],
            "locations": [
                "పాతాళ లోకం",
                "గురువు ఆశ్రమం"
            ],
            "content": "మహాభారతం వంటి ప్రాచీన గ్రంథాలలో ప్రస్తావించబడిన మహాఋషులలో ముఖ్యుడు ఉదంకుడు.\nఉదంకుడు పైలముని శిష్యుడు. అతడు విద్యాభ్యాసం పూర్తి చేసిన తరవాత గురువును, \"గురువర్యా! తమ ఋణం తీర్చుకోలేనిది. కానీ, తమకేదైనా గురుదక్షిణ చెల్లించుకోవా లని కోరికగా ఉన్నది. తమకేం కావాలో సెల వివ్వండి!\" అని వేడుకున్నాడు.\nదానికి గురువు, “నాకు ఏ కోరికా లేదు నాయనా! నా భార్యకేమైనా కావాలేమో అడిగిచూడు,” అన్నాడు. ఉదంకుడు గురు పత్ని దగ్గరికి వెళ్ళి విషయం చెప్పాడు. ఆమె, \"నాకు పౌష్యరాజ పత్ని ధరించే అపురూపమైన కుండలాలను ధరించాలని ఉన్నది,\" అన్నది.\nఉదంకుడు వెళ్ళి పౌష్యమహారాజును దర్శించి, తన గురుపత్ని కోరికను తెలియ జేశాడు.\n“రాణి అంతఃపురంలో ఉన్నది. నువ్వే వెళ్ళి ఆమెను అర్థించు,” అన్నాడు రాజు.\nఉదంకుడు రాణి పౌష్య మహాదేవి అంతఃపురానికి వెళ్ళి చూశాడు. కాని అక్కడ రాణి కనిపించలేదు. అతడు తిరిగి వచ్చి రాజుకు ఆ సంగతి చెప్పాడు. రాజు కొంతసేపు మౌనం వహించి, “నువ్వు ఈ రోజు ఉదయం, స్నానం చేసి శుచివై, ధ్యానం చేసి, ఆహారాన్ని మొదట దేవతలకు సమర్పించిన తరవాతే భుజించావా?” అని అడిగాడు.\n“లేదు!\" అన్నాడు ఉదంకుడు. \n\"రేపు ఈ నియమాలను పాటించి, ఆ తరవాత అంతఃపురానికి వెళ్ళి చూడు. రాణి కనిపిస్తుంది,” అన్నాడు రాజు.\nఉదంకుడు రాజు చెప్పిన విధంగానే శుచియై, నియమాలను పాటించి మరునాడు రాణి అంతఃపురానికి వెళ్ళాడు. అప్పుడు రాణి కనిపించి ఉదంకుడి వినయ విధేయ తలకు సంతసించి, అతని ప్రార్థన మేరకు తన కుండలాలను తీసి ఇచ్చింది.\nఉదంకుడు గురువు ఆశ్రమానికి తిరిగి వస్తూ, మార్గమధ్యంలో తటాకం కనిపించ గానే, స్నానం చేయడానికి, కుండలాలనుఒక బండమీద పెట్టి నీళ్ళలోకి దిగాడు. అతడు పైకి వచ్చేలోగా ఒక సన్యాసి, కుండలాలను అపహరించుకుని పరిగెత్తడం చూసి అతణ్ణి వెంబడించాడు. సన్యాసి ఒక గుహలోకి వెళుతూ వెళుతూ పాముగా మారి భూమిలోని బిలంలోకి దూరిపోయాడు.\nఉదంకుడు ఇంద్రుణ్ణి ప్రార్థించాడు. మరుక్షణమే ఇంద్రుడి వజ్రాయుధం గుహను ఛేదించింది. అప్పుడు పాతాళ లోకానికి మార్గం కనిపించింది. ఉదంకుడు ఆ మార్గం గుండా పాతాళలోకం చేరి, సర్పరాజులను స్తుతించి, తక్షకుడు అపహరించుకుని వెళ్ళిన కుండలాలను తిరిగి పొందాడు.\nఉదంకుడు పాతాళ లోకంలో ఇద్దరు స్త్రీలు తెలుపు, నలుపు దారాలతో బట్టలు నేసే దృశ్యం చూశాడు. నేత మగ్గంలోని చక్రానికి పన్నెండు ఆకులు కనిపించాయి.\nఆ చక్రాన్ని ఆరుగురు పిల్లలు తిప్పుతున్నారు! ఉదంకుడు ఆశ్రమం చేరి, గురు పత్నికి కుండలాలు సమర్పించి, గురువుకు తన అనుభవాలనూ, తాను పాతాళలోకంలో చూసిన దృశ్యం గురించీ చెప్పాడు. తెలుపు, నలుపు దారాలు పగలూ- రేయికి సంకేతాలనీ, చక్రం కాలమనీ, పన్నెండు ఆకులు పన్నెండు నెలలనీ, చక్రం తిప్పే ఆరుగురు పిల్లలు ఆరు రుతువులనీ గురువు వివరించాడు.\nఉదంకుడి కథలో కొన్ని నిగూఢరహస్యాలు ఇమిడి ఉన్నాయి. ఉదంకుడి పాతాళలోక ప్రవేశం - సృష్టి రహస్యాలను ఛేదించడానికి జరిగిన అరుదైన ప్రయత్నం. కుండలాలు నిగూఢ జ్ఞానానికి సంకేతాలు. అచంచలమైన పట్టుదల, నిర్విరామకృషి, అప్రమత్తత ఉంటేనే దివ్యజ్ఞానం పొందడం సాధ్యమవుతుంది. ఇదే ఈ కథలోని అంతరార్థం అని చెబుతారు!",
            "book_page_end": 55
        },
        {
            "title": "మీకు తెలుసా?",
            "book_page_start": 56,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "విజ్ఞానం",
            "moral": "",
            "keywords": [
                "క్విజ్",
                "సాధారణ జ్ఞానం",
                "చదరంగం",
                "విటమిన్ డి"
            ],
            "characters": [],
            "locations": [],
            "content": "చెస్బర్డులో ఎన్ని చతురస్రాలు ఉన్నాయో తెలుసా? \nప్రపంచ మహాకావ్యాలలో అతిపెద్దది ఏది?\nఎక్కువ భూకంపాలకు లోనైన దేశం ఏది?\nపూర్వకాలంలో సందేశాలను పక్షుల ద్వారా పంపేవారు. అందుకు ఏ పక్షులను ఉపమోగించేవారు?\nరాళ్ళను తినే పక్షి ఏది?\nసౌరమండలంలోని అతి పెద్ద గ్రహం ఏది?\n'నైలునదీ వరం'గా పేరుగాంచిన దేశం ఏది?\nవర్షం ఎలా మొదలవుతుంది?\nజైనమత స్థాపకుడు ఎవరు?\nమనిషి గుండె పరిమాణం ఎంత?\nధర్మామీటర్ ఉపయోగించబడే ద్రవలోహం ఏది?\nఅమెరికా మొట్టమొదటి అధ్యక్షుడు ఎవరు?\nమూడు పెద్ద మహాసముద్రాలు ఏవి?\nనర్సు వృత్తి ఏర్పడడానికి కారణం ఒక వనిత. ఆమె పేరేమిటి?\nసూర్యరశ్మి నుంచి లభించే విటమిను ఏది?\nమనదేశంలో ఓటు వేయడానికి ఎన్నేళ్ళు నిండి ఉండాలి?\n1996 లీప్ సంవత్సరం. మరి ఎన్నేళ్ళ కొకసారి లీప్ సంవత్సరం వస్తుంది?\n'బుల్ఫైట్'కు ప్రసిద్ధి గాంచిన రెండు దేశాలు ఏవి?",
            "book_page_end": 56
        }
    ],
    "statistics": {
        "total_stories": 14,
        "author_counts": {
            "చందమామ బృందం": 7,
            "జొన్నలగడ్డ రామలక్ష్మి": 1,
            "కోటంరాజు రమాపతి": 1,
            "గ్రీకు పురాణ గాథ": 1,
            "వసుంధర రచన (ఆధారం)": 1,
            "మీరా నాయర్": 1,
            "సీతాసత్య": 1,
            "జె. ఉదయనాగశిరీష": 1
        },
        "genre_counts": {
            "వ్యాసం": 1,
            "రాజకీయ వ్యాసం": 1,
            "నీతి కథ": 3,
            "జానపద కథ": 1,
            "పౌరాణిక ధారావాహిక": 2,
            "వార్తలు/విశేషాలు": 1,
            "బేతాళ కథ": 1,
            "పర్యాటక వ్యాసం": 1,
            "పౌరాణిక/వైజ్ఞానిక వ్యాసం": 1,
            "పౌరాణిక కథ": 1,
            "విజ్ఞానం": 1
        }
    }
}