{
    "book_id": "చందమామ_1996_07",
    "stories": [
        {
            "title": "విద్యాబోధనలో ఉన్నత ప్రమాణాలు",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "విద్యార్థుల సంఖ్యకు అనుగుణంగా విద్యావిధానాలను మెరుగుపరచడం, వసతులను పెంపొందించడం చాలా అవసరం.",
            "keywords": [
                "విద్య",
                "పాఠశాలలు",
                "కళాశాలలు",
                "వసతులు",
                "విద్యావిధానం"
            ],
            "characters": [
                "చందమామ బృందం"
            ],
            "locations": [
                "భారతదేశం",
                "బెంగళూరు"
            ],
            "content": "సెలవుల తరవాత పాఠశాలలు, కళాశాలలు తెరవడంతో మరొక\nవిద్యాసంవత్సరం ప్రారంభమయింది. సంవత్సరానికి సంవత్సరం విద్యార్ధుల\nసంఖ్య పెరుగుతూనేఉన్నది. బెంగళూరులోని 'ఇండియన్ అకాడెమీ\nఆఫ్ సైన్సెస్' నివేదిక ప్రకారం పదేళ్ళ క్రితం మనదేశంలో బడికి వెళ్ళే\nపిల్లల సంఖ్య 120,000 మంది. అది ఏడాదికి 3 శాతం ప్రకారం\nపెరుగుతూ వస్తున్నది. అయితే, పెరుగుతూన్న విద్యార్ధుల సంఖ్యకు,\nపాఠశాలలకు తగిన విధంగా అక్కడి వసతులు పెరుగుతున్నాయా?\nఅంటే లేదనే చెప్పాలి.\nనగరాలలోనూ, పట్టణాలలోనూ ప్రభుత్వ, ప్రభుత్వేతర సంస్థలు\nనడిపే కొన్ని పాఠశాలలలో తప్ప మిగిలిన పాఠశాలల స్థితి అంతంత\nమాత్రంగానే ఉన్నది. ఇటీవలి కాలంలో కొన్ని ప్రైవేటు సంస్థలకు కూడా\nపాఠశాలలు ధనం ఆర్జించి పెట్టే 'పరిశ్రమలు'గా మారుతున్నాయే తప్ప,\nఅక్కడి వసతులు పెరగలేదు. ఆ విద్యా సంస్థలను నడిపే యజమానులూ\nడబ్బును గురించి తప్ప, విద్యార్థుల భవిష్యత్తును గురించి ఆలోచించడం\nలేదు. ఎందుకంటే, మన దేశంలోని దాదాపు 60 శాతం పాఠశాలలలో\nముఖ్య అవసరమైన నల్లబల్లలు కూడా లేవు. ఇక గ్రంథాలయాల,\nప్రయోగశాలల సంగతి సరేసరి!\nఈ పరిస్థితి పాఠశాలలకే పరిమితం కాదు. 'ఉన్నత '\nవిద్యానిలయాలయిన కళాశాలల పరిస్థితి కూడా ఇంచుమించు ఇలాగే\nఉన్నది. నలభై సంవత్సరాల క్రితం, విద్యార్థులలో 30-32 శాతం మంది\nసైన్సు ప్రధాన పాఠ్యాంశంగా చదివే వారు. ఇప్పుడది 19-20 శాతానికి\nతగ్గింది. కళాశాలలలో సైన్సు విద్యాభ్యాసానికి తగిన వసతులు లేక\nపోవడం కూడా దీనికి ఒక కారణంగా చెప్పవచ్చు.\nరోజురోజుకూ వస్తూన్న మార్పులకు అనుగుణంగా, భావిపౌరులకు\nఉన్నత ప్రమాణాలతో విద్య నేర్పడానికి వీలుగా మనదేశ విద్యావిధానాలను\nతీర్చిదిద్ది, వసతులను కల్పించి, పెంపొందించడం చాలా అవసరం!",
            "book_page_end": 7,
            "ఆజ్ఞ!": null
        },
        {
            "title": "వార్తలు - విశేషాలు: నూతన ప్రధానమంత్రి",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "రాజకీయ వార్తలు",
            "moral": "N/A",
            "keywords": [
                "ఎన్నికలు",
                "ప్రధానమంత్రి",
                "హెచ్.డి. దేవెగౌడ",
                "లోక్సభ",
                "యునైటెడ్ ఫ్రంట్"
            ],
            "characters": [
                "అటల్ బిహారీ వాజ్పాయ్",
                "హెచ్.డి. దేవెగౌడ"
            ],
            "locations": [
                "భారతదేశం",
                "కర్నాటక"
            ],
            "content": "ఏప్రిల్, మే నెలలలో మన లోక్సభ 543\nస్థానాలకూ; అస్సాం, హర్యానా, కేరళ, తమిళ\nనాడు, పశ్చిమ బెంగాల్ రాష్ట్రాలకూ; కేంద్ర\nపాలిత ప్రాంతమైన పాండిచ్చేరి శాసన సభకూ\nకలిసి మొత్తం 914 శాసన సభ స్థానాలకు\nఎన్నికలు జరిగాయి. అక్కడక్కడ చెదురు\nమదురు సంఘటనలు తప్ప ఎన్నికలు ప్రశాం\nతంగానే జరిగాయి. నాలుగు రాష్ట్రా\nలలోనూ, పాండిచ్చేరిలోనూ పాలక\nపక్షాలు ఓటమి పాలయ్యాయి.\nపశ్చిమ బెంగల్లో మాత్రం పాలక\nపక్షమైన లెఫ్ట్ ఫ్రంట్ మళ్ళీ అధికారం\nలోకి వచ్చింది.\nకేంద్రంలో కూడా ప్రభుత్వం\nమారింది. పాలక పక్షమైన కాంగ్రెస్\n140 స్థానాలు మాత్రమే గెలుచుకో\nగలిగింది. భారతీయ జనతా పార్టీకి\nకాంగ్రెస్ కన్నా 21 స్థానాలు ఎక్కువ లభించాయి.\nఅయినప్పటికీ, ప్రభుత్వం ఏర్పాటుచేయడానికి\nఅవసరమైన స్థానాలు దానికి లభించలేదు. ఏ\nఒక్క పార్టీకి గాని పూర్తి మెజారిటీ లేని 'హంగ్'\nపార్లమెంటు ఏర్పడింది.\nఈ లోక్సభ ఎన్నికలలో జనతాదళ్కు 46\nస్థానాలూ, ఉభయ కమ్యూనిస్టు పార్టీలకు 44\nస్థానాలూ లభించాయి. 17 ప్రాంతీయ పార్టీలూ,\nఇండిపెండింట్లు కలిసి 153 స్థానాలు గెలుచు\nకున్నాయి.\nభారతీయ జనతాపార్టీకి కొన్ని ప్రాంతీయ\nపార్టీలు మద్దతు తెలియజేయడంతో, ఎక్కువ\nమంది సభ్యులు గల ఆ పార్టీని ప్రభుత్వం\nఏర్పాటు చేయవలసిందిగా - ఆ పార్టీ, లోక్సభ\nనాయకుడు అటల్ బిహారీ వాజ్పాయ్న రాష్ట్రపతి\nఆహ్వానించాడు. మే 15వ తేదీ భారతీయ\nజనతాపార్టీ ప్రభుత్వం ఏర్పాటయింది. కాని,\nరాష్ట్రపతి ఇచ్చిన గడువులోగా మెజారిటీ\nనిరూపించుకోలేక పోవడంతో, భారతీయ జనతా\nపార్టీ ప్రభుత్వం 13 రోజులలో రాజీనామా\nచేసింది.\nఆ తరవాత ప్రభుత్వం ఏర్పాటు చేయడం-\nజనతాదళ్, వామ పక్షాలు, ప్రధాన ప్రాంతీయ\nపార్టీలు కలిసి ఏర్పడిన యునైటెడ్ ఫ్రంట్\nవంతయింది. కర్నాటక రాష్ట్ర జనతాదళ్\nముఖ్యమంత్రి అయిన శ్రీ హెచ్.డి. దేవెగౌడను\n- జనతాదళ్, తమ నాయకుడిగా ఎన్నుకోవడంతో\nఆయన మన దేశానికి 12వ\nప్రధానమంత్రిగా జూన్ 1వ తేదీ\nపదవీ ప్రమాణం చేశారు. పదకొండు\nపార్టీల సంకీర్ణ ప్రభుత్వానికి ఆయన\nనాయకత్వం వహిస్తున్నారు.\nశ్రీ దేవెగౌడ 1933వ సం||లో\nకర్నాటక రాష్ట్రంలోని ఒక మారు\nమూల గ్రామం రైతుకుటుంబంలో\nపుట్టారు. సివిల్ ఇంజనీరింగ్లో\nడిప్లొమా పొంది కొన్నేళ్లు సివిల్\nకాంట్రాక్టర్గా పనిచేశారు.\nఆ తరవాత ఆయన రాజకీయ రంగంలో\nప్రవేశించి, అంచెలంచెలుగా ఎదిగి 1962వ\nసం||లో కాంగ్రెస్ పార్టీ శాసన సభ్యుడయ్యారు.\n1983వ సం||లో కర్నాటకలో ఏర్పడిన\nమొట్టమొదటి కాంగ్రెసేతర ప్రభుత్వంలో మంత్రి\nఅయ్యారు. 1991వ సం||లో సమాజ్వాది పార్టీ\nఅభ్యర్థిగా హసన్ నుంచి పార్లమెంటుకు ఎన్ని\nకయ్యారు. 1994వ సం||లో జరిగిన ఎన్నికలలో\nజనతాదళ్కు నాయకత్వం వహించి, కర్నాటక\nముఖ్యమంత్రి అయ్యారు. ఆ పదవిలో 17నెలల\nపాటు కొనసాగి, ఇప్పుడు యునైటెడ్ ఫ్రంట్\nఆదేశం మేరకు భారత దేశ ప్రధాన మంత్రి\nపదవిని చేపట్టారు.",
            "book_page_end": 9,
            "ఆజ్ఞ!": null
        },
        {
            "title": "విశ్వంభరన్యాయం",
            "book_page_start": 10,
            "pdf_page_start": 10,
            "pdf_page_end": 16,
            "author": "చందమామ బృందం",
            "genre": "నీతి కథ",
            "moral": "ఇతరులకు కష్టం కలిగించి, దాని ద్వారా మనం సుఖపడాలనుకుంటే, ఆ అదృష్టం కరిగిపోయి పతనం ప్రారంభమవుతుంది. ఉపకారికి అపకారం చేయాలనే బుద్ధిని మార్చుకోవాలి.",
            "keywords": [
                "అదృష్టం",
                "విశ్వాసం",
                "మిత్రత్వం",
                "స్వార్థం",
                "గ్రామాధికారి"
            ],
            "characters": [
                "గోవిందుడు",
                "గోపాలుడు",
                "రాజు",
                "విశ్వంభరుడు",
                "మంత్రి"
            ],
            "locations": [
                "నిత్యమల్లెపురం",
                "రాజధాని"
            ],
            "content": "నిత్యమల్లెపురంలో గోవిందుడనే భూస్వామి\nఉన్నాడు. ఆయనకు పెద్ద మేడ వుంది.\nబోలెడు పొలాలున్నాయి. పట్టిందల్లా బంగార\nమవుతూంటుంది. అంతా ఆయనను అదృష్ట\nవంతుడని అంటూంటారు.\nకొంతకాలానికి ఆ ఊరికి గోపాలుడనే\nఆసామీ వచ్చాడు. ఆయనకు ఆస్తి లేదుకానీ,\nవిద్యాధికుడు. అపారమైన తెలివి ఉంది. నోరు\nమంచిదైతే ఊరు మంచిదవుతుందనే సామెత\nతెలుసో ఏమో వచ్చిన నెలరోజుల్లోనే అందరి\nమధ్యా ఎంతో మంచిపేరు తెచ్చుకున్నాడు.\nఅయితే, గోవిందుణ్ణి మాత్రం ఆయన\nచూడలేదు.\nగోవిందుడికి ఆ నోటా ఈ నోటా గోపాలుడి\nగురించి వార్తలందుతూనే ఉన్నాయి. ఆయన\nతన వద్దకు రాకపోవడం చిన్నతనంగా\nతోచినా, ఒకరోజున కబురు పెట్టి మరీ తన\nవద్దకు రప్పించుకున్నాడు. “ఏదో ఒక\nరోజున నేనే మీ వద్దకు వద్దామనుకుంటు\nన్నాను. ఈలోగా మీరే పిలిచారు కారణమే\nమిటి?” అన్నాడు గోపాలుడు.\n\"మీరు డబ్బు ఇబ్బందుల్లో ఉన్నారని\nతెలిసింది. ఆత్మాభిమానం ఉన్నవాళ్ళు నోరు\nతెరిచి అడగరుకదా! ఆత్మీయతను కోరే\nవాడిగా నేను మీకో సాయం చేద్దామను\nకుంటున్నాను. నా డబ్బు తీసుకుంటే, మీకు\nనా అదృష్టం అంటి, అచ్చి వస్తుంది,\" అని\nచెప్పాడు గోవిందుడు.\n.\nగోపాలు డాయనకు రెండు చేతులూ\nజోడించి నమస్కరించి, \"ఆత్మీయుడిలా\nమాట్లాడారు. ఎంతో సంతోషంగా ఉన్నది.\nఇక మీదట మనం ఒకరినొకరు మాటలతో\nమన్నించుకోవద్దు. నువ్వనుకుందాం,\"\nఅన్నాడు.\nగోవిందుడు తలూపాక, \"నేను నా\nఅదృష్టంతోనే పైకి రావాలని కోరుకునే\nమనిషిని. కాబట్టి నీ డబ్బును తీసుకోను.\nమనం మాత్రం డబ్బు ప్రసక్తి లేకుండా,\nఇప్పటిలాగే, ఆత్మీయుల్లా ఉందాం,” అన్నాడు\nగోపాలుడు.\nఅందుకు సరేనన్నాడు గోవిందుడు.\nమొదట గోపాలుడు తన కుటుంబంతో\nసహా అద్దె ఇంట్లో దిగాడు. రెండు సంవత్స\nరాలు గడిచేసరికిసొంతఇల్లుకొన్నాడు. ఇంకొక\nరెండేళ్ళలో అయిదెకరాల పొలం కొన్నాడు.\nక్రమంగా డబ్బు పోగు చేశాడు. పదేళ్ళు గడిచే\nసరికి గోవిందుడికి సాటి వచ్చేటంత ధన\nవంతుడయ్యాడు.\nతనకే శుభం జరిగినా గోపాలుడు\nగోవిందుడికి చెబుతూండేవాడు. ఆయన\nవినిఊరుకునేవాడు తప్ప సంతోషం వెలి\nబుచ్చేవాడు కాదు. ఒకవేళ గోపాలుడు తన\nకంటే అదృష్టవంతుడిననుకుంటున్నాడేమో\nఅన్న అనుమానంతో తనకు జరగని శుభాలు\nకల్పించి చెప్పేవాడు. వాటిని విని, గోపాలుడు\nబ్రహ్మానందపడేవాడు.\nగోపాలుడు తరచుగా దూరప్రాంతాలకు\nవెళ్ళి పండిత సభలలో పాల్గొని డబ్బు\nసంపాదించేవాడు. ఆయన అఖండమైన\nపండితుడు కావడంతో, నానాటికీ ఆయన\nఆదాయం పెరగసాగింది. తన గురించి\nఅట్టే ఎక్కువగా చెప్పుకునే అలవాటు\nగోపాలుడికి లేదు. అందువల్ల, ఆయన\nసంపాదన గురించి అందరూ తలొకరకంగా\nచెప్పుకునేవారు. వీలున్నంతవరకూ గోవిం\nదుడు కూడా గోపాలుడి గురించి చెడుగా\nఅనేవాడు. ఇలా ఉండగా - ఒకరోజున\nనిత్యమల్లెపురానికి రాజదూత వచ్చాడు.\nగోపాలుడిని మహాపండితుడుగా గుర్తించి,\nసన్మానం చేయాలనుకుంటున్నాడు రాజు.\nవారంరోజుల్లో బోయీలు బంగారు పల్లకితో\nరానున్నారు.\nఈ వార్త ఊరంతా పెద్ద విశేషంగా\nచెప్పుకున్నారు. ఒక్కసారిగా ఊళ్ళో గోపాలుడికి\nగౌరవం పెరిగింది. ఆయన స్వయంగా ఈ\nశుభవార్తను గోవిందుడికి చెప్పాడు. ఆయన\nముఖం మాడ్చుకుని, \"నాకు తలనొప్పిగా\nఉంది!\" అని లోపలిగదిలోకి వెళ్ళిపోయాడు.\nఆయన ప్రవర్తనకు గోపాలుడు కాస్త\nఆశ్చర్యపడినా, అది తనకు కొత్త కాదు.\nకాబట్టి, గోవిందుడి స్వభావం అంతేలే అని\nసరిపెట్టుకున్నాడు.\nబంగారు పల్లకి వచ్చిన రోజున,\nఊరందరూ గోపాలుణ్ణి పొలిమేర దాకా\nసాగనంపారు. గోవిందుడు అస్వస్థతగా\nఉందని వెళ్ళలేదు.\nరాజధానిలో గోపాలుడికి ఘన సన్మానం\nజరిగింది. రాజాయనతో, \"అయ్యా! నిత్య\nమల్లెపురానికి ఇంతవరకు గ్రామాధికారి లేడు.\nపక్కవూరి అధికారే, రెండు ఊళ్ళ వ్యవహారాలు\nచూస్తున్నాడు. ఇకమీదట ఆ ఊరికి మీరే\nఅధికారి,” అన్నాడు.\nగోపాలుడు తల అడ్డంగా ఊపి, \"మహా\nప్రభూ! పాండిత్యం వేరు, పాలనా సామర్థ్యం\nవేరు. నిత్యమల్లెపురంలో నా ప్రియ మిత్రుడు\nగోవిందుడున్నాడు. ఆయన సమర్థుడే కాక,\nఅదృష్టవంతుడు కూడా. ఆయన పాలనలో\nప్రజలు సుఖపడతారు. ఆయన అదృష్ట\nవంతుడు గనక ఊరుకు అదృష్టమూ కలి\nసొస్తుంది,” అన్నాడు.\nరాజు దీనికి ఒప్పుకుని, వెంటనే పత్రం\nరాయించి, గోపాలుడినే స్వయంగా మిత్రుడి\nకంద జేయమన్నాడు.\nఈవార్త గోపాలుడికంటే ముందుగా నిత్య\nమల్లెపురం చేరింది. ఊరివాళ్ళు గోపాలుడి\nనిస్వార్థపరత్వాన్ని మెచ్చుకున్నారు. అయితే\nకొందరు మాత్రం, \"గోవిందుడు మనిషి\nమంచివాడే కానీ, నోటి దురుసెక్కువ. గోపా\nలుడే అధికారి అయ్యుంటే బాగుండేది, \"అను\nకున్నారు.\nఏది ఏమైతేనేం, గోపాలుడు రాజధాని\nనుంచి తిరిగివచ్చి, గోవిందుడికి రాజసందేశా\nన్నందజేసి, \"నా మిత్రుడు గ్రామాధికారి\nఅయినందుకు నా కెంతో సంతోషంగా ఉంది,”\nఅని చెప్పాడు.\nఅప్పుడు మాత్రం గోవిందుడు మొదటి\nసారిగా, గోపాలుడికి కృతజ్ఞతలు తెలియ\nబరిచాడు.\nరాజుకు గోపాలుడి పాండిత్యం పట్ల\nరోజురోజుకూ ఆకర్షణ పెరగసాగింది. ఆయన\nతరచుగా గోపాలుణ్ణి రాజధానికి రప్పిం\nచుకునేవాడు. వెళ్ళినప్పుడల్లా గోపాలుడు\nగ్రామస్థుల సమస్యలేమైనా ఉంటే, రాజుకు\nచేప్పేవాడు. ఆయన వెంటనే వాటికి పరిష్కార\nమార్గం చూపేవాడు. ఈ వార్త మోసుకుని,\nసంతోషంగా గోవిందుడికి చేరవేస్తే, ఆయన\nగోపాలుడి వంక గుర్రుగా చూసి, “గ్రామ సీమ\nస్యలు రాజుకు నువ్వెందుకు చెప్పాలి? ఈ\nగ్రామానికి నువ్వా, నేనా అధికారిని? సరే,\nజరిగిందేదో జరిగిపోయింది. మరొక సారి\nనువ్విలా చేస్తే, నేను నా పదవిని విడిచి\nపెట్టేస్తాను,” అన్నాడు.\n“ఎవరివల్లనయితేనేం, ఊరుకు మేలు\nజరిగితే అధికారి సంతోషించాలి కదా!\nనువ్వు కూడా నన్నుపయోగించుకుని, నీ\nఅవసరాలు రాజు నుంచి తీర్చుకో,",
            "book_page_end": 16,
            "ఆజ్ఞ!": "న్నాడు.\nగోవిందుడిలో పదవి కారణంగా అహం\nపెరిగిందని గ్రహించినా, ఆయన మాటల్లో\nకొంతవరకు నిజం ఉన్నదనిపించింది గోపా\nలుడికి.\nక్రమంగా గోవిందుడికి, గోపాలుడి పట్ల\nఅసహనం పెరగసాగింది. పొలంపన్ను\nకట్టలేదనో, ఇంటిపాక చూరు వీధిలోకి వచ్చిం\nదనో లేని కారణాలు చెప్పి గోపాలుణ్ణి వేధించ\nసాగాడు.\nగోపాలుడు కొంత కాలం సహించాడు.\nచివరకు విసిగిపోయి, రాజుకు ఫిర్యాదు\nచేశాడు. రాజు, గోవిందుణ్ణి గట్టిగా మంద\nలించాడు. గోవిందుడు సరైన సంజాయిషీ\nఇచ్చుకోలేక గోపాలుడి పట్ల మరింత\nఉక్రోషం పెంచుకున్నాడు.\nఇలాంటి సమయంలో, ఆ ఊరికి\nవిశ్వంభరుడనే సాధువు వచ్చాడు. ఆయన\nహిమాలయాల్లో కొంత కాలం తపస్సు చేసి,\nకొన్ని శక్తులు సంపాదించాడు. వారాని\nకొక్కరోజు పదిమందికి కోరినది జరిగేలా\nచేస్తాడాయన. గోవిందుడాయనకు తన ఇంట్లో\nఆశ్రయం ఇచ్చాడు.\nప్రతిరోజూ గ్రామస్థులు వచ్చి, విశ్వంభరుణ్ణి\nదర్శించుకుని, తమ సమస్యలు చెప్పు\nకునేవారు. ఆయన వాళ్ళు చెప్పింది శ్రద్దగా\nవిని, వారిలో కొందరిని ఎన్నుకుని, వారంలో\nఒకరోజున కోర్కెలు తీర్చేవాడు. గోవిందు\nడింటిలో ఉన్న కారణంగా, ప్రతివారం\nఆయన గోవిందుణ్ణి తప్పకుండా ఎన్నుకునే\nవాడు.\nఈ అవకాశం తీసుకుని గోవిందుడు,\nతనపై రాజుకు అభిమానం కలగాలనీ, రాజు\nతను చెప్పినట్లు వినాలనీ కోరుకున్నాడు. ఆ\nప్రకారమే జరిగింది. గోవిందుడు తరచుగా\nరాజును కలుసుకునేవాడు. మొదట్లో గోపా\nలుడికి వ్యతిరేకంగా చెప్పాలని చూశాడే కానీ,\nరాజు చెప్పుడుమాటలు వినడు. అందుకని\nఆయన రాజుతో, “పండితుల అవసరాలు\nతక్కువ. సామాన్యుల అవసరాలు ఎక్కువ.\nతమరు కొంతకాలం పాటు పండితులను\nఆదరించడం మాని, ప్రజాక్షేమాన్ని దృష్టిలో\nవుంచుకోవాలి,\" అంటూ నచ్చజెప్పాడు.\nఫలితంగా ఎందరో పండితులతో పాటు\nగోపాలుడికి రాజునుంచి కానుకలు ఆగి\nపోయాయి.\nగోపాలుడిలో దానగుణం ఎక్కువ. ఆయన\nవైభవంగా జీవిస్తూ పదిమందికి సాయ\nపడుతున్నాడు. రాజు నుంచి కానుక\nలాగిపోగానే, ఆయన సంపద కరిగిపోసాగింది.\nకొందరాయన పరిస్థితికి జాలిపడి, \"విశ్వం\nభరుణ్ణి వేడుకోండి! మీకు మళ్ళీ రాజాదరణ\nలభిస్తుంది,” అన్నారు. విశ్వంభరుడి శక్తి\nగురించి గోపాలుడు విని ఉన్నాడు. కానీ,\nఆయనకు అద్భుతశక్తుల మీద నమ్మకం\nలేదు. అందువల్ల, తన బాధల గురించి\nచెప్పుకుందామని రాజధానికి వెళ్ళాడు.\nఅయితే, ఆ సరికి రాజుకు గోవిందుడి\nమాటలు బాగా తలకెక్కి ఉన్నాయి. నిత్య\nమల్లెపురం గ్రామస్థులెవరైనా సరే, తమ\nసమస్యలను గోవిందుడి ద్వారా మాత్రమే\nతనకు చెప్పుకోవాలని, ఆయన భటులు\nచెప్పారు.\nఏం చేయాలో తెలియక గోపాలుడు,\nమంత్రిని కలుసుకుని మాట్లాడాడు.\nగోపాలుడి విద్వత్తు కాయన ఆశ్చర్యపడి,\n“చెప్పండి. మీ కోసం ఏమైనా చేస్తాను,”\nఅన్నాడు.\nగోపాలుడాయనకు ఒక సందేశాన్ని రాసి\nఇచ్చి, \"ఇది నేను రాసినట్లు రాజుకు చెప్ప\nవద్దు. పండితుల వల్ల సామాన్యుల కెంత\nప్రయోజన ముంటుందో, పండితుల అవస\nరాలు తీర్చడం వల్ల రాజ్యానికెంత లాభ\nముంటుందో ఇందులో రాశాను. మీరే\nచెబుతున్నట్టుగా ఈ సందేశాన్ని రాజుకు\nవినిపించండి,\"అని తన గ్రామానికి వెళ్ళి\nపోయాడు.\nమంత్రి చెప్పగా రాజా సందేశం విన్నాడు.\nఆయనకు తన పొరబాటు అర్థమై - ప్రతి\nగ్రామానికి ఒక రాజపండితుణ్ణి నియ\nమించాలని నిర్ణయించుకున్నాడు. అందుకు\nపండితులు తమ వివరాలు పంపించవచ్చు.\nగ్రామాధికారి ద్వారా వివరాలు పంపిన పండితు\nలకు ప్రాధాన్యత ఇవ్వబడుతుంది!\nనిత్యమల్లెపురానికీ వార్త చేరింది. వెంటనే\nగోవిందుడు తనకు నచ్చినవాడి నెన్నుకొని,\nరాజుకు వాడి వివరాలు పంపాడు. ఇది తెలిసి\nగోపాలుడు, రాజుకు నేరుగా తన వివరాలు\nపంపాడు.\n\"రాజుకు తమరంటే ఎంతో ఇష్టం.\nకానీ, ఆయన పండితుల నియామకంలో\nకూడా, తమరిని సంప్రదించలేదు. 'ఏదో\nదుష్టశక్తి మీకు వ్యతిరేకంగా పనిచేస్తున్నది.\nతమరు విశ్వంభరుణ్ణి కలుసుకోక తప్పదు!\"\nఅని ఇష్టులు కొందరు గోపాలుడికి నచ్చ\nజెప్పారు.\nఏమనుకున్నాడో, గోపాలుడు విశ్వంభరుణ్ణి\nకలుసుకుని తన సమస్య చెప్పుకున్నాడు.\nవిశ్వంభరుడేదో అనేలోగా, అక్కడే వున్న\nగోవిందుడు, \"స్వామీ! ఇతడికి తమపై విశ్వాసం\nలేదు. ఇంతవరకూ ఒక్కసారి కూడా తమరిని\nదర్శించలేదు. ఇప్పుడు స్వార్థంతో ఇక్కడికి\nవచ్చాడు,\" అన్నాడు.\nనా ధర్మం,” అని, గోపాలుడితో, “నాయనా!\nఎల్లుండి నువ్వు నా వద్దకు రావచ్చును.\"\nఅన్నాడు విశ్వంభరుడు గంభీరంగా.\nఇది విని గోవిందుడు కళవెళ పడ్డాడు.\nఅసలే గోపాలుడు తనను లెక్క చేయడు.\nఇప్పుడు రాజపండితుడైతే తనను గుడ్డిగవ్వ\nకింద తీసి పారేస్తాడు. విశ్వంభరుడి దీవెనకు\nతిరుగుండదు. కాబట్టి అందుకు విరుగుడు\nఆలోచించాలి!\nగోపాలుణ్ణి, విశ్వంభరుడు దీవించే రోజు\nరానే వచ్చింది. ఆ రోజాయన గోపాలుడితో,\n\"నాయనా! నీకేం కావాలో ఒకే ఒక్క కోరిక\nమనసులో కోరుకో. అది తప్పక ఫలిస్తుంది,”\nఅన్నాడు.\nగోపాలుడు తనకు రాజపండితుడి పదవి\nకావాలని కోరుకున్నాడు. తర్వాత గోవిందుడు,\nవిశ్వంభరుడి దగ్గరకు వెళ్ళాడు. విశ్వంభరుడు,\nగోపాలుడికి చెప్పిన విధంగానే గోవిందుడికి\nచెప్పాడు. గోవిందుడు వెంటనే, \"గోపాలుడికి\nరాజపండితుడి పదవి రాకూడదు,\" అని\nకోరుకున్నాడు.\nఅయితే, ఆయనకు మరుక్షణాన ఒక\nసందేహం కలిగి, విశ్వంభరుణ్ణి, \"స్వామీ!పర\nస్పర విరుద్ధమైన కోర్కెలనొకే రోజున ఇద్దరు\nకోరితే, తమరెవరి కోర్కెను తీర్చుతారు?\" అని\nఅడిగాడు.\n“ఎవరిదో ఒక్కరి కోర్కెనే తీర్చగలను.\nనా వల్ల ఎవరి కోర్కె తీరదో వారికి పతనం\nప్రారంభమవుతుంది,” అన్నాడువిశ్వంభరుడు\nగంభీరంగా.\nఈ జవాబు విని గోవిందుడు చాలా సంతో\nషించాడు. పతనం గోపాలుడికే అనుకుని;\nమనసులో పొంగిపోయాడు. కానీ వారం\nరోజుల్లో రాజధాని నుంచి వార్త విని ఆయన\nహతాశుడయ్యాడు. గోపాలుడికి రాజపండితుడి\nపదవి లభించింది!\nగోవిందుడు పరుగున వెళ్ళి విశ్వం\nభరుడితో, \"స్వామీ! నా అదృష్టం తిరుగులేని\nదాని పేరు. తమరు నా ఇంట ఉండడంతో,\nఅది రెట్టింపవుతుందనుకున్నాను. కానీ,\nఇప్పుడు నాకు పతనం ప్రారంభమయ్యేలా\nఉంది. ఇలా ఎందుకు జరిగింది?” అని కళ్ళ\nనీళ్ళు పెట్టుకున్నాడు.\nవిశ్వంభరుడు నవ్వి, \"నువ్వు అదృష్ట\nజాతకుడివి. సందేహం లేదు. నీ గురించి\nనువ్వు ఆలోచించినంత కాలం, నీ సుఖం\nనువ్వు కోరుకున్నంత కాలం, నీ అదృష్టానికి\nతిరుగులేదు. ఇతరులను కష్టపెట్టి, ఇత\nరులకు నష్టం కలిగించడంలో నీ సుఖం\nచూసుకున్న క్షణం నుంచి, నీ అదృష్టం\nకరిగిపోయి పతనం ప్రారంభమవుతుంది.\nనన్ను గోపాలుడు తన కోసంకోరుకున్నాడు.\nనువ్వు నీ కోసం ఏమీ అడక్క, గోపాలుడికి\nనష్టం కలిగించాలని కోరుకున్నావు.\nఅందుకే నీ కోర్కె తీరలేదు. నీ పతనాన్ని\nఅరికట్టడం నీచేతుల్లోనే ఉంది. ఉపకారికి\nఅపకారం చేయాలనే, నీ బుద్ధినిమార్చుకో!”\nఅన్నాడు.\nఅప్పటికి గోవిందుడికి కళ్ళు తెరుచు\nకున్నాయి. ఆయన గోపాలుడితో మిత్ర\nభావంతో మెసలి కలకాలం మనశ్శాంతితో\nసుఖంగా జీవించాడు."
        },
        {
            "title": "రూపధరుడి యాత్రలు (13)",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "గ్రీకు పురాణ గాథ",
            "moral": "శత్రువులను ఓడించడానికి వివేకం, మిత్రుల సహాయం, దైవబలం ముఖ్యం. రహస్యాన్ని కాపాడటం కూడా అవసరం.",
            "keywords": [
                "రూపధరుడు",
                "ధీరమతి",
                "బుద్ధిమతీదేవి",
                "కుట్ర",
                "పురాణం"
            ],
            "characters": [
                "రూపధరుడు",
                "ధీరమతి",
                "పద్మముఖి",
                "దుర్బుద్ధి",
                "యువకులు",
                "పందులకాపరి",
                "బుద్ధిమతీదేవి"
            ],
            "locations": [
                "ఇథకా",
                "పైలాస్",
                "సముద్రతీరం"
            ],
            "content": "[రూపధరుడి జాడ ఏమీ తెలియనందున అతడు చనిపోయాడనుకుని అనేకమంది\nరాజకుమారులు రూపధరుడి ఇంట బసచేసి, రూపధరుడి భార్యను తమలో ఒకరిని\nపెళ్ళాడమని నిర్బంధించసాగారు. ఇది ఆమెకూ, ఆమె కుమారుడికీ భరించరాని వేదన\nకలిగించింది. పసివాడైన రూపధరుడి కుమారుడు ధీరమతి తన తండ్రి వార్తల కోసం\nఒక నౌకలో బయలుదేరి పైలాస్కు నవద్యోతుణ్ణి ప్రతాపుణ్ణి చూడబోయాడు-తరవాత]\nఈ లోపల ఇథకాలో, రూపధరుడి ఇంట\nచేరిన యువకులు నిశ్చింతగా తింటున్నారు.\nతాగుతున్నారు. జూదాలాటతో కాలం వెళ్ళ\nబుచ్చుతున్నారు. ధీరమతి పైలాస్కు ప్రయాణమై\nవెళ్లిన సంగతి వారికి తెలియదు. ఇంటి\nబయట జూదాలాడుతున్న ఈ దుర్మార్గుల\nవద్దకు ఒక యువకుడు వచ్చి, దుర్బుద్ధి\nఅనేవాడితో, “అయ్యా, పైలాస్ నుంచి ధీరమతి\nఎప్పుడు తిరిగివస్తాడో తమకు తెలుసా?\nఎందుకంటే అతను నా పడవ తీసుకువెళ్లాడు.\nనాకా పడవతో ఇప్పుడు ఒక ముఖ్యమైన\nపని వచ్చింది. నేను అవతలి ఒడ్డుకు పోయి\nఒక అడవి గుర్రాన్ని తెచ్చుకుందామనుకుంటు\nన్నాను,\" అన్నాడు.\nఅందరూ ఒకరి మొహాలు ఒకరు చూసు\nకుని ఆశ్చర్యపోయారు.\nదుర్బుద్ధి ఆ యువకుడితో, “ధీరమతి\nపైలాస్కు వెళ్లాడా? నీకు తెలియకుండా నీ\nపదవ కాజేశాడా? నిన్నడిగే తీసుకుపోయాడా?\nఇదంతా ఎప్పుడు జరిగింది? ఆ పడవకు\nనావికులెవరు? ధీరమతి నౌకర్లా, లేక ఊళ్లో\nఉండే యువకులా? అసలు ధీరమతి ఏ\nపనిమీద పైలాస్కు వెళ్లాడు? ఆ సంగతి\nనీకేమైనా చెప్పాడా?” అని ప్రశ్నలవర్షం\nకురిపించాడు.\n“నా ఇష్టంమీదే పడవను తీసుకు\nపోయారండి. అంతవారు వచ్చి అడిగితే\nఎలా లేదనను? ఆయన అడగ్గానే సంతోషంగా\nనా పడవను ఇచ్చాను. ఊళ్లో ఉండే జమా\nజట్టిల్లాంటి కుర్రాళ్లు నావికులుగా వెళ్లారండి.\nసహనుడు వాళ్లకు నాయకుడుగా వెళ్లాడు,\"\nఅని ఆ వచ్చిన యువకుడు దుర్బుద్ధికి\nజావాబు చెప్పాడు.\nదుర్బుద్ధి కళ్లవెంట నిప్పులు రాలాయి.\nఅతను తన అనుచరులకేసి తిరిగి, “ఇది\nసహించరాని సంగతి! మనందరి కళ్లలోనూ\nదుమ్ము గొట్టి ఈ కుర్రకుంక పడవ చేసుకుని,\nనావికులను సమకూర్చుకుని వెళ్లిపోతాడా!\nశరవేగంతో వెళ్లే పడవ ఒకటి సంపాదించండి.\nఇరవైమంది నావికులను పోగుచెయ్యండి:\nనేను ధీరమతి అంతు తేలుస్తాను,” అన్నాడు\nఆవేశంగా.\nతరవాత నలుగురూ చేరి రహస్యాలోచన\nచేశారు. ధీరమతి పైలాస్ నుంచి తిరిగి వచ్చే\nదారిలో రహస్యంగా పొంచిఉండి, దుర్బుద్ధి\nఅతన్ని చంపెయ్యాలని నిశ్చయించారు.\nవాళ్లు చేసే కుట్రనుగురించి పద్మముఖికి\nనౌకర్లద్వారా తెలిసింది. తన ఇంట చేరిన\nదుర్మార్గులు తన కొడుకును చంపయత్నిస్తు\nన్నారని వినేవరకు ఆమెకు ధీరమతి ప్రయా\nణమై వెళ్లిన సంగతే తెలియదు.\n\"ఇంతమంది నౌకర్లుండి నా కొడుకు\nసముద్రాలపై వెళ్లిపోతూంటే ఒక్కరూ నాతో\nచెప్పలేదు. నాకు తెలిస్తే వాణ్ణి వెళ్లనివ్వను!\"\nఅని పద్మముఖి అమిత దుఃఖంతో ఏడ్చింది.\nఆమెతోబాటు ఆమె ఇంటవున్న పరిచారిక\nలందరూ ఏడ్చారు.\n“పెళ్లికూతురు పెళ్లికోసం ఏడుస్తున్నట్టు\nన్నది. తన కొడుకు పోతాడని తెలియదు,\nపాపం!\" అన్నాడొక దుర్మార్గుడు.\n“మీరెవరూ నోరు పారేసుకోవద్దు. ధీరమతి\nహత్యగురించి పురుగుకైనా తెలియనివ్వ\nకండి\" అంటూ దుర్బుద్ధి తన అనుచరులలో\nసమర్థులను ఇరవైమందిని ఎన్నుకుని, వారితో\nసముద్రతీరానికి వెళ్లాడు.\nవారు ఒక పడవలో కత్తులూ కఠార్లూ\nపెట్టుకుని, తెడ్లు అమర్చి తీరానికి దూరంగా\nలంగరు వేశారు. తరవాత వారు తీరాన\nభోజనం చేసుకు తిని రాత్రికోసం ఎదురు\nచూడసాగారు.\nఆ రోజు పద్మముఖి భోజనం చెయ్య\nలేదు. ఆ రాత్రి ఆమెకు నిద్రకూడా సరిగా\nలేదు. తాను తన కొడుకునే చూస్తానో\nకొడుకు శవాన్నే చూస్తానో అని ఆమె వాపోవ\nసాగింది. ఆ సమయాన ఆమెకు చీకట్లో తన\nసోదరి ఆకారం కనిపించి, \"ఎందుకు\nదుఃఖిస్తున్నావు, అక్కా? నీ కొడుకుకు ఏ\nప్రమాదమూ రాదు,” అని చెప్పి చూస్తుండగానే\nమాయమయింది.\nఆ రాత్రే దుర్మార్గులు తమ పడవను ఒక\nరాళ్లగుట్టల దీవికి తీసుకుపోయి అక్కడ\nలంగరువేసి, ధీరమతికోసం ఎదురు చూడ\nసాగారు.\nఈలోపుగా అక్కడ ధీరమతి ప్రతాపుడికి\nవీడ్కోలుచెప్పి, ఆయననుంచి అనేక\nబహుమానాలు పొంది బయలుదేరాడు. అతను\nసముద్రతీరాన్ని చేరుకుని, తన నావికులను\nకలుసుకుని, దేవతలకు బలులిచ్చి నౌకలో\nఇంటికి ప్రయాణమయ్యాడు. అయితే అతను\nనౌకను నేరుగా నగరానికి నడపక మరొక\nరేవు వద్దకు పట్టించి అక్కడ తాను దిగి, తన\nఅనుచరులతో, “మీరు నగరానికి వెళ్లండి.\nనేను మా పందులకాపరిని ఒక మారు\nకలుసుకుని, ఆ తరవాత నగరానికి వస్తాను,\"\nఅని చెప్పాడు.\nధీరమతి పందులకాపరి గుడిసె వద్దకు\nచేరుకునే సమయానికి రూపధరుడూ,\nపందులకాపరి గుడిసెలోనే ఉండి వంట\nచేసుకుంటున్నారు. గుడిసె బయట ఉన్న\nజాగిలాలు నాలుగూ ధీరమతిని చూసి గుర్తించి,\nతోకలాడిస్తూ, సంతోషంగా అతని పైకి\nదూకాయి.\n“ఎవరో వచ్చారు. నీకు తెలిసివాళ్లో, నీ\nస్నేహితులో అయి ఉండాలి. ఎందుకంటే\nకుక్కలు మొరగటానికి బదులు, వారితో\nమారాం చేస్తున్నాయి,” అని రూపధరుడు\nపందులకాపరితో అన్నాడు.\nరూపధరుడు మాట్లాడటం పూర్తిచేసే\nలోపుగానే ధీరమతి గుడిసెద్వారంలోకి వచ్చి\nనిలబడ్డాడు.\nఅతన్ని చూస్తూనే వందులకాపరి\nసంభ్రమంతో లేచి, తన యజమాని దగ్గరికి\nపరిగెత్తి, ఏ దూరదేశం నుంచో తిరిగివచ్చిన\nకొడుకును ఆప్యాయంగా కౌగిలించుకున్నట్టు\nకౌగిలించుకుని, “వచ్చావా, నాయనా, నిన్ను\nమళ్లీ ఈ కళ్లతో చూస్తాననుకోలేదు. లోపలికి\nరా, బాబూ. అసలు నువ్వు నా గుడిసెకు\nవచ్చేదే అరుదు. పైలాస్కు వెళ్లావుటకాదూ?\nఎప్పుడు తిరిగి వచ్చావు?\" అన్నాడు. అతని\nకళ్లవెంట ఆనందబాష్పాలు రాలాయి.\n“అక్కడినుంచే వస్తున్నాను, చిన్నాయనా.\nమా ఇంటి విశేషాలేమిటి? మా అమ్మ\nక్షేమంగా ఉందా? లేక ఎవరైనా దుర్మార్గులు\nఆవిడను పెళ్ళాడేశారా?\" అని ధీరమతి\nఅడిగాడు.\n\"అటువంటి దేమీలేదు బాబూ. ఆవిడ\nఎప్పటిలాగే ఉంది. అయితే, ఆవిడకు రాత్రిం\nబవళ్ళు దుఃఖం తప్ప మరొకటి లేదు. ఆ\nదుర్మార్గుల బారి నుంచి ఆమెకు ఎప్పుడు\nవిముక్తి లభిస్తుందో ఏమో!\" అన్నాడు\nపందులకాపరి, ధీరమతి చేతిలో వున్న ఈటె\nతీసుకుంటూ.\nధీరమతి లోపలికి రావటం చూసి రూప\nధరుడు లేచి అతనికి చోటివ్వబోయాడు.\nకాని ధీరమతి, “లేవకు, తాతా. నేను కూర్చు\nనేటందుకు ఇంకో ఆసనం దొరక్క పోదులే!”\nఅన్నాడు.\nరూపధరుడు మళ్ళీ కూచున్నాడు. పందుల\nకాపరి ధీరమతికోసం ఒక చర్మం పరిచి\nకూచోబెట్టాడు. తరవాత ముగ్గురూ కూచుని\nభోజనం చేశారు.\nభోజనం అయ్యాక ధీరమతి పందుల\nకాపరితో, “చిన్నాయనా, ఈ కొత్తమనిషి\nఎవరు? ఈయనను ఎవరు ఇక్కడికి తెచ్చారు?\"\nఅని అడిగాడు.\n\"బాబూ, ఈయన క్రీట్ దేశస్తుడనని\nచెబుతున్నాడు. ప్రపంచమంతా తిరిగాడట.\nఆయన లోకసంచారం చేయాలని దేవుడు\nరాసి పెట్టినట్టుంది. ఆయన ప్రమాదంనుంచి\nతప్పించుకుని నా గుడిసెలో తల దాచుకు\nన్నాడు. ఆయనను నీ చేతుల్లో పెడుతున్నాను,\nనీ ఇష్టం వచ్చినట్టు చెయ్యి,” అన్నాడు\nపందులకాపరి.\n\"నాకు ఎటువంటి పరీక్ష పెట్టావు,\nచిన్నాయనా! ఈ అతిథిని నా ఇంటి కెలా\nతీసుకుపోగలను? నేను చిన్నవాణ్ణి, నా ఇంటి\nనిండా శత్రువులేనాయె! వాళ్ళంతా\nపెళ్ళిచేసుకోమని తొందరపెడుతూంటే ఏమీ\nనిర్ణయించలేని స్థితిలో ఉన్నది మా అమ్మ..\nఅందుచేత నేను ఈయనకు చేయగల\nసహాయం ఏమంటే, వేసుకునేటందుకు\nబట్టలిస్తాను, పాదరక్షలిస్తాను, పదునైన కత్తి\nఇస్తాను. ఆయన ఎక్కడికి పోదలిస్తే అక్కడికి\nవెళ్ళమను; లేదా, నీ గుడిసెలోనే ఉంచుకుని\nఆయన యోగక్షమాలు చూడు. ఆయన\nపోషణభారం నీపైన లేకుండా నే నాయనకు\nకావలసిన తిండీ బట్టా పంపుతాను. అంతేగాని,\nఆ దుర్మార్గుల మధ్యకు ఆయన రావటం\nనాకిష్టం లేదు. వాళ్ళాయనను చాలా హింస\nపెడతారు. ఆ అవమానాన్ని నేను సహించ\nలేను,” అన్నాడు ధీరమతి.\nతరవాత అతను పందులకాపరితో, “చిన్నా\nయనా, నువ్వు వెంటనే మా ఇంటికి వెళ్లి, మా\nఅమ్మను ఒంటరిగా పిలిచి, నేను పైలాస్\nనుంచి తిరిగివచ్చాననీ, నీ గుడిసెలో క్షేమంగా\nఉన్నాననీ, నా కోసం విచారించవద్దనీ చెప్పు,\"\nఅన్నాడు.\n\"బాబూ, మీరు ప్రయాణమై వెళ్ళినది\nమొదలు మీ తాతగారు అన్నం ముట్టలేదుట.\nఆయనకు కూడా మీరు తిరిగి వచ్చిన వార్త\nచెప్పిరానా? పాపం, పెద్దవాడు!\" అన్నాడు\nపందులకాపరి.\n“నువ్వు మరెక్కడికీ వెళ్ళకు. వీలు\nచూసుకుని కబురు పంపమని మా అమ్మతో\nచెప్పి, నువ్వు వెంటనే ఇక్కడికి తిరిగిరా!\"\nఅన్నాడు ధీరమతి.\nపందులకాపరి బయలుదేరి వెళ్ళాడు.\nగుడిసెలో తండ్రీకొడుకులిద్దరు మాత్రమే\nఉండిపోయారు.\nఅకస్మాత్తుగా గుడిసెబయట రూపధరుడికి\nబుద్ధిమతీదేవి ప్రత్యక్షమై, బయటికి రమ్మని\nసంజ్ఞ చేసింది. రూపధరుడు ఒంటరిగా బయ\nటికి వెళ్ళాడు. ఆ దేవి అతనితో, “నీ కొడు\nకుతో నువ్వెవరో చెప్పేసి, అతని సాయంతో నీ\nశత్రువులనందరినీ నాశనం చెయ్యటానికి\nఉపక్రమించు. ఆ దుర్మార్గుల పాపం\nపండింది. మీ ఇద్దరికీ నేను అండగా ఉన్నాను.\nగనక, మీరు ఏమాత్రం భయపడనవసరం\nలేదు,” అంటూ రూపధరుణ్ణి తన దండంతో\nమెల్లగా తాకింది.\nవెంటనే రూపధరుడి మొహాన ముడత\nలన్నీ పోయి పడుచువాడయ్యాడు. అతని\nదుస్తులు కూడా మారిపోయాయి. ఇలా మారి\nలోపలికి వచ్చిన రూపధరుణ్ణి చూసి ధీరమతి\nనిర్ఘాంత పోయాడు. \"అయ్యా, మీరెవరు?\nఎవరో దేవత అయి ఉండాలి. మామూలు\nనరులు ఇలా తమ ఇష్టానుసారం తమ\nరూపాన్ని మార్చుకోలేరు. అదీగాక నరులకు\nఅద్భుతమైన ఈ తేజస్సు ఉండదు!\" అన్నాడు\nఆశ్చర్యంగా.\nరూపధరుడు తనను తాను బయటపెట్టు\nకున్నాడు.\n“నేను నీ తండ్రిని, రూపధరుణ్ణి, నాయనా!\nమార్గమధ్యంలో చెప్పనలవి కాని అనేకకష్టాలు\nపడి చివరకు స్వదేశం చేరుకున్నాను,” అంటూ\nఅతను కొడుకుతో తన కథ యావత్తూ చెప్పి,\n\"మన ఇంట ఎంతమంది దుర్మార్గులున్నారో\nచెప్పు! వారిని మనం కడతేర్చుదాము,”\nఅన్నాడు.\n“అందరూ కలిసి నూట ఎనిమిదిమంది\nఉన్నారు. వీరు గాక ఆరుగురు నౌకర్లున్నారు.\nవీరందరినీ మనిద్దరమూ ఎలా కడతేర్చ\nగలం, నాన్నా?\" అని ధీరమతి అడిగాడు\nఅనుమానంగా.\n\"పిచ్చివాడా, మనం ఇద్దరమేననుకుంటు\nన్నావు గాని, మన వెంట బుద్ధిమతీదేవి సహాయం\nఉన్నది. అందుచేత తెల్లవారే సరికల్లా నువ్వు\nఇంటికి వెళ్ళు. నేను బిచ్చగాడి రూపంలో మన\nపందులకాపరి వెంట అక్కడికి వస్తాను. ఆ\nదుర్మార్గులు నన్ను ఎన్నిరకాల అవమానాలు\nచేసినా నువ్వు సహించి ఊరుకో. కాని నాకేసి\nఒక కన్ను ఉంచు. నేను సంజ్ఞ చేసినప్పుడు\nనువ్వు గోడలమీద ఉండే కత్తులూ, కఠార్లూ\nతీసి మేడమీద గదిలో ఒక మూల దాచెయ్యి.\nఆయుధాలేమైనాయని వాళ్ళెవరైనా అడిగితే,\nతుప్పుపట్టటంచేత తీసి దాచానని మర్యాదగా\nచెప్పు. కాని మన ఇద్దరికీ కావలసిన ఆయుధాలు\n- రెండు ఈటెలూ, రెండు కత్తులూ, మరి రెండు\nతోలు డాళ్ళూ - అందుబాటులో ఉంచు.\nనువ్వు జాస్తిగా తాగి ఎవరితోనూ జగడం\nపెట్టుకోకు సుమా, మన పని కాస్తా పాడవు\nతుంది. మరొక ముఖ్య విషయం - నేను తిరిగి\nవచ్చానన్న సంగతి ఒక్క పురుగుకు కూడా\nతెలియరాదు - మీ అమ్మకు కూడా చెప్పకు.\nఈ విషయం రహస్యంగా ఉండడం చాలా\nముఖ్యం. ప్రస్తుతానికి ఈ సంగతి మన\nఇద్దరికి మాత్రమే తెలిసి ఉండాలి,\" అని\nరూపధరుడు తన కొడుకుతో చెప్పాడు.\nఈలోపుగా, ధీరమతి పైలాస నుంచి\nతిరిగి వచ్చిన పడవ నగరం చేరింది. ఆ\nపడవ నడిపిన వారిలో ఒకడు రూపధరుడి\nఇంటికి వచ్చాడు. ఆ మనిషీ, పందులకాపరి\nఒక్కసారే ఇంటి ముందు తారసిల్లారు.\nపద్మముఖికి ధీరమతి రాకగురించి చెప్ప\nటానికి నావికుడు వచ్చిన సంగతి తెలుసుకుని\nఆమె ఇంట చేరిన దుర్మార్గులు కలవరం\nచెందారు. ధీరమతిని దారిలో చంపెయ్య\nటానికి వెళ్లిన వారు కూడా కొంతసేపటికి\nతిరిగివచ్చారు.\nవారందరూ కలిసి ఒక రహస్య సమావేశం\nచేశారు. అప్పుడు వారితో దుర్బుద్ధి ఇలా అన్నాడు:\n“ఈసారికి వీడు ప్రాణాలతో బయట\nపడ్డాడు. కాని వీణ్ణి త్వరలో చంపకపోతే\nమనకు ప్రమాదం ఉంది. అసలే ప్రజలు\nమనపట్ల విముఖులుగా ఉన్నారు. వీడు\nవచ్చి అందరితోనూ మన హత్యాప్రయత్నం\nగురించి చెప్పేస్తాడు. అప్పుడు ప్రజలు మనల\nనందరినీ దేశంనుంచి తరిమేస్తారు. అందు\nచేత మనం ఈ ధీరమతిని నగరం ప్రవేశించే\nసమయంలో హతమార్చి వాడి ఆస్తిని\nపంచుకోవాలి. మనలో ఎవడు పద్మముఖిని\nపెళ్ళాడితే వాడికి రూపధరుడి ఇల్లు దక్కు\nతుంది. అలాకాక మనం ధీరమతిని\nబతకనివ్వదలచిన పక్షంలో మనం రూప\nధరుడి ఇంట వుండే అవకాశంలేదు. ఎవరి\nఇంట వారుండి పద్మ ముఖిని పెళ్ళాడే\nప్రయత్నం చేయటం బాగుంటుంది. ఎలా\nనిర్ణయిస్తారో చెప్పండి!\"\nధీరమతిని హత్యచేసే ప్రయత్నానికి కొందరు\nఅభ్యంతరం చెప్పారు. \"ధీరమతికి చచ్చే\nయోగం ఉన్నదీ లేనిదీ తెలుసుకోకుండా\nమనం ఏమీ చేయగూడదు. చచ్చే యోగం\nఉన్నట్టు దేవతలు చెబితే ఆ హత్యను నేనే\nస్వయంగా చేస్తాను. అంతదాకా మనం తొందర\nపడవద్దు!\" అన్నాడొకడు.\nఈ సలహాను అందరూ ఆమోదించి\nఇంటికి తిరిగి వెళ్ళారు.\nఆ సాయంకాలం పందులకాపరి తిరిగి\nతన గుడిసెకు వచ్చేలోగా బద్ధిమతీదేవి మళ్ళీ\nరూపధరుడి ఆకారాన్ని గుర్తించ రాకుండా\nముసలివాడిగా మార్చేసింది. ఆ రాత్రి భోజనా\nలయ్యాక ధీరమతి తన తండ్రితో బాటు\nపందులకాపరి గుడిసెలోనే హాయిగా నిద్ర\nపోయాడు.",
            "book_page_end": 23,
            "ఆజ్ఞ!": null
        },
        {
            "title": "అదృశ్యశక్తులు",
            "book_page_start": 25,
            "pdf_page_start": 25,
            "pdf_page_end": 30,
            "author": "రామవరపు గణేశ్వరరావు",
            "genre": "బేతాళ కథ",
            "moral": "అదృశ్య శక్తులపై గుడ్డి నమ్మకం కంటే నిజాయితీ, కృషి ముఖ్యం. అంతేకాక, ఇతరుల కష్టాన్ని కోరుకోవడం మనకే పతనానికి దారి తీస్తుంది.",
            "keywords": [
                "విక్రమార్కుడు",
                "బేతాళుడు",
                "హిమకరుడు",
                "భద్రవర్మ",
                "పరకాయ ప్రవేశ విద్య"
            ],
            "characters": [
                "విక్రమార్కుడు",
                "బేతాళుడు",
                "హిమకరుడు",
                "భద్రవర్మ",
                "మధుమతి",
                "రాజు",
                "గురుకుల ప్రధానాచార్యుడు"
            ],
            "locations": [
                "సోమపురం",
                "గోదావరీనది ప్రాంతం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపైనుంచి శవాన్ని దించి\nభుజాన వేసుకొని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవంలోని\nబేతాళుడు, \"రాజా, నువ్వేదో అమానుష,\nఅదృశ్యశక్తులను సాధించాలనే ప్రయత్నంలో,\nఅర్ధరాత్రివేళ భయం గొలిపే ఈ శ్మశానంలో\nశ్రమల పాలవుతున్నావేమో అన్న అనుమానం\nకలుగుతున్నది. కొందరు వ్యక్తులు, కొన్ని\nకొన్ని సంఘటనలూ, దృష్టాంతాలూ చూసి,\nతమకు ఏ శ్రమా లేకుండా అయాచితంగా\nఅదృశ్యశక్తుల సాయం లభించిందన్న\nనమ్మకానికి లోనవుతారు. నువ్వూ, ఏదో\nఒకనాడు అలాంటి భ్రమకు గురికాకుండా\nఉండేందుకు గాను, హిమకరుడనే ఒక\nరాజకుమారుడి కథ చెబుతాను, శ్రమ\nతెలియకుండా, విను,\" అంటూ ఇలా చెప్ప\nసాగాడు:\nపూర్వం గోదావరీనది ప్రాంతాన సోమపురం\nఅనే చిన్న రాజ్యం ఉండేది. దానికి యువరాజు\nహిమకరుడు. అతడూ; సైన్యాధిపతి\nకుమారుడైన భద్రవర్మా, మంత్రికుమార్తె\nమధుమతీ బాల్యస్నేహితులు. హిమకరుడు,\nభద్రవర్మ పదేళ్ళ పాటు గురుకులంలో\nవిద్యనభ్యసించారు. వారు తిరిగి తమ\nరాజ్యానికి బయలుదేరే సమయంలో,\nగురుకుల ప్రధానాచార్యుడు భద్రవర్మకు\nతెలియకుండా, హిమకరుడికి పరకాయ\nప్రవేశవిద్య బోధించాడు. ఆచార్యుల ఆశీ\nస్సులు పొంది ఇరువురూ రాజధానికి చేరారు.\nరాజప్రాసాదపు ప్రధానద్వారం ముందున్న\nమైదాన ప్రదేశంలో, రోజూ సాయంకాలాల్లో\nయువకుల మధ్య రకరకాల పోటీపందాలు\nజరుగుతూండేవి. ఒకసారి పరుగుపందాలలో\nహిమకరుడు ఓడిపోయాడు. గెలిచినవాడు\nఒక దండనాయకుడి కొడుకు. వాడు\nయువరాజు పై గెలిచానన్న అహం కొద్దీ హిమ\nకరుణ్ణి గేలిచేస్తూ మాట్లాడాడు. అందుకు\nహిమకరుడు ఏమీ అనలేదు కానీ, వాణ్ణి ఆ\nరాత్రి ఏదో విషకీటకం కరవడంతో, నెల\nరోజులు మంచాన పడ్డాడు.\nఇంకొకసారి, ఉద్యానవనంలో వున్న\nహిమకరుడు, మధుమతుల దగ్గరకు వచ్చిన\nఆస్థాన వైద్యుడి కొడుకు, అకారణంగా\nహిమకరుడిపై పోట్లాటకు దిగి, అతడిపై\nరాయి విసిరాడు. హిమకరుడికి పెద్ద దెబ్బ\nతగలలేదు గాని, ఆ సాయంత్రం ఓషధి\nమొక్కలకు నీరు పోస్తున్న వైద్యుడి కొడుకును\nపాముకరిచి, తండ్రి వైద్యసాయంతో బతికి\nబయటపడ్డాడు. ఈ విషయం హిమకరుడికి\nతెలిసింది.\nమధుమతి అసాధారణ సౌందర్యవతి,\nఆమెపట్ల హిమకరుడికీ, భద్రవర్మకు ప్రేమ\nభావం ఉండేది. వారిద్దరూ ఎవరికి వారుగా,\nమధుమతి తమను ప్రేమిస్తున్నదన్న నమ్మకంలో\nఉండేవారు.\nఒకనాటి ఉదయం ముగ్గురూ, రాజుగారి\nపండ్లతోటలోకి వాహ్యాళికి వెళ్ళారు. అక్కడ\nవిచిత్రంగా, కాలం కాని కాలంలో - ఒక\nమామిడిచెట్టు చిటారుకొమ్మనుంచి మామిడి\nపండొకటి వేలాడుతున్నది. దాన్ని చూసి\nనోరూరి మధుమతి, వాళ్ళతో ఆ మామిడి\nపండును కోసి తెమ్మన్నది.\nవెంటనే భద్రవర్మ గబగబా చెట్టు ఎక్క\nసాగాడు. హిమకరుడు కూడా ఆ పండును\nకోసి తనే ముందుగా మధుమతికి ఇవ్వాలని\nచెట్టు ఎక్కబోయాడు. అంతలో అతడి\nదృష్టి కొద్ది దూరంలో చచ్చిపడివున్న\nచిలకమీద పడింది. ఆ మరుక్షణం అతడు\nతనునేర్చిన పరకాయ ప్రవేశ విద్యను\nఉపయోగించి, చిలక శరీరంలో ప్రవేశించి,\nరివ్వున చెట్టుమీదికి ఎగిరి పండును తుంచి\nకిందికి వచ్చి, తిరిగి తన శరీరంలోకి చేరి,\nపండును మధుమతికిచ్చాడు. ఇదంతా రెప్ప\nపాటుకాలంలో జరిగిపోయింది.\nఇది చూసిన భద్రవర్మ కోపం పట్టలేక,\n“రాకుమారా! ఇది చాలా అన్యాయం. చెట్టు\nఎక్కటంలో నేర్పరితనం చూపలేక, మంత్ర\nతంత్రాలను ఆశ్రయించడానికి సిగ్గు\nలేదా? కుయుక్తులు వీరుడి లక్షణం కాదు;\nభీరువు లక్షణం!” అంటూ అరిచి, చెట్టు\nదిగుతూ పట్టుతప్పి నేలమీద పడ్డాడు.\nఆ పాటుకు భద్రవర్మ కాలి ఎముక\nవిరిగి, మూడు నెలల పాటు నడవలేని\nస్థితిలో ఉండిపోయాడు.\nఈ సంఘటన తర్వాత, హిమకరుడి\nమనస్సులో ఇంతకాలంగా ఇదీ అని తేల్చి\nచెప్ప లేని ఊహలకు, ఒక స్థిరరూపం ఏర్ప\nడింది. తనకు ఏదో ఒక అదృశ్యశక్తి సాయపడు\nతున్నదనీ, అది తనను కించపరచిన\nవారిని తగు విధంగా శిక్షిస్తున్నదనీ\nఅనుకున్నాడు. ఇందుకు, అతడికి ఎన్నో\nదృష్టాంతాలు కనిపించ సాగాయి. వాటిని\nకాకతాళీయంగా కొట్టిపారెయ్యడానికి,\nఅతడికి మనస్కరించ లేదు. తనతో కయ్యం\nపెట్టుకున్న వారు ఎవరైనా సరే, వెనువెంటనే\nతప్పక కష్టాలపాలవుతారన్న దృఢ నమ్మకం\nహిమకరుడికి కలిగింది.\nతన కుమారుడు, మంత్రికుమార్తె మధు\nమతితో తరచుగా తిరుగుతున్నాడనీ, ఆమె\nపట్ల అతడికి ప్రేమభావం ఏర్పడి ఉంటుం\nదనీ ఊహించిన రాజు, ఒకనాడు అతడితో,\n\"నీకు యౌవ రాజ్య పట్టాభిషేకం చేద్దా\nమనుకుంటున్నాను. నీ వివాహం కూడా\nఅదే సమయంలో జరిగితే బాగుం టుందేమో\nఅని భావిస్తున్నాను. ఈ విషయంగా మన\nమహామంత్రిని పిలిచి మాట్లాడనా?”\nఅన్నాడు.\nహిమకరుడు ఇందుకు సమాధానంగా\nచిరునవ్వు నవ్వి ఊరుకున్నాడు. తన\nతండ్రి, తన మనోభావాన్ని గ్రహించడమే\nకాకుండా, ఏ రాజకుమార్తెనో వివాహ\nమాడమని బలవంత పెట్టనందుకు లోలోపల\nచాలా సంతోషించాడు.\nఈ శుభవార్త చెబుదామనుకుని హిమ\nకరుడు, ఆనాటి సాయంత్రం నదీ\nవిహారానికి రమ్మనమని మధుమతికి\nకబురు పంపాడు. అయితే, అనుకోకుండా\nభద్రవర్మ కూడా మధుమతితో నదీతీరానికి\nరావడంతో, ముగ్గురూ పడవ మీద దాపు\nలనే వున్న, ఒక చిన్న లంకకు వెళ్ళారు.\nతిరుగు ప్రయాణంలో హిమకరుడు వారికి,\nతన తండ్రి నిర్ణయాన్ని గురించి చెప్పాడు.\nభద్రవర్మ తన మిత్రుడు కనక అది విని\nఎంతో సంతోషిస్తాడనుకున్నాడు. అయితే,\nహిమకరుడికి మధుమతిని, భద్రవర్మ\nకూడా ప్రేమించాడన్న విషయం తెలి\nయదు. తెలిసివుంటే, ఆ సమయంలోతన\nవివాహ విషయాన్ని ప్రస్తావించి ఉండేవాడు\nకాడు.\nభద్రవర్మ ముక్కోపి, నిర్భయుడు.\nఅతడు ఆగ్రహావేశంతో - హిమకరుడు\nరాజకుమారుడు కనుక, అతడు తన\nఅంతస్తును, అధికారాన్ని దుర్వినియోగ\nపరుస్తున్నాడని అభాండం వేశాడు. తాను,\nమధుమతిని ప్రేమిస్తున్న సంగతి ఎరిగి\nకూడా, ఆమెను వివాహం చేసుకోవాలను\nకోవడం పెద్ద ద్రోహ మనీ, హిమకరుడు\nమిత్రద్రోహి అనీ నిందించాడు. చివరగా,\nహిమకరుడితో, “నీ తండ్రి రాజు, మధుమతి\nతండ్రి ఆయన మంత్రి కనుక, నీ పంతం\nనెగ్గించుకోగలవు! నువ్వింత నీచుడవని\nనేనూహించలేదు. నీలో క్షాత్రధర్మం ఏమైనా\nమిగిలి ఉంటే, నాతో ఇప్పుడే ద్వంద్వ\nయుద్ధం చెయ్యి. మధుమతిని గెలుచుకో!”\nఅంటూ కయ్యానికి కాలుదువ్వాడు.\nమధుమతి ఇదంతా చూస్తూ, తనకేమీ\nపట్టనట్టు నిర్లిప్తంగా ఉండిపోయింది.\nహిమకరుడు కోపాన్ని అణచుకుంటూ,\nభద్రవర్మను శాంతింపజేయాలని ప్రయత్నిం\nచాడు కానీ, భద్రవర్మ కోపంతో ఊగిపోతూ\nఒరనుంచి కత్తిదూశాడు. హిమకరుడికి\nతనను కాపాడుతున్న అదృశ్యశక్తీ, పాత\nదృష్టాంతాలూ జ్ఞాపకం వచ్చి, అతడి కుడిచేతి\nమణికట్టును గట్టిగా ఒడిసి పట్టుకుని\nవారించబోయాడు. అయితే, భద్రవర్మ\nఆవేశంతో అతడి మీద కలియబడే\nప్రయత్నం చేయడంతో, పడవ పక్కకు\nఒరిగిపోయింది.\nముందుగా నదిలో పడ్డ మధుమతి\nవెనక్కు తిరిగి చూడకుండా, నదీతీరంకేసి\nఈదుకుంటూ పోసాగింది. హిమకరుడితో\nపాటు భద్రవర్మ కూడా నీటిలో పడ్డాడు.\nభద్రవర్మ ఒడ్డు చేరలేడనీ, నదిలోకి మునిగి\nపోతాడనీ – అతడు తనపై కత్తి దూయడం\nవల్లే ప్రమాదం జరిగిందనీ, హిమకరుడు\nఅనుకున్నాడు. ఇంతలో బోర్లాపడిన పడవ\nముందుభాగం తలకు బలంగా కొట్టు\nకోవడంతో అతడికి స్పృహ తప్పింది. నదిలోకి\nమునిగిపోసాగాడు.\nహిమకరుడికి తిరిగి స్పృహ వచ్చాక\nచూస్తే- అతడి పొట్ట నొక్కుతూ, తాగిన\nనీళ్ళను కక్కించడానికి ప్రయత్నిస్తున్న\nభద్రవర్మ కనిపించాడు. పక్కనే మధుమతి\nఉన్నది. హిమకరుడు లేచి కూర్చోగానే,\nభద్రవర్మ ఈసడిస్తున్నట్లు అతడికేసి చూసి,\nమాటా పలుకూ లేకుండా అక్కడి నుంచి\nవెళ్ళి పోయాడు.\nఅప్పుడు మధుమతి, హిమకరుడితో,\n“గజఈతగాడివైన నువ్వు తలకు చిన్న\nదెబ్బ తగిలి ఎందుకు మునిగిపోయావో\nతెలుసా? భద్రవర్మ ఇంతకుముందేనాకు\nతన రహస్యం ఒకటి చెప్పాడు. అతణ్ణి\nఅంటిపెట్టుకుని ఎల్లవేళలా, ఒక అదృశ్య\nశక్తి ఉంటుందట! అది అవసరమైనప్పుడు\nతన శత్రువులను ఇలాంటి ప్రమాదాలకు\nగురిచేస్తూ, ఒక్కొక్కసారివాళ్ళను హత\nమారుస్తుందట కూడా!\" అనిచెప్పి, హిమ\nకరుడు ఏదో చెప్ప బోయేంతలో విని\nపించుకోకుండా విసురుగా అక్కణ్ణించి\nవెళ్ళి పోయింది.\nతర్వాత, హిమకరుడు అంతఃపురం\nచేరుతూనే, తండ్రి దగ్గరకు పోయి, తన\nకిప్పట్లో వివాహం చేసుకోవాలని లేదనీ,\nకొన్నాళ్ళపాటు దేశాటన చేయాలని ఉన్నదనీ\nచెప్పి, తండ్రి నుంచి అనుమతిపొంది\nఅప్పటికప్పుడే దేశాటనకు బయలుదేరి\nవెళ్ళాడు.\nబేతాళుడు ఈ కథ చెప్పి, \"రాజా, హిమ\nకరుడి వింత ప్రవర్తనకు అర్థం ఏమిటి?\nతండ్రికి, మధుమతితో వివాహానికి అంగీకారం\nతెలిపి, తరవాత “దేశాటనకంటూ ఎందుకు\nబయలుదేరిపోయాడు? భద్రవర్మ కు భయపడా?\nభద్రవర్మ చేసుకోవాలనుకున్న మధుమతిని,\nతను వివాహమాడితే, అతడి వెంటవున్న\nఅదృశ్యశక్తి తనను ఎప్పుడో ఒకప్పుడు బలి\nగొంటుందనే భయం చేతా? లేక తాను స్పృహ\nతప్పి నదిలోకి మునిగిపోతూంటే భద్రవర్మ\nరక్షించాడన్న కృతజ్ఞతతో, ప్రాణదాత అయిన\nతన మిత్రుడి కోసం మధుమతి పట్ల గల తన\nప్రేమను త్యాగం చేశాడా? ఈ సందేహాలకు\nసమాధానం తెలిసి కూడా చెప్పక పోయావో,\nనీ తల పగిలి పోతుంది,” అన్నాడు.\nదానికి విక్రమార్కుడు, \"హిమకరుడు,\nమధుమతిని వివాహం చేసుకోకపోవడానికి\nఇవేవీ కారణాలు కావు. అతడు మొదట్లో\nఅదృశ్యశక్తిని గాఢంగా నమ్మాడు. తనను\nఎల్లవేళలా వెన్నంటి వున్న ఆ అదృశ్య శక్తి\nవలన, తనతో పోట్లాడిన భద్రవర్మ తప్పక\nనదిలోకి మునిగిపోతాడనుకున్నాడు. అయితే\nఎప్పుడు భద్రవర్మకు బదులు తనే నీట\nమునిగి పోవడం జరిగిందో, ఆ క్షణంలోనే\nఅతడికి అంతవరకు ఉన్న అదృశ్యశక్తి\nమీద నమ్మకం మటుమాయమయింది. తన\nఅదృశ్యశక్తిలో నమ్మకం లేనివాడు, ఇంకొకడి\nకాశక్తి వున్నదంటే ఎలా నమ్ముతాడు? కనుక\nభద్రవర్మను చూసి గాని, అతడి అదృశ్య\nశక్తులను తలచుకుని గాని హిమకరుడు\nభయపడలేదు. మధుమతి తనను ప్రేమించిం\nదని, హిమకరుడు అనుకున్నాడు. కాని,\nపడవ పక్కకు ఒరగ గానే మధుమతి తనకేసి\nఅయినా చూడకుండా, తన ప్రాణం\nరక్షించుకునేందుకు ఒడ్డుకు ఈదుకు\nపోతూండడం చూశాక, ఆమెకు తన మీద\nఏమాత్రం ప్రేమంటూ లేదని గ్రహించాడు.\nఅలాంటప్పుడు, నీట మునుగుతున్న తనను\nభద్రవర్మ రక్షించాడన్న కృతజ్ఞతాభావంతో,\nహిమకరుడు మధుమతిపై గల తన ప్రేమను\nత్యాగం చేశాడనుకోవడం ఎందునా పొసగని\nమాట,\" అన్నాడు.",
            "book_page_end": 30,
            "ఆజ్ఞ!": null
        },
        {
            "title": "తెలివైన మొండితనం",
            "book_page_start": 31,
            "pdf_page_start": 31,
            "pdf_page_end": 32,
            "author": "జొన్నలగడ్డ రామలక్ష్మి",
            "genre": "హాస్యం/తెలివి కథ",
            "moral": "మొండితనం వాదానికి పనికిరాదు. తెలివిగా వ్యవహరించడం ముఖ్యం.",
            "keywords": [
                "తెలివి",
                "వాదన",
                "మొండితనం",
                "రాజయ్య",
                "సీతయ్య",
                "మేకలు"
            ],
            "characters": [
                "సీతయ్య",
                "రాజయ్య",
                "పాలేరు"
            ],
            "locations": [
                "దొండపాడు"
            ],
            "content": "దొండపాడు గ్రామంలో ఉండే సీతయ్యకు,\nతానెలాంటివాడితో నైనా వాదించి నెగ్గగలనని\nనమ్మకం. అయితే, అదే గ్రామంలో ఉండే\nరాజయ్య మొండివాడనీ, అతడితో ఎవరూ\nనెగ్గలేరనీ అంతా అంటూంటారు.\nఒకరోజు సీతయ్య, రాజయ్య పొలంలో\nకలుసుకున్నారు. ఎలాగో అలా రాజయ్యను\nవాదనలోకి దింపాలన్న ఉద్దేశ్యంతో, \"ప్రతి\nరోజూ నీ మేకలు నా పొలంలో పడి మేస్తు\nన్నాయి. అందుకు నష్ట పరిహారం చెల్లించు.\nరోజూ పాలైనా పొయ్యి. ఈ రెండూ కాదంటే,\nగ్రామాధికారికి ఫిర్యాదు చేస్తాను.\" అన్నాడు\nసీతయ్య.\n\"పశువులు పచ్చిగడ్డి మేస్తాయి. ఆకులు\nతింటాయి. నీ పొలంలో ఆ రెండూ లేవు.\nనీ ఫిర్యాదు చెల్లదు,\" అన్నాడు రాజయ్య.\n“అదిగో చూడు. అక్కడ పొలంలో పశువులు\nమేస్తున్నాయి,” అన్నాడు సీతయ్య వెంటనే.\nరాజయ్య అటుకేసి చూస్తే, కొన్ని ఆవులు\nసీతయ్య పొలంలో మేస్తున్నాయి.\n“పశువులంటే నా ఉద్దేశ్యం మేకలు.\nమనం మేకల గురించి కదా మాట్లాడు\nకుంటున్నాం, అక్కడ మేస్తున్నవి ఆవులు!”\nఅన్నాడు రాజయ్య.\nసీతయ్యకు పట్టుదల వచ్చింది. “నాతోరా,\nనీకు మేకల్నీ చూపిస్తాను,” అన్నాడు.\nఇద్దరూ కొంతదూరం నడిచారు. ఆవు\nలకు వెనగ్గా కొంతదూరంలో వాళ్ళకొకమేక\nకనిపించింది. “చూశావా, ఇక్కడ మేం\nఉంది. ఇది మేయడానికే వచ్చింది,\"అన్నాడు\nసీతయ్య.\n“ఏమో, పైరు మేయడానికే వచ్చిందని\nఎలా చెప్పగలం? నా కళ్ళతో నేను చూస్తే\nతప్ప నేనేదీ నమ్మను,” అన్నాడు రాజయ్య.\n“సరే, అలాగే చూద్దువు గాని!” అంటూ\nసీతయ్య, మేకను దాపులనున్న వంగ,\nదోసపాదులకేసి తరిమాడు. మేక వెంటనే\nతల వంచి ఆకులను కొరకసాగింది.\n“ఇప్పుడేమంటావు?” అన్నాడు సీతయ్య\nగర్వంగా.\n“నేను నా మేకల గురించి చెప్పాను. ఈ\nమేక నాది కాదు,\" అన్నాడు రాజయ్య.\nసీతయ్యకు ఉక్రోషం వచ్చి, \"మేకలన్నీ\nఒక్కటే- నీకు తెలియదేమో,” అన్నాడు.\n“ముందే చెప్పానుగా! నా కళ్ళతో చూస్తే\nతప్ప నేనేదీ నమ్మను,” అన్నాడు రాజయ్య.\nఅంతలో రాజయ్య పాలేరు మేకల్ని\nతోలుకుంటూ అటుగా వెళుతున్నాడు.\nసీతయ్య వెంటనే, “పోనీ, ఆ వెళుతున్న\nమేకలు నీవే కదా! కాదంటావా?” అన్నాడు.\nరాజయ్య గర్వంగా, “అవి నావే!” అన్నాడు.\nసీతయ్య పాలేరును పిలిచి, \"ఒరేయ్,\nఈ మేకలు s కనబడే వంగ, దోస,\nగోరుచిక్కుడు పైర్లను మేస్తాయిరా?\" అని\nప్రశ్నించాడు.\nఆ ప్రశ్నకు పాలేరు ఆశ్చర్యపోతూ, “ఎందుకు\nమెయ్యవు, బాబూ! మీకు తెలియదా- మేకలు\nఒక్కరాటపు ఆకును తప్ప, మిగతా ఆకులన్ని\nటినీ ఆవురావురంటూ మేస్తాయి,\" అన్నాడు.\n“అయితే ఒక్కసారి మేపు. నీ యజమాని\nచూస్తాడు,” అన్నాడు సీతయ్య.\nతనకు నష్టం జరిగినా, వాదనలో రాజ\nయ్యను ఓడించి గ్రామంలో మెప్పు పొందాలన్న\nపట్టుదల కలిగింది సీతయ్యకు.\nపాలేరు మేకల్ని కూరపాదులకేసి తోలాడు.\nఅవి ఉత్సాహంగా తోకలాడిస్తూ మేయ\nసాగాయి. అప్పుడు సీతయ్య తాను గెలిచా\nనన్న ధీమాతో గట్టిగా చప్పట్లు చరిచి, “చూడు,\nచూడు రాజయ్యా! కళ్ళారా చూడు. ఇంత\nకంటే రుజువేం కావాలి నీకు? నీ మేకలే నా\nపైరు మేస్తున్నాయి. ఇప్పుడేమంటావు?”అని\nఅడిగాడు.\n“నేనటుకేసి చూడను,” అన్నాడు సీతయ్య.\n“అయితే నా ఆరోపణ నిజమని ఒప్పు\nకుంటావా?” అన్నాడు సీతయ్య.\n\"ఎలా ఒప్పుకుంటాను? ముందే చెప్పాను\nగదా - స్వయానా నా కళ్ళతో చూడందే ఏదీ\nఒప్పుకోను.\" అన్నాడు రాజయ్య.\nఆ జవాబుతో - రాజయ్యది మొండి\nతనం కాదనీ, అసలు సిసలు తెలివి అనీ\nఅప్పటి కర్థమై, సీతయ్య తన ఓటమిని\nగ్రహించాడు.",
            "book_page_end": 32,
            "ఆజ్ఞ!": null
        },
        {
            "title": "సముద్ర తీర ప్రయాణాలు -9",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరా నాయర్",
            "genre": "యాత్రా చరిత్ర",
            "moral": "N/A",
            "keywords": [
                "మాల్పే",
                "ఉడుపి",
                "మధ్వాచార్యులు",
                "జైన క్షేత్రాలు",
                "మంగళూరు",
                "అబ్బక్కాదేవి"
            ],
            "characters": [
                "మధ్వాచార్యులు",
                "కనకదాసు",
                "రాణి అబ్బక్కాదేవి"
            ],
            "locations": [
                "దక్షిణ కన్నడ",
                "మాల్పే",
                "ఉడుపి",
                "కార్కాల",
                "ముడ్బిద్రి",
                "మంగళూరు",
                "ఉళ్ళల్"
            ],
            "content": "తాడిచెట్లతో నిండిన దక్షిణ కన్నడ సముద్రతీరంలో ఉద్యావరనది అని\nకూడా పిలువబడే మాల్పే నదీ ముఖంలో మాల్పే రేవు ఉన్నది. మన\nదేశంలో చేపలను ఎండబెట్టి నిల్వచేసే అతి పెద్ద రేవు ఇది.\nమాల్పే చాలా సుందరమైన తీరం. దీనికి పశ్చిమంగా మూడు రాతి\nదీవులు ఉన్నాయి. వీటిలో ఒక దానిని కొబ్బరి దీవి అని అంటారు. ఈ\nదీవిలోనే స్తంభాకృతిగా ఏర్పడిన లావా బండలు ఉన్నాయి. వీటిని జాతీయ\nభూతత్వ చిహ్నంగా చెబుతారు. దాదాపు 60 మిలియన్ సంవత్సరాలకు\nపూర్వం పెల్లుబికిన లావా కారణంగా ఈ బండలు ఏర్పడ్డాయి.\nమాల్పేకు నాలుగు కి.మీ. దక్షిణంగా సుప్రసిద్ధ యాత్రా స్థలమైన ఉడుపి\nక్షేత్రం ఉన్నది. దాదాపు ఏడు వందల సంవత్సరాలకు పూర్వం ద్వైత సిద్ధాంత\nకర్త అయిన మధ్వాచార్యులు ఇక్కడ ఎనిమిది మఠాలను స్థాపించాడు. ఇక్కడ\nఒక గుడిలో కృష్ణవిగ్రహం వెనక్కు తిరిగిన భంగిమలో ఉన్నది. క్రీ.శ. 1550వ\nసం||లో ఆ ప్రాంతంలో జన్మించిన కన్నడ కవి కనకదాసు గొప్ప కృష్ణ భక్తుడు.\nఅయినా, ఆయన పుట్టింది కురుబ కులంలో కాబట్టి, పెద్దలు ఆయనను\nకులం పేరు చెప్పి ఆలయంలోనికి రానివ్వలేదు సరికదా- ఆలయ ద్వారం\nముందు కూడా నిలబడనివ్వలేదు! కనకదాసు తన స్థితికి\nదేవుణ్ణి తలుచుకుని విలపిస్తూ, ఆలయం\nవెనకకు వెళ్ళి నిలబడ్డాడు. వెంటనే\nఆలయం లోని కృష్ణ విగ్రహం వెనక్కు\nతిరగడంతో, కిటికీ గుండా\nకనకదాసుకు దర్శనం లభించిందట. అప్పటినుంచి ఆ కిటికీని 'కనకన కిండి' అని పిలవడం\nప్రారంభించారు.\nరోజూ అనేక మంది భక్తులు ఆలయ దర్శనానికి వస్తూ ఉంటారు. రెండేళ్ళకు ఒకసారి భారీ ఎత్తున\nజరిగే 'పర్యాయోత్సవ' సమయంలో చుట్టుపక్కల నుంచి లక్షలాది మంది భక్తులు వస్తారు.\nఉడుపి కేవలం యాత్రాస్థలంగా మాత్రమే కాదు; ఈనాడు ముఖ్యమైన విద్యాకేంద్రం గానూ,\nబ్యాంకింగ్ సెంటర్ గానూ అభివృద్ధి చెందుతున్నది.\nఉడుపికి నాలుగు కి.మీ. నైరుతి దిశలో, మధ్వాచార్యుల జన్మస్థానమైన ఉద్యావరం ఉన్నది.\nఆయన జన్మించిన చోట ఆయన విగ్రహం ప్రతిష్ఠించబడి ఉన్నది.\nఉడుపికి దక్షిణంగా - కార్కాల, ముడ్బిద్రి అనే రెండు\nసుప్రసిద్ధ జైన క్షేత్రాలు ఉన్నాయి. 12.8 మీ|| ఎత్తయిన\nగోమఠ విగ్రహానికి ప్రసిద్ధి గాంచిన జైనక్షేత్రం కార్కాల. ఈ విగ్రహం క్రీ.శ.\n1432 వ సం||లో ప్రతిష్ఠించబడింది. బ్రహ్మాండమైన విగ్రహాలు మలచడంలో\nసిద్ధహస్తుడని ప్రసిద్ధిగాంచిన శిల్పకారుడు రెంజాల్ గోపాల్ షెనాయ్\nజన్మస్థలం కార్కాల. ఆయన మలిచిన బ్రహ్మాండమైన విగ్రహాలు\nకర్నాటకలోనూ, మన దేశంలోని ఇతర ప్రాంతాలలోనే కాకుండా,\nజపానులో కూడా ప్రతిష్ఠించ బడ్డాయి.\nముడ్బిద్రిని 'జైనకాశి'గా చెబుతారు. ఇక్కడ బాసాడీలనే పద్ధెనిమిది జైన\nఆలయాలు ఉన్నాయి. వీటిలో కెల్లా చాలా పెద్దది త్రిభువన తిలక చూడామణి\nబాసాడి. దీనిని వెయ్యిస్తంభాల బాసాడి అని కూడా అంటారు. ఇక్కడ ఏకశిలా\nస్తంభాలూ, అమూల్యమైన ఆభరణాలతో నిండిన తీర్థంకరుల విగ్రహాలూ\nచాలా ఉన్నాయి.\n16వ శతాబ్దానికి చెందిన రత్నాకరవర్ణి అనే కన్నడకవి ముడ్బిద్రిలో\nఉన్నప్పుడే 'భారతేష వైభవ' అనే తన సుప్రసిద్ధ గ్రంథాన్ని రచించాడని\nచెబుతారు.\nముడ్బిద్రికి దక్షిణంగా మంగళూరు ఉన్నది. 10వ శతాబ్దానికి చెందిన\nరాణి మంగళాదేవి పేరు మీదుగా దీనికీ పేరు వచ్చింది. క్రీ.శ. 2వ శతాబ్దం నుంచే ఇదొక ఓడరేవుగా\nప్రసిద్ధిగాంచింది. టిప్పు సుల్తాను కాలం నుంచి మంగళూరు మనదేశంలో ఒక ముఖ్యమైన పట్టుపరిశ్రమ\nకేంద్రంగా అభివృద్ధి చెందింది.\nకర్నాటకలో మంగళూరు ఈనాడు ఉన్నత విద్యా కేంద్రంగానూ, వ్యాపార, పారిశ్రామిక కేంద్రంగానూ\nమాత్రమే కాకుండా ప్రధాన రేవుపట్టణంగా కూడా అభివృద్ధి చెందుతున్నది.\nఇప్పుడు నిర్మాణంలో ఉన్న 760 కి.మీ. దూరంగల సముద్రతీర కొంకణ రైల్వే మంగళూరును\nముంబాయికి కలుపుతుంది. ఈ పథకం పూర్తయినట్టయితే ముంబాయి నుంచి మంగళూరుకు రావాలంటే\nఇప్పుడు పట్టే 41 గంటల ప్రయాణ సమయం 18 గంటలకు తగ్గుతుంది.\nదక్షిణ కన్నడ తీర దక్షిణాగ్రంలో, మంగళూరుకు 8 కి.మీ. దక్షిణంగా తెల్లటి సముద్రతీరాలకు\nప్రసిద్ధిగాంచిన ఉళ్ళల్ ఉన్నది. 17వ శతాబ్దం ఉత్తరార్ధంలో ఈ ప్రాంతాన్ని రాణి అబ్బక్కాదేవి పరిపాలించింది.\nఆమె పాలనకు రాగానే - అంతకు పూర్వం తన పూర్వీకులు - అధికారంలో ఉన్న పోర్చుగీసులకు చెల్లిస్తూ\nవచ్చిన పన్నును చెల్లించడం ఆపివేసింది.\nరాణి అబ్బక్కాదేవి పోర్చుగీసులు విధించిన వ్యాపార నిషేధాన్ని ఉల్లంఘిస్తూ ఆరభ్ దేశాలకు తమ వ్యాపార\nఓడలను పంపింది. పోర్చుగీసులు ఉళ్ళల్ మీదికి దండెత్తి వచ్చారు. అందినప్పటికీ అబ్బక్కాదేవి సేనలు,\nరాణి ఆజ్ఞానుసారం పోర్చుగీసులను తరుమగొట్టాయి.",
            "book_page_end": 36,
            "ఆజ్ఞ!": null
        },
        {
            "title": "అన్నదాన మహిమ",
            "book_page_start": 37,
            "pdf_page_start": 37,
            "pdf_page_end": 40,
            "author": "జె. ఉదయనాగశిరీష",
            "genre": "నీతి కథ",
            "moral": "ఆకలితో ఉన్న వారికి భేదం లేకుండా అన్నదానం చేయాలి. దొంగిలించిన సొమ్ము నిలవదు, దురాశ పిశాచ రూపంలో వెంటాడుతుంది.",
            "keywords": [
                "అన్నదానం",
                "మహిమ",
                "దురాశ",
                "పిశాచం",
                "నీలకంఠయ్య",
                "బండివాడు"
            ],
            "characters": [
                "అన్నమయ్య",
                "నీలకంఠయ్య",
                "బండివాడు (దొంగ/పిశాచం)",
                "భూతవైద్యుడు"
            ],
            "locations": [
                "కొమర్రాజులంక",
                "విష్ణుపురం",
                "రామనగరం",
                "గోదావరి నది"
            ],
            "content": "కొమర్రాజులంక అనే గ్రామంలో, అన్న\nమయ్య అనే దాత ఉండేవాడు. గోదావరినదీ\nప్రాంతంలో కొమర్రాజులంక వ్యవసాయానికి\nచాలా ప్రసిద్ధి కెక్కింది. ఎక్కడెక్కడినుంచో\nవ్యవసాయకూలీలు వచ్చి, కొమర్రాజులంక\nగోదావరి ఒడ్డున పడవలెక్కి, లంకలో కూలి\nపనులు చేసేవారు. అందుకు ముఖ్య కార\nణాల్లో ఒకటి అన్నమయ్య అన్నదానమే. పొట్ట\nచేతపట్టుకుని వచ్చిన నిరుపేద కూలీలకు,\nఅన్నమయ్య ఉచితంగా భోజనం పెట్టేవాడు.\nఆయన కూలీలతో, \" మొహమాట పడ\nకుండా భోజనం చెయ్యండి. ఎవరు కష్టపడ్డా\nజానెడు పొట్ట కోసమే. మీకు భోజనం పెట్టడం\nవల్ల, నాకు నష్టమేమీ లేదు!\" అనేవాడు.\nఏ బాటసారైనా, తీర్థయాత్రికుడైనా\nఅర్ధరాత్రి తలుపు తట్టినా సరే, ఆప్యాయంగా\nఆదరించి అన్నం పెట్టి, ఆయన అన్నమయ్య\nఅన్న పేరును సార్థకం చేసుకున్నాడు.\nఒక రోజున నీలకంఠయ్య అనే ధనికుడు\nఒంటెద్దు బండిలో ప్రయాణం చేస్తూ, చీకటి\nపడే వేళకు కొమర్రాజులంక చేరుకున్నాడు.\nఆయన వెళ్ళవలసిన ఊరుకు ఇంకా నాలు\nగైదు క్రోసుల దూరం ప్రయాణం చేయాలి\nకనక, ఆ రాత్రికి అక్కడే ఆగిపోదలచాడు.\nఆయన, బండివాణ్ణి పూటకూళ్ళ బస\nఎక్కడో తెలుసునా అని అడిగాడు. అందుకు\nవాడు, \"అయ్యా! అన్నమయ్య లాంటి అన్న\nదాత వున్న గ్రామంలో పూటకూళ్ళ బసకు\nచోటే లేదు. వెళ్ళదలిస్తే, మనం అన్నమయ్య\nగారింటికే వెళ్ళాలి,” అన్నాడు.\nచేసేది లేక నీలకంఠయ్య, అన్నమయ్య\nఇంటి ముందు బండి దిగి, ఇంటి తలుపులు •\nమూసి వుండడంతో, అక్కడ అరుగు మీద\nవున్న వాలుకుర్చీలో హుందాగా కూర్చున్నాడు.\nకొంతసేపటికి అన్నమయ్య తలుపులు\nతెరిచి బయటికి రాగానే, “నాకూ, నా బండి\nవాడికీ రెండు భోజనాలు చేయించు. ఖర్చుకు\nవెనుకాడకు. మంచి కూరలు, రెండు రకాల\nపచ్చళ్ళు వుండాలి. నా పేరు నీలకంఠయ్య.\nవిష్ణుపురంజమీందారుకు మరీ అంత దూరపు\nబంధువునేం కాదు. భోజనం నా హెూదాకు\nతగినట్లుగా వుండాలి,” అన్నాడు.\nఅన్నమయ్యకు ఆ ధనికుడి మాటలు\nచిరాకు తెప్పించినా, నవ్వుతూ, \"నా దృష్టిలో\nఇంటికి వచ్చిన అతిథి విష్ణుమూర్తితో\nసమానం. ధనికుడైనా, పేదవాడైనా ఒకే\nపంక్తిలో కూర్చుని పరబ్రహ్మ స్వరూపమైన\nఅన్నాన్ని ఆరగిస్తూంటే చూసి తరించాలని\nనా కోరిక. తాత తండ్రులు సంపాదించిన\nఆస్తి నాకు కోకొల్లలుగా వుంది. అందరికీ\nపెట్టే భోజనమే మీకూ పెట్టగలను. ఆకలి\nమీకూ, బండివాడికీ సమానమే అయినప్పుడు\nఆకలికి లేని అంతస్తు- మనిషిగా మీరు\nకల్పించుకున్నందుకు, నాకు ఆశ్చర్య\nమేస్తున్నది. నా గృహం అన్నం అమ్ముకోదు.\nఅంతస్తు మరిచేలా చేసి, సహపంక్తిలో\nనిరతాన్నదానం చేస్తుంది. కాళ్ళు కడుక్కుని\nవచ్చి భోజనం చెయ్యండి,\" అన్నాడు.\nఅన్నమయ్య ధర్మబుద్ధి, దానగుణం\nచూసి నీలకంఠయ్య తన అహంకార ప్రవర్త\nనకు నొచ్చుకుని, “ఈ ఊరిలో ఆకలిగొన్న\nవారికి ఉచితంగా పట్టెడన్నం పెట్టి ఆదరిస్తున్న\nమీముందు, నేను అల్పుణ్ణి. నన్ను క్షమిం\nచండి!” అని తృప్తిగా భోజనం చేసి, పక్కనే\nఉన్న బండివాడితో, \"ఈ కొద్దిసేపూ నేను\nఆస్తిపరుణ్ణన్న సంగతి మర్చిపో,\" అంటూ\nవాడు భోజనం పూర్తి చేసేదాకా విస్తరి ముందు\nనుంచి లేవలేదు.\ns మర్నాడు తెల్లవారుతూనే నీల\nకంఠయ్య అన్నమయ్యకు కృతజ్ఞతలు చెప్పు\nకుని, తిరిగి ప్రయాణం సాగించాడు.\nబండి ఊరు దాటి ఎత్తయిన నది కట్ట\nమీదగా పోతూండగా, బండివాడిలో దుర్బుద్ధి\nపుట్టింది. వాడు బండిని ఆపి, నీలకంఠయ్యను\nబండి దిగమన్నాడు. కారణం ఏమిటా\nఅనుకుంటూ నీలకంఠయ్య బండి దిగగానే\nవాడు, ఆయనకేసి క్రూరంగా చూస్తూ, “నేను\nఎవరికీ పనివాడుగా ఉండదలచలేదు.\nసులువుగా ధనికుణ్ణయ్యే మార్గం తెలిసింది.\nమర్యాదగా నీ దగ్గరున్న డబ్బంతా అక్కడ\nపెట్టు!\" అన్నాడు.\nనీలకంఠయ్య భయపడి, “దోచిన డబ్బు -\nనిలవదు. దానితో ధనికుడు కావాలను\nకోవడం భ్రమ. ఇంటికి వెళ్ళాక, నువ్వు నీతీ\nనిజాయితీలతో ధనం సంపాదించేందుకు\nఅవసరమైన పెట్టుబడి నేను ఇస్తాను,”\nఅన్నాడు.\nకానీ, దురాశాపిశాచానికి లొంగిపోయిన\nబండివాడు అందుకు ఒప్పుకోక, నీల\nకంఠయ్య దగ్గరున్న డబ్బు లాక్కుని, ఆయ\nనను వేగంగా ప్రవహిస్తున్న నదిలోకి తోసి,\nఅక్కడి నుంచి పారిపోయాడు.\nతర్వాత వాడు కొన్ని రోజులు ప్రయాణం\nచేసి, రామనగరమనే జమీందారుండే పట్టణం\nచేరాడు. అక్కడ వాడు, నీలకంఠయ్య వద్ద\nదోచిన సొమ్ముతో చిన్న వ్యాపారం ప్రారం\nభించి, అచిరకాలంలోనే పెద్ద ధనవంతుడై\nనగర ప్రముఖుల్లో ఒకడయ్యాడు.\nఅయితే, క్రమంగా బండివాడిలో పాపభీతి\nప్రారంభమైంది. అందుచేత వాడు ప్రతిరోజూ\nఇద్దరు పేదలకు ఉచితంగా అన్నం పెట్టే\nనియమం అలవాటు చేసుకుని, \"ఈ పుణ్యం\nనన్ను రక్షించుగాక!” అనుకునేవాడు.\nఇలా వుండగా- చచ్చిన నీలకంఠయ్య\nపిశాచమయ్యాడు. అది బండివాడి మీద\nపగ బట్టింది. పిశాచం రామనగరం చేరి,\nఅక్కడ పెద్ద లోగిలిలో మహా వైభవంతో వెలిగి\nపోతున్న బండివాడిని చూసి మండిప\nడింది. ఆ సమయంలో వాడు విలువైన\nదుస్తులు ధరించి జమీందారు కొలువు చేరి,\nఒక ఉన్నతాసనం మీద కూర్చున్నాడు.\nఆ వేళ కొలువులో కాకతాళీయంగా పిశా\nచాల గురించిన చర్చ జరుగుతున్నది. పిశా\nచాలున్నవి - లేవు; అంటూ అందరూ వాదోప\nవాదాలు చేస్తున్నారు. ఇదే మంచి సమయ\nమనుకుని, పిశాచ రూపంలో వున్న\nనీలకంఠయ్య, బండి వాడి నావహించాడు.\nఅంతే! బండివాడిలో విపరీతమైన మార్పు\nవచ్చింది. వాడు లేచి నిలబడి, \"ఇదుగో,\nపిశాచాన్ని వచ్చాను. చేతనైతే నా బారినుంచి\nవీణ్ణి రక్షించండి!” అని అరుస్తూ చిందులు\nవేయసాగాడు.\nమొదట్లో అది వినోదంగా అనిపించినా,\nకొద్దిసేపట్లోనే అందరూ భయపడసాగారు.\nవాణ్ణి పట్టుకున్నది పిశాచమని తెలియగానే,\nజమీందారుతో సహా అందరూ కంగారు\nపడ్డారు. ఆస్థాన భూతవైద్యుడికి కబురు\nవెళ్ళింది. ఆయన వచ్చి మంత్రోచ్చాటన\nచేసి, నీలకంఠయ్య పిశాచంతో మాట్లాడి,\nబండివాడు చేసిన ఘోరం తెలుసుకుని,\n“ఓ పిశాచమా! జరిగిందేదో జరిగింది.\nఈ బండివాణ్ణి కఠినంగా శిక్షిస్తాం. వీణ్ణి\nవదిలి పెట్టిపో,” అన్నాడు. అందుకు పిశాచం\nఅట్టహాసంగా నవ్వి, \"ఈ దుష్టుడి శరీరం\nనాకక్కర లేదు. నేను పిశాచరూపం నుంచి\nవిముక్తి పొందాలంటే- కొమర్రాజు లంక\nనుంచి నిరతాన్నదాత అన్నమయ్య వచ్చి,\n'ఈ దురాశాపరుడికి ఒక్కడికీ చేసిన అన్నదాన\nఫలాన్ని, నాకు ధారపోయమనండి!\" అంటూ\nఊగిపోసాగింది.\nకొమర్రాజులంక నుంచి అన్నమయ్యను\nతీసుకువచ్చారు. ఆయనను చూడగానే\nబండివాడిలోని పిశాచం వినయంగా నమస్క\nరించి, “అయ్యా! అపాత్రుడికి అన్నం పెట్టినా,\nఅది గొప్పదానమే అని ఇప్పుడు తమరు\nనిరూపించాలి! ఈ బండివాడికి దానం\nచేసిన అన్నదాన ఫలం ధారపోసి, నన్ను\nపిశాచరూపాన్నుంచి విముక్తుణ్ణి చేయండి,”\nఅన్నాడు.\nదీనికి అన్నమయ్య, \"నాకు అన్నదాన '\nమహిమ గురించి తెలియదు. ధనికుడైనా,\nదొంగ అయినా, బిచ్చగాడైనా కాలే\nకడుపును గుర్తించటమొక్కటే నాకు తెలుసు!\nనేను ఫలితమాశించి అన్నం పెట్టలేదు.\nకానీ, నిజంగా అన్నదాన మహిమ వుంటే,\nనీకు పిశాచరూపం తొలగిపోతుంది,”\nఅన్నాడు.\nపిశాచం వినయంగా, \"మహానుభావా!\nఆకలి చెడ్డది. వివేకం కోల్పోయేలా చేస్తుంది.\nనీ అన్నదాన పుణ్యాన్ని నాలాంటి పిశాచికి\nధారపోసి రక్షించావు. నీ అన్నదాన మహిమ\nలోకానికి తెలియడానికీ, అడ్డ దారిలో ధన\nవంతుడైన, ఈ మనిషి పిశాచాన్ని పట్టివ్వ\nడానికీ, ఈ బండివాణ్ణి పట్టుకున్నాను.\nనేనిదే వెళ్ళిపోతున్నాను,” అన్నది.\nపిశాచం వదిలిపోగానే బండివాడు\nసొమ్మసిల్లి పడిపోయాడు. కొంచెం సేపటికి\nవాడు తేరుకుని, జరిగినదంతా విని\nపశ్చాత్తాపంతో కుంగిపోయాడు. తర్వాత\nవాడు తన సొమ్మంతా జమీందారు పరం\nచేసి, అన్నమయ్యతో కొమర్రాజులంకకు\nవెళ్ళి, అన్నదానంలో ఆయనకు సాయపడ\nసాగాడు.\nవాడు వచ్చిన వాళ్ళందరికీ అన్నదాన\nమహిమ గురించి చెప్పి, \"కలిగినంతలో\nఆకలితో వున్నవాడికి అన్నం పెట్టండి.\nకష్టపడి సంపాదించండి,\" అని హితవు\nచెబుతూండేవాడు.",
            "book_page_end": 40,
            "ఆజ్ఞ!": null
        },
        {
            "title": "మహాభారతం (26. పాండవ వనవాసం)",
            "book_page_start": 45,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "పౌరాణికం",
            "moral": "అన్యాయం, దురాశ మరియు అహంకారం చివరకు వినాశానికి దారి తీస్తాయి. ధర్మం ఎల్లప్పుడూ నిలబడుతుంది.",
            "keywords": [
                "మహాభారతం",
                "జూదం",
                "పాండవులు",
                "వనవాసం",
                "ద్రౌపది",
                "శపథం"
            ],
            "characters": [
                "దుర్యోధనుడు",
                "శకుని",
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు",
                "ద్రౌపది",
                "ధృతరాష్ట్రుడు",
                "విదురుడు",
                "కుంతి",
                "ద్రోణుడు"
            ],
            "locations": [
                "హస్తినాపురం",
                "అరణ్యం"
            ],
            "content": "దుశ్శాసనుడు ప్రేరేపించగా దుర్యోధనుడు\nతండ్రి దగ్గరికిపోయి, \"జూదంలో గెలిచిన\nదంతా పోగొట్టావు. పాండవులు మనని\nయుద్ధంలో నిర్మూలించి తీరతారు. వాళ్ళకు\nఅమితమైన బలసంపద ఉన్నది. వాళ్ళను\nమళ్ళీ జూదం ఆడటానికి పిలిపించు. ఈసారి\nవాళ్ళను జూదంలో ఓడించి పన్నెండేళ్ళు\nఅరణ్యానికి పంపి, అరణ్యవాసం పూర్తి చేసే\nలోపల ప్రపంచంలోని రాజులందరినీ మన\nపక్షం చేసుకుని, యుద్ధం వస్తే పాండవులను\nతేలికగా నిర్మూలిస్తాం,” అన్నాడు.\nధృతరాష్ట్రుడు దీనికి ఒప్పుకున్నాడు.\nభీష్మ ద్రోణ విదురులు మొదలైనవారు\nఅనేకులు వద్దన్నారు. గాంధారి గట్టిగా\nఅడ్డుపడింది. కౌరవకులం నాశనమవు\nతుందని చెప్పింది. కులం నాశనమైనా సరే,\nజూదాన్ని ఆపడం తన వశం కాదని ధృత\nరాష్ట్రుడు భార్యతో అన్నాడు. ఇలా అంటూనే\nఆయన పాండవులను జూదానికి ఆహ్వా\nనించడానికి ప్రాతికామిని పంపాడు.\nమళ్ళీ జూదం ఆడటం అపాయకరమని\nతెలిసి కూడా ధర్మరాజు, తన తమ్ములనూ,\nపరివారాన్నీ వెంటబెట్టుకుని, జూదం\nఆడడానికి హస్తినాపురం వచ్చాడు.\nజూదం ఆడేముందు శకుని ధర్మరాజుతో,\n“ఈసారి జూదంలో పందెం ఏమిటంటే,\nఓడిపోయినవారు నారబట్టలు కట్టి పన్నెండేళ్ళు\nఅరణ్యవాసం చేయాలి. ఆ తరవాత ఒక\nఏడు అజ్ఞాతవాసం చెయ్యాలి. అజ్ఞాతవాస\nమప్పుడు బయటపడితే తిరిగి పన్నెండేళ్ళు\nఅరణ్యవాసం చేసి, మళ్ళీ ఒక ఏడు అజ్ఞాత\nవాసం చేయాలి. పదమూడేళ్ళ అనంతరం\nఎవరి రాజ్యాలు వాళ్ళు ఏలుకోవచ్చు,”\nఅన్నాడు.\nశకుని తెలిపిన ఈ నియమాలు విని\nసభలోని వారు భయభ్రాంతులయ్యారు.\n\"ధృతరాష్ట్రుడు బుద్ధిలేక కొడుకు ఆడించినట్టు\nఆడుతుంటే సభలోని ఇంతమంది పెద్దలు\nనివారించరేం?\" అని కొందరు కోపంతో\nగట్టిగా అరిచారు.\nధర్మరాజు ఆ మాటలు విని, \"రాజ\nధర్మాన్ని పాలిస్తానని కంకణం కట్టుకున్న\nనా బోటివాడు, కుట్రదార్లు జూదానికి ఆహ్వా\nనించినా వచ్చి జూదమాడి తీరాలి,” అని శకు\nనితో అన్నాడు.\nశకుని పాచికలు వేశాడు. ధర్మరాజు\nపందెం ఓడాడు.\nపందెం ప్రకారం ధర్మరాజూ, అతని\nతమ్ములూ, ద్రౌపదీ నారబట్టలు ధరించి,\nజడలు దాల్చి, జింకతోళ్ళు తీసుకుని\nవనవాసానికి పోవడానికి సిద్ధమయ్యారు.\nవాళ్ళను చూసి దుశ్శాసనుడు, \"ఇంత కాలానికి\nపాండవులకు కష్టాలు ఆరంభం కావటం\nచూసి, నా జన్మ తరించింది. ఇక దుర్యో\nధనుడి ఏలుబడికి అడ్డు ఉండదు. ఐశ్వర్య\nగర్వంతో ఈ పాండవులు మమ్మల్ని చాలా\nలోకువ చేసి చూశారు. ఇప్పుడు వారికి\nతగిన పరాభవం జరిగింది. ఇక వారు\nఅరణ్య మృగాల లాగా జీవిస్తారు. ఇక\nమాతో సమాన సంపద గలవారు ఎవరూ\nఉండరు,\" అని, ద్రౌపదితో, \"పాంచాలీ,\nదరిద్రులైన ఈ పాండవులతో అడవులలో\nఎందుకు కష్టాలు పడతావు? మా కౌర\nవులలో నీ ఇష్టం వచ్చిన వాణ్ణి వరించి,\nహాయిగా రాజభవనంలో దాసదాసీ జనాలతో\nసమస్త భోగాలూ అనుభవించు,” అన్నాడు\nగర్వాతిశయంతో.\nభీముడీ మాటలు విని సింహం లాగా\nగర్జిస్తూ, “ఓరీ, పాపీ, శకుని ఆడిన\nమాయజూదం మూలాన నీ కింత కావరం\nవచ్చిందా? లేకపోతే ఇలా వదరగలిగి\nఉందువా? నిన్ను యుద్ధంలో కీలూ కీలూ\nవిరిచి చంపేటప్పుడు నిన్నే మంటానో\nఅందరూ వింటారులే. నిన్నే కాదు,\nనిన్నాశ్రయించి ఉన్న దుర్మార్గులందరినీ\nయమలోకానికి పంపేస్తాను. ఇదే నా ప్రతిజ్ఞ!”\nఅన్నాడు.\nతరవాత భీముడు దుర్యోధనుడికేసి తిరిగి,\n“ఓరీ, మూర్ఖుడా! అప్పుడే ఏమయింది?\nనిన్ను యుద్ధంలో చంపిననాడు, దీని కంతకూ\nసమాధానం చెబుతాను,\" అన్నాడు పట్టరాని\nఆగ్రహంతో.\nతరవాత పాండవులు జూదం ఆడినచోటి\nనుంచి వెళ్ళిపోయేటప్పుడు భీముడు వెనక్కు\nతిరిగి సభను చూసి, \"గుర్తుంచుకోండి.\nయుద్ధంలో ఈ పాపాత్ముడైన దుర్యోధనుణ్ణి\nనేను భయంకరంగా చంపుతాను. వీడి\nస్నేహితుడైన కర్ణుణ్ణి అర్జునుడూ, ఈ శకునిని\nమా సహదేవుడూ చంపేస్తారు. ఈ దుష్ట\nచతుష్టయానికి మా చేతిలో చావు రాసిపెట్టి\nఉన్నది. దాన్ని ఎవరూ తప్పించ లేరు,”\nఅన్నాడు.\nభీముడికి అర్జునుడు అడ్డు వచ్చి, “వట్టి\nమాటల వల్ల లాభ మేమిటి? ۲۰७\nపధ్నాలుగేళ్ళకు చేయదలచిన దాన్ని ఇప్పుడే\nఎందుకు చాటటం? అది కూడా, పద\nమూడేళ్ళూ' పూర్తి అయినాక, ఈ దుర్మా\nర్గుడు మన రాజ్యం మనకివ్వకపోతే మాట!\nఅప్పుడు అన్నంత పనీ చేద్దాం, శాంతించు,”\nఅన్నాడు.\nసహదేవుడు శకునితో, “ఓరీ, నీచుడి-!\nపాచికలతో మోసం చేసినట్లు కాదు,\nయుద్ధభూమిలో నీ ప్రతాపం చూపించు.\nభీముడు అన్నట్టుగా నేను నీ ప్రాణాలు తీసి\nతీరుతాను. ఈ లోపల నీ పనులన్నీ\nముగించుకుని, చావడానికి సిద్ధంగా ఉండు,”\nఅన్నాడు.\nనకులుడు రౌద్రంగా, “ద్రౌపదిని ఈ\nసభలో పరాభవించిన వారినందరినీ పురుగు\nలను చంపినట్టు చంపుతాం. ఇవి ప్రగల్భాలు\nకావు,\" అన్నాడు.\nఇలా పాండవులు తలా ఒక శపథమూ\nచేసి, ధృతరాష్ట్ర, భీష్మ, బాహ్లిక, కృప, ద్రోణ,\nఅశ్వత్థామ, విదుర, సంజయాది పెద్దల\nవద్ద సెలవు పుచ్చుకుంటూ, “మళ్ళీ కలుసు\nకుందాం,” అని చెప్పారు.\nదుష్ట చతుష్టయీనికి భయ మగలన\nవాళ్ళు ఏమీ అనలేదు గాని, విదురుడు\nమాత్రం ధర్మరాజుతో, \"మోసం చేత\nఓడినవాడు ఓటమికి విచారించనవసరం\nలేదు. నీకు రత్నాలలాటి తమ్ములూ,\nబుద్ధిమంతురాలైన ద్రౌపదీ, జ్ఞాని అయిన\nధౌమ్యుడూ ఉండగా ఏ లోటూ రాదు.\nఐకమత్యం గల మీ అన్నదమ్ముల మధ్య\nఎవరూ భేదాలు కలిగించలేరు. మిమ్మల్ని\nఎవరూ ఓడించనూ లేరు. మీ తల్లి పెద్దది.\nమీతో బాటు అరణ్యవాసం చేయలేదు.\nఅందుచేత, ఆమెను నా ఇంట పెట్టుకుని,\nనేను చూసుకుంటాను. అందుకు సరేనను.\nవెళ్ళిరా. నీకు శుభం కలుగుగాక. మళ్ళీ\nకలుసుకుందాం,” అన్నాడు. ఇంకా అనేక\nహితవాక్యాలు చెప్పాడు.\nధర్మరాజు విదురుడితో, “నీవు నాకు\nతండ్రీ, గురువులాటి వాడివి. మా హితం కోరే\nవాడివి. నువ్వు చెప్పినట్టే నడుచుకుంటాను,\"\nఅన్నాడు.\nద్రౌపది అంతఃపురంలో ఉన్న కుంతికీ,\nగాంధారికీ, ఇతర పుణ్యస్త్రీలకూ నమస్కారం\nచేసి, తన ఈడువారిని కౌగలించుకుని,\nకంటతడి పెడుతూ, “వనవాసానికి పోతాను,\"\nఅన్నది.\nకుంతి ఆమెతో, “నీకు అన్నీ తెలుసును.\nభర్తల వెంబడి భార్య లుండడం సహజధర్మం.\nఅందుచేత నువ్వు కంటతడి పెట్టకు. నువ్వు\nనిజంగా కోపంతో చూసి ఉంటే ఈ కౌరవులు\nభస్మమై ఉందురు. నేను నిన్ను ఒక్కటి\nకోరుకుంటున్నాను. మిగిలిన నలుగురూ\nఒక ఎత్తూ, సహదేవుడు ఒక ఎత్తూనూ.\nవాడు చిన్నతనం నుంచి సుకుమారుడు.\nకష్టాలు ఓర్చలేడు. వాణ్ణి కాస్త శ్రద్ధగా\nకనిపెట్టి ఉండు. వెళ్ళిరా, అమ్మా. ధర్మం\nజయించి మీకు శుభాలు కలుగుతాయి,”\nఅన్నది.\nఊడిపోయిన జుట్టుముడితో పెద్దపెట్టున\nఏడుస్తూ, ద్రౌపది అంతఃపురం నుంచి\nబయలుదేరింది.\nకుంతి ఆమె వెంటనే తన కొడుకుల\nవద్దకు వచ్చింది. వాళ్ళు మునివేషాలు\nవేసుకుని అరణ్యానికి బయలుదేరడానికి\nసిద్ధంగా ఉన్నారు. కుంతి వారిని చూసి\nకళ్ళ వెంబడి అశ్రుధారలు కార్చుతూ,\n\"కొడుకులారా, మీరు సర్వవేళలా ధర్మాన్ని\nఎంతో శ్రద్ధగా ఆచరిస్తున్నప్పటికీ మీకు\nవనవాసం సంప్రాప్తమయింది. మనకు\nదేవుడు అనుకూలించలేదో, లేక నా కడుపున\nపుట్టినందుకు మీకిది శిక్షో! అరణ్యాలలో\nమీరు ఎలా ఉంటారో! మీ ఈ దుస్థితి\nచూడకుండా దేహం చాలించిన మీ\nతండ్రీ, ఆయనతో పాటే పోయిన మాద్రీ\nఅదృష్టవంతులు. నే నేదో మహాపాపంచేసు\nకుని, మీ కష్టాలు చూడడానికి బతికి ఉన్నాను.\nఇదివరకు మీతోబాటు కష్టాలన్నీ పంచు\nకున్నాను. ఇప్పుడు నన్ను ఒంటరిగా వదిలి\nవెళ్ళక, మీతోబాటు తీసుకుపొండి. ఇటు\nవంటి విపత్కర పరిస్థితిలో అనాధ రక్షకు\nడైన ఆ కృష్ణుడు కూడా మనకు ఏమీ చేయ\nలేకపోయాడు,” అన్నది.\nతరవాత ఆమె సహదేవుడితో, “నువ్వు\nవనవాసం వెళ్ళకు, నాయనా. నువ్వు నా\nదగ్గర ఉంటే నా కొడుకు లందరూ దగ్గర\nఉన్నట్టే ఉంటుంది,\" అని ఆపుకోకుండా\nఏడవసాగింది.\nవిదురుడు ఆమెను ఎలాగో ఊరడించి,\nతన ఇంటికి తీసుకుపోయాడు.\nపాండవులు తల్లికి మొక్కి, వనవాసానికి\nబయలుదేరారు. ద్రౌపది తల విరబోసుకుని\nవారి వెంట నడిచింది. ధర్మరాజు ముఖానికి\nగుడ్డ కప్పుకున్నాడు. భీముడు తన భుజాలు\nవిశాలంగా పెట్టుకుని నడిచాడు. అర్జునుడు\nఇసక చల్లుకుంటూ వెళ్ళాడు. నకులుడు\nతన శరీరం నిండా బూడిద పూసుకున్నాడు.\nసహదేవుడు తన ఒంటినిండా మట్టి\nచల్లుకున్నాడు.\nధౌమ్యుడు వారికి ముందు నడుస్తూ\nదీక్షతో రౌద్ర, యామ్యసామగానం చేశాడు.\nధృతరాష్ట్రుడు విదురుణ్ణి పిలిచి,\n“పాండవులు వనవాసానికి ఎలా వెళ్ళారు?\"\nఅని అడిగితే, పాండవులు ఎవరెవరు ఎలా\nవెళ్ళారో విదురుడు చెప్పాడు.\n“ఎందుకలా వెళ్ళారు?\" అన్నాడు ధృత\nరాష్ట్రుడు.\n\"నీ కొడుకులు చేసిన అన్యాయానికి\nమండిపోతున్న ధర్మరాజు తన చూపుతో\nప్రజలు భస్మమై పోతారేమో నని ముఖానికి\nగుడ్డ అడ్డం పెట్టుకున్నాడు. భీముడు లోకానికి\nతన భుజబలం ప్రదర్శించాడు. ఇసుక\nచల్లినట్టుగా బాణాలు వేసి శత్రుసంహారం\nచేస్తానని అర్జునుడు తెలియజేశాడు. తన\nఅందం చూసిన ప్రజలు, తాను పడబోయే\nకష్టాలను గురించి మరింత విచారిస్తారని\nనకులుడు బూడిద పూసుకున్నాడు. తన\nదుఃఖం ప్రజలకు కనబడకుండా సహదేవుడు\nమట్టి కొట్టుకున్నాడు. ద్రౌపది తడిచీర\nకట్టుకుని జుట్టు విరబోసుకుని, మరి\nపధ్నాలుగేళ్ళకు నీ కోడళ్ళు విధవలై ఇలాగే\nఏడుస్తారని సూచించింది. ధౌమ్యుడు దర్భలు\nచేతపట్టుకుని, రాబోయే యుద్ధంలో\nచచ్చేవారికి ఉత్తర క్రియలు చేయిస్తానని\nచెప్పడానికి రౌద్రసామం చదివాడు.. రాజా,\nనీ దుర్బుద్ధి మూలంగా కౌరవులకు\nమునుముందు వినాశం రాబోతున్నది,”\nఅన్నాడు విదురుడు.\nపాండవులు వెళ్ళిపోయాక దుర్యోధన,\nదుశ్శాసన, కర్ణ, శకుని దుష్టచతుష్టయం\nద్రోణుడి వద్దకు వెళ్ళి, “మహానుభావా,\nపాండవుల నుంచి మేము గెలుచుకున్న\nరాజ్యాన్ని మీరు ఏలండి. అందుకు కావలసిన\nఅర్హతలన్నీ మీకున్నాయి. అందుకు మీ\nకన్నా అర్హుడు లేడు,” అన్నారు.\nఆ మాట విని ద్రోణుడు, \"పాండవు\nలను గెలవడం ఎవరి తరమూ కాదు.\nఅయినా, నా పట్ల ఎంతో అభిమానంగా\nఉండే దుర్యో ధనాదులను నేను విడవ\nలేను. పాండ వులు నియమాన్ని నిర్వర్తించి,\nయుద్ధానికి సిద్ధపడి తప్పక వస్తారు. నా\nచేతిలో ఓడిపోయిన ద్రువదుడు\nమహాయజ్ఞం చేసి, నన్ను చంపగల\nకొడుకునూ అర్జునుడికి భార్య కాదగిన\nకూతురినీ సంపాదించాడు. ధృష్టద్యుమ్నుడు\nద్రౌపది వివాహం ద్వారా పాండవుల\nమనిషి అయ్యాడు. దీనికి తోడు కృష్ణుడు\nకూడా పాండవుల పక్షాన ఉన్నాడు.\nఅర్జునుడితో సమానుడైన అతిరధుడు గాని,\nమహారధుడు గాని లోకంలో ఎవడూ లేడు.\nనా చావు ధృష్టద్యుమ్నుడి చేతిలో ఉన్నదని\nఅందరూ ఎరిగినదే. దీని కంతకూ మీరే\nకారకులు కావటం జరిగింది. ఇంతకన్న\nవిచార కారణం ఏముంటుంది? నాకు మీ\nరాజ్యమూ వద్దు. రాజ్యసుఖాలూ వద్దు.\nఇక మీరు చేయగలిగిన దేమంటే,\nఇతరులకు మేలు చేయదలిస్తే, ధర్మంగా\nప్రవర్తించండి. లేదా, తాటిమాను నీడలాటి\nసుఖాలు కావాలంటే, ఈ పదమూడేళ్ళూ\nసుఖాలలో ఓలలాడండి. ఎలాగైనా అటు\nతరవాత కౌరవ వినాశం తప్పదు,”\nఅన్నాడు.\nఈ మాటలు విన్న ధృతరాష్ట్రుడు\nదడుచుకుని విదురుడితో, “విదురుడా,\nద్రోణాచార్యుల మాట నిజం. నువ్వు ఇప్పుడే\nఅరణ్యానికి వెళ్ళి పాండవులను తప్పకుండా\nతీసుకురా. ఒకవేళ వాళ్ళు రామంటే,\nసన్మానం పొంది మళ్ళీ వెళ్ళమని చెప్పు,\"\nఅంటూ మనసు నిప్పులు తొక్కిన కోతిలాగా\nగిలగిలలాడుతుండగా, నిట్టూర్పులు వదల\nసాగాడు.\nఅప్పుడు సంజయుడు ధృతరాష్ట్రుడితో,\n\"రాజా, నీ కీ రాజ్యమంతా పాండురాజు\nగెలిచిపెట్టాడు. అతని పట్ల ఎటువంటి\nకృతజ్ఞతాభావమూ లేకుండా కుయుక్తితో\nకుట్ర పన్ని అతని కొడుకులను అడవులకు\nతోలేశావు. వాళ్ళు సర్వమూ వదులుకుని\nఅడవుల పాలయ్యారు. ఇంకేమిటి నీ\nవిచారం?\" అన్నాడు.\n“విచారం కాకేమిటి? ఆ పాండవులు\nఅతిరథులూ, యుద్ధం తెలిసినవాళ్ళూ.\nఅజేయులైన అలాటివాళ్ళతో వైరం వచ్చిన\nతరవాత విచారం ఉండదా?\" అన్నాడు\nధృతరాష్ట్రుడు.\n“ఈ వైరం నువ్వు బుద్ధిపూర్వకంగా\nతెచ్చుకున్నదే కదా! పెద్దవాడు భీష్ముడూ,\nగురువైన ద్రోణుడూ, నీ మంత్రి అయిన\nవిదురుడూ వద్దంటుంటే విన్నావు కావు.\nనీ కొడుక్కు బుద్ధి లేదు, లజ్జా లేదు!\nప్రాతికామిని పంపి, ఏకవస్త్ర అయి ఉన్న\nద్రౌపదిని నిండుసభలోకి రప్పించి, వివస్త్రను\nచేసి అవమానించాడు. ఆమె ఉసురు నీ\nకులానికి చేటు. అది నీ కులాన్ని సర్వ\nనాశనం చేస్తుంది. చెట్టు చెడేనాటికి\nకుక్కమూతి పిందెలు పుడతాయి. వినాశ\nకాలం వచ్చేసరికి దేవతలు బుద్ధి నశింప\nజేస్తారు. కాలం ఎవరినీ కర్ర తీసుకుని\nనెత్తిమీద కొట్టదు. కాలం తీరేసరికి\nఅన్యాయం న్యాయంగా కనబడుతుంది,”\nఅని సంజయుడన్నాడు.\n“అవును. పుత్రమోహం చేత ఎవరు\nచెప్పినదీ వినక, నా కొడుకు చెయ్యమన్నది\nచేశాను. ఏం చేసేది? దేవుడే మమ్మల్ని\nకాపాడాలి!\" అన్నాడు ధృతరాష్ట్రుడు.",
            "book_page_end": 50,
            "ఆజ్ఞ!": null
        },
        {
            "title": "మన దేశపు చెట్లు: కారంజి చెట్లు",
            "book_page_start": 53,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "ప్రకృతీ జ్ఞానం",
            "moral": "N/A",
            "keywords": [
                "కారంజి చెట్టు",
                "వృక్షశాస్త్రం",
                "పుంగు",
                "ఔషధం",
                "సముద్ర తీరం"
            ],
            "characters": [],
            "locations": [
                "బొంబాయి",
                "కరంజియా దీవి",
                "దక్షిణ కన్నడ"
            ],
            "content": "బొంబాయికి సమీపంలో కరంజియా\nఅనే ఒక దీవి ఉన్నది. అక్కడ విరివిగా\nకనిపించే చెట్లను మరాఠీలో ఆ దీవి\nపేరుతోనే కారంజ్ అని పిలువసాగారు.\nహిందీ, గుజరాతీ భాషలలో కూడా\nదీనిని కారంజ్ అనే అంటారు. బెంగాలీలో\nకాంజీ అంటారు. తమిళంలో పాంగం,\nపుంగు అనీ, మలయాళంలోనూ, తెలుగు\nలో కొన్ని ప్రాంతాలలో పుంగుచెట్టు అనీ\nదీనిని పిలుస్తారు. వృక్షశాస్త్రంలో దీనిని\nపోంగామయా పిన్నాటా అని అంటారు.\nమలయాళంలో దీనికి ఉన్నే అనే వేరొక\nపేరు కూడా ఉన్నది.\nసముద్ర తీర ప్రాంతాలలో ఎక్కువగా\nకనిపించే ఈ చెట్లు, ఇసుక ఎక్కువగా\nఉండే నదీతీరాలలోనూ, కాలువ గట్ల\nమీదా బాగా పెరుగుతాయి. కొమ్మలు\nవిరబోసుకుని కిరీటంలాగా కనిపిస్తాయి.\nచెట్టుబెరడు గరుకుగా ఉంటుంది. ఈ\nచెట్లు సంవత్సరం పొడవునా పచ్చగా\nకనిపిస్తాయి. ఆకులు లేత పచ్చరంగులో\nరెమ్మకు 5,7,9 ప్రకారం ఉంటాయి.\nఆకులు వెడల్పుగా, అండాకారంలో\nమొనదేలి ఉంటాయి. కొయ్య బీరు\nవాలలో చెదలు పట్టకుండా ఉండ\nటానికి ఈ కారంజి ఎండుటాకులు వాడ\nతారు.\nవీటి పువ్వులు లేత ఎరుపు, ఊదా\nచారలతో తెల్లగా ఉంటాయి. ఏప్రిల్-\nజూన్ నెలల మధ్య పూస్తాయి. తెల్లవారి\nచూస్తే చెట్ల కింద నేలమీద తివాచీ\nపరిచినట్టు పువ్వులు రాలి ఉంటాయి.\nకాయలు గట్టిగా రెండువైపులా మొనదేలి\nఉంటాయి.\nఈ చెట్లను నీడ కోసం రోడ్లకు\nరెండువైపులా నాటి పెంచుతారు.",
            "book_page_end": 53,
            "ఆజ్ఞ!": null
        }
    ],
    "statistics": {
        "total_stories": 10,
        "author_counts": {
            "చందమామ బృందం": 6,
            "రామవరపు గణేశ్వరరావు": 1,
            "జొన్నలగడ్డ రామలక్ష్మి": 1,
            "మీరా నాయర్": 1,
            "జె. ఉదయనాగశిరీష": 1
        },
        "genre_counts": {
            "వ్యాసం": 1,
            "రాజకీయ వార్తలు": 1,
            "నీతి కథ": 2,
            "గ్రీకు పురాణ గాథ": 1,
            "బేతాళ కథ": 1,
            "హాస్యం/తెలివి కథ": 1,
            "యాత్రా చరిత్ర": 1,
            "పౌరాణికం": 1,
            "ప్రకృతీ జ్ఞానం": 1
        }
    }
}