{
    "book_id": "చందమామ_1992_05",
    "stories": [
        {
            "title": "మరింత అందమైన ప్రపంచం!",
            "book_page_start": 6,
            "pdf_page_start": 6,
            "pdf_page_end": 6,
            "author": "నాగిరెడ్డి (సంచాలకుడు)",
            "genre": "ఎడిటోరియల్",
            "moral": "ప్రపంచాన్ని అందంగా మార్చే శక్తి మనిషి ఆలోచనలకు ఉన్నది.",
            "keywords": [
                "ప్రపంచం",
                "మనసు",
                "శాంతి",
                "ఆలోచన",
                "మనిషి"
            ],
            "characters": [],
            "locations": [],
            "content": "మనం నివసించే ప్రపంచాన్ని మరింత అందంగా తీర్చిదిద్దడం ఎలాగా\nఅని ప్రతి మనిషీ ఆలోచించాలి. ప్రపంచం అంటే కేవలం నేలా\nనింగీ, కొండలూ కోనలూ, నదులూ సముద్రాలూ నిండిన ఈ\nభూగోళం మాత్రమే కాదు. భూమి మీది చెట్టూ-చేమా, పక్షులూ-\nజంతువులూ అన్నిటినీ కలిపి ప్రపంచం అంటున్నాము.\n\nసృష్టిలో అన్నిటికన్నా విలక్షణమైనవాడు మనిషి. ఎందుకంటే\nమరే ప్రాణికీ లేని విశిష్టమైన ఆలోచనాశక్తి మనిషికి ఉన్నది. మంచి\nచెడుల మధ్యగల తారతమ్యాలను గ్రహించగల విచక్షణాజ్ఞానం\nమనిషికి మాత్రమే ఉన్నది. మంచి మాటలతో, చేతలతో తనకూ\nతన చుట్టూవున్న సమాజానికి శాంతి సౌఖ్యాలను సమకూర్చుకోగల\nఅద్భుతమైన శక్తి మనిషికి ఉన్నది.\n\nమనిషి జీవితంలో మనసు ప్రధానమైన పాత్ర వహిస్తుంది.\nఅందుకే — మనకు జరిగే మేలుకూ. కీడుకూ మన మనసే కారణం\nఅనీ, మంచి మనసుకు మించిన సంపద లేదనీ పెద్దలు అన్నారు.\n\nప్రపంచాన్ని మరింత అందంగానో, అందవిహీనంగానో మార్చ\nగల మహత్తరశక్తి మనిషి ఆలోచనలకు ఉన్నది. మనమూ హాయిగా\nజీవిస్తూ, మన పొరుగువారినీ సుఖసంతోషాలతో జీవించేలాగా చేయా\nలన్న ఉన్నత ఆశయంతో మన జీవితాలను మలుచుకున్నట్టయితే\nప్రపంచం మరింత అందంగా తయారవుతుంది!",
            "book_page_end": 6,
            "దూకు": null
        },
        {
            "title": "మారిషస్లో నూతన అధ్యాయం",
            "book_page_start": 8,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "వ్యాసం (చరిత్ర, భూగోళం)",
            "moral": "N/A",
            "keywords": [
                "మారిషస్",
                "రిపబ్లిక్",
                "స్వాతంత్ర్యం",
                "కామన్వెల్త్",
                "హిందూమహాసముద్రం"
            ],
            "characters": [
                "సర్ శివుసాగర్ రాములామ్",
                "ఆనిరూధ్ జగన్నాధ్",
                "సర్ వీరాసామి రింగాడూ",
                "మార్క్ ట్వైన్"
            ],
            "locations": [
                "మారిషస్",
                "ఇంగ్లాండు",
                "ఆఫ్రికా",
                "హిందూమహాసముద్రం",
                "పోర్ట్ లూయీస్"
            ],
            "content": "ఇంగ్లాండు రాణి, ఇప్పుడు మారిషస్ దీవి\nప్రభుత్వానికి నాయకురాలు కాదు. గత మార్చ్\n12వ తేదీ మారిషస్ దీవి ఇంగ్లీషు రాచరిక\nవ్యవస్థకు వీడ్కోలుపలికి, పరిపూర్ణ రిపబ్లిక్ దేశంగా\nమారింది. ఆది ఇప్పుడు మన దేశం లాగే\nబ్రిటిష్ 'కామన్వెల్త్'లో సభ్యదేశంగా కొనసాగు\nతుంది.\n\nసరిగ్గా 24 సంవత్సరాలక్రితం అంటే-1968వ\nసc॥ మార్చ్ 12వ తేదీ మారిషస్, బ్రిటిష్\nపరిపాలన నుంచి స్వతంత్రం పొందింది. అయితే\nఅప్పటినుంచి ఇంగ్లాండు రాణి తన ప్రతినిధిని\nగవర్నర్ జనరల్ గా నియమించేది.\n\nమారిషస్ 'జాతిపిత'గా పేరు గాంచిన సర్\nశివుసాగర్ రాములామ్ మొట్టమొదటి ప్రధాన\nమంత్రి అయ్యారు. ఆయన తరవాత 1982 వ\nసం॥ ప్రధానమంత్రి పదవిని చేపట్టిన ఆనిరూధ్\nజగన్నాధ్ మారిషస్ దీవిని 'రిపబ్లిక్' చేయాలని\nప్రతిజ్ఞబూనాడు.\n\n1983 వ సం॥లో సర్ శివుసాగర్ గవర్నర్\nజనరల్ అయ్యాడు. ఆ పదవిని అలంకరించిన\nమొట్టమొదటి బ్రిటిషేతరుడు ఆయనే. ఆయన\n1985 లో మ ర ణించడంతో సర్ వీరాసామి\nరింగాడూ గవర్నర్ జనరల్ అయ్యాడు.\n\n1987 వ సం॥లో జరిగిన ఎన్నికల తరువాత\nజగన్నాధ్, మిశ్రమ ప్రభుత్వాన్ని ఏర్పాటు చేశాడు.\nఆయన ప్రధానమంత్రిగా కొనసాగుతూ సర్ వీరా\nసామికి అధ్యక్ష పదవి నిచ్చాడు. నూతన రిపబ్లిక్\nరాజ్యాంగ చట్టాన్ని భారతదేశం నమూనాలోనే\nరూపొందిస్తారు. అయితే పార్లమెంటు ఒకే సభను\nమాత్రమే కలిగి వుంటుంది.\n\n1865 చ. కి. మీ. వైశాల్యం గల మారిషస్\nదీవి, హిందూమహాసముద్రంలో, ఆఫ్రికా తీరసమీ\nపంలో వున్న మడగాస్కర్ దీవికి తూర్పుదిశలో\nఉన్నది. దీనిని మొట్టమొదట 10వ శతాబ్దంలో\nఆరబ్ నావికులు కనుగొన్నారని చెబుతారు. ఆ\nపిమ్మట 6 శతాబ్దాల అనంతరం పోర్చుగీసులూ,\n16వ శతాబ్దాంతంలో డచ్వాళ్ళూ అక్కడికి\nవచ్చారు. డచ్వాళ్ళు అక్కడ వ్యవసాయం చేపట్టి,\nఆ దీవిని వర్తక వ్యాపారాలకు ఉపయోగించుకుని,\nవంద సంవత్సరాల తరవాత దానిని వదిలిపెట్టారు.\nఆ తరవాత అది ఫ్రాన్స్ ఆధిపత్యంలోకి వచ్చింది.\n1810లో దానిని బ్రిటిష్వాళ్ళు చేపట్టారు. ఆ\nతరవాత దాదాపు ఒకటిన్నర శతాబ్దానంతరం\nస్వతంత్రం పొందేంతవరకు అది బ్రిటిష్ అధి\nకారానికి లోబడిన ప్రాంతంగానే ఉండేది.\n\nఈ దీవి జనాభా దాదాపు 11 లక్షలు. ఇందులో\n68 శాతం మంది భారత జాతీయులు. ఇంగ్లీషు\nఫ్రెంచి అధికార భాషలు. తమిళం, హిందీ, గుజ\nరాతీ, ఉర్దూ, భోజపురి మాట్లాడేవాళ్ళున్నారు.\nమారిషస్ దీవి చుట్టూ చిన్న చిన్న దీవులు చాలా\nవున్నాయి. ప్రతి దీవిలోనూ—శివుడు, గణపతి,\nసుబ్రహ్మణ్యేశ్వర ఆలయాలు ఉన్నాయి. యేటా\n'తైపూసంకావడి' 'చిత్తిరై కావడి' ఉత్సవాలు\nనాదస్వర మంగళ వాయిద్యాలతో ఘనంగా\nజరుగుతాయి. మహాశివరాత్రి, హెూళీ, దీపావళి\nమొదలైన పండుగలను కూడా జరుపుకుంటారు.\n\nపర్యాటకులు ఈ దీవిని 'హిందూమహా సము\nద్రంలోని ముత్యాలసరం' అని మెచ్చుకుంటారు.\nపచ్చటి చెట్టు చేమలతో, రకరకాల పువ్వులతో\nఈ దీవి భూతలస్వర్గంలా కనిపిస్తుంది. అందుకే\nనేమో సుప్రసిద్ధ అమెరికా రచయిత మార్క్ ట్వైన్\n(1835–1930) ఇక్కడి ప్రకృతి సౌందర్యాన్ని\nచూసి పరవశం చెంది, “దేవుడు మారిషస్ ను\nచూసి, స్వర్గాన్ని సృష్టించాడు!\" అని అన్నాడు.",
            "book_page_end": 9,
            "దూకు": null
        },
        {
            "title": "అత్త-కోడలు",
            "book_page_start": 10,
            "pdf_page_start": 10,
            "pdf_page_end": 14,
            "author": "మాచిరాజు కామేశ్వరరావు",
            "genre": "సామాజిక కథ",
            "moral": "డబ్బు కన్నా మనుషుల మధ్య ప్రేమ, ఆప్యాయతలు ముఖ్యం. ప్రేమ లేని జీవితం చక్కెర లేని పొంగలి లాంటిది.",
            "keywords": [
                "అత్తాకోడళ్లు",
                "ప్రేమ",
                "కట్నం",
                "వ్యాపారం",
                "మనస్పర్థలు"
            ],
            "characters": [
                "శ్రీకంఠుడు",
                "భానుమతి",
                "శ్రీనాధుడు",
                "శ్రీవల్లి",
                "సుదర్శనుడు",
                "సులోచన"
            ],
            "locations": [
                "సీతాపురం",
                "రామాపురం"
            ],
            "content": "సీతాపురంలో శ్రీకంఠుడు పేరున్న\nవ్యాపారి. అతడికి ఇద్దరు సంతానం —\nశ్రీనాధుడు, శ్రీవల్లి. శ్రీనాధుడు యుక్త\nవయస్సు వచ్చేసరికి, వ్యాపారంలో తండ్రికి\nకుడిభుజంగా వుంటూ వచ్చాడు. అన్ని\nవిధాలా యోగ్యుడైన అతడికి దూర\nప్రాంతాల నుంచి కూడా పెళ్ళి సంబం\nధాలు రాసాగినై.\n\nఒక రోజున శ్రీకంఠుడి భార్య భానుమతి\nభర్తతో, \"అబ్బాయికి త్వరగా పెళ్ళి\nచేయడం భావ్యం. రామాపురం వాళ్ళు\nలక్షరూపాయిల కట్నం ఇస్తామంటూ\nకబురు చేశారు,” అన్నది.\n\nఅందుకు శ్రీకంఠుడు చిన్నగా నవ్వి,\nఅబ్బాయికి వేరే సంబంధం ఎలా\nచూస్తాం? సుదర్శనుడి కూతురు సులోచ\nనకు, ఈ సరికి పద్దెనిమిదేళ్ళూ పూర్తయి\nవుంటాయి కదా!'' అన్నాడు.\n\nఇది వింటూనే భానుమతి ముఖం\nఅప్రసన్నంగా మారిపోయింది. పదిహేను\nసంవత్సరాలక్రితం, శ్రీకంఠుడు వ్యాపారం\nప్రారంభించింది సుదర్శను డిచ్చిన\nపెట్టుబడితోనే. ఆ విధంగా సుదర్శనుడు\nచితికిపోయిన శ్రీకంఠుడి కుటుంబాన్ని\nఆదుకున్నాడు. డబ్బు ఇస్తున్నప్పుడే,\nశ్రీకంఠుడితో దాన్ని అప్పుగా భావించవద్దని\nనొక్కి మరీ చెప్పాడు.\n\n\"నువ్వు డబ్బు తిరిగి తీసుకోని\nపక్షంలో, యుక్తవ య స్కుర్రా ల యా క\nనీ కుమార్తె సులోచనకు ఇష్టమైతే, మా\nఇంటి కోడలిని చేసుకుంటాను.'' అన్నాడు\nశ్రీకంఠుడు.\n\nఅయితే, ఇప్పుడు సుదర్శనుడి ఆర్థిక\nపరిస్థితి ఏమీ బాగా లేదు. లక్షలకట్నం\nవదులుకోవడం ఇష్టం లేని భానుమతి,\nశ్రీకంఠుడితో, ‘“వివాహం వంటి ముఖ్య\nవిషయంలో, ఫలానా అమ్మాయిని చేసు\nకోమని కొడుకును నిర్బంధించడం ఏం\nబావుంటుంది!'' అన్నది.\n\n\"నేను శ్రీనాధుణ్ణి నిర్బంధించను.\nసులోచన వాడికి నచ్చకపోతే, మరెపరి\nకైనా కట్నం ఇచ్చి ఆ అమ్మాయి పెళ్ళి\nనేనే ఘనంగా జరిపిస్తాను.\" అన్నాడు\nశ్రీకంఠుడు.\n\nమర్నాడే వాళ్ళు సులోచనను చూసేం\nదుకు వెళ్ళారు. శ్రీనాధుడికి ఆ అమ్మాయి\nనచ్చింది. అత్తకు, ఆడపడుచుకు ఈ\nపెళ్ళి ఏమాత్రం ఇష్టం లేదని తెలియ\nకుండానే కోడలుగా ఆ ఇంట్లో అడుగు\n'పెట్టింది, సులోచన.\n\nఆరు నెలలపాటు తన అదృష్టానికి\nమురిసిపోతూ కాలం గడిపింది సులోచన.\nఅయితే, హఠాత్తుగా మామ శ్రీకంఠుడు\nమరణించడంతో, ఆమె పాట్లు ప్రారంభ\nమయ్యాయి. తండ్రి మరణంతో శ్రీనాధుడి\nబాధ్యతలు రెట్టింపయ్యాయి. ఎక్కువగా\nఅతడు ఇంటిపట్టున వుండేవాడు కాదు.\nదానితో అత్త, ఆడపడుచుల కక్షసాధింపు\nఆరంభమైంది.\n\n\"లక్షలు కట్నం తెచ్చే మహాలక్ష్మి\nలాంటి ఆడపిల్లను కాదని, కోరి ఈ అష్ట\nదరిద్రాన్ని కోడలుగా తెచ్చాడు, ఆయన!\"\nఅంటూ సులోచనను దెప్పిపొడి చేది\nభానుమతి.\n\n“వచ్చిన ఆరునెలలకే ఇంటిని పల్ల\nకాడుగా మార్చిన శని!'' అంటూ మెటి\nకలు విరిచేది శ్రీవల్లి.\n\nఇప్పుడు వంటింటి బాధ్యత పూర్తిగా\nసులోచన నెత్తిన పడింది. తన కసితీరా\nఇంటెడుపనీ సులోచనతో చేయిస్తూ, తిట్లూ\nసాధింపులతో ఆమెను విపరీతంగా బాధిం\nచేది భానుమతి. శ్రీవల్లి కూడా వదినెకు\nఏమాత్రం సాయం చేయకపోగా, తనకు\nకావలసినవన్నీ ఆమెచేత తన గదిలోకి\nతెప్పించుకునేది. అయినప్పటికీ ఈ\nజరుగుతున్నదేమీ సులోచన తన భర్తకు\nచెప్పేది కాదు.\n\nఒకసారి సులోచనకు విపరీతమైన\nజ్వరం వచ్చింది. చలికి వణుకుతూ,\nఆ నీరసంతోటే ఇంటి పని అంతా చేసిం\nదామె. ఆ సమయంలోనే అత్తా ఆడ\nపడుచు లిద్దరూ పది కోసులదూరంలో\nవున్న కొండ మీది దేవీ ఆలయానికి\nప్రయాణం పెట్టుకున్నారు.\n\nభానుమతి, సులోచనతో, “తెల్లవారి\nబాడుగబండిలో బయలుదేరితే, సాయం\nత్రానికి తిరిగి రాగలం. ఆ కొండ మీద\nతినడాని కేమీ దొరకదు. చీకటితో లేచి\nమా కోసం చక్కెరపొంగలి చెయ్యి!\"\nఅంటూ రాత్రిభోజనాలప్పుడు చెప్పింది.\n\nమర్నాడు తెల్లవారుజామున, చక్కెర\nపొంగలి చేయాలన్న సంగతి గుర్తుకు\nవచ్చి, ఉలిక్కిపడి లేచింది సులోచన.\nఅయితే రెండడుగులు వేయగానే కళ్ళు\nతిరిగి పక్కనే వున్న బల్ల మీద తూలి\nపడింది. ఆ శబ్దం విని మేలుకున్న\nశ్రీనాధుడు, ఆమెను మెల్లగా మంచం మీద\nకూర్చోబెడుతూ \"అప్పుడే లేచావేం?\"\nఅని అడిగాడు.\n\nసులోచన సంగతి చెప్పింది.\n\n“నీకు ఒంట్లో బొత్తిగా ఓపికలేదు.\nఆ చక్కెర పొంగలేదో నేను చేస్తాను.\nనువ్వు పడుకో!\" అంటూ బలవంతంగా\nఆమెను పడుకోబెట్టి వంట గదిలో కి\nవెళ్ళాడు శ్రీనాధుడు.\n\nతర్వాత కొద్దిసేపట్లోనే శ్రీనాధుడు\nవంటగదిలోనుంచి ఒక గిన్నెలో వేడి వేడి\nచక్కెరపొంగలి మూత పెట్టి తెచ్చి. \"ఇది\nతీసుకుపోయి నీ అత్తగారి కివ్వు. నేను\nచేసినట్టు మాత్రం చెప్పకుసుమా!\"\nఅన్నాడు నవ్వుతూ.\n\nసులోచన, భర్త చెప్పినట్టే చేసింది.\nఆమె అత్తా, ఆడ బడుచులు బాడుగ\nబండిలో దేవీ ఆలయానికి వెళ్ళిపోయారు.\nతర్వాత శ్రీనాధుడు భోజనం చేసి ఊళ్ళోకి\nబ య లు దేరాడు. సులోచన భోజనం\nచేయకుండానే తలుపు మూసుకుని పడు\nకున్నది.\n\nచీకటి పడుతున్న సమయంలో, ఎవరో\nగట్టిగా తలుపు తట్టడంతో మెలుకువ\nవచ్చి సులోచన . మెల్లగాలేచి వెళ్ళి\nతలుపు తీసింది. ఎదురు గా అత్త,\nఆడబడుచులు !\n\n\"మమ్మల్ని కడుపుమాడ్చి చంపాలనే,\nఆ చక్కెరపొంగలి చేసి ఇచ్చావు.\nఅవునా?'' అంటూ రుసరుసలాడుతూ\nలోపలికి వచ్చింది, శ్రీవల్లి.\n\n“మధ్యాహ్నం ఆకలితో సగం చచ్చి\nవున్న మేము, చిక్కటి ఆవుపాలు, సన్న\nబియ్యం, జీడిపప్పు, ద్రాక్షపళ్ళు, యాలక\nపొడి నోరూరిస్తూంటే, నువ్వు చేసిన ఆ\nచక్కెరపొంగలినోట పెట్టుకుని ఉమ్మేశాం.\nఅందులో నువ్వు చక్కెర వెయ్యనేలేదు.\nనువ్వు కావాలనే అలా చేశావు !'' అన్నది\nభానుమతి సులోచన భుజం పట్టుకుని\nగుంజుతూ.\n\ns సమయంలో శ్రీనాధుడు ఇంటి\nవాకిట్లో అడుగు పెడుతూనే, ‘“ఏమిటమ్మా,\nఒంట్లో బావులేని కోడలి మీద కత్తులు\nనూరుతున్నట్టున్నావు?\" అన్నాడు\nనవ్వుతూ.\n\nకొడుకు నవ్వూ, అతడన్న మాటలూ\nవింటూనే భానుమతి కీచుగొంతుతో.\n\"ఈ ఇంట్లో దీనికేం తక్కువ? ఇంత\nఖరీదైన చీరలు, ఇన్ని నగలు ఏనాడైనా\nఎరుగునా ? ఈ ఇంట్లో దీనికొచ్చిన కష్టం\nఏమిటి? నన్నూ, ఆడబిడ్డనూ అదేపనిగా\nసాధిస్తున్నది!'' అన్నది.\n\n\"అమ్మా, ఎవరు ఎవర్ని సాధిస్తున్నారో\nనాకు తెలియంది కాదు. ఆవుపాలు జీడి\nపప్పు అంటూ పెద్ద పాఠం చదివావు.\nఅవన్నీ వేసి, చక్కెరపొంగలిలో చక్కెర\nలేకుండా తయారు చేసింది నేనే. అన్నీ\nవుండి చక్కెర లేకపోతే, చక్కెరపొంగలి\nఎలా తినలేమో, అలాగే అన్నీ వున్నా\nప్రేమలేని జీవితం ఎవరికీ రుచించదు.\"\nఅన్నాడు శ్రీనాధుడు.\n\n''అయితే, మాకు సులోచన మీద\nప్రేమ లేదంటావా?\" అన్నది భానుమతి\nఆవేశంగా.\n\n“నేను చెప్పదలచిందేమిటో చిటికెలో\nగ్రహించావు! కోడలు జ్వరంలో వున్న\nప్పుడు, అత్తా ఆడబడుచులు గుడికంటూ\nబయలుదేరడమే కాక, చీకటితో లేచి\nచక్కెరపొంగలి తయారు చేయమనడం\nప్రేమ అనిపించుకుంటుందా ? మీకు\nకాస్త మంచీ చెడుల తారతమ్యం తెలియ\nచెప్పేందుకే. నేనా చక్కెరపొంగలి\nతయారుచేశాను. మీరు కలిసి వుండలేక\nపోతే చెప్పండి. మేమిద్దరం మరొక ఇల్లు\nచూసుకుంటాము.\" అన్నాడు శ్రీనాధుడు\nకోపంగా.\n\nఇది వింటూనే భానుమతికీ, శ్రీవల్లికీ\nనెత్తిన పిడుగుపడినట్టయింది. అప్పుడు\nసులోచన కల్పించుకుని, \"అవేం మాట\nలండీ! నేను బతికుండగా వేరు కాపరం\nఅంటూ జరగదు. అయినా, ఇంట్లో విషయా\nలేవో మేం సర్దుకుంటాం; మీ వ్యాపార\nగొడవలేవో మీరు చూసుకోండి.\" అన్నది\nతీవ్రస్వరంతో.\n\nసులోచన మాటలతో, ఆమె మంచి\nతనం అర్థమైంది భానుమతికి. డబ్బు\nకన్న మనుషుల మధ్య ప్రేమ, ఆప్యాయ\nతలు ముఖ్యం అని గ్రహించిన ఆమె,\n\"ఇన్నాళ్ళూ మా కళ్ళు మూసుకు\nపోయాయిరా! నువ్వు చేసిన చక్కెర\nపొంగలి పుణ్యాన, ఇక ఈ ఇంట్లో గిల్లి\nకజ్జాలకూ, మనస్తాపాలకూ తావుండదు,\"\nఅన్నది ఆప్యాయంగా సులోచన భుజం\nమీద చేయివేసి, కళ్ళు తుడుచుకుంటూ.",
            "book_page_end": 14,
            "దూకు": null
        },
        {
            "title": "జమీందారుగారి పడవవాడు",
            "book_page_start": 15,
            "pdf_page_start": 15,
            "pdf_page_end": 15,
            "author": "వి. ఎస్. రామకృష్ణ",
            "genre": "నీతి కథ",
            "moral": "అతి జాగ్రత్త పరుడు ప్రమాదం నుంచి తననూ, ఇతరులనూ కాపాడగలడు.",
            "keywords": [
                "జమీందారు",
                "పడవ",
                "జాగ్రత్త",
                "ఈత",
                "ప్రమాదం"
            ],
            "characters": [
                "చంద్రగిరి జమీందారు",
                "దివాను",
                "పోలయ్య (గజ ఈతగాడు)",
                "జాలయ్య (సాధారణ ఈతగాడు)"
            ],
            "locations": [
                "చంద్రగిరి",
                "నది"
            ],
            "content": "చంద్రగిరి జమీందారుకు పడవనడిపేవాడు కావలసివచ్చాడు. ఆయనకు దగ్గిరలో వున్న నదిలో,\nసాయంవేళల్లో పడవషికారు చేయడం అంటే చాలా ఇష్టం. నది కొండవారగా ఎన్నో మలుపులు\nతిరుగుతూ, చాలా ఉధృతంగా ప్రవహించేది. అందువల్ల, పడవనడిపేవాడు చాలా నేర్పరి అయి\nవుండాలని, ఆయన షరతు పెట్టాడు.\n\nఆయన చెప్పినవిధంగా దివాను చాలా మందిని పరీక్షించి, చివరకు పోలయ్య, జాలయ్య\nఅనే వాళ్ళను జమీందారు దగ్గిరకు తీసుకువచ్చి, \"అయ్యా, ఈ పోలయ్య పడవనడపడంలో\nమంచి నేర్పరేకాక, గజఈతగాడు. పోతే, ఈ జాలయ్య కూడా పడవనడపడంలో చెప్పుకోదగిన\nనేర్పరే, కాని అంత పెద్ద ఈతగాడు మాత్రం కాదు,” అని చెప్పాడు.\n\nజమీందారు. ఆ ఇద్దర్నీ రేపు రమ్మని చెప్పి, వాళ్ళు వెళ్ళిపోగానే దివానుతో, \" ఆ\nజాలయ్యను రేపు రాగానే పనిలోకి తీసుకున్నట్టు చెప్పండి,” అన్నాడు.\n\nఇందుకు దివాను ఆశ్చర్యపోతూ, \"అయ్యా, అదేమిటి! గజ ఈతగాడు పోలయ్యను\nకాదని, అంతగా ఈతరాని, ఆ జాలయ్యకు పనిఇద్దామంటున్నారు,\" అన్నాడు.\n\nజమీందారు మందహాసంచేసి, \"పడవనడపడంలో ఇద్దరూ నేర్పరులే. ఇక ఈతలో\nమాత్రం ఆ పోలయ్య ఘటికుడు. అలాంటివాడు పడవనడపడంలో తగినంత జాగ్రత్తగా\nవుండడు. కారణమేమంటే, ఒక వేళ ఏదైనా ప్రమాదం జరిగినా, సునాయానంగా నదిని ఈదుకు\nపోగలనన్న ధైర్యం వాడికుంటుంది. జాలయ్యకు అంతగా ఈత రాదు గనక, పడవనడపడంలో\nఅతి జాగరూకుడుగా వుంటాడు. అలాంటివాడి చేతిలో, వాడి ప్రాణానికేకాదు, నా ప్రాణానికి\nముప్పు వుండదు, అవునా? ” అని అడిగాడు.\n\n\" నేనింత దూరం ఆలోచించలేదు. తమరు ఆ ఇద్దర్నీ బాగా అంచనావేశారు!” అన్నాడు\nదివాను తృప్తిగా.",
            "book_page_end": 15,
            "దూకు": null
        },
        {
            "title": "మాయా భవనం (2)",
            "book_page_start": 16,
            "pdf_page_start": 16,
            "pdf_page_end": 23,
            "author": "చందమామ బృందం",
            "genre": "ధారావాహిక కథ (ఫాంటసీ)",
            "moral": "N/A",
            "keywords": [
                "యువరాణి",
                "భవనం",
                "జ్యోతిష్యం",
                "క్లిష్టదశ",
                "అదృశ్యం"
            ],
            "characters": [
                "విద్యావతి (యువరాణి)",
                "వజ్రేశ్వరీదేవి (మహారాణి)",
                "రాజు",
                "వాచస్పతి (జ్యోతిషాచార్యుడు)",
                "జగత్పతాచార్యుడు",
                "కమల (పరిచారిక)"
            ],
            "locations": [
                "వీరగిరి",
                "సారస సరోవరం",
                "విడిది భవనం",
                "రాజభవనం"
            ],
            "content": "[వీరగిరి యువరాణి విద్యావతి జన్మదినోత్సవం మూడు రోజులు ఉందనగా, యువరాణి\nఅంతుబట్టని బలహీనతకు లోనయింది. ప్రధాన జ్యోతిషాచార్యుడి సలహాప్రకారం ఆమెను\nసారస సరోవర విడిదిభవనానికి తరలించారు. రెండు నెలలు గడిచాక యువరాణి విడిది\nభవనం నుంచి హఠాత్తుగా అదృశ్యమయింది. ఆమె అదృశ్యం కావడానికి ముందు.......]\n\nయువరాణి విద్యావతిని సారససరోవరం\nవరకు వెళ్ళి దిగబెట్టి వచ్చిన శాలిని,\nమాలిని అనే పరిచారికలే మరునాడు\nతెల్లవారగానే యువరాణికి కావలసిన\nఆహార పానీయాలను తీసుకుని విడిది\nభవనానికి బయలుదేరారు. పడవవాడు\nవాళ్ళను పడవలో విడిదిభవనం మెట్ల\nవద్ద దించాడు. యువరాణి ఆ రాత్రి\nప్రశాంతంగా నిద్ర పోవడం వల్ల, ఆమె\nఎంతో ఉత్సాహంగా వుండడం చూసి\nపరిచారికలు సంతోషించారు. యువ\nరాణికి స్నానాదులు చేయించి, భోజనం\nపెట్టారు. ఆ తరవాత పరిచారికలు రాజ\nభవనానికి తిరిగివచ్చి, యువ రాణి లో\nవచ్చిన మంచి మార్పును గురించి మహా\nరాణి వజ్రేశ్వరీదేవికి తెలియజేశారు. రాణి\nఆ శుభవార్తను ఎంతో ఆనందంతో రాజుకు\nతెలియజేసింది. విద్యావతి నివాస\nస్థానంలో, జ్యోతిషాచార్యుడు చేసిన\nమార్పు కారణంగా, విద్యావతి పరిస్థితిలో\nఅప్పుడే అభివృద్ధిని సూచించే లక్షణాలు\nకనిపించడంతో రాజదంపతులు పరమా\nనందం చెందారు.\n\nరెండవ రోజు నందిని, దేవయాని అనే\nపరిచారికలు యువరాణికి భోజనం తీసు\nకుని వెళ్ళారు. మూడవ రోజు శాంత. శారద\nఅనే పరిచారికలు భోజన ఫలహారాలు\nఇచ్చి వచ్చారు. రోజు రోజుకూ విద్యావతి\nకోలుకుంటున్నదని పరిచారికలు చెప్పిన\nమాటలు విని, తామెప్పుడు కుమార్తెను\nచూడగలమా అని రాజదంపతులు ఎదురు\nచూడసాగారు. ఇరవై రోజులు గడిచాయి.\n\nఆ రోజు సాయంకాలం రాజదర్శనం\nకోసం, ప్రధానజ్యోతిషాచార్యుడువాచస్పతి\nవచ్చాడని భటులు తెలియజేయగానే,\nరాజు ఆయనకు ఎదురువెళ్ళి, గౌరవంగా\nతీసుకువచ్చి ఉచితాసనంలో కూర్చో\nబెట్టాడు. విచార వదనులై వున్న రాజ\nదంపతులను చూసి, జ్యోతిషాచార్యుడు\nచిన్నగా నవ్వుతూ, \"మహారాజా! మీరు\nరేపే వెళ్ళి, యువరాణిని చూసి రావచ్చు.\nమధ్యాహ్నం తరవాత ఎప్పుడయినా వెళ్ళ\nవచ్చు. అయితే, సూర్యాస్తమయం అయ్యే\nలోగా తిరిగి వచ్చేయాలి!'' అన్నాడు.\n\n“విద్యావతిని చూసి మూడు వారా\nలయింది. ఆమెను వదిలి ఉండలేక\nపోతున్నాము!\" అన్నది రాణి ఎంతో\nవిచారంగా.\n\nరాజు, “రేపు వెళుతున్నాం కదా!”\nఅని రాణిని ఓదార్చి. వాచస్పతాచార్యుడి\nకేసి తిరిగి, “విద్యావతి గ్రహస్థితిలో ఏదైనా\nమార్పు వచ్చిందా? ఈ విషయంగా మీరు\nమీ మిత్రులు జగత్పతాచార్యులను సంప్ర\nదించారా?\" అని అడిగాడు.\n\n“సంప్రదించాను, మహారాజా ! ఆయన\nకూడా నా అభిప్రాయంతో ఏకీభవించాడు.\nమరొక నలభైరోజులపాటు విద్యావతి స్థితి,\nఇలాగే వుంటుందనీ, ఆ తరవాత ఆమె\nమామూలు మనిషి అవుతుందనీ ఆయన\nఅభిప్రాయపడ్డాడు. కాబట్టి మీరేమీ\nవిచారించనవసరం లేదు. రేపు యువ\nరాణిని చూశారంటే మీకే నమ్మకం\nఏర్పడుతుంది!'' అని చెప్పి వాచస్పతా\nచార్యుడు అక్కడినుంచి బయలుదేరాడు.\n\nరాజదంపతులు యువరాణిని చూడ\nడానికి ఇరవై ఒకటవ రోజు తగిన\nసమయం అని జ్యోతిషాచార్యుడు తెలియ\nజేశాడు గనక, ఆ రోజు, యువరాణి\nమధ్యాహ్నం భోజనం చేసి, విశ్రాంతి\nతీసుకున్న తరవాత ఆమెను చూడడం\nఉచితమని రాజదంపతులు భావించారు.\n\nయువరాణిని చూడడానికి రాజూ,\nరాణీ వెళుతున్నారని తెలియగానే, ప్రజలు\nరాజవీధికి ఇరువైపులా దారిపొడవునా\nబారులుతీరి నిలబడ్డారు. రాజు తమను\nసమీపించగానే కొందరు యువ రాణి\nప్రస్తుత ఆరోగ్యపరిస్థితిని గురించి అడి\nగారు. యువరాణి త్వరగా కోలుకుంటున్న\nదని రాజు వారికి మందహాసంతో చెబుతూ\nముందుకు నడిచాడు. ప్రజలెంతగానో\nసంతోషించారు.\n\nసారససరోవరం వద్ద కాచుకుని వున్న\nపడవవాడు. రాజుకూ, రాణికీ నమస్క\nరించాడు. రాజదంపతులు మాత్రం పడవ\nలోకి ఎక్కి కూర్చున్నారు. అంగరక్షకులు\nసైతం ఇవతలి గట్టుమీదే నిలిచిపోయారు.\nపడవ దీవికేసి కదిలింది.\n\nదీవిలోని విడిది భవనం మెట్లవద్ద\nనిలబడిన వృద్ధపరిచారిక కమల రాజ\nదంపతులకు నమస్కరించి, వారిని\nయువరాణి వున్న విశాలమైన గదిలోకి\nతీసుకు వెళ్ళింది. అప్పుడే నిద్రలేచి,\nకూర్చున్న యువరాణి విద్యావతి,\nతల్లిదండ్రులను చూడగానే నవ్వుతూ\nలేచి నిలబడి ఎదురు వచ్చింది. రాణి,\n“బావున్నావా, తల్లీ!\" అంటూ ఆమెను\nప్రేమతో కౌగలించుకున్నది.తమకుమార్తె\nముఖంలో నవ్వు చూసి రాజదంపతులు\nపరమానందం చెందారు. కొంత\nసేపయ్యాక, మహారాణి, విద్యావతి చేయి\nపట్టుకుని, ఆమెను పక్కనేవున్న ఉద్యాన\nవనానికి మెల్లగా నడిపించింది. అక్కడ\nకూర్చుని ముగ్గురూ మరికొంతసేపు\nమాట్లాడుకుని, సూర్యాస్తమయ సమయా\nనికి రాజదంపతులు తిరుగుప్రయాణ\nమయ్యారు. పరిచారిక కమల వారివెంట\nపడవవరకు వచ్చి. నమస్కరించి విడిది\nభవనానికి తిరిగి వెళ్ళింది.\n\nమరొక మూడు వారాలు గడిచాక,\nజ్యోతిషాచార్యుడి సలహా ప్రకారం, రాజ\nదంపతులు యువరాణిని చూడడానికి\nవెళ్ళారు. అప్పుడు, యువరాణి విద్యావతి\nస్వయంగా పడవ వద్దకు వచ్చి, తల్లి\nదండ్రులకు నమస్కరించి, ప్రేమతోఆహ్వా\nనించింది. విద్యావతి ఇప్పుడు దాదాపు\nసంపూర్ణ ఆరోగ్యంతో కనిపించడం వల్ల,\nతల్లిదండ్రులు ఆమె దగ్గర ఆరోగ్యం\nగురించి ప్రస్తావించలేదు. కుమార్తెతో\nచాలాసేపు సంతోషంగా గడిపి, చీకటి\nపడుతూన్న సమయంలో వాళ్ళు పడవలో\nతిరుగు ప్రయాణమయ్యారు.\n\nఒకవైపు, కుమార్తె మామూలు మనిషి\nఅయిందన్న సంతోషంగా వున్నప్పటికీ,\nమరొకవైపు కుమార్తెను వదిలి ఇంకా\nదాదాపు పదినెలలు గడపాలన్న విచారంతో\nరాజదంపతులు రాజభవనం చేరారు.\n\nఆ తరవాత మరొక మూడు వారాలు\nభారంగా గడిచాయి. అయినా, జ్యోతిషా\nచార్యుడి నుంచి ఎలాంటి వర్తమానమూ\nరాలేదు. కారణం ఏమై వుంటుందా అని\nరాజదంపతులు ఆలోచించ సాగారు. ఒక\nనాడు రాణి రాజుతో, \"ప్రభూ! జ్యోతిషా\nచార్యులను తీసుకురమ్మని భటులను\nపంపుదామా?'' అని అడిగింది.\n\n\"వద్దు దేవీ, ఇది పూర్తిగా జ్యోతిషా\nచార్యుల నిర్ణయానుసారం జరగవలసిన\nవ్యవహారం. ఇందులో మన జోక్యం పనికి\nరాదు. మన కుమార్తె క్షేమం కోసం\nమనం తపస్సు లాంటి నియమాలను\nఅను స రిస్తున్నా మన్న సంగతి మరిచి\nపోయావా ? పైగా మన కుమార్తె క్షేమంగా\nఉన్నదనే కదా పరిచారికలు చెబు\nతున్నారు. కాబట్టి మరి రెండు రోజులు\nఓపికపడదాం!'' అని రాణిని ఓదార్చాడు\nరాజు.\n\nఅయితే, ఆ రోజు సాయంకాల మే\nజ్యోతిషాచార్యుడు వాచస్పతి. మిత్రుడు\nజగత్పతాచార్యుడితో పాటు రాజభవనానికి\nవచ్చాడు. వారిని చూడగానే రాజు గౌర\nవంగా లేచి నిలబడి, ఆహ్వానించాడు.\nఇరువురూ ఉచితాసనాలలో కూర్చున్నారు.\nఅప్పుడు వాచస్పతాచార్యుడు. \"రాజా !\nమీరు రేపు వేకువ జామునే వెళ్ళి మీ\nకుమార్తెను చూసి రావాలి,\" అన్నాడు.\n\nజ్యోతిషాచార్యుల మాటలలోని తొందర\nపాటుకు కారణం ఏమైవుంటుందా అని\nరాజు ఆలోచించసాగాడు. అంతలో\nజగత్పతాచార్యుడు, “రేపు సూర్యోదయం\nలోగా మీరుయువరాణిని తప్పక చూడాలి.\nఆతరవాత మరొక తొంభైరోజులవరకుశుభ\nఘడియలులేవు. అంతేకాదు; యువరాణికి\nకూడా రానున్న మూడు నెలలలో చాలా\nక్లిష్టదశ సంప్రాప్త మవుతుంది. ఆ సమ\nయంలో ఆమె ఆరోగ్యానికి ఎటువంటి\nభంగమూ వాటిల్లదు. కాని....'' అంటూ\nఆగిపోయాడు.\n\nఅయితే, రేపు వేకువజామున బయలు\nదేరి వెళ్ళి కుమార్తెను చూడాలన్న ఆలో\nచనతో రాజు, జగత్పతాచార్యుడు అసం\nపూర్తిగాచెప్పిన మిగతామాటలను పట్టించు\nకోలేదు. జ్యోతిషాచార్యులిరువురూ వెళ్ళి\nపోయాక రాణికి ఈ విషయం తెలియ\nజేయడానికి రాజు అంతఃపురంలోకి వెళ్ళి\n'ఆమెతో, \"దేవీ, ఇప్పుడే వాచస్పతా\nచార్యులు జగత్పతాచార్యులతో సహా వచ్చి,\nమనం రేపు వేకువజామునే వెళ్ళి మన\nకుమార్తెను చూసిరావాలని సెలవిచ్చారు!\"\nఅన్నాడు.\n\n“అలాగా! సూర్యోదయమయాక వెళ్ళ\nవచ్చు కదా ?\" అని అడిగింది రాణ.\n\n\"సాధ్యపడదు. ఇంకొక రెండు,మూడు\nనెలలు విద్యావతి కేదో క్లిష్టదశ సంప్రాప్త\nమవుతుందనీ, రేపు తెల్లవారేలోగా ఆమెను\nమనం చూసి రావాలనీ జ్యోతిషాచార్యులు\nచెప్పారు!'' అన్నాడు రాజు.\n\n\"క్లిష్టదశ అంటే ఏమిటో వివరంగా\nసెలవిచ్చారా, ప్రభూ!\" అని అడిగింది\nరాణి విచారంగా.\n\n“లేదు. మొదట మనం రేపు ఉదయం\nవెళ్ళి, విద్యావతిని చూసివద్దాం. ఆ\nతరవాత జ్యోతిషాచార్యులను పిలిపించి,\nழூ విషయం గురించిన వివరాలు\nఅడుగుదాం,\" అన్నాడు రాజు.\n\nమరునాడు వేకువజామున ఎటువంటి\nహెచ్చరికా చేయకుండా వచ్చిన రాజ\nదంపతులను చూసి పడవవాడు అమి\nతాశ్చర్యం చెందాడు. రాజదంపతులు\nపడవలో వెళ్ళి, దీవిలోని విడిదిభవనం\nచేరేసరికి తూరుపుదిశలో వెలుగురేఖలు\nకనిపిస్తున్నాయి. రాజదంపతులను ఆహ్వా\nనించడానికి పరిచారిక కమలగాని, యువ\nరాణి విద్యావతి గాని రాలేదు. తాము\nవస్తూన్న సంగతి 'వాళ్ళకు తెలియదు\nకాబట్టి, రాలేదనుకుంటూ రాజదంపతులు\nమెట్లెక్కి భవనంలో అడుగు పెట్టారు.\n\nఅంతలో విచారవదనంతో కంగారు\nపడుతూ, వారికి ఎదురువచ్చిన పరిచారిక\nకమల, ‘“ఈ సంగతి, అప్పుడే మీకు తెలిసి\nపోయిందా, ప్రభూ! ” అని అడిగింది.\n\n“ఏ సంగతి? ఏం జరిగింది? విద్యావతి\nఎక్కడ?\" అని అడిగారు రాణీ, రాజూ\nఒక్కసారిగా.\n\n“యువరాణిగారు. యువరాణిగారు....\nమహారాణీ, యువరాణిగారు కనిపించడం\nలేదు !\" అన్నది పరిచారిక భయం\nభయంగా.\n\n\"కనిపించడం లేదా? విద్యావతి\nఎక్కడికి వెళ్ళింది? భవనమంతా వెతికి\nచూశావా?\" అని అడిగాడు రాజు.\n\nమహారాణి నోట మాటరాలేదు.\n\n\"ప్రభూ, నా జీవితంలో ఇంతకు\nముందెప్పుడూ ఇలా జరగలేదు. రాత్రంతా\nస్పృహ కోల్పోయినట్టు నిద్రపోయానేమో,\nలేచేప్పుడు తల భారంగా, మత్తుగా తోచింది.\nయువరాణిని నిద్రలేపడానికి ఆమె\nశయనగృహంలోకి వెళ్ళాను. ఆమె\nకనిపించలేదు. ముందుగానే లేచారేమో\nఅనుకుని మిగతా గదులలో చూశాను.\nఅక్కడా లేదు. ఉద్యానవనంలోనూ\nవెతికాను, చుట్టుపక్కల తిరిగి వెతికాను,\nకాని యువరాణిగారి జాడ తెలియడం\nలేదు,” అన్నది పరిచారిక, కన్నీళ్ళతో.\n\n\"ఆమె ఎక్కడికి వెళ్ళివుంటుంది?\"\nఅంటూ రాణి విద్యావతి శయన గృహం\nలోకి వెళ్ళి చూసి వచ్చింది.\n\nరాజు మిగతా గదులన్నిటినీ తిరిగి\nచూశాడు. '‘విద్యావతీ! విద్యావతీ!'” అని\nపిలుస్తూ రాణి చుట్టుపక్కల కలయ తిరి\nగింది. ముగ్గురూ పరిసరాలన్నీ వెదికారు.\nకాని యువరాణి జాడ కనిపించలేదు !\n\nసేనానాయకుణ్ణి పిలుచుకుని రమ్మని\nరాజు, దూరంగా నిలబడిన పడవవాణ్ణి,\nఆజ్ఞాపించాడు. —(ఇంకావుంది)",
            "book_page_end": 23,
            "దూకు": null
        },
        {
            "title": "పొరబడిన దేవత! (బేతాళ కథలు)",
            "book_page_start": 24,
            "pdf_page_start": 24,
            "pdf_page_end": 29,
            "author": "చందమామ బృందం (ఆధారం : ఎస్. శివనాగేశ్వరరావు రచన)",
            "genre": "విక్రమార్క బేతాళ కథ",
            "moral": "సంపద పట్ల ఆశను విడిచి, జ్ఞానమార్గంలో ఉదారబుద్ధితో నడుచుకోవడమే నిజమైన జ్ఞానం, మనశ్శాంతికి మార్గం.",
            "keywords": [
                "జ్ఞానం",
                "సంపద",
                "అహంకారం",
                "మనశ్శాంతి",
                "దేవనందిని"
            ],
            "characters": [
                "విక్రమార్కుడు",
                "బేతాళుడు",
                "తారకేశ్వరుడు",
                "శివానందుడు (యోగి)",
                "తీర్థంకరుడు"
            ],
            "locations": [
                "సువర్ణదీపికానగరం",
                "వింధ్య పర్వతాలు",
                "దేవనందన సరస్సు"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపైనుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు \"రాజా,\nఈ అర్ధరాత్రి వేళ, భయంకరమైన ఈ\nశ్మశానంలో, నువ్వు కనబరుస్తున్న పట్టు\nదలా, దీక్షా నాకు ఆశ్చర్యంతో పాటు, ఒక\nఅనుమానం కూడా కలిగిస్తున్నది. అదేమి\nటంటే — నువ్వు పండితుడివా లేక జ్ఞానివా;\nఒకవేళ ఈ రెండూ కాక కేవలం పామరు\nడివా అన్న సంగతి. పండితుడు తప్పక\nజ్ఞాని అయివుంటాడనిగానీ, లేక జ్ఞాని\nతప్పక పండితుడై వుంటాడనిగానీ అనుకో\nవడం, అంత వాస్తవమైన సంగతి కాదని,\nకొందరు తాత్వికులనడం, నీకు తెలియంది\nకాదుకదా ! ఇందుకు కారణం, ఒకరికి\nసత్యంగా కనబడే విషయం, మరొకరికి\nసత్యదూరం అనిపించడమేగదా? ఇంత\nధర్మసూక్ష్మమైన సమస్య ఎదురైనప్పుడు\nమానవులేకాదు. ఒక్కొక్కసారి దేవత\nలంతటివారు కూడా పొరబడగలరనేం\nదుకు నిదర్శనంగా, ఒక పండితుడు -\nపామరుడి కథ చెబుతాను, శ్రమ తెలియ\nకుండా, విను.\" అంటూ ఇలా చెప్ప\nసాగాడు:\n\nపూర్వం సువర్ణదీపికానగరంలో, తార\nకేశ్వరుడనే గొప్ప సంపన్నుడుండేవాడు.\nఅయితే, అతని సంపద అతడికెన్నో\nఇబ్బందులకు కారణమయింది. అతడు\nచేస్తున్న వర్తక వ్యాపారాలు దినదిన ప్రవర్థ\nమానమవుతూంటే, తోటి వ్యాపారస్థులు\nఅతణ్ణి చూసి అసూయపడేవారు. ఆతడి\nబంధువులు చీటికీ మాటికీ అతడి ఇంటికి\nవస్తూ, డబ్బుకోసం వేధించేవారు. అతడి\nభార్య ఎప్పుడూ నగలూ, అలంకారాలతో\nకాలం గడిపేదేగాని, భర్త గురించి\nపట్టించుకునేదికాదు.\nకొడుక్కు\nఎప్పుడూ డబ్బు చేతిలో ఆడుతూండే\nసరికి, వాడి చుట్టూ దుష్ట స్నేహితులు\nచేరారు. వాణ్ణి ఎంత ప్రయత్నించీ, తార\nకేశ్వరుడు మంచి మార్గానికి తీసుకురాలేక\nపోయాడు.\n\nఈ కారణాలన్నిటివల్లా తారకేశ్వరుడికి\nమనశ్శాంతి కరువైంది. ఇటువంటి\nపరిస్థితిలో, అతడికి శివానందుడనే\nయోగితో పరిచయం కలిగింది.\n\nతారకేశ్వరుడు, యోగిని తనకు మన\nశ్శాంతి కలిగే మార్గం చెప్పమని కోరాడు.\nఅందుకు యోగి, ''నాయనా! ఇక్కడికి\nనూరామడల దూరంలో వున్న వింధ్య\nపర్వత సమీపాన దేవనందన అనే\nసరస్సున్నది. దాని ఒడ్డున గల ఒక\nఆలయంలో దేవనందిని అనే దేవతామూర్తి\nవిగ్రహం వున్నది. ఆ విగ్రహాన్ని దర్శించ\nగలిగితే, తప్పక నీకు మనశ్శాంతి లభి\nస్తుంది. ఆయితే, ఒక సంగతి; జ్ఞానవంతు\nలకు మాత్రమే, ఆ దేవీ విగ్రహం కనిపి\nస్తుంది!\" అని చెప్పాడు.\n\nతారకేశ్వరుడు, యోగికి తన కృతజ్ఞత\nతెలియపరచి, ఒక శుభముహూర్తాన దేవ\nనందిని దర్శనం కోసం బయలుదేరాడు.\nకొన్ని రోజుల ప్రయాణం తర్వాత మార్గ\nమధ్యంలో, అతణ్ణి తీర్థంకరుడనే బాటసారి\nకలిశాడు. అతడి మాటతీరును బట్టి,\nతీర్థంకరుడు పండితుడని గ్రహించాడు,\nతారకేశ్వరుడు.\n\nతారకేశ్వరుడు, తీర్థంకరుడి ప్రయాణం\nవింధ్యపర్వతాలకే అని తెలుసుకుని ఎంతో\nసంతోషించాడు. అటువంటి పండితుడి\nసాన్నిహిత్యంవల్ల, తను జ్ఞానసముపార్జన\nచేయవచ్చునని భావించాడు. అతడు తన\nమనసులో దాగివున్న ఎన్నో భౌతిక,\nఆధ్యాత్మిక విషయాలకు సంబంధించిన\nసందేహాల గురించి, తీర్థంకరుడికి చెప్పు\nకున్నాడు. వాటన్నిటికీ తీర్థంకరుడు ఉచిత\nరీతిని జవాబులిచ్చాడు.\n\nఅలా కొన్ని రోజుల ప్రయాణంతర్వాత,\nఒకనాడు ఒక చెట్టు నీడలో విశ్రాంతి తీసు\nకుంటున్నప్పుడు తీర్థంకరుడు, తారకేశ్వ\nరుణ్ణి సూటిగా, \"నీ ప్రయాణం వింధ్య\nపర్వతాలకని అంటున్నావు. బావుంది.\nకాని, ఆ పర్వత ప్రాంతాల్లోని ఏ ప్రదేశానికి\nపోదలిచావు ? '' అని ప్రశ్నించాడు.\n\nఇందుకు తారకేశ్వరుడు, తన సంపద\nగురించీ, ఆ కారణంగా కలుగుతున్న\nఇబ్బందులూ, మానసిక అశాంతిగురించీ\nతీర్థంకరుడికి చెప్పి. \"నేను | అక్కడ\nవున్న దేవనందినిని దర్శించి, మనశ్శాంతి\nపొంద దలిచాను,\" అన్నాడు.\n\n“అలాగా! నేనూ ఆ దేవీదర్శనం\nకోసమే బయలుదేరాను.\" అన్నాడు,\nతీర్థంకరుడు.\n\nఆ మాటకు తారకేశ్వరుడు ఆశ్చర్య\nపోతూ, \"పండితులైన తమకు ఎదురైన\nసమస్యలేమైనా వున్నాయా? అని\nఅడిగాడు.\n\nదానికి తీర్థంకరుడు విచారంగా, “నా\nతండ్రి మహాపండితుడు. నేను సమస్త\nశాస్త్రాలూ అధ్యయనం చేశాను. అవి\nనాకింత తిండిపెట్టగలిగాయి గాని, నా\nకోర్కెలను తీర్చలేకపోయాయి. ఉండేం\nదుకు ఒక చక్కని భవనం, నా భార్య\nమెడలో ఇన్ని నగలు, సంతానానికి\nఅనువైన దుస్తులు —— ఇవేవీ నేనుసాధించ\nలేకపోయాను. ఈ కారణంగా నాలో\nఎక్కడలేని మానసిక అశాంతీ ఏర్పడింది.\nఈ సమయంలో వింధ్యపర్వత ప్రాంతం\nలోని దేవనందినిని దర్శిస్తే సమస్త\nసంపదలూ లభిస్తాయని తెలిసింది.\nఆ విధంగా నా మానసిక అశాంతిని పోగొట్టు\nకోవడానికి బయలుదేరాను.\" అన్నాడు.\n\nఅంతా విన్న తా ర కేశ్వరుడు ఎంతో\nఉత్సాహంగా, “మిత్రమా! నేనిక దేవిని\nదర్శించనవసరం లేదు. వెనక్కు తిరిగి\nనగరం చేరుకుంటాను,\" అంటూ తిరుగు\nముఖం పట్టాడు.\n\nతీర్థంకరుడు, అతణ్ణి ఆపి, \"ఇంత\nదూరం ప్రయాణం చేసి, దేవిని దర్శించ\nకుండా వెనక్కు తిరిగి పోవడం అవివేక\nమని పించు కుంటుంది. సరే, నాకోస\nమైనా రా. దేవిని దర్శించి ఇద్దరం కలిసి\nనగరం చేరుకుందాం,'' అంటూ ప్రాధేయ\nపడ్డాడు.\n\nతారకేశ్వరుడు, ఆయన మాట కాదన\nలేక ముందుకు సాగాడు. కొద్ది రోజుల\nతర్వాత ఇద్దరూ సరస్సు తీరాన గల దేవి\nఆలయాన్ని చేరారు. ఆలయం శిధిలా\nవస్థలో వున్నది. ఆలయం ముందున్న\nరాతిస్తంభం మీద, ఒక శిలాశాసనం\nవున్నది. అందులో జ్ఞానవంతు ల కు\nమాత్రమే దేవీ విగ్రహం గోచరమవుతుంది,\nఅని వున్నది.\n\nఆ శాసనం చదివిన తీర్థంకరుడు\nసమీపాన గల సరస్సులో స్నానం చేసి,\nఆలయంలో ప్రవేశించాడు. ఆయనకు\nఆలయంలో ఏ దేవీమూర్తి విగ్రహమూ\nకనిపించలేదు. దేవనందిని విగ్రహం\nమట్టిలో కలిసిపోవడమో, లేక ఎవరైనా\nఎత్తుకుపోవడమో జరిగి వుంటుందని,\nతీర్థంకరుడు ఊహించాడు.\n\nఅంతలో తారకేశ్వరుడు, అడవిపూలతో\nఅల్లిన ఒక మాలతో ఆలయంలో ప్రవేశిం\nచాడు. అది చూసిన తీర్థంకరుడు, ''కష్ట\nపడి మాల కట్టి తెచ్చావు. కాని, ఇక్కడ\nదేవీ విగ్రహం లేదు!'' అన్నాడు.\n\nఅందుకు తారకేశ్వరుడు, ''నీ వంటి\nజ్ఞానశూన్యులకు దేవీ విగ్రహం ఎలా\nగోచరిస్తుంది ! '' అని భక్తితో కళ్ళు\nమూసుకుని విగ్రహానికి చేతులెత్తి\nనమస్కరించాడు.\n\nతీర్థంకరుడిది చూసి వెటకారంగా:,\n\"తారకేశ్వరా ! జ్ఞానవంతుడనిపించుకోవ\nడానికి, కనిపించని దేవీ విగ్రహం\nకనిపిస్తున్నట్లు కపటనాటకం ఆడు\nతున్నావా?'' అని అడిగాడు.\n\nతారకేశ్వరుడు, తీర్థంకరుడికి జవాబు\nఇవ్వకుండా, చేతిలోని పూలమాలను విగ్ర\nహానికి అలంకరించాడు. తీర్థంకరుడికి\nవిగ్రహమైతే కనిపించలేదు గాని, పూల\nమాల గాలిలో నిలబడినట్లు కనిపించింది.\nఅక్కడ విగ్రహం లేకపోతే, పూలమాల\nపట్టి గాలిలో నిలబడలేదు. కనుక అక్కడ\nవిగ్రహమున్నది ! అయితే, అది తారకేశ్వ\nగుడికి కనిపించింది గాని, తనకు కనిపించ\nలేదని గ్రహించాడు, తీర్థంకరుడు.\n\nకొద్దిసేపటి తర్వాత, ఇద్దరూ కలిసి\nబయలుదేరి కొన్నాళ్ళకు నగరం చేరారు.\nతారకేశ్వరుడు, తీర్థంకరుణ్ణి తన భవ\nనానికి తీసుకుపోయి, ''నీ పాండిత్యానికి\nమెచ్చి. నేనిస్తున్న కానుక ! కాదనక\nస్వీకరించ కోరుతున్నాను.'\" అని తీర్థం\nకరుడికి విలువైన వజ్ర వైడూర్యాలూ,\nబంగారుకాసులూ ఇచ్చాడు.\n\nబేతాళుడు ఈ కథ చెప్పి, “రాజా,\nమనశ్శాంతి పొందడానికి, దేవీదర్శనం\nకోసం బయలుదేరిన తార కేశ్వరుడు,\nచివరిక్షణంలో మనస్సు మార్చుకుని, నగ\nరానికి తిరిగిపోతాననడంలో అర్థమేమిటి?\nప్రయాణ సమయంలో అతడి సందేహాల\nకెన్నిటికో, తన పాండిత్యంతో తృప్తికర\nమైన జవాబులిచ్చిన తీర్థంకరుణ్ణి, జ్ఞాన\nశూన్యుడనడం, తారకేశ్వరుడి పామర\nత్వానికీ, అహంకారానికీ చిహ్నం కాదా ?\nఅన్నిటి కన్నా ఆశ్చర్యకరమైనదే గాక,\nనాకు దిగ్భ్రామ కలిగించే సంఘటన;\nదేవనందిని దేవత, పండితుడూ, జ్ఞానీ\nఅయిన తీర్థంకరుడికి కనిపించకుండా,\nపామరుడైన తారకేశ్వరుడికి కనిపించడం!\nఇది దేవతలంతటివారు కూడా, ఒక్కొక్క\nసారి పొరబడతారనడానికి తార్కాణం\nకాదా ? ఈ సందేహాలకు సమాధానం\nతెలిసి కూడా చెప్పకపోయావో, నీ తల\nపగిలిపోతుంది,\" అన్నాడు.\n\nదానికి విక్రమార్కుడు \" తారకేశ్వ\nరుడు తనకు మనశ్శాంతి లేకపోవడానికి\nకారణం, తన సంపదలని అపోహపడ్డాడు.\nఅయితే, అంత గొప్ప పండితుడైన తీర్థం\nకరుడు, అదే సంపదలకోసం దేవీదర్శ\nనానికి బయలుదేరినట్లు వినగానే, అతడి\nఅపోహ పటాపంచలైంది. తనకున్న\nదానిని సాధ్యమైనంతలో నలుగురితో\nపంచుకోవడం ద్వారా, తను మనశ్శాంతి\nపొందవచ్చని అతడు గ్రహించాడు. ఈ\nకారణంవల్లనే - అంత పండితుడై వుండీ,\nసంపదల లంపటంలో మునగజూస్తున్న\nతీర్థంకరుణ్ణి జ్ఞానశూన్యుడి వన్నాడు. అతి\nసామాన్యుడైన మనిషి గుర్తించిన, ఈ\nధర్మసూక్ష్మాన్ని దేవత గుర్తించ లేదను\nకోవడం అపచారమవుతుంది. అందువల్ల,\nదేవనందిని తారకేశ్వరుడికి కనిపించి,\nతీర్థంకరుడికి కనిపించకపోవడంలో\nఆశ్చర్యపడవలసిందేమీ లేదు! ఇంకొక\nసంగతి: తారకేశ్వరుడు పండితుడు కాక\nపోవచ్చు గాని, జ్ఞాని అనడంలో, అత్యంత\nఉదారబుద్ధి అనడంలో సందేహం ఏమీ\nలేదు. ఆ కారణం గానే అతడు. తీర్థం\nకరుడి పాండిత్యాన్ని మనసులోనే మెచ్చు\nకుని, విలువైన కానుక లిచ్చాడు.\"\nఅన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. — (కల్పితం)\n[ఆధారం : ఎస్. శివనాగేశ్వరరావు రచన]",
            "book_page_end": 29,
            "దూకు": null
        },
        {
            "title": "అబద్ధాలపోటీ",
            "book_page_start": 30,
            "pdf_page_start": 30,
            "pdf_page_end": 31,
            "author": "రాంబాబు",
            "genre": "హాస్య కథ",
            "moral": "సందర్భానుసారం అబద్ధం చెప్పడం కూడా గొప్ప కళ.",
            "keywords": [
                "అబద్ధాలపోటీ",
                "విదూషకుడు",
                "మహారాజు",
                "వరహాలు",
                "తెలివి"
            ],
            "characters": [
                "గరుడసేనుడు (మహారాజు)",
                "విదూషకుడు",
                "కోశాధికారి",
                "భటుడు"
            ],
            "locations": [
                "విశాలపురం",
                "క్రీడాభవనం"
            ],
            "content": "విశాలపురం మహారాజు గరుడసేనుడికి\nచక్కగా అబద్ధం చెప్పి తనను నమ్మించ\nగలిగినవాడిని సన్మానించాలని ఒక విచిత్ర\nమైన కోరిక కలిగింది. ఆయన ఆస్థాన\nవిదూషకుణ్ణి పిలిచి సంగతి చెప్పాడు.\n\nవిదూషకుడు ఒకక్షణం ఆలోచించి,\n\"దీనికి ఒకే ఒక తిరుగులేని రాజమార్గం\nవుంది. మహారాజా! మనం వచ్చే\nమాసంలో, ఈ అబద్ధాలపోటీని ఏర్పాటు\nచేసి, దేశం నలుమూలల నుంచీ అబద్ధాలు\nచెప్పడంలో రాటు తేలిన వాళ్ళందర్నీ\nపాల్గొనవలసిందిగా ఆహ్వానిద్దాం. ఏమం\nటారు. మహారాజా ?'' అని అడిగాడు.\n\n“నీ ఆలోచన అద్భుతంగా ఉంది.\nవెంటనే అవసరమైన ఏర్పాట్లు చెయ్యి,\"\nఅన్నాడు గరుడసేనుడు.\n\nవిదూషకుడు ఏదో సంకోచిస్తున్న\nవాడిలా ముఖం పెట్టి, ''మన రాజప్రాసాద\nప్రాంగణంలోని సభాభవనం ఇందుకు\nసరిపోదు. అందువల్ల, ఉద్యానానికి\nతూర్పున వున్న క్రీడాభవనంలో పోటీకి\nవచ్చేవాళ్ళకు వసతులు ఏర్పాటు చేసి,\nఅక్కడే పోటీలు నిర్వహిద్దాం. ఇందుకు\nఅవసరమయ్యే ఖర్చులకుగాను, రెండు\nవేలవరహాలు ఇప్పించండి,'' అన్నాడు.\n\nరాజు ఇందుకు సరేనని, కోశాధికారి\nచేత విదూషకుడికి రెండువేలవరహాలు\nఇప్పించాడు.\n\n\"మహారాజా ! రేపే ఈ పోటీ గురించి\nదేశమంతటా చాటింపు వేయిస్తాను.\nఈ క్షణం నుంచే పోటీలో పాల్గొనేందుకు\nవచ్చేవాళ్ళకోసం అన్ని ఏర్పాట్లూ ప్రారంభ\nమవుతాయి,\" అన్నాడు విదూషకుడు.\n\nచివరకు అబద్ధాలపోటీ సభ ప్రారంభ\nమయ్యే దినం రానేవచ్చింది. రాజు\nగరుడసేనుణ్ణి ఉదయం ఎనిమిది గంట\nలకే పోటీలు ప్రారంభించవలసిందిగా\nవిదూషకుడు చెప్పడం వల్ల. ఆయన ఆ\nసమయానికి ఆ ప్రదేశానికి చేరుకున్నాడు.\nఅయితే, గరుడ సేనుడికి అక్కడ పోటీ\nకార్యక్రమాలకు సంబంధించిన హడావుడి\nఏమాత్రం కనిపించలేదు. అంతేకాక తను\nకూర్చోవడానికి ఆసనం కూడా లేదు!\n\nగరుడసేనుడు అక్కడ వున్న కాపలా\nభటుణ్ణి పిలిచి, ఈ రోజు ఇక్కడ\nఅబద్ధాలపోటీ జరగవలసి వుంది కదా!\nఇంతవరకూ, ఆ కార్యక్రమం అమలు\nజరపడానికి, ఎలాంటి ప్రయత్నం జరుగు\nతున్నట్టు కనబడదేం?\" అనిప్రశ్నించాడు.\n\nఆ ప్రశ్న వింటూనే భటుడు \"క్షమిం\nచండి, మహారాజా ! మీరనేదేమిటో, నా\nకర్థం కావడం లేదు. ఆ పోటీల సంగతి,\nనాకు తెలియదు.\" అన్నాడు భయంగా.\n\nఅంతలో విదూషకుడు అక్కడికి\nవచ్చాడు. గరుడసేనుడు అతడి కేసి\nకోపంగా చూస్తూ, “నువ్వు ఇంతకూ, ఈ\nఅబద్ధాలపోటీ గురించి చాటింపు వేయిం\nచావా, లేదా ? ఎవరూ రాలేదేం? అసలు\nఆ పోటీ గురించిన ఏర్పాట్లే నువ్వు\nప్రారంభించినట్టులేదు! నీ సంజాయిషీ\nఏమిటి?\" అని అడిగాడు.\n\nదీనికి విదూషకుడు చేతులు కట్టుకుని,\n\"క్షమించాలి, మహారాజా! మీరనేదేమిటో\nనాకు తెలియడం లేదు. మీరేదో ఏర్పా\nట్లంటున్నారు. వాటి గురించి తమరు\nనాకేం చెప్పలేదు. మీ ఆజ్ఞను ధిక్కరించే\nటంత సాహసం చేయగలనా? అసలు\nవిషయమేమిటో సెలవివ్వండి!\" అన్నాడు.\n\nవిదూషకుడు ఇలా అనగానే గరుడ\nసేనుడికి విషయం అర్థమైంది. ఆయన\nపెద్దగా నవ్వి. \"అయితే, అబద్ధాలపోటీ\nపూర్తయిందన్న మాట! మొత్తానికి\nఇలాంటి పోటీలో నిన్ను మించినవాడు\nలేడని నిరూపించుకున్నావు. నేను నీ\nకిచ్చిన రెండువేల వరహాలూ తిరిగి ఇవ్వన\nవసరం లేదు. అదనంగా మరొక రెండు\nవేలవరహాలు ఇస్తున్నాను!'' అంటూ\nవిదూషకుణ్ణి ఎంతగానో మెచ్చుకున్నాడు.",
            "book_page_end": 31,
            "దూకు": null
        },
        {
            "title": "మనదేశపు పక్షులు-జంతువులు : కోకిల",
            "book_page_start": 32,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "వ్యాసం (ప్రకృతి)",
            "moral": "N/A",
            "keywords": [
                "కోకిల",
                "వసంతకాలం",
                "కంఠస్వరం",
                "కాకి",
                "గూడు"
            ],
            "characters": [],
            "locations": [
                "భారతదేశం",
                "ఆగ్నేయాసియా"
            ],
            "content": "పక్షులన్నిటిలోకి మృదుమధురమైన కంఠస్వరం కలిగినది కోకిల. కోకిలగానాన్ని ప్రశంసించని\nప్రాచీన భారతీయ సాహిత్యం లేదు. విద్వత్తుగల కవులనూ, గాయనీమణులనూ—' కవికోకిల,’\n'గానకోకిల' మొదలైన బిరుదులతో సత్కరించడం మనదేశ సంప్రదాయం! వసంతకాలం రాగానే\nగుబురుచెట్ల నుంచి కోయిలగానం శ్రావ్యంగా వినిపిస్తుంది. అయితే, చలికాలం వస్తే కోయిల గొంతు\nవిప్పదు. వెచ్చటి వాతావరణం వెతుక్కుంటూ వెళ్ళిపోతుంది.\n\nమగకోకిల మరీ నల్లగా వుంటుంది: దాని ముక్కు పసుపు-ఆకుపచ్చ రంగుతోనూ, కంటి\nచుట్టూ ఎరుపుగీతా వుంటుంది. ఆడకోయిల మరి అంత నల్లగా ఉండదు. ఒంటి మీద తెల్లటి\nచారలూ, చిన్న మచ్చలూ ఉంటాయి. కోకిలకు గూడు కట్టడం అంటే అయిష్టం. అందువల్ల\nఆడకోయిల, కాకి గూళ్ళలో గుడ్లు పెడుతుంది. కోయిల గుడ్లు కూడా కాకి గుడ్ల లాగే లేత బూడిద\nరంగులో ఉంటాయి. కాకులు ఆ గుడ్లను తమవే అనుకుని పొదిగి, పిల్లలకు ఆహారం అందించి\nపెంచుతాయి !\n\nకోకిలలు ఆకులు గుబురుగా వున్న పెద్ద పెద్ద చెట్లలో నివసిస్తాయి. పళ్ళూ, పురుగులూ వీటి\nప్రధాన ఆహారం.",
            "book_page_end": 32,
            "దూకు": null
        },
        {
            "title": "వార్తలలో బాలలు: వర్థమాన కవి!",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "వ్యాసం (బాలల చరిత్ర/జీవిత చరిత్ర)",
            "moral": "N/A",
            "keywords": [
                "ఆదిత్య దామోదరన్",
                "కవిత్వం",
                "పుస్తక ప్రదర్శన",
                "వైబ్రేషన్స్",
                "కంప్యూటర్"
            ],
            "characters": [
                "ఆదిత్య దామోదరన్",
                "తల్లిదండ్రులు"
            ],
            "locations": [
                "కొత్తఢిల్లీ",
                "కలకత్తా",
                "అస్సాం",
                "బెంగాల్"
            ],
            "content": "పుస్తకప్రియులు, పుస్తకాలలో వాటి రచయితల\nసంతకాల (ఆటోగ్రాఫ్) కోసం ఎగబడడం అన్నది\nపాశ్చాత్య దేశాలలో సర్వసాధారణమైన విషయం.\nఅక్కడి రచయితలకు వున్న పేరు ప్రఖ్యాతులు\nఅలాంటివి. అయితే, మన దేశంలో అటువంటి\nసంఘటనలు చాలా అరుదుగా జరుగుతూ\nవుంటాయి. పదకొండేళ్ళ ‘వర్థమాన కవి' ఆదిత్య\nదామోదరన్ విషయంలో అలాంటిదే జరిగింది!\n\nకొత్తఢిల్లీలో గత ఫిబ్రవరి నెలలో ప్రపంచ\nపుస్తక ప్రదర్శన జరిగింది.\nఅక్కడ ఒక సుప్రసిద్ధ ప్రచు\nరణాసంస్థ ఏర్పాటుచేసిన\nకొట్టులో కూర్చుని,\nఆదిత్య నవ్వుతూ\nతన కవితా 'సంకల\nనం'లో సంతకాలు\nచేస్తూ అందరినీ\nఆ శ్చ ర్య ప రిచాడు.\nఅంతకు ముందే ఆదిత్య\nరచించిన 'వైబ్రేషన్స్' (తరం\nగాలు) అనే ఆంగ్లకవితా సంకలనాన్ని మెచ్చు\nకుంటూ సమీక్షలు వెలువడ్డాయి. వాటిని చదివిన\nపుస్తక ప్రియులు ——అక్కడికి వచ్చిన 'బాలకవి! '\nసంతకం కోసం వరుసలో నిలబడ్డారు. అలా\nనిలబడిన పుస్తకాభిమానులలో కవితాసక్తి కలిగిన\nబాలబాలికలు ఎక్కువ మంది కనిపించారు.\n\nఆదిత్య మొట్టమొదట ఎనిమిదేళ్ళ ప్రాయం\nలోనే ఒక పద్యం రాశాడు. ఆదిత్య అప్పుడప్పుడు\nకవితలను చదువుతూ వుండేవాడు. ఆదిత్య\nతండ్రి, మన దేశం ఈశాన్య ప్రాంతాలయిన\n, బెంగాల్, అస్సాం రాష్ట్రాలలో ఉన్నతోద్యోగం\nచేస్తూండేవాడు. అక్కడ త్వరగా పొద్దుగూకడం\nవల్ల, ఆదిత్య తన తండ్రి గదిలోకి వెళ్ళి, పుస్తకాలు\nతీసి చదువుకోవడం ఆరంభించాడు. మొదట\nఅతని దృష్టిని కవితలే ఆకర్షించాయి. కవితలలోని\nభావం అర్థం కాకపోయినప్పటికీ వాటిలోని లయ\nఅతన్ని ఆకట్టుకునేది. ఆ తరవాత మాటల అర్థా\nలను తల్లిదండ్రులను అడిగి తెలుసుకోసాగాడు.\n\nప్రకృతి సౌందర్యం నిండిన, ప్రశాంత వాతా\nవరణం గల తూర్పు రాష్ట్రాలను వదిలి వచ్చి\nఆదిత్య కలకత్తా, ఢిల్లీ వంటి మహా నగరాలను\nచూశాడు. ఆక్కడి వాతావరణ\nకాలుష్యం, పేదరికం,\nఅతన్ని కలవర పెట్టాయి.\nఅతడు తన మనసు\nలోని భావాలను\nమాటలలో పెట్టడం\nనేర్చుకున్నాడు.\nఅవేకవితలయ్యాయి!\nఆదిత్య మిగతా అందరి\nపిల్లలలాగే, బ డి నుంచి\nఇంటికి రాగానే ' హెూంవర్క్'\nచేస్తాడు. ఆ తరవాత ఆటలాడుకోవ\nవెళతాడు. ఫుట్బాల్ అంటే ఇష్టం.\nచదరంగం అతని అభిమాన క్రీడ. సాయంకాలం\nబడి పాఠాలు చదువుకుంటూ గడిపి, రాత్రి\nభోజనం చేశాక, తన గదిలోకి వెళ్ళి 'పర్సనల్\nకంప్యూటర్' ముందు కూర్చుని కవితలల్లడం\nఆరంభిస్తాడు.\n\n'కంప్యూటర్ ఇంజనీరు' కావాలన్నది ఆదిత్య\nఆశయం. అందుకు ఇంకా 10-15 సంవత్సరాలు\nపట్టవచ్చు. కాబట్టి ఈలోగా ఈ 'వర్థమాన బాలకవి'\nనుంచి మరి కొన్ని కవితాసంకలనాలను ఆశించ\nవచ్చు!",
            "book_page_end": 33,
            "దూకు": null
        },
        {
            "title": "జ్యోతిష పండితుడు",
            "book_page_start": 36,
            "pdf_page_start": 36,
            "pdf_page_end": 39,
            "author": "వసుంధర",
            "genre": "నీతి కథ",
            "moral": "ఏ శాస్త్రాన్నైనా గుడ్డిగా నమ్మకూడదు. అన్నిటికన్నా జ్ఞానం, కవిత్వం, పాండిత్యమే ఉత్తమమైన మార్గాలు.",
            "keywords": [
                "జ్యోతిష్యం",
                "పాండిత్యం",
                "ప్రమాదం",
                "నమ్మకం",
                "నిధి"
            ],
            "characters": [
                "రామశాస్త్రి",
                "రామశాస్త్రి తండ్రి",
                "సుబ్బారాయుడు (భూస్వామి)",
                "వీరభద్రం"
            ],
            "locations": [
                "రామాపురం",
                "కృష్ణాపురం"
            ],
            "content": "రామశాస్త్రి తండ్రివద్ద సకల శాస్త్రాలూ\nనేర్చుకున్నాడు. వాడికి కవిత్వం చెప్పడం\nకూడా వచ్చు. అయితే వాడికి జ్యోతిష\nమంటే ఎంతో ప్రాణం. చిన్నతనంలోనే\nతనకు వచ్చిన మిడిమిడి జ్ఞానంతో తన\nవద్దకు వచ్చిన కొందరికి జోస్యం చెబితే,\nఅది అక్షరాలా నిజమయింది. అప్పటి\nనుంచీ వాడు జోస్యమే వృత్తిగా చేసుకుని\nజీవించాలనుకున్నాడు.\n\nతండ్రి వాడిని హెచ్చరిస్తూ, “నాయనా !\nజ్యోతిషశాస్త్రం పూర్తిగా నమ్మకంమీద\nఆధారపడింది. జరగబోయేది కచ్చితంగా\nచెప్పడం, ఆ బ్రహ్మతరం కూడా కాదు.\nకాబట్టి సకలశాస్త్ర పారంగతుడివైన\nనువ్వు. కేవలం జ్యోతిషాన్నే వృత్తిగా\nతీసుకోకు. అది నీకు మంచిది కాదు.\nకవిత్వంతో, పాండిత్యంతో రాణించి పేరు\nప్రతిష్ఠలు సంపాదించుకో. అడిగినవారికి\nసరదాగా జ్యోతిషం చెప్పు. అభిమానంతో\nఎవరైనా కానుకలిస్తే పుచ్చుకో తప్ప,\nజోస్యం పేరు చెప్పి ఎవర్నీ డబ్బడక్కు!\"\nఅన్నాడు.\n\nరామశాస్త్రికి తండ్రి మాటలు రుచించ\nలేదు. బ్రహ్మతరం కూడా కాని విశేషం\nతను సాధిస్తానన్నాడు. వాడి అదృష్టమో\nఏమో వాడి జోస్యం ఒక్కసారి కూడా\nఅంతవరకూ తప్పలేదు.\n\nఆ ఊళ్ళో నలుగురి జాతకాలు చూసి,\nపెరట్లో లంకెలబిందెలున్నాయని రామ\nశాస్త్రి చెప్పాడు. వాడు చెప్పినచోటవాళ్ళకు\nలంకెలబిందెలు దొరకడంతో రామశాస్త్రి\nపేరు చుట్టుపక్కల ఊళ్ళలో కూడా\nమ్రోగిపోయింది.\n\nఒకరోజున సుబ్బారాయుడు, వీరభద్రం\nఅనే ఇద్దరు పొరుగూళ్ళవాళ్ళు రామ\nశాస్త్రి వద్దకు జోస్యం చెప్పించుకునేందుకు\nవచ్చారు. సుబ్బారాయుడిది రామాపురం,\nపెద్ద భూస్వామి. వీరభద్రానిది కృష్ణా\nపురం. కోపం వస్తే హత్యలు చేయడాని\nక్కూడా వెనుకాడడని అతనికి చుట్టు\nపక్కల పేరు.\n\nతండ్రి, రామశాస్త్రిని పిలిచి, \"వీళ్ళిద్దరూ\nనాకు బాగా తెలుసు. నరహంతకులు.\nఇలాంటి వాళ్ళకు జోస్యం చెప్పడం నీకు\nప్రాణాపాయం. నా మాట విని, మంచి\nమాటలతో వీళ్ళను వెనక్కుపంపెయ్యి\"\nఅని రహస్యంగా చెప్పాడు.\n\nరామశాస్త్రికి ఈ మాటలు నచ్చలేదు.\nవాడికి తన జ్యోతిష శాస్త్ర పాండిత్యం\nమీద అపారమైన నమ్మకం. వాడు ఇద్దరి\nజాతకాలూ పరిశీలించి, \"మీ ఇంటి\nపెరళ్ళలో నాగుపాము పుట్టలున్నాయి.\nవాటిని తవ్విస్తే. మీకు శుభం జరుగు\nతుంది,\" అని చెప్పాడు.\n\nఇది జరిగిన వారంరోజులకు రామశాస్త్రి\nతండ్రి పట్నంవెళ్ళి వచ్చాడు. అక్కడ\nఆయనకు సుబ్బారాయుడు, వీరభద్రం\nతటస్థపడ్డారట. ఒకరి పెరట్లో పుట్టతవ్వితే,\nపదిలక్షల వరహాలున్న నిధి దొరికింది.\nఆయన రామశాస్త్రికి పదివేల వరహాలిచ్చి\nఘనంగా సన్మానం చేయాలనుకుంటు\nన్నాడు. ఇంకొకరి పెరట్లో పుట్ట తవ్వగానే\nబుస్సుమంటూ నాలుగు పాములు బైటకు\nవచ్చి, ఇంట్లో వాళ్ళను కాటేసిపోయాయి.\nఇప్పుడింటికి ఆయనొక్కడే మిగిలాడు.\nఅతడు పట్టరాని ఆగ్రహంతో రామశాస్త్రి\nతల తీసి, తన ఇంటి ముందు వ్రేలాడ\nదీయాలనుకుంటున్నాడు.\n\n“నేననుకున్న ప్రమాదంరానేవచ్చింది.\nమనమిక్కడుండడం ఏమాత్రమూ క్షేమం\nకాదు. కొంతకాలం పాటు వేరే ఊళ్ళో\nవుండివద్దాం.\" అన్నాడు రామశాస్త్రితండ్రి.\n\nదీనికి రామశాస్త్రి కూడా కాదనలేదు.\nఅయితే, ముందుగా తన జోస్యం ఫలించిన\nచోటుకు వెళ్ళి, పదివేల వరహాలూ తీసు\nకుని సన్మానం పొంది రావాలని వాడికి\nకోరికగా వుంది.\n\n“సరే, అలాగే చేసిరా!\" అన్నాడు\nతండ్రి.\n\n\"నా జోస్యం ఎవరికి ఫలించిందో\nచెప్పు!\" అన్నాడు రామశాస్త్రి.\n\nరామశాస్త్రి తండ్రి కా సేపాలోంచి,\n\"సుబ్బారాయుడూ, వీరభద్రం కూడా\nనన్ను కలుసుకుని మాట్లాడారు. అయితే\nశుభమెపరికి జరిగిందో, అశుభమెవరికి\nజరిగిందో నాకిప్పుడు గుర్తురావడంలేదు,\"\nఅన్నాడు.\n\n\"బాగా ఆలోచించి చెప్పు. నాన్నా!\nఇది నాకు జీవన్మరణ సమస్య.\" అన్నాడు\nరామశాస్త్రి,\n\nతండ్రి మరి కా సేపాలోచించి, “వయసు\nమీరిపోయింది. అన్నీ త్వరగా మరిచి\nపోతున్నాను. ఎంత ప్రయత్నించినా నీకు\nసన్మానం చేస్తానన్నదెవరో, చంపుతానన్న\nదెవరో స్ఫురణకు రావడంలేదు. పోనీ\nఒక పని చెయ్యి. నీ జ్యోతిష పాండిత్యం\nఉపయోగించి రామాపురం వెళ్ళాలో,\nకృష్ణాపురం వెళ్ళాలో నిర్ణయించుకో.\nనీ జోస్యం తప్పదు కాబట్టి సరైన ఊరికే\nవెళతావు. లెక్కలు జాగ్రత్తగా వెయ్యి.\nలేకుంటే వెళ్ళినవాడివి తిరిగిరావు.\"\nఅన్నాడు.\n\nరామశాస్త్రి చాలా సేపు లెక్కలు వేశాడు.\nఅయినా, ఒక నిర్ణయానికి రాలేక తండ్రితో,\n“నేను విషమ సమస్యలో ఇరుక్కు\nన్నాను. అసలు ఈ ఊరొదలడమే, నాకిష్టం\nలేదు. అందుకోసం అవసరమైతే జ్యోతిష\nశాస్త్రాన్నే విడిచిపెడతాను. నాకిప్పుడు\nసన్మానంమీద ఆశలేదు. ఈ ఊళ్ళో\nవుండే మార్గం కావాలి!'' అన్నాడు.\n\nతండ్రి నవ్వి, \"జ్యోతిష శాస్త్రాన్ని\nవిడిచి పెట్టడం మంచిదే! ఎందుకంటే-\nఎదుటివారి విషయంలో నువ్వెన్ని తప్పులు\nచెప్పినా, అవి నీకు గుర్తుండవు. సరిగా\nచెప్పినవే గుర్తుంచుకుని, నీ అంతటివాడు\nలేడనుకుంటావు. సుబ్బారాయుడు వీర\nభద్రం విషయంలో, ఒకరి గురించి\nనీ జోస్యం తప్పిందంటే. నువ్వాశ్చర్య\nపోలేదు. మొదటిసారిగా జోస్యం తప్పిందే\nఅనుకోలేదు. అంటే, నీకిది కొత్తకాదు.\nనీ ప్రాణం ప్రమాదంలో పడితేమాత్రం,\nనువ్వు నీజ్యోస్యాన్ని ఏమాత్రం నమ్మలేదు.\nఇంతకి నేను సుబ్బారాయుడు వీరభద్రా\nలను కలవలేదని కూడా, నీ జోస్యం నీకు\nచెప్పలేదు. ఎన్నో శాస్త్రాల్లో పాండిత్య\nమున్న నువ్వు, పండితులు మెచ్చుకునే\nవిధంగా చక్కగా కవిత్వం చెప్పగలిగిన\nనువ్వు, ఒక్క శాస్త్రాన్నే నమ్ముకోవడం\nమంచిదికాదని ఇప్పటికైనా అర్థ\nమయిందా?\" అన్నాడు.\n\nరామశాస్త్రి, తండ్రి పాదాలకు నమస్క\nరించి తన తప్పొప్పుకుని, ఆ రోజునుంచీ\nతండ్రి చెప్పినట్లే వింటూ కవిగా, పండి\nతుడిగా గొప్ప పేరు తెచ్చుకున్నాడు.\nవాడికి జ్యోతిష శాస్త్రంలో కూడా చెప్పుకో\nతగ్గ ప్రావీణ్యమున్నదని అంతా చెప్పుకుని\nగౌరవించేవారు. ఆ విధంగా వాడు కల\nకాలం కీర్తి ప్రతిష్ఠలతో జీవించాడు.",
            "book_page_end": 39,
            "దూకు": null
        },
        {
            "title": "జ్ఞానాన్వేషణ",
            "book_page_start": 40,
            "pdf_page_start": 40,
            "pdf_page_end": 43,
            "author": "జొన్నలగడ్డ రత్న",
            "genre": "నీతి కథ",
            "moral": "నిరంతరం జ్ఞానాన్వేషణ గావించేవాడే నిజమైన పండితుడు.",
            "keywords": [
                "జ్ఞానం",
                "పండితుడు",
                "శిష్యులు",
                "సందేహాలు",
                "అనుభవం"
            ],
            "characters": [
                "శాంతభూషణుడు (గురువు)",
                "శాండిల్యుడు (శిష్యుడు)",
                "చమనుడు (శిష్యుడు)",
                "బ్రహ్మభట్టారకుడు",
                "పురకాయస్థుడు (కుమ్మరి)"
            ],
            "locations": [
                "ఉజ్జయిని నగరం",
                "కాశీపట్టణం",
                "అవంతీ నగరం"
            ],
            "content": "పూర్వం ఉజ్జయినీ నగరంలో, శాంత\nభూషణుడనే గొప్ప పండితుడుండేవాడు.\nఆయన చదవని శాస్త్రం లేదనీ, ఆయనకు\nతెలియని విషయమంటూ ఏదీ వుండ\nబోదనీ అంతా అనుకునేవారు.\n\nశాంతభూషణుడి ప్రియ శిష్యులైన\nశాండిల్యుడికీ, చమనుడికీ తమ గురువు\nగారు అంతటి అపారమైన పాండిత్యాన్ని,\nఎలా సముపార్జించారన్న సంశయం\nతరచు వేధిస్తూండేది. సమయం దొరికి\nనప్పుడల్లా వాళ్ళిద్దరూ ఆ విషయాన్నే\nతర్కిస్తూండేవాళ్ళు. శాండిల్యుడు ఒక\nనాడు చమనుడితో, \"మన గురువుగారికి\nవిద్య నేర్పిన బ్రహ్మభట్టారకుడి శిష్యుడు\nకావడం అంటే, తపస్సుచేసి భగవంతుణ్ణి\nప్రత్యక్షం చేసుకోవడం కన్నా దుస్సాధ్య\nమని లోకమంతా అనుకోవడం నువ్వు\nవినలేదా?'' అన్నాడు.\n\n\"వినకేం, విన్నాను! కాని, నా అభి\nప్రాయంలో గురువు ఎంతటి గొప్పవాడైనా,\nఅతడొక పునాదిరాయి లాంటివాడు.\nనిచ్చెనలో మొదటి మెట్టని కూడా అనుకో\nవచ్చు. మన గురువు ఒక లక్ష తాళపత్ర\nగ్రంథాలు క్షుణ్ణంగా చదివి, వాటిలోని\nసారాన్ని జీర్ణించుకున్నవారనీ లోక ప్రతీతి\nకదా! అందుచేత, గురువుగారు లోగడ\nనిర్విరామంగా సాగించి, ఇప్పటికీ కొన\nసాగిస్తున్న గ్రంథపఠనమే ఆయన అంతు\nలేని పాండిత్యానికి కారణమని, నా అభి\nప్రాయం,” అన్నాడు చమనుడు.\n\nతర్వాత వాళ్ళిద్దరూ తమ సందేహాల\nగురించి, గురువుగారినే అడిగారు.\n\nతన శిష్యులిద్దరూ చెప్పింది విన్న\nశాంతభూషణుడు మందహాసం చేసి,\n\"మీకిలాంటి సందేహం కలగడం, నా\nఅదృష్టమనుకోవాలి. ఎంతకాలంగానో\nవేదాంతశాస్త్రానికి సంబంధించిన కొన్ని\nసందేహాలకు, ఎంత ఆలోచించినా నాకు\nసమాధానం దొరకడం లేదు. ఈ ప్రశ్న\nలకు సమాధానం చెప్పగలవారు, నాకు\nవిద్యనేర్పిన గురువు బ్రహ్మభట్టారకు\nలొక్కరే. వారిప్పుడు వృద్ధులయి అనా\nరోగ్యంగా వున్నారు. మీరిద్దరూ కాశీపట్ట\nణానికి వెళ్ళి, వారి దగ్గిర నుంచి, ఈ\nప్రశ్నలకు సమాధానాలు అడిగి తెలుసుకు\nరండి. ఆ తర్వాత నేను, మీ సంశయం\nతీరుస్తాను,” అని కొన్ని ప్రశ్నలు పత్రం\nమీద రాసి వాళ్ళ కిచ్చాడు.\n\nశాంతభూషణుడు చెప్పిన విధంగా\nశిష్యులిద్దరూ కాశీపట్టణం చేరి, బ్రహ్మ\nభట్టార కుణ్ణి కలుసుకున్నారు. ఆయన\nశాంతభూషణుడి ప్రశ్నలు పరిశీలించి,\nచిరునవ్వుతో, “శాంతభూషణుడి లాంటి\nఉద్దండ పండితుడు, నాకు శిష్యుడవడం\nఎంతో గర్వకారణమైన విషయం. ఇలాంటి\nప్రశ్నలు వేయడం, అతడికి తప్ప\nమరొకరికి సాధ్యం కాదు. ముదివగ్గునయిన\nనాకు, ఈ ప్రశ్నలకు సమాధానం ఇవ్వడ\nమన్నది చాలా ప్రయాసతో కూడుకున్న\nపని. అయినా, నా శిష్యుడి జ్ఞానవికా\nసానికి తోడ్పడగలిగితే, నాకు అంతకన్న\nకావలసింది లేదు. మీరు రెండు రోజుల\nతర్వాత వచ్చి కనిపించండి.\" అని\nశాండిల్యుణ్ణి, చమను పంపివేశాడు.\n\nరెండు రోజుల తర్వాత వాళ్ళు, బ్రహ్మ\nభట్టారకుణ్ణి దర్శించారు. ఆయన కొన్ని\nతాళపత్రాలూ, లేఖినులూ వారికిచ్చి,\nశాంతభూషణుడు అడిగిన ప్రశ్నల కు\nసమాధానాలు వల్లించసాగాడు.\n\nఆయన చెప్పింది రాసుకుని, శిష్య\nలిద్దరూతిరుగుప్రయాణానికి సిద్ధమవగానే,\nబ్రహ్మభట్టారకుడు వాళ్ళతో ''నాయన\nలారా! శాంతభూషణుడివంటి దిట్టకు\nశిష్యులయిన మీకు నేను వివరించి\nచెప్పనవసరంలేదు. నా సమా ధానా లు\nచూశారుగదా! మీ గురువు అడిగిన ప్రశ్న\nలకు సమాధానం మానవధర్మ శాస్త్రంలో\nలభిస్తున్నది. అయితే, నా సమాధానాల\nనుంచి మరికొన్ని ప్రశ్నలు ఉత్పన్నమవు\nతున్నవి. అవి రసాయన శాస్త్రానికి\nసంబంధించినవి. వాటికి సమా ధాన ం\nచెప్పగలిగినవాడు, అవంతీనగరంలో\nవుండే కుమ్మరి పురకాయస్థుడు. మీరతడి\nనక్కడ కలిసి, ఆ ప్రశ్నలకు సమాధానం\nరాబట్టినప్పుడే, మీ గురువడిగిన ప్రశ్నలకు\nపూర్తి సమాధానం లభించగలదు, ''\nఅన్నాడు.\n\nశిష్యులిద్దరూ అవంతీ నగరం చేరి,\nపురకాయస్థుణ్ణి కలుసుకుని సంగతి చెప్ప\nగానే, అతడు పట్టరాని సంతోషంతో\nఆయన్ని గురించి కుశల ప్రశ్నలడిగి,\n''ఆచార్యులవారు, నా చిన్నతనంలో తమ\nవీధి అరుగు మీద కూర్చుని శిష్యులకు\nపాఠాలు చెబుతూంటే, వారు చెప్పేది\nఆవగింజంత అర్థమయినా, నాబోటివాడికి\nజన్మ తరిస్తుందన్న ఆశతో, దూరంగా\nనిలబడి వింటూండే వాడిని.\n\n''ఒక రోజున వారు నన్ను దగ్గిరకు\nపిలిచి. 'పురకాయస్థా! విజ్ఞానం సంపా\nయించాలన్న నీ తపన చూస్తున్నాను.\nకులవిద్యలో నీ ప్రజ్ఞాపాటవాలను గురించి\nజనులు చెప్పుకోవడం కూడా విన్నాను.\nఏదో ఒక నాడు — సముద్రం లాంటి\nఅపారమైన ఈ జ్ఞానాన్ని తరచిచూసే\nప్రయత్నంలో, నీ సహాయం కూడా పొంద\nగలిగే భాగ్యం నాకు కలగవచ్చునేమో !'\nఅంటూ నన్ను ఆశీర్వదించాడు.\n\n\"ఆ తర్వాత కొద్ది రోజులకు రాజా\nశ్రయం లభించగా నేను కాశీపట్టణం\nవదిలి, అవంతికి తరిలివచ్చాను.\" అని\nవారికి చెబుతూ, బ్రహ్మ భట్టారకుడి\nసందేహాలన్నిటికీ తన సమాధానాలు విశదీ\nకరించాడు.\n\nశిష్యులిద్దరూ పురకాయస్థుడి దగ్గిర\nసెలవు తీసుకుని ఉజ్జయినికి బయలు\nదేరుతూండగా, అతడు వాళ్ళిద్దరితో,\n\" అయ్యలారా ! ఆచార్యులవారడిగిన\nప్రశ్నలకు, నా కులవిద్యలోపాటు కలిగిన\nఅనుభవాన్ని - జోడించి సమాధానా\nలిచ్చాను. శాస్త్రపరంగా అవి సరైన సమా\nధానాలో కాదో, నాకు తెలియదు. రసాయన\nశాస్త్రంలో అందుకు సరైన సమాధాన\nముంటుందని, పండితులనుకోగా విన్నాను.\nఆ శాస్త్రంలో, నా బాల్యమిత్రుడూ, ఆచా\nర్యులవారి ప్రియశిష్యుడూ అయిన శాంత\nభూషణుడనే పండితుడు గొప్ప నిపుణు\nడని చెబుతారు. అతడిప్పుడు ఉజ్జయినీ\nనగరంలో వుంటున్నాడు. నా అభ్యర్థనగా\nచెప్పి, పూర్తి సమాధానం ఆయన నుంచి\nతెలుసుకోమని కోరుతున్నాను,” అన్నాడు.\n\nఇది విని శాండిల్యుడూ, చమనుడూ\nఆశ్చర్యపోయి, పురకాయస్థుడికి, తాము\nశాంతభూషణుడి శిష్యులమనీ, ఆయన\nపని మీదనే వచ్చామనీ చెప్పారు.\n\nతర్వాత వాళ్ళు ఉజ్జయిని చేరుకోగానే,\nతమ గురువుకు జ రిగినదంతా చెప్పి,\nబ్రహ్మ భట్టారకుడు -పురకాయస్థుడు\nఇచ్చిన సమాధానాలు ఆయనకు\nచూపించారు.\n\nశిష్యులుచెప్పిందివినిశాంతభూషణుడు\nచిరునవ్వునవ్వి \"అందరూ నన్ను గొప్ప\nపండితుడని పొగడుతూంటారు కదా !\nచూశారా, నాకు బోధపడని విషయాలు\nఎన్ని వున్నాయో? ఇవన్నీ తెలుసుకోవ\nడానికి ఎంత ప్రయత్నమూ శ్రమపడ\nవలసి వచ్చిందో గమనించారా!\" అన్నాడు.\n\nఆ తర్వాత ఆయన వాళ్ళిద్దరితో,\n\"జ్ఞానాన్వేషణకు గురువుల సహకారం,\nగ్రంథాల్లో సంగ్రహపరచిన విషయాలూ\nఎంతో అవసరం అన్నది నిస్సందేహం.\nకాని, తనకు తెలిసినదాని కన్న, తెలి\nయనిది ఎంత వున్నది ? అని తనను తానే\nప్రశ్నించుకుని, ఆ ప్రశ్నలకు నిరంతరం\nసమాధానాలు వెదుకుతూ వుండేవా డే\nనిజమైన పండితుడు!\" అని చెప్పాడు.\n\nశాంతభూషణుడి మాటల్లోని పరమ\nసత్యాన్ని గ్రహించిన శాండిల్యుడూ,\nచమనుడూ, గురువు అనుసరించిన బాట\nలోనే నిరంతరం జ్ఞానాన్వేషణ గావిస్తూ,\nగొప్ప పండితులుగా పేరు తెచ్చుకున్నారు.",
            "book_page_end": 43,
            "దూకు": null
        },
        {
            "title": "వీర హనుమాన్ (24. గరుత్మంతుడి సహాయం)",
            "book_page_start": 44,
            "pdf_page_start": 44,
            "pdf_page_end": 51,
            "author": "చందమామ బృందం",
            "genre": "పౌరాణిక ధారావాహిక",
            "moral": "N/A",
            "keywords": [
                "రామాయణం",
                "యుద్ధం",
                "గరుత్మంతుడు",
                "రాక్షసులు",
                "వానరులు"
            ],
            "characters": [
                "రాముడు",
                "లక్ష్మణుడు",
                "సుగ్రీవుడు",
                "విభీషణుడు",
                "జాంబవంతుడు",
                "సుషేణుడు",
                "గరుత్మంతుడు",
                "రావణుడు",
                "ఇంద్రజిత్తు",
                "ధూమ్రాక్షుడు",
                "వజ్రదంష్ట్రుడు",
                "అకంపనుడు",
                "ప్రహస్తుడు"
            ],
            "locations": [
                "లంక",
                "కిష్కింధ"
            ],
            "content": "వానర సేనలు విచారగ్రస్తులై వున్నచోటికి\nవిభీషణుడు వచ్చాడు. అతన్ని చూసి\nఇంద్రజిత్తు అనుకుని వానరులు చెల్లా\nచెదరై పరిగెత్తసాగారు. సుగ్రీవుడు ఆజ్ఞా\nపించగా జాంబవంతుడు వానరులతో,\n\"వచ్చినది విభీషణుడు. ఇంద్రజిత్తు\nకాడు.\" అని చెప్పాడు.\n\nరామలక్ష్మణుల స్థితి చూసి విభీష\nణుడు చాలా బాధ పడ్డాడు. అతనికి\nతాను లంకకు రాజవుతానన్న ఆశ కాస్తా\nపోయింది. సుగ్రీవుడు విభీషణుణ్ణి కౌగ\nలించుకుని, '' విభీషణా, అప్పుడే\nరావణుడూ, ఇంద్రజిత్తూ నెగ్గారనుకోను.\nనువ్వు లంకకు రాజు కాగలవు. రామ\nలక్ష్మణులకు ప్రాణాపాయం లేదు. ఈ\nమూర్చ నుంచి తేరుకోగానే వాళ్ళు శత్రు\nనాశనం చెయ్యగలరు.\" అన్నాడు.\n\nతరవాత సుగ్రీవుడు తన మామ\nఅయిన సుషేణుడి తో, \" రామలక్ష్మ\nణులు మూర్ఛ తేరగానే వీళ్ళనూ,\nకొందరు వానర వీరులనూ తీసుకుని\nకిష్కింధకు వెళ్ళిపో. నేను రావణుణ్ణి\nసకుటుంబంగా చంపి సీతను తీసుకుని\nవస్తాను,\" అన్నాడు.\n\nసుషేణుడు సుగ్రీవుడితో, '' పూర్వం\nదేవదానవ యుద్ధాలు జరగటం నాకు\nతెలుసు. అప్పుడు కూడా రాక్ష సులు\nమాయాయుద్ధాలు చేసి దేవతలను చాలా\nమందిని పడగొట్టారు. కొందరు దేవతలు\nమూర్ఛపోయారు కొందరు చచ్చి\nపోయారు. అప్పుడు దేవతల గురువైన\nబృహస్పతి మృతసంజీవనీవిద్యతోనూ,\nమూలికలతోనూ వారికి చికిత్స చేశాడు.\nసంజీవకరణి, విశల్యకరణి అనే ఓష\nధులు పాలసముద్రం వద్ద కొండలలో\nఉంటాయి. పూర్వం క్షీరసాగరమథనం\nజరిగిన చోట చంద్రపర్వతమూ, ద్రోణ\nపర్వతమూ ఉన్నాయి. వాటి మీదనే\nఈ ఓషధులు ఉంటాయి. అక్కడికి\nహనుమంతుణ్ణి పంపించు,\" అన్నాడు.\n\nఇంతలో ప్రళయంగా గాలి వీచింది.\nవానరులకు గరుత్మంతుడు వస్తూ కనిపిం\nచాడు. గరుత్మంతుడు రావటం చూసి\nరామ'ల క్ష్మ ణు ల ను బాణాల రూపంలో\nబంధించి ఉండిన సర్పాలు భయపడి\nపారిపోయాయి.\n\nగరుత్మంతుడు రామలక్ష్మణుల వద్ద\nదిగి, వారి ముఖాలూ, శరీరాలూ నిమి\nరాడు. వెంటనే వాళ్ళ గాయాలు నయ\nమయ్యాయి.\n\nరాముడు అతనితో, \"మీ దయవల్ల\nమేము తిరిగి ఎప్పటి లాగా బలవంతుల\nమయ్యాం. మిమ్మల్ని చూస్తుంటే మా\nతండ్రి దశరథమహారాజునూ, మా తాత\nఅజమహారాజునూ చూసినంత ఆనందం\nకలుగుతున్నది. మీ దివ్యవస్త్రాలూ, ఆభర\nణాలూ చూడగా ఆశ్చర్యం కలుగు\nతున్నది. మీ రెవ్వరు ?'' అన్నాడు.\n\nగరుత్మంతుడు ఆనంద బాష్పాలు\nరాల్చుతూ, \"రామా నేను నీకు స్నేహి\nతుణ్ణి: ఇష్టుణ్ణి; నీ ప్రాణం లాటి వాణ్ణి;\nనా పేరు గరుత్మంతుడు. మీ ఇద్దరికీ\nసహాయం చెయ్యటానికే వచ్చాను. ఈ\nబాణపాశాలు నిజానికి సర్పాలు. వీటిని\nవదిలించటం అందరికీ సాధ్యం కాదు.\nఅందుకే మీ స్థితి గురించి వినగానే పరి\nగెత్తుకుంటూ వచ్చాను! మిమ్మల్ని విడిపిం\nచాను. ఈ యుద్ధంలో మీరు ఏ మాత్రమూ\nఏమరుపాటుగా ఉండ రాదు. రాక్షసులను\nనమ్మరాదని ఇప్పుడు మీకే తెలిసివచ్చింది\nగదా!\" అన్నాడు.\n\nతరవాత గరుత్మంతుడు వెళ్ళి పోవ\nటానికి రాముడి వద్ద సెలవు పుచ్చు\nకుంటూ, “నేను నీకు ఎలా స్నేహితుణ్ణని\nఇప్పుడు అడగకు. ఈ యుద్ధంలో గెలిచిన\nఅనంతరం ఆ సంగతి నీకే తెలుస్తుంది.\nయుద్ధం ఆ యి పోయాక లంకలో పసి\nవాళ్ళూ, ముసలివాళ్ళూ మాత్రమే\nమిగులుతారు. రావణుడు చస్తాడు. సీత\nనీకు దక్కుతుంది,\" అని చెప్పి, ఆకాశ\nమార్గాన ఎగిరి వెళ్ళిపోయాడు.\n\nరామలక్ష్మణులు మామూలు మను\nషులు కాగానే వానరులు తోకలు ఎగరేస్తూ\nసింహనాదాలు చేశారు. భేరీలూ, మృదం\nగాలూ మోగాయి. వానరులు చెట్లు పీకి,\nలంకాద్వారాలను ముట్టడించారు. అప్ప\nటీకి అర్ధరాత్రి అయింది.\n\nఆ నిశిరాత్రివేళ వానరులు సింహ\nనాదాలు చెయ్యటం రావణుడూ, రాక్ష\nసులూ విన్నారు. రావణుడు తన మంత్రు\nలతో. “ వానరులు మహా ఆనందంలో\nఉన్నట్టున్నారు. రామలక్ష్మణుల కోసం\nఏడుస్తూ ఉండవలసిన వాళ్ళు సంతోషంగా\nఎందుకున్నారు?'' అని వానరుల ఉత్సా\nహానికి కారణం తెలుసుకు రావటానికి\nరాక్షసులను పంపాడు.\n\nవాళ్ళు వెళ్ళి ప్రాకారాలు మీదికి\nఎక్క, వానర సేననూ, బాణపాశాలు\nవదిలి సుఖంగా ఉన్న రామలక్ష్మణు\nలనూ చూసి రావణుడి వద్దకు తిరిగి\nవెళ్ళి, తాము చూసినది చెప్పారు.\n\nరామలక్ష్మణులు ఇంద్రజిత్తు ప్రయో\nగించిన బాణబంధాల నుంచి బయట\nపడ్డారని విని రావణుడు వెలవెల\nపోయాడు. వాసుకి లాటి బాణాలు నిష్ప్ర\nయోజనమయ్యాయి. అతను. ధూమ్రాక్షు\nడనే వాడితో \"నువ్వు పెద్దసేనతో వెళ్ళి\nవానరులనూ రాము చంపిరా!\"\nఅన్నాడు.\n\nధూమ్రాక్షుడు వెంటనే బయలుదేరి\nవెళ్ళి, సేనాధ్యక్షుడితో, తాను యుద్ధానికి\nపోతున్నాననీ. తన కోసం సేనను సిద్ధం\nచెయ్యమనీ చెప్పాడు. ధూమ్రాక్షుడికి సేన\nసిద్ధమయింది. రకరకాల ఆయుధాలు\nధరించిన రాక్షసులు ఆ సేనలో ఉన్నారు.\nవారిని వెంట బెట్టుకుని ఉత్తమమైన\nరథం ఎక్కి ధూమ్రాక్షుడు పడమటి\nద్వారం వద్దకు వెళ్ళాడు.\n\nధూమ్రాక్షుడు రావటం చూస్తూనే\nవానరులు సింహనాదాలు చేశారు. ఉభయ\nపక్షాలకూ పోరు ప్రారంభమయింది. రాక్ష\nసుల ఆయుధాల చేత దెబ్బలు తింటూ\nవానరులు రాక్షసులను చెట్లతోనూ, గండ\nరాళ్ళతోనూ కొట్టారు. మొత్తం మీద\nరాక్షసులే ఎక్కువ నష్టపడి, పారిపో\nసాగారు. అది చూసి ధూమ్రాక్షుడు వానరు\nలను హింసించ నారంభించాడు. వాన\nరులు కూడా అధిక సంఖ్యలో చచ్చారు.\n\nధూమ్రాక్షుడు వానరసేనలను నష్ట\nపరచటమే గాక, తరమటం చూసి హను\nమంతుడికి చాలా కోపం వచ్చింది. అతను\nపెద్ద శిలను తీసుకుని ధూమ్రాక్షుడి మీదికి\nపోయి, అతని రథం మీద విసిరి కొట్టాడు.\nరథం ధ్వంసమయింది. రథం మీద పడే\nఆ శిలను చూస్తూనే ధూమ్రాక్షుడు గద\nతీసుకుని, నేల మీదికి దూకి నిలబడ్డాడు.\n\nతరవాత హనుమంతుడు చెట్ల బోదెలూ\nకొమ్మలూ తీసుకుని, రాక్షసులను ఎడా\nపెడా చదును చెయ్యసాగాడు. రాక్షసులు\nపారిపోయారు. తరవాత హనుమంతుడు\nధూమ్రాక్షుడి పైకి వచ్చాడు.\n\nధూమ్రాక్షుడు గదతో హనుమంతుణ్ణి\nఎదుర్కొని దానితో హనుమంతుడి తల\nమీద కొట్టాడు హనుమంతుడు ఆ దెబ్బను\nల క్ష్య పెట్టక, ధూమ్రాక్షుడి మీద ఒక\nపర్వత శిఖరాన్ని వేశాడు. ఆ దెబ్బకు\nధూమ్రాక్షుడు చచ్చాడు. అది చూసి\nవానరులు మరింత ఉత్సాహంగా రాక్ష\nసుల మీద పడ్డారు. రాక్షసులు భయపడి\nలంకలోకి పారిపోయారు.\n\nధూమ్రాక్షుడు చచ్చాడని విని రావణు\nడికి అమిత కోపం వచ్చింది. అతను\nవజ్రదంష్ట్రు డనే వాణ్ణి చూసి, \"నువ్వు\nవెంటనే వెళ్ళి. రాముణ్ణి, సుగ్రీవుణ్ణి,\nఅందరు వానరులనూ చంపిరా! \"\nఅన్నాడు.\n\nవజ్రదంష్ట్రుడు మాయలు నేర్చినవాడు.\nఅతను సైన్యాన్ని తీసుకుని కవచం\nధరించి, ధనుర్బాణాలు తీసుకుని, రథం\nమీద యుద్ధానికి బయలుదేరాడు. అతని\nవెంట మంచి మంచి అస్త్రాలు ధరించిన\nరాక్షసవీరులు బయలుదేరారు.\n\nవజ్రదంష్ట్రుడి రాక్ష స సేనలు లంకా\nనగరపు దక్షిణద్వారం కుండా బయటికి\nవచ్చాయి. ఆ ద్వారాన్ని ముట్టడించినది\nఅంగదుడు. వాన ర రాక్షసుల మధ్య\nభయంకరమైన యుద్ధం జరిగింది. ఆ\nయుద్ధంలో రాక్షసులు అనేకమంది వాన\nరులను చంపటం చూసి అంగదుడు\nమండిపడి, దారుణంగా రాక్షసవధ సాగిం\nచాడు. అతని దెబ్బలకు అందుబాటులోకి\nవచ్చిన రాక్షసుల తలలు ఒక్కొక్క\nదెబ్బకే పగిలిపోయాయి.\n\nఅంగదుడి దెబ్బకు తట్టుకోలేక రాక్షస\nబలాలు చిందర వందర కావటం చూసి\nవజ్రదంష్ట్రుడికి కోపం వచ్చింది. అతను\nవానరసేన మీద బాణవర్షం కురిపిం\nచాడు. చివరకు అంగదుడూ, వజ్ర\nదంష్ట్రుడూ ఒకరి నొకరు ఎదుర్కొనటం\nజరిగింది. వారి మధ్య జరిగిన ద్వంద్వ\nయుద్ధంలో అంగదుడు వజ్రదంష్ట్రుడి\nరథాన్ని ఒక శిలతో ధ్వంసం చేశాడు.\nవజ్రదంష్ట్రుడు గద తీసుకుని నేలపైకి\nదూకి వెంటనే కొంత సేపు మూర్ఛ\nపోయాడు.\n\nమూర్ఛ నుంచి బయటపడుతూనే వజ్ర\nదంష్ట్రుడు తన ఎదురుగా నిలిచి ఉన్న\nఅంగదుడి రొమ్ము కేసి గద విసిరాడు.\nఅటు తరువాత ఇద్దరూ ముష్టియుద్ధానికి\nదిగారు. ఇద్దరూ చాలా సేపు పోరాడి, అలసి\nపోయి మోకాళ్ళ మీద కూర్చుని ఉన్న\nసమయంలో అంగదుడు అకస్మాత్తుగా\nలేచి, వజ్రదంష్ట్రుడి తలను ఖడ్గంతో ఖండిం\nచాడు. వానరులు సంతోషించారు.\n\nవజ్రదంష్ట్రుడు చచ్చినట్టు విని రావ\nణుడు అకంపనుణ్ణి సేనతోసహా యుద్ధానికి\nపంపాడు. ఆ ప్రకారమే అకంపనుడు\nమంచి రథం మీద, సేనను వెంటబెట్టు\nకుని బయలుదేరాడు.\n\nమళ్ళీ రాక్షసులకూ, వానరులకూ తీవ్ర\nమైన యుద్ధం జరిగింది, రెండు పక్షాలా\nఅనేకమంది చచ్చారు. కుముదుడూ,\nనలుడూ, మైందుడూ, ద్వివిదుడూ అనే\nవానరవీరులు విజృంభించి రాక్షసులను\nచంపసాగారు.\n\nఅకంపనుడు ఆ వానరవీరులను\nగమనించి, తన రథాన్ని వారివైపు తోలిం\nచాడు. అకంపనుడి ముందు వానరులు\nనిలవలేకపోవటం చూసి. హనుమంతుడు\nముందుకు వచ్చాడు. అకంపనుడు హను\nమంతుడి పైన బాణవర్షం కురిపించాడు.\nహనుమంతుడు ఆ బాణాలను లక్ష్యపెట్టక\nగట్టిగా సింహనాదం చేసి, భూమి అదిరే\nలాగ కాలుతాటిస్తూ, ఒక పెద్ద శిల తీసు\nకుని, అకంపనుడి మీదికి వెళ్ళాడు.\n\nకాని అకంపనుడు తన బాణాలతో\nహనుమంతుడి చేతిలోని శిలను తుంపులు\nతుంపులు చేశాడు. హనుమంతుడు ఒక\nమద్దిచెట్టును పెకలించి, దానితో అకంప\nనుడి నెత్తి మీద కొట్టాడు. ఆ దెబ్బతో\nఅకంపనుడు చచ్చి పడిపోయాడు.\n\nరాక్షసులు ఇది చూసి భయపడి, తమ\nచేతుల్లోని ఆయుధాలు అక్కడే పారేసి,\nలంకలోకి పారిపోయారు.\n\nఅకంపనుణ్ణి చంపినందుకు హను\nమంతుణ్ణి వానరవీరులు ఎంతగానో ప్రశం\nసించారు. హనుమంతుడు వాళ్ళను\nఅభినందించాడు. వానరులు రాక్షసుల\nగుండెలు అదిరేటట్టు సింహనాదాలు\nచేశారు.\n\nఅకంపనుడు చచ్చాడని విని రావణుడు\nకొంచెంసేపు విచారించి, మంత్రులతో\nసంప్రతించి, తన సేనావ్యూహాలను పరీ\nక్షించటానికి లంక అంతా తిరిగాడు. లంక\nఅంతటా రాక్షసుల జెండాలు ఎగురు\nతున్నాయి. నగరం చూట్టూ వానర సేనలు\nముట్టడివేసి ఉన్నాయి.\n\nరావణుడు సభా భవనానికి తిరిగి\nవచ్చి, ప్రహస్తుణ్ణి చూసి, \"శత్రుసైన్యాలు\nవచ్చి మన నగరాన్ని ముట్టడిస్తే, దాన్ని\nవిడిపించటానికి ఇతరులు చేసే ప్రయత్నం\nనిరర్థకమని తోస్తుంది. ఆ పని చెయ్యగల\nవాళ్ళం నేనూ, కుంభకర్ణుడూ, నువ్వూ,\nఇంద్రజిత్తూ, నికుంభుడూ మాత్రమే.\nనువ్వు తగిన సేనను వెంట తీసుకుపోయి\nవానర సేనను జయించిరా,” అన్నాడు.\n\nఅందుకు ప్రహస్తుడు ఇలా అన్నాడు:\n\"ఇది ముందు చర్చించిన సంగతే\nగద! దీన్ని గురించి మనకు మనస్పర్థ\nకూడా వచ్చింది. సీతను రాముడికి\nఇచ్చెయ్యటం క్షేమమని నాకు తెలిసినదే,\nలేకపోతే యుద్ధం తప్పదన్న సంగతి\nకూడా ముందే తెలుసు. అయితే నీకు\nఇష్టమైన పని చేయటానికి నేను ఎప్పుడూ\nసిద్ధమే. నీ కోసం యుద్ధంలో ప్రాణాలు\nకూడా విడుస్తాను.”\n\nఇలా అని, సేనానాయకుడైన ప్రహ\nస్తుడు పెద్ద సేనను బయలుదేరతీయమని\nసేనాధ్యక్షులకు ఉత్తరువు ఇచ్చాడు.\nరాక్షసవీరులు విజయం కోరి హెూమాలు\nచేసి, బ్రాహ్మణులను అర్చించి, యుద్ధా\nనికి కదిలారు. ప్రహస్తుడు భేరీ మోగించి,\nగుర్రాలు పూన్చిన రథం మీద బయలు\nదేరాడు. అతని వెంట అతని నలుగురు\nమంత్రులూ, నరాంతకుడూ, కుంభ\nహనుడూ, మహానాదుడూ, సమున్నతుడూ\nఅనేవాళ్ళు బయలుదేరారు.\n\nరాముడు ప్రహస్తుడు రావటం చూసి\nవిభీషణుడితో, ''ఆ వచ్చేరాక్షసుడు చాలా\nపరాక్రమవంతుడు లాగా కనబడతాడు.\nఎవరతను?'' అన్నాడు.\n\n\"అతను రావణుడి సేనానాయకుడు\nప్రహస్తుడు. రావణుడి సేనలో మూడో\nవంతు ఇతని కింద ఉంటుంది. ఇతను\nఅస్త్రాలు తెలిసినవాడు. పరాక్ర మ\nవంతుడుగా ప్రసిద్ధి కలవాడు,\" అని\nవిభీషణుడు రాముడికి చెప్పాడు.",
            "book_page_end": 51,
            "దూకు": null
        },
        {
            "title": "ఆకాశానికి గుంజలు",
            "book_page_start": 52,
            "pdf_page_start": 52,
            "pdf_page_end": 54,
            "author": "చందమామ బృందం",
            "genre": "జానపద కథ",
            "moral": "లోకంలో మంచి మనసున్న వాళ్ళు ఉన్నంతవరకు ప్రపంచం స్థిరంగా ఉంటుంది (మహా ఇల్లాలు ఆకాశానికి గుంజలతో సమానం).",
            "keywords": [
                "ఆకాశం",
                "గుంజలు",
                "భీమన్న",
                "యోగి",
                "అమాయకత్వం"
            ],
            "characters": [
                "భీమన్న",
                "యోగి",
                "మహా ఇల్లాలు"
            ],
            "locations": [
                "గ్రామం",
                "అరణ్యం"
            ],
            "content": "ఒక ఊళ్ళో భీమన్న అనేవాడు ఒకడు\nఉండేవాడు. వాడికి లోకజ్ఞానం బొత్తిగా\nలేదు. కూలిపని చేసి బతుకుతూ ఉండే\nవాడు. ఊళ్ళోవాళ్ళు వాణ్ణి వొట్టి అమాయ\nకుడి కింద జమకట్టేవాళ్ళు.\n\nఒక రాత్రి భీమన్న తిండి తిని, వెన్నెట్లో\nమంచం వేసుకుని, వెల్లికిలా పడుకుని\nఆకాశం కేసి చూశాడు. అకస్మాత్తుగా వాడి\nకొక భయంకరమైన ఊహ తట్టింది:\n\n\"ఆకాశం, ప్రపంచానికి దేవుడు వేసిన\nపందిరి అంటారు గదా! ఎంత చిన్న పందిరి\nకన్నా నాలుగు గుంజ లుంటాయి గదా !\nఇంత పెద్ద ఆకాశానికి ఒక్క గుంజఅయినా\nలేదే ! విరిగిపడితే ఇంకేమైనా ఉందా!\"\n\nభీమన్న భయంతో లేచి కూర్చున్నాడు.\nఆకాశం విరిగి మీద పడితే తన ప్రాణాలు\nపోతాయన్న భయం వాణ్ణి పట్టుకున్నది.\nఎవరితో నన్నాచెప్పుకుందామన్నా అందరూ\nనిద్రపోతున్నారు. భీమన్న పరిగెత్తుకుంటూ\nపోయి ఊరిబయట ఉన్న ఊడలమర్రి\nకింద కూర్చున్నాడు. ఆకాశం పడితే చెట్టు\nకొమ్మలు అడ్డి, తన ప్రాణాలు కాపాడతా\nయని వాడి ఉద్దేశం. ఆ రాత్రంతా వాడు\nఆ చెట్టు కిందనే జాగారం చేశాడు.\n\nతెల్లవారింది. భీమన్న ఊళ్ళోకి తిరిగి\nవచ్చి, కనిపించిన ప్రతివాడితోనూ, ‘“చిన్న\nపందిరికే నాలుగు గుంజలుంటే, ఇంత\nపెద్ద ఆకాశానికి ఎన్ని గుంజలుండాలి?\nఒక్కటీ లేదే! అది మీద పడితే మన\nమంతా చచ్చిపోమా ? మనమంతా ఆకాశం\nలేని చోటికి పోదాం!' అన్నాడు.\n\n“వీడి కేదో పిచ్చి పట్టింది !\" అని\nఅందరూ నవ్వుకున్నారు. అంతే కాని,\nభీమన్నమాటలనుఒక రూలక్ష్యపెట్టలేదు.\n\n“వీళ్ళే పిచ్చికుంకలు. బతికే యోగ్యత\nలేక వాళ్ళు నా మాట వినకుండా ఉన్నారు.\nఒకరితో నా కెందుకు ? నేను ఆకాశం\nలేని చోటుకు పోయి హాయిగా బతుకు\nతాను.\" అనుకుని భీమన్న ఆ వూరి.\nనుంచి బయలుదేరాడు.\n\nఊరుదాటినాక అడవి వచ్చింది. అడవి\nదారిన ఒకరూ, ఇద్దరూ భీమన్నకు ఎదు\nరయ్యారు. ఉండబట్టలేక భీమన్న తన\nభయాన్ని ఒక మనిషికి చెప్పుకున్నాడు.\nఆ మనిషి, “నీ కేమన్నా మతిపోయిందా\nఏమిటి ? ఆకాశానికి గుంజలేమిటి ?''\nఅంటూ ముందుకు సాగిపోయాడు.\n\nఇంత చిన్న విషయాన్ని కూడా ఎవరూ\nఅర్థం చేసుకోనందుకు చిరాకుపడుతూ\nభీమన్న ముందుకుసాగాడు. ఎంత దూరం\nనడిచినా అడవి తరగటం లేదు. ఎక్కడా\nఊరు తగలలేదు. భీమన్న ఒక చోట ఆగి\nతల ఎత్తి చూస్తే, చెట్ల మీదుగా ఆకాశం\nకనిపించింది; ఆకాశం లేని చోటు చేరా\nలంటే ఇంకా నడవాలి లాగున్నది.\n\nచీకటి పడే దాకా నడిచి భీమన్న\nఆ రాత్రి గడపటానికి పెద్ద చెట్టు కిందికి\nవచ్చాడు, ఆకాశం పడినా చెట్టుకొమ్మలు\nతన ప్రాణాలను కాపాడతా యనుకుని,\nఆ చెట్టు కింద ఒక మనిషి కళ్ళు\nమూసుకుని కూర్చుని ఉండి, భీమన్న\nవచ్చిన అలికిడికి కళ్ళు తెరిచి, అతడి\nకేసి చూశాడు. ఆయన ఒక యోగి.\n\nభీమన్న ఆయనను చూడగానే, “మీరు\nకూడా ఆకాశం పడుతుందనేనా, ఇంత\nదూరం వచ్చి ఈ చెట్టు కింద చేరారు ?\nభలే !'' అన్నాడు.\n\nవాడు పిచ్చివాడని గ్రహించి యోగి\nచిరునవ్వు నవ్వుతూ, ''ఆకాశం పడట\nమేమిటి?'' అని అడిగాడు.\n\n“చిన్న పందిరికే నాలుగు గుంజ\nలుంటాయి గదా! ఇంత పెద్ద ఆకాశం\nగుంజలు లేకుండా ఎంతకాలం పడకుండా\nవుంటుందీ?'' అన్నాడు భీమన్న.\n\n\"అదా నీ అనుమానం? ఆకాశానికి\nగుంజలు లేకపోవట మేమిటి, నాయనా ?\nఉన్నాయి! వాటి సంగతి తెల్లవారినాక\nచెబు తాను. ఈ రాత్రికి పడుకు ని\nనిద్రపో,'\" అన్నాడు యోగి.\n\nయోగి మాట నమ్మి భీమన్న ఆ రాత్రి\nనిశ్చింతగా నిద్రపోయాడు.\n\nతెల్లవారింది. భీమన్న లేవగానే యోగి,\n“నాయనా, ఆకాశానికి గుంజలు లేవని\nకాదూ, నీ అనుమానం? అది తీరే పద్ధతి\nనీకు చెబుతాను. ఇటుగా వెళ్ళావంటే\nఒక గ్రామం వస్తుంది. ఆ గ్రామంలో ప్రతి\nఇంటికీ వెళ్ళి, ఇంట్లో వాళ్ళను నోటికి వచ్చి\nనట్టు తిట్టి, బిచ్చం పెట్టించుకుని తిరిగి\nరా !'' అన్నాడు.\n\nభీమన్న ఆయన చెప్పిన మార్గాన వెళ్ళి\nఊరు చేరుకుని, ఒక్కొక్క ఇంటిముందూ\nఆగి, ఇంట్లోవాళ్ళను తిడుతూ బిచ్చం పెట్ట\nమని అడగసాగాడు. అందరూ వాణ్ణి కొట్ట\nబోయినవాళ్ళే గాని, ఒక్కరూ బిచ్చం\nపెట్టలేదు. ఆఖరికి వాడు మరొక ఇంటి\nముందుకు వెళ్ళి, బిచ్చం వెయ్యమని\nఅరిచాడు. లోపలి నుంచి జవాబు లేదు.\nభీమన్న తిట్లు ప్రారంభించాడు.\nఇంతలో ఒక స్త్రీ దోసిట్లో బియ్యం తీసు\nకుని పరిగెత్తుకుంటూ వచ్చి, ''ఆలస్యం\nఅయింది, నాయనా ! ఆకలితో అలమటించే\nవాడివి తిట్టావంటే తిట్టవూ?\" అంటూ,\nబియ్యం భీమన్న ఒడిలో పోసి, లోపలికి\nతిరిగి వెళ్ళింది.\n\nభీమన్న అరణ్యంలోకి తిరిగి వెళ్ళి,\nయోగితో జరిగినదంతా చెప్పాడు.\n\nయోగి నవ్వి, ‘ ‘చూశావా? నువ్వుతిట్టినా\nఆ మహాఇల్లాలు కోపం తెచ్చుకోకుండా\nనీకు బిచ్చం పెట్టింది. అటువంటివాళ్ళు\nనూటికీ, కోటికీ ఒకరున్నా చాలు. వాళ్ళే\nఆకాశానికి గుంజలు. పందిరికి నాలుగే\nగుంజలు కాని ఆకాశానికి ఇలాంటి\nగుంజలు ఎన్నో వున్నాయి. అందుకే\nఆకాశం పడిపోదు,\" అన్నాడు.\n\nభీమన్నకు ఆయన మాటలు అర్థ\nమయ్యాయి. తన భయాన్ని తీర్చిన ఆ\nయోగికి సాష్టాంగపడి నమస్కారం చేసి,\nఆయనకు శుశ్రూషలు చేస్తూ, భీమన్న ఆ\nఅరణ్యంలో నే ఉండిపోయాడు.",
            "book_page_end": 54,
            "దూకు": null
        },
        {
            "title": "చావురానివాడు",
            "book_page_start": 55,
            "pdf_page_start": 55,
            "pdf_page_end": 61,
            "author": "చందమామ బృందం",
            "genre": "జానపద కథ",
            "moral": "తెలివైన వాదనా పటిమ, చాకచక్యం అసాధ్యమైన పరిస్థితులను కూడా నియంత్రించగలవు.",
            "keywords": [
                "సైతాను",
                "మృత్యువు",
                "బెప్పో",
                "సాహసం",
                "రాజకుమార్తె"
            ],
            "characters": [
                "బెప్పో పిపెట్టా",
                "రాజు",
                "ముసలి సైనికుడు",
                "సైతాను",
                "మృత్యువు",
                "రాజకుమార్తె",
                "ద్వారపాలకుడు",
                "ఈశ్వరుడు"
            ],
            "locations": [
                "ఇటలీ దేశం",
                "రాజధాని",
                "అరణ్యం",
                "నరకం",
                "స్వర్గం"
            ],
            "content": "పూర్వం ఇటలీ దేశంలో బెప్పోపిపెట్టా అనే\n. ఒక సాహసవంతుడైన యువక సైనికు\nడుండేవాడు. వాడొకనాడు నిర్జనమైన\nఅరణ్యంకుండా పోతూండగా ఒక చోట\nఒక వర్తకుణ్ణి ఇద్దరు దొంగలు పట్టి కొట్టు\nతూండటం కంట పడింది. వెంటనే బెప్పో\nపులి లాగా ఆ దొంగలపై విరుచుకు పడే\nసరికి, వాళ్ళు పరారీ అయిపోయారు.\nవర్తకుడు గాయపడలేదని రూఢి చేసుకుని,\nఆయన పరిచయమైనా చేసుకోకుండా\nబెప్పో తన దారిన వెళ్ళిపోయాడు.\n\nబెప్పో ప్రదర్శించిన ఈ సాహసం అతని\nకెంతో లాభించింది. ఎందుకంటే అలా\nదొంగలపాలపడినవర్తకుడుమరెవరో కాదు;\nమారువేషంలో తిరుగుతున్న రాజే! ఆయన\nబెప్పో చేసిన మేలుకు కృతజ్ఞత కలిగి\nఉండటమేగాక, అతని ధైర్యసాహసాలకు\nముచ్చటపడి, బెప్పోను పిలిపించి, ''ఇక\nనుంచీ నువ్వు నిర్బంధ సైనికుడివి కావు.\nనీ కిష్టమైనప్పుడు యుద్ధం చెయ్యవచ్చు\nలేకుంటే మానవచ్చు : ఎక్కడైనా తిరగ\nవచ్చు. ఎలాగైనా జీవించవచ్చు. నిన్ను\nమటుకు నేను యావజ్జీవమూ పోషించి,\nనీ ఖర్చంతా భరిస్తాను,\" అన్నాడు.\n\nబెప్పోకు ఇంతకంటే కావలిసినది\nలేదు. అతను ఇంతకాలమూ మోసిన\nసైనిక సంచీని దూరంగా గీరవాటు వేసి,\nనిశ్చింతగా, యథేచ్ఛగా, అనందంగా\nజీవించసాగాడు. అతనికొక నాడొక\nముసలి సైనికుడు జతపడి, ' “నువ్వు సైని\nకుడివైతే సంచీ ఏదీ ?",
            "book_page_end": 61,
            "దూకు": "నగానే ఆ మనిషి సంచీ\nలోకి దూకేస్తాడు. నువ్వు దాని మూతి విప్పే 0\nదాకా పైకి రాలేడు. ఎన్నో ఏళ్ళుగా ఈ\nసంచీతో ఆడుకున్నాను. మొహం మొత్తి\nపోయింది. యువకుడివి కనక దీనితో\nకొంతకాలం నువ్వు కూడా ఆడుకో,'' అని\nముసలి సైనికుడు తన వద్ద ఉన్న పెద్ద\nసంచీని బెప్పో కిచ్చేశాడు.\n\nబెప్పో ఆ సంచీలో నిజంగా మహిమ\nఉన్నదని రుజువు చేసుకున్నాడు. తనతో\nపోట్లాట పెట్టుకున్న వారిని ఒకరిద్దరిని.\n“దూకు,” అనగానే ఆ సంచీలోకి దూకి,\nఅతను విడిపించిన దాకా అందులోనే\nఉండిపోయారు.\n\nఅతను రెండేళ్ళు తన గ్రామంలో గడి\nపిన తరవాత కాలు దురద పెట్టింది.\nఅందుచేత అతను మళ్ళీ రాజధానికి తిరిగి\nవచ్చాడు. నగరమంతా విచార సూచకంగా\nఉన్నది. ప్రతి ఇంటికీ నల్లగుడ్డలు వేల్లాడు\nతున్నాయి. అతను ఇందుకు కారణమేమి\nటని అడగగా, “నీకు తెలీదా? ఇవాళ\nఅర్ధరాత్రికి సైతాను వచ్చి రాజకుమార్తెను\nఎత్తుకు పోతున్నాడు. కొన్ని ఏళ్ళ క్రితం\nమన రాజుగారి చేత ఈ సైతాను ఒక\nకాగితం పైన సంతకం చేయించు\nకున్నాడు. అందులో ఏమున్నదీ రాజుగారికి\nసరిగా అర్థం కాక, భ్రమపడి సంతకం\nపెట్టారు. తీరా చూస్తే రాజుగారి కూతుర్ని\nఇవాళరాత్రి సైతాను కివ్వాలని అందులో\nఉన్నది.” అని న గ ర వాసులు\nచెప్పారు.\n\nవెంటనే బెప్పో రాజుగారి వద్దకు వెళ్ళి,\n\"మీరు నాకు చేసిన మహెూపకారానికి\nబదులుగా తమ కుమార్తెను సైతాను వాత\nపడకుండా తప్పిస్తాను,\" అన్నాడు.\n\n\"నీ సాహసం నాకు తెలుసుననుకో.\nఅయినా, ఈ సందర్భంలో నువ్వు గాని మరొ\nకరు గాని చేయగలదేమీ లేదు. మభ్యపడే\nఅయినప్పటికీ, కాగితం మీద సంతకం\nచేశాను.\" అన్నాడు రాజు.\n\n''ఆ పాటి మోసం మనమూ చెయ్య\nవచ్చు. రాజకుమార్తె ఉండే గదికి పక్క\nగది నాకు ఏర్పాటు చెయ్యండి. అంటే,\nసైతాను నా గది దాటితేగాని రాజకుమార్తె\nగదికి పోవటానికి లేకుండా ఉండాలి.\nనా కొక బల్లా. మంచి దుడ్డుకర్రా,\nకలమూ, కాగితమూ, సిరాబుడ్డీ దయ\nచేయించండి. మిగిలినదంతా నేను చూసు\nకుంటాను,\" అన్నాడు బెప్పో.\n\nబెప్పో ప్రమాదం నివారించగలడని\nరాజుగారి కేకోశానా నమ్మకం లేదు.\nఅయినా, ఆయన అతను కోరిన ఏర్పాట్లన్నీ\nచేశాడు. రాజకుమార్తె ఉండే గదికి పక్క\nగదిలో చేరి, బల్ల మీద తన సంచీని\nమూతి విప్పి సిద్ధంగా ఉంచి, గవాక్షం\nతెరిచి, దాని వద్ద బెప్పో నిలబడి\nఉన్నాడు.\n\nసరిగా అర్ధరాత్రివేళ భూమి కంపిం\nచింది. మెరుపులు మెరిశాయి, ఉరుములు\nవినవచ్చాయి. అంతటా గంధకం వాసన\nవ్యాపించింది. రాజభవనంలోకి రాలుడు\nనక్షత్రంలాగాదూసుకువస్తున్న సైతానును\n“దూకు\" అని బెప్పో అనేసరికి, సైతాను\nసూటిగా వచ్చి అతని సంచీలో పడి\nపోయాడు. వెంటనే బెప్పో సంచీ మూతి\nబిగించాడు.\n\nసంచీలో చిక్కిన సైతాను కాస్సేపు\nగర్జించి మౌనం వహించిన మీదట బెప్పో,\n\"ఏం ఇలా వచ్చావు ? '' అని అడిగాడు.\n\n\"అది నీకు సంబంధించిన విషయం\nకాదు.\" అన్నాడు సైతాను సంచీలో నుంచి.\n\n“పూర్తిగా నాకు సంబంధించిన\nవిషయం. నువ్వు రాజుగారి కుమార్తెను\nకాజేసుకు పోదామని వచ్చావు; నీ\nప్రయత్నం పడగొట్టాలని నేను వచ్చాను !\nరాజకుమార్తె జోలికి రానని మాట ఇయ్యి.\nనిన్ను సంచీలో నుంచి బయటికి\nరానిస్తాను,\" అన్నాడు బెప్పో.\n\n\"అదంతా వట్టి మాట. ఇవాళ అర్ధ\nరాత్రి దాటి నప్పటి నుంచీ రాజకుమార్తె\nనా సొత్తు. అలా అని రాజుగారు నాకు\nపత్రం రాసి సంతకం చేసి ఇచ్చాడు.\"\nఅన్నాడు సైతాను.\n\n\"ఆ సంగతి నాకు తెలుసు.\nఒప్పందం చించేస్తావా, లేదా? ఆఖరుసారి\nఅడుగుతున్నాను,\" అన్నాడు బెప్పో.\n\n“నా వ్యవహారాలలో జోక్యం కలిగించు\nకోకు. ముందు నన్ను సంచీ నుంచి\nబయటికి రానీ,\" అన్నాడు సైతాను.\n\n''సరే అయితే!'' అని బెప్పో దుడ్డు\nకర్రతో సంచీని బాదసాగాడు.\n\nనరకలోకానికి ప్రభువైన సైతాను తన\nలోకంలో శరీరబాధలకు అతీతుడు. కాని\nమానవలోకానికి రావాలంటే మానవ\nసహజమైన గుణాలు గల శరీరాన్ని ధరించి\nమరీ రావాలి. అందుచేత సైతానును దుడ్డు\nకర్ర దెబ్బలు బాధ పెట్టాయి. ఆ బాధతో\nసైతాను అరిచాడు, ఆక్రోశించాడు.\nచివరకు కాళ్ళ బేరానికి వచ్చి, తనను\nసంచీలో నుంచి పైకి రానిచ్చినట్టయితే\nరాజకుమార్తె జోలికి రానన్నాడు.\n\n“నువ్వుపత్రాల పైసంతకాలుచేయించు\nకునేవాడివి. నీ నోటి మాటకు విలువలేదు.\nనేను పత్రం తయారు చేస్తాను. నీ చెయ్యి\nబయట పెట్టి దాని పైన సంతకం చెయ్యి.\nఆ తరవాతనే నిన్ను వదిలిపెట్టేది,\"\nఅంటూ బెప్పో ఒక పత్రం తయారు చేసి\nదానిపై సైతాను చేత సంతకం చేయించి,\nఆ తరవాత సైతానును సంచీ నుంచి పైకి\nరానిచ్చాడు. గంధకం వాసనలు వెద\nజల్లుతూ ఒక్క మెరుపు మెరిసింది;\nసైతాను గదిలో నుంచి నిష్క్రమించాడు.\nతరవాత రాజుగారూ, ఆయన కుమార్తె\nకొలువులో వున్నవాళ్ళూ తన చుట్టూ చేరి\nతెగ మెచ్చుకుంటూంటే బెప్పో సిగ్గుతో\nతల వంచేసుకున్నాడు. అతని గౌరవార్థం\nరాజుగారు బ్రహ్మాండమైన విందు చేసి\nఅతన్ని సాగనంపాడు.\n\nమళ్ళీ బెప్పోకు దేశాటన మొహం\nమొత్తింది. అతను ఒక చోట స్థిరపడ\nదలుచుకుని తనకు నచ్చే చోటు కోసం\nఅంతటా వెతికి, చివరకు ఒక నది ఒడ్డున\nఒక అందమైన కుటీరం చూశాడు. దాని\nచుట్టూ అందమైన పూలతోటా, పళ్ళ\nతోటలూ ఉన్నాయి.\n\nకుటీరంలో అతను స్థిరనివాసం\nఏర్పాటు చేసుకుని, దేశాటనలు మానేసి,\nబతికి ఉన్నంతకాలమూ అక్క డే\nసుఖంగా ఉండ నిశ్చయించాడు.\n\nచాలా ఏళ్ళు గడిచాయి. అతనికి\nజీవితం హాయిగా జరిగింది. ఒక నా డతని\nవద్దకు ఒక కొత్త వ్యక్తి వచ్చాడు. అతను\nనల్లగా, ప్రశాంతంగా, విచారవదనుడై\nఉన్నాడు.\n\n''ఎవరు మీరు?'' అని బెప్పో అతణ్ణి\nఅడిగాడు.\n\nమృత్యువును, '' అని ఆ వ్యక్తి\nజవాబు చెప్పాడు.\n\n“ఓహెూ, అలా అయితే — దూకు ! '\"\nఅంటూ బెప్పో తన సంచీ మూతి విప్పాడు.\nమృత్యువు అందులోకి దూకి, ఏణ్ణర్థం\nపాటు అందులోనే ఉండిపోయాడు.\n\nఅంత కాలమూ బెప్పో మృత్యువును\nవీ విధంగానూ బాధించలేదు; మీదు\nమిక్కిలి మృత్యువుతో స్నేహపూర్వకంగా\nమాట్లాడాడు. మృత్యువే అతన్ని భయ\nపెట్టి, అతనితో వాదించీ. అతన్ని బతి\nమాలీ సంచీలో నుంచి బయటపడ\nయత్నించాడు. బెప్పో అందుకు మాత్రం\nసమ్మతించలేదు.\n\nఆ ఏణ్ణర్థం కాలంలోనూ లోకంలో\nఒక్క ప్రాణి కూడా చావలేదు. 'ఇవాళో,\nరేపో, ఇంకో గంటకో పోతారనుకున్న వారు\nఅలా\nజీవించే ఉండిపోయారు. ఎన్నో\nప్రమాదాలూ, యుద్ధాలూ జరిగాయి, కాని\nఒక్కరూ చావటం జరగలేదు.\n\nమృత్యువు బెప్పోకు ఎన్ని విధాలో చెప్పి\nచూశాడు: చావు లేకుండా లోకయాత్ర\nసాగదు; అతి వృద్ధు లుంటారు, దీర్ఘ\nవ్యాధులు గలవా రుంటారు, దుర్భరమైన\nజీవితాలు గడిపే వారుంటారు — వారికి\nచావే విమోచనమార్గం; చాపనేది\nలేకుండా ప్రాణులు పుట్టుకొస్తూంటే\nవాటికి చోటు కూడా ఉండదు. ఈ మాట\nలలో సత్యమున్నదని బెప్పో ఒప్పుకోవలసి\nవచ్చింది. తాను పిలిస్తే తప్ప తన జోలికి\nరాకుండా మాట తీసుకుని, బెప్పో\nమృత్యువును సంచీ నుంచి విడుదల\nచేశాడు.\n\nసంచీ నుంచి విడుదల అవుతూనే\nమృత్యువు దిగబడిపోయిన తన పనిని\nగబగబా పూర్తి చేయసాగాడు. ప్రపంచ\nమంతటా యుద్ధాలూ, విషవ్యాధులూ,\nఇతర పీడలూ చెలరేగి, జనం కొన్ని\nమాసాలపాటు కోట్ల సంఖ్యలో చచ్చారు.\n\nతరవాత బెప్పో ఎంతోకాలం\nబతికాడు. అతనికి జీవితం పైనే రోత\nపుట్టింది. అతని మిత్రులే గాక, వారి\nపిల్లలూ, మనమలూ కూడా పోయారు.\nరాజుగారూ ఆయన కూతురూ కూడా\nఏనాడో పోయారు. అందుచేత అతను,\nతనను తీసుకుపొమ్మని తన నౌకరు\nద్వారా మృత్యువుకు కబురు పెట్టాడు.\n\n“నేనా మనిషి ఉండేచాయలకే రాను!\"\nఅని మృత్యువు జవాబు చెప్పాడు.\n\n\"ఈ మృత్యువు ఎంత కృతఘ్నుడు!\nఅతన్ని సంచీలోనే ఉంచినట్టయితే\nరోగం వదిలేది.\" అనుకున్నాడు బెప్పో.\n\nమృత్యువు తన శరీరం నుంచి ఆత్మను\nవేరుచేయ నిరాకరించాడు గనక తాను\nస్వర్గానికో, నరకానికో బొందితో పోవటం\nతప్ప మరొక మార్గం లేదని బెప్పో నిర్ణ\nయించుకున్నాడు. తనకు స్వర్గంలో\nచోటుంటుందని అతనికి తోచలేదు. అందు\nచేత తిన్నగా నరకానికి వెళ్ళి, నరక\nద్వారం తలుపులు తట్టాడు.\n\nనరకంలోకి ప్రవేశించగోరేవాడు బెప్పో\nఅనితెలియగానే సైతానుభటులతో, “వాణ్ణి\nలోపలికి రానివ్వకండి. బాగా తన్ని ఇక్క\nణ్ణించి పంపెయ్యండి!'' అన్నాడు.\n\nవాళ్ళు అలాగే చేశారు.\n\nఇక తనకు స్వర్గం తప్ప వేరే గతి లేదని\nనిర్ణయించుకుని బెప్పో స్వర్గానికి వెళ్ళి.\nఅక్కడి ద్వారపాలకుడితో తనను లోపలికి\nపోనివ్వమన్నాడు.\n\n“ఈశ్వరుడు ఏమంటాడో కనుక్కుని\nవస్తాను,'' అంటూ స్వర్గ ద్వారపాలకుడు\nలోపలికి వెళ్ళాడు. ఆ సమయంలో బెప్పో\nస్వర్గం ప్రహరీ గోడ మీదుగా తన టోపీని\nలోపలి ఉద్యానంలో పడేటట్టుగా గిర\nవాటువేశాడు.\n\nద్వారపాలకుడు తిరిగి వచ్చి, \"నిన్ను\nఈశ్వరుడు లోపలికి రానివ్వ వద్దన్నాడు.\nనువ్వు చేసిన ఒకే ఒక మంచిపని సైతానును\nతన్నటం. అంత మాత్రాన నీకు స్వర్గార్హత\nలేదు. నీ స్థితి పాపం, విచారకరంగానే\nఉన్నది. కాని చట్టాన్ని ఉల్లంఘించటానికి\nలేదు గద!'' అన్నాడు.\n\n“నిజమే. నేను నా తిప్పలు పడతాను.\nనా టోపీ లోపల పడిపోయింది. అది కాస్త\nతెచ్చుకోనివ్వండి,\" అన్నాడు బెప్పో.\n\n“మంచిది. తీసుకు వెళ్ళు.\" అన్నాడు\nద్వారపాలకుడు.\n\nబెప్పో లోపలికి వెళ్ళి తన టోపీ మీద\nకూర్చుని కదలలేదు. “నా ఆస్తి నే నాక్ర\nమించు కున్నాను. చట్ట ప్రకారం ఆస్తి\nకన్న పవిత్రమైన దేమున్నది? నన్ను మీరు\nదీని పైనుంచి కదిలించలేరు.\" అన్నా\nడతను ద్వారపాలకుడితో .\n\nవిషయం ఈశ్వరుడి దాకా వెళ్ళింది.\n\n\"స్వర్గంలో అంగుళం మేర దొరికినా\nస్వర్గమంతా దొరికినట్టే. ఎందుకంటే\nస్వర్గంలో విభాగాలు లేవు. వాణ్ణి స్వర్గం\nలోనే ఉండనివ్వండి\" అన్నాడు\nఈశ్వరుడు."
        },
        {
            "title": "ప్రకృతి వింతలు: వేగంగా పెరిగే వెదుళ్ళు, చెదపురుగుల పర్వతాలు!, ముందు హెచ్చరిక!",
            "book_page_start": 62,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "వ్యాసం (ప్రకృతి)",
            "moral": "N/A",
            "keywords": [
                "వెదురు",
                "చెదపురుగులు",
                "పర్వతాలు",
                "భూకంపాలు",
                "జంతువుల స్పందన"
            ],
            "characters": [],
            "locations": [
                "థాయ్లాండ్",
                "మలేసియా",
                "ఇండొనేసియా",
                "జపాను"
            ],
            "content": "**వేగంగా పెరిగే వెదుళ్ళు**\nథాయ్లాండ్, మలేసియా, ఇండొనేసియా మొదలైన\nఆగ్నేయాసియా దేశాలలో విరివిగా కనిపించే ఎత్తయిన\nవెదురుపొదలు అత్యంత వేగంగా, అంటే — 24.\nగంటలలో ఒక మీటరు ఎత్తు పెరుగుతాయి. మన దేశం\nఈశాన్య ప్రాంతాలలోని వెదురు ఏడెనిమిది వారాలలో\nఒక కణుపు, అంటే ఇంచుమించు ఒక మీటరు\nపెరుగుతుంది :\n\n**చెదపురుగుల పర్వతాలు!**\nకొన్ని చెదపురుగులు పెట్టే పుట్టలు నేల మీద చిన్న\nచిన్న కొండల లాగా కనిపిస్తాయి. కొన్ని పుట్టలు\nదాదాపు 21 అడుగుల ఎత్తు వరకూ పెరుగుతాయి\nఅతి చిన్న పరిమాణం గల చెదళ్ళకు ఈ పుట్టలు\nహిమాలయ శిఖరాల్లా కనిపిస్తాయి:\n\n**ముందు హెచ్చరిక!**\nజరగబోయే ప్రకృతి వైపరీత్యాలను కొంత ముందు\nగానే గ్రహించగల శక్తి జంతువులకు ఉన్నాయంటారు.\nఉదాహరణకు———భూకంపాలు, తుఫానులు, అగ్నిపర్వ\nతాలు బద్దలవడం _చేపల చాలా ముందుగా నే\nగ్రహిస్తాయి. రానున్న తుఫానును జెల్లీచేవలు 15\nగంటలు ముందే గ్రహించి, తీరాలను వదిలి సముద్రం\nలోతుకు వెళ్ళిపోతాయి. సముద్రం లోతు నీళ్ళలో వున్న\nచేపలు నీళ్ళ ఉపరితలానికి వస్తాయి: జపానులో\nతరచూ, భూకంపాలు సంభవించే ప్రదేశాలలో మత్స్య\nప్రదర్శనశాలలలోని చేపలు—భూకంపాలు రావడానికి\nముందు నిలకడలేకుండా పైకీ కిందికీ ఎగిరి పడుతూ\nదూకుతూ వుంటాయి:",
            "book_page_end": 62,
            "దూకు": null
        }
    ],
    "statistics": {
        "total_stories": 15,
        "author_counts": {
            "నాగిరెడ్డి (సంచాలకుడు)": 1,
            "చందమామ బృందం": 8,
            "మాచిరాజు కామేశ్వరరావు": 1,
            "వి. ఎస్. రామకృష్ణ": 1,
            "చందమామ బృందం (ఆధారం : ఎస్. శివనాగేశ్వరరావు రచన)": 1,
            "రాంబాబు": 1,
            "వసుంధర": 1,
            "జొన్నలగడ్డ రత్న": 1
        },
        "genre_counts": {
            "ఎడిటోరియల్": 1,
            "వ్యాసం (చరిత్ర, భూగోళం)": 1,
            "సామాజిక కథ": 1,
            "నీతి కథ": 3,
            "ధారావాహిక కథ (ఫాంటసీ)": 1,
            "విక్రమార్క బేతాళ కథ": 1,
            "హాస్య కథ": 1,
            "వ్యాసం (ప్రకృతి)": 2,
            "వ్యాసం (బాలల చరిత్ర/జీవిత చరిత్ర)": 1,
            "పౌరాణిక ధారావాహిక": 1,
            "జానపద కథ": 2
        }
    }
}