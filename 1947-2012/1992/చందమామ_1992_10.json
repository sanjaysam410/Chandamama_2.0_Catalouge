{
    "book_id": "చందమామ_1992_10",
    "stories": [
        {
            "title": "యుద్ధాలు ఎందుకు వస్తున్నాయి?",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "మంచి కోసం పోరాడే దేశాలన్నీ ఆత్మశక్తితో పోరాడాలి.",
            "keywords": [
                "మహాత్మాగాంధీ",
                "యుద్ధాలు",
                "ప్రేమ",
                "ఆత్మశక్తి",
                "సమాన అభివృద్ధి"
            ],
            "characters": [
                "మహాత్మాగాంధీ",
                "ఈస్తర్ మేనన్"
            ],
            "locations": [
                "దక్షిణాఫ్రికా",
                "భారతదేశం"
            ],
            "content": "“ప్రేమకు హింస వ్యతిరేకమైనది. ప్రేమగల మనిషి మరొకరిని చంపడం అసాధ్యం. ఆ అవసరం కూడా ఉండదు.\"\nడెబ్భై అయిదేళ్ళ క్రితం, భారతీయుణ్ణి వివాహమాడిన ఆంగ్ల వనిత ఈస్తర్ మేనన్కు రాసిన ఉత్తరంలో మహాత్మాగాంధీ ఇలా అన్నారు. మొదటి ప్రపంచయుద్ధం జరుతూన్న రోజులలో గాంధీజీ — దక్షిణాఫ్రికాలో తెల్లవాళ్ళ జాత్యహంకారానికి వ్యతిరేకంగా. అక్క డికి వలస వెళ్ళిన భారతీయుల పక్షంలో నిలబడి పోరాటం జరిపి, స్వదేశానికి తిరిగి వచ్చారు. విదేశపాలన నుంచి మనదేశానికి విముక్తి కలిగించడం ఎలాగా అని ఆలోచిస్తూన్న కాలఘట్టంలో నే గాంధీజీ ఆ ఉత్తరం రాశారు. ఆ ఉత్తరంలో ఆయన ఇంకా ఇలా వివరించారు: ఒక పాముమీద దయగల వాళ్ళెవరూ దానిని చంపరు. అదే విధంగా ఆ పాముకూడా అలాంటివాళ్ళ జోలికి రాదు. ఇటువంటి మానసిక పరిపక్వతనే మనమందరం సాధించాలి. అయితే, దీనిని వ్యక్తులు సాధించవచ్చు కాని, దేశాలకు మాత్రం సాధ్యంకాదు. ఎందుకంటే, అన్ని దేశాలూ, అన్ని రంగాలలోనూ సమానమైన అభివృద్ధి సాధించడం అన్నది అసాధ్యమైన విషయం. కాబట్టి,\nదేశాల మధ్య స్పర్థలు, యుద్ధాలు అనివార్యమవుతాయి. అయితే,\nమంచి కోసం పోరాడే ఏ దేశమైనా సరే ' ఆత్మశక్తి 'తో పోరాడాలి.\nబాపూజీ మాటలు అక్షరాలా నిజమయ్యాయి. పేద - ధనిక దేశాలమధ్య, ప్రజలమధ్య తేడాలు ఎక్కువయ్యాయి. ఆ కారణం గానే రెండవ ప్రపంచ యుద్ధం వచ్చింది. ఆ తరవాత కూడా అక్క డక్కడ, అప్పుడప్పుడు చిన్నచిన్న యుద్ధాలు జరుగుతూ ఉన్నాయి.\nగాంధీజీ జన్మదిన (అక్టోబర్ 2) సందర్భంగా ఆయన మాట లను స్మరించుకుని, మంచికోసం పోరాడే దేశాలన్నీ ఆయన చెప్పి నట్టు 'ఆత్మశక్తి'తో పోరాడాలని ఆశిస్తున్నాము.",
            "book_page_end": 7
        },
        {
            "title": "పశ్చిమ ఆసియాలో నూతన శాంతి ప్రయత్నాలు",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వార్తలు-విశేషాలు",
            "moral": "చందమామ బృందం",
            "keywords": [
                "ఐట్టక్ రాబిన్",
                "పాలస్తీనా",
                "ఇజ్రాయెల్",
                "శాంతి చర్చలు",
                "ప్రధానమంత్రి"
            ],
            "characters": [
                "ఐట్టక్ రాబిన్",
                "ఐట్టక్ షమీర్",
                "హెూజ్నీ ముబారక్",
                "యాజర్ ఆరాఫత్"
            ],
            "locations": [
                "పశ్చిమ ఆసియా",
                "ఇజ్రాయెల్",
                "జెరూసలెం",
                "కైరో",
                "వాషింగ్టన్"
            ],
            "content": "ఇజ్రాయెల్ లో పది\nహేను సంవత్సరాలు\nసాగిన 'లీకుడ్ పార్టీ' పాలన\nఅనంతరం ప్రస్తుతం మళ్ళీ\nలేబర్పార్టీ అధికారంలోకి\nవచ్చింది. ఇంతకాలంగా\nకొనసాగుతూ వస్తున్న\nపశ్చిమ ఆసియా సమస్య\nపరిషారమయ్యే సూచనలు\nకనిపిస్తున్నాయి.\n120 స్థానాలుగల ఇజ్రాయెల్ పార్ల\nమెంటుకు గత జూన్ నెలలో జరిగిన\nఎన్నికలలో లేబర్పార్టీ 47 స్థానాలు\nగెలుచుకున్నది. పాలకపక్షమైన\nలీకుడ్పార్టీకి 33 స్థానాలు లభించాయి.\n12 స్థానాలు గెలుచుకున్న మెరెట్ట్్పర్టీ,\nలేబర్పార్టీతో సహకరించడంతో లేబర్\nపార్టీకి అధికారం చేపట్టడానికి కావలసిన\nమెజారిటీ లభించింది. 5 స్థానాలు\nగెలుచుకున్న ' రెండు ఆరబ్ పార్టీలు\nకూడా లేబర్పార్టీకి తమ మద్దతును\nతెలియజేశాయి.\nఆ విధంగా లేబర్ పార్టీ నాయకుడు\nఐట్టక్ రాబిన్ నూతన ప్రధాని అయ్యారు.\nపాలస్తీనా ప్రజలను 15\nసం||లు ముప్పుతిప్పలు\nపెట్టిన లీకుడ్ నాయకుడు\nఐట్టక్ షమీర్ పరిపాలన\nఅంత మయింది. ఇది\nఇజ్రాయెల్ - పాలస్తీనా\nప్రజలమధ్య శాంతి ఏర్పడ\nడానికి దోహదం చేస్తుందని\nపరిశీలకులుభావిస్తున్నారు.\nఐట్టక్ రాబిన్ డెభ్భై\nఏళ్ళ క్రితం జెరూసలెంలో జన్మించారు.\nఆయన తల్లిదండ్రులు తూర్పు ఐరోపా\nనుంచి వలస వచ్చి పాలస్తీనాలో స్థిర\nపడినవారు. ఆ విధంగా ఆయన ను\nఇజ్రాయెల్లో జన్మించిన (సాబ్రా)\nమొట్టమొదటి ప్రధానమంత్రి అని చెప్ప\nవచ్చు. వ్యవసాయ విద్యలో శిక్షణ\nపొందాక ఆయన 'పాల్ మాక్' అనే\nరహస్య పోరాట బృందంలో చేరారు.\nఇజ్రాయెల్ స్వతంత్రం పొందినతరవాత,\nఆయన 'ఇజ్రాయెల్ రక్షణదళం'లో\nచేరారు. కొంతకాలానికి ప్రధాన అధికారి\nఅయ్యారు. 1968వ సం||లో అమెరికాకు\nఇజ్రాయెల్ రాయబారిగా వెళ్ళారు.\nఐదెళ్ళయ్యాక స్వదేశానికి తిరిగి వచ్చి.\n1974 నుంచి 1977 వరకు లేబర్పార్టీ\nనాయకత్వంలో ఇజ్రాయెల్ ప్రధాన\nమంత్రి పదవిని నిర్వహించారు.\nఆ తరవాత లీకుడ్ లేబర్ పార్టీలు\nసంయుక్తంగా ఏర్పాటు చేసుకున్న\nసంకీర్ణ ప్రభుత్వంలో 1984 వ సం॥\nనుంచి అది 1990 లో పతనమయ్యేంత\nవరకు రక్షణ మంత్రిగా పదవీ బాధ్యతలు\nనిర్వహించారు.\nప్రస్తుతం కొత్తగా ఏర్పడిన ప్రభుత్వం\nద్వారా, చాలాకాలంగా అపరిష్కృ\nతంగా ఉంటూన్న పాలస్తీనా సమస్యకు\nపరిష్టారం లభించగలదని భావిస్తున్నారు.\nరాబిన్ తన టీవీ —— రేడియో ప్రసంగాలలో\nఈ విషయాన్ని ప్రస్తావిస్తూ, ప్రస్తుత\nసామాజిక అవసరాలకు అనుగుణంగా\nజాతీయ విధానాలలో మార్పులు ప్రవేశ\nపెట్టగలనని ప్రజలకు\nహామీ ఇచ్చారు.\nఅదేవిధంగా ఆ య న\nఆరబ్ నా య కుల యిన\nజోర్డాన్ రాజునూ, లెబనాన్,\nసిరియా అధ్యక్షుల నూ\nజెరూసలెంలో చర్చలు\nజరపటానికి ఆహ్వానిం\nచారు. ఇజ్రాయెల్ ఆక్ర\nమిత ప్రాంతాలలో భవన\nనిర్మాణ కార్యకలాపాలను ఆపుచేశారు.\nఆ తరవాత ఈజిప్టు అధ్యక్షుడు హెూజ్నీ\nముబారక్ ను క లు సు కోవడాని కి\nస్వయంగా కైరోకు వెళ్ళి, ఆయనతో\nచర్చలు జరిపారు. పశ్చిమ ఆసి\nయాలో శాంతి స్థాపనకు ఇది సరయిన\nసమయమని ఉభయులూ అంగీక\nరించారు.\nఈ సమయంలోనే పాలస్తీనా వియో\nచన సంస్థ(పి. ఎల్. ఓ.) — యాభైఏళ్ళ\nక్రితం పాలస్తీనా ప్రజలను మాతృభూమి\nనుంచి తరుమగొట్టి, ఆక్రమించిన పశ్చిమ\nతీరాన్నుంచీ, 'గాజా ప్రాంతం' నుంచీ\nఇజ్రాయెల్ వెంటనే వైదొలగాలని\nకోరింది.\nపి. ఎల్. ఓ. నాయకుడు యాజర్\nఆరాఫత్ ప్రధాని రాబిన్ ను కలుసుకోవా\nలన్న కోరికను వ్యక్తంచేశారు.\nపశ్చిమ ఆసియాలో\nసుస్థిరమైన శాంతిని నెల\nకొల్పడానికి వాషింగ్టన్లో\nచర్చలు జరుగుతున్నాయి.\nఈ చర్చలలో ఇజ్రాయెల్\nప్రధాని ఐట్టక్ రాబిన్\nచేయనున్న నూతనసూచన\nలను, ఇతర దేశాలు ఎంతో\nఆసక్తితో ఎదురు చూస్తు\nన్నాయి.",
            "book_page_end": 10
        },
        {
            "title": "దయ్యంపోరు",
            "book_page_start": 11,
            "pdf_page_start": 11,
            "pdf_page_end": 16,
            "author": "మాచిరాజు కామేశ్వరరావు",
            "genre": "జానపద కథ",
            "moral": "మంచికి మద్దతుగా, చెడుకు వ్యతిరేకంగా తెలివిగా వ్యవహరించడం వలన సమస్యలు పరిష్కారమవుతాయి.",
            "keywords": [
                "దయ్యం",
                "కోతి",
                "ఇల్లు సర్దడం",
                "ఆంజనేయులు",
                "కైలాసం"
            ],
            "characters": [
                "కైలాసం",
                "కాత్యాయని",
                "ఆడదయ్యం/కోతి",
                "ఆంజనేయులు"
            ],
            "locations": [
                "రంగాపురం (పట్టణం)",
                "కైలాసం ఇల్లు"
            ],
            "content": "రంగాపురం అనే చిన్న పట్టణంలోని,\nప్రభుత్వ కచ్చేరీలో పనిచేసే కైలాసం\nఅనే యువకుడికి పల్లె గ్రామంలోని\nకాత్యాయని అనే అమ్మాయితో కొత్తగా\nపెళ్ళయింది. అయితే, రెండు మూడు\nనెలల ప్రయత్నం తర్వాతనే, అతడికి\nపట్టణానికి కాస్త పెడగా తక్కువ అద్దెలో\nఒక పాతకాలపు ఇల్లు దొరికింది.\nఇల్లు దొరకగానే కైలాసం, భార్యను\nపట్టణానికి తీసుకు వచ్చాడు. అతడు\nఅద్దెకు తీసుకున్నది మూడు గదుల ఇల్లు.\nభార్య పుట్టింటి నుంచి సారెగా చాలా\nసామాను తెచ్చింది. కైలాసం ఆమెతో\nఇల్లు సర్దుకోమనీ రాత్రి భోజనానికి ఒక\nస్నేహితుడింటికి వెళదామనీ చెప్పి,\nకచ్చేరీకి పెళ్ళిపోయాడు.\nభర్త అటు వెళ్ళగానే కాత్యాయని\nముందు గదిలో కుర్చీలువేసి, కిటికీలకు\nతెరలు కట్టింది. రెండో గదిలో పందిరి\nమంచం, బట్టల బీరువా, గోడకు నిలువు\nటద్దం అమర్చింది. మూడో గదిలో కుంపటి,\nవంట పాత్రలూ సర్దింది.\nఈ పనులన్నీ పూర్తయేసరికి సాయం.\nకాలమయింది. ఆ తరవాత కాత్యాయని\nశుభ్రంగా స్నానంచేసి, ముందు గదిలో\nవున్న కుర్చీలో కూర్చుని నింపాదిగా జాజి\nమొగ్గల మాల కడుతూండగా, కోతి ఒకటి\nకిచకిచ మంటూ కిటికీలోంచి లోపలికి\nదూకింది.\nకోతిని చూసి భయపడి కాత్యాయని\nకుర్చీలోంచి లేవబోయేంతలో, కోతి ఒక\nఆడదయ్యంగా మారి, \"ఏదో రాక్షసిని\nచూసినట్టుగా, ఎందుకా భయం ?”\nఅంటూ కసిరి, \"పాతికేళ్ళ క్రితం నా\nబంగారం అమ్మి ఈ ఇల్లు కొన్నాను. మా\nఆయన తాగుళ్ళకూ, జూదాలకూ ఈఇల్లు\nఅమ్మేయాల్సి వచ్చిందనుకో! అయినా,\nఈ ఇంటి పనులన్నీ నా ఇష్టప్రకారమే\nజరగాలి.\" అని గెంతి కుర్చీలో కూర్చు\nన్నది.\nకాత్యాయని భయంతో కంపించిపోతూ,\nదయ్యం కేసి చూస్తూ అలాగే నిలబడి\nపోయింది.\nదయ్యం విసుగ్గా. \"బెల్లం కొట్టిన\nరాయిలా అలా నిలబడిపోయావేం?\nవచ్చిన వాళ్ళకు ఫలహారం ఆదీ ఇచ్చి\nసత్కరించాలనే ఇంగితజ్ఞానం లేదా?\"\nఅన్నది.\nకాత్యాయని అలా వణుకుతూనే వంట\nగదిలోకి వెళ్ళి పుట్టింటి నుంచి తనతో\nపాటు తెచ్చుకున్న సున్నివుండలు, అరి\nసెలు ఒక పళ్ళెంలో పెట్టి తెచ్చి, దయ్యాని\nకిచ్చింది.\nదయ్యం లొట్టలు వేస్తూ వాటిని తిని,\nఇల్లంతా ఒకసారి కలయచూసి, \"హవ్వ,\nఇది ఇల్లా, వల్లకాడా ? ఇదేం సామాను\nసర్దుకోవడం, నా మొహం! నేను చెప్పి\nనట్టు సర్దావంటే, నీ మొగుడు నిన్ను తెగ\nమెచ్చేస్తాడు.\" అంటూ ముందుగదిలో\nవంట పాత్రలు, కుంపటి, రెండో గదిలో\nకుర్చీలు, వెనక మూడో గదిలో పందిరి\nమంచం సర్దమన్నది.\nఅలా సర్దితే బాగుండదని కాత్యాయని\nనచ్చజెప్పబోతే, దయ్యం కస్సుమని, “నే\nచెప్పినట్టు సర్దు. పైకి కనపడుతున్నంత\nమంచిదాన్ని కాను, నేను జాగ్రత్త.\"\nఅన్నది.\nహడలిపోయిన కాత్యాయని, దయ్యం\nచెప్పినట్టుగా ఇల్లు మళ్ళీ సర్దింది.\nఅంతలో వీధిలో కైలాసం వస్తున్న అలికిడి\nవిని, \"నాసంగతి నీ మొగుడి దగ్గిర నోరు\nజారకు. తెలుసుగా—నేను ఆటే మంచి\nదాన్ని కాను,\" అంటూ మళ్ళీ కోతిగా\nమారి కిటికీలోంచి బైటికి దూకింది\nదయ్యం.\nకైలాసం ఇంట్లోకి వస్తూనే, కాత్యాయని\nఇల్లు సర్దిన తీరు చూసి నిర్ఘాంతపోయి,\n“నీకేమన్నా మతి పోయిందా? ఎవరైనా\nఇల్లు ఇలా సర్దుతారా!\" అంటూ కాత్యా\nయనిని గట్టిగా కోప్పడి, తానే సామానును\nసర్దవలసినచోట జాగ్రత్తగా సర్దిపెట్టడం\nప్రారంభించి ముగించేసరికి బాగా పొద్దు\nపోయింది. అంత రాత్రివేళ మిత్రుడి\nఇంటికి భోజనానికి వెళ్ళడం మర్యాద\nకాదని, కైలాసం ఇంత మజ్జిగ తాగి\nపడుకున్నాడు.\nకాత్యాయని అతడికి దయ్యం గురించి\nచెప్పబోయి, దాని హెచ్చరిక గుర్తుకువచ్చి\nమెదలకుండా ఊరుకున్నది.\nఆరోజు పొద్దుపోయి లేచిన కైలాసం\nస్నానం చేసి, కచ్చేరీకి బయలుదేరుతూ,\n“మధ్యాహ్నం భోజనానికి వస్తాను. వంట\nత్వరగా ముగించు.\" అని కాత్యాయనికి\nచెప్పి వెళ్ళిపోయాడు.\nకాత్యాయని వంట ఆరంభించిందే\nఆలస్యం. దయ్యం కిటికీలోంచి కోతిలాగా\nదూకి దయ్యంగా మారి, కాత్యాయని\nపక్కనే పీట వేసుకుని దర్జాగా కూర్చుని,\nకాత్యాయనిచేత బలవంతంగా పప్పులో\nచక్కెర, పులుసులో దోసెడు కారం,\nగుప్పెడు ఉప్పూ వేయించింది. వంకాయ\nకూర ముక్కలు వేపకుండానే. ఇంత\nకారం కలిపించి మూత పెట్టించింది. తను\nమాత్రం కాత్యాయని చేత కమ్మని వంట\nవండించుకు తిని, మళ్ళీ కోతిలాగా మారి\nఒక్క గెంతున కిటికీలోంచి బయటకు\nదూకింది.\nమధ్యాన్నం మంచి ఆకలిమీద వచ్చిన\nకైలాసం, కాత్యాయని వడ్డించిన కూరలు\nనోట పెడుతూనే మండిపడి, \"ఇది వంట\nకాదు ఎండుచెత్త! నా కర్మకొద్దీ నిన్ను\nకట్టుకున్నాను,'' అంటూ అరిచి, పళ్ళాన్ని\nవిసిరికొట్టి వెళ్ళిపోయాడు.\nకాత్యాయని గుడ్ల నీరు కుక్కుకుని,\nవంట గది శుభ్రం చేసుకుంది. ఇలా\nరెండు వారాలపాటు ఆడదయ్యం ఆమెను\nఏడిపించుకు తిన్నది. అది ఆమెచేత పిచ్చి\nపనులు చేయించి, భర్త చీవాట్లు\nపెట్టేలా చేసి ఆనందపడేది.\nఆడదయ్యం పోరు పడలేక విసిగి\nపోయిన కాత్యాయని ఒకరోజు రాత్రి,\nకైలాసంతో, “నాలుగు రోజుల పాటు\nపుట్టింట వుండి వస్తాను,” అన్నది.\n\"మహరాజుగా వెళ్ళు! నాకూ కాస్త\nమనశ్శాంతిగా వుంటుంది.\" అన్నాడు\nకైలాసం.\nచిక్కిపోయి తిరిగి వచ్చిన కూతుర్ని\nచూసి కాత్యాయని తల్లి. \"ఇలా అయి\nపోయావేం, తల్లీ!'' అంటూ కళ్ళనీళ్ళు\nపెట్టుకున్నది.\nదయ్యం విషయం తల్లిదండ్రులకు\nచెబితే, వాళ్ళు హడలిపోయి బెంగపడతా\nరని, ఆమె ఆ విషయం వాళ్ళకు చెప్ప\nదలచలేదు. అయితే, ఆ సాయంత్రం\nపొలంనుంచి వచ్చిన అన్న ఆంజనేయులు\nగుచ్చి గుచ్చి అడగ్గా జరిగిందేమిటో\nఅతడికి చెప్పేసింది.\nఅంతా విన్న ఆంజనేయులు తల\nపంకించి, \"చెల్లీ, నువ్వేమీ దిగులుపడకు.\nఒకేఒక్క వారం రోజుల్లో ఆ ఆడదయ్యం\nపీడ విరగడ చేస్తాను!\" అన్నాడు.\nమర్నాటి సాయంత్రం ఆంజనేయులు\nపట్నం వెళ్ళి, కచ్చేరీలో కైలాసాన్ని\nకలుసుకున్నాడు. కైలాసం బావమరిదిని\nచూస్తూనే కోపంగా \"ఏం బావా ఇలా\nవచ్చావు ? నీ మతిలేని చెల్లెలు ఇల్లు వది\nలాక, నేనెలా వున్నానో చూసి నవ్వి పోదా\nమనుకున్నావా?\" అని అడిగాడు.\nఆంజనేయులు శాంతపడమన్నట్టు\nకైలాసం వీపుతట్టి, బయటకు తీసుకు\nపోయి, దయ్యం గురించి వివరంగా చెప్పి,\n\"ఆ దయ్యాన్ని ఏడేడు పధ్నాలుగు ఊళ్ళు\nదాటి పారిపోయేలా చేస్తాను. నువ్వు\nమాత్రం నే చెప్పినట్టు చెయ్యి!\" అని\nబావమరిదికి చేయవలసిందేమిటో వివ\nరించాడు.\nతర్వాత అతను ఇంటికి పోయి,\nమర్నాడు సూర్యోదయంతోనే కాత్యాయన్ని\nఅత్తవారింటికి ప్రయాణం కట్టించి, తను\nచేయవలసిందేమిటో ఆమెకు వివరంగా\nచెప్పాడు.\nకాత్యాయని తిరిగి ఇంటికి రాగానే,\nదయ్యం కోతిరూపంలో కిచకిచా, కిచకిచా\nఅంటూ అట్టహాసంగా కిటికీలోంచి ఇంట్లోకి\nదూకి, వెంటనే దయ్యంగా మారి, \"నువ్వు\nపుట్టింటనే వుండిపోతావేమో అని దిగులు\nపడ్డాను. సరే, మీ ఆయన మధ్యాహ్నం\nభోజనానికి వస్తాడు గదా! నన్ను ఆకలి\nకాల్చేస్తున్నది. వేగిరం మీఆయన వంటా,\nనా వంటా ముగించు,\" అంటూ తొందర\nపెట్టింది.\nమధ్యాహ్నం భోజనానికి వచ్చిన\nకైలాసం, పళ్ళెం ముందు కూర్చుని,\n\"ఆహా, అద్భుతమైన వంట, అమోఘమైన\nరుచి!\" అంటూ వచ్చే వాంతిని కష్టపడి\nఆపుకుని, కాత్యాయని వండిన కూరలు\nతిన్నాడు.\nరాత్రికి దయ్యం చెప్పినట్లుగా కాత్యా\nయని స్నానానికి చన్నీళ్ళు తోడినప్పుడు,\n\"ఆహా. చన్నీళ్ళస్నానం సర్వరోగహరం,\nశరీరానికి చలవ, అని వైద్యుడు దానయ్య\nఉట్టినే చెప్పాడా ! ఎంత హాయి, ఎంత\nహాయి!'' అంటూ స్నానం ముగించాడు.\nఆ రాత్రి మంచం మీద దుప్పటికి\nబదులు కాత్యాయని గొంగళి పరిస్తే,\n\"మంచిపని చేశావు. ఈ మండు వేసవిలో\nగొంగళినిద్ర చాలా సుఖంగా ఉంటుంది,”\nఅంటూ కైలాసం భార్య'ను మెచ్చు\nకున్నాడు.\nఇదంతా చూసి మండిపోయిన దయ్యం,\nమర్నాడు కాత్యాయనితో \"నీ మొగుడు\nఆడంగిరేకులవాడిలా మారిపోయాడేం?\nపెళ్ళాం ఏం చేసినా గంగిరెద్దులా తల\nఊపేయడమే, ఛీ !'' అంటూ మెటికలు\nవిరిచింది.\nముందే అనుకున్న విధంగా ఆంజ\nనేయులు ఉదయం వేళ కాత్యాయని\nవాళ్ళ ఇంటికి వచ్చాడు.\nఅతణ్ణి చూస్తూనే కైలాసం, వంట\nగదిలో ఉన్న కాత్యాయనికి వినపడేలాగా,\n\"ఇదిగో! మీ అన్నయ్య ఆంజనేయులు\nవచ్చాడు.'\" అంటూ కేక పెట్టాడు.\nఆరోజు చీకటితోనే కాకి రూపంలో\nఇంటి అటక మీద ఎక్కి కూర్చున్న\nదయ్యం, ఇదంతా గమనిస్తూనే వున్నది.\nభర్త కేకవిన్న కాత్యాయని, “ఇక్కడ\nపనిలో ఉన్నాను. ఆంజనేయు లు\nఅన్నయ్య ముందు చెప్పాపెట్టకుండా,\nఇంత హఠాత్తుగా వచ్చాడేం!\" అన్నది\nగట్టిగా.\nదానికి ఆంజనేయులు పెద్దగా, “మరేం\nలేదు, చెల్లీ! ఆమధ్య కరణంగారి చిన్న\nకోడల్ని. దయ్యం ఒకటి పీడించసాగింది.\nదాన్ని నిన్న సాయంత్రంపట్టి, భూస్థాపితం\nచేసేందుకు సీసాలోకి నెట్టి బిరడా బిగించ\nబోతూంటే —బాబోయ్ నాకు తోడుగా\nమరొక ఆడదయ్యం కావాలంటూ, కళ్ళ\nనీళ్ళు పెట్టుకున్నది. దానిమీద జాలి\nకలిగి, మరొక ఆడదయ్యం కోసం వెతు\nకుతూ, ఇటొచ్చాను.\" అన్నాడు.\nఆంజనేయులు, పట్టిన భూతాన్ని\nభూస్థాపితం, అన్న మాటలు వింటూనే\nఅటకమీద కాకి రూపంలో వున్న దయ్యం\nకావ్ కావ్ అంటూ ఎగిరి, కిటికీలోంచి\nబయటికి దూరి, అక్కడికి ఏడామడల\nదూరంలో ఉన్న అడవికేసి పారిపోయింది.\nఇది చూసి కైలాసం పరమానందం\nచెంది, ఆంజనేయులి చేతులు పట్టుకుని,\n\"క్షమించు, బావా ! అసలు సంగతి తెలి\nయక, నీ చెల్లెలికి మనస్తాపం కలిగిం\nచాను,\" అన్నాడు.",
            "book_page_end": 16
        },
        {
            "title": "మాయా భవనం (7)",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ధారావాహిక",
            "moral": "సద్గురువుల ఆశీర్వాదం మరియు ధైర్యం వలన కష్టాలను ఎదుర్కొని లక్ష్యాన్ని సాధించవచ్చు.",
            "keywords": [
                "మహేంద్రనాధుడు",
                "యువరాణి విద్యావతి",
                "సన్యాసి",
                "దివ్య ఉంగరం",
                "మాయాభవనం"
            ],
            "characters": [
                "మహేంద్రనాధుడు",
                "విద్యావతి (ప్రస్తావన)",
                "సన్యాసి",
                "ద్వారపాలకుడు"
            ],
            "locations": [
                "వీరగిరి రాజ్యం",
                "సారససరోవర తీరం",
                "మాయాభవనం",
                "ధవళగిరి పర్వతం"
            ],
            "content": "[మహేంద్రనాధుడనే యువకుడు వీరసేనమహారాజు అనుమతి పొంది, విడిదిభవనం\nనుంచి కనిపించకుండా పోయిన యువరాణి విద్యావతిని వెతకటానికి బయలుదేరాడు.\nఅతడు మొదట సారససరోవర విడిదిభవనం పరిసరాలను పరీక్షించి చూడటానికి అక్కడికి\nవెళ్ళి, పడవవాణ్ణి పలకరించి, అక్కడినుంచి అడవి కేసి బయలుదేరాడు. — తరవాత]\nమహేంద్రనాధుడు, సారససరోవర\nతీరాన్ని జాగ్రత్తగా పరిశీలిస్తూ, అరణ్యం\nకేసి నడక సాగించాడు. సరోవరం చుట్టూ\nసరైన మార్గం లేదు. ఏవేవో తీగలూ,\nముళ్ళ పొదలూ అడ్డదిడ్డంగా అల్లుకుని\nఉన్నాయి. జాగ్రత్తగా వాటిని తొలగించు\nకుంటూ, అక్కడక్కడా ఆగి, విడిదిభవ\nనాన్ని పరీక్షించి చూస్తూ, అరణ్యంలోకి\nమార్గమేదైనా కనిపిస్తుందేమోనని వెతు\nకుతూ ముందుకు పోసాగాడు. ఆరోజు\nసూర్యాస్తమయం అయ్యేవరకూ ఎంత\nప్రయత్నించినా, అతడికి అరణ్యంలోకి\nమార్గం కనిపించలేదు. ఆ రాత్రంతా ఒక\nచెట్టుకింద బండమీద గడిపాడు. తెల్లవార\nగానే లేచి చుట్టుపక్కల కలయచూశాడు.\nతను రాత్రి కూర్చున్న బండకు కొంత\nదూరంలో, సరోవరజలం నుంచి చిన్న\nమెట్లు కనిపించాయి. మహేంద్రనాధుడు\nఆ మెట్లను సమీపించాడు. మెట్లు సరిగ్గా\nకనిపించకుండా వాటిమీద చెట్లకొమ్మలు\nఅడ్డదిడ్డంగా వేయబడి ఉన్నాయి. అతడు\nవాటిని తొలగించాడు. అడవిలోకి సన్నటి\nమార్గం కనిపించింది. ఒత్తుగా పచ్చటి\nఆకులు పరచిన ఆ మార్గం, కొత్తగా\nఏర్పరచిందని అతడు గ్రహించాడు.\nకౄరమృగాలు తన మీదికి రాకుండా\nతగిన జాగ్రత్తతో మహేంద్రనాధుడు\nముందుకు నడిచాడు.\nదారికి ఇరువైపులా ఎత్తయిన చెట్లు\nఉండడంవల్ల, సూర్యోద యం\nనప్పటికీ, మార్గం మసక చీకటిగానే\nఉన్నది. అలా ఎంతో సేపు నడిచి,\nమ హేంద్రనాధుడు సూర్యాస్తమయ\nవేళకు, ఒక సమతలప్రదేశాన్ని చేరాడు.\nమార్గానికి ఒకవైపున చిన్న కుటీరం\nకనిపించింది. అరణ్యమధ్యంలో ఈ\nకుటీరం ఎలా వచ్చిందా అని అనుకుంటూ\nమ హేంద్రనాధుడు దానిని సమీపించాడు.\n“ఎవరికోసం చూస్తున్నావు. నాయనా?\"\nఅన్న కంఠస్వరం వినిపించింది.\nమహేంద్రనాధుడు, కంఠస్వరం విని\nపించిన దిక్కుకేసి తిరిగి చూశాడు.\nపెద్దపొదకు అవతల వైపున ఒక\nసన్యాసి, మొక్కలకు నీళ్ళు పోస్తూ\nకనిపించాడు. మహేంద్రనాధుడు, చేతు\nలెత్తి ఆయనకు నమస్కరించి, “నేనొక\nముఖ్యమైన కార్యం మీద బయలుదేరాను.\nఅనుకోకుండా తమ దర్శనభాగ్యం కలి\nగింది,\" అన్నాడు.\nఆ జా ను బా హు వయి న ఆ సన్యాసి\nప్రశాంతవదనం చూసి మహేంద్రనాధుడు\nఒక్కక్షణం ఆశ్చర్యం చెందాడు.\nకరుణతో నిండిన చూపులతో, ఆయన\nమందహాసం చేస్తూ, 'ఇప్పటికే సూర్యుడు\nఅస్తమించాడు. నీ గమ్యం ఏదైనప్పటికీ,\nఈ రాత్రి ఇక్కడే గడిపి, తెల్లవారాక\nబయలుదేరు, నాయనా!'' అని మహేంద్ర\nనాధుడి భుజాన్ని ఆప్యాయంగా తాకి,\nకుటీరంకేసి నడిచాడు.\nమహేంద్రనాధుడు ఆయనను అనుస\nరించాడు. ఇరువురూ కుటీరంలోకి ప్రవే\nశించాక, సన్యాసి ఒక చాపమీద\nకూర్చున్నాడు. మ హేంద్రనాధుడు ఆయన\nపాదాలవద్ద కూర్చున్నాడు.\n\"నేను అనేక సంవత్సరాలు మన\nశ్శాంతికోసం దేశాలెన్నొ తిరిగాను.\nఆఖరికి ఇక్కడికి చేరాను. ఈప్రాంతానికి\nవచ్చిన తరవాత, మరెక్కడికీ వెళ్ళాలని\nపించలేదు. నేనిక్కడికి వచ్చాక నన్ను\nచూసిన మొట్టమొదటి వాడివి నువ్వే.”\nఅన్నాడు సన్యాసి.\nమహేంద్రనాధుడు మౌనంగా సన్యాసి\nపాదాలు ఒత్తసాగాడు.\n“నాయనా, నువ్వెవరో, ఏ కార్యంమీద\nఇటు వచ్చావో చెప్పనేలేదు!\" అని\nఅడిగాడు సన్యాసి.\n\"మహాత్మా! నా పేరు మహేంద్ర\nనాధుడు. వీరగిరి రాజ్యానికి చెందినవాణ్ణి.\nచిన్నప్పుడే నా తండ్రి మరణించాడు.\nఅప్పటినుంచి మా తల్లీకొడుకుల క్షేమాన్ని\nమా పినతండ్రీ, పినతల్లీ చూడసాగారు.\nకాని దురదృష్టవశాత్తు మాపినతల్లి కానుపు\nసమయంలో మరణించడంవల్ల, మా పిస\nతండ్రి జీవితం మీద విరక్తితో, మమ్మల్ని\nవదలి ఎటో వెళ్ళిపోయాడు. అప్పటి\nనుంచి నేనూ, మా తల్లి మాత్రం\nఉంటున్నాము. మా తల్లి దేవీ ఆలయానికి\nపూలమాలలు కట్టిఇస్తూ, దానిద్వారావచ్చే\nఆదాయంతో బతుకుతున్నాము, \" అన్నాడు\nమహేంద్రనాధుడు.\nఆ మాటలు వినగానే, సన్యాసి\nచటుక్కున తన కాళ్ళు వెనక్కు\nలాక్కున్నాడు. దయనీయమైన తన\nవృత్తాంతాన్ని వినడంతో సన్యాసి\nహృదయం చలించిందని భావించిన\nమహేంద్రనాథుడు మళ్ళీ, ''ఒక వారం\nక్రితం, వీరగిరి యువరాణి విద్యావతిని\nఎవరో అపహరించారు. రాజభటు లు\nఆమెకోసం నలుదిశలా వెతికారు. కాని\nఆమెజాడ తెలియలేదు. కాబట్టి, ఆమెను\nవెతకటానికి నేను బయలుదేరాను.\nఅందుకు రాజుగారి అనుమతి కూడా\nపొందాను. సరోవరాన్ని ఆనుకుని వున్న\nఅరణ్యంలో ప్రవేశించి, ఇటుగా వచ్చి\nమిమ్మల్ని దర్శించాను,\" అన్నాడు.\n“అలాగా! ఈ పరిసరాలలో మానవు\nలెవరూ లేరు. ఒక వైపున ధవళగిరి పర్వతా\nలున్నాయి. వాటిలోకి మానవమాత్రు\nలెవరూ ప్రవేశించలేరు. పర్వతానికి అవ\nతల హిమగిరి రాజ్యం ఉన్నది. ఇక్కడి\nనుంచి ఆ రాజ్యం చేరడంకూడా దుర్లభమే\nనాయనా!\" అన్నాడు సన్యాసి.\n“పడమటిదిక్కునుంచి వెతికితే మంచి\n'ఫలితం వుంటుందని జ్యోతిషాచార్యులు\nసెలవిచ్చారు, మహాత్మా! నేను యువ\nకుణ్ణి; ఎంతటి కష్టాన్నయినా ఎదుర్కో\nగలను. ధర్మప్రభువయిన మా రాజు\nవిచారాన్ని పోగొట్టడం నా కర్తవ్యంగా\nభావిస్తున్నాను. నా కర్తవ్యనిర్వహణలో\nనా ప్రాణాలను కూడా ఒడ్డడానికి సిద్ధంగా\nఉన్నాను!\" అన్నాడు మహేంద్రనాధుడు.\n\"ఆదర్శపౌరుడుగా నీ కర్తవ్యాన్ని\nనిర్వర్తించడానికి నువ్వు తీసుకున్న\nనిర్ణయం మెచ్చుకోదగినది. సరే, నిద్రపో.\nఉదయమే బయలుదేరవచ్చు.\" అని\nసన్యాసికూడా నిద్రకు ఉపక్రమించాడు.\nమహేంద్రనాధుడు ఉదయం నిద్రలేచే\nసరికి సన్యాసి ధ్యానంలో ఉన్నాడు. సన్యాసి\nకళ్ళు తెరవగానే, మహేంద్రనాధుడు\nఆయనకు సాష్టాంగ నమస్కారం\nచేశాడు. సన్యాసి అతన్ని ఆశీర్వదించి,\n\"అపూర్వమైన నీ ధైర్యసాహసాలే నీకు\nవిజయం సమకూరుస్తాయి. ఇదిగో, ఈ\nఉంగరాన్ని ధరించు. దీనిని నీకోసమే\nదివ్యశక్తులు కలదిగా అభిమంత్రించాను.\nఈ ఉంగరంలోని రాయికి ప్రత్యేకమైన\nశక్తులున్నాయి. అవి ఏవో మునుముందు\nనీకే తెలుస్తాయి. అయితే, ఈ విషయం\nనువ్వు మరెవరికీ చెప్పకూడదు. చెప్పావో,\nఆ క్షణమే శక్తులన్నీ పోతాయి. నీ\nప్రయాణంలో విజయం సాధించి, తిరిగి\nవచ్చేటప్పుడు మీ తల్లిని చూసేముందు\nనాదగ్గరికి రా. ఆ వృద్ధురాలు నీ\nరాకకోసం ఎంత తపిస్తున్నదో, ఏమో!\"\nఅన్నాడు సన్యాసి.\n\"మహాత్మా! మా తల్లిని గురించి\nవిచారించవలసిన అవసరం లేదు. ఆమె\nసంరక్షణా బాధ్యతలు రాజుగారే చూసు\nకుంటున్నారు. మీ ఆజ్ఞానుసారం నా\nప్రయాణం విజయవంతం అయ్యాక\nతిరిగి వచ్చి మిమ్మల్నిదర్శిస్తాను. ఆశీర్వ\nదించండి. మహాత్మా!\" అని నమస్క\nరించాడు మహేంద్రనాధుడు.\nసన్యాసి అతన్ని ఆప్యాయంగా కౌగి\nలించుకున్నాడు. అప్పుడాయన కళ్ళు\nచెమ్మగిల్లడం చూసి మహేంద్రనాధుడు\nఅమితాశ్చర్యం చెందాడు.\nకుటీరం నుంచి వెలుపలికి వచ్చిన\nమహేంద్రనాధుడు, సేనానాయకుడి సల\nహాను గుర్తుకు తెచ్చుకుని, పడమటి దిక్కు\nకేసి బయలుదేరాడు. సరైన మార్గం లేక\nపోయినప్పటికీ, నడవడాని కి అంత\nకష్టంగా లేదు. కొంతదూరం వెళ్ళాక,\nఒక కొండ కనిపించింది. అతడు కొండ\nమీదికి ఎక్కుతూ, అక్కడక్కడా ఆగి\nకిందికి చూడసాగాడు. చెట్ల పైకొమ్మలు\nతప్ప అతడికేమీ కనిపించలేదు. సూర్యాస్త\nమయమయ్యే సమయానికి కొండశిఖరానికి\nచేరాడు. ఎదురుగుండా ఎత్తయిన గోడ\nకనిపించింది. అదొక పెద్ద భవనం ప్రహరీ\nగోడ అయివుంటుందని అనుకుని, సమీ\nపించి చుట్టూ తిరిగిచూశాడు. ద్వారమార్గం\nకనిపించలేదు. చీకటి పడుతూ వుండగా\nఒకచోట మెట్లు కనిపించాయి. ఆ మెట్లు\nమీదుగా మహేంద్రనాధుడు తలుపులు\nమూసిన ఇనుప ద్వారమార్గాన్ని చేరాడు.\nతలుపులకు బలమైన గొలుసుబిగించి\nఉన్నది. అతడు గొలుసులను పట్టుకుని\nఅటూఇటూ గట్టిగా కదిలించాడు.\nశబ్దం విని కొంతసేపటికి చేత కాగడాతో\nఎవరో వచ్చి కొద్దిగా తలుపు తెరచి, “మా\nయజమాని అనుకున్నాను! ఎవరు నువ్వు?\nఎందుకిలా వచ్చావు?\" అని అడిగాడు\nఆశ్చర్యంతో.\n“నా పేరు మహేంద్రనాధుడు. వీరగిరి\nరాజ్యానికి చెందినవాణ్ణి. బతుకుతెరువు\nకోసం హిమగిరి రాజ్యానికి వెళుతున్నాను.\nఈ పర్వతమార్గం దగ్గిరిదారి అనిచెప్పారు.\nఅయినా, ఇక్కడికి చేరడానికే మూడు\nరోజులుపట్టింది. పొద్దుపోయింది. లోపలికి\nఅనుమతించావంటే, ఈ రాత్రికి ఇక్కడే\nవుండి నా దారిన నేను వెళతాను,\"\nఅన్నాడు మహేంద్రనాధుడు.\nగొలుసుకు బిగించిన తాళం తీసి, వాడు\nతలుపు తెరుస్తూ, \"నేనీ భవన ద్వార\nపాలకుణ్ణి. లోపల నాకొక గది ఉన్నది.\nనువ్వు ఈ రాత్రికి అక్కడ పడుకోవచ్చు\"\nఅన్నాడు.\nమహేంద్రనాధుడు వాడి వెంట లోపలికి\nవెళ్ళాడు. ద్వారపాలకుడు అతన్ని తన\nగది లోపలికి తీసుకువెళ్ళి, \"నువ్వు\nఇక్కడే కూర్చో. నీ కేదైనా తినడానికి\nతెస్తాను. కొత్తవాళ్ళెవరినీ లోపలికి వదల\nకూడదని మా యజమాని ఆజ్ఞ. ఆయన\nఇప్పుడిక్కడ ఉన్నట్టయి తే నిన్ను\nలోపలికి అనుమతించేవాణ్ణి కాను,\"\nఅన్నాడు.\n“నా కారణంగా నువ్వు మీ యజ\nమాని కోపానికి గురికావద్దు. నేను తెల్ల\nవారకముందే వెళ్ళిపోతాను.\" అన్నాడు\nమహేంద్రనాధుడు.\n\"అలాగే ! మా యజమాని చండ\nశాసనుడే కాని చాలా మంచి మనిషి. ఏ\nపరిస్థితిలో నిన్నులోపలికి అనుమతించానో\nచెబితే నీమీద కనికరం చూపగల దయా\nమూర్తి. నువ్వేమీ దిగులుపడవద్దు,” అని\nచెప్పి ద్వారపాలకుడు గదినుంచి వెలు\nపలికి వెళ్ళాడు.\n''అరణ్యమధ్యంలో ఎత్తయిన కొండ\nమీద నిర్మానుష్యంగా ఉన్న స్థలంలో ఈ\nభవనాన్ని ఎందుకు నిర్మించారు? ఈ\nభవనం యజమాని ఎవరై వుంటాడు ?\nఅతడు దయామూర్తి అని ద్వారపాలకుడు\nచెబుతున్నాడు. అటువంటివాడు యువ\nరాణిని అపహరించి తెచ్చి దాచి\nవుంటాడా?'' అని మహేంద్రనాధుడు\nరకరకాలుగా ఆలోచించసాగాడు.\nఇంతలో ద్వారపాలకుడు ఒకపళ్ళెంలో\nఏవో ఆహారపదార్థాలు తెచ్చి. మహేంద్ర\nనాధుడి ముందు వుంచి, \"ఈ పూటకు\nఇదే లభించింది. దీనితోనే నీ ఆకలి తీర్చు\nకోవాలి !'' అన్నాడు.\n\"మీ యజమాని ఎప్పుడు వస్తాడు?\"\nఅని అడిగాడు మహేంద్రనాధుడు యధా\nలాపంగా.\n\"ఎప్పుడు వస్తాడో. ఎప్పుడు వెళతాడో\nఎవరికీ తెలియదు. అందువల్ల ఏక్షణంలో\nనైనా రావచ్చునని మేము సర్వవేళలా\nఎంతో జాగ్రత్తగా వుంటాము.\" అన్నాడు\nద్వారపాలకుడు.\n\"మేము, అంటున్నావు. మరి, ఇక్కడ\nనీతోపాటు ఇంకా ఎందరున్నారు. మీ\nయజమాని కుటుంబం వాళ్ళున్నారా?\"\nఅని అడిగాడు మహేంద్రనాధుడు.\n\"మా య జ మా ని కుటుంబం\nవాళ్ళంటూ ఇక్కడ ఎవరూలేరు. ఆయన\nఈ భవనంలో ఎప్పుడూ ఒంటరిగానే\nఉంటారు. ఆయన తన గదిలో తాళపత్ర\nగ్రంథాలను పరిశీలిస్తూ రోజంతా గడుపు\nతారట. ఇటీవల ఇక్కడి కెవరో ఒక గొప్ప\nస్త్రీ వచ్చింది. బహుశా ఆమె ఏదో ముఖ్య\nమైన విషయంలో మా యజమానిని సంప్ర\nదించడానికి వచ్చివుంటుంది. ఆమెవచ్చిన\nతరవాత ఆయన రెండు రోజులపాటు తన\nగదినుంచి బయటకు రాలేదు. ఆ తరవాత\nహడావుడిగా ఎక్కడికో వెళ్ళిపోయాడు.\nఅందుకే, ఆయన ఏక్షణంలో నైనా\nరావచ్చునని ఎదురుచూస్తున్నాము!\"\nఅన్నాడు ద్వారపాలకుడు.\nవాడు ఎవరో గొప్పస్త్రీ వచ్చిందని చెప్ప\nగానే,మ హేంద్రనాధుడికి ఆమెయువరాణి\nఅయివుంటుందేమోనన్న అనుమానం\nకలిగింది. ఎలాగైనా ఇక్కడే మరి\nకొన్నాళ్ళు ఉండడం అవసరమని అతడు\nనిర్ణయించుకున్నాడు. —(ఇంకావుంది)",
            "book_page_end": 24
        },
        {
            "title": "వ్యాపారిస్వార్థం (బేతాళ కథలు)",
            "book_page_start": 25,
            "pdf_page_start": 25,
            "pdf_page_end": 30,
            "author": "జె. శ్రీరామకమల్ రచన",
            "genre": "బేతాళ కథ",
            "moral": "మానవుల స్వార్థాన్ని అంచనా వేయడం కష్టం, మరియు స్వార్థం బహిర్గతమైనప్పుడు దాని ప్రభావం తెలుస్తుంది.",
            "keywords": [
                "విక్రమార్కుడు",
                "బేతాళుడు",
                "ధనగుప్తుడు",
                "స్వార్థం",
                "వ్యాపారం"
            ],
            "characters": [
                "విక్రమార్కుడు",
                "బేతాళుడు",
                "ధనగుప్తుడు",
                "ఆనందుడు",
                "వినోదుడు",
                "వివేకుడు"
            ],
            "locations": [
                "భాగ్యనగరం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి, చెట్టుపైనుంచి శవాన్నిదించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, “రాజా, ఇంత అర్ధరాత్రి\nవేళ, భయం కొలిపే శ్మశానంలో నువ్వు\nఇంతగా శ్రమ పడుతున్నావంటే, అందుకు\nకారణం నువ్వేదో ఒక బృహత్కార్యాన్ని\nసాధించదలిచావని తెలుస్తూనే వున్నది.\nఅయితే, దాన్ని జీవిత కాలంలో సాధించ\nలేనేమో అన్న శంక, నీకెప్పుడైనా కలి\nగిందా? ఎందుకంటే— చాలామందిలో,\nతాహతుకు మించిన కోరికలూ, వాటిని\nనెర వేర్చుకోవాలన్న ఆశా ఉంటుంది. కాని\nవారిలో తార్కికదృష్టి, మానవ స్వభా\nవాన్ని గురించిన లోతైన పరిజ్ఞానం\nలోపించడంతో నిరాశకు గురి అవుతారు.\nఅలాంటివారు తమ జీవితపు చరమదశలో\nతాము సాధించలేనిదాన్ని తమ వారసుల\nద్వారా అయినా సాధించి తీరాలన్న\nవ్యామోహానికి లొంగి, అందులోనూ అప\nజయం పాలవుతారు. ఈ విషయమై\nముందు హెచ్చరికగా వుండేందుకు ధన\nగుప్తుడనే వ్యాపారి కథ చెబుతాను, శ్రమ\nతెలియకుండా, విను,\" అంటూ\nచెప్పసాగాడు :\nఒకానొకప్పుడు భాగ్యనగరంలో ధన\nగుప్తుడనే వ్యాపారి వుండేవాడు. ఆయన\nవ్యాపారంలో ఎంతో సమర్థుడే అయి\nనప్పటికీ బంధుప్రీతి ఎక్కువ. పేదలైన\nఒంధువులపట్ల ఎంతో కనికరం చూపే\nవాడు. దానిని ఆసరాగా తీసుకుని చేర\nదీ సి న బంధువులందరూ ఆయ న ను\nరకరకాలుగా మోసం చేసి బాగా డబ్బు\nకాజేశారు. ఈ విషయం గ్రహించే\nసమయానికి ధనగుప్తుడు చాలా ముసలి\nవాడయ్యాడు.\nధనగుప్తుడికి ఆనందుడు, వినోదుడు,\nవివేకుడు అనే పేర్లుగల ముగ్గురు కొడుకు\nలున్నారు. ఒకరోజాయన తన ముగ్గురు\nకొడుకుల్నిదగ్గరకుపిలిచి, “నాయనలారా !\nవ్యాపారానికి సమర్థతతోపాటు స్వార్థం\nకూడా చాలా ముఖ్యం. ముఖ్యంగా\nబంధువులపట్ల ఎంతో జాగ్రత్తగా వ్యవహ\nరించాలి. అది లోపించిన కారణంగా,\nనేను అయినవాళ్ళందర్నీ నమ్మి చాలా\nనష్టపోయాను. కోట్లకు పడగలెత్తాల్సిన\nమనం, ఈరోజు లక్షాధికారులుగానైనా\nమిగిలామంటే, అందుకు మీ సమర్థత\nకూడా కారణం. కాబట్టి నేనిప్పుడు\nమిమ్మల్ని ఒక కోరిక కోరుతాను, తీర్చ\nగలరా ?'' అని అడిగాడు.\nముగ్గురు కొడుకులూ వినయంగా,\n\"వ్యాపారికి స్వార్థం అవసరమని మాకు\nతెలుసు. మీ పద్ధతులు మాకు నచ్చక\nపోయినా, మీపై గల గౌరవంకొద్దీ\nఈనాటివరకూ మీకెన్నడూ ఎదురు చెప్ప\nలేదు. ఎంత వ్యాపార సామర్థ్యం వున్న\nవాడయినా తండ్రివిషయంలో ఏమాత్రం\nస్వార్థం చూపకూడదని మా అభి\nప్రాయం,' ' అని తండ్రికి చెప్పి, ఆ\nకోరిక ఏదైనా సరే తీర్చడానికి సిద్ధంగా\nవున్నామన్నారు.\nధనగుప్తుడు దీనికెంతో సంతోషించి,\n\"నా వ్యాపారం రాణించక పోవడానికి\nకారణం, మన ఇల్లేనని చాలామంది\nఅంటున్నారు. ఈ ఇంటిని స్వయంకృషి\nవల్ల సంపాదించిన డబ్బుతో ఎంతో కష్టపడి\nకట్టాను. ఇదంటే నాకెంతో అభిమానం. నా\nప్రాణాలీఇంట్లోనే పోవాలని, నా కోరిక.\nఈ ఇంటికి స్థలదోషముందని\nఅంటూంటే నాకెంతో బాధగా వుంది.\nకొంతమంది స్వార్థపరులీ ఇంటి మీద\nకన్నేశారు. నన్ను మభ్యపెట్టి ఎలాగైనా\nసరే ఈ ఇల్లు కొనుక్కోవాలని వాళ్ళ ఆశ !\nఈ ఇంటికి స్థలదోషం లేదని మీరు\nఋజువు చేయాలి! ఈ ఇంట్లోనే నేను\nకోటికి పడగలెత్తేలా చేయాలి,\" అని\nఅన్నాడు.\nఆనందుడు, వినోదుడు తండ్రి మాట\nలకు వెంటనే తలలూపారు. వివేకుడు\nమాత్రం కొంతసేపు మౌనంగా ఆలో\nచించి, “నాన్నగారూ ! పొరపాటు తెలుసు\nకున్నప్పటికీ, ఈ వయసులో మీరిక\nమారరు. అయినవాళ్ళ విషయంలో\nకఠినంగా వ్యవహరించడం మీవల్ల కాదు\nకాబట్టి, ముందుగా మీరు వ్యాపారం\nనుంచి తప్పుకోవాలి,\" అన్నాడు.\nధనగుప్తుడు దీనికి సరేనన్నాక. వివే\nకుడు మళ్ళీ. ''వ్యాపారం ఒకరి చేతి\nమీదుగా అయితేనే రాణిస్తుంది. అందు\nవల్ల మా ముగ్గురిలో ఎవరు సమర్థులని\nతోస్తే, వారికి మీ వ్యాపారాన్ని అప్పగిం\nచండి.\" అన్నాడు.\nధనగుప్తుడు దీనిక్కూడా సంతోషంగా\nఅంగీకరించి, \"మీరు ముగ్గురూ కూడా\nచాలా నమర్థులు, వివేకవంతులు. నా\nకోరిక ఎవరు తీర్చగలరనుకుంటే వారు\nముందుకు రండి. మిగతా ఇద్దరూ\nస్వతంత్రంగా వ్యాపారం ప్రారం\nభించేందుకు నేను సాయం చేస్తాను.\"\nఅన్నాడు.\nఆయన కొడుకులు ముగ్గురూ కాసేపు\nసమాలోచన చేశారు. స్వతంత్రంగా\nవ్యాపారం ప్రారంభించేకంటే, తండ్రి\nవ్యాపారాన్ని తీసుకోవటమే శ్రేయస్క\nరంగా కనిపించింది వాళ్ళకు. అందుచేత\nఅప్పటికప్పుడు వాళ్ళేనిర్ణయానికీ రాలేక\nపోయారు.\nఅప్పుడు ధనగుప్తుడు,'' అయితే, నేను\nమిమ్మల్నొక్క ప్రశ్న వేస్తాను. దానికి సరి\nఅయిన సమాధానం చెప్పినవాడే, నా\nవ్యాపారానికి వారసుడవుతాడు.\" అని\nఅన్నాడు.\nకొడుకులు ముగ్గురూ దీనికి ఒప్పు\nకున్నాక, ''ఈ క్షణాన మీ ముందు దేవుడు\nప్రత్యక్షమై ఏం కావాలి అని అడిగితే,\nమీరేమి కోరుకుంటారు ?\" అని ప్రశ్నిం\nచాడు ధనగుప్తుడు.\nఆనందుడు వెంటనే, \"ఈ ప్రపంచం\nలోని ధనమంతా నావద్దనే ఉండాలం\nటాను.\" అన్నాడు ఎంతో ఉత్సాహంగా.\n\"ఈ ప్రపంచంలోని ధనమంతా నా\nవద్దనే తయారుకావాలంటాను.\" అన్నాడు\nవినోదుడు.\nవివేకుడేమీ మాట్లాడకపోవడం చూసి,\nధనగుప్తుడు కుతూహలంగా, ‘\"ఈ\nవిషయమై నువ్వేమీ ఆలోచించలేదా ?\"\nఅని అడిగాడు.\nవివేకుడు చిన్నగా నవ్వి. '' ఇందులో\nఆలోచించడానికేముంది? దేవుడు నిజంగా\nనాకెదురై నా కోరిక తీర్చుతానంటే, నేను\nమానవత్వం నిండిన మంచి మనిషికోరేదే\nకోరుకుంటాను.\" అన్నాడు.\n\"అదేమిటో చెప్పు!\" అన్నాడు ధన\nగుప్తుడు మరింత కుతూహలంగా.\n“మనుషులందరూ సుఖ శాంతులతో\nఆరోగ్యంగా జీవిస్తుండాలన్నది, నాకోరిక' '\nఅన్నాడు వివేకుడు.\nదీనికి పెద్దవాళ్ళిద్దరూ హేళనగా\nనవ్వారు.\nధనగుప్తుడు మాత్రం వాణ్ణి మెచ్చు\nకుని, తన వ్యాపారాన్ని వాడికి అప్స\nగించాడు.\nఇదిచూసి ఆనందుడు, వినోదుడు తెల్ల\nబోయారు. అప్పుడు ధనగుప్తుడు వాళ్ళతో\nఇలా అన్నాడు: \"మీ ముగ్గురి సమర్థత.\nగురించి తెలుసుకునేందుకు, నేను\nమిమ్మల్ని ప్రశ్నలు వేయనవసరం లేదు.\nచిన్నప్పటినుంచీ మిమ్మల్ని శ్రద్ధగా గమ\nనిస్తున్న నాకు, మీ సమర్థత గురించి\nపూర్తిగా తెలుసు. కానీ వ్యాపారానికి\nసమర్థతతోపాటు స్వార్థం కూడా అవసర\nమని ముందే చెప్పానుగా! అయితే, ఎంత\nశ్రద్ధగా గమనించినా మనిషిలోని స్వార్థాన్ని\nతెలుసుకోవడం చాలా కష్టం. ఇలాంటి\nప్రశ్నలకు వచ్చే సమాధానాల్లోనే, మనిషి\nస్వార్థం బయటపడుతుంది. వివేకుడు మీ\nఇద్దరికంటే తెలివైన స్వార్థపరుడని అతని\nసమాధానంద్వారా బైటపడింది. అందుకే\nవాడికి నా వ్యాపారాన్ని అప్పగిస్తున్నాను.\"\nఅన్నాడు.\nబేతాళుడు ఈ కథ చెప్పి, \"రాజా,\nధనగుప్తుడు ఎంత సమర్థుడైనా, బంధు\nప్రీతి కారణంగా, వాళ్ళ మోసాలకు\nగురయి కోటికి పడగలెత్తలేకపోయాడు.\nఅతడు కట్టిన ఇంటికి స్థలదోషం వున్నదని\nనీలివార్తలు పుట్టించి, దాన్ని చౌకగా\nకొనుక్కోవాలని కొందరు స్వార్థపరులు\nప్రయత్నం చేస్తున్నారు. అతడేమో\nవృద్ధుడైపోయాడు. అయినా, అతణ్ణి కోటికి\nపడగలెత్తాలనే ఆశా, వ్యామోహం పట్టి\nపీడిస్తున్నవి. అలాంటి స్థితిలో సమర్థుడూ,\nస్వార్థపరుడూ, వివేకీ అయినవాడికి తన\nవ్యాపార బాధ్యతను అప్పగించి, ఇల్లు\nపరుల హస్తగతం కాకుండా, తను కోటికి\nపడగలెత్తాలనేది, అతడి జీవితాశయం !\nదీన్ని నెరవేర్చుకునేందుకు ఏమాత్రం\nస్వార్థపరత్వం లేని వివేకుడికి వ్యాపా\nరాన్ని అప్పగించడం, అర్థంలేని పనికదా?\nవివేకుడికి మనుషులందరూ సుఖశాంతు\nలతో ఆరోగ్యంగా జీవిస్తూ వుండాలన్న\nకోర్కె తప్ప, మరే కోరికా లేదని అతడి\nమాటలద్వారానే తెలుస్తున్నది. అలాంటి\nవాడికి తన వ్యాపారాన్ని అప్పగించడంలో\nధనగుప్తుడు పెద్ద పొరపాటు చేశాడన్న\nదాంట్లో సందేహానికి తావులేదుకదా? ఈ\nసందేహాలకు సమాధానం తెలిసి కూడా\nచెప్పకపోయావో, నీతల పగిలిపోతుంది.\"\nఅన్నాడు.\nదానికి విక్రమార్కుడు ''బ్రతుకు\nతెరువుకు మనుషులు వాళ్ళవాళ్ళ శక్తి\nసామర్థ్యాలనుబట్టి, లభ్యమయ్యే అవ\nకాశాలను బట్టీ, రకరకాల వృత్తులు\nఅవలంబిస్తారు. ఇందులో అందరి అనుభ\nవాలూ ఒకటిగా వుండవు. అంతేకాక, ఆ\nఅనుభవాల నుంచి నేర్చుకునే గుణ\nపాఠాలూ ఒకటిగా వుండవు. వాళ్ళవాళ్ళ\nమానసికస్థాయిని బట్టి వేరువేరు అంచ\nనాలకూ, నిర్ణయాలకూ వస్తారు. ధన\nగుప్తుడు తన అనుభవంద్వారా గ్రహించిం\nదేమంటే— వ్యాపారికి సమర్థతతోపాటు\nస్వార్థంకూడా ముఖ్యమని. తన ప్రశ్నకు\nపెద్ద కొడుకులిచ్చిన జవాబులు విన్న\nఅతడికి వాళ్ళు ఒకరిని మించి ఒకరు\nస్వార్థపరులని తెలిసిపోయింది. అయి తే\nవాళ్ళు మనసులోని మాటను బైట పెట్టి,\nధనగుప్తుడి పరీక్షలో ఓడిపోయారు.\nబయటపడకుండా గోప్యంగా వుండినప్పుడే\nమనిషికి స్వార్థం రాణిస్తుంది. మూర్ఖుడికి\nస్వార్థం చెరుపు చేస్తే. వివేకవంతుడికి\nస్వార్థం మేలుచేస్తుంది. అతడి చిన్న\nకొడుకైన వివేకుడెంత స్వార్థపరుడంటే,\nదేవుణ్ణి తను కోరబోయే కోరిక ఏమిటో\nతండ్రికే తెలియనివ్వలేదు. మనుషు\nలందరూ సుఖశాంతులతో ఆరోగ్యంగా\nజీవిస్తుండాలన్నది, నిజంగా వాడు దేవుణ్ణి\nకోరబోయే కోరిక కాదు. అది గ్రహించే\nధనగుప్తుడు, వివేకుడికి తన వ్యాపారాన్ని\nఅప్పగించాడు.\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 30
        },
        {
            "title": "చందమామ అనుబంధం — 48: మనదేశపు పక్షులు-జంతువులు : పండాలు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "జంతువుల విశేషాలు",
            "moral": "చందమామ బృందం",
            "keywords": [
                "పండాలు",
                "జంతువులు",
                "కోలా ఎలుగుబంట్లు",
                "వెదురు మొక్కలు",
                "జవహర్ లాల్ నెహ్రూ"
            ],
            "characters": [
                "పండాలు",
                "జవహర్ లాల్ నెహ్రూ"
            ],
            "locations": [
                "ఉత్తర భారతదేశం",
                "తీన్ మూర్తి భవన్ ఉద్యానవనం"
            ],
            "content": "ఆస్ట్రేలియాకు చెందిన కోలా ఎలుగుబంటుల్లాగా మనదేశంలోని పండాలు చాలా\nఅందంగా ఉంటాయి. గుండ్రటి తలతో, పొట్టి కాళ్ళతో ఇవి చూడడానికి చాలా\nముచ్చటగా ఉంటాయి. గచ్చకాయ రంగులో ఉండే వీటి శరీరం దాదాపు 60 సెం.\nమీ. పొడపూ, తోక 40 సెం.మీ. పొడవూ ఉంటాయి. వీటి చెవులు కాస్త పెద్దవిగానూ\nనిక్కబొడుచుకునీ ఉంటాయి; కాని మొనదేలి ఉండవు. మోర బొద్దుగానూ, తోక\nవంకరతిరిగి ఉంటాయి. తోక ఊదా రంగులో ఉంటుంది. కింది శరీరం నల్లగానూ,\nతల తెల్లగానూ ఉంటుంది.\nఉత్తర భారతదేశం ఎత్తయిన పర్వత ప్రాంతాలలో నివసించే పండాలు,\nపగటిపూట చెట్లకొమ్మలపైన పడుకుని, హాయిగా నిద్రపోతాయి. రాత్రి కాగానే ఆహార\nసంపాదనకు బయలుదేరతాయి. ఇవి వెదురుజాతి మొక్కలనూ పళ్ళనూ., దుంపలనూ\nతింటాయి. ఒక్కొక్కసారి పక్షుల గుడ్లనుకూడా తింటాయి. పక్షులుచేసే ధ్వనిలాగా\nఇవి మెల్లగా ఈల వేస్తాయి. వీటి శరీరంమీది ఒకరకం ఉన్ని, చాలా విలువైనది.\nపండా బొమ్మలంటే పిల్లలకు చాలా ఇష్టం. మన మాజీ ప్రధాని జవహర్\nలాల్ నెహ్రూ, 'తీన్ మూర్తి భవన్'లోని ఉద్యానవనంలో పెంచే పండాలతో తరచూ\nఆడుకునేవారు.",
            "book_page_end": 33
        },
        {
            "title": "మన సమకాలీన సాహిత్యం: తారాశంకర్ బందోపాధ్యాయ 'గణదేవత’",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "సాహిత్యం",
            "moral": "ఉన్నత ఆదర్శాల కోసం పోరాటం సాగించడంలోనే మనిషికి నిజమైన శక్తి లభిస్తుందని రచయిత ఈ నవలద్వారా తేటతెల్లం చేశారు.",
            "keywords": [
                "గణదేవత",
                "తారాశంకర్ బందోపాధ్యాయ",
                "శ్రీహరి",
                "దేబు",
                "సామాజిక మార్పులు"
            ],
            "characters": [
                "శ్రీహరి",
                "దేబు",
                "డాక్టర్ జగన్",
                "జతిన్",
                "అనిరుద్ధ"
            ],
            "locations": [
                "శివపూర్ (గ్రామం)",
                "బెంగాల్"
            ],
            "content": "బెంగాల్లోని ఒక గ్రామం నేపథ్యంగా ఈ కథ సాగింది. కథాకాలం -1920వ సంవత్స\nప్రాంతం.\nశివపూర్ గ్రామవాసి అయిన శ్రీహరి కరుడుగట్టిన స్వార్థపరుడు. ఎదుటివారిని మోసగిం\nచయినా సరే ధనవంతుడై పోవాలనీ, గ్రామంలో పెద్దమనిషిగా పేరు తెచ్చుకోవాలనీ శ్రీహరి తపించి\nపోయేవాడు. అందువల్ల తనను వ్యతిరేకించే వాళ్ళను నిర్దాక్షిణ్యంగా నాశనం చేసేవాడు. తన స్వార్థ\nపథకాలకు అడ్డుతగిలే పేదల ఇళ్ళకు నిప్పంటించే పరవు నీచుడు శ్రీహరి.\nఆటువంటి నీచస్వభావుడైన శ్రీహరి, ఒకసారి పేదలు\nబాధపడుతూండగా సాయపడ్డాడు. అంతకు పూర్వం ఎలాంటి\nవాడయినప్పటికి క్లిష్టదశలో సాయపడిన శ్రీహరిని గ్రామ\nప్రజలు ఎంతగానో మెచ్చుకున్నారు. అతని మంచితనాన్ని\nఅతని ఎదుటే పొగడడంతో, అతడు పొంగిపోయాడు.\nఅతనిలో పెద్దమనిషి కావాలన్న పేరాశ పుట్టుకువచ్చింది.\nఆ కాలఘట్టంలోనే, గ్రామ ప్రజలలో నూతన చైతన్యం\nవికసించసాగింది. తమ శ్రమకు తగిన డబ్బు సక్రమంగా\nముట్టచెబితే తప్ప, గ్రామప్రజలకు పనులు చేయడానికి\nగ్రామంలోని కమ్మరీ, మంగలీ విముఖత చూపసాగారు.\nఆ కారణంగా గ్రామంలో తరచూ గొడవలూ, కొట్లాటలూ\nఆరంభమయ్యాయి.\nగ్రామ ప్రజలలో అధికసంఖ్యాకులు సహజమైన ఆశా\nనిరాశలకు, భయాందోళనలకు లోనైనవాళ్ళే. కాని,\nకొందరు మాత్రం ఉన్నతమైన ఆదర్శాలతో విలక్షణంగా\nకనిపించారు. అలాంటివారిలో ఉపాధ్యాయుడు దేబు ఒకడు. ఉత్తమ గుణాలకూ,\nధైర్య సాహసాలకూ ఆయన పెట్టింది పేరు. మరొకాయన డాక్టర్ జగన్. ఆయన పేదసాదలకు\nఎంతో శ్రద్ధగా వైద్యం చూసే డాక్టర్ మాత్రమే కాదు; పదిమందికి మేలుచేయడానికీ, జాతి\nఔన్నత్యానికి అహర్నిశలు కృషిచేస్తున్న ఆదర్శమూర్తి.\nఒకనాడు గ్రామ భూములను సర్వే\nచేయడానికి, ప్రభుత్వ అధికారులు కొందరు\nవచ్చారు. అలా వచ్చిన వాళ్ళల్లో ఒకడు\nదేబుతో దురుసుగా వ్యవహరించాడు. దేబు\nనిరనన తెలియజేయడంతో, వాడు ఆగ్రహం\nచెంది ఆయనమీద తప్పుడు కేసు పెట్టాడు.\nఅప్పటికే ప్రజలలో పరాయి పాలన పట్ల\nవ్యతిరేకత వ్యాపించి ఉన్నది. దేబు ప్రజల\nధై ర్యానికి సంకేతం అయ్యాడు. ఆయనను\nఖైదుచేసి తీసుకుపోవడానికి పోలీసులు\nవచ్చినప్పుడు, గ్రామ ప్రజలు అతన్ని\nకీర్తిస్తూ, ఏకకంఠంతో నినాదాలు చేశారు.\nఒక సంవత్సరం తరవాత దేబును జైలునుంచి విడుదల చేశారు. ఆయనను చూడగానే గ్రామ\nప్రజలు పరమానందం చెందారు. అప్పుడే ఆ గ్రామానికి, జతిన్ అనే యువకుడు వచ్చాడు. అతడు\nవిప్లవకారుడు. పాత జమీందారునుంచి మొత్తం జమీందారిని కొన్న- శ్రీహరి ఆ ఊరి కొత్త జమీందారు\nఅయ్యాడు. ఎవరి ఆధీనంలోనూ లేని బంజరుభూములు చట్టప్రకారం జమీందారుకే చెందుతాయి.\nఅయినా, గ్రామప్రజలు తమ గొడ్డూగోదా మేపుకోవడానికి ఆ భూములను ఉపయోగించుకునేవాళ్ళు.\nఅక్కడి చెట్లను అందరికీ చెందిన ఉమ్మడి ఆస్తిగానే భావించేవాళ్ళు. కొత్తగా జమీందారయిన శ్రీహరి\nఅక్కడి చెట్లను సొంతానికి నరకడం ప్రారంభించాడు. గ్రామస్థులు ఆక్షేపించారు. దాని కారణంగా\nజరిగిన గొడవలో దేబు గాయపడ్డాడు. ఆ రోజు రాత్రే శ్రీహరి తోటలో కొత్తగా నాటిన మొక్కలను\nఎవరో నాశపరిచారు. ఆ నింద దేబుమీద పడింది. ఆయనను ఖైదుచేయడానికి మళ్ళీ పోలీసులు\nవచ్చారు. అయితే, అసలు నేరస్థుడైన ఆ గ్రామానికే చెందిన అనిరుద్ధ అనే కమ్మరి యువకుడు\nనేరాన్ని ఒప్పుకోవడంతో పోలీసులు అతన్ని ఖైదుచేసి తీసుకువెళ్ళారు.\nహఠాత్తుగా ఆ గ్రామంలో కలరావ్యాధి వ్యాపించింది. జననష్టం కలిగించింది. శవాలను\nదహనం చేయడానికి దేబు సాయపడ్డాడు. ఆయన ఇంటికి రాగానే ఆయనతోపాటు వచ్చిన కలరా\nవ్యాధిక్రిములు ఆయన బిడ్డకు సోకాయి. బిడ్డ మరణించాడు. ఆ తరవాత డేబు భార్యకూడా కలరా\nవ్యాధితోనే పోయింది.\nదేబు ఒంటరివాడయ్యాడు. జతిన్ ఆ గ్రామం వదిలిపెట్టవలసిన పరిస్థితి ఏర్పడింది. దాంతో\nఉన్న ఒక్క మిత్రుడు కూడా దూరం కావడంతో దేబు మరీ ఒంటరితనానికి లోనయ్యాడు.\nఅయినా, అదీ జీవితం! జీవితం నలువైపులనుంచీ ముట్టడి! నిరంతర పోరాటం! సాధారణ\nమైన సుఖసంతోషాలకు పాకులాడడంకన్నా, తాను విశ్వసించే ఉన్నత ఆదర్శాల కోసం పోరాటం\nసాగించడంలోనే మనిషికి నిజమైన శక్తి లభిస్తుందని రచయిత ఈ నవలద్వారా తేటతెల్లం చేశారు.\nతారాశంకర్ బందోపాధ్యాయ (1898-1971) వంగ భాషలో చాలా కథలూ, నవలలూ,\nరాసిన సుప్రసిద్ధ రచయిత. ఆయన రచించిన ఈ 'గణదేవత' నవలకు 1967 వ సం||లో భారతీయ\nజ్ఞానపీఠ పురస్కారం లభించింది.",
            "book_page_end": 35
        },
        {
            "title": "మీకు తెలుసా?",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "పృచ్ఛ",
            "moral": "చందమామ బృందం",
            "keywords": [
                "నాగార్జున కొండ",
                "అశోకచక్రం",
                "ఐఫిల్ టవర్",
                "పాడిపరిశ్రమాభివృద్ధి",
                "సాధారణ జ్ఞానం"
            ],
            "characters": [
                "చందమామ బృందం"
            ],
            "locations": [
                "నాగార్జున కొండ",
                "మైసూరు",
                "గ్రేట్ బ్రిటన్",
                "ప్యారీస్",
                "కేరళ"
            ],
            "content": "1. ప్రపంచంమొత్తం మీద నదీమధ్యంలో కొండ మీద రెండేరెండు పురాతన వస్తుప్రదర్శన\nశాలలు ఉన్నాయి. వాటిలో ఒకటి ఈజిప్టులో అబూ సింబెల్ సమీపంలో ఉన్నది. మరొకటి\nఇండియాలో ఉన్నది. అది ఏదో మీకు తెలుసా ?\n2. ఒక నగరం సమీపంలోని చిన్న కొండమీద వెలసిన దేవాలయానికి వెయ్యి మెట్లున్నాయి.\nఆ ఆలయం ఏది ?\n3. స్టాంపుల మీద తన పేరు ముద్రించని దేశం ఏది ?\n4. మన జాతీయపతాకం మధ్యలో ఉన్న చిహ్నం ఏమిటి ?\n5. మియాన్మార్ (బర్మా)లో వాడుకలో ఉన్న ద్రవ్యం (కరెన్సీ) ఏది ?\n6. 'రెడ్ క్రాస్'ను స్థాపించిన వారెవరు ?\n7. ఎల్. ఇ. వాటర్మన్ ఏ విషయంలో ప్రసిద్ధుడు 7\n8. శిక్షుల తొమ్మిదవ గురువు ఎవరు ?\n9. అమీర్ ఖుస్రో ఉపయోగించిన సంగీత వాయిద్యం ఏది ?\n10. మనదేశంలో జీడిపప్పును ఎక్కువగా ఎగుమతి చేసే రాష్ట్రం ఏది ?\n11. 'ఐఫిల్ టవర్' ఎక్కడ ఉన్నది? దానిని ఎవరు నిర్మించారు ?\n12. సుప్రసిద్ధమైన డా॥ శామ్యుల్ జాన్సన్ జీవితచరిత్రను ఎవరు రాశారు ?\n13. మనదేశంలో మొట్టమొదట నాణాలు ఏ కాలఘట్టంలో వాడుకలోకి వచ్చాయి ?\n14. ఒక దేశభక్తుడు నిరాహారదీక్ష వహించి, జైలులోనే ప్రాణాలు వదిలాడు. ఆయన ఎవరు?\n.\n15. 'రజతవిప్లవం ' అంటే ఏమిటి ?\nసమాధానాలు:\n1. ఆంధ్రప్రదేశ్లోని నాగార్జున కొండ.\n2. మైసూరు సమీపంలోని చాముండేశ్వరి ఆలయం.\n3. గ్రేట్ బ్రిటన్.\n4. అశోకచక్రం.\n5. క్యత్ (Kyat).\n6. జిన్ హెన్రీ డ్యూరంట్.\n7. ఫౌంటెన్ పేనా కనుగొన్నాడు.\n8. గురు తేజ్ బహదూర్.\n9. సరోద్.\n10. కేరళ.\n11. ప్యారీస్ నగరంలోని 885 అడుగుల ఎత్తయిన గోపురం. దానిని 1887-89 మధ్య గస్టావ్ ఐఫిల్ నిర్మించారు.\n12. జేమ్స్ బోస్వెల్.\n13. క్రీ. పూ. 5వ శతాబ్దం.\n14. జతినాస్.\n15. పాడిపరిశ్రమాభివృద్ధి.",
            "book_page_end": 36
        },
        {
            "title": "మేధావి",
            "book_page_start": 37,
            "pdf_page_start": 37,
            "pdf_page_end": 40,
            "author": "వసుంధర",
            "genre": "నీతి కథ",
            "moral": "అహంకారం మేధావులను కూడా మూర్ఖులను చేస్తుంది. తెలివైన శత్రువును తెలివిగా ఎదుర్కోవాలి.",
            "keywords": [
                "చలపతి",
                "సునందుడు",
                "మేధావి",
                "అహంకారం",
                "పోటీ"
            ],
            "characters": [
                "చలపతి",
                "సునందుడు",
                "చలపతి తండ్రి",
                "సునందుడి భార్య"
            ],
            "locations": [
                "గ్రామం"
            ],
            "content": "చలపతి అనే యువకుడికి గ్రాహ్యశక్తి\nఎక్కువ. ఏది చదివినా వెంటనే అర్థమై\nపోతుంది. ఒకసారి విన్న మాట కలకాలం\nగుర్తుండిపోతుంది. పిన్నతనంలోనే వాణ్ణి\nమహామేధావి అని చాలామంది అనేవారు.\nఎంతమంది మెచ్చుకున్నా అతడి తండ్రి\nమాత్రం, '' ఈ ఊళ్ళో అసలుసిసలు\nమేధావి సునందుడు. ఆయన మెచ్చు\nకుంటేనే, నువ్వు మేధావిక్రింద లెక్క!\"\nఅన్నాడు.\nచలపతి ఒకనాడు వెళ్ళి సునందుణ్ణి\nకలుసుకున్నాడు. సునందుడు వాణ్ణి\nపలువిధాల ప్రశ్నించి, \"నీ పరిజ్ఞానం,\nజ్ఞాపకం కూడా మెచ్చుకోతగ్గవి. ఊరి\nపెద్దలందర్నీ ఒకచోట సమావేశపరిచి,\nవారిముందు మనమిద్దరమూ పోటీ\nపడదాం. బహుశా, నువ్వే నన్ను గెలు\nస్తావు,'' అన్నాడు.\nఅప్పుడు చలపతికి కలిగిన ఆనందం\nఅంతాయింతా కాదు. ఇంటికివెళ్ళి వాడు,\nతండ్రికి జరిగింది చెబితే ఆయన,\n\"ఇందులో ఏదో తిరకాసుంటుంది. నువ్వు\nబాగా ఆలోచించుకో,\" అని హెచ్చ\nరించాడు.\nచలపతి, తండ్రి మాటను లెక్క\nచెయ్యలేదు.\nఈ పోటీని చూడాలని ఊళ్ళోవాళ్ళం\nదరూ సరదాపడ్డారు.\nపోటీ రోజున జనం తండోపతండాలుగా\nవచ్చారు.\nసునందుడు ముందుగా చలపతి\nనేమైనా ప్రశ్నలు వేయమన్నాడు. చలపతి\nవెంటనే, సూర్యుడి తేజస్సు ఎక్క\nడిది?\" అన్నాడు.\nఅందరూ సునందుడేం చెబుతాడోనని\nకుతూహలంగా ఎదురు చూశారు.\nసునందుడు చికాకుపడి, ''సూర్యుడి\nతేజస్సు ఎక్కడిదని, ఇక్కడి వాళ్ళలో\nఎవరినడిగినా అందరూ తలోరకంగా\nజవాబు చెబుతారు. ఎందుకంటే సూర్యుడి\nతేజస్సు ఎక్కడిదో తెలుసుకునేందుకు\nఊహ కావాలి. అయితే, ఊహ అంద\nరిదీ ఒకేలాగా ఉండదు. అందులోని\nనిజానిజాలు తేల్చడానికి మనం సూర్యుడి\nదగ్గిరకు వెళ్ళలేము. ఒకవేళ వెళ్ళినా\nబ్రతకనూలేము. శాస్త్రప్రకారం సూర్యుడి\nతేజస్సుకు కారణాలు చెప్పినా అది\nనీకూ, నాకూ తప్ప ఇంకెవరికీ అర్థంకావు.\nఇక్కడ చేరిన వారందరికీ అర్థమయ్యే\nప్రశ్నలు వేయాలని నీకు తెలియదా?\"\nఅన్నాడు.\nచలపతికి ఏమనాలో తోచక, ఒక్క\nక్షణం ఆలోచించి, \"పోనీ మీరే ఒక\nప్రశ్న వేయండి.\" అన్నాడు.\nసునందుడు వెంటనే, ''చంద్రుడి\nకాంతి ఎలా వచ్చింది?\" అని అడిగాడు.\nచలపతి తటపటాయించకుండా,\n\"ఇక్కడి వాళ్ళకు అర్థమయ్యేలాంటి\nప్రశ్నలే వేయాలని మీరూ గుర్తుంచు\nకోవాలి!\" అన్నాడు.\nసునందుడు నవ్వి, \"ఏం నీకు మనూరి\nవాళ్ళు తెలివి తక్కువ వాళ్ళుగా తోస్తు\nన్నారా? చంద్రుడికి స్వయంప్రకాశం\nలేదనీ, సూర్యకాంతి చంద్రుడిపై పడి\nప్రతిఫలించి వెన్నెలగా భూమిని చేరు\nతుందనీ, నీకు తెలియకపోవచ్చు, కానీ\nమన ఊళ్ళో అందరికీ తెలుసు. ఏం,\nరామయ్యా! నీకు తెలియదూ? ఏం,\nవీర్రాజూ, నీకు తెలియదూ?\" అంటూ\nగ్రామస్తు లొక్కక్కర్నే అడగసాగాడు.\nఅందరూ తెలుసునన్నట్టు తలలు\nఊపారు.\nచలపతి ఉక్రోషంగా, “మరి ఇందాక\nఅలా అన్నారు?\" అని ప్రశ్నించాడు.\n\"అంటే ఊరుకోవడమేనా? ఈ ఊరికి\nమనిద్దరమేనా తెలివైన వాళ్ళం!\" అని\nసునందుడు ఊరివాళ్ళవైపు తిరిగి, \"ఈ\nచలపతికి కాస్త తెలివి వుంటే వుందేమో\nకానీ వినయ గుణం లేదు. తనంతటివాడు\nలేడని అహంకారం. ఊళ్ళో అంతా తెలివి\nలేని వాళ్ళని అనుమానం. ఇంత చిన్న\nవయసులోనే ఇంత మిడిసిపాటు ఎవరికో\nగానీ వుండదు. నాతో పోటీ పడాలని వీడి\nకింత తపన ఎందుకు? నా దారిన నన్ను\nపోనిచ్చి, తన దారిన తను పోవచ్చు\nగదా!\" అన్నాడు.\"\nగ్రామస్థులందరూ కలిసి, చలపతిని\nనానా మాటలూ అని ఎద్దేవా చేశారు.\nవాడికి చచ్చేటంత అవమానమయింది.\nవాడు ఇంటికి వెళ్ళాక, తండ్రిచీవాట్లు పెట్టి,\n\"సునందుడి ముందు నువ్వు చాలవు.\nనామాట వినక భంగపడ్డావు.\" అన్నాడు.\nఅందుకు చలపతి, \"సునందుడిలాంటి\nవాడని నేను అనుకోలేదు. ఆయనకు\nతగిన విధంగా బుద్ధి చెప్పడమే, ఇకమీదట\nనా జీవితాశయం,\" అన్నాడు.\nఆ రోజు నుంచీ వాడు సునందుడి ప్రతి\nమాటనూ శ్రద్ధగా వింటూ, ప్రతి చేష్టనూ\nశ్రద్ధగా గమనిస్తూ, ఆయన రాసిన గ్రంథా\nలన్నీ తదేక దీక్షతో చదవసాగాడు. ఈ\nవిధంగా చలపతికి, ఆయన మాటల్లో,\nప్రవర్తనలో, ఆలోచనల్లో ఎన్నో లోపాలు\nస్పష్టంగా కనిపించసాగాయి. వాటికి వాడు\nఊళ్ళో విపరీతమైన ప్రచారం కల్పించ\nసాగాడు.\nఊళ్ళో వాళ్ళు కొందరు ఒకనాడు\nసునందుడి వద్దకు వెళ్ళి, చలపతి\nఅంటున్న మాటలు అతనికి చెప్పి ఎంతో\nబాధపడ్డారు.\nసునందుడు వాళ్ళను సముదాయించి,\n\"చలపతి తెలివైనవాడు. నా లోపాలు\nవాడు చూపిస్తే నాకూ మంచిది. వాటిని\nసవరించుకుని బాగుపడతాను. ఉత్త\nపుణ్యాన లేని లోపాలను వాడు లోపా\nలంటాడా — అందువల్ల వాడి కుత్సితబుద్ధే\nబయటపడుతుంది తప్ప, నాకేం నష్టం?\"\nఅన్నాడు.\nవాళ్ళు వెళ్ళిపోయాక 'సునందుడి\nభార్య. ఆయనతో \"ఇప్పుడు మీరు చూపిం\nచిన శాంతం మొదట్లో చూపించి ఉంటే,\nచలపతి మీకు శత్రువై వుండేవాడు కాదు.\nవాడు మీ గురించి చేస్తున్న దుష్ప్రచారం\nనాకెంతో దుఃఖాన్ని కలిగిస్తున్నది.\" అని\nచెప్పింది.\nసునందుడు చిన్నగా నవ్వి, \"వెర్రి\nదానా! నేను కావాలనే చలపతిని రెచ్చ\nగొట్టాను. ఎందుకంటే వాడు నిజంగానే\nమహామేధావి. నేనుండగా ఈ ఊళ్ళో\nనాకంటే గొప్ప మేధావి మరొకడు వుండ\nకూడదని నాకోరిక. అందుకే వాణ్ణి బాగా\nరెచ్చగొట్టాను. ఆవేశం మేధావుల్ని కూడా\nమూర్ఖుల్ని చేస్తుందనటానికి, చలపతే\nఉదాహరణ. చలపతి బుద్ధి ఇప్పుడు\nపెడదారి పట్టింది. నన్ను దుయ్యబట్ట\nడానికే వాడు, తన తెలివినంతా ఉపయో\nగిస్తున్నాడు, అందువల్ల మేధావిగా, ఈ\nఊళ్ళో నాకుపోటీలేదు. అర్థమయిందా?\"\nఅన్నాడు.",
            "book_page_end": 40
        },
        {
            "title": "వైద్యుడి పొగరు",
            "book_page_start": 41,
            "pdf_page_start": 41,
            "pdf_page_end": 44,
            "author": "దాసరి వెంకటరమణ",
            "genre": "నీతి కథ",
            "moral": "ఒక వ్యక్తి యొక్క ప్రతిభను గుర్తించి, వారికి సరైన గౌరవాన్ని ఇవ్వాలి. వారి తెలివైన చర్యల వెనుక ఉన్న ఉద్దేశాన్ని అర్థం చేసుకోవాలి.",
            "keywords": [
                "శేషాచలపతి",
                "రాజు",
                "వైద్యం",
                "రహదారి",
                "ప్రజా సంక్షేమం"
            ],
            "characters": [
                "శేషాచలపతి (వైద్యుడు)",
                "రాజు",
                "మంత్రి",
                "సేనాపతి"
            ],
            "locations": [
                "ముదినేపల్లి (గ్రామం)",
                "రాజధాని"
            ],
            "content": "ముదినేపల్లి అనే గ్రామంలో, శేషాచలపతి\nఅనే గొప్ప వైద్యుడుండేవాడు. ఆయన\nప్రణవైద్యంలో మంచి దిట్ట. ఆయన\nచెయ్యి తగలగానే ఎంత భయంకరమైన\nప్రణమైనా. ఇట్టే తగ్గుముఖం పడుతుం\nదని చెప్పుకునేవారు.\nఒకసారి, శేషాచలపతి వుండే\nప్రాంతాన్ని పాలించే రాజు, రాచపుండు\nవ్యాధికి గురయ్యాడు. వీపున లేచిన ఆ\nపుండు, రాజును నరకయాతన పాలుచేయ\nసాగింది. ఆస్థానవైద్యుడు ఎన్ని రకాల\nమూలికలువాడి చికిత్సచేసినా ప్రయోజనం\nలేకపోయింది. ఆ పరిస్థితుల్లో శేషాచలపతి\nప్రశస్తి. ఆ నోటా ఈ నోటా రాజాంతఃపురం\nచేరింది. రాజు, శేషాచలపతి గురించి విని,\nవిర క్తిగా నవ్వి, “సరే, ఏ పుట్టలో ఏ పాము\nవున్నదో ! చూద్దాం. ఆ వైద్యుడికి కబురు\nచేయండి,\" అని మంత్రికి చెప్పాడు.\nమంత్రి ఆజ్ఞ మేరకు రాజభటులు\nపల్లకీ తీసుకుని, శేషాచలపతి వుండే\nముదినేపల్లి గ్రామం చేరి, ఆయనకు\nరాజాహ్వానాన్ని వివరించారు. తన వైద్య\nప్రావీణ్యం రాజ్యాన్నేలే రాజువరకూ\nపాకినందుకు శేషాచలపతి ఎంతగానో\nసంతోషించాడు.\nఅయితే, ఆయన ప్రయాణానికి సిద్ధ\nపడుతున్న సమయంలో ఒక ఆలోచన\nవచ్చింది. ఆ కారణంగా ఆయన భటుల\nవెంట రాజధానికి వెళ్ళడానికి నిరాక\nరిస్తూ, ''మహారాజుగారికి నా వైద్యంలో\nఅంతగా గురి వుంటే, ఆయన్నే ఇక్కడికి\nరమ్మని చెప్పండి.\" అన్నాడు.\nఇది విన్న భటులకు ఆశ్చర్యంతో నోట\nమాట రాలేదు. మహారాజుగారి ఆహ్వానాన్ని\nతిరస్కరిస్తున్న వైద్యుడి ధైర్యం ఏమిటో,\nవాళ్ళకు అర్థం కాలేదు: వాళ్ళు తిరిగి\nవచ్చి. రాజుకు జరిగిన సంగతి విన్న\nవించుకున్నారు.\nఆ సమయంలో అక్కడ ఉన్న సేనా\nపతి ఉగ్రుడైపోయి, \"ఏమిటీ! పిచ్చి\nమొక్కలతో పసర్లు పిండుకునే, ఒక\nగ్రామవైద్యుడికి ఎంత పొగరు ? మహా\nరాజా, ఇప్పుడే వాణ్ణి బంధించి రాజధానికి\nతెప్పిస్తాను.\" అన్నాడు.\nరాజు అతణ్ణి వారిస్తూ, \"పిచ్చి\nమొక్కల్లోంచి అమూల్యమైన మూలికల్ని\nగుర్తించగల, అతడి నైపుణ్యాన్ని మనం\nగౌరవించాలి. నేను వెంటనే వైద్యుడుండే\nగ్రామం వెళ్ళదలిచాను. అందుకవసర\nమైన ఏర్పాట్లు చెయ్యండి,\" అన్నాడు.\nరాజు కొద్దిపాటి పరివారంతో పల్లకీలో\nగ్రామం చేరుకుని, గ్రామం వెలుపల\nప్రత్యేకంగా ఏర్పాటు చేసిన విడిదిలో\nదిగాడు.\nసేనాపతి, శేషాచలపతి ఇంటికి వెళ్ళి,\n\"ఏమండీ, మహారాజుగారు మీ గ్రామం\nశివారు వరకూ వచ్చారు. ఆది సరిపో\nతుందా లేక తమ భవనానికి రమ్మం\nటారా ?'' అని హేళనగా అడిగాడు.\nశేషాచలపతి, సేనాపతి మాటల్ని ఏ\nమాత్రం పట్టించుకోకుండా, రాజుగారి\nవిడిదికి వెళ్ళి, ఆయనకు వినయంగా\nనమస్కరించి, వ్రణాన్ని పరీక్షించి వైద్యం\nప్రారంభిస్తూ, \"మహారాజా! వ్యాధి నివా\nరణకు చికిత్స ఎంత ప్రధానమో, పథ్యం\nకూడా అంతే ప్రధానం, అందువల్ల,\nతమరు మా ఇంటినుంచి పంపే ఆహారాన్నే\nభుజించాలి. కఠిన పథ్యం కనక, రెండు\nవారాలపాటు జిహ్వచాపల్యాన్ని చంపు\nకోక తప్పదు.\" అని చెప్పాడు.\nఆ తర్వాత శేషాచలపతి ఎన్నో అరుదైన\nమూలికల్ని కష్టపడి సంపాదించి, శ్రద్ధగా\nవైద్యం చేశాడు. వారం రోజుల్లో ప్రణం\nతగ్గుముఖం పట్టి, మరొక వారానికిపూర్తిగా\nమాడిపోయింది.\nరాజు, శేషాచలపతిని ఎంతగా నో\nమెచ్చుకుని '' వైద్యంలో మీ ప్రతిభ\nఅపూర్వం. ప్రతిఫలంగా నేను ఏమిచ్చినా,\nమీ ఋణం తీర్చుకోగలనని గాదు. నా\nతృప్తికోసం చెబుతున్నాను. మీకెంత\nధనం కావాలో కోరుకోండి. ఖజానానుంచి\nపంపగలను,\" అన్నాడు.\nశేషాచలపతి వినయంగా. ''ప్రభూ!\nనాకు కొన్ని పంట పొలాలూ, పండ్ల\nతోటలూ వున్నవి. వాటిమీద వచ్చే ఆదా\nయంతో నా జీవితం సుఖంగా సాగి\nపోతున్నది. కనుక, ఈ దేశాన్నేలే మహా\nరాజులనుంచి వైద్యానికిగాను ప్రతిఫలంగా\nధనం పుచ్చుకోలేను. కాని, తమరు నా\nకోర్కెనొకదాన్ని మన్నించాలి.\" అన్నాడు.\n''ఏమిటది ?'' అని రాజు ఆశ్చర్యంగా\nఅడిగాడు.\n\"తమరు మా గ్రామానికి పల్లకీలో\nవచ్చారు. ఈసారి అలాకాక వెళ్ళేటప్పుడు\nరథంమీద వెళ్ళండి.\" అన్నాడు శేషా\nచలపతి. ఆ తర్వాత ఆయన రాజుకు ఒక\nఉత్తరం ఇస్తూ, \"ప్రభూ! నా ప్రవర్త\nనలో ఏదైనా ఆసహజత్వం కనిపించి,\nమిమ్మల్ని బాధించి వుంటే క్షమించండి !\nఅలా రథంలో ప్రయాణం చేయమన\nడంలో, నా అభిప్రాయం రాజధాని చేరే\nలోగా బోధ పడనట్లయితే, అప్పుడు నే\nనిచ్చిన ఉత్తరం చదవండి. \" అనికోరాడు.\nరాజూ, సేనాపతీ రథంలో, రాజధానికి\nబయలుదేరారు. దారంతా ఎగుడు\nదిగుళ్ళతో గతుకులతోవుండి, ప్రయాణం\nచాలా ప్రయాసగా వున్నది. రాజుకు శరీర\nశ్రమ కలిగించడమే, ఆ పొగరుబోతు\nవైద్యుడి ఉద్దేశం, అనుకున్నాడు సేనాపతి.\nఅతడు రాజుతో, \"మహారాజా,\nచూశారా ! ఆ పొగరుబోతు వైద్యుడు పని\nగట్టుకుని తమరిని తన గ్రామానికి పిలి\nపించడమే గాక, ఇప్పుడు ఈ గతుకుల\nదారిలో వెళ్ళమని సలహా ఇచ్చాడు. ఏదీ,\nఆ ఉత్తరం ఇవ్వండి. అందులో ఏ\nమున్నదో చూస్తాను,” అన్నాడు.\n“వద్దు.వైద్యుడు ఉత్తరంలో ఏంరాశాడో\nనాకు బోధపడింది !\" అన్నాడు రాజు.\nరాజధాని చేరుతూనే, మంత్రిని పిలిచి,\n\"వెంటనే ముదినేపల్లి ప్రాంతపు మన\nప్రతినిధిని రప్పించండి. గతంలో ఆ\nగ్రామానికి రహదారి నిర్మించేందుకు\nఅతడికి ఇచ్చిన నిధులు ఏమైనవో విచా\nరించండి.\" అని చెప్పాడు.\nతర్వాత ఆయన. సేనాపతితో\n\"వైద్యుడు శేషాచలపతి చాలా తెలివైన\nసున్నిత మనస్కుడు. ఆ గ్రామం రహ\nదారి నిర్మాణ విషయంలో జరిగిన అవక\nతవకలను గురించి, ఆ గ్రామాధికారి\nలోగడ మనకు కొంత గోప్యంగా తెలియ\nజెప్పాలని చూశాడు. మనం పట్టించుకో\nలేదు. వైద్యుడి ఉత్తరం చదువు, సంగ\nతేమిటో నీకే తెలుస్తుంది.\" అన్నాడు.\nసేనాపతి ఆ ఉత్తరం చదివాడు.\nఅందులో ఇలా ఉన్నది: \" ప్రభూ !\nప్రయాణంలో మీకు కలిగించిన శ్రమకు\nనన్ను మన్నించండి. నా దగ్గిరకు వచ్చే\nఅనేకమంది రోగులు రోజూ పడుతున్న\nశ్రమను మీరూ అనుభవించారు. దయచేసి\nవాళ్ళకు న్యాయం చేయండి!\"\nఉత్తరం చదివి ఆశ్చర్యంగా చూస్తున్న\nసేనాపతితో, రాజు, \" ఇప్పటికైనా\nవైద్యుడి పొగరుకు కారణం అర్థ\nమైందా?\" అన్నాడు.\nఇది జరిగాక నెల తిరక్కుండానే,\nరాజధానినుంచి ముదినేపల్లి గ్రామానికి\nచక్కని రహదారి వేయడమేగాక, ప్రయా\nణీకుల సౌకర్యం కోసం అక్కడక్కడా\nసత్రాలు కూడా నిర్మించబడినై.",
            "book_page_end": 44
        },
        {
            "title": "వీరహనుమాన్ (29. ఇంద్రజిత్తు మరణం)",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పురాణ కథ",
            "moral": "అధర్మానికి మద్దతుగా నిలవకుండా, ధర్మాన్ని పాటించడం కష్టం అయినా సరైనది.",
            "keywords": [
                "లక్ష్మణుడు",
                "ఇంద్రజిత్తు",
                "విభీషణుడు",
                "రావణుడు",
                "హెూమం"
            ],
            "characters": [
                "రాముడు",
                "లక్ష్మణుడు",
                "విభీషణుడు",
                "ఇంద్రజిత్తు",
                "రావణుడు",
                "మండోదరి"
            ],
            "locations": [
                "లంక",
                "నికుంభిల",
                "అశోకవనం"
            ],
            "content": "దుఃఖంలో ఉన్న రాముడికి విభీష\nణుడు ఏమి చెబుతున్నదీ అర్థం కాలేదు.\nఅందుచేత అతను కొంతసేపటికి తనను\nతాను నిగ్రహించుకుని, \"విభీషణా,\nఇప్పుడేమిటో చెప్పావు. నాకు సరిగా\nతెలియలేదు. మళ్ళీ చెప్పు.\" అన్నాడు.\nదానికి విభీషణుడు ఇలా అన్నాడు:\n\"నువ్వు నిష్కారణంగా దుఃఖిస్తూ.\nమాకు కూడా దుఃఖం కలిగిస్తున్నావు.\nసంతోషిస్తున్నది నీ శత్రువులు మాత్రమే.\nరాక్షసులను చంపటమూ, సీతను తిరిగి\nపొందటమూ నీ కోరిక అయిన పక్షంలో\nయుద్ధప్రయత్నం చెయ్యి. లక్ష్మణుణ్ణి\nవానరసేనతో సహా నికుంభిలకు పంపి,\nఇంద్రజిత్తుతో యుద్ధంచేసి, అతన్ని\nచంపమను. ఇంద్రజిత్తు హెూమం చెయ్య\nటానికి నికుంభిలకు వెళ్ళాడు. అతను\nఆ హెూమం పూర్తిచేశాడంటే మనందరికీ\nచావు తప్పదు. అది బ్రహ్మ దేవుడు\nఇంద్రజిత్తుకు ఇచ్చిన వరం. అతని\nనికుంభిలాహెూమానికి ఆటంకం కలి\nగించిన వాడి చేతిలో ఇంద్రజిత్తు చస్తాడు.\nఇంద్రజిత్తు చచ్చాడంటే, రావణుడూ,\nఅతని మిత్రులూ చచ్చినవాళ్ళ కింద నే\nలెక్క.\"\nరాముడు లక్ష్మణుడితో ఇంద్రజిత్తును\nచంపి రమ్మన్నాడు. అందుకుగా ను\nలక్ష్మణుడు బలమైన వానర, భల్లూక\nసేనలను వెంట తీసుకుపోయేటట్టూ.\nనికుంభిలకు దారి చూపటానికి విభీష\nణుడు లక్ష్మణుడి వెంట వెళ్ళేటట్టూ\nఏర్పాటు జరిగింది. లక్ష్మణుడి వెంట\nహనుమంతుడు కూడా బయలుదేరాడు.\nబయలు దేరేటప్పుడు లక్ష్మణుడు\nబంగారు అలంకరణలు గల ధనస్సూ,\nబాణాలూ, కవచమూ ధరించాడు. విభీష\nణుడు కూడా మంచి విల్లు ధరించాడు.\nవాళ్ళు నికుంభిలకు వెళ్ళేటప్పుడు\nదూరంగా వ్యూహం పన్ని ఉన్న రాక్షస\nసేన వారికి కంటపడింది.\nవిభీషణుడు లక్ష్మణుడికి ఆ రాక్షస\nసేనను చూపి, ''ఇంద్రజిత్తు హెూమం\nపూర్తి కాకముందే వానరసేనలు రాక్షస\nసేనలను నాశనం చెయ్యాలి. నువ్వు ఈ\nసేనను ఛేదించు. అప్పుడు నీకు ఇంద్ర\nజిత్తు కనిపిస్తాడు. ఆ సమయంలో నువ్వు\nఇంద్రజిత్తును చంపెయ్యి,\" అన్నాడు.\nవెంటనే వానరులూ, భల్లూకాలూ,\nలక్ష్మణుడూ రాక్షససేన మీద దారుణ\nమైన యుద్ధం చేశారు.\nతన సేనలో చెలరేగిన హాహాకారాలు\nవిని, ఇంద్రజిత్తు తన హెూమం పూర్తి\nకాకుండానే లేచి, తన రథాన్ని ఎక్కి,\nయుద్ధానికి సిద్ధమై వచ్చాడు.\nవిభీషణుడూ, లక్ష్మణుడూ కొంత\nదూరం వెళ్ళాక ఒక మహావనం కని\nపించింది. ఇంద్రజిత్తు హెూమం చేసే\nచోటు అక్కడే ఉన్నది. అక్కడ నల్లగా,\nభయంకరమైన మహావృక్షం ఉన్నది.\nఇంద్రజిత్తు అక్కడే భూత బలులు\nఇచ్చి యుద్ధానికి వస్తాడు. తరవాత\nఅతను ఎవరికీ కనబడకుండా యుద్ధం\nచేస్తాడు.\nఈ సంగతి విభీషణుడు చెప్పేసరికి.\nలక్ష్మణుడు యుద్ధసన్నద్ధుడై ఆ మహా\nవృక్షం సమీపంలో నిలబడ్డాడు. ఇంతలో\nయుద్ధానికి సిద్ధమై, రథం మీద ఇంద్ర\nజిత్తు ఆ చెట్టును సమీపించాడు.\n\"నిన్ను యుద్ధానికి పిలుస్తున్నాను.\nనాతో యుద్ధం చెయ్యి.\" అన్నాడు\nలక్ష్మణుడు ఇంద్రజిత్తుతో.\nఇంద్రజిత్తు లక్ష్మణుడి మాట విని,\nఅతని వెంట విభీషణుడు ఉండటం\nచూసి, ఆగ్రహంతో ఇలా అన్నాడు:\n\"విభీషణా, నువ్వు రాక్షసుడివై ఉండి\nకూడా కులాభిమానం ఎలా వదిలావు?\nఇది నీ జన్మస్థలం. నువ్వు సాక్షాత్తూ\nనా తండ్రికి తమ్ముడివి. నాకు ఎలా\nద్రోహం తలపెట్టావు? ధర్మం లేని\nదుర్మార్గుడివి. నీకు బంధువులనీ, స్నేహ\nమనీ, కులమనీ, రక్తస్పర్శ అనీ లేదు.\nఅయిన వాళ్ళను వదిలిపెట్టి శత్రువుకు\nదాసుడివి అయ్యావు! బంధువులు నిన్ను\nచూసి ఏడుస్తారు; మంచివాళ్ళు నిన్ను\nతిట్టిపోస్తారు. అయిన వాళ్ళ మధ్య\nగొప్పగా ఉండటానికీ, శత్రువులమధ్య\nహీనంగా ఉండటానికీ తేడా ఏమిటో\nనీకు తెలియలేదు. నాకు బంధువువై\nఉండి, నా హెూమం భగ్నంచేసి, నాకు\nఅపకారం చెయ్యటానికి ఇలా చేశావు.\nఇలాటి నీచమైనపని మరొకడు చెయ్యడు.\"\nదానికి విభీషణుడు ఇలా అన్నాడు:\n\"నా స్వభావం నీకు తెలీదా? నాది\nసాత్విక స్వభావం. అధర్మాన్ని నేను\nసహించలేను. లేకపోతే, నా అన్నను\nనేను వదులుకుంటానా ? నీ తండ్రికి\nఅన్ని అవలక్షణాలూ ఉన్నాయి. త్వర\nలోనే ఈలంకలోని రాక్షసులు, నీతండ్రితో\nసహా నశించనున్నారు. నీకు చావు\nమూడింది. నన్ను ఏమనాలని ఉన్నదో\nఅన్నీ అను. చచ్చిపోనున్నవాడివి నిన్ను\nతిట్టి ఏం లాభం? మాయాసీతమ చంపి,\nరామలక్ష్మణులకు అవమానం చేశావు.\nనువ్వు జీవించలేవు. లక్ష్మణుడితో యుద్ధం\nచేసి, చచ్చిపోయి, యమదూతలకు\nసేవ చెయ్యి.''\nఇంద్రజిత్తు లక్ష్మణుణ్ణి చూసి, \"ఆ\nరాత్రి యుద్ధంలో నా బాణాలదెబ్బతెలుసు\nకుని కూడా నువ్వు మళ్ళీ నాతో యుద్ధానికి\nవచ్చావంటే నీకు మతిమరుపో, ఆయువు\nతీరిపోవటమో కావాలి,\" అన్నాడు.\n\"దొంగలాగా కనబడకుండా యుద్ధం\nచేసి గొప్ప వీరుణ్ణి అనుకుంటున్నావు!\nఇప్పుడు చూపించు నీ అసలు ప్రతాపం,”\nఅన్నాడు లక్ష్మణుడు.\nఇంద్రజిత్తు చప్పున లక్ష్మణుడి మీద\nబాణాలు వేసి, అతని శరీరమంతా\nనెత్తురుమయం చేశాడు. లక్ష్మణుడు\nకోపించి, ఇంద్రజిత్తు మీద తీవ్రమైన\nబాణాలు వేశాడు. ఇద్దరూ సమానంగా\nయుద్ధం చేశారు.\nకొంతసేపు యుద్ధం సాగాక ఇంద్ర\nజిత్తు ముఖంలో విభీషణుడికి భయం\nకనిపించింది. అతను లక్ష్మణుడి తో,\n\"ఇంద్రజిత్తు దెబ్బ తిన్నట్టున్నాడు.\nఅతన్ని చంపెయ్యటానికి ఇదేసమయం,\"\nఅన్నాడు.\nలక్ష్మణుడు మరింత తీక్షమైన బాణా\nలతో ఇంద్రజిత్తును కొట్టాడు. ఇంద్రజిత్తు\nమూర్ఛపోయాడు.\nఅయితే, ఇంద్రజిత్తు స్పృహవస్తూనే\nఎదురుగా లక్ష్మణుణ్ణి చూసి, తన పరా\nక్రమం మాట జ్ఞాపకం వచ్చి, లక్ష్మణుడి\nమీదా అంతకన్నా హెచ్చుగా విభీషణుడి\nమీదా బాణాలు వేశాడు.\nఆ బాణాలు లక్ష్మణుడికి కొంచెమైనా\nబాధ కలిగించలేదు. “యుద్ధంలో గెలవ\nగోరినవాడు ఇలాగా బాణాలు వేసేది?\"\nఅంటూ అతను ఇంద్రజిత్తు మీద తీవ్ర\nమైన బాణాలు వేశాడు.\nలక్ష్మణుడి బాణాల కు ఇంద్రజిత్తు\nకవచం ముక్కలు ముక్కలుగా రథంలో\nపడింది. అతని దేహం బాగా గాయ\nపడింది.\nఇంద్రజిత్తు ఆగ్రహించి, తన బాణా\nలతో లక్ష్మణుడి కవచాన్ని కూడా పగల\nగొట్టేశాడు. ఈ విధంగా వారిద్దరూ ఒకరి\nకొకరు తీసిపోకుండా చాలాసేపు యుద్ధం\nచేశారు. ఇద్దరూ జయమేకోరి పట్టుదలతో\nపోరాడారు. అలాటి యుద్ధం ఎవరో ఒకరు\nచచ్చినదాకా ఆగదు.\nఆ యుద్ధం చూసిన మీదట విభీష\nణుడు తాను కూడా తన మంత్రులు\nనలుగురితోసహా యుద్ధానికి పూనుకోవటం\nమంచిదని భావించి వానర సైనికులతో\nఇలా అన్నాడు :\n\"వానర వీరులారా, ఇక రావణుడికి\nఈ ఇంద్రజిత్తు తప్ప వేరేగతిలేదు. వీణ్ణి\nఎందుకు ఉపేక్షిస్తారు? మీరు ఇప్పటికి\nరాక్షస వీరుల నందరినీ చంపేశారు.\nఈ ఒక్క ఇంద్రజిత్తు అనగా ఎంత ?\nవీణ్ణి కూడా చంపేశారంటే రావణుడు\nదిక్కులేని వాడే ! వాణ్ణి నేనే చంపుదును\nగాని, వాడు నాకు కొడుకు వరస. నేను\nవాణ్ణి చంపటం తప్పు అవుతుంది. ఇంద్ర\nజిత్తుకు సహాయంగా ఉన్న సేనను\nనిర్మూలించండి.\"\nఈ మాటలు విని వానరులు తోక\nలాడించి, సింహనాదాలు చేసి, రాక్షస సేన\nమీదికి విజృంభించారు. విభీషణుడూ,\nఅతని మంత్రులూ కూడా రాక్షససేనపై\nయుద్ధం సాగించారు.\nఈలోపుగా లక్ష్మణుడు ఒక బాణంతో\nఇంద్రజిత్తు రథసారధి తల నరికేశాడు.\nఅప్పుడు ఇంద్రజిత్తు తానే తన రథాన్ని\nనడుపుకుంటూ యుద్ధం చేశాడు. అది\nచూడటానికి ఆశ్చర్యకరంగానే ఉన్నది\nగాని, లక్ష్మణుడు అతన్ని బాధించటానికి\nఅవకాశం మరింతగా ఏర్పడింది. ఆ\nదెబ్బతో ఇంద్రజిత్తుకు ఉండిన యుద్ధ\nగర్వం పోయింది. అతని ముఖంలో\nమార్పు గమనించిన వానరులు ఎంతగానో\nసంతోషించారు.\nప్రమాథీ, శరభుడూ, రభసుడూ, గంధ\nమాదనుడూ అనే నలుగురు వానర\nవీరులూ, ఇంద్రజిత్తు రథాన్ని లాగే\nనాలుగు గుర్రాల మీదా ఒక్కసారి\nపడ్డారు. అవి నెత్తురు గక్కి, చచ్చి\nపడిపోయాయి.\nఇంద్రజిత్తు రథం నుంచి నేల మీదికి\nదిగి, లక్ష్మణుడిపై బాణాలు వేస్తూ మీదికి\nవచ్చాడు. అతని చుట్టూ రాక్షసులు\nకమ్ముకుని ఉన్నారు.\nఇంద్రజిత్తు వాళ్ళతో, ''మీరు యుద్ధం\nసాగిస్తూ ఉండండి. మీ చాటున నేను\nనగరంలోకి వెళ్ళి మరొక రథం ఎక్కి\nవస్తాను.\" అన్నాడు.\nఅతను ఆ ప్రకారమే లంకలోకి వెళ్ళి,\nమంచి రథం సిద్ధం చేయించి, దానిమీద\nతిరిగి యుద్ధానికి వచ్చాడు. అతను\nఉన్నట్టుండి రథం మీద తిరిగి ప్రత్యక్షం\nకావటంచూసి, లక్ష్మణుడూ, విభీషణుడూ\nకూడా ఆశ్చర్యపోయారు.\nఈసారి ఇంద్రజిత్తు తన బాణాలతో\nవానర సేనకు అమితంగా నష్టం కలిగిం\nచాడు. అదిచూసి లక్ష్మణుడు అతని విల్లు\nవిరిచాడు. తరవాత అతని సారధి తల\nనరికేశాడు. అయినా ఇంద్రజిత్తు యుద్ధం\nసాగించటమేగాక, విభీషణుణ్ణి కూడా తన\nబాణాలతో గాయపరిచాడు. విభీషణుడు\nమండిపడి, తన గదతో ఇంద్రజిత్తు\nరథాశ్వాలను చంపాడు.\nతరవాత ఇంద్రజిత్తూ, లక్ష్మణుడూ\nదివ్యాస్త్రాలు ఒకరి మీద ఒకరు ప్రయో\nగించుకున్నారు. చిట్టచివరకు లక్ష్మణుడు\nప్రయోగించిన ఇంద్రాస్త్రంతో ఇంద్రజిత్తు\nతల తెగి కిందపడింది.\nవిభీషణుడూ, వానరులూ సింహ\nనాదాలు చేశారు. వానరులు విజయ\nగర్వంతో తమని వధ చెయ్యసాగేసరికి\nరాక్షసులు రెట్టింపు శోకంతో, లంకలోకి\nపారిపోయారు.\nఇంద్రజిత్తు చావగానే వానరులు\nఅమితంగా సంతోషించి, లక్ష్మణుణ్ణి కొని\nయాడారు. లక్ష్మణుడు రాముడి వద్దకు\nపోయి నమ స రించి నిలబడ్డాడు. రాముడు\nఅతన్ని కౌగలించుకుని, ''ఇంద్రజిత్తు\nచావటం రావణుడి కుడిభుజం తెగి\nపోవటమే. ఇక రావణుణ్ణి అతి సులువుగా\nచంపగలను,\" అని, లక్ష్మణుడి గాయా\nలకు చికిత్స చేయమని సుషేణుణ్ణి\nనియోగించాడు.\nఇంద్రజిత్తు వెంట వచ్చి, యుద్ధ\nభూమిలో అక్కడక్కడా యుద్ధం చేస్తున్న\nరాక్షసవీరులు, ఇంద్రజిత్తు పోయినట్టు\nవిని దుఃఖిస్తూ, రావణుడి వద్దకు వెళ్ళి,\nవిభీషణుడి సహాయంతో లక్ష్మణుడు ఇంద్ర\nజిత్తును చంపాడని చెప్పారు. ఆ వార్త\nవింటూనే రావణుడు మూర్ఛపోయాడు.\nతిరిగి స్పృహ వచ్చినాక రావణుడు\nఇంద్రజిత్తు కోసం చాలా శోకించాడు.\nఅతని పుత్రశోకం క్రమంగా క్రోధంగా\nమారింది. అతనికి సీతనే చంపెయ్యా\nలన్న అభిప్రాయం కలిగింది. అతను తన\nఎదట ఉన్న రాక్షసులతో,\nఇంద్రజిత్తు మాయసీతను వానరుల ఎదట\nచంపి చూపించాడు. నేను నిజమైన\nసీతనే చంపుతాను. రాముడి మీది నుంచి\nమనసు మరలని సీతను చంపేస్తాను,\"\nఅని చెప్పి. కత్తి దూసి రౌద్రంగా\nఅశోకవనంలో ఉండే సీతాదేవి దగ్గరికి\nబయలుదేరాడు.\nఈ సంగతి తెలిసి మండోదరీ,\nరావణుడి మంత్రులూ అతనికి అడ్డు\nతగిలారు.\n\"ఇప్పటి కైనా సీతను రాముడికి\nఅప్పగించి, సర్వనాశనం జరగకుండా\nచూడు,\" అని మండోదరి రావణుడికి\nహితవు చెప్పింది.\n\"ఈ కోపాన్ని రాముడి మీద చూపించు.\nసీతను చంపి సాధించే దేమిటి?”\nఅన్నారు రావణుడి మంత్రులు.\nతన కర్తవ్యం రాముణ్ణి చంపటమే\nకాని, సీతను చంపటం కాదని తెలుసు\nకుని రావణుడు ఉగ్రమైన లంకా\nయాగం మొదలు పెట్టాడు.",
            "book_page_end": 52
        },
        {
            "title": "చందమామ కబుర్లు (కృత్రిమ వర్షం, ఈదడంలో రికార్డు, ఆదుపులోకి వచ్చిన పెరుగుదల)",
            "book_page_start": 53,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "వైజ్ఞానిక విశేషాలు",
            "moral": "పట్టుదల, వైద్యం మరియు సాంకేతికత ద్వారా అద్భుతాలు సాధించవచ్చు.",
            "keywords": [
                "కృత్రిమ వర్షం",
                "క్లౌడ్ సీడింగ్",
                "జానకి",
                "గట్టయ్య",
                "పిట్యూటరీ ట్యూమర్"
            ],
            "characters": [
                "జానకి",
                "గట్టయ్య"
            ],
            "locations": [
                "కచ్ (గుజరాత్)",
                "ఇంగ్లీష్ ఛానల్",
                "కరీంనగర్ జిల్లా"
            ],
            "content": "**కృత్రిమ వర్షం !**\nగుజరాత్లోని కఛిప్రాంతంలో గత జూలై నెలలో కొన్ని ప్రయోగాలద్వారా వర్షం కురిపించారు. ' కాలే\nబొగ్గు'మీద 'సిల్వర్ అయోడైడ్' అనే రసాయనిక పదార్థాన్ని చల్లినట్టయితే ఆ ఆవిరి మేఘాలను తాకి\nవర్షం కురుస్తుంది. దీనిని • క్లౌడ్సీడింగ్ ' అని అంటారు. అయితే దీనికి, అనుకూలమైన వాతావరణం\nఅంటే ఆకాశంలో మేఘా లు, సరైన ఉష్ణోగ్రత, గాలిలో తగిన తడి కావాలి. అప్పుడే ఈ ప్రయోగం\nవిజయవంతమవుతుంది. 27 చోట్ల జరిగిన 'క్లౌడ్ సీడింగ్ ' ప్రభావం వాతావరణం మీద నాలుగు రోజులు\nకొనసాగింది.\n**ఈదడంలో రికార్డు!**\nఅంధుల పర్వతారోహణ గురించి ఇటీవల తెలుసు\nకున్నాం. ఇప్పుడు ఒక వికలాంగురాలు ఈతలో సరి\nకొత్త రికార్డు సృష్టించింది. బెంగుళూరుకు చెందిన\nజానకి అనే స్త్రీకి పక్షవాతంతో రెండు కాళ్ళూ దెబ్బ.\nతిన్నాయి. బ్యాంక్ ఉద్యోగిని అయిన ఆమె చక్రాల\nకుర్చీలోనే తిరుగుతుంది. ఆచంచలమైన పట్టుదలతో\nఆమె కల్లోలికమైన 'ఇంగ్లీష్ ఛానల్'లో ఇంగ్లాండులోని\nషేక్స్ పియర్ బీచన్నుంచి, ఫ్రాన్స్లోని విస్సంట్ వరకు అంటే 37 కి.మీ. దూరం\nఈది రికార్డును సృష్టించింది. ఆమె బెంగుళూరులోనే ఈతలో శిక్షణ ప్రారంభించింది.\nసముద్రం ఈతలో శిక్షణ పొందడానికి మాల్పే బీచ్కి వెళ్ళింది. అక్కడ చేరిన ఒక\nవారంలోగా 7 కి.మీ. దూరంలోవున్న సెయింట్ మేరీస్ దీవిని చేరుకోకలిగింది.\nమాల్చే శీతోష్ణస్థితి అలవాటు పడటానికి ఐదు వారాలు గడిపాక, మూడు వారాలు\nశిక్షణపొంది, జానకి జూలై 29వ తేదీ 37 కి. మీ. దూరం ఈదగలిగింది.\nనీళ్ళలోంచి గట్టుమీదికి వస్తూ ఆమె, 'నా జీవిత స్వప్నం ఫలించింది' అని అన్నది.\n**ఆదుపులోకి వచ్చిన పెరుగుదల !**\nకరీంనగర్ జిల్లాకు చెందిన గట్టయ్య అనే కుర్రవాడు పదకొండేళ్ళ వయసు వరకూ\nమామూలుగా, అంటే 4 అడుగుల ఎతే ఉండేవాడు. ఆ తరవాత అతడు వెదురు\nచెట్టులా పెరగసాగాడు. పద్దెనిమిదేళ్ళు నిందేసరికి 7 అడుగులా 4 అంగుళాల ఎత్తు\nపెరిగాడు. ఇప్పుడు మనదేశంలో అందరికన్నా పొడవైనవాడు గట్టయ్య. అయినా,\nఆతడు పెరగటం ఆగలేదు. అసాధారణమైన గట్టయ్య పెరుగుదలకు కారణం\nఏమిటా అని డాక్టర్లు పరిశోధనలు జరిపారు. పిట్యూటరీ గ్రంధిలో ఏర్పడిన' ట్యూమర్'\nకారణమని గ్రహించి, ఇద్దరు డాక్టర్ల పర్యవేక్షణలో 12 మంది డాక్టర్లు, 5 గంటల నేవు\nఆపరేషన్ చేసి, 'ట్యూమర్'ను తొలగించారు. అప్పటికి ఆగింది గట్టయ్య పెరుగుదల.",
            "book_page_end": 53
        },
        {
            "title": "రాజు తీర్పు",
            "book_page_start": 54,
            "pdf_page_start": 54,
            "pdf_page_end": 58,
            "author": "రావినూతల సువర్నాకన్నన్",
            "genre": "నీతి కథ",
            "moral": "మాటవరసకు అన్నప్పటికీ, ఇచ్చిన మాటను నిలబెట్టుకోవాల్సి వస్తుంది. ఒకరిని ఇబ్బంది పెట్టాలని చూస్తే, అదే ఇబ్బంది మనకు తిరిగి వస్తుంది. రాజు తెలివిగా నీతిని నిలబెట్టాడు.",
            "keywords": [
                "లింగయ్య",
                "సాంబయ్య",
                "రాజు",
                "మాటంటే మాటే",
                "దొంగలు"
            ],
            "characters": [
                "సాంబయ్య",
                "లింగయ్య",
                "రాజు",
                "గ్రామాధికారి"
            ],
            "locations": [
                "చిన్నాపురం",
                "రాజధాని"
            ],
            "content": "చిన్నాపురం అనే ఊళ్ళో సాంబయ్య,\nలింగయ్య అనే ఇద్దరు వ్యాపారస్థులుండే\nవారు. వాళ్ళు ఇరుగుపొరుగు వాళ్ళు\nకావడంతో, ఇద్దరి మధ్యా అంతో ఇంతో\nస్నేహం వుండేది. సాంబయ్య మనసు\nమంచిది. పరోపకారి, పాపభీతి కలవాడు.\nకానీ లింగయ్య మాత్రం పెద్ద కపటి.\nకాస్త పచ్చగా వుండేవాళ్ళను చూసి\nఈర్ష్యతో కుమిలిపోయేవాడు.\nసాంబయ్య మంచితనం అదీ తెలిసిన\nఆ ఊరివాళ్ళు, అతనిపట్ల ఎంతో అభి\nమానంకనబరిచేవాళ్ళు. ఇదిలింగయ్యకు\nనచ్చేది కాదు. క్రమంగా అతనిలో ఈర్ష్యా\nభావం పెరిగిపోయి, సాంబయ్య పట్ల\nద్వేషంగా మారింది. ఎలాగైనా అతణ్ణి\nచిక్కులపాలు చెయ్యాలని నిర్ణయించు\nకుని, సమయం కోసం ఎదురు చూడ\nసాగాడు.\nఇలా వుండగా, పెళ్ళీడు కొచ్చిన\nసాంబయ్య కూతురికి సంబంధం కుది\nరింది. పెళ్ళి ఖర్చులకు డబ్బు తక్కువ\nకావడంతో, అతడు లింగయ్యను కొంత\nడబ్బు సర్దమని అడిగాడు.\nఇది లింగయ్యకు మంచి అవకాశంగా\nతోచింది. అయితే, ఆ అవ కాశాన్ని\nసాంబయ్యను చిక్కుల్లో పెట్టడానికి ఎలా\nఉపయోగించుకోవాలా అని ఆలోచిస్తూ,\n\"నా దగ్గిర మాత్రం డబ్బెక్కడుంది.\nసాంబయ్యా! ఈమధ్యనేకదా, నా నాలుగో\nకూతురి పెళ్ళి పెద్దకట్నం పోసి అయిం\nదనిపించాను. మరెక్కడైనా ప్రయ\nత్నించు,\" అన్నాడు.\nసాంబయ్య స్వతహాగా మొహమా\nటస్థుడు. అతడు ఎవరి దగ్గిరకూ వెళ్ళి\nఅప్పు అడగలేడని లింగయ్యకు తెలుసు.\nఅందుకే, ఈ చిన్న అడ్డుపుల్ల వేసిచూశాడు.\nలింగయ్య ఊహించినట్టే సాంబయ్య,\n\"నాసంగతి నీకు తెలియంది కాదుకదా,\nలింగయ్యా! పనిగట్టుకుని వెళ్ళి డబ్బు\nకోసం ఎవరి దగ్గిర చెయ్యిచాపగలను. ఈ\nసాయమేదో నువ్వే చెయ్యాలి. నా చర్మం\nఒలిచి నీకు చెప్పులు కుట్టిస్తాను!'' అంటూ\nలింగయ్య చేతులు పట్టుకుని ప్రాధేయ\nపడ్డాడు.\nలింగయ్య కాసేపు ఆలోచించినట్టు\nనటించి, “సరే, తప్పేదేముంది! ఆ మధ్య\nమా వియ్యంకుడి మేనమామ వెంకటా\nచలం దాచమని, నాకు కొంత డబ్బిచ్చి\nపోయాడు. దాచమంటే, అతడి ఉద్దేశం\nదాన్ని వడ్డీలకు తిప్పమనే. అందులోంచి\nనీక్కావలసిన మొత్తం ఇస్తాను,\" అంటూ\nలోపలి గదిలోకి పోయి డబ్బు తెచ్చి,\nసాంబయ్యకిచ్చాడు.\nసాంబయ్య తన కూతురు పెళ్ళయిన\nనాలుగు నెలలకల్లా, లింగయ్య ఇచ్చిన\nడబ్బు వడ్డీతోసహా తీసుకువచ్చి చెల్లించి,\n\"ఆనాడు నువ్వు చేసింది చాలా గొప్ప\nసాయం, లింగయ్యా!\" అన్నాడు\nకృతజ్ఞతగా.\nలింగయ్య ఒక్కక్షణకాలం ఆశ్చర్య\nపోతున్నవాడిలా సాంబయ్యకేసి చూసి,\n\"అది సరే! మరి చెప్పులజత మాటే\nమిటి?'' అన్నాడు నిలదీసినట్టు.\n\"చెప్పుల జతేమిటి ?'' అ న్నా డు\nసాంబయ్య, లింగయ్య అన్నదేమిటో\nఅర్థంకాక.\n\"ఆహాఁ. ఇదీ ఈ కలియుగంలో\nమనుషుల తీరు! అవసరంతీరాక ఎవరైనా\nసరే మాట్లాడే మాటతీరు ఇలా గే\nవుంటుంది. నా దగ్గిర డబ్బు తీసుకునే\nటప్పుడు, నీ చర్మంతో నాకు చెప్పులు\nకుట్టిస్తానన్నావుగదా? ఇంతలోనే అన్న\nమాట మరిచావా?\" అని అన్నాడు\nలింగయ్య నిష్టూరంగా.\nసాంబయ్య నిర్ఘాంతపోయి, \"ఏదో\nమాటవరసకన్నమాట! నువ్వు దాన్ని నిజం\nఅనుకోవడం ఏమిటి?\" అన్నాడు.\nలింగయ్య కోపంగా, “అదంతా నాకు\nతెలియదు. మాటంటే మాటే!\" అన్నాడు\nవీధంతా మారుమోగిపోయేటట్టు.\nనలుగురూ చేరారు. విషయం విని\nలింగయ్యకు నచ్చజెప్పచూశారు. అయితే\nలింగయ్య ససేమిరా తనకు సాంబయ్య\nచర్మపు చెప్పులు కుట్టించి తీరాలని పట్టు\nపట్టాడు.\nఈ సంగతి గ్రామాధికారిదాకా\nవెళ్ళింది. లింగయ్య దగ్గిర లంచం తిన్న\nగ్రామాధికారి, లింగయ్యకు అనుకూలంగా\nతీర్పుచెప్పాడు. దిక్కుతోచని సాంబయ్య,\nకూతురు, అల్లుడు ఇచ్చిన సలహామేరకు\nఅప్పటికప్పుడే బయలుదేరి రాజుగారి\nదగ్గిరకు వెళ్ళాడు.\nరాజు, లింగయ్యను కూడా పిలిపించి,\nకథంతా విని, తీర్పుకోసం వారం రోజుల\nతరవాత రమ్మని ఇద్దరినీ పంపేశాడు.\nరెండు రోజుల తరవాత లింగయ్య,\nఏదో సొంతపని మీద పట్నం బయలు\nదేరాడు. దారిలో ఒక అడవి ప్రాంతాన\nదొంగలు హఠాత్తుగా అతడి మీద దాడి\nచేశారు. అయితే, అదే సమయానికి రాజు\nగుర్రం మీద వేటకు పోతూ, దూరం\nనుంచి వాళ్ళను చూశాడు.\nరాజును గుర్తుపట్టిన లింగయ్య, చేతు\nలెత్తి ఆయనకు నమస్కరిస్తూ, \"మహా\nప్రభో! ఈ దొంగల బారినుంచి నన్ను\nరక్షించండి. చచ్చి మీ కడుపున పుడ\nతాను !'' అని వేడుకున్నాడు.\nరాజు కత్తిదూసి దొంగలను తరిమి\nకొట్టాడు. లింగయ్య ఆనందంగా ఆయనకు\nవంగి వంగి దణ్ణం పెట్టి తన కృతజ్ఞతలు\nచెప్పుకున్నాడు.\nగడుపురోజున సాంబయ్య, లింగయ్య\nరాజు దగ్గిరకు వెళ్ళారు. రాజు మరొక\nసారి వాళ్ళు చెప్పింది విని, ''మాటంటే\nమాటే ! సాంబయ్య అన్నమాట ప్రకారం,\nలింగయ్యను తన చర్మం ఒలిచి చెప్పులు\nకుట్టించాల్సిందే.\" అని తీర్పు చెప్పాడు.\nసాంబయ్య భయంతో వణికిపోయాడు.\nసభలో వున్న వాళ్ళందరూ నిర్ఘాంత\nపోయారు. మొదట ఇలాంటితీర్పే ఇచ్చిన\nగ్రామాధికారీ, లింగయ్య మాత్రం పొంగి\nపోయారు.\nలింగయ్య కసిగా పళ్ళు కొరుకుతూ,\nసాంబయ్యను సమీపిస్తుండగా, రాజు,\n\"ఆగు!\" అన్నాడు. లింగయ్య ఆగాడు.\nరాజు తాపీగా, \"సాంబయ్య నీకిచ్చిన\nమాట సరే. నువ్వు, నాకిచ్చిన మాట\nసంగతేమిటి?\" అని అడిగాడు.\n\"ఏమాట, ప్రభూ ! '\" అన్నాడు\nలింగయ్య అమాయకంగా.\n\"ఆహాఁ, అప్పుడే ఇచ్చినమాట మరిచా\nవన్నమాట! నాలుగు రోజుల క్రితం\nనువ్వన్నదేమిటి? దొంగలబారి నుంచి\nరక్షిస్తే, నా కడుపున పుడతాననేగదా!\nఇప్పుడు నువ్వు చనిపోతే, త్వరలో నాకు\nవారసుడు పుడతాడు!\" అన్నాడు రాజు\nగంభీరంగా.\nఇదివిని లింగయ్య నిలువెల్లా కంపించి\nపోతూ, \"ఏదో మాటవరసకన్నాను,\nప్రభూ !\" అన్నాడు.\n''అదేం కుదరదు. మాటంటే మాటే !\nసాంబయ్య మాటవరసకన్నమాట మీదే\nకదా, మీ ఊరినుంచి నాదాకా వచ్చారు.\nఇప్పుడు నీ విషయంలో తీర్పు మరోలా\nఇస్తే, ప్రజలేమనుకుంటారు? అందు\nవల్ల, నువ్వు సాంబయ్య చర్మం ఒలిచిన\nమరుక్షణం చావడానికి సిద్ధంగా వుండు.\nసాంబయ్య చర్మపు చెప్పుల జత, నా\nకడుపునపుట్టాక తొడుక్కుందువుగానిలే!\"\nఅన్నాడు రాజు.\nసభలో అందరూ పెద్దగా నవ్వారు.\nలింగయ్య సిగ్గుతో తలవంచుకున్నాడు.\nరాజు తనకు బుద్ధి చెప్పడానికే దొంగల్ని\nసృష్టించి, తనకలవాటైన ఊతపదాన్ని\nఇలా ఉపయోగించుకున్నాడని, అతడికి\nఅర్థమైంది.\nలింగయ్య చప్పునపోయి, రాజుపాదాల\nమీదపడి, “మహాప్రభో! ఇక జన్మలో\nఎలాంటి తప్పూ చెయ్యను. ఇది మొదటి\nతప్పుగా భావించి మన్నించండి,\" అంటూ\nవేడుకున్నాడు.\n\"సరే! ఇది మొదటి తప్పుగా భావించి\nవదిలేస్తున్నాను. ముందు సాంబయ్యకు\nక్షమాపణ చెప్పుకో,” అన్నాడు రాజు.\nలింగయ్య, సాంబయ్య చేతులు పట్టు\nకుని క్షమించమని కోరాడు. మంచి\nమనసూ, క్షమాగుణం గల సాంబయ్య\nఅతణ్ణి తేలిగ్గా క్షమించేశాడు.\nరాజు, లంచం తిన్న గ్రామాధికారికి\nస్వల్పశిక్ష వేసి, గట్టిగా హెచ్చరించాడు.\nరాజు ఈ వివాదాన్ని పరిష్కరించిన తీరు\nచూసి, అందరూ హర్షధ్వానాలు చేశారు.\nసాంబయ్య. లింగయ్య తలవంచి రాజుకు\nనమస్కరించితమఊరు బయలుదేరారు.\nఆనాటి నుంచీ వాళ్ళిద్దరూ నిజమైన\nస్నేహితులుగా మారిపోయారు. లింగయ్య\nతన కపట ప్రవర్తనకు స్వస్తి చెప్పి,\nనిజాయితీగా మసులుతూ అందరిచేతా\nమంచివాడనిపించుకున్నాడు.",
            "book_page_end": 58
        },
        {
            "title": "ఆవుమంచితనం",
            "book_page_start": 59,
            "pdf_page_start": 59,
            "pdf_page_end": 59,
            "author": "యస్. లక్ష్మీవిద్య",
            "genre": "నీతి కథ",
            "moral": "నిజాయితీగా, సంపూర్ణంగా అందించే సేవకు ఎక్కువ విలువ ఉంటుంది.",
            "keywords": [
                "ఆవు",
                "జమీందారు",
                "రైతు",
                "పాల దిగుబడి",
                "నిజాయితీ"
            ],
            "characters": [
                "జమీందారు",
                "రైతు",
                "ఆవు"
            ],
            "locations": [
                "పశువుల సంత"
            ],
            "content": "ఒక జమీందారుకు పాడిఆవుల మీద ఎక్కువ మక్కువగా వుండేది. పశువుల సంతలు జరిగే\nరోజుల్లో, ఆయన తప్పకుండా తన పనివాళ్ళతో అక్కడికి వెళ్ళి, నచ్చిన పాడిఆవులను బేరమాడి\nకొనేవాడు.\nఒకసారి పశువుల సంతలో జమీందారుకు ఏ ఆవూ నచ్చలేదు. ఇంతలో ఒక రైతు తన\nపాడి ఆవును అమ్మాలని, ఆవును, దూడను తోలుకుని నంతలోకి వస్తూ కనిపించాడు.\nఆవు చూడటానికి బాగా ఉండడంచేత, జమీందారు రైతును ఆపి, “ఆవును అమ్ముతావా?”\nఅని అడిగాడు.\n“అమ్మటానికే కదండీ, ఇంత దూరం తోలుకు వచ్చింది,” అన్నాడు రైతు అమాయకంగా.\n“ఆవు మంచిదేనా?\" అని అడిగాడు జమీందారు.\n“నా ఆవు నాకు మంచిదిగాక చెడ్డదిగా ఎలా కనిపిస్తుంది, బాబయ్యా!\" అన్నాడు రైతు.\n“అదేమన్నా పొడిచే లక్షణం వున్నది కాదు కదా?\" అని ప్రశ్నించాడు జమీందారు.\n\"కోపం తెప్పిస్తే పొడవకేం చేస్తుందండీ! మనిషయితే కసురుతాడు; పశువైతే పొడుస్తుంది.\nఇది మామూలే కదండీ,” అన్నాడు రైతు.\n“సరేలే! ఇంతకూ నీ ఆవు రోజుకు ఎన్ని సేర్ల పాలిస్తుంది?\" అని అడిగాడు జమీందారు.\n\"అది తేల్చి చెప్పడం కష్టం, బాబయ్యా! కాని ఒకటి, నా ఆవు తనదగ్గిరున్న పాలన్నీ\nదాచుకోకుండా ఇచ్చేస్తుంది,” అన్నాడు రైతు.\nఆ జవాబుకు జమీందారు చిన్నగా నవ్వుకుని, మరేమీ ప్రశ్నించకుండా, రైతు అడిగిన\nధరకు ఐదు వరహాలు అధికంగానే ఇచ్చి, ఆవును కొన్నాడు.",
            "book_page_end": 59
        },
        {
            "title": "దైవభక్తి - రాజభక్తి",
            "book_page_start": 60,
            "pdf_page_start": 60,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "దైవభక్తి, రాజభక్తి, నిజాయితీ, మరియు సంప్రదాయాలను పాటించడం శ్రేయస్కరం. దురాశ కష్టాలకు దారితీస్తుంది.",
            "keywords": [
                "ఇబ్రహీం",
                "ఇస్మాయీల్",
                "పాదుషా",
                "నిధి నిక్షేపం",
                "రాజభక్తి"
            ],
            "characters": [
                "ఇబ్రహీం",
                "ఇస్మాయీల్",
                "పాదుషా"
            ],
            "locations": [
                "ఐరాన్ దేశం",
                "అడవి",
                "రాజధాని నగరం"
            ],
            "content": "ఐరాన్దేశం లోని ఒక గ్రామంలో\nఇబ్రహీం, ఇస్మాయీల్ అనే ఇద్దరు\nకట్టెలు అమ్ముకునేవారు ఉండేవారు.\nవాళ్ళు రోజూ అడవికి పోయి, కట్టెలు\nకొట్టి, సమీపంలో ఉన్న నగరానికి పోయి\nఅమ్ముకుని, ఆ చాలీచాలని డబ్బుతో\nతమ పెద్ద సంసారాలు గడుపుతూ,\nతాము ఏ విధంగానైనా ధనవంతులమై\nపోతే బాగుండుననుకునేవారు.\nఅయితే, ఇబ్రహీం దైవభీతీ, రాజభక్తి\nకలవాడు కావటంచేత, దైవానికీ, రాజుకూ\nసమ్మతమయ్యేలాగా తాను ధనవంతుడు\nకావాలని కోరుకునేవాడు. ఇస్మాయీల్ కు\nఇలా పట్టింపు లేదు. దైవంగాని, రాజు\nగాని తన దారిద్ర్యాన్ని తొలగించరు\nగనక, తాను ధనవంతుడు\nకావడానికి\nవారి సమ్మతి అవసరం లేదని అతని\nఉద్దేశం.\nఒకరోజు అడవిలో వాళ్ళిద్దరూ చెరొక\nపక్కా కట్టెలు కొట్టుతున్నారు. ఉన్న\nట్టుండి ఇస్మాయీలు ఒక ఆలోచన\nవచ్చింది. అతను ఇబ్రహీం దగ్గరకు\nవచ్చి, \"చూడు, ఇబ్రహీం ! అడవులలో\nనిధి నిక్షేపాలుంటారంటారు. మనకు\nఅటువంటిది ఒకటి దొరికిపోతే ఎంత\nబాగుంటుంది!\" అన్నాడు.\n“దొరికితే ఏం లాభం? అది మనకు\nచెందదు కదా! నిధి నిక్షేపాలు ప్రజ\nలందరి సొత్తూ కనక, అవి పాదుషాకు\nచెందటం సంప్రదాయం,\" అన్నాడు\nఇబ్రహీం.\n\"నీ సంప్రదాయం తగలబడా!\"\nఅని శాపనార్థాలు పెట్టి, ఇస్మాయీల్ తన\nపని చూసుకోబోయాడు.\nమర్నాడు ఇద్దరూ అడవిలో కట్టెలు\nకొట్టేటప్పుడు ఇబ్రహీంకు ఒక మొద్దు\nదొరికింది. అతను దాన్ని కష్టపడి రెండుగా\nగొడ్డలితో నరికేసరికి అతనికి ఆశ్చర్యమూ,\nభయమూ కూడా కలిగాయి. ఎందుకంటే\nఆ మొద్దు లోపల ఒక బంగారు పాత్ర\nఉన్నది. మూత తీసి చూస్తే పాత్రనిండా\nబంగారు దీనారాలున్నాయి.\nఅతను వెంటనే ఇస్మాయీల్ ఉన్న\nచోటికి పరిగెత్తుకుంటూ వెళ్ళాడు. ఇబ్ర\nహీంను చూసి ఇస్మాయీల్ కంగారుపడ్డట్టు\nకనిపించాడు. కాని, తనకు బంగారం\nదొరికిందని ఇబ్రహీం చెప్పినాక ఆశ్చర్య\nపడి, “దాన్ని ఏం చెయ్యబోతున్నావు?\"\nఅని అడిగాడు.\n\"ఏముందీ? తీసుకుపోయి పాదుషా\nగారీకి ఇచ్చేస్తాను. ఆయన ఏమైనా ఇస్తే\nతీసుకుంటాను.\" అన్నాడు ఇబ్రహీం.\n\"ఓరి దౌర్భాగ్యుడా! అయితే నీకు\nమంచికాలం రాదుపో.\" అన్నాడు\nఇస్మాయీల్.\n“మంచికాలం వచ్చేమాటుంటే నన్ను\nవెతుక్కుంటూ అదే వస్తుంది,\" అన్నాడు\nఇబ్రహీం.\nడబ్బు కోసం అంతగా విలవిలలాడే\nఇస్మాయీల్ తనకు దొరికిన బంగారాన్ని\nచూడటానికైనా రాకపోవటం ఇబ్రహీంకు\nఆశ్చర్యంగానే తోచింది. అతను బిందెను\nతీసి ఒక పక్కన పెట్టి మొద్దును నరికి\nకట్టెలుచేసి, బంగారు పాత్రను కట్టెల\nమధ్య కనబడకుండా పెట్టి మోపుకట్టి,\nఇంటికి వెళ్ళి కట్టెలు అక్కడ పడేసి,\nబంగారు పాత్రను రాజధానికి తీసుకుపోయి\nపాదుషా పాదాల దగ్గిర పెట్టి అది తనకు\nఎలా దొరికినదీ చెప్పుకున్నాడు.\nపాదుషా నిండు దర్బారులో అతని\nరాజభక్తిని మెచ్చు కు ని, ఆ పాత్రను\nస్వీకరించి, ఇబ్రహీంకు బహుమానంగా\nపాత్రలోని దీనారాలియ్యక, ఖజానా\nనుంచి నూరు దీనారాలు తెప్పించి ఇచ్చి,\nఅతన్ని పంపేశాడు.\nఇబ్రహీం వెంటనే ఆ డబ్బుతో చిన్న\nవ్యాపారం ప్రారంభించాడు.\nఇది జరిగిన రెండు రోజుల తరవాత,\nఇస్మాయీల్ నకిలీ బంగారాన్ని మేలిమి\nబంగారమని చెప్పి, రాజధాని నగరంలో\nఅమ్మజూపుతూ రాజభటులకు దొరికి\nపోయాడన్న వార్త ఇబ్రహీం ఉండే\nగ్రామంలో తెలిసింది. ఇబ్రహీం వెంటనే\nరాజధానికి వెళ్ళాడు.\nఇస్మాయీల్ పాదుషాగారి విచారణ\nఎదురుచూస్తూ నిర్బంధంలో ఉన్నాడు.\nఇబ్రహీం పాదుషాను కలుసుకుని,\nఇస్మాయీల్కు తాను జామీను ఉంటా\nననీ, అతన్ని వదిలిపెట్టవలసిందనీ\nకోరాడు. పాదుషా ఇబ్రహీం అభ్యర్థన\nవిని, సభికులతో ఇలా చెప్పాడు:\n“దైవభీతీ, రాజభక్తీ కలిగి సంప్రదాయ\nబద్ధంగా జీవించేవారు సుఖంగా ఉండ\nగలరు. వీటిని వ్యతిరేకించిన వారు\nకష్టాలపాలవుతారు. ఇందుకు ఒక చిన్న\nకథ చెబుతాను. ఇద్దరు కట్టెలమ్మి\nజీవించేవారుండేవారు. వారిలో ఒకడు\nదైవభీతీ, రాజభక్తి కలవాడు. ఒకరోజు\nషికారుగా అడవికి పోయిన పాదుషా\nవారి సంభాషణ విని. రెండు నకిలీ\nబంగారపు పాత్రలను వారు కట్టెలు కొట్టే\nచోట పూడ్పించాడు. అవి వారిద్దరికీ\nదొరికాయి. మొదటివాడు తన బంగారపు\nపాత్రను సంప్రదాయం ప్రకారం\nపాదుషాకు అప్పగించి, నూరు దీనారాలు\nబహుమతి పొందాడు. రెండోవాడు అంతా\nతనకే కావాలని దురాశపడి, సంప్రదాయ\nవిరుద్ధంగా ఆ నకిలీ బంగారాన్ని అమ్మ\nబోయి దొరికిపోయాడు. మొదటివాడు\nఇబ్రహీం, రెండోవాడు ఇస్మాయీల్.\"\nఇలా చెప్పి పాదుషా ఆ ఇద్దరినీ\nసభికులకు చూపాడు.\nఇబ్రహీం జామీను పైనా, అతని కోరిక\nప్రకారమూ ఇస్మాయీల్ను పాదుషా\nవదిలిపెట్టాడు. ఇస్మాయీల్ కు బుద్ధి\nవచ్చి చెంపలు వేసుకున్నాడు. ఇబ్రహీం\nఅతన్ని తన వ్యాపారంలో భాగస్వామిగా\nచేసుకున్నాడు. కాలక్రమాన ఇద్దరూ\nపెద్ద వ్యాపారస్తులయ్యారు.",
            "book_page_end": 62
        },
        {
            "title": "ప్రకృతి వింతలు (కోతుల పరిశుభ్రత, గురితప్పని చేపలు, తూనీగ వీరవిహారం)",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "వైజ్ఞానిక విశేషాలు",
            "moral": "చందమామ బృందం",
            "keywords": [
                "కోతులు",
                "ఆర్బర్ చేపలు",
                "తూనీగ",
                "పరిశుభ్రత",
                "వేట"
            ],
            "characters": [
                "కోతులు",
                "ఆర్బర్ చేపలు",
                "తూనీగ"
            ],
            "locations": [
                "అడవి",
                "నీరు"
            ],
            "content": "**కోతుల పరిశుభ్రత !**\nమనములలాగే కోతులు తమ శరీరాలను గీరు\nకోవడం అందరికీ తెలిసినదే. కోతులు తమ శరీ\nరాలను శుభ్రంగా ఉంచుకుంటాయి. ఒక కోతి\nమరొక కోతి శరీరాన్ని ఆకులతో తుడవడం తరచూ\nజరుగుతూ ఉంటుంది. ఒక్కొక్కసారి చిన్న\nపుల్లతో, ఒకకొతి మరొకకోతి పళ్ళను శుభ్రం\nచేస్తుంది!\n**గురితప్పని ‘చేపలు!**\n'ఆర్బర్' చేపలు దాదాపు 20 సెం. మీ. పొడవు\nఉంటాయి. తెల్లగా మెరిసే వీటి శరీరం మీద\nఅడ్డంగా నల్లటి చారలుంటాయి. ఇవి ఆహారం\nవేటాడే తీరు చాలా విచిత్రమైనది. పెద్ద కళ్ళు గల\nఈ చేపలు, నీటి పైభాగానికి వచ్చి, నీళ్ళకు పైన\nవేలాడే ఆకుల అంచులపై ఉన్న కీటకాల మీదికి,\nముక్కులతో నీళ్ళను చిమ్ముతాయి. కీటకం\nనీళ్ళల్లోకి పడగానే పట్టి తినేస్తాయి, నీళ్ళల్లో ఉన్న\nప్పుడు కీటకానికి కనపడకుండా తగిన జాగ్రత్త\nతీసుకుంటాయి.\n**తూనీగ వీరవిహారం!**\nలార్వాదశలోని తూనీగలను జలకన్య (నింఫ్) లని\nఅంటారు. ఇవి విపరీతమైన ఆకలితో నీళ్ళలోని\nచిన్నచిన్న చేపలనూ, క్రిములనూ, న త్తలనూ, కప్ప\nపిల్లలనూ పట్టి తింటాయి. ఏవీ లేనప్పుడు సాటి\nలార్వాలనే పట్టి తింటూ, నీళ్ళలో ఒక భయాన్ని\nపుట్టిస్తాయి. అలా నీళ్ళలో చాలాకాలం గడిపి,\nరూపాంతరం కలిగే దశ సమీపించగానే వెలుపలికి\nవస్తాయి. పైచర్మాన్ని ఒలుచుకుని అందమైన\nరెక్కలతో బయట ప్రపంచంలోని కీటకాలను పట్టి\nతినడానికి బయలుదేరుతాయి!",
            "book_page_end": 63
        }
    ],
    "statistics": {
        "total_stories": 16,
        "author_counts": {
            "చందమామ బృందం": 10,
            "మాచిరాజు కామేశ్వరరావు": 1,
            "జె. శ్రీరామకమల్ రచన": 1,
            "వసుంధర": 1,
            "దాసరి వెంకటరమణ": 1,
            "రావినూతల సువర్నాకన్నన్": 1,
            "యస్. లక్ష్మీవిద్య": 1
        },
        "genre_counts": {
            "సంపాదకీయం": 1,
            "వార్తలు-విశేషాలు": 1,
            "జానపద కథ": 2,
            "ధారావాహిక": 1,
            "బేతాళ కథ": 1,
            "జంతువుల విశేషాలు": 1,
            "సాహిత్యం": 1,
            "పృచ్ఛ": 1,
            "నీతి కథ": 4,
            "పురాణ కథ": 1,
            "వైజ్ఞానిక విశేషాలు": 2
        }
    }
}