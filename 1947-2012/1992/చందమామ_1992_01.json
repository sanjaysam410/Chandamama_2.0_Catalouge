{
    "book_id": "చందమామ_1992_01",
    "stories": [
        {
            "title": "నూతన ప్రపంచ వ్యవస్థ!",
            "book_page_start": 7,
            "pdf_page_start": 7,
            "pdf_page_end": 7,
            "author": "నాగిరెడ్డి (సంపాదకుడు)",
            "genre": "సంపాదకీయం",
            "moral": "ప్రపంచ శాంతి, సహకారం, నైతిక విలువలు నూతన ప్రపంచ వ్యవస్థకు పునాదులు కావాలి.",
            "keywords": [
                "ప్రపంచ వ్యవస్థ",
                "శాంతి",
                "పంచశీల",
                "గాంధీ",
                "నెహ్రూ"
            ],
            "characters": [
                "జార్జి బుష్",
                "లీ పెంగ్",
                "ఇందు ప్రకాష్ సింగ్",
                "మహాత్మాగాంధీ"
            ],
            "locations": [
                "అమెరికా",
                "గల్ఫ్",
                "సోవియట్ యూనియన్",
                "చైనా"
            ],
            "content": "కొత్తసంవత్సరంలో అడుగుపెడుతూన్న ఈ తరుణంలో, ఇటీవల కొందరు నాయకులు ప్రస్తావిస్తూన్న, ' నూతన ప్రపంచ వ్యవస్థ' అన్న విషయం గురించి పరిశీలిద్దాం.\nఅమెరికా అధ్యక్షుడు జార్జి బుష్, గల్ఫ్ యుద్ధానంతరం —— త్వరలో 'నూతన ప్రపంచ వ్యవస్థ' రూపొందనున్నది. అని మొట్టమొదట అన్నారు. ప్రపంచ రాజకీయాలలో వస్తూన్న మార్పుల దృష్ట్యా ఆయన అలా అని వుండవచ్చు.\nగత సంవత్సరం ప్రపంచ వ్యాప్తంగా కొన్ని ముఖ్యమైన మార్పులు జరిగాయి. సోవియట్ యూనియన్. యుగొస్లోవియా లోని రాష్ట్రాలు కొన్ని ప్రత్యేక దేశాలుగా విడిపోయి. చిన్నచిన్న దేశాలు సైతం సర్వతంత్ర స్వతంత్ర దేశాలుగా రూపొందాయి. ఆయుధసేకరణను తగ్గించడానికి అగ్రరాజ్యాలు తీసుకున్న నిర్ణయాలూ, ఆగ్నేయాసియాలోనూ, పశ్చిమ ఆసియా దేశాలలోనూ నెలకొంటూన్న శాంతిపరిస్థితులు మున్నగు పరిణా మాలు ఆరోగ్యకరమైన నూతన ప్రపంచ వ్యవస్థకు దోహదం చేయగలవని ఆశించవచ్చు.\nచైనా ప్రధాని లీ పెంగ్- సభ్యదేశాలమధ్య పరస్పర చర్చలద్వారా. అంతర్జాతీయ వ్యవహారాలను సరిదిద్దుకోవాలి: నెహ్రూ, నాసర్, టీటో ప్రతిపాదించిన పంచశీల సిద్ధాంతాలు. నూతన, ప్రపంచ వ్యవస్థకు పునాదులు కావాలి. అని తన ఆకాంక్షను వ్యక్తం చేశారు.\nమన దేశానికి చెందిన ప్రముఖ దౌత్యవేత్త డా|| ఇందు ప్రకాష్ సింగ్, ఈ విషయాన్ని మరింత స్పష్టంగా నిర్వచించారు. ''అబ్రహాం లింకన్ రాజనీతీ, లెనిన్ సుహాశయుడి ఆర్థిక సూత్రాలూ, మహాత్మాగాంధీ నైతిక విలువలూ కలగలిసిన సహకార జీవనంలోనే ప్రపంచ మానవజాతి మనుగడ ఇమిడి ఉన్నది!\" అని ఆయన అభిప్రాయపడుతున్నారు.\nఇవన్నీ సునిశితంగా ఆలోచించవలసిన విషయాలు!\n'చందమామ' పాఠకులకు నూతన సంవత్సర శుభాకాంక్షలు తెలియజేస్తున్నాము !",
            "book_page_end": 7
        },
        {
            "title": "పండితుడి జీవనోపాధి",
            "book_page_start": 11,
            "pdf_page_start": 11,
            "pdf_page_end": 15,
            "author": "వక్కలంక 'కిషోర్'",
            "genre": "కాల్పనిక కథ",
            "moral": "పాండిత్యం ఉన్నా, దానిని నిలబెట్టుకోవడానికి జీవనోపాధి అత్యవసరం. పండితులకు రాజపోషణ లేకపోతే, వారు తమ జ్ఞానాన్ని ధనం కోసం దుర్వినియోగం చేయవచ్చు.",
            "keywords": [
                "పాండిత్యం",
                "ధనం",
                "జీవనోపాధి",
                "గురుకులం",
                "ఆస్థానపండితుడు"
            ],
            "characters": [
                "వివేకవర్మ",
                "దీనిధి",
                "శ్రీముఖుడు",
                "మాధవానందుడు",
                "విష్ణుశర్మ"
            ],
            "locations": [
                "విమలపురి",
                "రామాపురం"
            ],
            "content": "విమలపురి రాజైన వివేకవర్మకు సాహిత్య మంటే తగనిమక్కువ.పాండిత్యమన్నది, సరస్వతీకటాక్షం వుంటేతప్ప లభించని గొప్పవరమని, ఆయన విశ్వాసం. ఆ కారణంగా, ఆయన తనను దర్శించ వచ్చిన కవులనూ, పండితులనూ ఎంతగానో ఆదరించేవాడు. శ్రీముఖుడనే కవి, వివేక వర్మ ఆస్థాన ప్రధానపండితుడు. మంత్రి అయిన దీనిధికి పండితులంటే సదభి ప్రాయం లేదు. ధనంతో పోలిస్తే, పాండిత్యం ఎందుకూ కొరగాదని అతడు భావించేవాడు.\nఒకసారి మాటల సందర్భంలో రాజు వివేకవర్మ, దీనిధితో, \"మహామంత్రీ! శ్రీముఖుడి పాండిత్య ప్రతిభావిశేషాలు చూసినప్పుడు, నాకున్న సిరిసంపదలు, వాటిముందు గుడ్డిగవ్వకు సరిపోలవని పిస్తుంది.\" అన్నాడు.\nఅందుకు దీనిధి నవ్వి, “మహారాజా ! మన్నించండి. నేను తమ అభిప్రాయంతో ఏకీభవించలేను. ధనంతో పోలిస్తే, పాండిత్యం ఎందుకూ పనికి రాదు. పాండిత్యం లేకుండా జీవించవచ్చుగాని, ధనం లేకుండా జీవించడం సాధ్యం కాదు. ఆ శ్రీముఖుడు, మీరు జీవనోపాధి కల్పించకపోతే, ఎంత పండితుడ య్యీ ఏం లాభం?'' అన్నాడు.\nవివేకవర్మకు, మంత్రి మాటలు రుచించలేదు. ఆయన మంత్రితో, ‘“మీరు సాహిత్యం గురించిన సరైన అవగాహన లేక, అలా మాట్లాడుతున్నారు ! \" అన్నాడు.\nదానికి దీనిధి, \"మహారాజా ! నాకు సాహిత్యంతో, ఇతర కళలతో పరిచయం లేకపోవచ్చు. కాని, వాస్తవ జీవితాన్ని గురించిన అనుభవం తమకు కలిగితే తప్ప, నా మాటల్లోని యధార్థం తమరు గ్రహించలేరు,\" అన్నాడు.\nఇలా వుండగా —ఒకసారి రాజు వివేక వర్మా, దీనిధీ విమలపురిలోని ఒక గురు కులాన్ని సందర్శించడానికి వెళ్ళారు. ఆ గురుకులాన్ని మాధవానందుడనే ఆయన నడుపుతున్నాడు. రాజ్యంలోని మరే ఇతర గురుకులాల్లోని విద్యార్థులకన్నా, మాధవా నందుడి గురుకులంలోని విద్యార్థులు ఎక్కువ ప్రతిభాపాటవాలు చూపు తున్నారు !\nవివేకవర్మ, మాధవానందుణ్ణి కలుసు కుని, \"ఆర్యా! మీ గురుకులంలో విద్య నభ్యసించిన విద్యార్థులు, మిగతావారి కన్న ఎక్కువ ప్రజ్ఞ చూపుతున్నారు. ఇందుకు కారణం ఏమిటో చెబితే వినా లనుకుంటున్నాను,\" అన్నాడు.\nమాధవానందుడు చిన్నగా నవ్వి. “మహారాజా ! ఇక్కడ గురుకులంలో నేను బోధించాల్సినదంతా బోధించాక, ప్రతి విద్యార్థికీ ఆస్థానపండితుడు శ్రీముఖుడు రచించిన కావ్యాన్నొకదాన్ని ఇస్తాను. ఆ కావ్యంలో తప్పు పట్టగలిగితే, అప్పుడే అతడికి యోగ్యతాపత్రం ఇవ్వడం జరుగు తుంది,\" అన్నాడు.\nఇది విని వివేకవర్మ కోపంగా, “అయితే, మా ఆస్థానపండితుడి కావ్యాల్లో తప్పులెంచడం మీ విద్యార్థులు విధిగా చేయవలసిన పని అన్నమాట! ఇది మా ఆస్థానానికి తీరని అవమానం,\" అన్నాడు.\nమాధవానందుడు వినయంగా, \"మహా రాజా ! మహాకవిశ్రీముఖుడి కావ్యాల్లో తప్పు చెప్పగలగడమంటే, సామాన్య విషయం కాదు. దానికి ఎంతో పాండిత్యం కావాలి. మా విద్యార్థుల మేధాశక్తికి ప్రమాణంగా, మీ ఆస్థానపండితుణ్ణి తీసు కున్నామంటే, అది మీకు గర్వకారణమే గాని, అవమానం ఎంతమాత్రమూకాదు,\" అన్నాడు.\nఈ మాటలతో వివేకవర్మ కాస్త శాంతించి, \"సరే! ఈనాటివరకూ మీ గురుకులం నుంచి, ఎందరు విద్యార్థులు యోగ్యతాపత్రాలు తీసుకున్నారు?\" అని ప్రశ్నించాడు.\n\"ఏమని చెప్పేది, మహారాజా! కిందటి సంవత్సరం వరకూ, ఏడాదికి ఒకరిద్దరి కంటే ఉత్తీర్ణులయ్యేవారు కాదు. కాని, ఈ ఏడాది పది హేనుమందిదాకాయోగ్యతా పత్రానికి ఆర్హులయ్యారు. అయితే, అలా అర్హులైనవారిలో చాలామంది సామాన్య మైన తెలివితేటలు గల వాళ్ళు కావడం, నాకు ఆశ్చర్యం కలిగిస్తున్నది.'' అన్నాడు మాధవానందుడు.\n\"మహాకవి శ్రీముఖుడి కావ్యాలలో తప్పులు పట్టగలవాళ్ళు, సామాన్యమైన తెలివిగలవాళ్ళని మీరనడం, వింతగా వున్నది\" అన్నాడు రాజు వివేకవర్మ ఆశ్చర్యంగా.\nఅప్పటివరకూ మౌనంగా వున్న మంత్రి దీనిధి కల్పించుకుని, \"ఇందులో వింత ఏమీలేదు. మహారాజా! మాధవానందుల గురుకులం నుంచి వచ్చినవారికి, మీరు ఆస్థానంలో ఎక్కువ ప్రాముఖ్యతనిస్తు న్నారు. అందువల్ల, వేరే ఎవరైనా మహా పండితుడు, శ్రీముఖుడి కావ్యాలలోని లోపాలను ఎంచి సిద్ధంగా వుంచుకుని, ఈ గురుకులంలో విద్య పూర్తిచేసినవారికి, వాటిని ఎంతో కొంత ధరకు అమ్ముతూండ వచ్చు గదా!\" అన్నాడు.\nమంత్రి లౌకిక బుద్ధికి వివేకవర్మ ఆశ్చర్యపోయాడు.\nవారం రోజుల తర్వాత, వివేక వర్మ చారులను పంపి విచారించగా, మంత్రి మాటల్లో నిజమున్నదని తేలింది. రాజ ధానికి దాపులనున్న రామాపురం అనే గ్రామంలో విష్ణుశర్మ అనే పండితు డొకాయన వున్నాడు. ఆయన శ్రీముఖుడి కావ్యాలలోని తప్పులను ఎంచి, మాధవా నందుడి గురుకులం నుంచి వచ్చినవారికి వాటిని చెప్పి, ఎంతో కొంత ధనం వసూలు చేస్తున్నాడు.\nరాజు వివేకవర్మ, విష్ణుశర్మను చూడ బోయి, ‘“పండితోత్తమా! మీరు చేయవల సిన పనేనా ఇది ? మీ కారణంగా ప్రతిభ లేని విద్యార్థులు పట్టాలందుకుంటున్నారు. మీ పాండిత్యాన్ని ఇలా ఎందుకు దుర్విని యోగం చేస్తున్నారు?\" అని అడిగాడు.\nవిష్ణుశర్మ చేతులు జోడించి, \"మహా ప్రభూ ! ఇన్నాళ్ళకు, ఈ విధంగానైనా మీ దర్శనభాగ్యం లభించింది. గతంలో ఎన్నోసార్లు రాజధానికి వచ్చాను. కాని, నా పాండితీప్రతిభ చూసి, తన స్థానం ఎక్కడ దెబ్బతింటుందోనని, మీ ఆస్థాన పండితులు శ్రీముఖులవారు, నాకు మిమ్మల్ని కలిసే అవకాశం లేకుండా చేశారు. సాక్షాత్తూ మీరు ఆస్థాన పండి తుడిగా ఎంపిక చేసిన శ్రీముఖుని కావ్యాల లోనే తప్పు లెన్నగలిగిన నాకు, ఎంతో కొంత ప్రతిభ వున్నదనే అనుకుంటు న్నాను. ప్రతిభ లేనివారికి యోగ్యతా పత్రాలు లభిస్తున్నాయని, మీరు బాధ పడుతున్నారు; ప్రతిభ కలిగి భుక్తికి లేక నేను బాధపడుతున్నాను. అందువల్లనే, నా పాండిత్యాన్ని నాచేత నైన రీతిలో సొమ్ము చేసుకుంటున్నాను. ఇందులో నాకు తప్పేమీ కనిపించడం లేదు.\" అన్నాడు.\nరాజు వివేకవర్మ మారుమాట్లాడ కుండా, రాజప్రాసాదానికి బయలుదేరాడు. మంత్రి దీనిధి, ఆయనతో, “మహారాజా ! లక్ష్మికోసమై సరస్వతిని అమ్ముకునే పండి తులు వున్నప్పుడు, సాహిత్యం కంటే ధనం గొప్పదని నేను భావించాను!'' అన్నాడు.\nఆ మాటలకు వివేకవర్మ నవ్వి. “పొర పాటు, మహామంత్రీ ! ధనం అనేది జీవనో పాధికి సహకరించేదయితే, సాహిత్యం ఒక కళ. కాబట్టి, రెండిటినీ పోల్చడం అర్థరహితం. ధనార్జనకై పాండిత్యాన్ని అమ్ము కున్నాడ ని, ఒక పండితుడిపై నేరారోపణ చేసేముందు, అతడికి మనం బతుకుతెరువు కల్పించామా లేదా, అనేది ఆలోచించాలి. విష్ణుశర్మ అలా ప్రవర్తించ డానికి కారణం నేనే తప్ప, అతడి తప్పు అణుమాత్రం కూడా లేదు. అయితే, మీ దురభిప్రాయానికి కారణం, శ్రీముఖుడి వంటి కొందరు స్వార్థపరులు,\" అన్నాడు.\nఆ తర్వాత రాజు వివేకవర్మ, శ్రీముఖు డిని ఆస్థాన పండిత పదవి నుంచి తొల గించి, ఆ స్థానంలో విష్ణుశర్మను నియ మించి, పండితులెవరైనాసరే తనను సులువుగా కలిసే అవకాశం కల్పించాడు.\nఒకనాడు రాజు వివేకవర్మ, మాటల సందర్భంలో విష్ణుశర్మతో. ' పండి తోత్తమా ! మీరు ఆస్థానపండితులు గనక. ఇక నుంచి మాధవానందుడి గురుకులంలో ఉత్తీర్ణులైన విద్యార్థులకు యోగ్యతా పత్రా లివ్వడానికి, మీ కావ్యాలనే ప్రామాణికంగా తీసుకోవడం జరుగుతుంది. అంటే— మీ కావ్యాలలో తప్పు లెన్నినవారికే యోగ్యతాపత్రాలిస్తారన్నమాట ! \" అన్నాడు.\nదానికి విష్ణుశర్మ. \"వద్దు, ప్రభూ! ఇంతవరకూ నేను చేసిన పనే, రాజ్యం లోని మరొక పండితుడెవరైనా చేసే అవ కాశం వున్నది,” అన్నాడు.\nదానికి వివేకవర్మ, ‘\"ఇప్పుడు రాజ్యం లోని పరిస్థితులు గతంలోలా లేవుకదా ! ప్రతిభ గల పండితుడికి నన్ను దర్శించే అవకాశం పూర్తిగా వున్నది. అయితే. ఇకపై మాధవానందుడి గురుకులం నుంచి, ఒక్క విద్యార్థి కూడా యోగ్యతా పత్రాన్ని పొందకూడదన్నదే నా ఆకాంక్ష!” అన్నాడు నవ్వుతూ.\nరాజు మాటల్లోని మర్మాన్ని గ్రహించి మౌనంగా తలూపాడు, విష్ణుశర్మ.",
            "book_page_end": 15
        },
        {
            "title": "సాహసి!",
            "book_page_start": 16,
            "pdf_page_start": 16,
            "pdf_page_end": 16,
            "author": "జొన్నలగడ్డ రత్న",
            "genre": "హాస్యం/చిన్న కథ",
            "moral": "నిజమైన సాహసం భార్య భర్త పట్ల చూపించే కఠినమైన ప్రేమలో ఉంటుంది.",
            "keywords": [
                "సాహసం",
                "జమీందారు",
                "జూదం",
                "భార్య",
                "నట్టడవి"
            ],
            "characters": [
                "ఓబలేసు",
                "కాసులమ్మ",
                "జమీందారు",
                "నౌకరు"
            ],
            "locations": [
                "చింతపల్లి"
            ],
            "content": "చింతపల్లి అనే ఊళ్ళో ఓబలేసు అనేవాడు, ఒక రాత్రంతా భయంకరమైన నట్టడవిలో క్రూర జంతువులమధ్య కాలం గడిపి, తెల్లవారగానే తాపీగా ఇల్లు చేరుకున్నాడు. ఈ సాహసకృత్యం ఊరి జమీందారుకు తెలిసి, అటువంటి సాహసికి తగిన బహుమానం ఇద్దామని, నౌకరును ఓబలేసు ఇంటికి పంపాడు.\nఆ సమయంలో ఓబలేసు ఇంట్లో లేడు. నౌకరు, వాడి భార్య కాసులమ్మకు సంగతి చెప్పాడు.\nఅది విని కాసులమ్మ రుసరుసలాడుతూ, “ఈ సంగతి జమీందారుగారి వరకూ వెళ్ళిం దన్న మాట ! సంపాదించిన కూలి డబ్బులు ఎక్కడో జూదం ఆడి పోగొట్టుకుని, ఇంటికి వచ్చి నాకెదురుపడే ధైర్యం లేక, రాత్రంతా నట్టడివిలో కాలం గడిపాడు. ఈ రోజు కూలిడబ్బులతో పాటు, నిన్న పోగొట్టిన కూలిడబ్బులు కూడా కలిపి తెచ్చినప్పుడే గడపతొక్కమని, ఇంటి నుంచి తరిమేశాను. ఆ ఇచ్చే బహుమానమేదో, నాకివ్వమని జమీందారుగారికి చెప్పు!\" అన్నది.\nనౌకరు తిరిగి వచ్చి జమీందారుకు కాసులమ్మ అన్న మాటలు చెప్పాడు. ఆయన చిన్నగా నవ్వుకుని, \"అవును, నిజానికి ఓబలేసును అంతటి సాహసవంతుణ్ణి చేసిన, వాడి పెళ్ళానికే బహుమతి చెందుతుంది,” అన్నాడు.\n- జొన్నలగడ్డ రత్న",
            "book_page_end": 16
        },
        {
            "title": "అపూర్వుడి సాహసయాత్రలు",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "ధారావాహిక/సాహసం",
            "moral": "దుష్టశక్తులు తమ స్వార్థం కోసం మాయలు, మోసాలు వాడతాయి; వాటిని ఎదుర్కోవడానికి ధైర్యం, లౌక్యం అవసరం.",
            "keywords": [
                "మాంత్రికుడు",
                "చంద్రకాంతమణి",
                "యౌవనం",
                "అదృశ్యకరణి",
                "వీరవికటుడు"
            ],
            "characters": [
                "అపూర్వుడు",
                "సదానందముని",
                "దుష్టమాంత్రికుడు (వీరవికటుడు)",
                "యువరాణి కృష్ణకుమారి",
                "మంత్రగత్తె",
                "ఎలుగుబంటి",
                "మొసలి"
            ],
            "locations": [
                "రుద్రపురి",
                "అరణ్యం",
                "నదీతీరం",
                "గుహ"
            ],
            "content": "[సదానందముని ఆదేశానుసారం, దుర్మార్గులను ఎదిరించడానికి అపూర్వుడు హిమాలయాల నుంచి రుద్రపురికి వచ్చాడు. రుద్రపురి యువరాణి కృష్ణకుమారి కంఠహారంలోని మహిమగల చంద్రకాంతమణిని కాజేయడానికి, దుష్టమాంత్రికుడు తన బాల్యమిత్రుడయిన ప్రధానమంత్రితో రహస్యాలోచన జరపడం, అపూర్వుడు చాటునుంచి విన్నాడు. —తరవాత]\nమాంత్రికుడు ప్రధానమంత్రి భవనం నుంచి, వెలుపలికి వచ్చేసరికి అర్ధరాత్రి అయింది. వాడు నల్లటిదుస్తులు ధరిం చడంపల్లా, నల్లటిజుట్టూ, పొడవాటి గడ్డం కారణంగా చీకటిలో చీకటిగా నడవ సాగాడు.\nచంద్రకాంతమణితో మాంత్రికుడు ఎటువంటి పూజలు చేయనున్నాడు? ఆ పూజా విధానాలను వాడు ఎవరినుంచి. నేర్చుకున్నాడు? ఎప్పుడు చేస్తాడు? మొదలైన విషయాలను తెలుసుకోవాలన్న ఉత్సాహంతో, అపూర్వుడు మాంత్రికుడికి వెనకగా, కొంతదూరంలో, అడుగుల చప్పుడు వినిపించకుండా నడవసాగాడు. తన వెంట మరొకరు వస్తున్నారన్న విషయం మాంత్రికుడికి తెలియదు.\nనగరం పొలిమేర దాటాక, దారిపక్కన వున్న ఒక పొదలోనుంచి, బలమైనఎలుగు బంటి ఒకటి వచ్చి, మాంత్రికుడి ముందు వంగింది. మాంత్రికుడు దాని వీపుమీద కూర్చున్న తరవాత, అది అమితవేగంతో అరణ్యంకేసి పరిగెత్త సాగింది. వేగంగా పరిగెత్తడం అపూర్వుడికి కొత్తకాదు గనక, అతడు దాన్ని వెంబడించి పరిగెత్త సాగాడు !\nకొంతసేపటికి వాళ్ళు అడవిలోని ఒక చిన్న నదీతీరం సమీపించారు. ఎలుగు బంటి వీపు మీది నుంచి కిందికి దిగిన మాంత్రికుడు దాని చెవులు పట్టుకుని గట్టిగా మెలిపెడుతూ, \"మూర్ఖుడా, పరి గెత్తడం కూడా మరిచిపోయినట్టున్నావు. ఛీ ఛీ! వెళ్ళి, బేతాళ వటవృక్షం దగ్గర వుండు. నేను వస్తాను.” అని ఆజ్ఞాపిం చాడు కోపంగా.\nఎలుగుబంటి సరేనన్నట్టు గుర్రుపెట్టి, వెనుదిరిగి వెళ్ళి చీకటిలో కలిసిపోయింది. ఆ మృగం పరిస్థితి చూసి అపూర్వుడికి జాలి కలిగింది. అతడు కూడా ఒక్కొక్క సారి జంతువులపై ప్రయాణం చేయడం కద్దు. అయినా, అతడు జంతువుల ను బెదిరించడు, హింసించడు. ప్రేమతో, కృతజ్ఞతగా నడుచుకుంటాడు. అందు వల్ల జంతువులు కూడా అతనిపట్ల ఎంతో ఆప్యాయతను కనబరుస్తాయి. అయితే, ఈ మాంత్రికుడు ఎలుగుబంటిని మంత్ర ప్రభావంతో లొంగదీసుకుని, హింసించి దాని చేత ఊడిగం చేయించు కుంటున్నాడు!\nమాంత్రికుడు నదిని సమీపించి, ఏదో మంత్రం పఠిస్తూ మూడుసార్లు చప్పట్లు చరిచాడు. కొంత సేపటికి నదిలో దూరంగా నీళ్ళను పైకి చిమ్ముతూ, ఒక పెద్దమొసలి పైకి లేచి మాంత్రికుడు నిలబడి వున్న ఒడ్డుకేసి ఈదుకుంటూ వచ్చింది. దగ్గరికి రాగానే, మాంత్రికుడు ఎగిరి దాని వీపు మీద కూర్చుని. \"ఊఁ, వేగంగా పో!' \" అని ఆజ్ఞాపించాడు.\nమొసలి పడమటి దిశగా ఈదుకుంటూ బాణంలా దూసుకుపోసాగింది. దానిని అనుసరించి, అపూర్వుడు కూడా ఒడ్డు మీద పరిగెత్తసాగాడు.\nఆకాశంలో రేఖామాత్రంగానేచంద్రుడు కనిపిస్తున్నాడు. అక్కడక్కడా చుక్కలు మెరుస్తున్నాయి. నదికి రెండు వైపులా పొదలనుంచి, నక్కల ఊళలూ, గుడ్ల గూబల అరుపులూ వినిపిస్తున్నాయి. అప్పుడప్పుడు దూరంనుంచి పులి గాండ్రింపు వినిపిస్తున్నది. అయినా, భయం అంటే ఎరుగని అపూర్వుడు, వాటినంతా లెక్కచేయకుండా, మాంత్రి కుణ్ణి వెంబడించి పరిగెత్తసాగాడు.\nఅలా చాలా దూరం వెళ్ళాక, నది రెండు పాయలుగా చీలి, అందులో ఒక పాయ ఇరువైపులా కొండలుగల ఒక ఇరు కైన సొరంగ మార్గంలోకి ప్రవేశించింది. అది చిమ్మచీకటి కమ్ముకున్న సొరంగ మార్గం. మొసలి సొరంగంలోకి సునాయా సంగా ప్రవేశించింది. అంతవరకూ నది ఒడ్డున పరిగెత్తుతూన్న అపూర్వుడు, నీళ్ళ లోకి దూకి, మొసలిని అనుసరించి, ఈదుకుంటూ వెళ్ళసాగాడు.\nమొసలి ఒక గుహ ముఖద్వారం దగ్గరికి వెళ్ళి ఆగింది. వెంటనే మాంత్రి కుడు దాని వీపు మీది నుంచి ఒక్క గెంతులో దాపులనున్న పెద్ద బండ మీదికి ఎగిరి దూకాడు.\n\"ఎవరక్కడ?” అన్న అతి భయంకర మైన కీచు కంఠస్వరం గుహలోపలినుంచి వినిపించింది. అటువంటి వింత కంఠ స్వరాన్ని అ పూర్వుడు అంతకుముం దెన్నడూ వినలేదు. అదొక ముసలిదాని కంఠస్వరమై వుంటుందని అతడు ఊహించాడు.\n\"నీ భృత్యుడైన వీరవికటుణ్ణి, నేను! లోపలికి రావచ్చా?\" అన్నా డు మాంత్రికుడు.\n\"నువ్వు సరే, మరి నీ వెంట ఉన్నవా డెవడు?” అని గద్దించిందా కంఠస్వరం.\n“నేనూ, మొసలీ తప్ప మూడో ప్రాణి లేదు, తల్లీ!\" అన్నాడు మాంత్రికుడు.\n\"మూర్ఖుడా ! చుట్టుపక్కల జాగ్రత్తగా చూడు !'' అని కోపంగా హెచ్చరించిందా కంఠస్వరం.\nగుహలోని మాయదారి ముసలిది — తాను ఇక్కడ వున్న సంగతిని పసిగట్టగల శక్తి గలిగినదని అపూర్వుడు గ్రహించాడు. వెంటనే అతడు గురువు ఉపదేశించిన అదృశ్యకరణి మంత్రాన్ని పఠించి, ఎవరికీ కనిపించకుండా మాయమైపోయాడు!\nమాంత్రికుడు సొరంగమంతా పరిశీల నగా చూశాడు. కాని వాడి కంటికి ఎవరూ కనిపించలేదు !\n\"లేదు తల్లీ, లేదు ! ఈ పరిసర ప్రాంతాలలో నేనూ, మొసలీ తప్ప మూడో జీవం లేదు!\" అన్నాడు మాంత్రికుడు.\n“అలాగా ! అయితే రా,\" అని ఆజ్ఞా పించిందా కంఠస్వరం.\nవీరవికటుడు గుహ లోపలికి అడుగు పెట్టాడు.\nఅపూర్వుడు మెల్లగా మరొక బండ మీదికి ఎక్కి, ముసలిది ఉన్న గుహకేసి, పాచిపట్టి జారుతూన్న బండలమీదుగా జాగ్రత్తగా పాకుతూ వెళ్ళసాగాడు.\nమానవకపాలంలో రగులుతూన్న ఒక విధమైన మంట, గుహలో పసుపుపచ్చ కాంతిని కలిగిస్తున్నది. ముసలి మంత్ర గత్తె గుహలోని గోడకు ఆనుకుని కాళ్ళు బార్లా చాపుకుని కూర్చుని ఉన్నది. ఆమె వయసు ఖచ్చితంగా చెప్పలేముగాని, మూడువందల యేళ్ళు వుండవచ్చు! ఆమె శరీరం అస్థిపంజరంలా ఉన్నది. ఒళ్ళంతా ముడతలు, కాని ప్రకాశ వంతంగా ఉన్నది. కళ్ళు కణకణలాడే నిప్పుకణికల్లా అతి భయానకంగా ఉన్నాయి. వేలిగోళ్ళు పాముల్లా వంకీలు తిరిగి ఉన్నాయి.\n\"ఏమిటి సంగతి? మన ప్రయత్నం ఫలించిందా?\" అని అడిగింది ముసలి మంత్రగత్తె.\nవీరవికటుడు ముసలి మంత్రగత్తె పాదాలకు సాష్టాంగ నమస్కారం చేసి, లేచినిలబడి, “అవును! ఆ మణి ఇప్పుడు యువరాణి కంఠహారంలో ఉన్నది. అది త్వరలో నా చేతికి రాగలదని భావిస్తు న్నాను !'' అన్నాడు.\n'ఒక్క మణి మాత్రమేనా నీ చేతికి వచ్చేది?'' అని అడిగింది మంత్రగత్తె.\nవెంటనే సమాధానం చెప్పలేక వీర వికటుడు మౌనంగా చూడసాగాడు. వాడి వాలకాన్ని చూసి, మంత్రగత్తె గుహ మారుమోగేలా వింతధ్వనితో నవ్వింది.\n\"నీ ఉద్దేశం నాకు అర్థం కావడం లేదు, తల్లీ! ఆ మణితోపాటు మరేదైనా కావాలని కోరుకుంటున్నావా?\" అని అడిగాడు వీరవికటుడు.\n‘“మరేదో నాకెందుకురా మూర్ఖుడా! నువ్వు గొప్పగా భావించే ఆ చంద్రకాంత మణినైనాసరే నేను కావాలన్నానా?\" అని అడిగింది మంత్రగత్తె.\n“లేదు. ఆ మణిని ఎలా సాధించాలో తెలియజేసింది, నువ్వు. అది కూడా నా కోసమే కదా ! అందుకు నిర్మలమైన నీ కరుణా స్వ భావమే కారణం? '' అన్నాడు వీరవికటుడు వినయంగా.\n\"అందుక్కారణం కరుణాస్వభావం కాదురా, మూర్ఖుడా! అసలు నాకు కరుణ అంటేనే తెలియదు. పైగా, నిర్మల మైనదేమిటి, నీ శ్రాద్ధం ! నాకు ఐశ్వర్యం మీద ఆశలేదు. అధికారం మీద వ్యామోహం లేదు. నువ్వేమో రాజునై పోవాలని తహతహలాడి పోతున్నావు.. రాజయ్యే రహస్యం నాకు తెలుసు కాబట్టి నీకు సహాయపడుతున్నాను. నిన్ను నేను మామూలు రాజును కాదు; ఈ ప్రపం చానికే చక్రవర్తిని చేస్తాను.\" అన్నది మంత్రగత్తె.\n\"నీమేలు ఈ జన్మకు మరిచిపోను!\" అన్నాడు వీరవికటుడు.\n\"ఒర్థిమాటలు సరిపోవు. నీకు నేను చేస్తూన్న ఈ సహాయానికి తగిన ప్రతి ఫలం నాకు దక్కాలి!\" అన్నది ముసలి మంత్రగత్తె.\n\"నీ కోరిక ఏమిటో సెలవివ్వు!\" అన్నాడు వీరవికటుడు.\n\"నాకున్నదల్లా ఒకే ఒక్క కోరిక. నేను పోగొట్టుకున్న యౌవనాన్ని మళ్ళీ పొందాలి ! అందుకోసం ఆ మహిమగల మణితోపాటు యువరాణిని కూడా నువ్వు తీసుకురావాలి. ఆ యువరాణి యౌవనాన్ని నేను నా శరీరంలోకి జుర్రుకుంటాను!\" అంటూ మంత్రగత్తె బిగ్గరగా నవ్వింది.\nఆ మాటలు వినగానే అపూర్వుడు సైతం కంపించిపోయాడు !\n''ఇంతకుపూర్వం కొంతమంది యువ తులను బలి ఇచ్చి, వాళ్ళ యౌవనాన్ని పొందాలని ప్రయత్నించావుకదా! అయినా నువ్వు ఎప్పటిలాగే ఉంటున్నావు గాని, మార్పు రాలేదే !'' అని తన అనుమానాన్ని వ్యక్తం చేశాడు వీరవికటుడు.\n\" అపశకునపు కూతలు కూయకు! అప్పటి నా ప్రయత్నం విఫలమయింది. అంతే ! అందువల్ల నా ప్రయత్నాన్ని మానుకోమంటావా, మూర్ఖుడా. ఇప్పుడు నా ప్రయత్నం సఫలం కాగలదన్న గట్టి నమ్మకం నాకున్నది. ఎందుకంటే ఆ తంతుకు కావలసిన యువతికి ఉండ వలసిన అర్హతలన్నీ రుద్రపురి యువ రాణిలో ఉన్నాయి. రాజ కుమారి.లో ని యౌవనాన్నంతా నా శరీరంలోకి పీల్చు కుంటాను. హా ! హా ! అప్పుడు చూడు నా ఆనందాన్ని! మళ్ళీ యౌవనం వస్తే ఎంత హాయిగా వుంటుంది ! నేనెంత అందంగా ఉండగలనో ఊహించగలవా?'' అని అడిగింది మంత్రగత్తె మళ్ళీ బిగ్గరగా నవ్వుతూ\n\" నువ్వు ఇప్పుడు కూడా అందంగానే ఉన్నావు!\" అన్నాడు. వీరవికటుడు.\n' నోర్ముయ్, మూర్ఖుడా! నీ కపట నాటకాలు నా దగ్గర సాగవు. నావల్ల పనులు కావాలని, ఊరక మూర్ఖంగా పొగడ వద్దు. విన్నావా. నేను చెప్పినట్టు చెయ్. లేదా ఈ క్షణమే ఇక్కడి నుంచి వెళ్ళిపో,\" అని కీచుకంఠంతో అరిచింది ముసలి మంత్రగత్తె. —(ఇంకావుంది)",
            "book_page_end": 23
        },
        {
            "title": "రాజుగారి వంటవాడు",
            "book_page_start": 24,
            "pdf_page_start": 24,
            "pdf_page_end": 24,
            "author": "కె. వెంకటసుబ్బారావు",
            "genre": "చిన్న కథ/హాస్యం",
            "moral": "ఆత్మాభిమానం, తెలివైన మాట తీరు, రాజభక్తి గౌరవాన్ని పెంచుతాయి.",
            "keywords": [
                "వంటవాడు",
                "ఆత్మాభిమానం",
                "రాజభక్తి",
                "బహుమతి",
                "తెలివి"
            ],
            "characters": [
                "సింహకేతుడు",
                "గంటన్న",
                "రాణి",
                "రాణి తమ్ముడు"
            ],
            "locations": [
                "సింహకేతుడి రాజ్యం"
            ],
            "content": "సింహకేతుడనే రాజు వద్ద, గంటన్న అనే వంటవాడు వుండేవాడు. వాడు, రాజుగారి కొక్కరికి మాత్రమే వంట చేసేవాడు. అందరూ వాణ్ణి రాజుగారి వంటవాడు అనేవారు.\nఒకసారి రాణిగారి తమ్ముడు, అక్కను చూడవచ్చాడు. ఆమె గంటన్నకు, రాజుగారితో పాటు తన తమ్ముడికి వంట చెయ్యమన్నది. గంటన్న చేయనన్నాడు. రాణీ భటులను పిలిచి, గంటన్నను అప్పటికప్పుడు లాక్కుపోయి, సభలో వున్న రాజుగారికి ఫిర్యాదు చేయమన్నది.\nరాజు, గంటన్నను రాణిగారి మాటను ఎందుకు ధిక్కరించావని అడిగాడు. దానికి గంటన్న, “ప్రభూ ! నేను మీకు మాత్రమే వంటవాణ్ణి! ఈ సంగతి అందరికీ తెలుసు,” అన్నాడు.\nరాజు గర్వంగా మీసాలు దువ్వుకుని, గంటన్నకు ఒక ముత్యాలహారం బహూకరించి, వాడి ఆత్మాభిమానాన్ని సభలో మరింత తెలియచేయాలన్న ఉద్దేశంతో, \"నీకు వంద వరహాలు బహుమతి ఇస్తాను. రాణిగారి తమ్ముడికి వంట చెయ్యి,” అన్నాడు.\nగంటన్న వెంటనే, “అలాగే, ప్రభూ!” అన్నాడు.\nరాజు ఆ జవాబుకు ఆశ్చర్యపోయి, “ఇందాక నాకు తప్ప మరెవ్వరికి వంట చెయ్య నన్నావు. ఇప్పుడు వంద వరహాలకు ఆశపడా, మరొకరికి చేస్తానంటున్నావు?” అని ప్రశ్నించాడు,\nఅందుకు గంటన్న, “అదేం లేదు, ప్రభూ! ఇందాక చేయనన్నది, రాజుగారి వంటవాడి నన్న ఆత్మాభిమానంతో, ఇప్పుడు చేస్తానంటున్నది, మీ మాట మీది గౌరవంతో. ప్రభువుల మాటను తోసి పుచ్చాడన్న అపఖ్యాతి తమరికి రాకూడదు కదా!” అన్నాడు.\nసింహకేతుడు, వాడి జవాబుకు చాలా సంతోషించి, ఇస్తానన్న వంద వరహాలకు మరొక వంద కలిపి బహూకరించాడు.\n—కె. వెంకటసుబ్బారావు",
            "book_page_end": 24
        },
        {
            "title": "నియమభంగం",
            "book_page_start": 25,
            "pdf_page_start": 25,
            "pdf_page_end": 31,
            "author": "ఎస్. శివనాగేశ్వరరావు",
            "genre": "బేతాళ కథ",
            "moral": "నియమాలు, పట్టుదలలు మంచివే అయినా, కొన్ని సమయాల్లో మానవ సంబంధాలు, కరుణ, త్యాగం ముఖ్యం అవుతాయి.",
            "keywords": [
                "నియమభంగం",
                "చిత్రకళ",
                "శ్రీమంతుడు",
                "త్యాగం",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు",
                "శ్రీచంద్రుడు",
                "జయద్రధుడు",
                "శివదత్తుడు"
            ],
            "locations": [
                "స్వర్ణదీప్తికా రాజ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు \"రాజా, నీసాహసం, ఓర్పూ, పట్టుదలాచూస్తూంటే, చేపట్టిన కార్యం సాధించేందుకు, అవసర మైతే జీవితకాలాన్నంతా, ఈ భయంకర మైన శ్మశానంలో గడిపేందుకు సిద్ధపడి నట్టు కనబడుతున్నది. అయితే, ఒక ముఖ్యమైన సంగతి: కొందరికి కొన్ని కొన్ని విషయాల్లో, తిరుగులేని దృఢదీక్షా, కఠోరమైన నియమాలూ వుండడం కద్దు. కాని, అలాంటివాళ్ళు కూడా ఒక్కొక్క సారి తెలియకనో లేక ప్రమాదవశాత్తో నియమభంగానికి గురి అవుతారు. అది గుర్తించలేని ఇతరులు దాన్ని దానగుణం గానో, త్యాగబుద్ధిగానో కీర్తిస్తారు. ఇందుకు ఉదాహరణగా ఒక శ్రీమంతుడూ, ఆయన మిత్రుడైన రాజూ కథ చెబుతాను, శ్రమ తెలియకుండా, విను.\" అంటూ ఇలా చెప్పసాగాడు:\nస్వర్ణదీప్తికా రాజ్యంలో, శ్రీచంద్రుడనే కోట్లకు పడగలెత్తిన శ్రీమంతుడుండేవాడు. ఆయన చాలా ఉదార స్వభావుడు. రాజు జయద్రధుడికి, శ్రీచంద్రుడు మంచి మిత్రుడు. బొక్కసంలో ధనం చాలినంత లేనప్పుడు, రాజు, ఆయనవద్దనుంచి ధనం అప్పు తీసుకుని, పన్నులు వసూలైన తర్వాత వడ్డీతో సహా అప్పు తీర్చేవాడు. ఆ వడ్డీ డబ్బును శ్రీచంద్రుడు పేదసాద లకు దానధర్మాలు చేసేవాడు.\nశ్రీచంద్రుడు చిత్రకళలో అందెవేసిన చేయి. ఆయనకు ఇతర కళలపట్ల కూడా ఎంతో అభిమానం వుండేది. ప్రాచీన కాలానికి చెందిన అందమైన శిల్పాలనూ, చిత్రపటాలనూ —ఇంకా ఆభరణాలూ, ఖడ్గాలూ మొదలైనవాటిని, ఎంత డబ్బు కైనా కొనుగోలు చేసేవాడు.\nరాజు జయద్రధుడికి, ఒకేఒక విష యంలో మాత్రం శ్రీచంద్రుడి వైఖరి నచ్చేది కాదు. అదేమంటే — రాజు, శ్రీచంద్రుడు సేకరించిన పురాతన వస్తువులలో దేనిమీద నైనా ముచ్చటపడినా, దానిని ఇవ్వడానికి శ్రీచంద్రుడు ఇష్టపడేవాడుకాదు.\nఒకనాడు శ్రీచంద్రుడి దగ్గిరకు, శివదత్తు డనే యువకుడు వచ్చాడు. చిరిగినబట్టలు, మాసిన గడ్డంతో వున్నా, అతడి ముఖంలో రాజసం ఉట్టిపడుతుండడం గమనించిన శ్రీచంద్రుడు, అతను కూర్చోవడాని కి ఆసనం చూపించాడు.\nఅందుకు శి వదత్తుడు, '\" అయ్యా ! నా వేషం చూసి చాలామంది. నాతో మాట్లాడ్డానికే చీదరించుకున్నారు. మీరు మాత్రం మర్యాద చేస్తున్నారు. నా పేరు శివదత్తుడు. మాది ఒకప్పుడు జమీందారీ కుటుంబం. పురాతన వస్తువుల సేకరణ, మీ అభిరుచి అని విన్నాను. నా దగ్గిర ఈ చిత్రపటం వున్నది. దీన్ని పరిశీలించి ధర కట్టండి.\" అని ఒక తైలవర్ణ చిత్రం అందించాడు.\nచిత్రంవైపు దృష్టి సారించిన శ్రీచంద్రుడు క్షణ కాలంనిశ్చేష్టుడయ్యాడు. ఆ తైలవర్ణచిత్రంలో ఒక తల్లి, బిడ్డను ఎత్తుకొని ముద్దాడుతున్నది. ఆ బాలుడు బోసినవ్వులు కురిపిస్తున్నాడు. ఆదృశ్యాన్ని చిత్రకారుడు చిత్రించిన తీరు అత్యద్భు తంగా వున్నది.\nఆయన శివదత్తుణ్ణి, “నా అంచనా తప్పక పోతే, ఇది ఊహాచిత్రం కాదు, సజీవ మూర్తుల చిత్రం! అవునా?\" అని అడిగాడు.\n\"మీ ఊహ సరైనదే! ఈ చిత్రంలోని మాతృ మూర్తి, నా తల్లి. ఆ పసిబిడ్డను నేనే! ఆ రోజుల్లో ఈ చిత్రాన్ని గీసిన చిత్రకారుడి ప్రతిభను మెచ్చి మా తండ్రి అతడికి, నూరు ఎకరాలు మాన్యంగా ఇచ్చాడు. అటువంటిది ఓడలు, బళ్లయి, నేనీచిత్రాన్ని అమ్మవలసి వచ్చింది.\" అంటూ శివదత్తుడు విచారపడ్డాడు.\n\"విచారపడకు. ఈ చిత్రాన్ని నేను ప్రాణప్రదంగా చూసుకుంటాను ఇక దీని ఖరీదు కట్టమంటావా? అది అసాధ్యం. నిన్ను నా ధనాగారానికి తీసుకుపోతాను, నీకెంత ధనం కావాలో అంత తీసుకో,\" అని శ్రీచంద్రుడు, శివదత్తుణ్ణి తన ధనా గారానికి తీసుకుపోయాడు.\nశివదత్తుడు, శ్రీచంద్రుడి ధనాగారం నుంచి వంద వరహాలు తీసుకొని, “నాకీ సొమ్ము చాలు. దీన్ని పెట్టుబడిగా పెట్టి. ఏదైనా వ్యాపారం చేస్తాను. ఆపైన దైవ మున్నాడు,\" అన్నాడు.\nశ్రీచంద్రుడు ఆశ్చర్యపోయి, ''అంత అద్భుతమైన చిత్రానికి, ఇంత కొద్ది సొమ్ముతో సంతృప్తిపడతావేం? కనీసం లక్ష వరహాలైనా తీసుకో,” అన్నాడు.\nఇందుకు శివదత్తుడు ఒప్పుకోక, అక్కడినుంచి వెళ్ళిపోయాడు.\nశ్రీచంద్రుడు తాను కొన్న వర్ణచిత్రాన్ని రాజు జయద్రధుడికి చూపించాడు. ఆ చిత్రరాజును ముగ్ధుణ్ణి చేసింది. ఆయన శ్రీచంద్రుడితో, ‘\"దీన్ని కొంతకాలం నా అంతఃపురంలో వుంచుకుని తిరిగి నీకిస్తాను, కాదనకు!\" అన్నాడు.\nదానికి శ్రీచంద్రుడు, \"మహారాజా, మీరెరగనిదేమున్నది! నేను సేకరించిన పురాతన వస్తువులలో ఏ ఒక్కటి కూడా, నా మందిరందాటి పోకూడదన్నది. నా నియమం, క్షమించండి!\" అన్నాడు.\nకొన్ని సంవత్సరాలు గడిచిన తర్వాత, ఒకనాడు శ్రీచంద్రుడు, రాజు జయద్రధు డితో మాట్లాడుతూండగా, శివదత్తుడు అక్క డికి వచ్చాడు. శ్రీచంద్రుడు అతణ్ణి ఆప్యా యంగా పలకరించి, రాజుకు పరిచయం చేసి, \"ఎలా వున్నావు?\" అని అడిగాడు.\n\"అయ్యా, మీదగ్గిర పుచ్చుకున్న వంద వరహాలు పెట్టుబడిగా పెట్టి చేసిన వ్యాపారం మూడు పువ్వులూ, ఆరు కాయలుగా వర్థిల్లింది. లక్షలు గడించాను. ఇప్పుడు మీ సహాయం కోరి వచ్చాను. ' అన్నాడు శివదత్తుడు.\n\"ఏమిటా సహాయం?” అని అడిగాడు శ్రీచంద్రుడు.\nఅందుకు శివదత్తుడు వినయంగా, \"మా తల్లిగారి చిత్రపటం మీకు అమ్మి నప్పటినుంచీ, నాకు మనశ్శాంతి లేకుండా పోయింది. దయచేసి, ఆ చిత్రపటాన్ని నాకు ఇచ్చేయండి. అందుకు ప్రతి ఫలంగా మీరెంత సొమ్ము కావాలంటే అంత ఇవ్వగలను,\" అన్నాడు.\nఇది విన్న శ్రీచంద్రుడు ఇరుకున పడ్డాడు. తను ఒకసారి కొన్నదాన్ని తిరిగి ఇవ్వడమనేది, తన నియమానికి విరుద్ధం. ఆ విషయం రాజుకే సూటిగా చెప్పేశాడు. ఇప్పుడు వర్ణచిత్రాన్ని శివదత్తుడికి ఇచ్చి వేస్తే, రాజుకు తప్పకుండా కోపంవస్తుంది!\nశ్రీచంద్రుడు ఇలా ఆలోచిస్తూండగా, రాజు తానడిగితే కాదన్న శ్రీచంద్రుడు, ఇప్పుడా వర్ణచిత్రం విషయంలో ఏం చేస్తాడా అని ఆసక్తిగా చూడసాగాడు.\nఅది గమనించిన శ్రీచంద్రుడు, శివదత్తుడితో \"నేను ఒకసారి కొన్న వస్తువును, ఎట్టి పరిస్థితులలోనూ తిరిగి ఇవ్వను, అది నా నియమం!\" అన్నాడు.\nఆ జవాబుకు శివదత్తుడు నిరాశచెంది, \"అయ్యా, ప్రతి నియమానికీ మినహా యింపు వుంటుంది. మీ నియమాన్ని ఈ ఒక్కసారికీ భంగంచేయండి. నా మాతృ మూర్తి సందర్శనాభాగ్యం, నాకు కలిగిం చండి,\" అని ప్రాధేయపడ్డాడు.\nఈ మాటలు శ్రీచంద్రుడి మనసును నొప్పించినై, అతడు కొద్ది సేపు ఆలోచించి, \"సరే, శివదత్తా! నీకు తల్లి మీద వున్న ప్రేమను గమనించి, ఒక్క అవకాశం మాత్రంఇస్తున్నాను. నీ దగ్గిర కొన్న చిత్రం లాటిదే, నేనొకటి తయారు చేస్తాను. ఆ రెండింటిలో అసలేదో, దాని అనుకరణ ఏదో నువ్వు గుర్తుపట్టగలిగితే, నీకా చిత్ర పటం ఇస్తాను. పరీక్షకు మహారాజుగారే న్యాయనిర్ణేతలుగా వుంటారు.\" అన్నాడు.\nఇందుకు శివదత్తుడు సమ్మతించాడు.\nశ్రీచంద్రుడు, అతణ్ణి పక్షం రోజుల తర్వాత రమ్మన్నాడు. ఈపక్షంరోజుల్లో శ్రీచంద్రుడు ఎంతో శ్రమించి, శివదత్తుడు యిచ్చిన చిత్రాన్ని పోలిన చిత్రం తయారుచేశాడు.\nగడువు రోజున తిరిగివచ్చిన శివదత్తు డీ, రాజు జయద్రధుడి సమక్షంలో, శ్రీచంద్రుడు రెండు వర్ణచిత్రాలనూ చూపించాడు. కొద్ది క్షణాలపాటు రెండు చిత్రాలనూ పరిశీలించిన శివదత్తుడు, వాటిల్లో అసలు చిత్రమేదో చూపించాడు.\nశ్రీ చంద్రుడు దానికేసి చూసి, “శివదత్తా, నువ్వు గెలిచావు! నీ చిత్రపటాన్ని తీసుకుపో,” అన్నాడు.\nరాజు చిత్రపటాలకేసి కొంచెంసేపు పరీక్షగా చూసి, శివదత్తుడితో, ''రెండు చిత్రాలూ ఏమాత్రం తేడాలేకుండా ఒకేలా వున్నాయి, అసలు చిత్రాన్ని నువ్వేలా గుర్తించగలిగావు?\" అని ప్రశ్నించాడు.\nఆ ప్రశ్నకు శివదత్తుడు, “మహారాజా! శ్రీచంద్రుడు గొప్ప చిత్రకారుడు. ఆయ నెంత సూక్ష్మ పరిశీలకుడంటే, మా అమ్మ గారి ఎడమ చెవికింద వున్న అతి చిన్న పుట్టుమచ్చను సైతం గమనించి రూపు దిద్దాడు. అయితే, అసలు చిత్రంలో మా అమ్మ గారి ముక్కుపుడకరాయి నీలపు రంగులో వుంటుంది. కాని, శ్రీచంద్రుడు రూపుదిద్దినచిత్రంలో ఎరుపురంగువున్నది. ఆ చిన్న తేడావలన నేను అసలు చిత్రాన్ని గుర్తుపట్టగలిగాను. శ్రీచంద్రుడు వంటి గొప్ప చిత్రకారుడు, ఇలాంటి పొరపాటు ఎలా చేశాడో అర్థం కావడం లేదు!'' అని శ్రీచంద్రుడికి కృతజ్ఞతలు చెప్పి, చిత్ర పటం తీసుకుని వెళ్ళిపోయాడు.\nఆ తర్వాత రాజు జయద్రధుడు, శ్రీచంద్రుడితో, ‘“శ్రీచంద్రా! నువ్వు రూపు దిద్దిన చిత్రపటంలో పొరపాటు ఎలా జరి గిందో, శివదత్తుడు గ్రహించలేకపోయినా, నేను గ్రహించాను. నీలో దానగుణంవున్నదే కాని, త్యాగగుణం లేదని బాధపడేవాడిని. ఇప్పుడా అసంతృప్తి తొలగిపోయింది! \" అంటూ తన మెడలోని విలువైన హారాన్ని తీసి శ్రీచంద్రుడి మెడలో వేశాడు.\nబేతాళుడు ఈ కథ చెప్పి, \" రాజా, జరిగినదాన్ని బట్టి చూస్తూంటే, శ్రీచంద్రుడికి తాను కొన్న వర్ణచిత్రాన్ని తిరిగి ఇవ్వడం ఏమాత్రం ఇష్టం లేదని తెలుస్తూనే వున్నది. ఒకసారి కొన్నదాన్ని ఏ పరిస్థితులలోనూ తిరిగి ఇవ్వకూడ దనేది, శ్రీచంద్రుడి కఠోరమైన నియమం గదా ! ఆ నియమం భంగపడరాదనే పట్టుదల కారణంగానే, శివదత్తుడు ఎంతో ప్రాధేయపడిన మీదట, శ్రీచంద్రుడు జాలి తలచినట్టు నటించి, అతడికొక పరీక్ష పెట్టాడు. తను గొప్ప చిత్రకారుడు గనక, ఈ పరీక్షలో శివదత్తుడు ఓడి పోతాడనీ, తనకు నియమభంగం కలగ దనీ అతడి నమ్మకం. అయితే, మూల చిత్రాన్ని అనుకరిస్తూ, అతడు మరొక చిత్రాన్ని గీస్తున్నప్పుడు, ముక్కుపుడక రాయి రంగు విషయంలో జరిగిన పొర బాటు కారణంగా, శివదత్తుడు అసలు చిత్రాన్ని గుర్తించగలిగాడు. జరిగింది. ఇది కాగా, రాజు జ య ద్ర ధు డు, శ్రీచంద్రుణ్ణి త్యాగగుణం కలవాడివంటూ మెచ్చుకుని, ముక్కుపుడకరాయి రంగు విషయంలో పొరబాటు ఎలా జరిగిందో, తాను గ్రహించాననడం అర్థరహితమే గాక, హాస్యాస్పదంగా కూడా లేదా ? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది.\" అన్నాడు.\nదానికి విక్రమార్కుడు, \" శ్రీచంద్రుడు శివదత్తుడి తల్లి చిత్రానికి ప్రతిచిత్రం తయారు చేసేటప్పుడు, కావాలనే ముకు పుడకరాయి రంగు విషయంలో అలా చేశాడా లేక పొరబాటువల్ల జరిగిందా? అన్న సంగతి తేల్చే ముందు, అతడికీ, రాజుకూ మధ్య వున్న స్నేహబంధం గుర్తుంచుకోవాలి. రాజు ఆ తైలవర్ణ చిత్రాన్ని కొద్దిరోజులపాటు తన అంతః పురంలో వుంచుకునేందుకు అడిగితే, నియమభంగం అవుతుందంటూ శ్రీచంద్రుడు ఇవ్వ నిరాకరించాడు. అటు వంటిప్పుడు శివదత్తుడు ప్రాధేయపడగానే చిత్రాన్ని అతడికివ్వడం అంటే, రాజుకు తన మీద తప్పక కోపం వస్తుంది. అట్లని తల్లిపై గల ప్రేమా మమకారాల కొద్దీ పుత్రుడు అడుగుతుంటే ఇవ్వననడం అమానుషం అవుతుంది. ఇది గుర్తించడం వల్లనే శ్రీచంద్రుడు కోరి తను గీసిన ప్రతిచిత్రంలో రాయి రంగు మార్చాడు.\nఆ విధంగా, శివదత్తుడు అసలైన తన తల్లి చిత్రాన్ని పోల్చుకోగలిగాడు. అసలు చిత్రంలోని అతి చిన్న పుట్టుమచ్చను కూడా. తన చిత్రంలో చిత్రించిన శ్రీచంద్రుడు, ముక్కుపుడకరాయి రంగు విషయంలో అంత పెద్ద పొరబాటు చేస్తా డనుకోవడం వాస్తవ విరుద్ధమవుతుంది. ఇదంతా గ్రహించడంవల్లనే రాజు, అతణ్ణి త్యాగగుణం కలవాడివంటూ మెచ్చు కున్నాడు,'' అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 31
        },
        {
            "title": "పుట్టుమచ్చ",
            "book_page_start": 32,
            "pdf_page_start": 32,
            "pdf_page_end": 32,
            "author": "ఆర్. పట్టాభిరామరాజు",
            "genre": "హాస్యం/సామాజికం",
            "moral": "మూఢ నమ్మకాలు ఉన్నచోట, మోసగాళ్లు వాటిని ఉపయోగించుకుని లాభపడతారు. తెలివైన ఆలోచన ద్వారా మూఢత్వాన్ని పోగొట్టవచ్చు.",
            "keywords": [
                "పుట్టుమచ్చ",
                "శాస్త్రం",
                "రాజు",
                "సువర్ణుడు",
                "మోసం"
            ],
            "characters": [
                "చిత్రసేనుడు",
                "సువర్ణుడు",
                "శివగుప్తుడు",
                "కావలిభటుడు"
            ],
            "locations": [
                "రాజ్యం"
            ],
            "content": "చిత్రసేనుడనే రాజుకు పుట్టుమచ్చలశాస్త్రం మీద నమ్మకం జాస్తి. రాజుగారి ఈ బలహీతను పసిగట్టి అందులో అరాకొరా ప్రవేశం గల వారందరూ ఆయన వద్దకు వచ్చి, ఏవో నాలుగు మాటలు చెప్పి డబ్బు పుచ్చుకు పోతూండేవాళ్ళు. ఆయన మంత్రి సువర్ణుడికి, ఈ పరిస్థితి చాలా బాధ కలిగించేది. రాజుగారిని ఈ పిచ్చి నుంచి ఎలా విముక్తుణ్ణి చెయ్యాలా అని ఆలోచిస్తూ, తగిన అవకాశం కోసం ఎదురు చూడసాగాడు.\nఒక రోజు పొరుగు రాజ్యం నుంచి, పుట్టుమచ్చలశాస్త్రంలో మహాపండితుడినంటూ శివ గుప్తుడనే అతడు వచ్చాడు. చిత్రసేనుడు, అతణ్ణి తన శరీరం మీది పుట్టుమచ్చలను పరిశీలించ మన్నాడు.\nశివగుప్తుడు సంచీలో నుంచి భూతద్దం తీసి ఒక్కొక్క మచ్చనే పరీక్షిస్తూ, ఫలితాలను చెప్పసాగాడు. చివరకు మణికట్టు మీది పుట్టుమచ్చను చూసి, “ఏమి మచ్చ, ప్రభూ! ఇది కందిగింజంత వుండబట్టి తమరు మహారాజులయ్యారు. ఇదే చింతగింజంత పరిమాణంలో వుండివుంటే —— తమరు చక్రవర్తులయ్యేవారు!\" అన్నాడు.\nమంత్రి మౌనంగా పక్కనే వున్న కావలిభటుణ్ణి దగ్గిరకు రమ్మని సైగచేశాడు. దగ్గరకు రాగానే వాడి కుడిచేతిని చాపమన్నాడు. వాడి మణికట్టు మీద చింతగింజ పరిమాణంలో పుట్టు మచ్చ వున్నది.\nఇది చూసి శివగుప్తుడి ముఖం పాలిపోయింది. ఆనాటితో రాజు చిత్రసేనుడికి పుట్టు మచ్చల పిచ్చి వదిలిపోయింది.\n-ఆర్. పట్టాభిరామరాజు",
            "book_page_end": 32
        },
        {
            "title": "దయ్యాల కొంప",
            "book_page_start": 37,
            "pdf_page_start": 37,
            "pdf_page_end": 41,
            "author": "వసుంధర",
            "genre": "కాల్పనిక కథ/దయ్యాల కథ",
            "moral": "తెలివితేటలు, లౌక్యం, స్వశక్తిపై నమ్మకం ఉంటే ఎలాంటి కష్టాన్నైనా అవకాశంగా మార్చుకోవచ్చు.",
            "keywords": [
                "దయ్యాలు",
                "కోదండపాణి",
                "శ్రీమంతుడు",
                "ఇల్లరికం",
                "లౌక్యం"
            ],
            "characters": [
                "కోదండపాణి",
                "శ్రీమంతుడు",
                "తండ్రి దయ్యం",
                "తల్లి దయ్యం",
                "పిల్ల దయ్యం",
                "తార"
            ],
            "locations": [
                "పట్నం",
                "దయ్యాల కొంప"
            ],
            "content": "కోదండపాణి అనే యువకుడికి పట్నంలో ఉద్యోగమైతే దొరికింది కానీ, ఇల్లు దొరక లేదు. వాడు ఇంటికోసం పదిమందినీ అడిగి అడిగి విసిగిపోయాక, శ్రీమంతు డనే అతడు తటస్థపడి, “ఊరి చివర నాకో మేడుంది. దానికి దయ్యాలకొంప అని పేరుపడి ఎవరూ ఆ ఇంట్లో వుండడం లేదు. నీక్కావాలంటే అందులో వుండొచ్చు. అద్దె కూడా ఇవ్వక్కర్లేదు,\" అన్నాడు.\nఇందుకు కోదండపాణి ఎంతో సంతో షించీ ఆ రాత్రే అక్కడికి వెళ్ళాడు.\nఇంటికి తాళం పెట్టి వుంది. కానీ కోదండపాణి మెట్లెక్కుతూండగా, తాళం దానంతటదే విడిపోయింది తలుపులు వాటంతటవే తెరుచుకున్నాయి. కోదండ పాణికి ఒళ్ళు జలదరించినా ధైర్యంగా లోపలికి వెళ్ళాడు.\nఆ మరుక్షణం తలుపులు వాటంతటవే మూసుకున్నాయి. కొంతసేపటికి లోపల పెద్దగా వెలుగు వచ్చింది. ఎదురు గా కోదండపాణికి అస్పష్టాకారమొకటి కనిపించింది.\n\"నేనీ ఇంట్లో వుండే పెద్దదయ్యాన్ని. నాతోపాటుండే మిగతా మూడు దయ్యాలూ, నా మాట వింటాయి. నువ్వీ ఇంట్లో వుండాలనుకుంటే నన్ను మెప్పిస్తేచాలు,\" అన్నదా అస్పష్టాకారం.\nకోదండపాణి పెద్దదయ్యానికి దణ్ణం పెట్టి, “నేనీ ఇంట్లోనే వుంటాను. నువ్వేం చెబితే అది చేస్తాను,\" అన్నాడు.\nఅప్పుడు పెద్ద దయ్యం మిగతా మూడు దయ్యాలనూ పిలిచి, “ఇది నా భార్య. వీళ్ళిద్దరూ నా కూతుళ్ళు. నా కూతుళ్ళిద్ద రిలో ఎవరందమైనవారో తేల్చలేక చస్తున్నాను. వాళ్ళిద్దరికీ కోపం రాకుండా అసలు విషయం చెప్పి. నా సమస్య పరిష్కరించు,\" అన్నది.\nకోదండపాణి పిల్లదయ్యాలు రెండింటినీ పరీక్షగా చూసేసరికి, అవి పళ్ళికిలిస్తూ భయంకరంగా నవ్వాయి. వాడు తన భయాన్ని లోలోపలే అణుచుకుని మేక పోతు గాంభీర్యంతో, \"నేను నిజం చెబితే ఒకరికి తప్పకుండా కోపంవస్తుంది. కా సేపు గడువిస్తే ఆ కోపాన్ని చల్లార్చగలను. అందుకు నువ్వొప్పుకుంటావా? \" అని పెద్దదయ్యాన్నడిగితే, అది వెంటనే సరే నన్నది.\nకోదండపాణి పిల్లదయ్యాల్లో ఒకదాన్ని వేలితో చూపుతూ, \"ఇద్దరిలోకీ ఇదే అందమైనది. కానీ ఇంత అందముండీ ఇలా తల్లిదండ్రులచాటున వుండిపోయిం దేమిటి? హాయిగా ఏ అడవిలో కైనా వెళ్ళిందంటే, మగదయ్యాలు దీన్ని పెళ్ళాడ్డానికి ' నేనంటే నేనని పోటీ పడవూ?\" అన్నాడు.\nఅప్పుడా పిల్లదయ్యం పెద్దదయ్యంతో, \"ఈ మనిషి నిజం చెబుతున్నాడు. నేను అడవికి వెళ్ళిపోతాను,” అని తల్లిదండ్రుల కాళ్ళకు నమస్కరించి ఎగిరి వెళ్ళి పోయింది.\nఅయితే రెండో పిల్లదయ్యం కోదండ పాణి మీద అలిగి, ఇంట్లో ఒక మూలకు వెళ్ళిపోయింది. కోదండపాణి ఆ దయ్యం దగ్గిరకు వెళ్ళి, ‘“నిజానికి నువ్వే అంద గత్తెవు. ఆ విషయం చెబితే నువ్వు ఇంట్లో నుంచి వెళ్ళిపోతావు. మరి నాకు నిన్ను రోజూ చూడాలని కోరిక. అందుకే అబద్ధం చెప్పి దాన్ని బైటికి పంపేశాను,\" అన్నాడు.\nపిల్లదయ్యం ఈ మాటలకు కాస్త మెత్త బడి. \"అది సరేకానీ, మళ్ళీ నా అక్క ఇక్కడికి తిరిగివస్తే ఏం చేయాలి?\" అని అడిగింది.\n\"మళ్ళీ అది ఇక్కడికి వస్తే, దాన్ని చేసుకునేందుకు మగదయ్యాలేవీ ఇష్టపడ లేదని అర్థం. అప్పుడది అందగత్తె కాదని నిర్ధారణ అవుతుంది. అలా జరగడం నీ అక్క కిష్టముండదు. అందుకే మళ్ళీ ఈ ఇంట్లో అడుగుపెట్టదు,\" అన్నాడు కోదండపాణి.\n\"నువ్వు నా కోపం తగ్గించడానికి అబద్ధం చెబుతున్నావు. నేను నిజంగా అందగత్తెను కాదు.\" అన్నది దయ్యం వగలుపోతూ.\n“నేనబద్ధాలు చెబితే అది నీ సంతోషం కోసమేగదా! అయినా, నేను అందమైన వాళ్ళనే తప్ప అడ్డమైనవాళ్లను సంతోష పెట్టను.\" అన్నాడు కోదండపాణి లేని కోపం నటిస్తూ.\nవెంటనే పిల్లదయ్యం, \"నువ్వు నిజమే చెబుతూంటే, నన్ను పెళ్ళి చేసు కుంటావా ?\" అని అడిగింది.\n\"నేను మనిషిని; నువ్వు దయ్యానివి. మన పెళ్ళి ఎలా సాధ్యం?\" అన్నాడు కోదండపాణి భయంగా.\n\"నేను కావాలనుకున్నప్పడల్లా మనిషిగా మారగలను. ఒక మనిషిని పెళ్ళి చేసుకోవాలని కోరిక.\" అన్నది పిల్లదయ్యం.\nఈలోగా పెద్దదయ్యం కోదండపాణి వద్దకు వచ్చి \" అమ్మాయికి సర్ది చెప్పావా? దాని కోపం తగ్గిందా?\" అన్నది.\n\"నాన్నా! నన్నీయన పెళ్ళి చేసు కునేందుకు ఒప్పుకున్నాడు.\" అన్నది పిల్లదయ్యం.\nఆ మాటలకు తండ్రి దయ్యం, తల్లి దయ్యం రెండూ కూడా ఆనందం పట్టలేక కీచుమంటూ అరిచి గంతులు వేయ సాగాయి.\n\"మీ గంతులాపండి! పెళ్ళంటే ఊఁ అనగానే అయిపోదు. నాకు కట్నం కావాలి,'' అన్నాడు కోదండపాణి.\n\"అడగవయ్యా అడుగు. నా పిల్లలిద్దరికీ పెళ్ళి చేయాలన్న కోరికతోనే కదా నేనిక్కడున్నది! నీకేం కావాలో అడుగు, తెచ్చిస్తాను.'' అన్నది పెద్దదయ్యం.\n\"నాకేమీ అక్కర్లేదు. ఈ ఇల్లు నాకిచ్చేస్తేచాలు!\" అన్నాడు కోదండపాణి.\n''సరే, తీసుకో!'' అన్నది పెద్దదయ్యం.\n'అయితే నేనూ నా భార్య మాత్రమే ఈ ఇంట్లో వుంటాం. మీరిద్దరూ ఇక్కణ్ణించి వెళ్ళిపొండి.\" అన్నాడు కోదండపాణి.\n\"ఇది చాలా అన్యాయం. మేమిక్క డుంటే నీకేం నష్టం?\" అన్నది పెద్ద దయ్యం.\n\"మీరిక్కడుంటే అంతా నేనిల్లరికం వెళ్ళాననుకుంటారు. అత్తమామల ఇంట్లో వుంటూ, వాళ్ళ సొమ్ము తింటున్నానను కుంటారు. అయినా మీరిక్కడుంటే తప్ప బతకలేరా ?\" అన్నాడు కోదండపాణి.\n“నువ్వు నిజమే చెబుతున్నావు. మేము వెళ్ళిపోతాం. నా కూతురు కాపురం చక్కగావుంటే అదే పదివేలు!\" అంటూ పెద్దదయ్యం, భార్యదయ్యం అక్కణ్ణించి కదిలాయి. తల్లిదయ్యం పిల్లదయ్యానికి ఎన్నో నీతులు చెప్పి వెళ్ళింది.\nఅంతా వెళ్ళిపోయాక, ''నీ వాళ్లందర్నీ ఇంట్లోంచి పంపేశానని బాధగా వుంది నాకు,'' అన్నాడు కోదండపాణి.\n\"నువ్వు మంచిపనే చేశావు. అమ్మా నాన్నల కోరిక మా పెళ్ళి ఒక్కటే! మేము మనుషులుగా వున్నప్పుడు నాన్న, మా ఇద్దరికీ పెళ్ళి సంబంధాలు కుదుర్చు కుని వచ్చాడు. ఆ సమయంలో శ్రీమంతు డనే అతను. నాన్నను మోసం చేసి మా పొలమంతా కాజేశాడు. పెళ్ళి లాగి పోయాయి. డబ్బు లేకుండానే తన పెళ్ళవుతుందని తన అందాన్ని నమ్ము కున్న మా అక్క పెళ్ళికొడుకు వద్దకు వెళ్ళి అవమానపడి వెనక్కు వచ్చి, ఆత్మ హత్య చేసుకున్నది. ఆ దుఃఖంలో ఇంటిల్లి పాదీ విషం మింగి చనిపోయాం. మా కుటుంబమంతా పగతీర్చుకునేందుకు శ్రీ మంతుడు కొత్తగా కట్టిన ఇంట్లో దూరాం. అదే ఈ ఇల్లు! ఇప్పుడు అక్క ధైర్యంగా తన పెళ్ళి తనే చేసుకుంటానని వెళ్ళింది. నా పెళ్ళి నీతో జరిగింది. నాకిప్పుడిక ఏ కోరికలూ లేవు!\" అంటూ పిల్ల దయ్యం కోదండపాణిని మెచ్చుకున్నది.\n\"ఇప్పుడిక నీకు ఏ కోరికలూ లేక పోతే, ఇంకా ఇలా దయ్యమై పడివుండడ మెందుకు ?\" అన్నాడు కోదండపాణి.\nఅంతే! పిల్లదయ్యం అక్కణ్ణించి మాయమయింది. దాని ఆత్మ స్వర్గానికి పోయుండాలి !\nకోదండపాణి ఆ రాత్రంతా అక్కడ సుఖంగా నిద్రపోయాడు. తెల్లవారుతూనే శ్రీమంతుడింటికిపోయి జరిగిందిచెప్పాడు.\nశ్రీమంతుడు వాణ్ణి మెచ్చుకుని, \"అన్ని విధాలా ప్రయోజకుడివైన నిన్ను. నా అల్లుడుగా చేసుకోవాలనుంది. నీకు నా కూతుర్నిచ్చి పెళ్ళిచేసి, ఈ మేడను కట్నంగా ఇస్తాను. అయితే, ఒక్కగానొక్క కూతురు, దాన్ని వదిలి మేం వుండలేం. మమ్మల్ని కూడా అ మేడలో వుండ నివ్వాలి,\" అన్నాడు.\nశ్రీమంతుడి కూతురు తార చాలా అందంగా వుండడంతో, కోదండపాణి పెళ్ళికి వెంటనే ఒప్పుకుంటూ, \"మీ అమ్మాయిని పెళ్ళాడడానికి, నాకెలాంటి అభ్యంతరమూలేదు. కానీ ఇల్లరికపుటల్లు డనిపించుకోవడం, నాకు సుత రామూ గిట్టదు. అలా కాకుంటే నేను, ఆ దయ్యం చిన్న కూతుర్నే పెళ్ళాడి వుండేవాణ్ణి. దాని ఆకారం వికారం అయినా, బుద్ధి కడిగిన ముత్యం లాంటిది. ఇక కట్నం మాటకొస్తే- ఈ కట్నాలూ కానుకలంటే, అసలే నాకు సరిపడదు. నాకు ఉద్యోగ మంటూ వున్నది. ఆ వచ్చే జీతంతో నేనూ, మీ కుమార్తే హాయిగా బతగ్గలం,” అన్నాడు.\nఆ జవాబుతో శ్రీమంతుడిక చేసేదిలేక, \"అయితే, ఒక పని చెయ్యి ఆ మేడకు దయ్యాలకొంప అన్న పేరొచ్చింది గనక, ఎవరూ దానిలోకి అద్దెకు రారు. నువ్వూ, నీ భార్య అందులో వుండండి!'” అన్నాడు.\nఇందుకు కోదండపాణి ఒప్పుకున్నాడు.\nతర్వాత శ్రీమంతుడి కూతురుతో కోదండ పాణి పెళ్ళి ఘనంగా జరిగిపోయింది.",
            "book_page_end": 41
        },
        {
            "title": "వ్యర్థమైన ఖర్చు",
            "book_page_start": 42,
            "pdf_page_start": 42,
            "pdf_page_end": 44,
            "author": "చందమామ బృందం",
            "genre": "హాస్యం/సామాజికం",
            "moral": "పిసినారితనం అనావశ్యక ఖర్చులకు, అనవసరమైన చిక్కులకు దారి తీస్తుంది.",
            "keywords": [
                "రామసింహుడు",
                "పిసినారి",
                "మొక్కుబడి",
                "సంతర్పణ",
                "ఖర్జూరపు పళ్ళు"
            ],
            "characters": [
                "రామసింహుడు",
                "రామసింహుడి భార్య",
                "రామశాస్త్రి",
                "రామశాస్త్రి కొడుకు"
            ],
            "locations": [
                "సౌరత్ పూర్ గ్రామం",
                "రామాలయం"
            ],
            "content": "పూర్వం సౌరత్ పూర్ అనే చిన్న గ్రామంలో రామసింహుడు అనే షావుకారు ఉండేవాడు. అతనికి డబ్బు ఖర్చు పెట్టట మంటే చాలా అయిష్టం.\nఒకనాడు అతడు ఏదో పని మీద పొరు గూరికి పోతూండగా దారిలో ఒక ఖర్జూరపు చెట్టు కనబడింది. దానినిండా గుత్తులు గుత్తులుగా ఖర్జూరపు పళ్ళున్నాయి. రామ సింహుడికి చిన్నప్పటి నుంచీ ఖర్జూరపు పళ్ళంటే చాలా ఇష్టం. ఇప్పుడు వాటిని చూస్తూంటే అతనికి నోరూరింది. అతనికి చెట్టు ఎక్కటం రాదు. కాని, చూస్తూ చూస్తూఖర్జూరపుపళ్ళనువదిలిముందుకు సాగిపోవటానికి మనస్కరించక, అతను ఎలాగో కష్టపడి చెట్టు ఎక్కాడు.\nరామసింహుడు తిన్నన్ని పళ్ళు తిని. మరికొన్ని జేబులో వేసుకుని, చెట్టు దిగి వద్దామనికిందికి చూసేసరికి, నేల ఎక్కడో పాతాళంలో ఉన్నట్టు కనబడి కళ్ళు తిరిగి కింద పడిపోతాననిభయం పుట్టింది. ఆ భయంలో అతను భగవంతుణ్ణి తలుచు కుని, \"స్వామీ, నేను క్షేమంగా కిందికి దిగితే వెయ్యి మందికి సంతర్పణ చేయి స్తాను,” అని మొక్కుకున్నాడు.\nఅలా మొక్కుకున్న మీదట ధైర్యం వచ్చి అతను చెట్టు దిగ నారంభించాడు. కొంత దిగినాక కిందికి చూస్తే ప్రమాదం కొంతతక్కువగా ఉన్నట్టుతోచింది. అందు చేత రామసింహుడు, \"వెయ్యి మందికి కాకపోయినా అయిదువందల మందికి సంతర్పణ చెయ్యకతప్పదు. ఇది దేవుడి విషయం\" అనుకున్నాడు.\nఇంకా కొంచెం దిగినాక అతనికిఅయిదు వందల మందికి సంతర్పణ చెయ్యటం చాలా అనవసరమని తోచింది; ఒక వంద మందికి చేస్తే చాలుననిపించింది.\nచివరకు అతను క్షేమంగా చెట్టు దిగి, “అయిదు వందల మంది అలగా జనానికి సంతర్పణ చెయ్యటం ఒక సష్ప్రహ్మ ణుడికి సంతర్పణ చెయ్యటంతో సమానం. అందుచేత ఒక సదాహ్మణుడికి విందు చేస్తాను.'' అనుకున్నాడు.\nఅతను ఇంటికి తిరిగి వచ్చేటప్పుడు ఏ బ్రాహ్మణుడికి సంతర్పణ చెయ్యటమా అని ఆలోచించాడు. లావుగా ఉండే వారు ఎక్కువ తింటారు. కాని తమ గ్రామంలో బక్క బ్రాహ్మణు లెవ రున్నారు? రామాలయ పూజారి రామశాస్త్రి చాలా బక్కగా ఉంటాడు! అందుచేత అతన్ని విందుకు పిలవ నిశ్చయించి, రామసింహుడు పూజారి ఇంటికి వెళ్ళి, ఆయన్ను మర్నాడు తమ ఇంటికి భోజ నానికి ఆహ్వానించాడు.\nపిసినారితనానికి పేరు మోసిన రామ సింహుడు అకారణంగా తనను భోజనానికి పిలవటం చూసి రామశాస్త్రి అమిత ఆశ్చర్య పడుతూ, అలాగే వస్తానన్నాడు.\nరామసింహుడు తిన్నగా ఇంటికి వెళ్ళి తన భార్యతో, ''ఇవాళ వెళ్ళిన పని కాకుండానే ఇంటికి తిరిగి రావలసి వచ్చింది. రేపు మళ్ళీ వెళ్ళాలి. పూజారి రామశాస్త్రిని భోజనానికి పిలిచాను. సాధ్య మైనంత తక్కువ ఖర్చులో అంతా జరిగే టట్టు చూడు,\" అని ఆ రోజు జరిగిన సంగతి ఆమెకు చెప్పాడు.\nమర్నాడు ఉదయమే రామసింహుడు పొరుగూరికి ప్రయాణమై వెళ్ళాడు.\nభోజనాల వేళకు రామ శాస్త్రి రామ సింహుడి ఇంటికి వచ్చాడు. రామసింహుడి భార్య ఆయనకు వడ్డన చేసింది. బక్కగా ఉన్నా, రామశాస్త్రి మంచి తిండి పుష్టికల వాడు. ఆయన ముగ్గురు తిన్నంత తిని, తాను తినగా మిగిలిపోయిన పిండివంటలు మూటగట్టుకుని తాంబూలం పుచ్చు కున్నాడు. అందులో దక్షిణ లేదు.\n''అమ్మా, సంతర్పణ చేసిన బ్రాహ్మడికి దక్షిణలేని తాంబూలంఇవ్వటంగృహస్థుకు మంచిది కాదు. ఇందులో రెండు బంగారు కాసులు పెట్టు.\" అన్నాడు రామశాస్త్రి రామసింహుడి భార్యతో.\nచేసేది లేక ఆమె రెండు బంగారు కాసులు తెచ్చి రామశాస్త్రి కిచ్చింది.\nఇది జరిగిన మర్నాడు రామసింహుడు ఇంటికితిరిగివచ్చాడు. బ్రాహణసంతర్పణ ఎలా జరిగిందో, ఎంత ఖర్చు అయిందో, భార్య భర్తకు చెప్పింది. రామసింహుడి గుండెబద్దలయినంతపని అయింది : అతను భార్యను తిట్టి, ''నిన్ను పిచ్చిముండను చేసి ఇల్లు దోచుకుపోయిన ఆ దొంగ వెధవ పని పట్టుతాను.\" అంటూ కర్ర తీసుకుని రామశాస్త్రి ఇంటికి బయలుదేరాడు.\nఇలాటిదేదో జరగబోతుందని రామ శాస్త్రి ముందే ఊహించి ఉండటం చేత తగిన ఏర్పాట్లన్నీ చేసుకుని ఉన్నాడు. రామసింహుడు తన ఇంటికి వస్తున్నజాడ పొడగట్టగానే ఆయన మంచం మీద పడు కున్నాడు. ఆయన భార్యా కొడుకూ మంచం దగ్గర చేరి ఏడుస్తున్నారు.\nఅక్కడికి వచ్చిన రామసింహుణ్ణి చూసి రామశాస్త్రి కొడుకు, “ఎంత పని చేశారండీ! భోజనానికని పిలిచి మా నాయనకు ఏం పెట్టారో ఏమోగాని ఇంటికి వస్తూనే వాంతులు చేసుకుని. మంచాన పడి ఉన్నాడు. వైద్యుణ్ణి పిలిస్తే, విషప్రయోగం జరిగింది. విరుగుడుకు నాలుగు బంగారు కాసులు ఖర్చవుతుంది అన్నాడు. ఈ సంగతి ఏమిటో తేల్చుకుందాం, గ్రామ పెద్దల దగ్గరికి పోదాం రండి,\" అన్నాడు.\nగ్రామపెద్దలు వైద్యం ఖర్చుతో వదలక, జరిమానాలూ అవీ వేస్తారు. ఆ భయంతో రామసింహుడు, \"బాబూ, వైద్యానికయ్యే డబ్బు నేను అచ్చుకుంటాను. నన్ను వదిలిపెట్టు.\" అని రామశాస్త్రి కొడుకును బతిమాలుకున్నాడు.\nరామశాస్త్రి కొడుకు రామసింహుణ్ణి దయతలచినట్టు నటిస్తూ నాలుగుబంగారు కాసులు పుచ్చుకుని పంపేశాడు.\nఅటు తరవాత రామసింహుడికి ఖర్జూర పళ్ళు గుర్తుకొస్తే గుండె దడదడలాడేది.",
            "book_page_end": 44
        },
        {
            "title": "పీఠహనుమాన్",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం/ధారావాహిక",
            "moral": "శరణాగతి కోరిన వారిని రక్షించడం, ఆశ్రయం ఇవ్వడం పరమ ధర్మం. విపత్కర పరిస్థితుల్లో కోపం, శక్తిని ప్రయోగించడం కంటే దైవాన్ని ప్రార్థించడం శ్రేయస్కరం.",
            "keywords": [
                "రాముడు",
                "విభీషణుడు",
                "శరణాగతి",
                "సముద్రుడు",
                "సేతువు"
            ],
            "characters": [
                "రాముడు",
                "లక్ష్మణుడు",
                "సుగ్రీవుడు",
                "విభీషణుడు",
                "రావణుడు",
                "శుకుడు",
                "సముద్రుడు",
                "నలుడు"
            ],
            "locations": [
                "సముద్ర తీరం",
                "లంక",
                "కిష్కింధ"
            ],
            "content": "విభీషణుడి విషయంలో హనుమంతు డిచ్చిన సలహా విన్న మీదట రాముడు అందరూ వినేటట్టుగా ఇలా అన్నాడు:\n“విభీషణుడు చెడ్డవాడే అయినప్పటికీ, శరణాగతి కోరిన వాడిని విడిచి పుచ్చటం అధర్మం.'' \n\"ఇతను చెడ్డవాడైనా, మంచివాడే అయినా అతనితో మనకు ఏం పని?\" అని సుగ్రీవుడు అడిగాడు. చిక్కులలో ఉన్న అన్నను విడిచివచ్చిన వాడు కృత ఘ్నుడనీ. ఎవరినైనా విడవగలడనీ సుగ్రీవుడి అభిప్రాయం.\nరాముడు లక్ష్మణుడితో సుగ్రీవుడి అభి ప్రాయాన్ని ఖండిస్తూ మాట్లాడాడు. జ్ఞాతుల మధ్య వైరం ఉంటుంది. అన్నకు భయపడి విభీషణుడు వచ్చాడు. అతనికి అన్న రాజ్యం కావాలి. అందు చేత అతను రాముణ్ణి, వానరుల నూ విడిచి పుచ్చడు.\n\"మనల్ని చంపటానికి రావణుడే ఇతన్ని పంపి ఉంటాడు. ఇతన్ని చేర దీయటం అపాయకరం,\" అన్నాడు లక్ష్మ ణుడు. రావణుడి తమ్ముణ్ణి ఎలా నమ్మట మని సుగ్రీవుడు అడిగాడు.\nకాని రాముడు శరణాగతుడికి ఆశ్రయ మివ్వటం పరమ ధర్మ మ నీ, అతణ్ణి నిరాకరించటం మహా పాపమనీ, అతను విభీషణుడి వేషంలో వచ్చిన రావణుడే అయినా చేరదీస్తాననీ చెప్పి. అతన్ని తీసుకురమ్మని సుగ్రీవుడితో అన్నాడు.\nసుగ్రీవుడు వెళ్లి, వెంటనే విభీషణుడితో తిరిగి వచ్చాడు. విభీషణుడు, తన వెంట ఉన్న నలుగురు రాక్షసులతో సహా రాముడి పాదాలకు వందనం చేసి, \"నేను రావణుడి తమ్ముణ్ణి. అతను నన్ను అవమానించాడు. అందుచేత నిన్ను శరణుజొచ్చాను. అందుకోసం నేను లంకలోని నా వాళ్ళందరినీ బంధుత్రు లనూ, భార్యాబిడ్డల నూ. నా సంపద అంతటినీ వదిలి పెట్టాను. ఇక నా రాజ్యమూ, జీవితమూ, సుఖమూ నీ అధీ నంలో ఉన్నాయి,\" అన్నాడు.\nరాముడి చెవులకు ఈ మాటలు ఎంతో మధురంగా సోకాయి. అతను విభీషణుణ్ణి రాక్షసుల బలాబలాలు వివరించి చెప్ప మని అడిగాడు. విభీషణుడు ఇలా చెప్పాడు:\nబ్రహ్మదేవుడి వరం వల్ల రావణుడు గంధర్వులకుగాని, నాగులకుగాని, రాక్షసు లకుగాని, ఏ భూతాలకుగాని ఓడడు. అతని తమ్ముడూ, విభీషణుడికి అన్నా అయిన కుంభకర్ణుడు పరాక్రమంలో ఇంద్రుడికి తీసిపోడు. రావణుడి కొడుకు ఇంద్రజిత్తు తన వేళ్ళకూ, శరీరానికీ అభేద్యమైన కవచాలు ధరించి, యుద్ధం చేస్తూనే అదృశ్యం కాగలడు; అందు కోసం అతను యుద్ధం మధ్యలోనే అగ్నిని అర్చిస్తాడు. రావణుడి సేనాపతులు దిక్పాలకులకు సమమైన పరాక్రమం కలిగిన వాళ్ళు. ఇష్టం వచ్చిన రూపం ధరించగల రాక్షసులు లంకలో అసం ఖ్యాకులున్నారు. అలాటి రాక్షసుల సహా యంతో రావణుడు దిక్పాలకులను జయించాడు.\nఅంతా విని రాముడు, “నేను రావణుణ్ణి అతని రాక్షస వీరులనూ చంపి, నిన్ను లంకకు రాజుగా చేస్తాను. ఇది నా ప్రతిజ్ఞ. రావణుణ్ణి అతని బంధువులతో సహా చంపక నేను అయోధ్యకు తిరిగి వెళ్ళను. నా తమ్ముల మీద ప్రమాణం చేసి చెబు తున్నాను,\" అని విభీషణుడితో అన్నాడు.\nఈ మాట విని విభీషణుడు రాముడికి సాష్టాంగ నమస్కారం చేసి, \"నేను కూడా నా శక్తికొద్దీ రాక్షసులను చంప టానికీ, లంకానగరాన్ని జయించటానికి సహాయపడతాను; శత్రువులతో యుద్ధం చేస్తాను,\" అన్నాడు.\nరాముడు సంతోషంతో విభీషణుణ్ణి కౌగలించుకుని, లక్ష్మణుడితో, \"లక్ష్మణా, సముద్రజలం తెచ్చి, విభీషణుణ్ణి రాక్షస రాజుగా అభిషేకించు.\" అన్నాడు.\nవానరుల మధ్య విభీషణుడికి రాక్షస రాజ్యాభిషేకం జరిగింది. వానరులు సింహనాదాలు చేసి, రాముణ్ణి పొగడారు.\nతరవాత సుగ్రీవుడూ, హనుమంతుడూ ఏకాంతంగా విభీషణుడితో, \"మనమంతా ఈ వానరులతో సహా ఈ మహాసముద్రాన్ని ఎలా దాటటం ?\" అన్నారు.\nదానికి విభీషణుడు, \" రాముడు సముద్రుడి శరణుపొందాలి. రాముడి పూర్వుడైన సగరుడు సముద్రానికి ఎంతో మేలు చేశాడు కనక, సముద్రుడు రామ కార్యానికి అన్ని విధాలా సహాయపడ తాడు,\" అన్నాడు.\nసుగ్రీవుడు రామ లక్ష్మణులు ఉన్న చోటికి వచ్చి, విభీషణుడు చెప్పిన మాట చెప్పాడు. రాముడు విభీషణుడి సలహాతో తృప్తిపడి, సుగ్రీవుణ్ణి, లక్ష్మణుణ్ణి వాళ్ళ అభిప్రాయం అడిగాడు. వాళ్ళు కూడా విభీషణుడి అభిప్రాయాన్ని బలపరిచారు.\nఅప్పుడు రాముడు సముద్రతీరాన దర్భలు పరిచి, వాటి పైన పడుకున్నాడు.\nఇదే సమయంలో రావణుడి చారుడైన శార్దూలుడు అనే రాక్షసుడు వచ్చి వానర సేన అంతా కలయజూసి వెళ్ళి, రావణు డితో ఇలా చెప్పాడు :\n“వానర భల్లూక సేన మరో నముద్రం లాగున్నది. రామ ల క్ష్మణులు ఉత్తమా యుధాలు ధరించి, సీత కోసం రావటానికి సిద్ధంగా ఉన్నారు. వాళ్ళు సముద్రం దగ్గిర విడిసి ఉన్నారు. నేను పైపైన చూసి వచ్చాను. వివరంగా చూసి రావ టానికి ఎవరినైనా పంపు.\"\nరావణుడు శుకుడు అనే రాక్షసుడితో, సుగ్రీవుడితో ఇలా చెప్పమన్నాడు:\n\"సుగ్రీవుడా, నేను రాముడి భార్యను తీసుకురావటానికీ, వానరరాజువైన నీకూ ఏమిటి సంబంధం? ఏమీ లేదు ! నువ్వు బుద్ధిమంతుడివి. బాగా ఆలోచించుకుని, కిష్కింధకు తిరిగి వెళ్ళు. దేవతలూ, గంధర్వులూ ప్రవేశించలేని లంకానగ రాన్ని వానరులు ప్రవేశిస్తారన్నది వట్టి మాట.'' \nశుకుడు రావణుడి సందేశాన్ని విని, పక్షి రూపం ధరించి, వానరసేనలున్న ఉత్తర తీరానికి చేరాడు. వాడు సుగ్రీ వుడికి ఎగువగా ఆకాశంలోనే ఉండి. రావణుడు చెప్పమన్న మాటలు చెప్పాడు.\nఅలా మాట్లాడే శుకుణ్ణి చంపేద్దామని వేగంగా కొందరు వానరులు ఆకాశంలోకి లేచి, శుకుణ్ణి పట్టుకుని నేలకేసి కొట్టారు.\nవాడు రాముడితో, \"రాముడా దూతను చంపవచ్చునా ? ఈ వానరులు నన్ను చంపేస్తున్నారు. వద్దని చెప్పు.\" అన్నాడు.\nరాముడు వానరులను వారించాడు.\nశుకుడు రెక్కలు విదిల్చి. ఆకాశంలోకి ఎగిరి, “సుగ్రీవా, రావణుడితో ఏం చెప్ప మంటావు?\" అని అడిగాడు.\nసుగ్రీవుడు రావణుడితో తన మాటగా ఇలా చెప్పమని శుకుడితో అన్నాడు:\n\"నువ్వు నాకు స్నేహితుడివి కావు. నువ్వు నాకు ఎలాటి ఉపకారమూ చేసి ఉండలేదు. పైపెచ్చు నా స్నేహితుడైన రాముడికి శత్రువువు. నా శత్రువైన వాలికి మిత్రుడివి. ఈ రెండు విధాలా నాకు శత్రువువు. వాలి చచ్చినట్టు నువ్వూ చస్తావు. నేను నిన్నూ, నీ కొడుకులనూ, బంధువులనూ, దాయాదులనూ చంపే స్తాను. త్వరలోనే మహాసేనతో లంకకు వచ్చి, దాన్ని నిర్మూలిస్తాను. రాముడి బారినుంచి నిన్ను దేవేంద్రాదులు కూడా రక్షించలేరు. సీతను అపహరించటం గొప్ప కాదు. రామలక్ష్మణులకు భయపడి, వాళ్ళు లేని సమయంలో ఆ పని చేశావు. వాళ్ళ చేతిలో నీకు చావు మూడింది.\"\nఈ సందేశంతో శుకుడు వెళ్ళిపోకుండా అంగదుడు అడ్డు తగిలి, సుగ్రీవుడితో, \"వీడు దూత కాడు. రావణుడి వేగుల వాడులాగున్నాడు. మన సేనలను పరిశీ లిస్తున్నాడు.\" అన్నాడు.\nవెంటనే సుగ్రీవుడు శుకుణ్ణి పట్టుకో మని వానరులను ఆజ్ఞాపించాడు. శుకుడు మళ్ళీ వానరులకు చిక్కి. \" అయ్యో, నా రెక్కలు విరిచారు. కళ్ళు పీకు తున్నారు.\" అని ఆక్రోశించేసరి కి, రాముడు అడ్డుపడి, వాణ్ణి వానరుల బారి నుంచి విడిపించాడు.\nతరవాత రాముడు సముద్రతీరాన దర్భలు పరిచి, సముద్రానికి నమస్కారం చేసి, చెయ్యి తల కింద పెట్టుకుని దర్భల మీద పడుకున్నాడు. అతని ముఖం సముద్రం కేసి ఉన్నది. అతను అలా పడుకుని, సముద్రుణ్ణి ధ్యానిస్తూ మూడు రాత్రులు గడిపాడు. 'కాని సముద్రుడు ప్రత్యక్షం కాలేదు.\nరాముడికి కోపం వచ్చింది. కళ్ళు ఎర్రబడ్డాయి. అతను లక్ష్మణుడితో.\n\"ఈ సముద్రుడు ఎందుకు రాడు ? అతడికి ఎంత గర్వం! నా బాణాలతో ఈ సముద్రంలోని ప్రాణులన్నిటినీ చంపి, సముద్రాన్ని అల్లకల్లోలం చేస్తాను. నా విల్లూ, బాణాలూ తీ సు కు రా.\" అన్నాడు.\nలక్ష్మణుడు వాటిని తెచ్చి ఇచ్చాడు. రాముడు విల్లు ఎక్కు పెట్టి, వజ్రాయుధాల లాటి బాణాలను సముద్రం మీద ప్రయో గించాడు. అవి సముద్రజలంలో ప్రవే శించి, తరంగాలూ, పొగలూ భయం కరంగా లేపాయి.\nరాముడు 30영 బాణాలు వేయ బోవటం చూసి, ఇలా అయితే మూడు లోకాలూ మండిపోతాయనుకుని ''వద్దు వద్దు. మరి బాణాలు వేయకు,\" అంటూ రాముడి విల్లు పట్టుకున్నాడు లక్ష్మణుడు.\nఅయితే ఇంకా సముద్రుడు కనిపించ లేదు. అందుచేత రాముడు సముద్రుడితో, “ఓ సముద్రుడా, నిన్ను నా బాణాలతో ఎండగట్టేసి, ఎడారి చేసేస్తాను. నా బల పరాక్రమాలను నువ్వు ఊహించను కూడా లేవు. నీ అజ్ఞానానికి కారణం నీలో ఉన్న దానవులతో నువ్వు చేసిన స్నేహం అయి ఉంటుంది,\" అన్నాడు.\nఇలా అని రాముడు తన వింటికి బ్రహ్మాస్త్రం సంధించి, చెవిదాకా లాగి, విడపటానికి సిద్ధంగా ఉండగా, ఆకాశమూ, భూమి దద్దరిల్లాయి. కొండలు గజగజలాడాయి. ఒక్కసారిగా చీకటి కమ్మినట్టయింది. ఆకాశంలో ప్రచండ మైన వాయువులు వీచాయి. ప్రాణులు ఆర్తనాదాలు చేశాయి. సముద్రం ఒక యోజనం వెనక్కు తీసింది. అది చూసి రాముడు తన అస్త్రాన్ని వదలడం మానుకున్నాడు.\nఅంతలో సముద్ర మధ్యంలో సముద్రుడు కనిపించాడు. అతడి శరీరం వైడూర్యకాంతి కలిగి ఉన్నది. అతను దివ్యపుష్పమాలికలు ధరించి, బంగారు ఆభరణాలు అలంకరించుకుని, గంగా, సింధు మొదలైన నదులను వెంటబెట్టు కుని సాక్షాత్కరించాడు.\nసముద్రుడు రాముడి వద్దకు వచ్చి, చేతులు జోడించి. \"రామా! లోతూ, గాంభీర్యమూ నా సహజ గుణాలు. నా జలాన్ని స్తభించటం నాకు శక్యం కాదు. నా చేతిలో ఉన్నదేమంటే నీ సేన నన్ను దాటేదాకా సముద్రప్రాణుల వల్ల మీకు ఎలాటి భయమూ లేకుండా నేను చూడగలను,\" అన్నాడు.\n\"అలా అయితే ఈ ఎక్కు పెట్టిన బాణాన్ని ఎక్కడ ప్రయోగించను?\" అని రాముడు సముద్రుణ్ణి అడిగాడు.\n\"ఇటు ఉత్తరంగా ఒక ప్రదేశం ఉన్నది. అక్కడ ఆభీరులనే పాపాత్ములు ఉండి, పాప కార్యాలు చేస్తున్నారు. నీ బాణాన్ని వారిపైన ప్రయోగించి, సర్వ నాశనం చెయ్యి,\" అన్నాడు సముద్రుడు రాముడితో.\nరాముడు సముద్రుడు చెప్పినట్టే చేశాడు. అది పడినచోటు సర్వనాశన మయిపోయింది. బాణం పడిన చోట పాతాళ జలం పైకి వచ్చింది. దానికి ప్రణకూపమని పేరు.\nతరవాత సముద్రుడు రాముడితో. \"నలుడు అనే వానరుడు విశ్వకర్మ కొడుకు. ఇతను సముద్రంమీద సేతువు కట్టుతాడు. ఆ సేతువు నీటిలో మునిగి పోకుండా నేను చూస్తాను,\" అని చెప్పి అంతర్థానమయ్యాడు.\nనలుడు రాముడితో తాను విశ్వకర్మ కొడుకునేననీ. విశ్వకర్మ నుంచి వరాలు పొందాననీ సేతువు కట్టటం తనకు సాధ్యమేననీ, కావాలంటే వానరులు అప్పటికప్పుడే సేతువును కట్టటం కాలయాపన చెయ్యకుండా ప్రారంభించ వచ్చుననీ అన్నాడు.",
            "book_page_end": 52
        },
        {
            "title": "మూడు ప్రశ్నలు",
            "book_page_start": 53,
            "pdf_page_start": 53,
            "pdf_page_end": 59,
            "author": "లక్ష్మీగాయత్రి",
            "genre": "కాల్పనిక కథ/సామాజికం",
            "moral": "పాండిత్యం కంటే లౌక్యం, గడుసుదనం, ఆత్మాభిమానం, మరియు మానవ సంబంధాలలో అభిమానం (ప్రేమ) ముఖ్యం.",
            "keywords": [
                "పండితుడు",
                "అహంకారం",
                "మూడు ప్రశ్నలు",
                "లౌక్యం",
                "అభిమానం"
            ],
            "characters": [
                "రామశర్మ",
                "గౌరీనాధశాస్త్రి",
                "సుభద్ర",
                "శారద",
                "మాధవుడు",
                "మల్లిఖార్జునుడు"
            ],
            "locations": [
                "చందనదేశం",
                "గౌరీపురం పల్లె",
                "కళ్యాణదుర్గం"
            ],
            "content": "పూర్వం చందనదేశంలోని మణిగిరి అనే కొండపక్కగా, శారదానదితాలూకుపాయ ఒకటి ప్రవహిస్తూండేది. దానికి రెండు, మూడు క్రోసులదూరంలోని గౌరీపురమనే పల్లెలో, రామశర్మ అనే పండితుడుండే వాడు. ఆయన మంచి పండితుడే కాక, ఆశుకవి కూడా.\nరామశర్మ చెల్లెలైన సుభద్ర భర్త గౌరీ నాధశాస్త్రి, చందదేశపు రాజాస్థాన పండి తుడు. అతడు కూడా మంచి పండితుడే అయినప్పటికీ, గొప్ప అహంకారి. ఆయన ఒకసారి, రామశర్మ కూతురి బాలసారె సందర్భంగా, భార్యతోపాటు గౌరీపురం వచ్చాడు.\nఆయన రామశర్మతో పిచ్చాపాటి మాట్లా డుతూ, '' రాజధానికి రారాదటయ్యా! నేనున్నాను గదా, గౌరీనాధశాస్త్రి బావ మరిదినని చెబితేచాలు, రాజు కళ్ళు మూసుకుని నిన్ను ఆస్థానపండితుణ్ణి చేస్తాడు.\" అంటూ పెద్దగా నవ్వాడు.\nరామశర్మకు ఉన్న పొలాన్ని వ్యవ సాయం చేసుకుంటూ బ్రతకడమే ఇష్టం. అందువల్ల ఆయన గౌరీనాధశాస్త్రితో, \"నాకు ఆస్థానపదవులూ అవీ ఏవీ వద్దులే, బావా ! సత్కవులైనవాళ్ళు, పొలం దున్నుకుని బ్రతకడం గౌరవప్రదమే, అన్నారుగదా మహాకవులు,\" అన్నాడు చిన్నగా నవ్వుతూ.\nఆ మాట గౌరీనాధశాస్త్రికి చురుక్కు మన్నది. అప్పటికాయన మౌనంగా వూరు కున్నా, తర్వాత బావమరిది తనను అవ మాననించాడన్న బాధ ఆయనను పట్టి పీడించసాగింది. ఆనాటి నుంచీ, ఆయన భార్య సుభద్రను పుట్టింటికి పంపక పోవడమే కాక, తను కూడా అత్తవారింటి వైపు చూడడమే మానుకున్నాడు.\nఆ విధంగా, ఆ అన్నా చెల్లెళ్ళ కుటుం బాల మధ్య రాక పోకలు ఆగిపోయి, పదిహేనేళ్ళయింది. ఇప్పుడు రామశర్మ ఒక్కగానొక్క కూతురు శారద, పదిహే నేళ్ళ పడుచు.\nఇది ఇలా వుండగా, గౌరీపురానికి సమీ పాన వున్న కళ్యాణదుర్గంలో, రామశర్మ బంధువుల ఇంట పెళ్ళి జరిగింది. ఆ పెళ్ళికి సకుటుంబంగా వెళ్ళిన రామ శర్మ, అక్కడ చెల్లెలు సుభద్రను చూసి, ఆప్యాయంగా పలకరిస్తూ, \"బావ కూడా వచ్చాడా, అమ్మా?'\" అని ప్రశ్నించాడు.\nకొన్ని సంవత్సరాల తర్వాత అన్న గారిని చూసిన సుభద్ర, ఆనందబాష్పాలు రాలుస్తూ, “లేదన్నయ్యా! నీ మేనల్లుణ్ణి తీసుకుని, నేనొక్కదాన్నే వచ్చాను.\" అంటూ ఇరవై సంవత్సరాల తన కొడుకు మాధవుణ్ణి పిలిచి, అన్నకు పరిచయం చేసింది.\nవినయంగా మేనమామకు నమస్క రించాడు మాధవుడు. మేనల్లుడి వినయ శీలతనూ, బుద్ధికుశలతనూ గమనించి ముగ్ధుడయ్యాడు. రామశర్మ. అదే విధంగా, సౌందర్యమూ,సౌశీల్యమూమూర్తి భవించినట్టున్న మేనగోడలు శారదను చూసి, పరవశించిపోయింది సుభద్ర.\nఆమె, రామశర్మతో, '\"అన్నయ్యా! నీ కూతుర్ని చూస్తున్నకొద్దీ, అది నా కోడ లైతే ఎంత బాగుంటుందోనన్న ఆలోచన నన్ను నిలవనివ్వడం లేదు. విడిపోయిన మన రెండు కుటుంబాలూ కూడా, మళ్ళీ కలుసుకుంటాయి. ఏమంటావు? ' అన్నది.\nసుభద్ర మాటలకు రామశర్మ దంపతు లిద్దరూ చాలా సంతోషించి, \"మా నోటి వెంట రావలసిన మాట, ముందుగా నీ నోటి నుంచే రావడం, మా అదృష్టం! కాని, బావ దీనికి అంగీకరిస్తాడా అన్నదే సమస్య.\" అన్నాడు రామశర్మ.\nఅన్న అంగీకరించగానే, సగం సమస్య తీరినట్టు తేలిగ్గా నిట్టూర్చిన సుభద్ర. \"ఆయన ధోరణి చూస్తూంటే, ఇదివరకటి పంతాన్ని, చాలావరకు మర్చిపోయారనే అనిపిస్తున్నది, అన్నయ్యా! మంచి రోజు చూసుకుని నువ్వు మా ఇంటికి రా! నీ కూతుర్ని మాధవుడికి చేసుకోమని, ఆయన్నడుగు. ఆ పైన భగవంతుడి దయ.\" అన్నది.\nకొద్ది రోజులు గడిచాయి. మంచి రోజు చూసుకుని చెల్లెలి ఇంటికి బయలుదేరాడు రామశర్మ. ఈలోపలే, సుభద్ర తన భర్తతో — పెళ్ళిలో మాధవుణ్ణి చూసిన దగ్గిర నుంచీ, తన అల్లుడుగా చేసుకో వాలని రామశర్మ ఉర్రూతలూగుతున్నా డనీ, మంచి రోజు చూసుకుని తమ ఇంటికి వస్తాడనీ చెప్పింది.\nఈ మాట విన్న గౌరీనాధశాస్త్రి, మరింత గర్వంతో పొంగిపోతూ, \"పిల్ల నాకు పూర్తిగా నచ్చనీ. చూద్దాం!'' అన్నాడు భార్యతో నిర్లక్ష్యంగా.\nఆ తర్వాత వారం రోజులకు, తన ఇంటికి వచ్చిన బావమరిది రామశర్మతో కూడా అదే నిర్లక్ష్యధోరణిలో, ‘“ఇంతకూ నీ కూతురు ఏమైనా చదువుకున్నదా?'' అని ప్రశ్నించాడు కాస్త వెటకారంగా గౌరీనాధశాస్త్రి.\nరామశర్మ కోపాన్ని అణచుకుంటూ, \"నా కూతురు విద్య గురించి, నేను చెప్పుకోవడం తగదుకానీ, శారద సార్థక నామ ధేయు రా లు, బావా!\" అని సౌమ్యంగా జవాబిచ్చాడు.\nఅందుకు గౌరీనాధశాస్త్రి అయిష్టంగా తలాడిస్తూ, \" కాకిపిల్ల కాకికి ముద్దే, కాదనేందుకు లేదు! నా కాబోయే కోడలి పాండిత్యాన్ని పరీక్షించవలసింది, నేను.\" అన్నాడు.\nబావగారి మాటలతో, ఉన్న ఆశకాస్తా అడుగంటగా, భారమంతా భగవంతుడిపై వేసి, బావగారిని సకుటుంబంగా పెళ్ళి చూపులకు ఆహ్వానించాడు, రామశర్మ.\nగౌరీనాధశాస్త్రి పంచాంగం చూసి, తాము ఏ రోజు వచ్చేదీ నిర్ణయించి చెప్పాడు.\nఆ రోజున, శారదానది ఒడ్డుకు బండి పంపిస్తానని చెప్పి, బావగారి దగ్గిర సెలవు తీసుకున్నాడు, రామశర్మ.\nగౌరీనాధశాస్త్రి వస్తానన్న రోజున, రామశర్మ ఏవో పనుల్లో వుండి, తనకు వరుసకు తమ్ముడైన ఒక బంధువును, ఒక పాలేరును బండి ఇచ్చి పంపాడు. వాళ్ళతోపాటు, రామశర్మ ఇంటి పనివాడి కొడుకు, మల్లిఖార్జునుడనే పదేళ్ళ కుర్ర వాడు కూడా బయలుదేరాడు.\nస్వతహాగా చురుకైన మల్లిఖార్జునుడు, గౌరీనాధ శాస్త్రి కుటుంబం శారధానది ఒడ్డున పడవ దిగింది మొదలు వారి సామానులు మోస్తూ, ఏవో కబుర్లు చెబుతూ, గౌరీ నాధ శాస్త్రిని ఆకట్టు కున్నాడు. బండి చివర కూర్చున్న శాస్త్రి, మల్లిఖార్జునుడి కబుర్లు వింటూ ఏవో అడుగుతున్నాడు.\nఉన్నట్టుండి శాస్త్రి చేతి మీద చీమ ఒకటి కుట్టింది. \"అబ్బ !\" అనుకుంటూ ఆయన చీమను కసిగా నలిపి చంపేశాడు.\nఆ తర్వాత మల్లిఖార్జునుడి కేసి చూస్తూ. \"ఇంతకూ, మీ అమ్మాయిగారు చదువుకుందిరా?\" అని ప్రశ్నించాడు.\nఆ ప్రశ్నకు వాడు ఫక్కున నవ్వుతూ, \"నేనే మా అమ్మాయిగారి దగ్గిర చదువు కుంటూంటే, అవిడ చదువుకుందా లేదా అంటారేమిటి, బాబూ?\" అన్నాడు.\n\"ఓహెూ, నువ్వు మీ అమ్మాయిగారి శిష్యుడివన్న మాట ! ఎంతవరకూ చదువు కున్నావేం? \" అని అడిగాడు గౌరీనాధ శాస్త్రి.\n\"ఏమో, అదంతా నాకు తెలియదు గాని, మిమ్మల్ని ఏవైనా ప్రశ్నలడగమంటే తేలిగ్గా అడిగేయగలను.\" అన్నాడు మల్లిఖార్జునుడు.\n\"నా పాండిత్యాన్నే పరీక్షించేంత గొప్పవాడివన్న మాట! సరే, అడుగు. కాని, ఒక్క నియమం!\" అన్నాడు శాస్త్రి.\n\"ఏమిటా నియమం? '' అన్నాడు మల్లిఖార్జునుడు.\n\"నువ్వు గెలిస్తే మీ అమ్మాయిగారు గెలిచినట్టు. నువ్వుఓడిపోతే, మీ అమ్మాయి గారు ఓడిపోయినట్టు. సరేనా ?\" అన్నాడు శాస్త్రి.\nఆ మాట వినగానే బండిలో వున్న సుభద్రా, మాధవుడూ కంగారుగా ముఖాలు చూసుకున్నారు. సుభద్ర, మల్లిఖార్జునుణ్ణి కసిరి, భర్తను వారించబోయింది కాని శాస్త్రి అదేం పట్టించుకోకుండా, మల్లిఖార్జు నుడి వైపు తిరిగి, \"ఆ ప్రశ్నలేమిటో అడగరా !\" అన్నాడు.\n\"నేను మూడే ప్రశ్నలడుగుతాను, బాబూ ! మీరు వాటికి జవాబులు చెప్పలేక పోతే, ఓడిపోయినట్టు ఒప్పుకోవాలి,\" అన్నాడు మల్లిఖార్జునుడు.\nశాస్త్రి అంగీకరించాడు.\n\"సరే, చెప్పండి! చీమలరాక్షసుడు ఎవరు ?\" అని అడిగాడు మల్లిఖా ర్జునుడు.\nఆ ప్రశ్న విని శాస్త్రి తెల్లబోయి, “ఇదేదో కాకమ్మకథలో పేరులా వుంది. ఇలాంటి ప్రశ్నలడగడానికి వీల్లేదు,\" అన్నాడు.\n\"ఇది ఏ కథలో పేరూకాదు. బాబూ! కాస్త ఆలోచిస్తే మనకే తెలుస్తుంది. మీకు తెలియకపోతే, నేనే చెబుతా!\" అన్నాడు మల్లిఖార్జునుడు. గౌరీనాధశాస్త్రి, నాకు తెలియదు అనక తప్పిందికాదు.\n“చీమలరాక్షసుడు మనిషే! చిటికెన వేలితో గట్టిగా నొక్కితే చచ్చిపోతుంది. మరి మనిషి, ఆ చీమ పాలిటి రాక్షసుడు కాదా?\" అన్నాడు మల్లిఖార్జునుడు.\nశాస్త్రి లోలోపలే ఆనందిస్తూ, పైకి, “సరేలే, రెండో ప్రశ్న అడుగు!\" అన్నాడు.\n\"మనిషికి ముఖ్యంగా కావలసిం దేమిటి?\" అన్నాడు మల్లిఖార్జునుడు.\n\"విజ్ఞానం. పాండిత్యం!\" శాస్త్రి వెంటనే జవాబిచ్చాడు.\nమల్లిఖార్జునుడు నవ్వుతూ, \" కావు, బాబూ ! గడుసుదనం లౌక్యం నా గడుసు దనంతోనే పండితులైన మిమ్మల్ని మొదటి ప్రశ్నతోనూ, ఇప్పుడు ఈ రెండో ప్రశ్నతోనూ గెలిచాను. కాదంటారా?” అన్నాడు.\nశాస్త్రి కాదనలేకపోయాడు. అతడిలోని అహంకారపుపొర, మల్లిఖార్జునుడి మాట లతో, నెమ్మదిగా కరగసాగింది.\n\"సరే. ఆ ప్రశ్న వినండి! కోడలికి అత్తమామల మీద వుండవలసిందేమిటి?\" అన్నాడు మల్లిఖార్జునుడు.\n\"భయభక్తులు, గౌరవం!\" శాస్త్రి సంశయిస్తూనే జవాబిచ్చాడు.\n\" కాదు. అభిమానం!\" అంటూ మల్లిఖార్జునుడు నవ్వి. \"అత్తమామలు మంచివాళ్ళయితే, కోడలికి తప్పకభక్తి గౌరవాలుంటాయి. కాని, అభిమానించే కోడలు అత్తమామలు ఎలాంటి వాళ్ళ యినా, బంధానికి విలువనిచ్చి, ఆదరించి అభిమానిస్తుంది!\" అన్నాడు.\nఈసారి వెంటనే నోరు విప్పలేక పోయాడు, గౌరీనాధశాస్త్రి. బండిలో వున్న తల్లీకొడుకు లిద్దరూ మాత్రం, ముఖాలు చూసుకుని చిన్నగా నవ్వుకున్నారు.\nకొద్ది క్షణాలు గడిచాక శాస్త్రి, \"అయితే మీ అమ్మాయిగారు, నీకీ ప్రశ్నలు నేర్పి పంపిందా ?\" అని ప్రశ్నించాడు.\nమల్లిఖార్జునుడు క్షణం తటపటా యించి, \"లేదు. బాబూ! మా అమ్మాయి గారు, నాకు కేవలం ఆలోచించడం మాత్రమే నేర్పారు. ఆలోచిస్తూంటే అన్నీ మనకే తెలుస్తాయట. మీరు వస్తున్నారని తెలియగానే, నేను సంబరపడుతూంటే — ఈ సంబంధం కుదిరేది కాదులేరా, అన్నారు అమ్మాయిగారు. అందుకని, నేనే మొదటి రెండు ప్రశ్నలూ ఆలోచించి. మూడో ప్రశ్న ద్వారా, నా ఆలోచన మీకు చెప్పేశాను, అంతే! ఇందులో మా అమ్మాయిగారి ప్రమేయం ఏమీలేదు.\" అన్నాడు.\nబండి ఇంటిని సమీపించగానే, రామ శర్మ ఎదురువచ్చి, అందర్నీ సాదరంగా ఆహ్వానించి లోపలికి తీసుకు వెళ్ళాడు. తండ్రి పిలిచిన మీదట, శారద వచ్చి, వినయంగా శాస్త్రి దంపతు లిద్దరికీ నమస్కరించి వెళ్ళింది.\nభోజనాలై విశ్రాంతిగా కూర్చున్న సమ యంలో, రామశర్మ, \"బావా! అమ్మాయిని పిలవమంటావా?\" అని అడిగాడు.\n“దేనికి?\" అర్థం కానట్టు ప్రశ్నిం చాడు గౌరీనాధశాస్త్రి.\n\"అమ్మాయి విద్యాకౌశలాన్ని పరీక్షిస్తా నన్నావు గదా!\" అన్నాడు రామశర్మ.\nదానికి గౌరీనాధశాస్త్రి నవ్వుతూ, “నీ కూతురు తరఫున ఆమె శిష్యుడు, మూడే మూడు ప్రశ్నలతో నన్ను ఓడించాడయ్యా! అంతేకాదు, నాకు ఆలోచించడం కూడా నేర్పాడు. బాగా ఆలోచించి చెబు తున్నాను, నీ కూతురు నాకు పరిపూర్ణంగా నచ్చింది. ఇక నువ్వు లగ్నం పెట్టించడమే తరువాయి !\" అన్నాడు.\nశాస్త్రి మాటలకు రామశర్మతోబాటు, అందరి ముఖాలూ ఆశ్చర్యానందాలతో కలకల్లాడాయి.",
            "book_page_end": 59
        },
        {
            "title": "తెల్లఏనుగు!",
            "book_page_start": 60,
            "pdf_page_start": 60,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "లౌక్యం, తెలివి, మరియు వేగవంతమైన ఆలోచనలు ప్రమాదాల నుండి రక్షిస్తాయి.",
            "keywords": [
                "తెల్లఏనుగు",
                "చాకలి",
                "కుమ్మరి",
                "రాజు హెూలాంగ్",
                "లౌక్యం"
            ],
            "characters": [
                "హెూలాంగ్",
                "క్వాంగ్యూ",
                "కుమ్మరివాడు",
                "మావటివాడు"
            ],
            "locations": [
                "బర్మా దేశం",
                "హెూలాంగ్ రాజధాని"
            ],
            "content": "పూర్వం బర్మాదేశంలోని ఒక చిన్న రాజ్యాన్ని హెూలాంగ్ అనే రాజు పాలిస్తుండేవాడు. దాని రాజధానీ నగరంలో క్వాంగ్యూ అనేవాడు, ఎంత మాసిన బట్టలనైనా సరే శుభ్రంగా ఉతికి చలవ చెయ్యడంలో చాలా ప్రసిద్ధికెక్కాడు.\nఒకనాటి ఉదయంవేళ క్వాంగ్టూ దగ్గిరకు, మట్టిపాత్రలు చేయడంలో మంచి నేర్పరి అయిన కుమ్మరివాడొకడు వచ్చి, \"రాజుగారు నాకోసం కబురంపారు. రాణి గారికి ఒంట్లో బాగోలేదట. ఆమె సేవించే మందులు తయారు చేయడానికి, ప్రత్యేక మైనమట్టితోఒక పాత్రచేయాలి,\" అన్నాడు.\n\"అదృష్టవంతుడివి! రాజదర్శనం మాటలా?'' అన్నాడు క్వాంగ్టూ.\n\"అది నిజమే. కాని, ఆయన్ని దర్శిం చేందుకు కాస్త శుభ్రంగా వున్న దుస్తులతో వెళ్ళాలిగదా! ఇదుగో, ఈ సంచీలో మాసిన బట్టలు తెచ్చాను. వాటిని రేపు ఉదయాని కల్లా బాగా ఉతికి ఇవ్వాలి.\" అన్నాడు.\nఆ మధ్యాహ్నం క్వాంగ్ూ వాటిని శుభ్రపరిచేందుకు వేడినీళ్ళలో ఉడక బెట్టేసరికి నీలం రంగులో వున్న ఆ బట్టల రంగు వెలిసిపోయి తెల్లగా అయినై.\nమర్నాడు కుమ్మరి వచ్చి. జరిగింది చూసి క్వాంగేయూతో పోట్లాటకు దిగి, తనకు జరిగిన నష్టాన్ని గురించి రాజుకు ఫిర్యాదు చేస్తానంటూ, అతనికి డబ్బు లివ్వకుండా వెళ్ళిపోయాడు.\nకుమ్మరి రాజప్రాసాదంలోకి వెళ్ళే సరికి, రాజు, ''ఆహాఁ, ఏం తెలుపు! బట్టల్ని మల్లెపూవంత తెలుపుగా ఉతికిన వాడెవడు?'' అని కుమ్మరిని అడిగాడు.\nవాడు రాజుతో, “ ప్రభూ! మన నగరం లోనే క్వాంగేయూ అనే బట్టలుతికేవా డున్నాడు. వాడు దేన్నయినాసరే, ఆఖరుకు ఎలుక తోలునైనా తెలుపు చేయగలడు. తమరు తెల్లఏనుగు కోసం ప్రయత్నిస్తు న్నారు గదా! గజశాలలో వున్న ఏ ఏనుగు నైనా వాడి కప్పగించండి. వాడు దాన్ని తెల్ల ఏనుగును చేయగలడు,\" అన్నాడు.\nరాజు వెంటనే క్వాంగ్టూ కోసం భటులను పంపాడు. వాడు వచ్చి రాజు చెప్పింది విని, ఇది కుమ్మరి తనకు హాని చేసేందుకు వేసిన పథకం అని గ్రహించి, రాజుతో, ‘“ప్రభూ! ఒక్క ఏనుగునేమిటి, తమరాజ్ఞాపిస్తే, గజశాలలో వున్న ఏనుగు లన్నిటినీ తళతళలాడే తెల్ల ఏనుగుల్ని చేయగలను. అయితే, అందుకుముందుగా ఏనుగును బట్టల్ని ఉడకబెట్టినట్టుగా వేడి నీళ్ళలో ఉడకబెట్టాలి. అందుకవసరం అయిన తొట్టెను, ఇంతకుముందు తమ దర్శనానికి వచ్చిన కుమ్మరిచేత వేగిరం తయారు చేయించండి,\" అన్నాడు.\nమరుక్షణం రాజు కుమ్మరిని రప్పించి, \"ఒరే. రేపు సూర్యోదయానికల్లా, ఏనుగు నిలబడడానికి వీలైనంత పెద్ద తొట్టెనుచేసి తీసుకురా. అలా తేకపోయావోనిన్ను రాజ్యం నుంచి బహిష్కరిస్తాను,\" అన్నాడు.\nఇది క్వాంగ్ూ పన్నినపన్నాగం అని తెలుసుకుని, చేసేదిలేక కుమ్మరి ఇంటికి పోయి, ఆ రాత్రంతా ఇంటిల్లపాదినీ మట్టి మోయడానికి, అడుసుతొక్కడానికి సాయంగా తీసుకుని తెల్లవారుతూండగా తొట్టెతో రాజుగారి వద్దకు వచ్చాడు.\nక్వాంగ్ యూ తొట్టెలో నీళ్ళు పోయించి, దానిచుట్టూ మంటలు పెట్టాడు. నీరు వేడెక్కుతూండగా మావటివాడు గజశాల నుంచి ఏనుగు నొకదాన్ని తోలుకువచ్చి, తొట్టెలోదింపాడు. దానితో తొట్టెముక్కలూ చెక్కలుగా పగిలిపోయింది.\nఇది చూసి రాజు, కుమ్మరికేసి కళ్ళెర్ర చేసి, \"ఒరే, నువ్వు చేపట్టిన వృత్తికే అవమానకరం! రేపు సూర్యోదయానికి రెండు ఘడియలముందుగా, గట్టిగా వుండే మరొక తొట్టెను చేసి తీసుకురాకపోయావో. నీ తల కొట్టేయిస్తాను,\" అన్నాడు.\n''అలాగే, ప్రభూ !'' అంటూ కుమ్మరి బయలుదేరి, ఆ రాత్రికిరాత్రే రాజ్య సరిహద్దులు దాటి పారిపోయాడు.\nఇది విని రాజు కోపం పట్టలేక ఒర నుంచి కత్తిదూసి, క్వాంగ్ యూను \"నువ్వూ, ద్రోహం తలపెట్టలేదు గదా ?\" అని గద్దించాడు.\nక్వాంగ్యయూ రాజుకు వంగి వంగి దణ్ణాలు పెట్టి, ''ప్రభూ ! ఏనుగును నా ఇంటికి పంపండి. రేపీపాటికి ఏనుగు నాదా లేక ఐరావతమా? అని తమరు భ్రమపడగలరు,\" అన్నాడు.\nఆ రాత్రి క్వాంగ్టూ తన ఇంటి వద్ద మావటివాడుపదిలిపోయిన నల్ల ఏనుగుకు, ఒక నిచ్చెన ఆనించి, దాని మీద నిలబడి, సున్నంతో గోడలకు వెల్లవేసినట్టు దానికి ఆరగా ఆరగా ఐదారుసార్లు సున్నం నీళ్ళతో వెల్లవేశాడు.\nతెల్లవారి రాజు, ఆ ఏనుగును చూసి పరమానందభరితుడై, \" ఆహాఁ, తెల్ల ఏనుగు కావాలన్న కోర్కె ఈనాటికి తీరింది!\" అని క్వాంగ్యూను మెచ్చు కుని, వాడికి లక్ష బంగారుకాసులూ, ఒక పంచకళ్యాణి గుర్రాన్నీ బహూకరించాడు.\nక్వాంగ్ యూ వాటితో ఇంటికి తిరిగి వస్తూనే, మూటాముల్లే సర్దుకుని గుర్రం మీద బయలుదేరి, సూర్యాస్తమయ మవు తూండగా రాజ్యసరిహద్దులు దాటి, ఒక చిన్న నదీప్రాంతాన్ని చేరాడు.\nఅక్కడ చిరిగిపోయిన బట్టలతో, ఒకడు నదిలో గాలం వేసి చేపలు పడుతూ కనిపిం చాడు. క్వాంగ్ూ వాడికేసి చూసి గుర్తించి, “ఓహెూ, నన్ను సాధించబోయి కుమ్మరివి, జాలరివయ్యావన్నమాట!\" అన్నాడు.\nకుమ్మరి, క్వాంగ్ యూను చూసి తెల్ల బోతూ, ఇక్కడి కెందుకొచ్చినట్టు ?\nఈ గుర్రమేమిటి?' అని అడిగాడు.\nఅప్పుడు క్వాంగ్ యూ, వాడికి జరిగిన దంతా చెప్పి, “పద, నది దాటి మరొక రాజ్యం చేరి, ఎవరివృత్తులు వాళ్ళం చేసు కుంటూ మిత్రుల్లా బతుకుదాం!\" అన్నాడు.",
            "book_page_end": 62
        }
    ],
    "statistics": {
        "total_stories": 12,
        "author_counts": {
            "నాగిరెడ్డి (సంపాదకుడు)": 1,
            "వక్కలంక 'కిషోర్'": 1,
            "జొన్నలగడ్డ రత్న": 1,
            "చందమామ బృందం": 4,
            "కె. వెంకటసుబ్బారావు": 1,
            "ఎస్. శివనాగేశ్వరరావు": 1,
            "ఆర్. పట్టాభిరామరాజు": 1,
            "వసుంధర": 1,
            "లక్ష్మీగాయత్రి": 1
        },
        "genre_counts": {
            "సంపాదకీయం": 1,
            "కాల్పనిక కథ": 1,
            "హాస్యం/చిన్న కథ": 1,
            "ధారావాహిక/సాహసం": 1,
            "చిన్న కథ/హాస్యం": 1,
            "బేతాళ కథ": 1,
            "హాస్యం/సామాజికం": 2,
            "కాల్పనిక కథ/దయ్యాల కథ": 1,
            "పౌరాణికం/ధారావాహిక": 1,
            "కాల్పనిక కథ/సామాజికం": 1,
            "జానపద కథ": 1
        }
    }
}