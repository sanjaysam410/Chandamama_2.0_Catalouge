{
    "book_id": "చందమామ_1992_03",
    "stories": [
        {
            "title": "ప్రావీణ్యతే దైవం!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "నిరంతరకృషి ద్వారా ప్రావీణ్యతను, పరిపూర్ణతను సాధించడం.",
            "keywords": [
                "ప్రావీణ్యత",
                "పరిపూర్ణత",
                "దైవం",
                "కృషి",
                "వివేకానంద"
            ],
            "characters": [
                "స్వామి వివేకానంద",
                "సెర్గీ బుబ్కా"
            ],
            "locations": [
                "బొంబాయి"
            ],
            "content": "సంస్థాపకుడు : 'చక్రపాణి '\nసంచాలకుడు: నాగిరెడ్డి\n\"దేవుడు మనిషిని తన ప్రతిరూపంగా రూపొందించాడు !'' అని మత\nగ్రంథాలు చెబుతున్నాయి. దైవసృష్టిలో సర్వోత్కృష్టమైనది. సర్వోత్తమ\nమైనది మానవజన్మ అని ఎందరో తత్త్వవేత్తలు. మేధావులు. శాస్త్ర వేత్తలు\nచెప్పారు. మన శరీరాన్నీ అందులోని ఒక్కొక్క అంగం పని చేసే\nతీరునూ పరిశీలించినట్టయితే అవి ఎంత నిర్దుష్టంగా రూపొందించ\nబడ్డాయో మనకు ఆశ్చర్యం కలిగిస్తుంది. మనిషి మెవడు పని చేసే\nవిధానం మరీ అద్భుతమైనది !.\nమనిషి తనలాగే పరిపూర్ణుడుగా ఉండాలన్నదే దైవసంకల్పం.\nఇలా ఆలోచించే కాబోలు ఇటీవల బొంబాయికి చెందిన ఒక సుప్రసిద్ధ\nపాత్రికేయుడు, పార్సీయువకులను ఉద్దేశించి ఉపన్యసిస్తూ. ''ప్రావీణ్యతే\nపరమాత్మస్వరూపం. ప్రావీణ్యత, పరిపూర్ణత ఉన్నచోటే పరమేశ్వరుడు\nకొలువుంటాడు. సర్వోత్కృష్టతను సాధించడం ద్వారానే మనం మనలోని\nదేవుణ్ణి కనుగొనవచ్చు!'' అని అన్నాడు.\nప్రావీణ్యతను సాధించాలన్న ప్రయత్నం బాల్యం నుంచే ప్రారంభ\nమవుతుంది. తల్లిదండ్రుల నుంచి మొదలై, ఉపాధ్యాయుల ద్వారా.\nచదివే పుస్తకాల ద్వారా, బంధుమిత్రుల ద్వారా ఇది జీవితాంతం కొన\nసాగుతుంది. తొలినుంచే మంచి భావాలు మంచి ఆలోచనలు కలిగి\nవుండడం, మంచి మాటలు నేర్చుకోవడం మంచి పనులుగా రూపొంది.\nప్రావీణ్యతకూ, సర్వోత్కృష్టతకూ దారి చూపుతాయి.\nఅయితే, ప్రావీణ్యతకు ఒక హద్దు అంటూ వుండదు. ఉదాహరణకు\nప్రముఖ పోల్ వాల్ట్ క్రీడాకారుడు సెర్గీ బుబ్కాను తీసుకుందాం. ప్రతి\nఒక్కసారీ. అతడు తన రికార్డును తానే అధిగమించడానికి ప్రయత్నించి\nవిజయం సాధిస్తున్నాడు. అయినా, అందులో తృప్తికలగడం లేదనీ, ఇంకా\nఎంతో సాధించాలనీ అంటున్నాడు. ప్రతి మనిషికి అలాంటి ఉత్సాహమే\nకావాలి. సాధించినవాటితో తృప్తి చెందకూడదు. స్వామి వివేకానంద\nప్రబోధించినట్టు 'నిరంతరకృషి అవసరం. ఎందుకంటే ప్రయత్నమే\nప్రావీణ్యతకు పునాది వంటిది!",
            "book_page_end": 7
        },
        {
            "title": "మరొక కామన్వెల్త్",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చారిత్రక వ్యాసం",
            "moral": "N/A",
            "keywords": [
                "సోవియట్ యూనియన్ పతనం",
                "కమ్యూనిజం",
                "కామన్వెల్త్",
                "సి. ఐ. ఎస్.",
                "బోరిస్ ఎలిత్సిన్"
            ],
            "characters": [
                "గోర్బచేవ్",
                "బోరిస్ ఎలిత్సిన్",
                "లెనిన్"
            ],
            "locations": [
                "రష్యా",
                "యు. ఎస్. ఎస్. ఆర్.",
                "లిథువేనియా"
            ],
            "content": "డిసెంబర్ నెల మొదటి మూడు వారా\nలలో మన వార్తాపత్రికలు- 'సోవియట్\nయూనియన్ పతనం', యు. ఎస్.\nఎస్. ఆర్. విచ్ఛిత్తి' 'కమ్యూనిజం\nఅంతం' మొదలైన పతాక శీర్షికలతో\nవెలువడ్డాయి. నాటి సోవియట్ యూని\nయన్ అమితవేగంతో వచ్చిన మార్పు\nలను ఆ శీర్షికలు వివరించాయి. ఇప్పుడు\nసోవియట్ యూనియన్ అనేక స్వతంత్ర\nదేశాలుగా విడిపోయి, నాటి సోవియట్\nయూనియన్ స్థానంలో 'కామన్వెల్త్ ఆఫ్\nఇండిపెండెంట్ స్టేట్స్' (సి. ఐ. ఎస్.)\nఏర్పడింది !\nఒకప్పుడు సూర్యుడస్తమించని సువి\nశాల సామ్రాజ్యంగా పేరుగాంచిన\nబ్రిటిష్ పాలనలో గడిపిన దేశాలు\nస్వాతంత్ర్యానంతరం 'కామన్వెల్త్ '\nదేశాలుగా ఏర్పడ్డాయి. ఇండియా,\nపాకిస్తాన్. శ్రీలంక, సింగపూర్.\nఆస్ట్రేలియా, కెనడా మొదలైన దాదాపు\nనలభైకి పైబడిన దేశాలు ' కామన్వెల్త్'\nదేశాలుగా ఏర్పడ్డాయి!\nఈనాడు నిన్నటి సోవియట్ రష్యా\nలోని పన్నెండు దేశాలు కలిసి మరొక\nకొత్త 'కామన్వెల్త్'ను ఏర్పాటు చేసు\nకున్నాయి.\n1917 వ సం॥లో అక్టోబర్ విప్లవం\nద్వారా, లెనిన్—ట్రాట్స్కీ నాయ\nకత్వంలో ప్రజలు, జార్ నిరంకుశ\nపరిపాలనను అంతం చేయడంతో యూని\nయన్ ఆఫ్ సోవియట్ సోషలిస్ట్ రిపబ్లిక్స్\n(యు.ఎస్. ఎస్. ఆర్.)ఆవిర్భవించింది.\nశ్రామికవర్గం అధికారం చేపట్టిన\nకమ్యూనిస్టు పరిపాలన అమలులోకి\nవచ్చింది. ప్రపంచ చరిత్ర కొత్త మలుపు\nతిరిగింది.\nడెబ్భైనాలుగు సంవత్సరాలు జరిగాక,\nగత సంవత్సరం. సోవియట్ రష్యా\nనుంచి బాల్టిక్ రిపబ్లిక్ రాష్ట్రాలయిన\nఎస్తోనియా, లాట్వియా, లిథువేనియా\nవిడిపోవాలని కోరడంతో సోవియట్\nరష్యాలో పలుప్రాంతాలలో అలజడులు\nప్రారంభమయ్యాయి.\nసోవియట్ ప్రెసిడెంట్ గోర్బచేవ్\nమిగతా పన్నెండు రాష్ట్రాలు అంగీకరించ\nగలవన్న నమ్మకంతో నూతన సమైక్య\nఓడంబడికను రూపొందించాడు.\nఅయితే, చాలా రాష్ట్రాలు స్వతంత్ర\nదేశాలుగా విడిపోవాలని నిర్ణయించ\nడంతో, అవి నూతన ఒడంబడికలో\nసంతకాలు చేయడానికి గోర్బచేవ్\nఏర్పాటు చేసిన సమావేశానికి కూడా\nహాజరు కాలేదు.\nగోర్బచేవ్ అధ్యక్షపదవికి రాజీనామా\nచేసి, 'రష్యన్ ఫెడరేషన్\" అధ్యక్షు\nడయిన బోరిస్ ఎలిత్సిన్కు అధికారం\nఅప్పగించాడు. బోరిస్ ఎలిత్సిన్ డిసెం\nబర్ ఏడవతేదీ గోర్బచేవ్ నూతన ఒడం\nబడికలో సూచించిన ' కన్ఫెడ\nరేషన్ 'కు వ్యతిరేకంగా 'కమ్యూనిటీ'ని\nఏర్పాటు చేయాలన్న అభిప్రాయం\nవెలిబుచ్చాడు. ఆఖరికి, రిపబ్లిక్కు\nలన్నిటికీ స్వతంత్ర ప్రతిపత్తిని అంగీ\nకరించే 'కామన్వెల్త్ ' అమలులోకి\nవచ్చింది.\nఅయితే, ఈ కామన్వెల్త్ కూడా\nసాఫీగా సాగుతుందని చెప్పలేము.\nఎందుకంటే, ఈ దేశాలు అనుసరించ\nవలసిన ఉమ్మడి ఆర్థిక విధానం,\n'కామన్ కరెన్సీ', రక్షణ ఏర్పాట్లు, అణ్వా\nయుధాలపై అధికారం మొదలైన\nసమస్యలెన్నిటినో పరిష్కరించుకోవలసి\nఉన్నది.\n1917వ సం॥లో జరిగిన రష్యా\nవిప్లవం ఇరవైయవ శతాబ్ద చరిత్రలో\nఒక మైలురాయిగా నిలిచింది. ఇప్పుడు\nరష్యాలో వస్తూన్న అనూహ్యకరమైన\nమార్పులు. ఎలాంటి పరిణామాలకు\nదారి తీయగలవో అని ప్రపంచం\nపరిశీలిస్తున్నది !",
            "book_page_end": 10
        },
        {
            "title": "అసలైనతల్లి",
            "book_page_start": 11,
            "pdf_page_start": 11,
            "pdf_page_end": 15,
            "author": "లలిత గాయత్రి",
            "genre": "సాంఘిక కథ",
            "moral": "కూతురు, కోడలును సమానంగా చూసే స్త్రీయే అసలైన తల్లి.",
            "keywords": [
                "సవతి తల్లి",
                "అహంకారం",
                "కోడలి ప్రేమ",
                "క్షమాపణ",
                "హరికథ"
            ],
            "characters": [
                "శేషయ్య",
                "లక్ష్మి",
                "మాధవుడు",
                "మల్లిక",
                "గిరిధారి",
                "కమల",
                "హరిదాసు"
            ],
            "locations": [
                "రామనాధపల్లె",
                "గుడి"
            ],
            "content": "రామనాధపల్లెలో వుండే శేషయ్య, లక్ష్మి\nదంపతులకు, మాధవుడొక్కడే సంతానం.\nఅయితే, లక్ష్మి చెల్లెలు ఆడపిల్లను కని\nచనిపోవడంతో, మరిది అనుమతితో లక్ష్మి\nఆ పిల్లను కూడా తెచ్చుకుని, కన్నబిడ్డలా\nపెంచింది. శేషయ్య కూడా పరాయిబిడ్డ\nఅన్న తేడా ఏమాత్రం చూపించక కన్న\nతండ్రిలాగే ఆ పిల్లను ఎంతో ఆప్యాయంతో\nఆదరించాడు.\nఆ పిల్ల పేరు మల్లిక. మల్లిక పెద్దదవు\nతున్నకొద్దీ, ఆ పిల్ల మూలంగా లక్ష్మికీ,\nశేషయ్యకూ మధ్య చిన్నచిన్న తగాదాలు\nరాసాగాయి. తల్లి లేని పిల్ల అన్న జాలి\nకొద్దీ లక్ష్మి, మల్లిక ఆడింది ఆటగా,\nపాడింది పాటగా చూసేది. ఈరకమైన\nపెంపకంవల్ల, మల్లికలో మొండితనం,\nఅహంకారం నానాటికీ పెచ్చు పెరిగి\nపోసాగాయి. మల్లికను ఎంత గారాబం\nచేసినా, ఈ విషయంలో మాత్రం శేషయ్య,\nభార్యను తీవ్రంగా మందలించేవాడు.\nకాని లక్ష్మి మాత్రం అదేం పట్టించుకోక\nపోగా, కోపం తెచ్చుకుని, \"అవునులెండి,\nమీబిడ్డ అయితే మీరిలా మాట్లాడేవారుకాదు.\nఏదో ఉద్దరిద్దామని దాన్ని తీసుకొచ్చాను.\nఇంతకంటే ఏ అడవిలో పారేసినా\nబాగుండేది!\" అని సమాధానం ఇచ్చేది.\nఇలాగే రోజులు గడిచి, మల్లిక యుక్త\nవయస్కురాలైంది. శేషయ్య ఆమెకు\nసంబంధాలు చూడడం ప్రారంభించాడు.\nఅయితే, మల్లిక పెడ స ర పు బుద్ధివల్ల\nకొంతా, లక్ష్మికీ, మల్లికకూ ఏ పెళ్ళి\nకొడుకూ నచ్చకపోవడంవల్ల కొంతా\nమల్లిక పెళ్ళి కుదరడం కష్టమైంది.\nచివరకు, అదే పల్లెలో నాలుగు వీధు\nలకు అవతల వుంటున్న గిరిధారి అనే\nకుర్రవాడితో మల్లిక పెళ్ళి నిశ్చయమైంది.\nఏ కళనుందోగాని మల్లిక పెళ్ళిచూపుల్లో,\nమగపెళ్ళివారడిగిన ప్రశ్నలకు సౌమ్యం\nగానే జవాబులిచ్చింది.\nఆ సంబంధం కుదరగానే లక్ష్మి,\nభర్తతో, \"చూశారా ! ఇన్నాళ్ళూ మల్లిక\nపంతగొండీ, అహంకారీ అంటూ మాట్లా\nడారు. పెళ్ళి చూపుల్లో ఎంత కుదురుగా\nప్రవర్తించిందో చూడండి!'' అన్నది.\nభార్య మాటలకు శేషయ్య నవ్వి\nపూరుకున్నాడు.\nరెండు రోజులు గడిచాక, ఒక రోజు\nఓ శేషయ్య, భార్యతో, \"మల్లిక పెళ్ళి కుది\nరింది గదా ! పనిలో పనిగా మాధవుడి\nక్కూడా చేసేస్తే బావుంటుంది.\" అన్నాడు.\n\"మాధవుడి పెళ్ళికి అంత తొందరే\nమొచ్చింది ?'' అన్నది లక్ష్మి.\n\"అదికాదు. నారాయణ తన కూతురు\nకమలను, మా ధవుడికి చేసు కో మ ని\nప్రాధేయపడుతున్నాడు,'' అంటూ అసలు\nవిషయం బైటపెట్టాడు శేషయ్య.\nనారాయణ, శేషయ్యకు చిన్ననాటి\nనుంచి స్నేహితుడు. అతడి కుటుంబ\nమంతా లక్ష్మికి తెలుసు. నారాయణ\nకొడుకు వేణు, మా ధ వుడూ మంచి\nస్నేహితులు.\n\"అదేమిటి? ఆ పిల్లకు మేనరికం\nవుంది కదా !\" అన్నది లక్ష్మి.\n\"ఆ సంబంధం చెడిపోయిన సంగతి,\nనీకూ తెలుసు గదా!'' అన్నాడు శేషయ్య\nవిసుగ్గా.\n\"! 3 పిల్ల నోటి దురుసుతనం\nవల్లే. ఆ సంబంధం చెడిపోయిందన్న\nసంగతి కూడా నాకు తెలుసు!'' అన్నది\nలక్ష్మి వెటకారంగా.\nలక్ష్మి మాటలకు శేషయ్య తో బాటు,\nఅక్కడే వున్న మాధవుడు కూడా ఆశ్చర్య\nపోయి, ''అదేమిటమ్మా కమలను చిన్న\nతనం నుంచి ఎరిగిన నువ్వేనా, ఇలా\nఅంటున్నది?'' అనేశాడు.\nఅది విని లక్ష్మి, కొడుకు కేసి తీవ్రంగా\nచూసింది. అప్పుడు మాధవుడు శాంతంగా,\n\"అమ్మా, కమల విషయంలో నువ్వు\nచాలా' పొరబాటు పడుతున్నావు. చిన్న\nతనం నుంచీ తనను కోడల్ని చేసుకుంటా\nసని చెబుతున్న కమల మేనత్త, తీరా\nసమయం వచ్చేసరికి కట్నకానుకలంటూ\nగొంతెమ్మకోరికలు కోరింది. ఇది తెలిసిన\nకమల, మేనత్త సంబంధం తాను ససే\nమిరా చేసుకోనని ఖచ్చితంగా చెప్పింది.\nఅసలు విషయం ఇది. ఇప్పటికీ కమలదే\nతప్పంటావా?\" అని అడిగాడు.\n\"పెద్దవాళ్ళ విషయాల్లో తల దూర్చి,\nతగుదునమ్మా అంటూ మాట్లాడే పిల్ల.\nరేపు అత్తమామల్ని బైటికి నడవమని\nకూడా అంత ఖచ్చితంగానే చెబుతుంది!\nసరే, మీరు ముందే ఒక నిశ్చయానికి\nవచ్చాక, నా ప్రమేయం ఎందుకు?\"\nఅంటూ లక్ష్మి అక్కడ నుంచి వెళ్ళి\nపోయింది.\nచివరకు మాధవుడి ఇష్టప్రకారమే\nమల్లిక అత్తవారింటికి వెళ్ళిన కొద్ది\nరోజులకే, కమల అతడి భార్యగా ఆ ఇంట\nఅడుగుపెట్టింది. అయితే, ఆదినుంచీ\nకమలపట్ల సదభిప్రాయం లేని లక్ష్మి.\nకమల వచ్చిన నాటినుంచీ, ఆమెను\nసాధించడ మే పనిగా పెట్టుకున్నది.\nఅయినా, తను ఎంత నిరసనగా ప్రవర్తించి\nనప్పటికీ చెక్కుచెదరకుండా ఎంతో సర\nళంగా ప్రవర్తించే కమలను చూస్తే,\nఒక్కొక్కసారి లక్ష్మికే ఆశ్చర్యంగా\nవుండేది.\nఇలా వుండగా — ఒక రోజు మల్లిక\nఇంటికి చుట్టంచూపుగా వెళ్ళిన కమల.\nమాధవుడు వెళ్ళిన కొద్దిసేపటికే తిరిగి\nవచ్చేశారు. వాళ్ళతోబాటు మల్లిక, గిరిధారి\nకూడా వున్నారు. కమల తలకు కట్టుకట్టి\nవున్నది.\nఇదంతా చూసిన శేషయ్య ఆతృతగా,\n\" ఏమి టమ్మా, కమలా ! తలకు\nఏమైంది?'' అని అడిగాడు.\nజవాబుగా గిరిధారి ముందుకువచ్చి,\n\"ఆ ప్రశ్నకమలను కాక, మీ అమ్మాయిని\nఅడిగితే బావుంటుంది. మామయ్య\nగారూ !'' అని, అత్త లక్ష్మికేసి నిరసనగా\nచూస్తూ, ‘“మీ గారాలకూతురి ఘనకార్యం\nఇది ! పెళ్ళయి మా ఇంటికి వచ్చిన\nనాటినుంచీ, మల్లిక పెడసరపు స్వభా\nవాన్నీ, అహంకారాన్నీ మేం అందరం\nఎంతో సహనంగా భరిస్తున్నాం. కాని,\nఈ రోజు ఏదో మాటకు కోపం వచ్చి.\nపక్కనే చేతికందిన చెంబు తీసి విసిరే\nసింది. అది మా అమ్మకు తగలవలసింది.\n“కాని, సమయానికి కమల చప్పున అడ్డం\nవెళ్ళి ఆ దెబ్బ తను తిన్నది !\" అన్నాడు.\nలక్ష్మి చప్పున మల్లిక వైపు చూసింది.\nఅప్పటిదాకా బెదురుగా దిక్కులు\nచూస్తున్న మల్లిక, ఒక్కసారిగా తల్లిని\n. చుట్టుకుపోయి ఏడవసాగింది. కాని,\nఎప్పటిలా కూతుర్ని ఓదార్చలేకపోయింది.\nలక్ష్మి.\nగిరిధారి కొద్దిసేపు ఆగి, \"ఇక పద !''\nఅంటూ మల్లికను తీసుకుని ఇంటికి వెళ్ళి\nపోయాడు.\nఅల్లుడు. చెప్పింది విన్న లక్ష్మిలో.\nఅంతర్మథనం ప్రారంభమైంది. ఏమీ\nతోచనిదానిలా అటూ ఇటూ కాసేపు\nతిరిగి, హరికథాకాలక్షేపం కోసం గుడికి\nవెళుతున్న భర్తతోబాటు బైలుదేరింది.\nహరిదాసు కథా కాలక్షేపం ప్రారం\nభించి, అడవులకు వెళ్ళిపోయిన సీతా\nరాములకోసం, కౌసల్యాదేవి పడుతున్న\nఆవేదనను వర్ణించి చెప్పసాగాడు:\n“స్త్రీ సహజంగా కరుణామూర్తి. అంతటి\nకరుణామూర్తి అయిన స్త్రీలో రెండు\nరకాల ప్రవర్తనలను మనం తరచు\nచూస్తూంటాం. ఒకేస్త్రి తల్లిగా సహనశీల\nగానూ, అత్యంత ప్రేమమూర్తిగానూ: పిల్లలున్న గొడ్రాలివేనే!'' అన్నాడు.\nఅత్తగారిగా పూర్తి విరుద్ధమైన స్వభావం\nతోనూ ప్రవర్తిస్తుంది. తన కూతురు ఎంత\nచెడ్డదైనా ప్రేమతో ఆదరించే స్త్రీ. తన\nకోడలు ఎంత మంచిదైనా, ఆమెలో ఎవో\nలోపాలు ఎంచుతూనే వుంటుంది. అసలు\nనిజం చెప్పాలంటే, కూతుర్నీ, కోడల్నీ\nసమానంగా చూసే స్త్రీయే అసలైన తల్లి.\nఅలా కాక కూతురుపట్ల ఒక రకంగా,\nకోడలిపట్ల మరొకరకంగా ప్రవర్తించే స్త్రీ.\nఎంతమంది పిల్లలున్నా గొడ్రాలికిందే\nలెక్క!'' అంటూ హరికథలో భాగంగా\nనీతిబోధ చేసిన హరిదాసు తిరిగి అసలు\nకథ చెప్పసాగాడు.\nఅయితే, ఇది విన్న లక్ష్మి మనసు\nమాత్రం, హరిదాసు నీతిబోధ మీదే నిలిచి\nపోయింది.\nహరికథ పూర్తయ్యాక లక్ష్మి, శేషయ్యా\nఇంటికి బయలుదేరారు. దారిలో శేషయ్య\nహఠాత్తుగా, \"లక్ష్మీ! ఇంతకు ముందు\nహరిదాసు చెప్పినట్టు చూస్తే, నువ్వు\nభర్త మాటలకు లక్ష్మికి దుఃఖం ఆగ\nలేదు. ఆమె కొంగుతో కన్నీళ్ళు తుడుచు\nకుంటూ, 'ఈ రోజుదాకా నేను అటువంటి\nదాన్నే నన్న విషయం ఒప్పుకుంటున్నా\nనండీ! ఇప్పుడు, నా కళ్ళ పొరలు తొలగి\nపోయాయి.కమల వంటి కోడలు దొరకడం\nఎంత అదృష్టమో, గ్రహించాను. మల్లికను\nతల్లి లేని పిల్ల అని అతిగా ముద్దు చేశాను.\nకాని, ప్రతి కోడలూ తల్లికి దూరమై, మాతృ\nప్రేమకోసం అల్లాడే మనిషే! కమలను,\nమల్లికను సమానంగా చూసిననాడే, నేను\nతల్లినైనట్టు.\" అన్నది.\nభార్యలో వచ్చిన మార్పుకు ఆనందిం\nచిన శేషయ్య ''అలాగని చెప్పి కమలను\nకూడా, మల్లికను పాడుచేసినట్టు చేసేవు\nసుమా!'' అన్నాడు నవ్వుతూ.",
            "book_page_end": 15
        },
        {
            "title": "వైద్యంలో తొందరపాటు",
            "book_page_start": 16,
            "pdf_page_start": 16,
            "pdf_page_end": 16,
            "author": "ఎం, డి. సౌజన్య",
            "genre": "హాస్యం",
            "moral": "తొందరపాటు మంచిది కాదు. ముఖ్యంగా వైద్యంలో విషయాలు పూర్తిగా తెలుసుకోకుండా ప్రవర్తించకూడదు.",
            "keywords": [
                "వైద్యం",
                "తొందరపాటు",
                "ఎక్కిళ్ళు",
                "గురువు",
                "శిష్యుడు"
            ],
            "characters": [
                "రుద్రాచారి",
                "శరభాచారి",
                "లావుపాటి వ్యక్తి"
            ],
            "locations": [
                "రుద్రాచారి వైద్యశాల"
            ],
            "content": "వైద్యుడు రుద్రాచారిదగ్గిర, శరభాచారి అనే యువకుడు, వైద్యం నేర్చుకోవడానికి చేరాడు.\nరుద్రాచారి రకరకాల రోగాలూ, వాటికి రకరకాల మందులూ గురించి చెబుతూంటే, శరభాచారి\nపుస్తకంలో రాసుకునేవాడు.\nఒకసారి రుద్రాచారి వాడితో, “కొన్ని కొన్ని వ్యాధులకు మందులు లేవు. ఉదాహరణకు-\nఎక్కిళ్ళు! ఆగకుండా ఎక్కిళ్ళు వస్తుంటే, అవి ఆగడానికి చెంపఛెళ్ళుమనిపించడమే మందు,”\nఅన్నాడు.\nఇంతలో గుర్రపుబండి దిగిన ఒక లావుపాటి వ్యక్తి, రుద్రాచారి దగ్గిరకు వచ్చి, “అయ్యా,\nనిన్న రాత్రినుంచి ఎక్కిళ్ళు ఆగడంలేదు...” అంటూ ఇంకా చెబుతూండగానే, శరభాచారి\nఅతడి చెంప ఛెళ్ళుమనిపించి, \"ఇక మీ ఎక్కిళ్ళు ఆగిపోతాయి, చూడండి!” అన్నాడు\nసంతోషం పట్టలేక.\nలావుపాటి వ్యక్తి బాధ కొద్దీ చెంప పట్టుకుని, \" అయ్యో! ఎక్కిళ్ళు నాకు కాదండీ,\nఅదిగో ఆ బండిలో వున్న, మా అన్నయ్యకు! \" అన్నాడు.\nరుద్రాచారి కోపంగా శరభాచారికేసి చూశాడు. వైద్యంలో తొందరపాటు కూడదని\nశరభాచారికి తెలిసి వచ్చింది.\n-ఎం, డి. సౌజన్య",
            "book_page_end": 16
        },
        {
            "title": "అపూర్వుడి సాహసయాత్రలు",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ఫాంటసీ, సాహసం",
            "moral": "ధర్మం, ధైర్యం, సాహసం ఉన్నవారు చివరికి విజయం సాధిస్తారు.",
            "keywords": [
                "మాంత్రికుడు",
                "మంత్రగత్తె",
                "యువరాణి అపహరణ",
                "సాహసం",
                "రాజ్యాభిషేకం"
            ],
            "characters": [
                "అపూర్వుడు",
                "సమీరుడు",
                "రాజు విశ్వవర్మ",
                "ప్రధానమంత్రి",
                "వీరవికటుడు",
                "మంత్రగత్తె",
                "యువరాణి",
                "సదానందముని"
            ],
            "locations": [
                "రుద్రపురి",
                "దుర్గామాత ఆలయం",
                "సొరంగ మార్గం",
                "అరణ్యం"
            ],
            "content": "[రుద్రపురి యువరాణి కంఠహారంలోని చంద్రకాంతమణిని అపహరించాలని మంత్రి,మాంత్రి\nకుడూ పథకం వేశారు. యువరాణిని ప్రాణంతో తనకు అప్పగించమని మంత్రగత్తెమాంత్రికుణ్ణి\nఆజ్ఞాపించింది. దుర్గామాత ఆలయంలోని సొరంగ మార్గం కుండా యువరాణిని తీసుకువెళ్ళా\nలని మాంత్రికుడు, పథకం వేశాడు. ఆ సంగతి అపూర్వుడు తెలుసుకున్నాడు. — తరవాత]\nయువరాణి జన్మదినం సమీపిస్తున్నది. అది మరొక కాళరాత్రి సమయం.\nమంత్రి, మాంత్రికుల దుష్టపథకం గురించి\nరాజు విశ్వవర్మకు తెలియజేయాలని,\nఅపూర్వుడు సమీరుడి దగ్గరకు వెళ్ళాడు.\nఅంతదూరంలో అపూర్వుణ్ణి చూస్తూనే\nఅమితానందం చెందిన సమీరుడు అతడు\nచెప్పిన సంగతి విని, దానిని రాజుకు\nతెలియజేయడానికి రాజధానికి బయలు\nదేరాడు.\nమాంత్రికుడు వీరవికటుడు రహస్యంగా\nవెళ్ళి ప్రధానమంత్రి భవనం తలుపు\nతట్టాడు. భవనం నుంచి వెలుపలికి వచ్చిన\nమంత్రి, \"అపరాత్రివేళ వచ్చావేమిటి?'\"\nఅని అడిగాడు ఆశ్చర్యంగా.\n“అపరాత్రివేళ కాకపోతే, నేనెప్పుడైనా\nపట్టపగలు నిన్ను చూడడానికి వచ్చానా?\"\nఅన్నాడు వీరవికటుడు వెటకారంగా.\n''అలా అని కాదు. ఏదైనా అవాంతరం\nఏర్పడి, ముఖ్యమైన కార్యంమీద వచ్చా\nవేమో అని అడిగాను,\" అన్నాడు మంత్రి.\n\"అవును. చాలా ముఖ్యమైన కార్యం\nమీదే వచ్చాను. మన పథకం ఎలాగో\nమూడోవ్యక్తికి తెలిసిపోయిందని మంత్ర\nగత్తె భావిస్తున్నది. మన మీద ఎవరో\nనిఘావేసి ఉన్నారు!\" అన్నాడు వీర\nవికటుడు కనుబొమలు ఎగురవేస్తూ.\n''అది అసంభవం!'\" అన్నాడు ప్రధాన\nమంత్రి.\n\"మంత్రగత్తె మనసులో అటువంటి\nఅనుమానం కలిగిందంటే, అందులో\nతప్పకుండా నిజం వుండి తీరుతుంది.\nనువ్వీ విషయం నీ భార్యకుగానీ, మిత్రు\nలకుగానీ చెప్పావా?\" అని అడిగాడు\nమాంత్రికుడు.\n“లేదు. మన చిన్ననాటి స్నేహంమీద\nప్రమాణం చేసి చెబుతున్నాను!'' అన్నాడు\nప్రధానమంత్రి దృఢస్వరంతో.\n\"నిన్ను నమ్ముతున్నాను! అయినా.\nమన పథకం జయప్రదం కావాలంటే\nమనం మరింత జాగ్రత్త వహించాలి.\nవిశ్వాసపాత్రులయిన నీ భటులను, రాజ\nభవనం చుట్టూ కాపలావుంచు. కాపలా\nరాత్రింబవళ్ళు కొనసాగాలి. కొత్త వాళ్ళె\nవరు గాని రాజును దర్శించకూడదు.\nఅయితే, ఇటువంటి కట్టుదిట్టమైన నిఘా\nఎందుకు ఏర్పాటుచేశామన్న సంగతి\nనీ మనుషులకు కూడా తెలియకూడదు.\nజాగ్రత్త!\" అని హెచ్చరించి మాంత్రికుడు\nఅక్కడినుంచి వెళ్ళిపోయాడు.\nతెల్లవారగానే మంత్రి, మాంత్రికుడు\nచెప్పిన విధంగా తనకు విశ్వాసపాత్రు\nలయిన భటులను భవనం చుట్టూ కాపలా\nవుంచాడు. సమీరుడు రాజదర్శనానికి\nవెళ్ళాలంటే భటులు అనుమతించలేదు.\nరేపే యువరాణి జన్మదినం. కోలా\nహలంగా ఏర్పాట్లు జరుగుతున్నాయి.\nమంత్రి, మాంత్రికుల కుట్ర గురించి\nఎలాగైనా రాజుకు తెలియజేయాలని\nఅపూర్వుడు తీవ్రంగా ఆలోచించసాగాడు.\nరాజప్రాసాదం ఉపరితలంలో నిలబడి\nరోజూ సూర్యాస్తమయ దృశ్యం చూడడం\nరాజుకు అలవాటు. సమీరుడు ఈ విషయం\nఅపూర్వుడికి తెలియజేశాడు. వెంట నే\nఅపూర్వుడు ఒక తాళపత్రంమీద దుష్టుల\nపథకం గురించి క్లుప్తంగా రాసి, యువ\nరాణికీ, దేవీ ఆలయ పూజారికీ బలమైన\nరక్షణ ఏర్పాటు చేయాలనీ, ఎట్టిపరిస్థితి\nలోనూ యువరాణి, దేవీ ఆలయం లోపల,\nవిగ్రహం వెనకకుపోరాదనీ రాసి, దూరంగా\nఎగురుతూన్న ఒక గద్దను పిలిచాడు. అది\nవచ్చి అపూర్వుడి ఎదట వాలి. ఆ లేఖను\nఅందుకుని, మరుక్షణమే రాజప్రాసాదం\nకేసి ఎగిరి వెళ్ళింది !\nముక్కుతో లేఖను తీసుకు వెళుతూన్న\nగద్దను చూడగానే, కాపలా భటుడొకడు\nఉత్సాహం కొద్దీ దాని మీదికి ఒక బాణం\nవదిలాడు. బాణం గురి తప్పింది కాని,\nగద్ద బాణాన్ని చూసి బెదిరిపోయి, లేఖను\nకిందికి జారవిడిచి, మరొక దిక్కుకేసి పారి\nపోయింది. అపూర్వుడు రాసి పంపిన లేఖ\nకోటచుట్టూ వున్న అగడ్తలో పడిపోయింది!\nగద్ద సగం దారిలోనే తిరిగి వెళ్ళడం\nఅపూర్వుడు గమనించలేదు. తన లేఖను\nఅది రాజుకు అందజేసి వుంటుందనీ, రాజు\nయువరాణికి కావలసిన రక్షణ ఏర్పాట్లు\nచేయగలడనీ ఆశించి, ఏమి జరుగుతుందో\nఎదురుచూడసాగాడు.\nరాజధానీనగరం వేకువజాము నుంచే\nయువరాణి జన్మదిన వేడుకల కారణంగా\nకళకళలాడ సాగింది. రుద్రపురి రాజ్య\nప్రముఖులూ, ఇరుగుపొరుగు రాజ్యాల\nనుంచి వచ్చిన రాజప్రతినిధులూ, రాజ\nబంధువులూ యువరాణికి శుభాకాంక్షలు\nతెలియజేయసాగారు. సమీరుడు జనం\nమధ్య తిరుగుతూ, అక్కడి విశేషాలను\nఎప్పటికప్పుడు చాటుగా వున్న అపూర్వు\nడికి తెలియజేయసాగాడు.\nరాజు ముఖంలో గాని, యువరాణి\nముఖంలో గాని ఎటువంటి మార్పూ లేక\nపోవడం అపూర్వుడికి ఆశ్చర్యం కలిగిం\nచింది. యువరాణి రక్షణకోసం ప్రత్యే\nకంగా జాగ్రత్తలు తీసుకున్న సూచనలేవీ\nకనిపించలేదు. తాను గద్ద ద్వారా పంపిన\nలేఖ రాజుకు అందలేదేమో అన్న అను\nమానం అపూర్వుడికి కలిగింది. సాయం\nకాలమయింది. రాజూ, యువరాణి పరివా\nరంతో అప్పుడే ఊరేగింపుగా దుర్గాదేవి\nమందిరానికి బయలుదేరినట్టు తెలిసింది.\nవెంటనే సమీరుడితో కలిసి అపూర్వుడు\nకూడా ఆలయం కేసి బయలుదేరాడు.\nయువరాణి ఆలయానికి వస్తున్నదని\nతెలియగానే, ఆనందంతో వేలాదిమంది\nజనం అక్కడ గుమిగూడారు. యువరాణి\nతన చెలికత్తెలతో కలిసి ఆలయంలోకి\nఅడుగు పెట్టగానే, పూజారి వేషంలో వున్న\nమాంత్రికుడు తన శిష్యులతో ఎదురు\nవచ్చి ఆమెను లోపలికి తీసుకువెళ్ళాడు.\nయువరాణి దుర్గామాతవిగ్రహం ముందు\nనిలబడి భక్తితో చేతులెత్తి నమస్క\nరించింది. పూజారి ఏవో మంత్రాలు గట్టిగా\nఉచ్ఛరిస్తూ, యువరాణితో, “రా తల్లీ,\nరా. దుష్టసంహారిణి అయిన దుర్గామాతకు\nమూడుసార్లు ప్రదక్షిణ చేయడం\nశుభప్రదం!\"అంటూముందుకునడిచాడు.\nయువరాణి అతన్ని అనుసరించింది.\nపూజారి వెనక్కుతిరిగి, \"యువరాణి\nతప్ప మరెవ్వరూ రాకూడదు. ఆమెచేత\nకొన్ని ప్రత్యేకమైన పూజలు చేయించాలి,\"\nఅన్నాడు.\nచెలికత్తెలు అక్కడే ఆగిపోయారు.\nపూజారి శిష్యులిద్దరూగట్టిగామంత్రాలు\nపఠించసాగారు. భజంత్రీలతో, గంటా\nనాదాలతో ఆలయంమారుమ్రోగుతున్నది.\nయువరాణి గర్భగృహం వెనక్కు\nవెళ్ళగానే పూజారి వేషంలోని మాంత్రి\nకుడు ఆమెను చప్పున సొరంగమార్గంలోకి\nతోసి, తానూ దిగిపోయి మార్గద్వారాన్ని\nమూసివేశాడు.\nరాజు పరివారంతో ఆలయానికి వెలుపలే\nవున్నాడు. సమీరుడు జనం మధ్య నుంచి\nహఠాత్తుగా ముందుకు వచ్చి. “ మహా\nరాజా ! యువరాణిని అపహరించుకుని\nపోయారు!'' అన్నాడు.\nరాజు సమీరుణ్ణి వింతగా చూశాడు.\n\"నేను సమీరుణ్ణి మహారాజా ! నా\nమాట నమ్మండి. యువరాణిని మాంత్రి\nకుడు అపహరించుకుని వెళ్ళిపోయాడు!''\nఅన్నాడు సమీరుడు మళ్ళీ.\n“యువరాణి దుర్గామాత దర్శనానికి\nఆలయంలోకి వెళ్ళిందికదా ?\" అన్నాడు\nరాజు.\n\" యువరాణి, అక్కడ లేదు ! \"\nఅన్నాడు సమీరుడు.\n''అలాగా!'' అంటూ రాజు ఆలయం\nలోకి నడిచాడు. అంతలో చెలికత్తెలు\nయువరాణి కనిపించడంలేదని కంగారుతో\nపరిగెత్తుకుంటూ ఎదురు వచ్చారు.\nఅక్కడి నుంచి పారిపోవాలని\nచూస్తూన్న మాంత్రికుడి శిష్యులను చూడ\nగానే సమీరుడు, “మహారాజా! ఆ దుర్మార్గు\nలను పట్టి బంధించమ ని చెప్పండి.\"\nఅన్నాడు.\nవెంటనే శిష్యులిద్దరినీ భటులు పట్టు\nకున్నారు.\nసమీరుడు. \" మహా రాజా, మనం\nఇప్పుడే సొరంగమార్గం అవతలి చివరను\nచేరుకోవాలి,\" అన్నాడు.\nరాజూ, సేనానాయకుడూ సమీరుడూ\nమరి కొందరు అంగరక్షకులూ గుర్రాల\nమీద బయలుదేరి కొంత సేపటికల్లా,\nఅరణ్య మధ్యంలో వున్న సొరంగమార్గం\nఅవతలి చివరను చేరుకున్నారు.\nసమీరుడు, సేనా నాయకుడి గుర్రం\nపైనుంచి కిందికి దిగుతూ, “మహారాజా !\nఆ మంత్రగత్తెను పట్టి బంధించమనండి!''\nఅన్నాడు.\n“హఁహఁహ....నన్నే బంధించగల\nసమర్థులు వచ్చారా ? ఇప్పుడే మిమ్మల్ని\nభస్మం చేయగలను!\" అంటూ వికటంగా\nనవ్వసాగింది, ఎండిపోయిన మర్రికొమ్మ\nమీద కూర్చున్న ముసలి మంత్రగత్తె.\n\"కూర్చున్నచోటు నుంచి కదిలావో\nభస్మమైపోగలవు! జాగ్రత్త!\" అని హెచ్చ\nరించింది ఒక గంభీరమైన కంఠస్వరం.\nఅందరూ ఆ కంఠస్వరం వినిపించిన\nదిక్కుకేసి చూశారు.\nఅక్కడ దివ్యతేజస్సుతో ఒక ముని\nపుంగవుడు కనిపించాడు. మునిని చూడ\nగానే సమీరుడు ఆయన పాదాలకు\nనమస్కరించి, \"ఏదైనా జటిలమైన\nసమస్య ఎదురైనప్పుడు, భక్తితో స్మరిస్తే\nతమరు రాగలరని అపూర్వుడు నాకు\nచెప్పాడు !'' అన్నాడు.\nసదానందముని చిన్నగా నవ్వి ఇలా\nఅన్నాడు:\n\"అవును. నీవన్నది నిజం. ధ్యానంలో\nవుండగా అపూర్వుడిపిలుపు వినిపించి ఇలా\nవచ్చాను. అదిగో అక్కడ కూర్చున్నది\nమామూలు మంత్రగత్తెకాదు. గొప్ప\nశక్తులుగల పరమదుర్మార్గురాలు.ప్రకృతికి\nవిరుద్ధంగా, పరుల యౌవనాన్ని కాజేస్తూ\nఅనేక శతాబ్దాలుగా జీవిస్తున్నది. ఇప్పుడు\nయువరాణి యౌవనాన్ని కాజేయాల ని\nపథకం వేసింది. అయినా. ఆ దుష్టురాలి\nశక్తులన్నిటినీ నాశనం చేశాను !''\nమంత్రగత్తె కీచుమని అరిచి, “నువ్వు\nనా శక్తులన్నిటినీ నాశనం చేయలేవు.\nనావద్ద ఇంకా ఒక శక్తి మిగిలి ఉన్నది.\"\nఅని అడవి దద్దరిల్లే విధంగా బాధతో\nనవ్వుతూ, క్షణంలో భగ్గున మండి బూడి\nదయిపోయింది!\nఆ దృశ్యాన్ని చూసి ఒక్కక్షణం\nనివ్వెరపోయిన రాజు, సదానందమునికి\nనమస్కరిస్తూ. \"మహాత్మా, నా బిడ్డ\nక్షేమంగా ఉన్నది కదా?'' అని అడిగాడు\n\"అపూర్వుడు కనిపించడం లేదే!\"\nఅన్నాడు సమీరుడు.\n“తన పథకం ఎదురుదెబ్బ తిన్నదని\nతెలియగానే, మంత్రగత్తె ఆ విషయాన్ని\nసొరంగంలో వస్తూన్న మాంత్రికుడికి\nతెలియజేసింది. మాంత్రికుడు, తన\nప్రాణాలు కాపాడుకోవడానికి యువరాణిని\nఅడ్డుగా ఉపయోగించుకొని ఎలాగైనా\nచంద్ర కాంతమణితో పారిపోవాలని\nచూశాడు. అందుకే అపూర్వుడు ఒక\nకన్నం ద్వారా సొరంగ మార్గంలోకి\nప్రవేశించి, మాంత్రికుడితో పోరాడి బంధిం\nచాడు. అతడు యువరాణిని క్షేమంగా\nతీసుకురాగలడు,'' అన్నాడు ముని.\nఅంతలోనే మర్రి వృక్షం సమీపంలో\nభూమి అడుగునుంచి శబ్దం వినిపించింది.\nకొంత సేపటికి సొరంగమార్గ ద్వారం\nతెరుచుకునిదివ్యపురుషుడిలాగాకనిపించే\nఒక యువకుడు, పెడరెక్కలు విరిచి\nకట్టిన మాంత్రికుణ్ణి లాక్కుని పైకి\nవచ్చాడు. మాంత్రికుడు వెలవెలబోతూ,\nనేలచూపులు చూడసాగాడు. వాళ్ళ\nవెనకగా వచ్చిన యువరాణి తండ్రిని\nచూడగానే పరుగునపోయి ఆయన పక్కన\nనిలబడింది.\nయువకుడు ముని పాదాలకు నమస్క\nరించబోయాడు. ముని ఆప్యాయంగా\nవారించి, \"నాయనా. అపూర్వా! నువ్వు\nమామూలుమానవాకారం పొందడానికి\nతగిన తరుణం ఆసన్నమయింది. ఇకపై\nఇలాగే కొనసాగగలవు!\" అన్నాడు.\n\"నాన్నా. నన్ను ఆ దుర్మార్గుడి బారి\nనుంచి ఈ యువకుడే రక్షించాడు!\"\nఅన్నది యువరాణి అపూర్వుణ్ణి చూపుతూ.\n\"అతడు చేసిన ఉపకారం ఈ జన్మలో\nమరువరానిది!\" అంటూ రాజు అపూర్వుడి\nకేసి చూశాడు.\n\"నేను వచ్చిన పని పూర్తయింది. ఇక రాజ్యం లావణ్యపురికి కూడా నువ్వే అధి\nవెళ్ళివస్తాను.\" అన్నాడు ముని.\nపతివి కాగలవు !\" అన్నాడు.\n\"నేనూ, మీతో వస్తాను.\" అన్నాడు అపూర్వుడు యువరాణి కేసి చూశాడు.\nఅపూర్వుడు.\nయువరాణి సిగ్గుతో తల వంచుకున్నది.\n\"నిన్ను నా వెంట తీసుకు వెళ్ళడానికా\nసదానందముని వాళ్ళిద్దరినీ దగ్గరికి పిలిచి,\nనీకు మామూలు మానవరూపం ఇచ్చాను?\n\"మీరు మునుముందు మానవజాతి కి\nఇంతవరకు నువ్వు ఎవ్వరికీ కనిపించ\nమేలు కలిగించే ఘన కార్యాలెన్నో\nకుండా, మంచివారికి మేలు చేస్తూ\nసాధించి, భావితరాలకు ఆదర్శదంపతులు\nవచ్చావు. ఈ క్షణం నుంచి, సాధారణ\nకాగలరు!\" అని ఆశీర్వదించి, అదృశ్యమై\nమానవరూపంలో, అందరికీ కనిపిస్తూ,\nపోయాడు.\nప్రజానాయకుడిగా అచంచలమైన ధైర్య\nరాజుతో సహా అక్కడి వారందరూ\nసాహసాలతో, ధర్మదీక్షతో నీ కర్తవ్యాన్ని\nఒక్క క్షణం ఆశ్చర్యపోయి, ఆ తరవాత\nనిర్వహించాలి!\" అన్నాడు ముని.\nఅమితానందం చెందారు.\n\"అదెలా సాధ్యం?\" అని అడిగాడు\nరాజు మాంత్రికుణ్ణి, మంత్రినీ చెర\nఅపూర్వుడు అనుమానంగా.\nసాలలో బంధించమని ఆజ్ఞాపించాడు.\nముని ఏదో అనబోయేంతలో, రాజు,\nయువరాణికీ, అపూర్వుడికీ వైభవంగా\n\"ఈనాటి నుంచి నా రాజ్యం నీ అధీ\nవివాహం జరిగింది. రాజు. అపూర్వుడికి\nనంలో వుంటుంది. ముని అంగీకరించి\nరుద్రపురిరాజ్య పట్టాభిషేకం చేశాడు.\nనట్టయితే నువ్వే నా రాజ్యానికి వారసుడివి\nఅపూర్వుడు, సమీరుణ్ణితన ప్రధానమంత్రిగా\nకాగలవు. నీకూ, నా కుమార్తెకూ ఇష్ట\nచేసుకుని చిరకాలం ప్రజారంజకంగా పరి\nమయినట్టయితే, యువరాణి మేనమామ పాలన సాగించాడు. — (అయిపోయింది)",
            "book_page_end": 24
        },
        {
            "title": "పాపభారం",
            "book_page_start": 25,
            "pdf_page_start": 25,
            "pdf_page_end": 28,
            "author": "చందమామ బృందం",
            "genre": "బేతాళ కథ",
            "moral": "చేసే పని వల్ల కలిగే పరోక్ష పర్యవసానాలకు కూడా బాధ్యత వహించడం, ధర్మ సూక్ష్మాన్ని గ్రహించి తెలివైన నిర్ణయం తీసుకోవడం.",
            "keywords": [
                "ధర్మసూక్ష్మం",
                "పాపభారం",
                "మనశ్శాంతి",
                "పండితుడు",
                "గజదొంగ"
            ],
            "characters": [
                "విక్రమార్కుడు",
                "బేతాళుడు",
                "చంద్రసేనుడు",
                "శివదత్తుడు",
                "చతుర్వేది",
                "గజదొంగ"
            ],
            "locations": [
                "ఉజ్జయినీ నగరం",
                "శ్మశానం",
                "కాశీ"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు, \"రాజా,\nప్రతిసారీ ప్రయత్నం విఫలమవుతున్నా.\nఈ అర్ధరాత్రి వేళ భయంకరమైన, ఈ శ్మశా\nనంలో ఏపుణ్యం ఆశించి. ఈ పనికి\nపూనుకున్నావో నాకు తెలియదు. కాని,\nఒక్కోసారి పుణ్యకార్యం చేసినప్పటికీ,\nవిధివశాత్తూ పాపంగా పరిణమించడం\nకద్దు. ఇందుకు నిదర్శనంగా చేయని\nనేరానికి తనను తానే శిక్షించుకున్న\nచంద్రసేనుడి కథ చెబుతాను, శ్రమ\nతెలియకుండా, విను,\" అంటూ ఇలా\nచెప్పసాగాడు :\nపూర్వం ఉజ్జయినీ నగరాన్ని చంద్ర\nసేనుడనే రాజు పాలించేవాడు. ప్రజలను\nకన్నబిడ్డల లా ఆదరంగా చూసుకునే\nచంద్రసేనుడికి కవులు, పండితులు\nఅంటే వల్లమాలిన అభిమానం. నిత్యం\nవివిధ సాహితీగోష్ఠులతో ఆస్థానం సరస్వతీ\nమందిరంలా శోభిల్లేది.\nఇలా వుండగా, కాశీ నుంచి వచ్చిన\nశివదత్తుడనే పండితుడు, ఒకనాడు రాజు\nదర్శనం కోరాడు. రాజు ఆయనను సగౌర\nవంగా సభకు ఆహ్వానించాడు. శివదత్తుడు\nతనకు గల అపారపాండిత్యంతో, రాజుతో\nపాటు సభలో వున్న కవులనూ, పండితు\nలనూ రంజింపచేశాడు. సభ ముగిశాక\nరాజు చంద్ర సేనుడు శివదత్తును ఆదరంతో\nకౌగలించుకుని, తన మెడలోని అమూల్య\nమైన రత్నహారాన్ని కానుకగా ఇచ్చి\nఘనంగా సత్కరించాడు.\nశివదత్తుడు సభకు వీడ్కోలు చెప్పి.\nతిరిగి కాశీకి ప్రయాణమయ్యాడు. అయితే,\nదురదృష్టవశాన ఆయన క్షేమంగా స్వస్థలం\nచేరలేకపోయాడు. మార్గమధ్యంలో రత్న\nహారం కోసం. ఒక గజదొంగ ఆయనను\nహత్యచేశాడు. చంద్రసేనుడి వేగులు గజ\nదొంగను బంధించి, రాజధానికి తీసుకు\nవచ్చి, రాజు ముందు హాజరుపరిచారు.\nశివదత్తుడిదుర్మరణానికి చంద్ర సేనుడు\nతీవ్రమనస్తాపానికి గురయ్యాడు. ఆయన\nఆగ్రహం పట్టలేక అప్పటికప్పుడే విచారణ\nచేసి, గజదొంగకు ఉరిశిక్ష విధించాడు.\nఅయినా, ఆ రోజు నుంచి రాజుకు\nమనశ్శాంతి కరువైపోయింది. శివదత్తుడి\nఆకస్మికమరణానికి తానే పరోక్షంగా\nకారణభూతం అన్న ఊహ. ఆయనను\nమానసికంగా కృంగదీయసాగింది.\nరాజు, అన్నివేళలా, \"నేను అభిమా\nనంతో ఇచ్చిన కానుకే కాలసర్పమై శివ\nదత్తును కాటువేసింది. నేను హంతకుణ్ణి!\nనా పాపానికి నిష్కృతి లేదు.\" అంటూ\nపరితపించేవాడు.\nఆయన క్రమంగా రాజ్యవ్యవహారాల\nపట్ల శ్రద్ధ చూపడం మానివేశాడు. చివరకు\nఆ దిగులుతో మంచం పట్టాడు. రాజవైద్యు\nడెంత ప్రయత్నించినా, ఆ మనోవ్యాధిని\nనయం చెయ్యలేకపోయాడు.\nఈ పరిస్థితుల్లో, చతుర్వేది అనే ఒక\nమహిమగల సన్యాసి ఆస్థానానికి వచ్చాడు.\nమహారాణి, మంత్రి ఆయనకు రాజు పరిస్థి\nతిని వివరించి, తరుణోపాయం చెప్పమని\nప్రార్థించారు. చతుర్వేది, రాజు శయన\nమందిరంలోకివెళ్ళాడు. ఎముకలగూడులా\nమంచానికి అంటుకుని వున్న రాజును\nచూడగానే, ఆయన మనసు ద్రవించింది.\nచతుర్వేది, రాజు పక్కనే కూర్చుని,\nవాత్సల్యంతో తల నిమిరి, \"నాయనా !\nక్షత్రియుడివైన నీకు బేలతనం పనికి\nరాదు. యుద్ధభూమిలో నువ్వు కొన్ని\nవందలమంది శత్రువులను హతమార్చి\nవుంటావు. మరి వాళ్ళ గురించి ఎప్పుడైనా\nదిగులుపడ్డావా? లేదే! ఒక దొంగ పేరా\nశతో చేసిన హత్యకు, నువ్వెందుకు నైతిక\nబాధ్యత వహించాలో నాకు అంతుబట్టడం\nలేదు. ఆ దొంగకు మరణశిక్ష విధించ\nడంతో, నీ కర్తవ్యం తీరిపోయింది. ఇక\nఅకారణమైన దిగులెందుకో చెప్పు\nనాయనా?\" అని అడిగాడు.\nఇందుకు రాజు, \" ఏమో, స్వామీ,\nనేనొక శాపగ్రస్తుణ్ణి! ఎన్నివిధాల\nప్రయత్నించినా, నా మనసుకు స్వస్థత\nచేకూరడం లేదు,\" అన్నాడు విచారంగా.\nచతుర్వేది కాసేపు మౌనంగా వుండి\n\"పోనీ, నా తపశ్శక్తితో శివదత్తుడిని బతి\nకిస్తే, నీకు మనశ్శాంతి కలుగుతుందేమో,\nఆలోచించి చెప్పు, నాయనా!\" అన్నాడు\nమందహాసం చేస్తూ.\nఈ మాటలు వింటూనే, ఒక్కక్షణం\nచంద్రసేనుడిముఖం వింత కాంతితో వెలిగి\nపోయింది. కాని మరుక్షణం వివర్ణమైంది.\nఆయన చేతులెత్తి, చతుర్వేదికి నమ\nస్కరిస్తూ, \" మహాత్మా! శివదత్తుడితో\nపాటు, గజదొంగను కూడా బతికించ\nలేరా ?\" అని అర్థించాడు.\n\"అంతశక్తి నాకు లేదు, నాయనా!\nనాకున్నతపశ్శక్తి సమస్తం ధారపోస్తే,\nఒకరిని మాత్రమే బతికించగలను,\"\nఅన్నాడు చతుర్వేది.\n\"అలా అయితే, తెలిసి తెలిసి పాప\nభారం పెంచుకోవడమెందుకు ? శివదత్తు\nడిని బతికించవద్దులే. స్వామీ!\" అని\nనిట్టూర్చాడు చంద్రసేనుడు.\nబేతాళుడు ఈ కథ చెప్పి. \"రాజా,\nచంద్రసేనుడి ప్రవర్తన విడ్డూరంగాలేదా?\nచతుర్వేది, శివదత్తుడిని బతికిస్తానంటే\nవద్దనడం, మూర్ఖత్వం కాదా? ఇది తన\nమనసుకు శాంతి లభించే అరుదైన అవ\nకాశాన్ని చేజేతులా జారవిడుచుకోవడమే\nఅవుతుంది గదా ! దీనికి తోడు గజదొంగను\nకూడా బతికించమని కోరడం అర్థ\nరహితం కాదా ? చతుర్వేది, శివదత్తుడిని\nబతికిస్తే, తన పాపభారం పెరుగుతుందని,\nచంద్రసేనుడు భావించడాన్ని అమాయ\nకత్వమనాలా లేక వెర్రితనమనాలా? ఈ\nసందేహాలకు సమాధానం తెలిసి కూడా\nచెప్పకపోయావో, నీ తల పగిలిపోతుంది,\"\nఅన్నాడు.\nదానికి విక్రమార్కుడు, \"చంద్ర\nసేనుణ్ణి మూర్ఖుడనో, అమాయకుడ నో\nఅనుకోవడం, వాస్తవాన్ని గుర్తించలేక\nపోవడం అవుతుంది. ఆయన తార్కిక\nబుద్ధితోపాటు, తాత్విక చింతన కూడా\nకలవాడు. చతుర్వేది. శివదత్తుడిని\nబతికించడమంటే తాను గజదొంగకు\nవిధించిన మరణశిక్ష అన్యాయమవుతుంది!\nఆ పాపంతో పాటు చతుర్వేది తపశ్శక్తిని\nకూడా హరించిన పాపం కూడా. తనకు\nచుట్టుకుంటుందని. చంద్రసేనుడు\nగ్రహించాడు. ఈ ధర్మసూక్ష్మాన్ని తెలుసు\nకున్నాడు కనకనే, శివదత్తుడితో పాటు\nదొంగను బతికించడానికి తన తపశ్శక్తి\nచాలదని చతుర్వేది తన అశక్తతను వెల్ల\nడించినప్పుడు,శివదత్తుడినికూడాబతికించ\nవద్దని ఆయన కోరాడు,\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. \n—(కల్పితం)\n[ఆధారం: ఆర్. పట్టాభిరామరాజు రచన]",
            "book_page_end": 28
        },
        {
            "title": "అందమైన మనసు",
            "book_page_start": 29,
            "pdf_page_start": 29,
            "pdf_page_end": 32,
            "author": "రావినూతల సువర్నాకన్నన్",
            "genre": "నీతి కథ",
            "moral": "బాహ్య సౌందర్యం కంటే అంతర్గత సౌందర్యం (మనసు) శాశ్వతమైనది, ముఖ్యమైనది.",
            "keywords": [
                "సౌందర్యం",
                "అంతర్గత అందం",
                "అహంకారం",
                "పంతం",
                "దేశాటన"
            ],
            "characters": [
                "కేశవయ్య",
                "రామయ్య",
                "విద్యాధరుడు",
                "మందాకిని",
                "పూటకూళ్ళమ్మ"
            ],
            "locations": [
                "ధర్మాపురం",
                "పట్టణం",
                "గ్రామం"
            ],
            "content": "ధర్మాపురం అనే ఊళ్ళో కేశవయ్య.\nరామయ్య అనే ఇద్దరు స్నేహితులుండే\nవారు. వాళ్ళు బతుకుతెరువుకోసం చెరొక\nఊళ్ళో స్థిరపడ్డా. వాళ్ళ స్నేహానికి\nఎలాంటి ఆటంకమూ కలగలేదు. తరచుగా\nఇద్దరూ కలుసుకుని మంచి చెడ్డలు\nమాట్లాడుకునేవారు. ఒకరి కష్టసుఖాలు\nఇంకొకరికి చెప్పుకునేవారు.\nక్రమంగా ఇద్దరూ వ్యాపారంలో లక్ష\nలార్జించారు. కేశవయ్య కొడుకు విద్యా\nధరుడూ, రామయ్య కూతురు మందాకినీ\nపెళ్ళీడు వాళ్ళయ్యారు. కేశవయ్యా.\nరామయ్యా తమ స్నేహానికి గుర్తుగా తమ\nపిల్లలిద్దరికీ పెళ్ళిచేసి, స్నేహాన్ని బంధు\nత్వంగా మార్చుకోవాలనుకున్నారు.\nఒకనాడు వాళ్ళు, తమ పిల్లలకు ఈ\nసంగతి చెప్పారు. ఇది విన్న మందాకిని\nఅనందంతో ఉక్కిరిబిక్కిరైపోయింది.\nఆమె విద్యాధరుణ్ణి వివాహమాడాలని\nఎంతోకాలంగా అనుకుంటున్నది. అయితే,\nవిద్యాధరుడు మాత్రం ఆమెను వివాహ\nమాడడానికి ఒప్పుకోలేదు. కారణం,\nమందాకిని పెద్ద అంతగత్తె కాకపోవడం .\nకేశవయ్య ఈ వివాహానికి ఒప్పుకోవల\nసిందిగా. కొడుక్కు ఎన్నో విధాల చెప్పి\nచూశాడు. అయినా, విద్యా ధ రు డు\nమొండిగా, \" నాక్కావలసింది గొప్ప\nసౌందర్యవతి అయిన భార్య. అందుకోసం\nనేను దేశాటనకు బయలుదేరుతున్నాను,\"\nఅన్నాడు.\nఇందుకు కేశవయ్య అయిష్టంగా,\n\"కాబోయే భార్యను వెతికి వరించేందుకు,\nనువ్వేమీ రాజకుమారుడివి కాదు! నా\nమాటవిని మందాకినినిచేసుకో.\" అన్నాడు.\n“నేను రాజకుమారుణ్ణి కాకపోవచ్చు.\nకాని, నాకు నచ్చిన, ఇష్టమైన యువతిని\nవివాహమాడే హక్కు నాకున్నది,” అంటూ\nవిద్యాధరుడు అప్పటికప్పుడే దేశాటనకు\nబయలుదేరాడు.\nఈ జరిగినదానికి కేశవయ్యతోపాటు\nరామయ్య కూడా దిగులు చెందాడు.\nఅయితే, మందాకిని మాత్రం ఏమాత్రం\nచలించకుండా. \"చాలామంది లాగే\nవిద్యాధరుడిది ఊహాలోకాల్లో జీవించే\nతత్వం. మనిషి చాలా మంచివాడు.\nఎలాగైనా నేనతడి మనసు మార్చి, అతడి\nచేత తాళి కట్టించుకోగలను అనుమ\nతించండి!\" అని వాళ్ళను ఒప్పించి,\nమగ వేషం ధరించి, విద్యాధరుణ్ణి\nవెతుకుతూ బయలుదేరింది. ఆమె వారం\nరోజుల తర్వాత అతణ్ణి, ఒక గ్రామంలో\nకలుసుకున్నది.\nమగవేషంలో వున్న మందాకినిని\nగుర్తించని విద్యాధరుడు, ఆమెతో తాను\nదేశాటనకు బయలుదేరిన కారణం చెప్పి,\n\"ఆరునూరైనాసరే, ఆరు సంవత్సరాల\nపాటు ఇలా ఊళ్ళు పట్టుకు తిరగవలసిన\nపరిస్థితి ఎదురైనాసరే-— లోకంలో అత్యంత\nసౌందర్యవతి అయిన అమ్మాయిని తప్ప,\nనేను మరొకరిని పెళ్ళాడదలచలేదు.\nసరే, నీ సంగతేమిటి?'' అని ప్రశ్నించాడు.\nఇందుకు మందాకిని పెద్దగా నిట్టూర్చి.\n“నాకు సంగీతమంటే ప్రాణం, ఆడపిల్ల\nఅందచందాలతో నాకు పని లేదు. కొన్నాళ్ల\nకిందట ఏమాత్రం అందగత్తె కాని ఒక\nఅమ్మాయిని ప్రేమించాను. ఆమెది కోకిల\nకంఠం. అద్భుతంగా సంగీతం పాడేది.\nఅయితే, ఒక ప్రమాదం జరిగి ఆమెకంఠం\nశాశ్వతంగా మూగపోయింది. దానితో నాకు\nజీవితం పట్ల విరక్తి కలిగి మనశ్శాంతి\nకోసం దేశాటన చేస్తున్నాను.\" అన్నది.\n“చూశావా ! ఎవరిలోకం వాళ్ళది.\nమనిద్దరి కోరికల్లో ఎంతతేడా! నన్ను\nమందమతి అనుకోకు. నేను పెళ్ళాడ\nబోయే యువతి రంభా, ఊర్వశీ లాంటి\nఅతిలోకసుందరి అయుండాలి. కంఠ\nస్వరం కాకీ, గుడ్లగూబలకన్నా వికృతంగా,\nకఠోరంగా వున్నా ఫర్వాలేదు.\" అన్నాడు\nవిద్యాధరుడు.\n\"అలా ముందే చెప్పావు కాదేం?\"\nఅంటూ మందాకిని ఒకటి, రెండు క్షణాలు\nఆలోచిస్తూ పూరుకుని, తర్వాత, '\"ఆఁ,\nగుర్తుకొచ్చింది. సంవత్సరం కిందట మా\nనాన్నతో కలిసి తీర్థయాత్రకు వెళ్ళి\nతిరిగొస్తూ. ఇక్కడికి సమీపంలో వున్న\nపట్టణంలోని ఒక పూటకూళ్ళ ఇంట\nదిగాను. ఆ పూటకూళ్ళావిడ చాలా పేద\nరాలు. ఆమె కూతురు గొప్ప శిల్పి చేసిన\nపాలరాతి విగ్రహంలా వుంటుంది. ఆమె\nఅందాన్ని గురించి రాజభవనంలో కూడా\nచెప్పుకుంటారని విన్నాను. కావాలంటే\nవాళ్ళింటికి వెళదాం. ఆ అమ్మాయిని\nస్వయంగా చూద్దువుగాని,\" అన్నది.\n\"అంతకంటే కావలసిందేముంది,\nపద!\" అన్నాడు విద్యాధరుడు తన్మయుడై\nపోతూ.\nఇద్దరూ పట్నం చేరి, పూటకూళ్ళ\nఇంటికి వెళ్ళారు. పూటకూళ్ళమ్మ వాళ్లకు\nకాళ్ళూ, చేతులూ క డుక్కునేందుకు\nనీళ్ళిచ్చి. తర్వాత భోజనం వడ్డించింది.\nభోజనం చేస్తున్న సమయంలో మందా\nకిని. పూటకూళ్ళమ్మను. \"పెద్దమ్మా!\nసంవత్సరం కిందట నేను మా నాన్నతో\nకలిసి ఇక్కడికి వచ్చాను. అప్పుడు దేవ\nకన్య లాంటి, నీ కూతురును చూశాను.\nఏదీ, ఆ అమ్మాయి కనబడదే !\" అన్నది.\nఅందుకు పూటకూళ్ళమ్మ దిగులుగా\nముఖం పెట్టి, ''నువ్వు రెండు సంవత్స\nరాల కిందట కాక, సంవత్సరం కిందట\nవచ్చివుంటే, నా కూతుర్ని కాక దాని\nచిత్రపటాన్ని చూసి వుంటావు. ఏం దేవ\nకన్యలు. ఏం అందచందాల్లే, నాయనా !\"\nఅంటూ ఒక చిత్రపటం తెచ్చి వాళ్ళకు\nచూపింది.\nఆ చిత్రపటంలోని యువతి అందం\nచూసి విద్యాధరుడు మూర్ఛపోయినంత\nపనిచేసి. \"ఏదీ. నీ కూతుర్ని ఒకసారి\nఇక్కడికి రమ్మనరాదా !\" అన్నాడు.\nపూటకూళ్ళమ్మ అయిష్టంగా పక్క\nగదిలోకి పోయి, కూతురును వాళ్ళ\nముందుకు తీసుకువచ్చింది. ఆమెను\nచూసి విద్యాధరుడు నిర్ఘాంతపోయాడు.\nఆమె ముఖం నిండా నల్లటి మచ్చలు:\nఒక కంటిలో తెల్లని పువ్వు.\nపూటకూళ్ళమ్మ ఒకసారి కళ్ళు\nతుడుచుకుని, బొంగురుపోయినగొంతుతో,\n\"అంతా దాని తలరాత, బాబూ! పెళ్ళి\nచేద్దాం అనుకుంటుండగానే, ఆ మాయ\nదారిజబ్బు సోకి ఇలా అయిపోయింది.\nమనిషికి ఏదీ శాశ్వతం కాదు, బాబూ-\nముఖ్యంగా అందం, యవ్వనం!\" అన్నది.\nఆ మాటలు విన్న విద్యాధరుడికి, తన\nనెవరో గట్టిగా కొరడాతో వీపు మీద కొట్టి\nనట్టయింది. అతడు ఆలోచనలో పడ్డాడు.\nదేవకన్య లాంటి అమ్మాయిని చేసుకున్నా.\nఆవిడ అందం శాశ్వతంగా అలాగే వుంటుం\nదని నమ్మకమేమిటి? అందుకు ప్రత్యక్ష\nసాక్ష్యం, పూటకూళ్ళమ్మ కూతురు!\nమందాకిని అందగత్తె కాకపోయినా,\nఆమెది అందమైన మనసు. ఇంట్లో స్వచ్ఛ\nమైన వెన్న వుంచుకుని, వీధి దుకాణాల్లోని\nనెయ్యికోసం పరుగులు తీసేవాడిలా తాను\nప్రవర్తించాడు. సుగంధపుష్పం లాంటి\nమందాకినిని కాదని, అందం అంటూ\nతంగేడుపూలకోసం ఆరాటపడుతున్న\nమూర్ఖుడు, తను !\nవిద్యాధరుడు సాంతం భోజనం చెయ్య\nకుండానే లేచి, పూటకూళ్ళమ్మకు డబ్బు\nలిచ్చి. మందాకినితో, \"మనిద్దరం స్నేహి\nతులమో, బాటసారులమో నాకు తెలి\nయదు. ఏదో కొన్నాళ్ళపాటు కలిసి\nతిరిగాం. ఇన్నాళ్ళకు నా కళ్ళు తెరుచు\nకున్నాయి. ఇంటికి పోయి అందమైన\nమనసుగల అమ్మాయిని పెళ్ళాడబోతు\nన్నాను. ఇక ఒంటరిగా, నీ కోకిల కంఠాన్ని\nవెతికి పట్టుకో!'' అని బయలుదేరాడు.\nవిద్యాధరుడు తన ఊరు చేరినరోజునే,\nమందాకిని కూడా తన ఊరుచేరి జరిగిన\nదంతా తల్లిదండ్రులకు చెప్పింది. వాళ్ళకు\nకలిగిన ఆనందం అంతా ఇంతా కాదు..",
            "book_page_end": 32
        },
        {
            "title": "గరుడపక్షి",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "వైజ్ఞానిక వ్యాసం/పురాణం",
            "moral": "N/A",
            "keywords": [
                "పక్షి",
                "గరుత్మంతుడు",
                "విష్ణువు",
                "పురాణం",
                "మాంసాహారి"
            ],
            "characters": [
                "మహావిష్ణువు",
                "గరుత్మంతుడు",
                "ఇంద్రుడు",
                "జటాయువు"
            ],
            "locations": [
                "స్వర్గం",
                "కొండ శిఖరాలు"
            ],
            "content": "మనదేశపు పక్షులు-జంతువులు :\nగరుడపక్షి\nపెద్ద ఆకారం గల పక్షులలో గరుడపక్షి ప్రధానమైనది. ఆరడుగుల పొడవైన రెక్కలతో ముదురు\nగోధుమ వర్ణంతో చాలా గంభీరంగా కనిపించే ఈ పక్షి మాంసాహారి. దీని ముక్కూ, గోళ్ళూ చాలా\nదృఢంగానూ, పదునుగానూ వుంటాయి. గరుడపకి దృష్టి చాలా నిశితమైనది. ఆకాశంలో, మామూలు\nపక్షులు ఎగరలేని చాలా ఎత్తులో ఎగురుతూ, నేల మీది ఆహారాన్ని పసిగట్టి, గురి తప్పకుండా\nసరిగ్గా వాటి మీధే వాలగలశక్తి కలిగినవీ పక్షులు. ఎత్తయిన కొండ శిఖరాల మీదా, కొండల మధ్య\nబండరాళ్ళలో గూళ్ళుకట్టే గరుడపక్షిని పక్షులకు రాజుగా చెబుతారు!\nగరుడపక్షికి మన పురాణాలలో ప్రత్యేకస్థానం ఉన్నది. మహావిష్ణువు వాహనం ' గరుత్మం\nతుడు.' వినతాతనయుడయిన గరుడిని పేరు మీదుగానే 'గరుడపురాణం' ప్రసిద్ధి గాంచింది.\nగరుత్మంతుడు తల్లి దాస్యవిముక్తి కోసం, స్వర్గాధిపతి అయిన ఇంద్రుడివద్దకు వెళ్ళి\nఅమృతం కావాలని కోరాడు. ఇంద్రుడు ఇవ్వడానికి నిరాకరించడంతో, అతన్ని యుద్ధంలో\nఓడించి, అమృతకలశాన్ని తీసుకువచ్చి తల్లి బాస.' త్వం పోగొట్టాడు. గరుత్మంతుడి ధైర్యానికీ,\nబలపరాక్రమాలకూ మెచ్చి, ఇంద్రాదుల ప్రార్థనమేరకు మహావిష్ణువు ఆతన్ని తన వాహనంగా\nస్వీకరించాడు.\nపురాణ ప్రసిద్ధిగాంచిన గరుడపక్షులలో జటాయువు, సంపాతి, సుపర్ణ ముఖ్యమైనవి!",
            "book_page_end": 33
        },
        {
            "title": "బేబీ షామిలీ!",
            "book_page_start": 34,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "వార్తా వ్యాసం",
            "moral": "N/A",
            "keywords": [
                "బాలనటి",
                "బేబీ షామిలీ",
                "సినిమా",
                "ఉత్తమ బాలనటి అవార్డు",
                "శిక్షణ"
            ],
            "characters": [
                "బేబీ షామిలీ",
                "ఎ. ఎస్. బాబు",
                "రిచర్డ్",
                "షాలిని"
            ],
            "locations": [
                "మలయాళ చిత్ర పరిశ్రమ",
                "తమిళ చిత్ర పరిశ్రమ",
                "తెలుగు చిత్ర పరిశ్రమ"
            ],
            "content": "వార్తలలో బాలలు:\nబేబీ షామిలీ!\nఇటీవల జరిగిన 'కిలుకన్ పెట్టి' (గిలక) అనే\nఒక మలయాళ చిత్రం మాటింగ్లో దర్శకుడు\n'యాక్షన్ ' అనగానే కెమెరా ముందు నిలబడిన\nఐదేళ్ళపాప ముఖంలో ఏడుపుతోపాటు కళ్ళనుంచి\nబొటబొటా నీళ్ళు కారాయి. మామూలుగా నటి\nనటులు ఉపయోగించే 'గ్లిజరిన్' లేకుండానే\nఆ పాప కళ్ళ నుంచి నీళ్ళు కారాయి. డైరెక్టర్\n'కట్' అనగానే, మీట నొక్కినట్టు కన్నీళ్ళు ఠక్కున\nఆగిపోయాయి. ఆ పాపాయి నటనకు అక్కడి\nవారందరూ అమితాశ్చర్యం చెందారు.\nఆ పాపాయి మరెవరో కాదు. గత సంవత్సరం\n'అంజలి' అనే తమిళ చిత్రంలో అద్భుతమైన\nనటనను ప్రదర్శించి, 'ఉత్తమ బాలనటి '\nఅవార్డును అందుకున్న బేబీ షామిలీ. ఇవాళ ఒక\nచిత్రంలో నటించడానికి లక్షరూపాయలు పుచ్చు\nకుంటూన్న 'బాలతార ' బేబీ షామిలీ! ఈనాడు\nమన దేశంలో ఆదాయపు పన్ను చెల్లిస్తున్న అతి\nపిన్న వయస్కురాలు షామిలీ! ఇప్పుడు షామిలీ\nమలయాళం, తమిళం, తెలుగు భాషలలో దాదాపు\nఇరవై చిత్రాలలో నటిస్తున్నది.\nఅయివేళ్ళ పాప ఒకేసారి ఇన్ని చిత్రాలలో\nఎలా నటించగలుగుతున్నది? ఆమె తండ్రి\nఎ. ఎస్. బాబు ముందుగానే చిత్ర దర్శకుడి వద్ద\nషామిలీ నటించవలసిన సినిమాకథ, సన్నివేశం,\nసంభాషణలు తెలుసుకుంటాడు. ఆయనే ఇంటి\nవద్ద షామిలీకి ఏ సన్నివేశంలో ఎలా నిలబడాలో,\nఎలా నడవాలో, ఎలా మాట్లాడాలో క్షుణ్ణంగా శిక్షణ\nనిస్తాడు. అందువల్ల మర్నాడు కెమెరా ముందుకు\nరాగానే. ఆమె దర్శకుడు చెప్పే విధంగా సునా\nయానంగా నటించగలుగుతున్నది!\nఆమె తండ్రి, ఆమెతోపాటే షూటింగ్కు వచ్చి,\nఆమె అవసరాలన్నీ తీరుస్తూ, తోడుగా వుంటాడు.\nఆమె ఎప్పుడైనా కోపంతో మారాం చేస్తే చాక్లెట్లూ,\nస్వీట్లూ ఇచ్చి బుజ్జగిస్తాడు!\nనెలలో దాదాపు ఇరవైరోజులు షూటింగ్ లో\nపాల్గొనే బేబీ షామిలీ మిగతా పది రోజులు బడికి\nవెళుతుంది. ఆమె ఇంటి దగ్గర, \"నేను, రోజూ\nస్కూలుకు వెళ్ళి చదువుకుంటాను!\" అని\nనిజంగానే అప్పుడప్పుడు ఏడుస్తుంది. అన్నయ్య\nరిచర్డ్లోనూ, అక్కయ్య షాలిని (ఆమె కూడా\nనిన్నటి బాలనటి) తోనూ ఆడుకోవడానికి ఇష్ట\nపడుతుంది.\nరెండేళ్ళ పాపగా ఉన్నప్పుడు చిత్రాలలో\nనటించడం ప్రారంభించిన బేబీ షామిలీ, మరొక\nఐదేళ్ళయినా నటించాలన్నది ఆమె తండ్రి\nకోరిక !",
            "book_page_end": 34
        },
        {
            "title": "వినతగ్గ మాట",
            "book_page_start": 37,
            "pdf_page_start": 37,
            "pdf_page_end": 39,
            "author": "వసుంధర",
            "genre": "రాజకీయ/నీతి కథ",
            "moral": "కేవలం మెజారిటీ అభిప్రాయమే కాక, వితండవాదం చేసే వ్యక్తులలోని తెలివిని కూడా గుర్తించి, వారి మూర్ఖత్వాన్ని సంఖ్యాబలంతో నియంత్రించాలి.",
            "keywords": [
                "రాజనీతి",
                "వితండవాదం",
                "పితూరీలు",
                "మహామంత్రి",
                "మెజారిటీ"
            ],
            "characters": [
                "విక్రమసేనుడు",
                "చతురుడు",
                "శచీంద్రుడు"
            ],
            "locations": [
                "రామాపురం రాజ్యం",
                "మంత్రుల మండలి"
            ],
            "content": "విక్రమసేనుడనే రాజుకు చతురుడు\nమహామంత్రి. రాజకార్యాలకు మంత్రి\nసలహాలనే పాటించే మంచి అలవాటు\nరాజుకున్నది. అందువల్ల చతురుడు\nసమాలోచనలకు పదిమంది మంత్రులను\nనియమించాడు. రాజుకు సలహా ఇచ్చే\nముందాయన మంత్రులతో విషయం\nచర్చించేవాడు.\nపదిమంది మంత్రులలో శచీంద్రుడనే\nతుంటరి వాడొకడున్నాడు. అందరూ\nఔనంటే కాదనడం, కాదంటే ఔననడం\nవాడి అలవాటు. రాజకార్యాల సమాలోచ\nనకు అటువంటివాడి అవసరముంటుందని\nభావించి, మహామంత్రి వాణ్ణి భరిస్తూ\nవచ్చాడు. మిగతా మంత్రులకు మాత్రం\nవాటి ధోరణి బొత్తిగా నచ్చేదికాదు.\nఅయితే, వారికంటే శచీంద్రుడే ఎక్కువ\nఅసంతృప్తిని ప్రకటిస్తూ, ''మీరంతా\nఒక్కటి. ఎన్ని చెప్పినా నా మాటలు\nఏమాత్రం సాగనివ్వరు. అందువల్ల దేశం\nబాగుపడకుండా పోతున్నది,\" అంటూండే\nవాడు.\nశచీంద్రుడికి చాడీలు చెప్పే గుణం\nకూడా వున్నది. వాడు తరచుగా రాజును\nకలుసుకుని, తన మాట ఎవరూ వినడం\nలేదని గోలపెట్టేవాడు.\nరాజు వాడితో, ''మహామంత్రి నిర్ణయం\nమీద నాకు నమ్మకమున్నది. ఆయన\nఅధిక సంఖ్యాకుల అభిప్రాయాని కి\nవిలువనిస్తాడు. నీ అభిప్రాయం అధిక\nసంఖ్యాకులతో కలవడం లేదంటే, నీలోనే\nఏదో లోపముంది. అది తెలుసుకుని సరి\nదిద్దుకో!\" అన్నాడు.\nతర్వాత వి క్ర మ సేనుడు, మంత్రు\nలందర్నీ పిలిచి, శచీంద్రుడి పితూరీ\nగురించి చెప్పి. \"మీలో ప్రతి ఒక్కరికీ ఏదో\nసమయాన ఇలాంటి భావం కలగవచ్చు.\nకానీ అధిక సంఖ్యాకుల అభిప్రాయానికి\nవిలువనివ్వడంలోనే, మీ విలువ కూడా\nపెరుగుతుందని గుర్తుంచుకోండి.\"\nఅన్నాడు.\nరాజు వెళ్ళిపోయాక మంత్రులందరూ\nశచీంద్రుణ్ణి హేళనచేస్తూ, \" అందరితో\nకలిసేలా ఆలోచించడం నేర్చుకుంటే,\nనీ మాటకూ విలువుంటుందని, రాజుగా\nరంటున్నారు. గుర్తుంచుకో!\" అన్నారు.\nశచీంద్రుడు కోపంగా \"చూస్తూం\nడండి. మీ అందరితో కలవకపోయినా,\nరాజుగారు నా మాట వినేలా చేస్తాను.\"\nఅన్నాడు.\nఆ తర్వాత ఒకసారి విక్రమసేనుడు\nవేటకు వెళ్ళివచ్చాడు. శచీంద్రుడు\nమంత్రులందర్నీ పిలిచి, \"మన రాజు\nగారు వేటలో అద్భుతమైన చాకచక్యం,\nసాహసం ప్రదర్శించివచ్చారు. ఆయనను\nమనమందరం ప్రత్యేకంగా వెళ్ళి అభినం\nదించాలి!'' అన్నాడు.\nఇందుకు మిగతా మంత్రులెవ్వరూ\nఅంగీకరించక, \"మన రాజుగారికిది అతి\nసామాన్య విషయం. ఏదైనా మహాకావ్యం\nరాసినా, యుద్ధంలో గొప్ప విజయం\nసాధించినా, రాక్షస సంహారం చేసినా,\nఏదైనా మహాకార్యం తల పెట్టినా అభినం\nదించాలి తప్ప, ఇంత చిన్న విషయానికి\nఅభినందించబోవడం తగదు.'' అన్నారు.\nఅయితే చతురుడు మాత్రం, \"శచీం\nద్రుడు చెప్పింది సకారణంగానే వున్నది.\nమనం గాజుగారిని తగువిధంగా అభినం\nదిద్దాం!\" అని తీర్మానించి, అందుకు\nఏర్పాట్లు చేయమని శచీంద్రుడినే నియ\nమించాడు.\nఇది వినిశచీంద్రుడు మిగతా మంత్రుల\nవంక తిరస్కారంగా చూసి నవ్వి,\nఅక్కణ్ణించి గర్వంగా తల పైకెత్తి వెళ్ళి\nపోయాడు.\n'ఈ జరిగినదానికి, మిగతా మంత్రులు\nచిన్నబుచ్చుకోవడం చూసి చతురుడు\nవారితో, “వేటకు వెళ్ళి వచ్చిన రాజు\nగారిని ఇలా అభినందించడం అదీ నాకూ\nఅవసరం అనిపించడం లేదు గానీ, మన\nశచీంద్రుడికి పితూరీలు చెప్పే అలవా\nటుంది. కారణ మేదైనా తనను అభి\nనందిస్తానంటే వద్దనడం, రాజ్యమేలే\nఏ రాజుకూ నచ్చదు. అందువల్ల ఆయన\nశచీంద్రుడి చెప్పుడుమాటలు వినడం\nప్రారంభిస్తాడు. అది దేశానికి మంచిది\nకాదు. ఒకవేళ మీలో ఎవరైనా దీన్ని\nగురించి చెప్పివుంటే నేను తిరస్కరించే\nవాణ్ణి. శచీంద్రుడు చెప్పడంవల్ల వినక\nతప్పలేదు. కొన్నివిషయాలలో ఇది కారణ\nమవునా కాదా అనేగాక, దాని పరిణా\nమాలు కూడా ఆలోచించి జాగ్రత్తగా\nప్రవర్తించాలి.'' అన్నాడు.\nదీనికి మిగతా మంత్రులు సంతృప్తి\nచెందక, “అయితే, పితూరీలు చెబుతా\nడని భయపడి, వాడు చెప్పినవన్నీ\nచేస్తామా? ఇలా పితూరీలు చెప్పేవాణ్ణి\nమన మంత్రిమండలిలో వుంచడ\nమెందుకు? తొలగించి వేయవచ్చుగదా!\"\nఅన్నారు.\nచతురుడు ఒకటి, రెండు క్షణాలు\nమౌనంగా ఆలోచిస్తూ వూరుకుని, తర్వాత\nమంత్రులతో, \"లోకంలో వితండవాదం\nచేసే వాళ్ళకొరత ఏమీ లేదు. అయితే,\nఒక్కొక్కసారి అలాంటివాళ్ళ వల్ల,\nవినేవాళ్ళకు పనికివచ్చే విశేషాలు బయట\nపడుతూంటాయి. శచీంద్రుడి సంగతే\nచూద్దాం. అతడు తెలివైనవాడు. మనందర్నీ\nకాదని తన మాట నెగ్గేలా చేస్తాన ని\nసాధించాడు. అతడిలోని ఆ తెలివిని\nమనం తెలివిగా ఉపయోగించుకోవాలి.\nమంత్రిమండలిలో ఇలా వితండవాదం\nచేసేవాడొకడెప్పుడూ వుండాలి. అతడితెలివి\nమనకు ఉపయోగం. అతడి మూర్ఖత్వాన్ని\nమనం సంఖ్యాబలంతో ఓడిస్తాం!\"\nఅన్నాడు.\nఅప్పటికి మంత్రులందరూ తృప్తిపడి\nచతురుడి తెలివిని ఎంతో మెచ్చు\nకున్నారు.",
            "book_page_end": 39
        },
        {
            "title": "మాటకారి",
            "book_page_start": 40,
            "pdf_page_start": 40,
            "pdf_page_end": 42,
            "author": "డా॥ బి. ఎస్. ఎస్. మూర్తి",
            "genre": "హాస్యం/సాంఘిక కథ",
            "moral": "మాటకారితనం, సందర్భానుసారంగా మాట్లాడటం వ్యాపారంలో విజయానికి కీలకం.",
            "keywords": [
                "గొడుగులు",
                "వ్యాపారం",
                "మాటకారి",
                "అబద్ధం",
                "సంత"
            ],
            "characters": [
                "సూరయ్య",
                "వీరయ్య",
                "పలచనివాడు",
                "లావుపాటి ఆసామీ"
            ],
            "locations": [
                "గ్రామం",
                "సంత",
                "దుకాణం"
            ],
            "content": "ఒకనాడు సూరయ్య అనే అతను, పక్క\nగ్రామంలో జరుగుతున్న సంతకు\nవెళ్ళాడు. సంతలో కొత్తగా గొడుగుల\nదుకాణం ఒకటి వెలిసింది. కొత్తగా,\nఈ దుకాణం పెట్టింది ఎవరా అని,\nసూరయ్య పరీక్షగా చూశాడు. దుకాణంలో\nవీరయ్య కూర్చుని వున్నాడు. ఈ వీరయ్య,\nసూరయ్య గ్రామంవాడే బాగా పరిచయ\nస్థుడు కూడా.\nవీరయ్య గ్రామంలో ఎవరికీ చెప్పాపెట్ట\nకుండా, ఈ గొడుగుల వ్యాపారంలోకి\nఎప్పుడు దిగాడా అని ఆశ్చర్యపోతూ,\nసూరయ్య అంత దూరంలో నిలబడి\nవీరయ్యను గమనించసాగాడు.\nదుకాణం దగ్గిరకు ఒక బక్క పలచని\nవాడు వచ్చాడు. వీరయ్య అతడికి ఒక\nగొడుగును చూపుతూ, ''చూడు, బాబూ!\nనువ్వు చూడబోతే సన్నగా వున్నావు. నీకు\nచాలా తేలికైన గొడుగు అవసరం.\nనేనిచ్చిన గొడుగు చూడు. ఇది చాలా\nతేలిక. ఇది పుచ్చుకుని ఐదారుకోసులైనా\nచకచకా నడిచి వెళ్ళగలవు. అసలు\nగొడుగు పట్టుకున్నట్టే వుండదు.\"\nఅన్నాడు.\nఆ బక్క పలచనివాడు గొడుగు విప్పి,\nపరీక్షగా చూసి తృప్తిపడి, దాని ఖరీదు\nఇచ్చి వెళ్ళిపోయాడు.\nఇంతలో లావుపాటి ఆసామీ ఒకడు\nగొడుగు కొనడానికి వచ్చాడు. వీరయ్య\nఅతడికి కూడా ఒక గొడుగు ఎంచి\nచూపుతూ, “నీది కాస్త భారీశరీరం,\nతేలికైన గొడుగులు, నీ చేతిలో ఇట్టే\nపాడైపోతాయి. అందుచేత కాస్త బరువుగా\nవుండేది ఇస్తున్నాను.\" అన్నాడు.\nలావుపాటి ఆసామీ గొడుగును అటూ\nఇటూ తిప్పి పరీక్షిస్తూండగా, వీరయ్య,\n\"అన్ని వస్తువుల మాటేమోగాని -\nముఖ్యంగా గొడుగనేది మాత్రం, మన\nశరీర ప్రమాణానికి తగినట్టుగా వుండాలి.\nఈ గొడుగు చాలా గట్టిది. గాలివానలో\nఅయినా, తుఫానులో అయినా వంగిపోదు,\nవిరిగిపోదు !\" అన్నాడు.\nఆ మాటలతో ఆసామీ సంతృప్తి చెంది,\nదాని ఖరీదు ఇచ్చి వెళ్ళిపోయాడు.\nఇదంతా చూసిన సూరయ్య దుకాణం\nదగ్గిరకు వెళ్ళాడు. వీరయ్య అతణ్ణి\nచూస్తూనే, ''ఏం, సూరయ్యా, బాగు\nన్నావా?'' అంటూ ఆహ్వానించి కూర్చో\nబెట్టాడు.\nసూరయ్య చిన్న గా నవ్వుతూ,\n''వీరయ్యా, నువ్వు సన్నటివాళ్ళకూ,\nలావుపాటివాళ్ళకూ చాలా తెలివిగా\nగొడుగులు అమ్మావు చూడుమరి నేను\nలావూ కాదూ. సన్నమూ కాదు. నాకొక\nగొడుగు అమ్మగలవా?'' అన్నాడు.\nదానికి వీరయ్య. \" నీకు గొడుగు\nఅమ్మడం కష్టమేం కాదు. వర్షాకాలం\nవచ్చేసింది. గొడుగు కొనుక్కోకపోతే,\nఆరోగ్యం పాడు, పనులు చెరుపు. అందు\nవల్ల నువ్వు గొడుగెలాగైనా కొంటావు.\"\nఅంటూ ఒక గొడుగు ఎంచి సూరయ్య\nకిస్తూ. \" ఇది నీకన్ని విధాలా సరి\nపోతుంది.\" అన్నాడు.\nసూరయ్య గొడుగుకేసి కొంత సేపు\nపరీక్షగా చూసి, \"ఇది అంత బావున్నట్టు\nలేదే!\" అన్నాడు.\n\"అలా అనకు. నువ్వు దీన్ని అలా\nచేతిలో పట్టుకుని నిలబడితే, మన ఊళ్లో\nఅందరినీ మించిన పెద్ద మనిషిలా\nకనిపిస్తావు. గొడుగును అలా విప్పివేసు\nకుంటే, నీ ముఖంలో జమీందారు కళ\nకనిపిస్తుంది. ఆ పళంగా గుర్రాన్నెక్కి\nస్వారీ ప్రారంభించావనుకో, సాక్షాత్తూ ఈ\nరాజ్యాన్నేలే రాజుగారిలాగే వుంటావు.\nఈ సంగతి నీకు తెలియదు!\" అన్నాడు\nవీరయ్య.\nసూరయ్య గొడుగు విప్పి పట్టుకుని\n\"నువ్వు చెప్పే మాటలు నేను నమ్మను!\"\nఅన్నాడు.\nవీరయ్య ఒక అడుగు వెనక్కువేసి\nకొద్దిగా తల వంచి, “నేను చెప్పినదాంట్లో\nఅబద్ధం ఏమీ లేదు. ఈ గొడుగు వేసు\nకుంటే, మీ స్వరూపమే పూర్తిగా మారి\nపోయింది, సూరయ్యగారూ!\" అన్నాడు.\nఈ మాటలకు సూరయ్య ఆశ్చర్య\nపోతూ, \"ఇంతసేపూ నన్ను. నువ్వు\nఅంటూ మాట్లాడినవాడివి. ఇప్పుడు మీరు\nఅంటూ వల్లమాలిన గౌరవం ఇస్తున్నా\nవేమిటి?'' అన్నాడు.\n\"ఈ గొడుగు వేసుకున్నాక మిమ్మల్ని.\nనువ్వు అనేందుకు ధైర్యం చాలడం\nలేదు!\" అన్నాడు వీరయ్య.\nసూరయ్య అతడి తెలివికి సంతోషించి,\nగొడుగు ధర ఇచ్చి \"మనలో మనమాట,\nవీరయ్యా! మనుషుల బక్కా-బలుపూ\nఒడ్డూ-పొడుగుల్నిబట్టి అమ్మేందుకు, అన్ని\nరకాల గొడుగులు నీ దగ్గిరున్నయ్యా?\"\nఅని అడిగాడు.\nఅందుకు వీరయ్య పెద్దగా నవ్వి.\n“నా దగ్గిరున్న గొడుగులన్నీ ఒకేరకం.\nకొనేవాళ్ళ రూపాన్నిబట్టి, చెప్పేమాటల్లో\nమార్పు చేస్తూంటాను. ఏం చేస్తాం!\nవాళ్ళవాళ్ళకు నచ్చేవిధంగా 'మాటలు\nచెబితేగాని కొనరు,\" అన్నాడు.\nతమ ఊరువాడైన వీరయ్య తెలివి\nతేటలకు చాలా సంతోషిస్తూ, సూరయ్య\nకొత్త గొడుగుతో దుకాణం దగ్గిర నుంచి\nబయలుదేరాడు.",
            "book_page_end": 42
        },
        {
            "title": "పుల్లయ్య ఎల్లయ్యలకథ",
            "book_page_start": 43,
            "pdf_page_start": 43,
            "pdf_page_end": 44,
            "author": "శ్రీరామ కమల్",
            "genre": "నీతి కథ",
            "moral": "ఇతరుల వ్యక్తిగత నమ్మకాలను మార్చాలని ప్రయత్నించడం లేదా ఇతరులకు హాని తలపెట్టడం స్వయంగా వినాశనానికి దారితీస్తుంది.",
            "keywords": [
                "భక్తి",
                "నాస్తికం",
                "దేవుడు",
                "దయ్యం",
                "అపకారం"
            ],
            "characters": [
                "పుల్లయ్య",
                "ఎల్లయ్య",
                "దేవుడు",
                "దయ్యం",
                "ఎల్లయ్య భార్య"
            ],
            "locations": [
                "ఊరు",
                "చింతచెట్టు"
            ],
            "content": "పుల్లయ్య అనే అతను గొప్ప దైవభక్తుడు.\nప్రతిరోజూ దేవుడికి పూజ చేయందే పచ్చి\nమంచినీళ్ళు కూడా తాగడు. రాత్రి\nదేవుడికి నమస్కారం పెట్టుకున్న తర్వాతే\nనిద్రపోయేవాడు !\nఒక రోజు రాత్రి అతడికి కలలో దేవుడు\nకనిపించి, \"ఒరేయ్, నీభక్తికి మెచ్చాను.\nఏం కావాలో కోరుకో ?'' అన్నాడు.\nపుల్లయ్య వెంటనే, \"స్వామీ! ఎదు\nరింటి ఎల్లయ్య నాస్తికుడు. వాడిలో భక్తి\nభావం ప్రవేశపెట్టు. ఎదురింట్లో నాస్తికుణ్ణి\nపెట్టుకుని నేను అసంతృప్తితో బాధపడు\nతున్నాను,” అన్నాడు.\n“రేపటినుంచి వాడిలో మార్పు తేవడం\nకోసం, నువ్వు చిన్న చిన్న మహిమలు\nచేయగలుగుతావు. నీకు వాక్శుద్ధినిస్తు\nన్నాను. ఎల్లయ్యను భక్తుణ్ణి చెయ్యి.'\"\nఅన్నాడు దేవుడు.\nపుల్లయ్య నిద్రలేచి కల గుర్తు చేసుకుని\nఎంతో సంతోషపడ్డాడు. అతడు వీధిలోకి\nవెళ్ళి ఎల్లయ్యను పిలిచి, \"దేవుడు\nనాక్కనిపించి నీకు బుద్ధి చెప్పమన్నాడు.\nఈ రోజు నుంచి దైవపూజలు ప్రారంభించు.\nనాకు శిష్యుడివికా. అలా కాకుం టే\nనీ పెరట్లో వున్న కొబ్బరిచెట్టు బూడిదై\nపోతుంది.\" అన్నాడు.\n\"ఎలా అవుతుందో చూస్తాను. నేను\nదేవుడికి పూజ చెయ్యను.\" అన్నాడు\nఎల్లయ్య.\nఇంతలో అతడి భార్య ఇంట్లో నుంచి\nబయటికి వచ్చి. పెరట్లో కొబ్బరిచెట్టు\nభగ్గునమండిబూడిదైపోయిందని చెప్పింది.\nపుల్లయ్య గర్వంగా మీసం మెలివేశాడు.\nఎల్లయ్య వెంటనే అక్కణ్ణించి, ఊరి\nచివర చింతచెట్టు దగ్గిరకు పరిగెత్తి,\n\"చింతలదయ్యం, చింతలదయ్యం!\nనువ్వెన్నోసార్లు నాకు సాయపడతానంటే\nవద్దన్నాను. ఇప్పుడు నీ అవసరం\nవచ్చింది. రా!\" అన్నాడు.\n“నాకు అపకారమే తప్ప ఉపకారం\nచేయడం రాదు, తెలుసు గదా!\" అన్నది\nదయ్యం.\nఎల్లయ్య దానికి జరిగింది చెప్పాడు.\nదయ్యం జబ్బలు చరుచుకుంటూ.\n\"వెళ్ళి చూడు! ఆ పుల్లయ్య ఇల్లు ఒక\nమూల కూలిపోయి వుంటుంది.\" అన్నది.\nదయ్యం చెప్పినట్టే జరిగింది. అప్పుడు\nపుల్లయ్య రెచ్చిపోయి. ఎల్లయ్య ఇల్లు\nకూలిపోయేలా చేశాడు. ఇందుకు ప్రతీకా\nరంగా ఎల్లయ్య, పుల్లయ్య ఇల్లేకాక పంట\nపొలాలు కూడా నాశనం అయేలా చేశాడు.\nఆ రోజు పొద్దుపొడిచే సమయానికి,\nఇద్దరూ సర్వనాశనమైపోయారు. ఆసరికి\nఇద్దరికీ తామేం చేస్తున్నారో స్పృహకు\nవచ్చింది. పుల్లయ్య, ఎల్లయ్యను కలుసు\nకుని, “నన్ను దెబ్బతీయడానికి దయ్యంతో\nసావాసం చేశావు. నీ సంగతి ఊళ్ళో\nఅందరికీ చెప్పి. ఊరి నుంచి తరమ\nగొట్టిస్తా!'' అన్నాడు.\nఇందుకు ఎల్లయ్య కోపంగా, “మనం\nనమ్మినవాళ్ళ మధ్య పెద్ద తేడా నాకేం\nకనిపించడం లేదు. అయితే, దయ్యం\nసంగతి తెలిసి నేను దాని కెప్పుడూ\nదూరంగా వున్నాను. నువ్వు దేవుడి పేరు\nచెప్పి నన్ను సాధించపూనుకున్నాకే, నేను\nదయ్యం దగ్గిరకు పరిగెత్తాల్సి వచ్చింది.\nఅవునా?\" అని అడిగాడు.\nపుల్లయ్య కొంచెంసేపు ఆలోచించి,\n\"అవును. ఎవరికీ అపకారం చెయ్యని\nనువ్వు, నాస్తికుడివైతే నాకేం లోటు\nవచ్చింది? నిన్ను మార్చాలనుకోవడం\nవల్లనే ఇన్ని ఇబ్బందులూనూ!'' అన్నాడు.\nఆ రాత్రి దేవుడు ఎల్లయ్యకు కలిగిన\nనష్టమంతా పూడ్చేశాడు. దయ్యాన్ని\nమందలిస్తే. అది పుల్లయ్య నష్టాన్ని\nపూడ్చేసింది. ఇక బుద్ధిగా వుండమని\nకలలో కనబడి హెచ్చరించి మాయ\nమయ్యాడు దేవుడు.",
            "book_page_end": 44
        },
        {
            "title": "పీఠహనుమాన్",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం",
            "moral": "రాముడి పట్ల భక్తి, సీత పట్ల జాలి, మరియు యుద్ధ నీతి.",
            "keywords": [
                "రామాయణం",
                "యుద్ధం",
                "రావణుడు",
                "సీత",
                "వానరసేన"
            ],
            "characters": [
                "రావణుడు",
                "సీత",
                "విభీషణుడు",
                "సరమ",
                "రాముడు",
                "లక్ష్మణుడు",
                "సుగ్రీవుడు",
                "హనుమంతుడు",
                "మాల్యవంతుడు"
            ],
            "locations": [
                "అశోకవనం",
                "లంకానగరం",
                "సువేలపర్వతం"
            ],
            "content": "రావణుడు అశోకవనంలో ఉన్న సీతను\nచూడ బోయే స రికి, ఆమె భయంకర\nరాక్షసస్త్రీల నడుమ, తల వంచి కన్నీరు\nకార్చుతూ, రాముణ్ణి గురించే ఆలోచిస్తూ\nకూర్చుని ఉన్నది.\nఎంతో మంచి శుభవార్త తెచ్చిన\nవాడి లాగా అభినయిస్తూ, రావణుడు\nఉత్సాహంగా సీతతో, \"అయిపోయింది!\nనీ రాముడు యుద్ధంలో చచ్చిపోయాడు.\nఇక నువ్వు నా భార్యవు కావటానికి ఎలాటి\nఅడ్డంకీ లేదు. నా భార్యలందరి మీదా\nనిన్ను పెద్ద భార్యను చేస్తాను. రాముడు\nఎలా చచ్చాడో చెబుతాను విను. రాముడు\nవానర సేనతో సముద్రాన్ని దాటి.\nవిడిశాడు. ప్రయాణపు బడలిక చేత\nఅందరూ గాఢ నిద్రలో ఉండగా,\nప్రహస్తుడు పెద్ద రాక్షస సేనతో వెళ్ళి\nవానర సేనను నాశనం చేశాడు. రాముడు\nనిద్రపోతూండగా ప్రహస్తుడే అతని తలను\nనరికాడు. పారిపోదామని ఆకాశంలోకి\nఎగిరిన విభీషణుణ్ణి రాక్షసులు పట్టు\nకున్నారు. లక్ష్మణుడూ కొందరు\nవానరులూ పరిగెత్తారు. సుగ్రీవుడూ,\nహనుమంతుడూ, జాంబవంతుడూ\nమిగిలిన వానర వీరులూ తలలు తెగి\nచచ్చి పడిఉన్నారు. వానరుల శవాలు\nఅంతటా కుప్పలు కుప్పలుగా పడి\nఉన్నాయి.\" అన్నాడు.\nతరవాత అతను ఒక రాక్షసి తో,\n\" రాముడి తల తీసుకు\nవచ్చి న\nఇక్కడికి తెచ్చాడు. ఇక నీకు నేను తప్ప\nగతి లేదు,” అన్నాడు.\nసీత ఆ రాముడి తలను పరీక్షగా\nచూసి, కళ్ళూ, తలవెంట్రుకలూ, తల\nమీది చూడామణీ గుర్తుపట్టి గట్టిగా\nఏడుస్తూ, కైకను తిట్టిపోసింది. తరవాత\nఆమె స్పృహతప్పి పడిపోయింది.\nతిరిగి స్పృహ రాగానే ఆమె రాముడి\nతల దగ్గరికి తీసుకుని, అతని కోసం\nచాలాసేపు ఏడ్చింది. రాముడి చావు\nగురించి కౌసల్య లక్ష్మణుడి ద్వారా విని,\nగుండె పగిలి చచ్చిపోతుంది. రాముడి\nవంశమంతా నాశనమైపోతుంది. ఇదంతా\nతన మూలాన జరుగుతుందని తెలియక\nరాముడు తనని పెళ్ళాడాడు.\nఆమె రావణుడితో, \"నన్ను తీసుకు\nపోయి ఆ రాముడి మీద పడవేసి, భార్యా\nభర్తలను ఏకం చేసిన పుణ్యం కట్టుకో.\nనేను రాముడితో సహగమనం చేస్తాను,”\nఅంటూ ఏడ్చింది.\nఆమె అలా ఏడుస్తూండగా ఒక\nరాక్షసుడు వచ్చి రావణుడికి నమస్క\nరించి, సేనాపతి అయిన ప్రహస్తుడు వచ్చి\nఉన్నాడని చెప్పాడు. అతని వెంట\nమంత్రులందరూ ఉన్నారట. ఆ మాట\nవింటూనే రావణుడు బయలుదేరి తన\nమంత్రులను చూడబోయాడు. అతను\nఅశోకవనం దాటగానే రాముడి తలా,\nవిల్లూ అంతర్థానమయ్యాయి.\nఇంతలో విభీషణుడి భార్య అయిన\nసరమ సీత వద్దకు వచ్చింది. సరమ\nచాలా మంచిది. ఆమె సీత పట్ల చాలా\nస్నేహంగా ఉండేది. ఆమె సీతను\nఊరడిస్తూ, “రావణుడి భయాన్ని కూడా\nలక్ష్యపెట్టకుండా చాటున ఉండి, నీకూ.\nరావణుడికీ జరిగిన సంభాషణ అంతా\nవిన్నాను. రావణుడు అక స్మాత్తుగా\nఎందుకు వెళ్ళాడో తెలుసా? ఆ భేరీల\nమోత విన్నావా? సైనికులను సన్నద్ధం\nచేస్తున్నారు. యుద్ధానికి ఏనుగులనూ\nగుర్రాలనూ సిద్ధం చేస్తున్నారు. రావణుడు\nరాముడితో యుద్ధానికి తయారవుతున్నాడు.\nరామలక్ష్మణులు రాక్షసుల నందరినీ\nచంపి, నీ కష్టాలు గట్టెక్కిస్తారు.\" అన్నది.\nఈ మాటలకు సీత ఆవేదన కొంత\nచల్లబడింది.\nసరమ సీతతో ఇంకా ఇలా చెప్పింది:\n\"నేను ఆకాశమార్గాన రాముడి వద్దకు\nవెళ్ళి, నువ్వు క్షేమంగా ఉన్నావని చెప్పి\nరావాలనుకుంటున్నాను. నేను ఆకాశంలో\nగరుత్మంతుడి కన్న వేగంగా పోగలను,\nతెలుసా?''\n\"నువ్వు ఆకాశంలో పోగలవన్నా.\nపాతాళానికిపోగలవన్నా నేను నమ్మగలను.\nనా కోరిక తీర్చదలుచుకుంటే ఇప్పుడు\nరావణుడు ఏం చేస్తున్నాడో తెలుసుకునిరా.\nనాకు రావణుడి భయమే హెచ్చుగా\nఉన్నది. రావణుడుఏం చెయ్యబోతున్నాడో\nచెబితే నేను నీకు కృతజ్ఞురాలుగా\nఉంటాను,\" అని సీత అన్నది.\nసరమ సీత ముఖాన కన్నీరు తుడిచి.\nవెంటనే వెళ్ళి రావణుడు తన మంత్రు\nలతో మాట్లాడేదంతా విని. తిరిగి వచ్చి,\nసీతతో ఇలా చెప్పింది :\n\"నిన్ను వదిలిపెట్టమని రావణుడికి\nఅతని తల్లీ, ఆవిద్ధుడనే ముసలి మంత్రీ\nఎంతో దూరం బోధించారు. లేకపోతే\nఆపాయం ఉన్నదని కూడా వాళ్ళు\nహెచ్చరించారు. కాని వాళ్లు ఎంత చెప్పినా\nరావణుడు వినలేదు. యుద్ధంలో చచ్చే\nదాకా రావణుడు నిన్ను విడవడు. అతని\nమంత్రులు కూడా అతన్ని బలపరు\nస్తున్నారు.\"\nసరమ మాట్లాడుతూండగానే వానర\nసైన్యాలు చేసే భేరినాదాలూ, శంఖ\nనాదాలూ, సింహనాదాలూ భూమి దద్దరిల్లే\nలాగా వినిపించాయి. రాముడు లంకా\nనగరం మీదికి బయలుదేరాడు.\nరావణుడు వానర సేనల కోలాహలం\nవిని, సభలో తన మంత్రులతో, ''మీరు\nలోగడ హనుమంతుడు సముద్రాన్ని\nదాటటంగురించీ, రాముడి సేనను గురించీ\nగొప్పగా చెప్పారు. విన్నాను. ఇప్పుడు\nరాముడి పరాక్రమం తలచుకుని నిరు\nత్సాహపడి, ఒకరి మొహాలు ఒకరు\nచూడటం కూడా కనిపిస్తూనే ఉన్నది.\"\nఅన్నాడు.\nఈమాట విని మాల్యవంతుడనే రాక్ష\nసుడు, “రాజా, రాముడు మనకన్న బల\nవంతుడైనప్పుడు అతనితో సంధి చేసు\nకోవటం తప్పుకాదు. రాముడికీ, మనకూ\nవైరకారణం సీత. ఆమెను రాముడికి\nఇచ్చెస్తే వైరంలేదు,” అన్నాడు.\nరావణుడికి కోతులవల్లా, కొండ\nముచ్చులవల్లా, భల్లూకాలవల్లా చావు\nలేకుండా వరం లేదన్న సంగతి కూడా\nమాల్యవంతుడు జ్ఞాపకం చేశాడు.\nమాల్యవంతుడి మాట రావణుడికి\nకొంచెం కూడా రుచించలేదు. అతను\nమాల్యవంతుడి కేసి తీక్షంగా చూసి,\n\"హితం చెప్పుతున్నట్టు నటిస్తూ, కటువైన\nమోసపు మాటలు ఎందుకు చెప్పావు ?\nరాముడు మామూలు మనిషి; ఒంటరి\nగాడు; తండ్రి చేత విడవబడిన వాడు;\nకోతులు సహాయంగా గలవాడు; అడవులు\nపట్టి తిరుగుతున్నవాడు. అలాటివాడు\nసమర్థుడని ఎలా చెప్పావు ? సమస్త\nరాక్షసులకూ ప్రభువును: సమస్త దేవత\nలనూ హడలగొట్టిన పరాక్రమ శాలిని,\nనేను అతనికి ఎందుకు తీసిపోయాను?\nనీ జాతిలోనే మహావీరుడు ఉండటం\nసహించలేకనో, లేక శత్రుపక్షపాతంతోనో\nనువ్వు అలా మాట్లాడి ఉంటావు గాని,\nమరో కారణం లేదు. నేను సీతను\nఅరణ్యం నుంచి తెచ్చింది తిరిగి ఇచ్చెయ్య\nటానికా? నేను రాముడితో యుద్ధానికి\nభయపడటమా? రాముడు అంత బల\nవంతుడైతే నా తల తీయనీ, కాని తల\nవంచటం నా స్వభావం కాదు.\" అన్నాడు.\nరావణుడికి కోపం వచ్చిందని గ్రహించి\nమాల్యవంతుడు మౌనం వహించాడు.\nఅతను విజయం కలగాలని రావణుణ్ణి\nదీవించి వెళ్ళిపోయాక రావణుడు\nమంత్రులతో రక్షణచర్యలు చర్చించాడు.\nలంకా నగరపు పడమటి ద్వారాన\nఇంద్రజిత్తూ, ఉత్తర ద్వారాన శుక\nసారణులూ, మధ్యలో విరూపాక్షుడూ\nరాక్షస సైనికులతో సహా ఉండేటట్టు నిర్ణ\nయించి, మంత్రులచేత \"జయ జయ!''\nఅనిపించుకుని రావణుడు అంతఃపురానికి\nవెళ్ళాడు.\nరాముడు వానర ప్రముఖులందరితో\nలంకానగరం చేరాక, వారిలో వారు ఇలా\nఅనుకున్నారు :\n\"ఇదుగో, లంకానగరం. దీన్ని\nజయించటం దేవతలకు కూడా సాధ్యం\nకాదు. అందుచేత మనం ఇప్పుడు ఏం\nచెయ్యాలి?\"\nవిభీషణుడు వారితో, “నా మంత్రులు\nలంకకు పక్షుల రూపంలో వెళ్ళి అక్కడి\nఏర్పాట్లన్నీ చూసి వచ్చారు. ప్రహస్తుడు\nసేనతో తూర్పుద్వారాన్నీ, మహెూదర.\nమహాపార్శ్వులు దక్షిణ ద్వారాన్నీ\nకాస్తున్నారు. ఇంద్రజిత్తు పశ్చిమ\nద్వారాన్నీ, విరూపాక్షుడు నగరమధ్యాన్నీ\nకాస్తున్నారు.\" అని చెప్పాడు.\nఅతని మంత్రులు కూడా రాముడికి\nతాము చూసి వచ్చిన వివరాలు చెప్పారు.\nతరవాత రాముడికి హెచ్చరికగా ఉండ\nగలందులకు విభీషణడు రావణుడి\nవెంట అతనితో సమాన బలపరాక్రమాలు\nగల రాక్షసులు అరవై లక్షల మంది\nఉన్నారని చెప్పాడు. తన వీరులు ఎవరు\nఎవరితో యుద్ధం చెయ్యాలో రాముడు\nచెప్పాడు.\nనలుడు తూర్పు ద్వారం వద్ద ఉన్న\nప్రహస్తుడితోనూ, అంగదుడు దక్షిణ\nద్వారం వద్ద ఉన్న మహాపార్శ్వ, మహెూ\nదరులతోనూ, హనుమంతుడు పడమటి\nద్వారం దగ్గిరా, ఉత్తరద్వారం వద్ద ఉన్న\nరావణుడితో రాముడూ యుద్ధం చెయ్యాలి.\nఅతని వెంట లక్ష్మణుడుకూడా ఉంటాడు.\nసుగ్రీవుడూ, జాంబవంతుడూ, విభీష\nణుడూ మధ్యసేనతో యుద్ధం చేస్తారు.\nయుద్ధమప్పుడు వానరులు మనుష్య\nరూపాలు ధరించరాదు. అలా అయితే\nగాని ఎవరు మనవాళ్ళో తెలియదు.\nరామలక్ష్మణులూ, హనుమంతుడూ,\nసుగ్రీవుడూ, నీలుడూ, అంగదుడూ,\nవిభీషణుడూ మాత్రమే మనుష్యరూపా\nలతో యుద్ధం చేస్తారు.\nఇలా నిర్ణయించిన అనంతరం రాముడు\nలక్ష్మణుడితో సహా, మహా అందమైన\nసువేలపర్వతం ఎక్కాడు. అతని వెంట\nవిభీషణుడు మొదలైనవాళ్ళు కూడా\nఎక్కి, ఆ రాత్రి అక్కడ గడప నిశ్చ\nయించారు. సువేలపర్వత శిఖరం మీది\nనుంచి చూస్తే, త్రికూట పర్వతం మీద\nనిర్మించిన లంకానగరం కనబడుతుంది.\nరాముడు మొదలైన వాళ్ళు లంకానగ\nరాన్నేగాక అందులో ఉన్న రాక్షసులను\nకూడా చూశారు. వానరులు సింహ\nనాదాలు చేశారు.\nఇంతలో సూర్యుడు అస్తమించాడు.\nఅందరూ ఆ రాత్రి సువేలపర్వత శిఖరం\nమీదనే గడిపారు. మర్నాడు తెల్లవారగానే\nవారికి లంకలోని వనాలూ, ఉపవనాలూ\nఎంతో అందంగా కనిపించాయి. లంకకు\nఅంతటికీ ఎత్తయినది రావణుడి ఇల్లు.\nదాని చుట్టూ ఎత్తయిన చైత్యప్రాసాదం\nఉన్నది.\nఅంతలో సుగ్రీవుడికి రావణుడు కని\nపించాడు. సుగ్రీవుడు అతనితో, “రావ\nణుడా, నేను రాముడి స్నేహితుణ్ణి;\nబంటును. నేను నిన్ను విడిచిపెట్టను,\"\nఅన్నాడు.\n\"నీ పేరు మంచికంఠం గలవాడు.\nకాని నీకు అసలు కంఠమే లేకుండా\nచేస్తాను,\" అంటూ రావణుడు సుగ్రీవుడి\nమీదికి లంఘించాడు. ఇద్దరూ భయం\nకరంగా పోట్లాడుకున్నారు.\nచాలా సేపు ఇద్దరూ సమంగానే\nపోరాడారుగాని, క్రమంగా రావణుడికి\nఆయాసం వచ్చి. అతను మాయలకు\nదిగాడు. అది గ్రహించి సుగ్రీవుడు చప్పన\nఆకాశంలోకి ఎగిరాడు. అతను తిరిగి వస్తా\nడని రావణుడు అనుకున్నాడు గాని, సుగ్రీ\nవుడు వెళ్ళి. రాముడి పక్కన వాలాడు.\nరాముడు సుగ్రీవుణ్ణి మందలిస్తూ,\n\"నాతో చెప్పకుండా ఎందుకిలా చేశావు?\nరాజులు సాహసాలు చెయ్యరాదు. నీకు\nఏమయిపోతుందోనని మేమంతా భయ\nపడ్డాం. నీకు అపాయం కలిగి ఉంటే\nమా గతి ఏమై ఉండేది? రావణుణ్ణి\nబంధువులతో సహా చంపి, విభీషణుడికి\nపట్టంగట్టి అయోధ్యకు తిరిగి పోవాలన్నది\nనా సంకల్పం.\" అన్నాడు.\n\"సీతను ఎత్తుకు పోయిన ఆ దుర్మా\nర్గుడుకనబడితే ఎలా సహించిఊరుకోను?\"\nఅన్నాడు సుగ్రీవుడు.\nఅందరూ పర్వతం దిగి వచ్చారు. \nరాముడు లంక మీదికి యుద్ధానికి పోవ\nటానికి తొందరపడ్డాడు. అతని వెనకగా\nవిభీషణుడూ, సుగ్రీవుడూ, హనుమం\nతుడూ, జాంబవంతుడూ, నలుడూ,\nసుసేణుడూ, నీలుడూ, లక్ష్మణుడూ నడి\nచారు వారి వెనక మహాసముద్రం లాటి\nవానరసేన కదిలింది.\nరామలక్ష్మణులు లంకానగరపు ఉత్తర\nద్వారాన్ని ముట్టడించారు. దాన్ని రావ\nణుడు స్వయంగా రక్షిస్తున్నాడు. అక్కడ\nఅంతులేని రాక్షసఆయుధాలూ, కవచాలూ\nఉన్నాయి.",
            "book_page_end": 52
        },
        {
            "title": "ఇంటిపెత్తనం",
            "book_page_start": 53,
            "pdf_page_start": 53,
            "pdf_page_end": 55,
            "author": "చందమామ బృందం",
            "genre": "నీతి కథ",
            "moral": "వనరులను నిష్క్రియంగా దాచడం కంటే తెలివిగా పెట్టుబడి పెట్టి అభివృద్ధి చేయగల సామర్థ్యమే నిజమైన నిర్వహణ లక్షణం.",
            "keywords": [
                "ఇంటి నిర్వహణ",
                "కోడళ్ళు",
                "వడ్లగింజలు",
                "పరీక్ష",
                "పెట్టుబడి"
            ],
            "characters": [
                "దండపాణి",
                "భద్ర",
                "ఉజ్జిక",
                "భోగవతి",
                "రక్షిక",
                "రోహిణి"
            ],
            "locations": [
                "ఒక ఊరు",
                "దండపాణి ఇల్లు"
            ],
            "content": "పూర్వం ఒక ఊళ్ళో దండపాణి అనే\nగృహస్థు ఒకడుండేవాడు. ఆయన భార్య\nపేరు భద్ర. వారికి నలుగురు కుమారులు.\nనలుగురికీ వివాహాలు జరిగి భార్యలు\nకాపరాలకు వచ్చారు.\nభద్రమ్మ ఇంటి పెత్తనంలో చాలా\nసమర్థురాలు. ప్రతి విషయంలోనూ భర్తకు\nసహాయంగా ఉండేది. కాని తన తదనం\nతరం తన నలుగురు కోడళ్ళలో ఎవరు\nతన స్థానం ఆక్రమించగలుగుతారా అని\nఆవిడకు బెంగపట్టుకుంది.\nతన భార్యకుగల విచారం గ్రహించి\nదండపాణి నలుగురు కోడళ్ళనూ పరీక్షించ\nదలుచుకున్నాడు. ఒకనాడు ఆయన\nఒక్కొక్క కోడలినీ పిలిపించి. తలా\nఅయిదు వడ్లగింజలూ ఇచ్చి తాను తిరిగి\nఅడిగేదాకా వాటిని భద్రపరిచి పెట్టమని\nహెచ్చరించాడు.\nపెద్దకోడలు ఉజ్జిక ఈవిధంగా ఆలోచిం\nచింది: ఇంటి నిండా ఎప్పుడూ ధాన్యం\nఉండనే ఉంటుంది. మామగారు ఏక్షణాన\nఅయిదు వడ్లగింజలు తిరిగి ఇమ్మని\nఅడిగినా గాదెలోనుంచి తీసుకుపోయి ఇవ్వ\nవచ్చు. ఈ భాగ్యానికి ఈ వడ్లగింజలను\nభద్రపరిచే దేమిటి ? ఇలా అనుకుని ఉజ్జిక\nమామగారిచ్చిన అయిదు వడ్లగింజలూ\nఅవతల పారేసింది.\nరెండో కోడలు భోగవతి కూడా ఉజ్జిక\nలాగే ఆలోచించింది. అయితే ఆమె వడ్ల\nగింజలను అవతల పారెయ్యడానికి బదులు\nపొట్టు వొలిచి నోట్లో వేసుకుంది.\nమూడవ కోడలు రక్షిక మామగారిచ్చిన\nవడ్లగింజలను భద్రంగా పొట్లం కట్టి తన\nపెట్టె అడుగున దాచింది.\nనాలుగవ కోడలు రోహిణి ఈ విధంగా\nఆలోచించింది : మామగారిచ్చిన ఈ గింజ\nలను తిరిగి ఎప్పటికి అడుగుతారో తెలి\nయదు. వడ్లగింజలు భద్రం చేసేది తిన\nడానికి, లేదా నాటడానికి. ఈ అయిదు\nగింజలు తినడానికేమూల? అందుచేత\nవీటిని భద్రంచేయడమంటేతిరిగితరుణం\nవచ్చినప్పుడు నాటడమే. ఇలా అనుకుని\nరోహిణి తనకు మామగారిచ్చిన వడ్లగింజ\nలను పుట్టింటికి పంపి పొలంలో నాటే\nయించింది.\nరోహిణి పుట్టింటివారు అయిదు గింజ\nలనూ నాటి, అయిదు వరిమొక్కలు\nపెంచారు. పంట వచ్చాక కోశారు. మరుస\nటేడు గింజల కోసం కబురు రాలేదు.\nఅందుచేత పంట యావత్తూ విత్తనాలుగా\nఉపయోగించి మరుసటేడూ పండించారు.\nఈ విధంగా వరసన అయిదేళ్ళు గడి\nచాయి.\n\"ఏమండీ, నేను చూస్తే పెద్దదాన్నయి\nపోయాను. ఇక ఇంటి పెత్తనం నావల్ల\nకాదు. కోడళ్ళలో ఎవరికి పెత్తనం\nవప్పగించాలో తేల్చి చెబుతానన్నారు.\nఐదేళ్ళు గడిచినై. ఇకనైనా ఏదో విధంగా\nనిర్ణయించండి.'' అన్నది భద్రమ్మ తన\nభర్తతో.\nదండపాణి సరేనని, తాను దాచమని\nఇచ్చిన అయిదేసి వడ్లగింజలనూ, తిరిగి\nతీసుకురమ్మని కోడళ్ళను అడిగాడు. పెద్ద\nకోడళ్ళు ఉజ్జికా. భోగవతీ కూడా గాదెలో\nనుంచి అయిదేసి వడ్లగింజలు తెచ్చి\nమామగారి ఎదట పెట్టారు. మూడవ\nకోడలు రక్షిక తన పెట్టె అడుగు నుంచి\nపొట్లం తీసి నల్లబడిపోయిన వడ్లగింజలను\nతెచ్చి మామగారి కిచ్చింది.\nదండపాణి వాటిని చూసి, \"ఇవి\nనిజంగా నే నిచ్చినవే!\" అన్నాడు.\nఉజ్జికా, భోగవతీ తెచ్చిన గింజలు కొత్త\nపంటవి గనుక బంగారం రంగులో\nఉన్నాయి.\n\"ఇవి నే నిచ్చిన గింజలు కావు. ఏం\nజరిగింది ? నిజం చెప్పెయ్యండి!\" అని\nదండపాణి పెద్దకోడళ్ళ నడిగాడు.\nవారు గత్యంతరం లేక చేసిన పని\nచెప్పివేశారు.\nదండపాణి చిన్న కోడలు రోహిణితో,\n\"ఏవమ్మా నేను నిన్ను దాచమని ఇచ్చిన\nగింజలూ?\" అన్నాడు.\n\"వాటిని నేను మా పుట్టింటికి\nపంపాను. రావడానికి కొంత వ్యవధి\nకావాలి. రెండు రోజులు గడువివ్వండి.'\"\nఅన్నది రోహిణి.\nసరేనన్నాడు దండపాణి. రెండు రోజుల\nకల్లా రోహిణి పుట్టింటివారి ఊరు నుంచి\nయాభై బళ్ళ మీద ధాన్యపు బస్తాలు\nదిగాయి. వాటిని చూసి అందరూ నివ్వెర\nపోయారు. అయిదేళ్ళ క్రితం అయిదు\nగింజలను సరిగా భద్రం చేయడంవల్ల\nఈ రోజు యాభై బళ్ళ ధాన్యం తయా\nరయింది.\n“చూశావా ? ఇంటిపెత్తనం నీ ఆఖరు\nకోడలు రోహిణి కివ్వు. ఏది ఎలా భద్రం\nచేయాలో ఆమెకు తెలుసు.\" అన్నాడు\nదండపాణి తన భార్యతో.\n\"మిగిలిన ముగ్గురి మాట ఏమిటి?\nవారికి కూడా ఏదైనా పని చూపించ\nవద్దా?\" అన్నది భద్రమ్మ.\n\"ఉజ్జిక పనికిమాలిన వస్తువులు పార\nబోసే మనిషి. చెత్తా చెదారమూ ఊడ్చి.\nఇల్లు శుభ్రంగా ఉంచే పని ఆమె కివ్వు.\nభోగవతిది చేతికి దొరికిన వస్తువును\nఅనుభవించే గుణం. ఆమెకు వంటయింటి\nపెత్తనం ఇవ్వటం మంచిది. రక్షిక ప్రతి\nవస్తువునూ జాగ్రత్తగా రక్షించగలదు.\nకొట్టుపెత్తనం ఆమె చక్కగా నిర్వ\nహిస్తుంది. ఈ విధంగా పనులు విభజించి\nనట్లయితే సంసారం సుఖంగా సాగిపో\nతుంది.\" అన్నాడు దండపాణి.\nభద్రమ్మకు ఈ ఏర్పాటు బావుందని\nపించింది. ఆ విధంగానే కోడళ్ళ కు\nపనులు విభజించింది. తాను ఇంటి\nపెత్తనం నుంచి విరమించి, హాయిగా\n\"కృష్ణా, రామా!\" అనుకొంటూ చీకూ\nచింతా లేకుండా మిగిలిన తన జీవిత\nకాలాన్ని సుఖంగా వెళ్ళబుచ్చింది.",
            "book_page_end": 55
        },
        {
            "title": "స్నేహితులబెడద",
            "book_page_start": 56,
            "pdf_page_start": 56,
            "pdf_page_end": 58,
            "author": "జొన్నలగడ్డ రత్న",
            "genre": "సాంఘిక/హాస్యం",
            "moral": "సమయం, సందర్భం లేకుండా చుట్టూ చేరి లాభాపేక్షతో స్నేహం చేసే వారి బెడదను తెలివిగా తప్పించుకోవాలి.",
            "keywords": [
                "జమీందారు",
                "దివాను",
                "మోసపు స్నేహితులు",
                "స్వాగతం",
                "రాజనీతి"
            ],
            "characters": [
                "మానవేంద్రుడు",
                "దివాకరుడు",
                "అఘలేందుడు"
            ],
            "locations": [
                "రామాపురం రాజ్యం"
            ],
            "content": "రామాపురం జమీందారు మానవేంద్రుడికి\nచాలామంది - స్నేహితులు ఉండేవారు.\nవాళ్ళందరూ ఒక వేళాపాళాలేకుండా\nఆయనచుట్టూ చేరి, ఊకదంపుకబుర్లు\nచెబుతూ విసిగిస్తూండేవారు. వాళ్ళధోరణి\nచిరాకు కలిగిస్తున్నా. చెబితే నొచ్చు\nకుంటారేమోనని జమీందారు సహిస్తూ\nవస్తున్నాడు.\nరానురాను జమీందారు సహనం సన్న\nగిల్లుతున్నది. ఒక నాడాయన దివాను\nదివాకరుణ్ణి పిలిచి, సమస్య వివరించి,\nపరిష్కారమేదైనా చూడమన్నాడు. దివాను\nసరేనన్నాడు.\nఆ మర్నాడు. మానవేంద్రుడు యధా\nప్రకారం స్నేహితులమధ్య వుండగా మల్లు\nపంచె, తెల్లటిలాల్చీ, ధరించిన ఒక పెద్ద\nమనిషి, దర్బారు మంటపంలో ప్రవేశిం\nచాడు. అతడు రావడాన్ని దూరం నుంచే\nచూసిన జమీందారు లేచి, అతడికి ఎదురు\nవెళ్ళి, కరచాలనం చేస్తూ. భుజం మీద\nచెయ్యివేసి తీసుకువచ్చాడు.\nజమీందారు మిగతా స్నేహితులు\nఇదంతా ఆశ్చర్యపోతూ చూడసాగారు.\nఆ వచ్చిన పెద్దమనిషి వాళ్ళ మధ్యనే\nకాస్సేపు కూర్చుని. క్లుప్తంగా నాలుగు\nముక్కలేవో జమీందారుతో మాట్లాడి.\n\"వెళ్ళి వస్తాను. సెలవిప్పించండి.\" అని\nలేచి నిలుచున్నాడు.\nజమీందారు కూడా లేచి, సింహద్వారం\nదాకా అతణ్ణి సాగనంపడానికి బయలు\nదేరాడు.\nఆ పెద్దమనిషి వెంట జమీందారు\nనెమ్మదిగా నడుస్తూంటే, మిగతా స్నేహితు\nలంతా అసూయతో ''అతగాడెవరో కాని,\nజమీందారు ఎదురేగి ఆహ్వానించడం,\nఇప్పుడు వెంట వెళ్ళి వీడ్కోలివ్వడం\nవింత అనిపిస్తున్నది. ఇలాంటి స్వాగతం\nఇన్నేళ్ళుగా ఆయనతో స్నేహిం చేస్తున్న\nమనలో ఏ ఒక్కొరికైనా లభించిందా ?\nదీనినిబట్టి చూస్తూంటే, మనకన్నా ముఖ్య\nస్నేహితులు ఆయనకున్నారని తేలి\nపోతున్నది.\" అంటూ గుసగుసలు\nప్రారంభించారు.\nవాళ్ళ మాటలు చెవినపడ్డ దివాను.\n\"మీకే కాదు. నాకూ జమీందారుగారి\nప్రవర్తన ఆశ్చర్యం కలిగిస్తున్నది! ఈ\nవచ్చిన పెద్దమనిషి అఘలేందుడనే\nఆయనేమో అన్న అనుమానం కలుగు\nతున్నది. జమీందారుగారికి పట్నంలో,\nఆ పేరుగల స్నేహితుడొకాయన వున్నాడు.\nఆయన్ని గురించి జమీందారుగారు, నాతో\nఅప్పుడప్పుడూ ఏదో చెబుతూండేవారు,”\nఅన్నాడు.\nదివాను ఇలా అనగానే, జమీందారు\nస్నేహితులంతా, \"ఏమిటీ, అమలేందుడా?\nఆయన పేరు మేమేనాడూ వినలేదే !\nసరే, ఇంతకూ ఆయన్ని గురించి జమీం\nదారుగారేమనేవారు?\" అని అడిగారు ఏక\nకంఠంతో.\nఅందుకు దివాను. \"ఒకరు, ఇంకొకరి\nఇంటికి ఏ సందర్భంలో వెళ్ళినా, అక్కడ\nఎంతసేపు వుండాలి అన్నదానికన్న\nఅక్కడి నుంచి ఎప్పుడు సెలవు తీసుకుని\nబయలుదేరాలి. అన్నది తెలిసివుండడం\nచాలా ముఖ్యం. పట్నంలో వుండే నా\nస్నేహితుడు అమలేందుడు. ఈ విష\nయానికి చాలా ప్రాధాన్యత ఇస్తాడు-\nఅని అప్పుడప్పుడు అంటూ వుంటారు.\"\nఅన్నాడు.\nదివాను దివాకరుడి మాటలు విన్న\nజమీందారు స్నేహితులకు, కొత్తగా\nవచ్చిన ఆ పెద్దమనిషికి, జమీందారు\nనుంచి అలాంటి స్వాగతం ఎందుకు\nలభించిందో అర్థమయింది. వాళ్ళు\nఅక్కడి నుంచి వెంటనే లేచి సింహ\nద్వారం కేసి బయలుదేరారు.\nకొత్త స్నేహితుణ్ణి సాగనంపి తిరిగి\nవస్తున్న జమీందారు, తన పాత స్నేహితు\nలంతా ఏకంగా సింహద్వారం కేసి పోతూం\nడడం గమనించి, చిరునవ్వుతో, \"ఏమిటి\nవిశేషం ! అందరూ వెళ్ళిపోతున్నారేం?\"\nఅని అడిగాడు.\nఅందుకు స్నేహితులందరూ, ఏం\nజవాబు చెప్పాలో వెంటనే తోచక ఒక\nక్షణం ఆగి, “మరేంలేదు. మన రాయణం\nగారు చాలా ముఖ్యమైన పని మీద పట్నం\nవెళుతున్నారు. ఆయన బయలుదేరే\nలోపల, ఆయన్ను కలుసుకుని ఒక\nసంగతి చెప్పాలి. ఆ విషయం మరిచి\nచాలా సేపు ఇక్కడే వుండిపోయాం. మళ్ళీ\nకలుసుకుంటాం,\" అంటూ వెళ్ళి\nపోయారు.\nజమీందారు చిన్నగా నవ్వుకుని\nదివానుతో, \"మంచి పని చేశారు! మీరు\nగమనించే వుంటారు— డబ్బూ, అధికారం\nవున్న ప్రతివాళ్ళచుట్టూ, ఎందరో చేరి\nస్నేహితులుగా చెలామణి అవుతూ, వాళ్ళ\nనుంచి ఏదో లాభం పొందేందుకు\nప్రయత్నిస్తూంటారు. శత్రువులను\nఎదుర్కోవడంకన్న ఇలాంటి వాళ్ళతో\nకూడిన వ్యవహారమే, చాలా శ్రమకూ,\nకష్టానికి కారణమవుతుంది. మీరాడించిన\nనాటకంవల్ల, సమయం సందర్భం\nతెలుసుకోకుండా ప్రవర్తించే, స్నేహితుల\nబెడద కాస్త తప్పేలా వుంది. చక్కగా\nనటించిన ఆ అమలేందుడి పాత్రధారికి,\nఏదైనా మంచి బహుమానం ఇద్దాం.\"\nఅన్నాడు.",
            "book_page_end": 58
        },
        {
            "title": "వేపచెట్టు మహిమ",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "ఆరోగ్యానికి మేలు చేసే వేపచెట్టును ప్రోత్సహించాలి; చెడు ప్రభావాలను తక్కువ అంచనా వేయకూడదు.",
            "keywords": [
                "జామొరిన్",
                "వేపచెట్టు",
                "చింతచెట్టు",
                "ఆరోగ్యం",
                "వైద్యుడు"
            ],
            "characters": [
                "జామొరిన్",
                "నంబియారు",
                "మంత్రి",
                "హకీమ్"
            ],
            "locations": [
                "మలయాళదేశం",
                "ఢిల్లీ",
                "చింతతోపులు"
            ],
            "content": "పూర్వం మలయాళదేశంలో ఒక\nజామొరిన్ ధనాశచేత తన రాజ్యమంతటా\nచింతచెట్లు నాటించటానికీ, చింతతోపులు\nవేయించటానికి నిశ్చయించి, ఆ పనికి\nతన మంత్రిని నియోగించాడు.\nఆ రాజ్యంలో నంబియారనే గొప్ప\nవైద్యుడుండేవాడు. మూలికావైద్యంలో\nనంబియారుకు యావద్భారత ఖ్యాతి\nఉండేది. ఆ కాలంలో ఢిల్లీపాదుషా దగ్గిర\nవుండే అరబ్బీ హకీమ్ ప్రకృతి వైద్యంలో\nఅద్భుత ప్రజ్ఞగలవాడు. నంబియారు\nకూడా దాదాపు ఆయనతో సమానమైన\nవైద్యుడని ప్రజలు ఎంతో గొప్పగా చెప్పు\nకునేవారు.\nజామొరిన్ దేశమంతటా చింతచెట్లు\nనాటిస్తున్నాడని తెలియగానే నంబియారు\nఆయన దగ్గిరికి వెళ్ళి. ''చింతచెట్లు అనా\nరోగ్యకరమైనవి. వాటి బదులు వేపచెట్లు\nవేయించండి. ప్రజలు ఆరోగ్యవంతులుగా\nఉంటారు. అంటువ్యాధులు చేరవు,\"\nఅన్నాడు.\nజామొరిన్ వినిపించుకోలేదు.\n“చింతచెట్లవల్ల అనేక ఉపయోగా\nలున్నాయి. చింతపండుకు మంచి గిరాకీ\nవున్నది. చింతకట్టెతో చేసిన బొగ్గులు శ్రేష్ఠ\nమైనవి. చింతపుల్లలతో పళ్ళు తోముకో\nవచ్చు. చింతచిగురూ, చింతపూవూ ఎంతో\nరుచిగా వుంటాయి. దారుల వెంబడి చింత\nమొక్కలు నాటి విడిచినట్టయితే, ఎవరూ\nపోషణ చేయకుండానే అవి బ్రహ్మండ\nమైన చెట్లుగా పెరిగి ప్రయాణీకులకు\nచల్లని నీడనిస్తాయి. వేపచెట్లవల్ల ఒక్క\nప్రయోజనమూ లేదు.\" అన్నాడు-\nజామొరిన్.\nనంబియారు ప్రభువుకు మారు చెప్ప\nలేక శలవు తీసుకుని నేరుగా మంత్రి\nఇంటికి వెళ్ళాడు. మంత్రి ఆయనకు గౌర\nవంగా స్వాగతమిచ్చి కుశలప్రశ్నలు\nవేశాడు. నంబియారు మంత్రి ముఖంలో\nఏదో గమనించినవాడి లాగా నటిస్తూ,\nఆయన కనురెప్పలకిందా, నోటిలోనూ\nచూసి, నాడి పరీక్షించసాగాడు.\nమంత్రి నవ్వుతూ, ''ఎందుకిలా పరీ\nక్షిస్తున్నారు ? మీ దయవల్ల నా ఆరోగ్యానికి\nలోపమేమీ లేదు.\" అన్నాడు.\nనంబియారు గంభీరంగా, \"ఇప్పుడేమీ\nలోపం లేదు. కాని ఆరు మాసాలలో మీకు\nభయంకరమైన జబ్బు చేయబోతున్నది.\nసకాలంలో దానికి తగిన చికిత్స జరగటం\nమంచిది.\" అన్నాడు.\nమంత్రి కంగారు పడి, '' అయితే,\nఆలస్యం దేనికి? తక్షణం వైద్యం ప్రారం\nథించండి.\" అని అడిగాడు.\n“ఈ వ్యాధి నా వైద్యానికి లొంగేది\nకాదు. మీరు వెంటనే బయలుదేరి ఢిల్లీలో\nపాదుషాగారివద్ద ఉండేహకీమ్ుచూడటం\nమంచిది,” అన్నాడు నంబియారు.\n\"అంతదూరం ఏదో విధంగా కష్టపడి\nవెళ్ళితే మాత్రం ఆయన నన్ను సరిగా\nచూస్తారా?'' అన్నాడు మంత్రి.\n“హకీమ్ గారికి అటువంటి తేడాలేమీ\nలేవు. ఆయన కడుబీదవారికి కూడా ఆద\nరంతో చికిత్స చేస్తాడు. మీరు వెంటనే\nబయలుదేరటం అన్ని విధాలా మంచిది,\"\nఅన్నాడు నంబియారు.\nవ్యాధి విషయంలో నంబియారు చెప్పిన\nదానికి తిరుగులేదు గనక, మంత్రి ఒక\nసంవత్సరం శలవు తీసుకుని ఢిల్లీకి\nప్రయాణం కట్టాడు. ఆయన బయలుదేరే\nటప్పుడు నంబియారు ఒక సలహా\nఇచ్చాడు:\n\"దారిలో చింతచెట్ల నీడనే విశ్ర\nమించండి. చింతలతోపుల్లోనే మకాం\nచెయ్యండి. చింతపుల్లలతోనే పళ్ళు\nతోముకుని ముఖం కడుక్కోండి. వంట\nవగైరాలు చింతకట్టెలతోనే చేయించు\nకోండి.\"\nమంత్రి నంబియారు ఇచ్చిన సలహాను\nఅక్షరాలా పాటిస్తూ సపరివారంగా ఢిల్లీకి\nప్రయాణమయ్యాడు. ఇంకా ఢిల్లీ చేరక\nమునుపే ఆయన ఆరోగ్యం చెడనారంభిం\nచింది. బలహీనత ఏర్పడింది. శరీరం\nచిక్కి పాలిపోసాగింది.\n\"ఆహా ! నంబియా రెంత తెలివిగల\nవైద్యుడు! ఈనాడు వచ్చిన రోగాన్ని\nఆయన ఆనాడే పట్టగలిగారు.\" అను\nకుంటూ మంత్రి అతి బలహీన స్థితిలో\nఢిల్లీ చేరాడు.\nఆయనకు హకీమ్ గారి దర్శనం చాలా\nసులువుగా లభించింది. మంత్రి చెప్పిన\nదంతా విని, నంబియార్ ఈ మంత్రిని,\nచింతచెట్లవల్ల కలిగే అపాయం ఎలాంటిదో\nరుజువు చేయటానికే తనవద్దకు పంపి\nవుంటాడని ఊహించాడు.\n\"మీ వ్యాధి గొప్పదేగాని, దాని చికిత్స\nమాత్రం చాలా సులువైనది.\" అన్నాడు\nహకీమ్.\n\"అదేదో చెప్పండి. మీకు యావజ్జీవం\nరుణపడి వుంటాను.\" అన్నాడు మంత్రి.\n“మీరు వెంటనే బయలుదేరి మీ దేశా\nనికి వెళ్ళిపొండి. వెళ్ళేటప్పుడు వేపచెట్ల\nనీడలోనే విశ్రమించండి. వేపతోపులలోనే\nమకాం చెయ్యండి. గాలి చాలనప్పుడు\nవేపమండలతో విసురుకోండి. వేపచెట్ల\nగాలి తగిలేచోట నిద్రపొండి. వేపపుల్లతోనే\nపళ్ళుతోముకుని ముఖం కడుక్కోండి.\nఇంతకంటె మీ వ్యాధికి మరొక చికిత్స\nఅవసరం లేదు నంబియారుగారికి నా ఆయన స్వయంగా వినటం\nతరఫున వెయ్యి సలాములు చెప్పండి. ముఖ్యం!\" అన్నాడు నంబియారు.\nవెళ్ళిరండి,\" అన్నాడు హ'కీమ్.\nమంత్రితో.\nఇదే సలహా మరొక వైద్యుడెవడైనా\nఇచ్చి ఉంటే మంత్రికి గురి ఉండక\nపోను. హకీమ్ చెప్పాడు గనక పూర్తిగా\nవిశ్వసించి, మంత్రి సపరివారంగా\nస్వదేశానికి ప్రయాణమయ్యాడు. హకీమ్\nచెప్పిన ప్రకారమే ఆయన వేపచెట్ల నీడల\nవిశ్రమిస్తూ, వేపచెట్ల గాలి అనుభవిస్తూ\nదారిలోనే తన ఆరోగ్యాన్ని తిరిగి సంపా\nదించగలిగాడు. స్వదేశానికి చేరేసరికి\nపూర్వం కన్న రెట్టింపు బలమూ, ముఖ\nకళా ఆయనలో కనబడింది.\nమంత్రి ఇల్లు చేరగానే నంబియారు\nఆయనను చూడవచ్చాడు. మంత్రి తన\nఅనుభవాలన్నీ నంబియారుకు వివరంగా\nచెప్పాడు.\n“మనం ఒకసారి జామొరిన్గారివద్దకు\nవెళదాం. మీ అనుభవాలను గురించి\nఇద్దరూ కలిసి జామొరిన్ దగ్గిరికి\nవెళ్ళారు. జామొరిన్ మంత్రి అనుభవాలు\nవిని చాలా ఆశ్చర్యపోయాడు.\n\"ఇందులో నా తప్పుచాలా ఉన్నందుకు\nమీరిద్దరూ నన్ను మన్నించాలి. మంత్రి .\nగారికి ఏజబ్బూ లేకుండానే. నే నాయనను\nఢిల్లీ ప్రయాణం కట్టించాను. చింతచెట్ల\nవల్ల కలిగే హాని ఏలినవారికి నిరూపించ\nటమే నా ఉద్దేశం. ఆ తరవాత వేపచెట్ల\nమహిమను హకీమ్ గారు నేను చెప్పకుం\nడానే నిరూపించారు. ఇప్పటికైనా ప్రజల\nమేలుకోరి మీరు చింతచెట్లు నాటించటం\nమాని వేపచెట్లు నాటించండి. అవకాశం\nవున్న ప్రతిచోటా వేపతోపులు వేయించటం\nమంచిది,\" అన్నాడు నంబియారు.\nజామొరిన్ మారుమాట చెప్పకుండా.\nతన రాజ్యమంతటా వీలయినన్ని వేపచెట్లు\nనాటించి వనమహోత్సవం జరిపించవల\nసిందిగా ఉత్తరువు చేశాడు.",
            "book_page_end": 62
        }
    ],
    "statistics": {
        "total_stories": 16,
        "author_counts": {
            "చందమామ బృందం": 9,
            "లలిత గాయత్రి": 1,
            "ఎం, డి. సౌజన్య": 1,
            "రావినూతల సువర్నాకన్నన్": 1,
            "వసుంధర": 1,
            "డా॥ బి. ఎస్. ఎస్. మూర్తి": 1,
            "శ్రీరామ కమల్": 1,
            "జొన్నలగడ్డ రత్న": 1
        },
        "genre_counts": {
            "సంపాదకీయం": 1,
            "చారిత్రక వ్యాసం": 1,
            "సాంఘిక కథ": 1,
            "హాస్యం": 1,
            "ఫాంటసీ, సాహసం": 1,
            "బేతాళ కథ": 1,
            "నీతి కథ": 3,
            "వైజ్ఞానిక వ్యాసం/పురాణం": 1,
            "వార్తా వ్యాసం": 1,
            "రాజకీయ/నీతి కథ": 1,
            "హాస్యం/సాంఘిక కథ": 1,
            "పౌరాణికం": 1,
            "సాంఘిక/హాస్యం": 1,
            "జానపద కథ": 1
        }
    }
}