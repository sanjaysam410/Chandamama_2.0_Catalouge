{
    "book_id": "చందమామ_1992_07",
    "stories": [
        {
            "title": "విలువలకు ప్రాధాన్యతనిచ్చే విద్య !",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "విద్య అనేది వృత్తిపరంగానే కాక, వ్యక్తిని ఆదర్శ పౌరుడిగా తీర్చిదిద్దే విలువలను కూడా కలిగి ఉండాలి.",
            "keywords": [
                "విద్య",
                "వృత్తివిద్య",
                "విలువలు",
                "పౌరసత్వం",
                "అభివృద్ధి"
            ],
            "characters": [],
            "locations": [],
            "content": "జూలై నెల రాగానే పాఠశాలలు, కళాశాలలు తెరుస్తారు. విద్యార్థు లకు నూతన విద్యాసంవత్సరం ఆరంభమవుతుంది. 'విలువలకు ప్రాధాన్యత నిచ్చే విద్య'. 'వృత్తివిద్య' అనే మాటలను మనం తరచూ వింటూ వుంటాం. ఈ రెండు మాటలకూ మధ్య తేడా ఏదైనా ఉన్నదా అన్న విషయం ఇప్పుడు కాస్త ఆలోచిద్దాం!\nవిద్యార్థిలో సత్ప్రవర్తన కలిగించి, అతని మానసిక అభివృద్ధికీ, బుద్ధివికాసానికీ, శారీరక దారుఢ్యానికీ దోహదం చేసి, అతన్ని సొంత కాళ్ళపై నిలబడగల పౌరునిగా తీర్చిదిద్దేది ఉత్తమ విద్యావిధానం. దీనినే విలువలకు ప్రాధాన్యతనిచ్చే విద్యగా చెప్పుకోవచ్చు.\nఇక వృత్తివిద్య అంటే తనకు తగిన ఒక వృత్తిని ఎన్నుకుని, ఆ వృత్తిలో శిక్షణ పొంది, ప్రావీణ్యతను సాధించడం. ఆ విద్య. నేర్చినవారికి మాత్రమే కాదు; వారిచుట్టూ వున్న సమాజానికి కూడా ఉపయోగకారిగా ఉండాలి!\n'విలువలకు ప్రాధాన్యత నిచ్చే విద్య '. 'వృత్తివిద్య' అంటూ పేర్లు వేరయినప్పటికీ —ఈ రెండింటికీ మధ్య పెద్ద తేడా లేదనే చెప్పాలి. ఎందుకంటే వృత్తివిద్యను నేర్చుకునేప్పుడు విద్యార్థికి అలవడే సత్ప్రవర్తన, ఏర్పడే కుశాగ్రబుద్ధి సమకూర్చుకునే నైతిక బలం, ఆ వ్యక్తిని -సమాజానికీ, దేశానికి ఉపయోగపడే ఆదర్శ పౌరునిగా తీర్చిదిద్దే అవకాశం ఎంతయినా ఉన్నది!",
            "book_page_end": 7
        },
        {
            "title": "ఆఫ్ఘనిస్తాన్లో శాంతి",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వార్తా విశేషం",
            "moral": "N/A",
            "keywords": [
                "ఆఫ్ఘనిస్తాన్",
                "ముజాహిదీన్లు",
                "నజిబుల్లా",
                "శాంతి",
                "ఎన్నికలు"
            ],
            "characters": [
                "డా॥ నజిబుల్లా",
                "ప్రొఫెసర్ సిబ్జతుల్లా",
                "గులుద్దీన్ హెక్ మత్యార్",
                "జనరల్ అబ్దుల్ రషీద్ దోస్తుమ్",
                "అహ్మద్ షా మసూద్",
                "జలాలుద్దీన్ హక్కానీ"
            ],
            "locations": [
                "ఆఫ్ఘనిస్తాన్",
                "కాబూల్"
            ],
            "content": "ఆఫ్ఘనిస్తాన్లో దాదాపుపధ్నాలుగుసంవత్స రాలపాటు నెలకొన్న యుద్ధవాతావరణం ముగిసింది. ముజాహిదీన్ గెరిల్లాలు మొదట-సోవియెట్ యూనియన్ ఏర్పాటు చేసిన బబ్రాక్ కర్మాల్ ప్రభుత్వంతోనూ ఆ తరవాత డా॥ నజిబుల్లా ప్రభుత్వం తోనూ, పోరాడసాగారు. అంతే కాదు. మత తీవ్రవాద వర్గాలు తమలో తాము పోరాడుకోసాగాయి !\nడా॥ నజిబుల్లా అధ్యక్ష పదవినుంచి దిగిపోవడానికి సంసిద్ధతను తెలియజేశాక, ముజాహిదీన్లు, ప్రొఫెసర్ సిబ్జతుల్లాను తాత్కాలిక ప్రభుత్వానికి నాయకత్వం వహించమని కోరారు. ఆయన ముప్ఫై ఒక్క మందిగల ' కౌన్సిల్ ' ను ఏర్పాటు చేసి, అందులో చేరమని మత తీవ్రవాద పక్షమైన హెర్బ్-ఇ-ఇస్లామీ నాయకుడు గులుద్దీన్హె హెక్ మత్యార్ను కోరాడు. అలా చేరడానికి హెక్ మత్యార్ కొన్ని షరతులు విధించాడు. నజిబుల్లా ప్రభుత్వానికి మద్దతునిచ్చిన జనరల్ అబ్దుల్ రషీద్ దోస్తుమ్ నాయకత్వంలోని ఉజ్బెక్ సైనికు లను రాజధాని కాబూలనుంచి, తొలగించా లన్నది ముఖ్యమైన షరతు. అయితే, ఎటువంటి షరతూ లేకుండా కౌన్సిల్ చేరాలని సిబ్జతుల్లా అభిప్రాయం వెలి బుచ్చాడు: దానికి రక్షణమంత్రి, జమాత్- ఇ-ఇస్లామీ నాయకుడూ అయిన అహ్మద్ షా మసూద్ మద్దతునిస్తున్నాడు.\nఇది ఇలా వుండగా, హెర్బ్-ఇ-ఇస్లామీ సైనికులు జనరల్ దోస్తుమ్ సేనలతో పోరా టానికి దిగి కాబూల్ నగరంమీద బాంబుల దాడి ప్రారంభించారు. ఆ దాడిలో పురాతన రాజభవనాలూ. ఆఖరికి అధ్యక్షుడి భవనమూ దెబ్బతిన్నాయి. అందువల్ల వెంటనే సైనికులను తొలగించడం క్షేమం కాదని తాత్కాలిక ప్రభుత్వం భావిస్తున్నది.\nజలాలుద్దీన్ హక్కానీ నాయకత్వం లోని ఒక కమిషన్, వివిధ వర్గాల మధ్య సయోధ్యను కుదర్చడానికి మంతనాలు జరిపే తన ప్రయత్నాన్ని కొనసాగించింది. దాని ఫలితంగా, తాత్కాలిక ప్రభుత్వ సభ్యులు: హెక్ మత్యార్తో విడివిడిగా చర్చలు జరిపారు. అయితే, ఆయన మసూద్ జరపవలసిన చర్చలు కార ణాంతరాలవల్ల వాయిదా పడింది. ఆఖరికి మే 25 వ తేదీ, జరిగిన సమావేశంలో పాత కక్షలను పాతి పెట్టి, ఇస్లామిక్ తాత్కాలిక ప్రభుత్వాన్ని నిలబెట్టాలని నిర్ణయం తీసు కున్నారు. పోరాటాలకు స్వస్తి చెప్పాలని కూడా తీర్మానించారు.\nఆరు నెలలలోగా ఎన్నికలు జరపాలనీ, కాబూల్ నుంచి సేనలను ఉపసంహ రించుకునేట్టు చేయాలనీ నిర్ణయాలు తీసు కున్నారు. కాబూల్ నుంచి సేనలను ఉప సంహరించుకుంటే తప్ప. హెకమత్యార్ ప్రభుత్వంలో పాలుపంచుకోడానికి నిరాక రించారు. అయినా, ఎన్నికలు జరిగేంత వరకు తాత్కాలిక ప్రభుత్వం కొనసాగా లంటే సేనలు ఉండడం చాలా అవసర మని ఇతరులు భావిస్తున్నారు.",
            "book_page_end": 10
        },
        {
            "title": "రాక్షసుడితో వివాహం",
            "book_page_start": 11,
            "pdf_page_start": 11,
            "pdf_page_end": 15,
            "author": "తిరుమల శ్రీ",
            "genre": "జానపద కథ",
            "moral": "నిజమైన ప్రేమ స్వార్థాన్ని, భౌతిక రూపాలను పట్టించుకోకుండా, వ్యక్తి యొక్క సత్ప్రవర్తనకు ప్రాధాన్యత ఇస్తుంది.",
            "keywords": [
                "రాక్షసుడు",
                "శాంతం",
                "ప్రేమ",
                "రాజ్యవిముక్తి",
                "శాపవిమోచనం"
            ],
            "characters": [
                "ధర్మవర్ధనుడు",
                "సువర్ణసుందరి",
                "సర్పదష్టుడు",
                "కంచుకుడు",
                "దేవ కామిని",
                "విక్రమసేనుడు"
            ],
            "locations": [
                "స్వర్ణపురి",
                "కౌండిన్యపురి",
                "వత్సల దేశం"
            ],
            "content": "పూర్వం స్వర్ణపురిని ధర్మవర్ధను డనే రాజు పాలించేవాడు. ఆయన కుమార్తె సువర్ణ సుందరి గొప్ప సౌందర్యవతి. కౌండిన్యపురిని పాలించే సర్పదష్టుడికి చారులద్వారా ఆమెను గురించి తెలిసింది. వెంటనే అతడికి సువర్ణసుందరిని వివాహ మాడాలన్న కోర్కె కలిగి. దూతద్వారా ధర్మవర్ధనుడికి కబురు పంపాడు.\nస్వర్ణపురి కంటే, కౌండిన్యపురి పెద్ద రాజ్యం. సర్పదష్టుడు, ధర్మవర్ధనుడి కంటే అన్ని విధాలా బలవంతుడు. అయినా రెట్టింపు వయసున్న సర్పదష్టు డికి, కుమార్తెను రెండవ భార్యగా పంపడం ధర్మవర్ధనుడికి ఇష్టం లేదు. అందువల్ల, ఆయన మర్యాదపూర్వకంగానే సర్పదష్టుడి కోర్కెను తిరస్కరించాడు.\nసహజాహంకారీ, దుష్టుడూ అయిన సర్పదష్టుడికిది అవమానకరంగా తోచింది. వెంటనే అతడు సేనలతో స్వర్ణపురి పైన దండెత్తి, ధర్మవర్ధనుడిని ఓడించి, ఆయననూ, భార్యనూ చెరసాలలో పెట్టించాడు.\nతర్వాత అతడు సువర్ణ సుందరిని కలుసుకుని. \"నీ సౌందర్యాన్ని గురించి విన్నక్షణంలోనే, నిన్ను వివాహమాడాలన్న కోర్కె కలిగింది. ఇష్టపూర్వకంగా నన్ను వివాహమాడావంటే, నీ తల్లిదండ్రులను చెరసాలనుంచి విడిపించి, రాజ్యం తిరిగి ఇచ్చివేస్తాను. కాదంటే, బలవంతంగా నైనా నిన్ను వివాహమాడక మానను,\" అన్నాడు.\nఇందుకు సువర్ణసుందరి కోపంగా, \"పుష్పాన్ని బలవంతంగా వికసింప చేయలేమన్న సత్యాన్ని గ్రహించలేని మూర్ఖుడివి నువ్వు. తప్ప ని స రయితే, నరభక్షకుడైన రాక్షసుడినైనా వివాహ మాడతానుగాని, నీవంటి దుష్టుణ్ణి మాత్రం ఏ పరిస్థితిలోనూ వివాహమాడను.\" ఆని జవాబిచ్చింది.\nసువర్ణ సుందరి తెల్లబోయి, ''ఇదేమిటి? మాటవరసకు ఏదో అన్నంతమాత్రాన, నిన్ను పెళ్ళాడ తానని ఎలా అను కున్నావు ? మానవకాంతకూ, రాక్షసుడికి ఎలా పొత్తు కుదురుతుంది !'' అన్నది.\n\"నువ్వు రాకుమారివి! ఆడిన మాట తప్పరాదు,\" అన్నాడు రాక్షసుడు.\nఒకపక్క సర్పదష్టుడి దౌర్జన్యానికి తోడుగా, ఈ రాక్షసుడి పీడ కూడా వచ్చి పడినందుకు, సువర్ణసుందరి కొంతసేపు విచారించి, చివరికి వాడితో, \"నన్ను వివాహ మాడాలంటే, నువ్వు మూడు షరతులకు ఆమోదం తెలపాలి,\" అన్నది.\n“ఏమిటా షరతులు?'' అని అడిగాడు కంచుకుడు ఆదుర్దాగా.\n“మొదటిది —తక్షణం నువ్వు మాంస భక్షణ మానెయ్యాలి. రెండవది — నీ హింసాప్రవృత్తిని వదులుకోవాలి. మూడ వది-మా రాజ్యంలో ఒక జీవనది ప్రవహిస్తున్నది. కాని, దానికి ఒకచోట ఒక చిన్న కొండ అడ్డంగా వుండడంతో, చాలా నీరు వృధాగా సముద్రంలో కి ప్రవహిస్తున్నది. నీవా కొండను తొలగిస్తే, మా రాజ్యంలో మరిన్ని ప్రాంతాలు సస్య శ్యామలమౌతాయి\" అన్నది.\nకంచుకుడు షరతుల్ని ఆలకించి, \"కొండను తొలగించడం 'క్షణాల మీద చేయగలను. కాని, మొదటి రెండు షరతులే చాలా కష్టసాధ్యమైనవి. అయినా, నీ కోసం వాటిని సాధించి, త్వరలోనే తిరిగొస్తాను,” అంటూ మాయమయ్యాడు.\nవారం రోజులు గడిచేసరికి, నదికి అడ్డుగా వున్న చిన్న కొండ తొలగింపబడిం దని, సువర్ణసుందరికి తెలిసింది. ఆ తర్వాత వారానికిల్లా, కంచుకుడు ఆమె దగ్గిరకు వచ్చాడు. వాడిప్పుడు బాగా చిక్కిపోయి వున్నాడు.\nరాకుమారి వాణ్ణి కారణం అడిగింది. వాడు ముఖం దీనంగా పెట్టి, \"నువ్వు పెట్టిన ష ర తు ప్ర కారం మాంసభక్షణ మానా ను. కందమూలాలు తిని 'బతకడం కష్టంగా వున్నది !\" అన్నాడు.\n''కంచుకా ! నీ పట్టుదలకు మెచ్చాను. నిన్ను వివాహమాడడానికిప్పుడు నాకే అభ్యంతరమూలేదు,\" అనిసువర్ణసుందరి, వాడితో సర్పదష్టుణ్ణి గురించి చెప్పి, \"ముందు ఆ దుర్మార్గుడి అడ్డంకి తొలగి పోవాలి కదా, వాణ్ణి చంపు!” అన్నది.\nఅందుకు కంచుకుడు కొంచెంసేపు ఆలోచించి, “నాకు సర్పదష్టుణ్ణి చంప డానికి క్షణం పట్టదు. కాని, ఇప్పుడా పని చెయ్యలేను. నీ షరతుప్రకారం నేనిప్పుడు శాంతస్వభావుణ్ణయిపోయాను. హింస నాకు గిట్టదు.\" అన్నాడు.\nఇది వింటూనే సువర్ణసుందరికి చాలా ఆనందం కలిగింది. తన కోసం వాడు తన రాక్షసప్రవృత్తినే మార్చుకున్నాడు. తొలిసారిగా ఆమెకు, వాడిపై ఇష్టం కలిగింది.\nఆమె ఒకటి, రెండు క్షణాలు ఆలో చించి, కంచుకుడితో, ‘\" సర్పదష్టుడు జీవించి వున్నంతకాలం, మన వివాహం సాధ్యపడదు. వాడు అన్యాయంగా మా రాజ్యాన్ని కబళించి, నా తల్లిదండ్రులను చెరసాలలో బంధించి, నన్ను బలవంతంగా పెళ్ళాడాలని చూస్తున్నాడు. అలాంటి వాణ్ణి చంపడంవల్ల, నీ వ్రతానికి భంగం కలుగుతుందనుకోకు,\" అన్నది.\nఅయినా కంచుకుడు అంగీకరించక, \"దుష్టుణ్ణి చంపడం తప్పుకాకపోవచ్చు! కాని నాకెలాంటి హానీ తలపెట్టనివాణ్ణి చంపి, నిన్ను పెళ్ళాడడమంటే, అది స్వార్థం కిందికి వస్తుంది. అందువల్ల నేనా పని చెయ్యలేను,\" అన్నాడు.\nసువర్ణసుందరి వెంటనే అతడి కేమీ జవాబివ్వలేక, “సరే, నన్ను కొంచెం ఆలోచించుకోనీ. ఒక వారం తర్వాత, ఈ ఉద్యానవనంలోనే కనిపించు,\" అన్నది.\nవారం గడిచింది. సువర్ణసుందరి ఉద్యానంలోని ఒక చెట్టుకింద కూర్చుని ఏమి చెయ్యడమా అని ఆలోచిస్తూండగా, కంచుకుడు అక్కడ ప్రత్యక్షమై \"రాకుమారీ ! ఏమాలోచించావు? ఏమిటి నీ నిర్ణయం?\" అని అడిగాడు.\nరాకుమారి ఏదో జవాబు చెప్పబో తున్నంతలో, సర్పదష్టుడు సుడిగాలిలా అక్కడికి వచ్చి, రాక్షసుడికేసీ సువర్ణ సుందరికేసి ఒకసారి గుడ్లురుముతూ చూసి \"అంత నిర్భయంగా మాట్లాడు తున్నావు. ఎవడీ రాక్షసుడు?\" అని సువర్ణసుందరిని ప్రశ్నించాడు.\nసువర్ణసుందరి ఏమీ తొట్రుపడకుండా, \"ఇతడూ, నీలాగే నన్ను వివాహమాడాలని చూస్తున్నాడు. అయితే, నీమాదిరిగా నన్ను నిర్బంధించి కాదు, ఇష్టపడితేనే!'' అన్నది.\nఆ మరుక్షణం, సర్పదష్టుడు ఒరలోంచి కత్తి దూసి, “ఓరీ, రాక్షసాధమా! నాతో పోటీ పడడానికి, నీకెన్ని గుండెలు! ఇప్పుడే నిన్ను యమపురికి అతిథి గా పంపిస్తాను,\" అంటూ కత్తితో కంచు కుడి గుండెల్లో పొడవబోయాడు.\nఇది చూసి కంచుకుడు కోపోద్దీపుడై, సర్పదష్టుడి చేతిలోని కత్తిని లాక్కుని, సర్పదష్టుణ్ణి వడిసి పట్టుకుని పైకెత్తి, గాలిలో గిరగిరా తిప్పి దూరంగా విసిరి వేశాడు. ఆపాటుకు సర్పదష్టుడు నెత్తురు కక్కుకుని, అప్పటికప్పుడే మరణించాడు.\nతమ రాజు అలా మరణించగానే, రాక్షసుడికి భయపడి కౌండిన్యపురి సేనలు, స్వర్ణపురిని విడిచి పారిపోయాయి. స్వర్ణపురి రాజూ, రాణీ చెరసాలనుంచి విడుదల చేయబడ్డారు.\nజరిగింది తెలుసుకుని తమ కుమార్తె రాక్షసుణ్ణి వివాహమాడతానంటే, రాజ దంపతులు కలవరపడ్డారు. సర్పదష్టుడి లాంటి నరరూపరాక్షసులైన మానవుల కంటే, వికృతరూపుడైనా ఉత్తముడైన కంచుకుడు వేయిరెట్లు మేలన్నది. సువర్ణసుందరి. రాజు ధర్మవర్ధనుడు ఆమె వివాహానికి అంగీకరించక తప్పలేదు.\nఒక శుభముహూర్తాన సువర్ణసుందరికీ, కంచుకుడికి అత్యంత వైభవంగా వివాహం జరిగింది. ఆ సమయంలో ఒక గొప్ప వింత జరిగింది. అదేమంటే-కంచుకుడు, సువర్ణ సుందరి మెడలో తాళికట్టగానే, వాడి రాక్షస రూపం పోయి అందాల రాకుమా రుడుగా మారిపోయాడు.\nఅందరూ అమితాశ్చర్యంతో చూస్తూం డగా, అతడిలా చెప్పాడు: నేను వత్సల దేశపు యువరాజు విక్రమసేనుణ్ణి గురు కులంలో విద్య ముగించుకుని దేశ పర్యటన చేస్తూండగా, ఒక చోట దేవ కామిని ఒ కామే తారసపడి, నన్ను తమలోకానికి వచ్చి వివాహమాడవలసిందిగా కోరింది. నేనం దుకు అంగీకరించలేదు. ఆమె ఆగ్రహించి నన్ను రాక్షసుడివికమ్మని శపించింది. అంతటి శిక్ష విధించడం న్యాయం కాదని నేను వేడుకోగా శాంతించి, రాకుమారి ఎవరైనా నన్ను ఇష్టపడి వివాహమాడితే, శాపం తొలగిపోయి నాకు తిరిగి మామూలు రూపం వస్తుందని చెప్పింది!\nఇది విని అందరూ హర్షధ్వానాలు చేశారు. సువర్ణసుందరీ, ఆమె తల్లిదండ్రుల ఆనందానికి మేర లేకపోయింది.\nతర్వాత విక్రమసేనుడు, సువర్ణ సుందరిని తన దేశానికి తీసుకువెళ్ళాడు. కొంతకాలంజరిగాక వత్సల దేశానికే కాక, ధర్మవర్ధనుడికి పుత్ర సంతానం లేని కారణంగా, స్వర్ణపురికి కూడా తానే రాజయి, ప్రజానురంజకంగా చాలాకాలం రాజ్యపాలన చేశాడు.",
            "book_page_end": 15
        },
        {
            "title": "రాజనీతి!",
            "book_page_start": 16,
            "pdf_page_start": 16,
            "pdf_page_end": 16,
            "author": "—కోనేనాగ వెంకట ఆంజనేయులు",
            "genre": "నీతి కథ",
            "moral": "ఒక వ్యక్తి యొక్క జీవనోపాధిని, కుటుంబ బాధ్యతలను దృష్టిలో ఉంచుకుని క్షమించడం, కొత్తగా మరొకరిని నియమించడం కంటే తెలివైన రాజనీతి అవుతుంది.",
            "keywords": [
                "రాజనీతి",
                "అవినీతి",
                "కోశాధికారి",
                "క్షమ",
                "విజ్ఞత"
            ],
            "characters": [
                "హేలాపురి రాజు",
                "మహారాణి",
                "వీరభద్రుడు"
            ],
            "locations": [
                "హేలాపురి"
            ],
            "content": "హేలాపురి రాజుగారి కోశాధికారి వీరభద్రుడు అవినీతిపరుడుగా పేరు తెచ్చుకున్నాడు. దొంగ లెక్కలు చూపించి, ఖజానా సొమ్ము సొంతానికి వాడుకుంటున్నాడని, అతడి మీద చాలా ఆరోపణలు రాజుగారికి చేరాయి.\nఅందరూ ఊహిస్తున్నట్లుగానే, ఒక రోజు మహారాజు నుంచి వీరభద్రుడికి పిలుపు వచ్చింది. ఈ దెబ్బతో వీరభద్రుడి కోశాగారపదవి ఊడిపోయినట్టే అనుకున్నారందరూ.\nఅయితే మహారాజు, అతణ్ణి లెక్కల్లో మరొకసారి అవకతవకలు కనిపిస్తే క్షమించనని గట్టిగా హెచ్చరించి వదిలేశాడు. అవినీతిపరుల్ని ఏమాత్రం సహించని మహారాజు, వీరభద్రుణ్ణి ఎలా క్షమించాడో ఎవరికీ అర్థం కాలేదు. మహారాణి కూడా ఇదే సందేహాన్ని వెలిబుచ్చింది, మహారాజు ముందు.\nఅందుకు మహారాజు చిరునవ్వునవ్వి, “వీరభద్రుడు అంతగా అందచందాల్లేని కుమార్తె లిద్దరికీ వివాహాలు చేశాడు. చక్కని సొంత గృహం కట్టుకున్నాడు. ఇక్కడ ఉద్యోగం పోతే, మరెక్కడా ఉద్యోగం దొరకనంతగా ఇప్పుడు వయసు మీరిపోయింది. గనక, ఇకముందు ఖజానా సొమ్ము ముట్టడు. ఇన్నాళ్ళు వీరభద్రుడు దొంగలెక్కలు చూపి, మోసం చేస్తున్నాడని అనుమానం కలిగినా పోనీ అని క్షమించి ఊరుకున్నాను. ఈ పరిస్థితుల్లో, కోశాధికారిగా కొత్తవాణ్ణి నియమిస్తే, తిరిగి వీరభద్రుడి కథే మొదలవుతుంది. మరి, నా నిర్ణయం సరైనదా, కాదా ? నువ్వే చెప్పు,” అన్నాడు.\nమహారాణి మందహాసం చేస్తూ, అవునని తల ఊపింది.",
            "book_page_end": 16
        },
        {
            "title": "మాయా భవనం",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ధారావాహిక",
            "moral": "దురాశ, స్వార్థం మరియు రహస్యంగా ఇతరులకు హాని తలపెట్టడం చివరికి వ్యక్తి నాశనానికి దారితీస్తుంది.",
            "keywords": [
                "మాయాజాలం",
                "కుట్ర",
                "యువరాణి",
                "జ్యోతిష్యం",
                "రాజ్యకాంక్ష"
            ],
            "characters": [
                "వీరసేన మహారాజు",
                "మహారాణి",
                "విద్యావతి",
                "ఉగ్రసేనుడు",
                "వాచస్పతాచార్యులు",
                "జగత్పతి",
                "కైలాసపతి",
                "ఉమాపతి"
            ],
            "locations": [
                "వీరసేన రాజ్యం",
                "హిమగిరి",
                "సరోవర విడిది భవనం",
                "మాయా భవనం"
            ],
            "content": "[జ్యోతిషాచార్యుడి సలహా ప్రకారం, వీరసేన మహారాజు, మహారాణితో కలిసి, సరోవర విడిది భవనంలో విశ్రాంతి తీసుకుంటున్న కుమార్తె విద్యావతిని చూడడానికి మూడవసారి వెళ్ళి నప్పుడు అక్కడ ఆమె కనిపించలేదు. ఆమె జాడ తెలుసుకోవడం ఎలాగా అని ఆలోచిస్తూ, మహారాజూ, మహారాణి, సేనానాయకుడు ఉగ్రసేనుడూ రాజప్రాసాదం చేరారు. తరవాత ]\nవీరసేన మహారాజు సభామంటపంలో కొలువుదీరాడు. మంత్రులూ, సేనానాయ కులూ, దండనాయకులూ, సలహా దారులూ, అందరూ సభకు హాజరయ్యారు. రాజు వారికి యువరాణి అదృశ్యమైన సంగతి క్లుప్తంగా వివరించాడు.\nరాజు మాటలు వినగానే సభలో ఒక మూల గుసగుసలు ప్రారంభమయ్యాయి. రాజు అటు కేసి తిరిగి చూశాడు. అప్పుడు రాజుగారి సలహాదారుడు ఒకడు లేచి నిలబడి, \"మహాప్రభువులు మన్నించగల మంటే ఒక చిన్న విన్నపం!\" అన్నాడు. చెప్పు అన్నట్టు రాజు తల పంకించాడు. \"యువరాణి విద్యావతీదేవి గారిని వేసవి విడిది భవనానికి తరలించినప్పుడు, దీవికి కట్టుదిట్టమైన కాపలా వుంచక పోవడం ఆశ్చర్యం కలిగిస్తున్నది. యువ రాణికి తోడుగా ఒక వృద్ధపరిచారికను మాత్రం పంపడం, ఆహారపానీయాలు తీసుకువెళ్ళే పరిచారికలు సైతం వెంటనే తిరిగి రావాలని జ్యోతిషాచార్యులు నిబంధ నలు విధించడం మరీ విడ్డూరంగా ఉన్నది!'' అన్నాడు ఆ సలహాదారు.\nఅతని మాటలు సభలో కొంత కలకలం పుట్టించాయి. \" ఈ విషయంలో వాచస్పతాచార్యు లను శంకించడం భావ్యం కాదు. ఆయన రాజకుటుంబానికి అత్యంత ఆప్తులు. ఆయనపట్ల మాకు అచంచలమైన విశ్వాసం ఉన్నది. పైగా నిన్న ఆయనే స్వయంగా జగత్పతాచార్యుడితో పాటు వచ్చి, ఈ రోజు వేకువజామున వెళ్ళి యువరాణిని చూసి రమ్మని మాకు సలహా ఇచ్చారు. యువరాణికి కాస్త క్లిష్టమైన దశ ఆరంభం కానున్నదని కూడా హెచ్చరించారు. అటువంటి వారిని శంకించడం ఏమాత్రం సమంజసం కాదు!'' అన్నాడు రాజు. సభలో ఒక్క నిమిషం నిశ్శబ్దం ఆవ రించింది. \" జగత్పతాచార్యుడు. ఎవరు ? '' అని అడిగాడు ఉగ్రసేనుడు. “ప్రధాన జ్యోతిషాచార్యుల మిత్రుడు. ఆయన కూడా గొప్ప జ్యోతిష్కుడు. వాచస్పతాచార్యులు ముఖ్య విషయాలలో ఆయనను సంప్రతిస్తూ వుంటారు! '' అన్నాడు రాజు.\nయువరాణి అదృశ్యమైన విషయం ప్రజలకు చాటింపు వేయాలని నిర్ణయం తీసుకున్న తరవాత సభ ముగిసింది.\nచాటింపు విని ప్రజలు దిగ్భ్రాంతు లయ్యారు. నగర ప్రజలు అక్కడక్కడ గుంపులు గుంపులుగా చేరి పలు పలు విధాలుగా మాట్లాడుకోసాగారు. '' యువరాణిని అపహరించేటటువంటి నీచుడు, మన రాజ్యంలో వుండడు! '' అన్నది ఒక వృద్ధురాలు. \" సరోవరానికి ఆనుకుని వున్న అర ణ్యంలోని కొండగుహలన్నీ, అరచేతిగీతల్లా నాకు స్పష్టంగా తెలుసు. ఇప్పుడే నేను యువరాణిని వెదకడానికి బయలుదేరు తాను!'' అన్నాడొక యువకుడు.\nఈలోపల యువరాణి అదృశ్యమయిం దన్న వార్త తెలిసిన వాచస్పతాచార్యులు రాజభవనం చేరి, రాజును ప్రభూ ! నేను విన్నది నిజమేనా?\" అని అడిగాడు. '' జరగవలసిందేదో జరిగిపోయింది. అయినా, ఇప్పుడు విద్యావతికి ఎటువంటి అపాయమూ రాకూడదు. అందుకు మనం చేయగలిగిందేమిటో సెలవివ్వండి. ఆమె క్షేమం కోరి, నివాసస్థానంలో మార్పును సూచించింది మీరు. అక్కడ జరగకూడనిది జరిగిపోయింది. ఆమె ఇప్పుడు ఎక్కడున్నదో కనుగొనే మార్గం కూడా మీరే చెప్పాలి!\" అన్నాడు రాజు గంభీరంగా. విద్యావతి చాలా సుకుమారి. ఆమె ఇప్పుడెక్కడున్నదో కదా ? ఆమెకు ఎటు వంటి ఆపదా రాకూడదు!\" అన్నది మహారాణి, కళ్ళనీళ్ళతో. వాచస్పతాచార్యులు ఒక్క నిమిషం ఏమీ మాట్లాడలేక పోయాడు. ఆతరవాత రాజదంపతులను ఓదారుస్తూ, ‘\" విచా రించకండి మహారాజా! యువరాణికి ఎటువంటి ఆపదా రాదు. పూర్ణచంద్రు డికి పట్టే గ్రహణంలాంటిదే ఇది. నేను ఇప్పుడే వెళ్ళి, ఆమె జాతకాన్ని మరొక సారి జాగ్రత్తగా పరిశీలించి చూసి, ఆమె ఏ దిశలో వున్నదో తెలుసుకుని వచ్చి మీకు చెబుతాను ! \" అని అక్కడినుంచి బయలుదేరాడు.\nఇంటికి చేరిన వాచస్పతాచార్యులు, విద్యావతి జాతకాన్ని ముందుంచుకుని దీక్షగా పరిశీలించసాగాడు. తాళపత్ర గ్రంథాలను తీసి చదవసాగాడు, ఎంత సేపటికీ జగత్పతాచార్యుడి జాడ లేదు. ఆ రోజే కాదు, మరునాడూ అతడు రాలేదు. మూడవ రోజు కూడా రాలేదు. జగత్పతి ఎక్కడికి వెళ్ళాడా అని వాచస్పతా చార్యులు ఆశ్చర్యంతో ఆలోచించ సాగాడు. యువరాణి ఉన్నట్టుండి నీర సించి పోవడం ; అందుకు తాను సూచిం చిన నివారణోపాయం: ఆ విషయంగా తాను జగత్పతితో చర్చించిన సంగతి - మొదలైన విషయాలు వాచస్పతి మన సులో కదలాడ సాగాయి.\nజగత్పతి, రాజవంశానికి చెందినవాడు. జగత్పతి పితామహుడు కైలాసపతి - హిమగిరి రాజు త్రిలోకపతికి తమ్ముడు. వృద్ధుడైన అన్నకు సంతానం లేనందు వల్ల, ఆయన తదనంతరం తానే హిమ గిరికి రాజు కాగలనని కైలాసపతి కలలు గన్నాడు. అయితే, త్రిలోకపతి మరణా నంతరం, ఆయన సహెూదరి కుమారుడు ఉమాపతి హిమగిరి రాజ్యాధికారాన్ని చేపట్టాడు. కైలాసపతి రాజ్యభ్రష్టుడై అరణ్యాల పాలయ్యాడు. హఠాత్తుగా తనకు కలిగిన దురదృష్టానికి కారణం అన్వేషించడంవల్ల, ఆయనకు క్రమంగా జ్యోతిషశాస్త్రంపట్ల ఆసక్తి ఏర్పడింది. దేశదేశాలలోని జ్యోతిష్కులనూ, దైవజ్ఞు లనూ సందర్శిస్తూ, మానవ జీవితాలలో విధి తీసుకు వచ్చే మార్పులను గురించి తెలుసుకుంటూ కాలం వెళ్ళబుచ్చాడు. కైలాసపతి కుమారుడు గజపతి కూడా జ్యోతిషంపట్ల ఆసక్తి కనబరిచాడు. ఆయన తన కుమారుడు జగత్పతికి జ్యోతిషశాస్త్రంతో పాటు తాను పురాతన గ్రంథాలనుంచీ, ఆటవిక జాతుల ప్రజల నుంచీ నేర్చుకున్న మంత్ర తంత్రాలనూ, మాయాజాలాన్నీ నేర్పాడు.\nజగత్పతి, రాజ్యభ్రష్టులయిన తన తాత తండ్రులు, అరణ్యమధ్యంలో నిర్మించుకున్న భవనాన్ని మరింత బ్రహ్మాండమైన భవనంగా పునర్నిర్మించు కున్నాడు. అక్కడ ఏకాంతంగా మంత్ర తంత్రాలలోనూ, మాయాజాల విద్యలోనూ అహర్నిశలు దీక్షతో కృషిచేస్తూ ప్రావీణ్య తను పెంపొందించుకో సాగాడు.\nజగత్పతి జ్యోతిషశాస్త్రం, మంత్ర తంత్రాలతో మాత్రమే తృప్తిపడలేదు. కాలం కలిసి వస్తే, హిమగిరి రాజ్యానికి కాకపోయినా, మరే రాజ్యానికైనా, ఏనాటి కైనా తాను రాజ కాకపోతానా అన్న ఆశకొద్దీ రాజ్యాంగ వ్యవహారాలను కూడా అధ్యయనం చేయసాగాడు. అతడు కలలుగన్న అవకాశం ఇప్పుడు తానుగా వచ్చి తలుపు తట్టినట్టు భావించాడు జగత్పతి !!\nవీరగిరి రాజు ఏకైక కుమార్తె విద్యా వతి సరోవర విడిదిభవనంలో ఒంటరిగా ఉన్నది. ఈ క్లిష్టదశ పూర్తయిన వెంటనే యువరాణికి వివాహయోగం ఉన్నదని వాచస్పతాచార్యులు సెల విచ్చారు. విద్యావతి వివాహం తనతో అయినట్టయితే వీరగిరి సింహాసనం తన వశమవుతుంది కదా, అన్న ఆలోచన జగత్పతిని ఒక చోట నిలబడ నివ్వలేదు. రహస్యంగా వెళ్ళి సరోవర పరిసర ప్రాంతాలను పరీక్షించి చూశాడు. పడవ రేవుకు దూరంగా చెట్ల మధ్య వున్న చిన్న మార్గాన్ని కనుగొన్నాడు. ఎవరికీ తెలియకుండా అక్కడొక పడవను కూడా ఏర్పాటు చేశాడు.\nవిడిది భవనంలో వున్న యువరాణిని రహస్యంగా అరణ్యమధ్యంలో వున్న మాయాభవనానికి తరలించుకుని వెళ్ళి, అక్కడే దాచి వుంచి, గ్రహస్థితి బాగుపడిన తరవాత, ఏమీ ఎరగనట్టు తనే ఆమెను తీసుకొని వెళ్ళి రాజుకు అప్పగించినట్టయితే, రాజదంపతులు పర మానందభరితులైపోతారు. కృతజ్ఞతా భావంతో వాళ్ళు యువరాణిని తనకే ఇచ్చి వివాహం జరపవచ్చు —జగత్పతి ఇలా ఆలోచించి తన పథకానికి కార్య రూపం ఇవ్వడానికి రంగంలోకి దిగాడు !\nఅసలు విషయం తెలియని వాచస్పతా చార్యులు, జగత్పతి కోసం ఎదురు చూశాడు. కాని, మూడు రోజులయినా జగత్పతి జాడ కనిపించలేదు. నాలుగవ రోజు వాచస్పతాచార్యులు రాజదర్శనానికి బయలుదేరాడు.\nరాజభవనం చేరేసరికి అక్కడ సేనా నాయకుడు ఉగ్రసేనుడు, యువరాణిని వెతకడానికి భటులను నలువైపులకూ పంపిన వివరాలను రాజుకు వివరిస్తు న్నాడు. వాచస్పతిని చూడగానే రాజు, \"విద్యావతి క్షేమంగా ఉన్నది కదా?\" అని అడిగాడు. \"మహారాజా ! ఈ విషయంలో మీకు అణుమాత్రం కూడా అనుమానం వద్దు. యువరాణి సురక్షితంగా ఉంటుంది. ఆమెకు ప్రాణభయం లేదు. గ్రహ బలాన్నిబట్టి చూస్తే, యువరాణి ఇప్పుడు రాజధానీ నగరానికి పశ్చిమ దిశలో ఉండాలి. కాబట్టి ఆ దిశలో వెతి కించడం మంచిది !'' అన్నాడు వాచస్పతా చార్యులు. \"మన రాజ్యానికి పశ్చిమంగా, కొండలూ, అడవులే కదా ఉన్నాయి! అయినా, మన సైనికులు, ఆ మహా రణ్యంలో మానవమాత్రులు వెళ్ళగలిగి నంత దూరం వెళ్ళి, వెతికి వచ్చారు. ఉత్తర దిశగా వెళ్ళిన సైనికులు మాత్రం ఇంకా తిరిగి రాలేదు!\" అన్నాడు ఉగ్ర సేనుడు. వాళ్ళు రానీ, ఆ తరవాత జ్యోతి షాచార్యుల సలహా ప్రకారమే మరికొంత మంది సైనికులను మళ్ళీ దక్షిణ దిశకు పంపుదాం. అది సరేగాని, ఎవరో ఒక యువకుడు విద్యావతిని వెతకడానికి అనుమతి కోరుతున్నట్టు చెప్పావు. ఎక్క డా యువకుడు ? సైనికులను తనవెంట పంపమంటున్నాడా ఏం?\" అని అడిగాడు రాజు. \"లేదు మహారాజా! అతడు విద్యా పతిని వెదకడానికి ఒంటరిగానే వెళ తాడట. అందులో విజయం సాధిస్తే సరేసరి. ఒకవేళ ఆ ప్రయత్నంలో తను ప్రాణాలు కోల్పోయినట్టయితే, వేరొక దిక్కులేని వృద్ధురాలయిన తన తల్లి సంరక్షణా బాధ్యతలు మనమే స్వీక రించాలని ప్రార్థిస్తున్నాడు. ఆ యువకుణ్ణి చూస్తూంటే సామాన్యుడిలా కనిపించడం లేదు. అతనికి ఒక అవకాశం ఇవ్వడం మంచిదనుకుంటాను, అందులో అతడు విజయం సాధించినా ఆశ్చర్యం లేదు!'' అన్నాడు ఉగ్రసేనుడు. “అలాగా ? ఎక్కడా యువకుడు ?\" అని అడిగాడు రాజు. \"కోట గుమ్మం ముందే ఉన్నాడు. పిలిపించమంటారా?\" అని అడిగాడు ఉగ్రసేనుడు. \"తీసుకు రమ్మను,'' అన్నాడు రాజు. ఆ యువకుణ్ణి లోపలికి తీసుకు రమ్మని, అక్కడ నిలబడిన ఒక భటుణ్ణి ఆజ్ఞాపించి, ఉగ్రసేనుడు, వాచస్పతా చార్యులకేసి తిరిగి, \"మీరీ మధ్య జగత్పతాచార్యులను చూశారా?\" అని అడిగాడు. \"లేదు ! ఆయన నా దగ్గిరికి వచ్చి నాలుగు రోజులయింది. రోజూ వచ్చే వాడు; ఇప్పుడు రాకపోవడం ఆశ్చర్యంగా ఉన్నది. మరేదైనా కార్యంమీద వేరెక్కడి కయినా వెళ్ళాడేమో! ఆయన రాగానే మీ దగ్గిరికి పంపమంటారా?” అని అడి గాడు వాచస్పతాచార్యులు. \"వద్దు. నాలుగు రోజులక్రితం, మీతో పాటు జగత్పతాచార్యులు కూడా రాజ దర్శనానికి వచ్చాడని రాజుగారు చెప్పారు. ఇప్పుడు విద్యావతి గురించి ఆయన ఏమైనా చెప్పారేమో తెలుసుకుందామని అడిగాను. అంతే!\" అన్నాడు ఉగ్ర సేనుడు. వాచస్పతాచార్యులు, లేచి నిలబడి రాజుకు నమస్కరించి బయలుదేర బోయాడు. అంతలో భటుడు ఒక యువ కుణ్ణి అక్కడికి తీసుకు వచ్చాడు. అంద మైన ఆ యువకుడి చురుకైన కళ్ళలోకి చూసి, జ్యోతిషాచార్యులు ఒక్క క్షణం ఆశ్చర్యపోయాడు. యువరాణిని వెతి కేందుకు, ఒంటరిగా వెళ్ళడానికి సాహ సించిన ఆ యువకుడు ఎవరై ఉంటాడా అని ఆలోచిస్తూ, ఆయన రాజప్రాసాధం వెలుపలికి వచ్చాడు.",
            "book_page_end": 24
        },
        {
            "title": "వీణాధరి నిర్ణయం",
            "book_page_start": 25,
            "pdf_page_start": 25,
            "pdf_page_end": 30,
            "author": "ఎస్. శివనాగేశ్వరరావు రచన",
            "genre": "బేతాళ కథలు",
            "moral": "కేవలం భౌతిక సౌందర్యం కంటే, నిస్వార్థమైన ప్రేమ, మంచి గుణాలు, మరియు ఆత్మగౌరవంతో కూడిన నిర్ణయం జీవితంలో శాశ్వత ఆనందాన్ని ఇస్తుంది.",
            "keywords": [
                "బేతాళుడు",
                "వీణాధరి",
                "రాజకుమారుడు",
                "ప్రేమ",
                "నిర్ణయం"
            ],
            "characters": [
                "విక్రమార్కుడు",
                "బేతాళుడు",
                "రాజయ్య",
                "వీణాధరి",
                "శివుడు",
                "విజయదీపుడు",
                "మహారాణి చంద్రావతి"
            ],
            "locations": [
                "చంద్రశిలారాజ్యం",
                "శక్తిపురి",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, చేపట్టిన కార్యం సాధించి తీరాలన్న పట్టు దలతో, అర్ధరాత్రివేళ ఈ శ్మశానంలో నువ్వు పడుతున్న శ్రమ చూస్తూంటే, నాకు నిన్ను గురించి ఒక శంక కలుగు తున్నది. అదేమంటే అసలు నువ్వు సాధించదలచిన కార్యమేమిటి? అది నీ శక్తి సామర్థ్యాల కూ, ప్రతిభకూ కీర్తి ప్రతిష్ఠలు తెచ్చేదా ? లేక నలుగురిలో నిన్ను అవమానమూ, అపహాస్యాలపాలు చేసేదా? ఎందుకంటే ఎవరూ తమ స్థాయికి మించిన పనులకు పూనుకో రాదని అనుభవజ్ఞులు చెబుతూంటారు. వారి మాటల్లోని వాస్తవాన్ని నిరూపించేం దుకు ఉదాహరణగా, వీణాధరి అనే ఒక యువతి కథ చెబుతాను, శ్రమ తెలియకుండా, విను.\" అంటూ ఇలా చెప్పసాగాడు.\nచంద్రశిలారాజ్యంలో రాజయ్య అనే పేదరైతు వుండేవాడు. అతడి భార్య కామాక్షి. వాళ్ళకు చాలాకాలం గడిచాక, ఒక ఆడపిల్ల పుట్టింది. ఆ శిశువును చూసి అందరూ అద్భుతం చెందారు. ఆ శిశువు కనుముక్కు తీరుతోపాటు శరీరంమేలిమి బంగారంతో తులతూగేలా వున్నది. అటు వంటి అందాలరాశి తన కుమార్తె అయి నందుకు రాజయ్య సంతోషించి, ఆమెకు వీణాధరి అని పేరు పెట్టుకున్నాడు.\nఅలా నెలలూ, సంవత్సరాలూ గడిచి పోతూ, వీణాధరి పెరిగి పెద్దదవుతున్న కొద్దీ, ఆమె సౌందర్యం మరింత వికసించ సాగింది. అమ్మలక్కలు ఆమెతో, ''నీ అద్భుత సౌందర్యం చూసి, ఏ రాజ కుమారుడో నిన్ను వివాహం ఆడకపోడు!'' అని హాస్యమాడుతూండేవాళ్ళు.\nఈ విధంగా వీణాధరి మనస్సులో తన వంటి అందగత్తెకు సరిజోడు, ఏ రాజ కుమారుడో తప్పసామాన్యుడు కాదనే అభి ప్రాయం బలంగా ముద్రపడిపోయింది.\nరాజయ్య మిత్రుడు చంద్రయ్యకు శివు డనే కొడుకున్నాడు. వీణాధరి పుట్టినప్పటి నుంచీ చంద్రయ్య, రాజయ్యతో, “నీ కూతుర్ని నా కోడలుగా చేసుకుంటాను!'' అంటూండేవాడు.\nవీణాధరి, శివుడు యుక్తవయస్కు లయ్యారు. ఒకనాడు శివుడు, వీణాధరితో, \"వీణా! నా మనసులోని మాట చెబు తున్నాను. నీవంటే నాకు ప్రాణం. నువ్వు అంగీకరిస్తే మన పెళ్ళి జరిగేలా చూస్తాను.'' అన్నాడు.\nఅందుకు వెంటనే వీణాధరి, “నిన్ను పెళ్ళాడాలన్న కోరిక నాకేమాత్రం లేదు,\" అన్నది.\nఆ మాటలకు శివుడు నొచ్చుకుని, ''ఇందులో బలవంతం ఏమీ లేదు. నేను మాత్రం నిన్ను తప్ప మరెవరినీ పెళ్ళాడ లేను,\" అన్నాడు.\nఆ జవాబుకు వీణాధరి మౌనంగా వూరుకున్నది. తనవంటి సామాన్యురాలు, రాకుమారుణ్ణి వివాహమాడి రాణివాసం చేయడానికి అసాధారణమైన సౌందర్యమే కాక, మంచి వేషభాషలు, నడవడిక కూడా అవసరం అని, ఆమె ఆలోచిం చింది. ఇందుకుగాను కొంతకాలం మహా రాణికి పరిచారికగా వుండి అనుభవం గడించడం అవసరం అనుకున్నది.\nవీణాధరి స్నేహితురాలైన పద్మదీపిక అనే యువతి, మహారాణి చంద్రావతి వద్ద పరిచారిక గా పనిచేస్తున్నది. ఆమె ద్వారా, వీణాధరి మహారాణి వద్ద పరిచా రికగా ఆశ్రయం సంపాయించింది.\nఒకసారి మహారాణి వద్దకు ఒక చిత్ర కారుడు వచ్చి, \"మహారాణీ! నేనొక చిత్రపటం తయారు చేసి, తమకు కాను కగా ఇచ్చేందుకు తెచ్చాను.\" అన్నాడు. వీణాధరి ఆ చిత్రపటాన్ని అందుకుని, మహారాణికి ఇచ్చింది.\nఆ చిత్రపటంలో అస్తమిస్తున్న సూర్యుడు అద్భుతంగా చిత్రించబడ్డాడు. ఆ చిత్రంలోని రంగుల మేళవింపుకు ముగ్ధురాలైన చంద్రావతి, చిత్రకారుడికి వేయి వరహాలు బహుమతిగా ఇచ్చింది. తర్వాత ఆమె. వీణాధరిని దగ్గరికి పిలిచి, \"ఎలా వుంది చిత్రపటం?\" అని అడిగింది. అందుకు వీణాధరి, \"రోజూ చూసే సూర్యుడే గదా! అందులో విశేష మేమున్నది. ఏమయినా, దీనికి వేయి వరహాల బహుమతి చాలా ఎక్కువను కుంటాను.\" అని జవాబిచ్చింది. ఆ మాటలకు మహారాణి నవ్వి. \"వీణా, భగవంతుడు నీకు అందమైన రూపం ఇచ్చాడేగాని, కళాహృదయాన్ని ఇవ్వలేదు. సరే. ఇచ్చే బహుమానం మా స్థాయికి తగినట్లుండాలన్న సంగతి నువ్వెరగవా ?\" అన్నది.\nఒక రోజు మహారాణీ, మహారాజూ తమ మందిరంలో కూర్చుని వుండగా, వీణాధరి వింజామర వీస్తున్నది. అప్పుడు ఒక గూఢచారి అక్కడికి వచ్చి. “మహారాజా! వైదేహీరాజు మన రాజ్యంపై దాడి చేయ డానికి సైన్యాన్ని సమాయత్త పరిచాడు. దాడి ఏ క్షణాన అయినా జరగవచ్చు.\" అని చెప్పి వెళ్ళిపోయాడు.\nయుద్ధవార్త వినగానే వీణాధరి భయంతో కంపిస్తూ, వింజామర వీచడం మరిచి పోయింది. మహారాణి మాత్రం నిశ్చలంగా ఏదో ఆలోచిస్తూ వుండిపోయింది.\nమహారాజు, ఆమెతో, '\"శక్తిసింహుడు దాడి చేయవచ్చుగాని, అది అకస్మాత్తుగా మాత్రం కాదు. అతడు దాటవలసిన స్వర్ణముఖినదీ తీరాన మన సైన్యం తగు జాగ్రత్తలోనే వున్నది !\" అని వీణాధరి కేసి తల తిప్పి చూసి \"అంతఃపురంలోని వాళ్ళే యుద్ధవార్త విని ఇంతగా భయపడి పోతే, ఇక సామాన్యుల మాటేమిటి? ధైర్యంగా వుండడం నేర్చుకో.'' అన్నాడు.\nఒకనాడు రాణి చంద్రావతి వనవిహా రానికి బయలుదేరింది. ఆమెతో పాటు పరిచారికలందరూ బయలుదేరారు. అయితే, వీణాధరి మాత్రం శిరోవేదన నెపం పెట్టి తప్పించుకున్నది. అందుకు కారణం — మహారాణి లేనప్పుడు, ఆమె నగలు అలంకరించుకుని, అద్దంలో చూసుకోవాలన్న కోరిక, వీణాధరికి చాలా కాలంగా వున్నది.\nమహారాణి వనవిహారానికి వెళ్ళగానే వీణాధరి. ఆమె పట్టువస్త్రాలు ధరించి, బంగారు ఆభరణాలు అలంకరించుకుని అద్దం ముందు నిలబడింది.\nఅంతలో ఒక యువకుడు, అక్కడికి వచ్చాడు. అతడు వీణాధరి సౌందర్యానికి అబ్బురపాటు చెంది, \"సుందరీ! ఎవరు నువ్వు?\" అని ప్రశ్నించాడు.\nసాధారణమైన దుస్తులు ధరించి వున్న, ఆ యువకుణ్ణి చూసి వీణాధరి, అతణ్ణి ఆటపట్టించాలనుకుని, \" నేను శక్తిపురి రాజ్య యువరాణిని. ఈ రాజ్యం మహారాణి ఆహ్వానం పంపగా విందుకు వచ్చాను.'' అన్నది హుందాగా.\nఅందుకా యువకుడు, \"నేనీ రాజ్యం యువరాజు విజయదీపుడిని. విద్యాభ్యాసం ముగించుకుని, ఇప్పుడే గురుకులం నుంచి వస్తున్నాను. నీ సౌందర్యం నన్ను దిగ్భ్రాం తుణ్ణి చేసింది. నీకు సమ్మతమైతే, పెద్దల అంగీకారంతో మన వివాహం జరిగేలా చూస్తాను.'' అన్నాడు.\nఇది విని వీణాధరి. తను పరిహాస మాడింది సాక్షాత్తూ యువరాజుతోన ని గ్రహించి ఉలిక్కిపడింది. మరుక్షణం ఆమె విజయదీపుడి పాదాలకు నమస్క రించి, \"యువరాజులు క్షమించాలి! నేను మహారాణి పరిచారికను మహారాణి ఆ భరణాలు ధరించి చూసుకోవాలన్న చిత్తచాంచల్యముతోనూ మీరెవరో తెలి యకా తప్పుగా ప్రవర్తించాను. నా తప్పు క్షమించండి !'' అని వేడుకున్నది.\nనిజంతెలుసుకున్న విజయదీపుడు చిరు నవ్వునవ్వి, “భయపడకు! నేనుమట్టిలోని మాణిక్యం విలువ గ్రహించగలనే గాని, కాలదన్నిపోను. నువ్వు పరిచారికవైనా, పరిణయమాడదలిచాను,\" అన్నాడు.\nఆ మాటలతో తేరుకున్న వీణాధరి. \"యువరాజా ! మిమ్మల్ని ఒక చిన్న ప్రశ్న అడుగుతాను. నేను వివాహానికి సమ్మతిం చకపోతే, ఏం చేస్తారు?\" అన్నది.\nఆ ప్రశ్నకు విజయదీపుడు ఎంతగానో ఆశ్చర్యపోయి. యువరాజంత వాణ్ణి అడిగితే, ఏ యువతి కాదనగలదు ? నువ్వు అంగీకరించకపోతే, అందుకు కారణం నువ్వు పర్థి అహంకారి వైనా అయి వుండాలి. లేదా మూర్ఖురాలివైనా అయి వుండాలి. అలా అయిన పక్షంలో నేను, నిన్ను మించిన అందగత్తెను వివాహమాడగలను,\" అన్నాడు.\nఆ వెంటనే వీణాధరి. \"క్షమించండి, యువరాజా! నేను మిమ్మల్ని వివాహమాడ లేను. కారణం నా వివాహం మరొకరితో, ఏనాడో నిశ్చయమైపోయింది.'\" అని అక్కడి నుంచి బయలుదేరి గ్రామంచేరి తనను ప్రేమించిన శివుణ్ణి వివాహమాడింది.\nబేతాళుడు ఈ కథ చెప్పి, రాజా, వీణాధరి చిన్నప్పటి నుంచీ రాజకుమా రుణ్ణి వివాహమాడాలని కలలు కన్నది కదా ! ఆ కలలు నిజమవుతున్న క్షణంలో, చేజేతులా జారవిడుచుకోవడానికి కారణం ఏమిటి? తను ఒక దేశం రాణి కావడానికి అనర్హురాలని గ్రహించడంవల్లనా ? మహా రాణి, ఆమెలో కళాహృదయం లేదని చిన్నగా మందలించింది. మహారాజు, ఆమెకు ధైర్యంగా వుండడం నేర్చుకోమని గట్టిగానే చెప్పాడు. ఇది జరిగాక, వీణాధరి తన స్థాయికీ, శక్తిసామర్థ్యా లకూ మించిన కార్యం సాధించపూనానని గ్రహించి వుంటుందా? ఈ సందేహాలకు సమాధానం తెలిసి కూడాచెప్పకపోయావో, నీ తల పగిలిపోతుంది.\" అన్నాడు.\nదానికి విక్రమార్కుడు, \"వీణాధరి, యువరాజును తిరస్కరించడానికి అవేవీ కారణాలు కావు. ఆమె తను కన్న కలలు వాస్తవం చేసుకున్నాక. ఇకస్థాయి శక్తిసామర్థ్యాల ప్రసక్తే వుండదు. ఆమె, యువరాజును అడిగిన ప్రశ్నకు. అతడు ఇచ్చిన జవాబే. ఆమె అతణ్ణి వివాహమాడ నిరాకరించడానికి ముఖ్య కారణం. వీణాధరి తనతో వివాహానికి అంగీకరించక పోతే -అమెను మించిన మరొక అంద గత్తెను వివాహమాడగలనన్నాడు. యువ రాజు. దీని అర్థమేమంటే — ఏదో ఒకనాడు వీణాధరిని మించిన సౌందర్యవతి కంట బడితే యువరాజు ఆమెను భార్యగా చేసుకో గలడు. అప్పుడు వీణాధరి పరిస్థితి హీనమై పోతుంది. ఇది ఆలోచించే, ఆమె తన పగటికలలకు స్వస్తి చెప్పి, తన నెంత గానో ప్రేమిస్తున్న, తండ్రి స్నేహితుడి కొడు కైన శివుణ్ణి వివాహమాడింది.'' అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 30
        },
        {
            "title": "తల్లిఋణం",
            "book_page_start": 31,
            "pdf_page_start": 31,
            "pdf_page_end": 32,
            "author": "జె. ఉదయనాగ శిరీష",
            "genre": "నీతి కథ",
            "moral": "తల్లిపట్ల నిజమైన భక్తి అంటే అంత్యక్రియలకు ఖర్చు పెట్టడం కాదు, ఆమె ఆశయాలకు అనుగుణంగా సమాజానికి మేలు చేయడం, ఆమె పేరు నిలబెట్టడం.",
            "keywords": [
                "తల్లిప్రేమ",
                "ఋణం",
                "దానం",
                "కర్మకాండ",
                "నిస్వార్థం"
            ],
            "characters": [
                "శాంతమ్మ",
                "రాముడు",
                "సోముడు",
                "మేనమామ"
            ],
            "locations": [
                "గణపవరం"
            ],
            "content": "గణపవరం అనే ఊళ్ళో శాంతమ్మ అనే ఆమెకు ఇద్దరు కొడుకులు. భర్త పోయిం తర్వాత శాంతమ్మ ఇద్దరు కొడుకుల ఇళ్ళలోనూ ఆరేసినెలలు వుంటూ, కాలం వెళ్ళబుచ్చుతున్నది. పెద్దకొడుకు మంచి ఐశ్వర్యవంతుడి కింద లెక్క. చిన్నవాడికి వుండడానికి ఒక మంచి ఇల్లున్నది. భార్యా బిడ్డలను పోషించుకునేందుకు సరిపడే సంపాదన గల చిన్న ఉద్యోగాన్ని. ఆ ఊళ్ళోనే సంపాదించుకున్నాడు.\nఇలా వుండగా, శాంతమ్మ కు అకస్మాత్తుగా జబ్బు చేసి, చిన్నకొడుకు ఇంట్లో వుండగా పోయింది. ఆ వార్త విన గానే పెద్దవాడి కుటుంబమంతా, చిన్న వాడి ఇంటికి చేరుకున్నది. పెద్దకొడుకు రాముడు దుఃఖం పట్టలేక తమ్ముడితో, ''ఒరే, సోముడూ! అమ్మ ఋణం నువ్వు తీర్చుకున్నావు. అందువల్లనే అమ్మ, ఆఖరి క్షణాల్లో నీఇంటపోయింది. పెద్దకొడుకును కాబట్టి, అమ్మ అంత్యక్రియల ఖర్చులన్నీ నేనే భరిస్తాను,\" అన్నాడు.\nఈ సంగతి తెలిసి, వచ్చిన బంధువు లందరూ, \"ఆహాఁ, కొడుకంటే రాముడే!\" అని మెచ్చుకున్నారు.\nరాముడు మాటంటే ఏదో ఆవేశంలో అనేశాడు గాని, పదకొండు రోజులపాటు జరిగిన కర్మకాండలో అయిన ఖర్చు తలుచుకునేసరికి వాడికి గుండె గుభేలు' మన్నది. పెద్దకర్మచివరిరోజున అన్నదమ్ము లిద్దరూ, బంధువులతో కలిసి చెరువు దగ్గిరకు వెళ్ళారు. అన్నదమ్ములు స్నానం చేశాక, పౌరోహితుడు మంత్రాలు చదవడం ముగించగానే రాముడు కాకులకు పిండం వేసి భక్తిగా దణ్ణం పెట్టుకున్నాడు.\nఅయితే, అందరూ ఆశ్చర్యపడేలా. ఆ చుట్టుపక్కల చెట్ల మీద వున్న కాకుల్లో ఏ ఒకటి కూడా దగ్గిరికి రాలేదు; పిండాన్ని ముట్టలేదు.\nఅప్పుడు అక్కడ చేరిన బంధువు లందరూ పేరుపేరునా తమ దుఃఖాన్ని వెల్లడిచేస్తూ, కాకులను పిండం ముట్టుకో వలసిందిగా దణ్ణాలు పెట్టసాగారు.\nఇంతలో రాముడి మేనమామ, అందరినీ మౌనంగా వుండమంటూ చేయి వూపి, \"అక్కా! ఎంతసేపటికీ అందరూ, నీ పెద్దకొడుకు రాముడు పెట్టిన ఖర్చునే మెచ్చుకుంటున్నారనే గదా, నీ బాధ? సోముడు పెట్టిన ఖర్చు గురించి కూడా అందరికీ చెబుతాను. దయచేసి ఆహారం స్వీకరించు!'' అంటూ దణ్ణం పెట్టాడు.\nఅంతే కాకులన్నీ గుంపుగా వచ్చి పిండాన్ని ఎగరవేసుకు పోయాయి.\nఇది చూసి బంధువులందరూ ఆశ్చర్య పడ్డారు. అప్పుడు రాముడి మేనమామ అందరికీ ఇలా చెప్పాడు: తల్లి బిడ్డ లందరికీ సమానమే! పెద్దవాడు కర్మ చేయడానికి అవసరం అయిన ఖర్చులన్నీ తను పెడతాననగానే. చిన్నవాడు సోముడు ఊళ్ళోని అనాధశరణాలయానికి పెద్ద మొత్తం శాశ్వత విరాళంగా ఇచ్చి. ప్రతి ఏటా తన తల్లి చనిపోయిన రోజున, పేద వాళ్ళకు అన్నదానం ఏర్పాటు చేశాడు. ఇది తల్లిఋణం తీర్చుకోవడమే అవు తుంది గదా!\nమేనమామ ఇలా చెప్పగానే రాముడు దీనంగా ముఖం పెట్టి, \"సోముడూ, అమ్మ అంత్యక్రియలకు అయిన ఖర్చు తలచు కుని లోపల నేను బాధపడుతున్న మాట నిజం! నువ్వు మాత్రం గుప్తంగా అమ్మ కోసం శరణాలయానికి విరాళం ఇచ్చావు. నిజంగా అమ్మ ఋణం తీర్చుకున్న వాడివి నువ్వు.\" అన్నాడు.\nఅందుకు సోముడు, \"అదికాదన్నయ్యా! ఇద్దరు కొడుకులున్నందుకు అమ్మ పరలోక సుఖానికి నువ్వు ఖర్చుపెడితే, నేను ఇహలోకంలో అమ్మ పేరు నిలపా లని ఆశించాను. అయినా, ఎవరూ తల్లి ఋణం తీర్చలేరు!'' అన్నాడు.",
            "book_page_end": 32
        },
        {
            "title": "మూటలో మనిషి",
            "book_page_start": 37,
            "pdf_page_start": 37,
            "pdf_page_end": 40,
            "author": "జొన్నలగడ్డ రత్న",
            "genre": "నీతి కథ",
            "moral": "డబ్బు, అధికారం ఉన్నప్పటికీ అహంకారం, దర్పం ఉన్న వ్యక్తి కంటే, నిస్వార్థంతో సహాయం చేసే సాధారణ స్నేహితుడే గొప్పవాడు.",
            "keywords": [
                "అహంకారం",
                "స్నేహం",
                "సంపద",
                "సహాయం",
                "నిస్వార్థం"
            ],
            "characters": [
                "నరహరి",
                "శ్రీహరి",
                "వరాలయ్య",
                "నరహరి భార్య",
                "జమీందారు"
            ],
            "locations": [
                "సిరిపురం"
            ],
            "content": "సిరిపురం అనే ఊళ్ళో నరహరి అనే సంపన్న గృహస్థుడుండేవాడు. ఒకరోజు ఆయనను చూసి పోదామని, అతడి చిన్న నాటి స్నేహితుడైన శ్రీహరి అతడింటికి వచ్చాడు. వాళ్ళిద్దరూ కలుసుకుని చాలా రోజులయింది.\nనరహరి, శ్రీహరి దుస్తుల తీరూ అదీ చూసి, అతడు బీదరికం అనుభవిస్తున్నా డనీ, ఏదో అవసరం వుండి తనతో మాట్లా డడానికి వచ్చాడనీ గ్రహించాడు. అయితే, అతడు వచ్చిన పనేమిటో అడగకుండా, తానెంత డబ్బు సంపాయించిందీ, తన కెలాంటి పెద్దవాళ్ళతో, ధనికులతో పరిచయాలున్నదీ అదేపనిగా చెప్పడం మొదలు పెట్టాడు.\nశ్రీహరి, నరహరి చెబుతున్నదంతా ఓపికగా వింటూండగా, ఎవరో ఒకతను లోపలికి వచ్చి, నరహరికి నమస్కారం పెట్టి, ఒక చీటీ అతడి చేతికిచ్చి వెళ్ళి పోయాడు.\nనరహరి ఆ చీటీ చదువుకుని గర్వంగా శ్రీహరికేసి చూస్తూ, “చూశావా, నా పలుకు బడి! ఈ రాత్రి జమీందారింట్లో విందు జరుగుతున్నది. నన్ను రమ్మనమని స్వయంగా ఆయన రాసిపంపిన ఆహ్వాన మిది.\" అన్నాడు.\nశ్రీహరి నవ్వి, “నీ గొప్పతనమెలాంటిదో. నువ్వు సంపాయించిన డబ్బు మూటల గురించి చెబుతున్నప్పుడే గ్రహించాను. నిజానికి నేను జమీందారుతో పనుండి వచ్చినవాడినే. నువ్వు నాకాయన దర్శనం చేయించగలవన్న గట్టి నమ్మకంతోనే వచ్చాను,'' అన్నాడు.\nనరహరి పరిహాసమాడుతున్నవాడిలా, \"జమీందార్లంత వాళ్ళతో, నీకేంపని?'' అని అడిగాడు.\n‘“అవును, చాలా ముఖ్యమైన పని పడింది మరి!- మీ ఊరు జమీందారుకు మా ఊళ్ళో కొన్ని బీడు పొలాలున్నాయి. ఇప్పుడు వాటిని సాగుచేయించాలనే ఉద్దే శ్యంతో ఆయనున్నట్టుతెలిసింది. నువ్వొక్క మాట నా గురించి, ఆయన చెవినవేసి, నాకా పొలాలు కౌలుకు ఇప్పించు,\" అన్నాడు శ్రీహరి.\nఇందుకు నరహరి అయిష్టంగా ముఖం పెట్టి, “నువ్వేమీ అనుకోనంటే, ఒకమాట చెబుతాను. మా జమీందారు మనుషుల మధ్య అంతుస్థుల గురించి బాగా పట్టిం పున్నవాడు. అసలు నిజం చెప్పాలంటే- నాకు. నీలాంటి స్నేహితులున్నారని తెలియడం ఆయనకు ఇష్టం వుండదు.\" అన్నాడు.\nఅయినా శ్రీహరి ఊరుకోక, తను చాలా ఇబ్బందుల్లో వున్నాననీ, ఏదో విధంగా జమీందారుకు నచ్చచెప్పి, ఆ బీడుపొలాలు తనకు కౌలుకు ఇప్పించమనీ ప్రాధేయ పడుతున్నట్టు అడిగాడు.\nకాని నరహరి నిర్లక్ష్యంగా, “విందుకు వేళయిపోతున్నది. రేపు ఒకసారి వచ్చి కనబడు. తీరిగ్గా మాట్లాడుకుందాం,'' అని శ్రీహరిని పంపించివేశాడు.\nమర్నాడు శ్రీహరి, నరహరిని కలుసు కోవడానికి వెళ్ళినప్పుడు, అతడెవరితోనో మాట్లాడుతున్నాడు. నరహరి ఆ కొత్తవాణ్ణి శ్రీహరికి పరిచయం చేస్తూ, ''ఈయన వరాలయ్య. ఈ ఊళ్ళోకల్లా పెద్ద షాపు కారు. రోజూ వచ్చి నాతో కొంత సేపు మాట్లాడివెళ్ళకపోతే, ఈయనకు తోచదు,” అన్నాడు.\nవరాలయ్య. శ్రీహరి కేసి ఒకసారి ఎగా దిగా చూసి, నరహరితో, \"ఏమిటీ! ఈ మూటలు మోసే మనిషితో, నీకు బాగా పరిచయం వున్నట్టున్నదే !'' అన్నాడు.\nనరహరి ఆశ్చర్యపోతూ, ఈయన పేరు శ్రీహరి. చిన్నప్పుడు నాతో వీధిబడిలో చదువుకున్నాడు. ఆచనువుకొద్దీ అప్పు డప్పుడూ వచ్చిపోతూంటాడు. ఈయన మూటలు మోయడ మేమిటి ?'' అని ప్రశ్నించాడు.\nదానికి వరాల య్య తల అడ్డంగా తిప్పుతూ, ''అదంతా నాకు తెలియదు. నిన్నరాత్రి నేను దుకాణం క ట్టేసి ఇంటికి వెళ్ళబోతూ, ఎవరో స్నేహితులు పంపిన రెండు మామిడిపళ్ళ బుట్టల్ని, ఇంటి దాకా మోయించుకుపోవాలని మనిషి కోసం చూస్తున్నాను. ఆ సమయంలో ఇతను ఏదో పెద్ద గోతాన్ని భుజాన వేసు కుని వెళుతూ, అంగడి వీధిలో కనిపిం చాడు. నే నప్పుడి తన్ని — ఆ మూటేదో దింపేసి వచ్చాక, ఈ పళ్ళబుట్టల్ని కాస్త మా ఇంటికి చేర్చిపెడతావా? అని అడిగాను. అయితే ఇతను నాకేసి అదోలా చూసి నవ్వుకుంటూ వెళ్ళిపోయాడు. అందువల్లే. ఇప్పుడు సులభంగా గుర్తు పట్టాను!'' అంటూ నరహరికి వస్తానని చెప్పి అక్కడినుంచి వెళ్ళిపోయాడు.\nవరాలయ్య వెళ్ళగానే నరహరి, శ్రీహరి కేసి చీదరించుకుంటున్నట్టు చూస్తూ, \"ఇలాంటి తక్కువమాలిన పనులు చేయ డానికి, నీకు అవమానం అనిపించడం లేదా? అడిగితే నేనే పదో పరకో పడేసి వుండేవాడిని కదా? మూటలు మోసుకుని బతికే స్నేహితుడున్నాడని చెప్పుకోడానికి నాకు చాలా సిగ్గుగా వుంది. దయచేసి ఇకముందేనాడూ, నా గుమ్మం తొక్కకు, '' అన్నాడు.\nశ్రీహరి చిన్నగా నవ్వి, “ఏం చేస్తాను, అలా మూట మొయ్యక తప్పలేదు మరి ఆ మూటలో వున్నది నువ్వే కదా!'' అన్నాడు.\nనరహరి కోపంగా, \" మూ టే మిటి ? అందులో నేనుండడమేమిటి ?\" అని పెద్దగా అరిచాడు.\nశ్రీహరి అతడి కేసి శాంతపడమన్నట్టు చెయ్యివూపి, \"నేను చెప్పేది సాంతం వింటే బావుంటుంది. నిన్నరాత్రి నేను మా ఊరికి తిరుగుప్రయాణమై పోతూం డగా, జమీందారు మేడ ముందు కుప్పలా కూలివున్న నువ్వు కనిపించావు. అందుకు కారణం, జమీందారింట్లో అతిగా పుచ్చు కున్న మత్తుపానీయాలేనని నాకర్థమైంది! నీ అంతకలవాణ్ణి, గొప్ప స్నేహాలున్నవాణ్ణి. అటువంటి స్థితిలో ఎవరైనా చూడడం బావుండదు కదా? అందుకని. నిన్ను ఎవరికంటా పడకుండా గోతాంలోకి ఎక్కించి, వీపు మీద మీ ఇంటికి మోసుకు వచ్చి పడేశాను. జరిగింది అంతేలే.\" అన్నాడు.\nగుడిలో పూజ చేయించి, ప్రసాదంతో తిరిగివచ్చి, వాకిట్లో నిలబడి, ఈ సంభా షణ అంతా విన్న నరహరి భార్య కళ్ళ నీళ్ళు తుడుచుకుంటూ భర్తతో, 'మీ స్నేహితుడు చెప్పిందాంట్లో ఆవగింజంత యినా అసత్యం లేదు. మిమ్మల్ని ఆ స్థితిలో చూసి మనస్సు వికలమై రాత్రంతా. నేను నిద్రపోలేదు. సూర్యో దయంతోనే గుడికి వెళ్ళి, ఇప్పటిదాకా అమ్మవారి సన్నిధిలో కూర్చునివస్తున్నాను. మీ పరువు ఈయన నిలబెట్టి వుండక పోతే, ఈపాటికి ఇరుగూ పొ రు గూ మనల్ని చూసి నవ్వుకుంటూండేవాళ్ళు. ఒకవేళ జమీందారుగారుగానీ, ఆయన సన్నిహితులుగానీ మిమ్మల్ని ఆ స్థితిలో చూసివుంటే ఏమయేది ? ఒక తాగు బోతుతో ఇన్నాళ్ళుగా స్నేహం చేస్తున్నా మని బాధపడేవాళ్ళు. మీరు దివాణం కేసి తల ఎత్తి చూడడానికైనా అర్హులు కారని భావించేవాళ్ళు,\" అన్నది.\nఇది విని నరహరి తల వంచుకుని, శ్రీహరితో, \"నా అహంకారానికీ, ఆడంబ రానికీ తగిన శాస్తి జరిగింది. నా పరువు గంగపాలు కాకుండా భద్రంగా మూటలో కట్టి, ఇంటికి తెచ్చి పడేశావు ! ఈనాటి నుంచీ, పరువు ప్రతిష్ఠల్ని సర్వనాశనం చేసే ఈ దురలవాటుకు దూరంగా వుంటా నని, బాల్యమిత్రుడివైన నీ ముందు ప్రమాణం చేస్తున్నాను.\" అని స్నేహితుణ్ణి అభినందించి స్వయంగా శ్రీహరిని జమీం దారు దగ్గిరకు తీసుకువెళ్ళి, అడిగిన భూముల్ని కౌలుకిప్పించాడు.",
            "book_page_end": 40
        },
        {
            "title": "పండితుడి విలువ",
            "book_page_start": 41,
            "pdf_page_start": 41,
            "pdf_page_end": 44,
            "author": "శ్రీ రామకమల్",
            "genre": "నీతి కథ",
            "moral": "నిజమైన పాండిత్యం, నిస్వార్థ సేవ, కృషికి విలువ ఉంటుంది. అహంకారం, స్వార్థంతో కూడిన తెలివితేటలు ఎప్పుడూ గౌరవాన్ని పొందలేవు.",
            "keywords": [
                "పండితుడు",
                "పాండిత్యం",
                "అహంకారం",
                "కుట్ర",
                "కీర్తి ప్రతిష్ఠలు"
            ],
            "characters": [
                "కుశలుడు",
                "చతురుడు",
                "రాజు"
            ],
            "locations": [
                "చందనపుర గ్రామం",
                "రాజధాని"
            ],
            "content": "చందనపుర గ్రామంలో కుశలుడనే పండితుడుండేవాడు. ఆ గ్రామంలో శ్రమ జీవులూ, వ్యాపారస్థులూ ఎక్కువగా వున్నందువల్ల, ఆయన పాండిత్యాన్ని గుర్తించేవారెవ్వరూ లేకపోయారు. అందు వల్ల కుశలుడికికొన్నాళ్లకు రోజు గడవడమే కష్టమయింది. మరేపనీ చేయలేని కుశలుడు ధన సహాయం కోసం రాజును కలుసుకోవాలని రాజధాని చేరుకున్నాడు.\nఎంత ప్రయత్నించినా కుశలుడికి రాజ దర్శనం కాలేదు. ఆ సమయంలో అదృష్ట వశాత్తూ ఆయనకు చతురుడు తటస్థ పడ్డాడు. చతురుడిది కూడా చందనపుర గ్రామమే! వాడు, కుశలుడు చిన్ననాటి స్నేహితులు. కష్టపడి పని చేయలేక, వర్తకం చేయడం ఇష్టం లేక వాడు పదేళ్ళ క్రితం గ్రామం విడిచి రాజధానికి చేరు కున్నాడు. వాడికి నలుగురినీ మంచి చేసు కొనడం వెన్నతో పెట్టిన విద్య. ఆ విధంగా వాడు రాజు కొలువులో ఉద్యోగం సంపా యించడమేకాక, క్రమంగా రాజుకు దగ్గర వాడు కూడా అయ్యాడు.\nవాడు కుశలుడి విషయం తెలుసుకుని, \"నేను నీకు రాజదర్శనం కలిగిస్తాను. కానీ ఆయన్ని మెప్పించడం మాత్రం నీ వంతు,” అన్నాడు. కుశలుడు సరేనన్నాడు.\nమరునాడే కుశలుడికి రాజదర్శన మయింది. రాజు, కుశలుడి పాండిత్యానికి అబ్బురపడి, తన ఆస్థానంలో వుండి పొమ్మన్నాడు. అందుకు కుశలుడు, రాజుతో, \"మహారాజా! నాకు చందన పురం విడిచి రావాలనిలేదు. తమరు ధన సహాయం చేస్తే, అక్కడే కొంత పొలం కొనుక్కుని, వ్యవసాయం చేయించుతూ బ్రతకాలనుకుంటున్నాను,\" అన్నాడు.\nరాజు, కుశలుడికి యాభైవేల వరహా లిచ్చి, ‘“నావద్ద రాజనీతిపై పురాతనగ్రంథ మొకటున్నది. చాణక్యుడి అర్థశాస్త్రంలో కూడా లేని విశేషాలెన్నో ఇందులో వున్నా యంటున్నారు. అయితే అందులోని భాష నర్మగర్భంగా వుండి. ఆస్థాన పండితు లెవ్వరూ సరైన వ్యాఖ్యానం చెప్పలేక పోతున్నారు. పండితులకేగాక, సామాన్య ప్రజలకు కూడా అర్థమయ్యే విధంగా ఆ గ్రంథాన్ని ఏడాదిలోగా తమరు వ్యాఖ్యా నించి ఇస్తే, తమకు మరొక యాభైవేల వరహాలిచ్చి సత్కరించగలను,\" అన్నాడు. కుశలుడా గ్రంథాన్ని తీసుకుని చందన పురం వెళ్ళిపోయాడు.\nరాజు, చతురుడివద్ద కుశలుడి నెంత గానో మెచ్చుకుని “నా కొలువులో చేరాక నువ్వు చేసిన పనుల్లో నన్నెక్కువగా సంతోష పెట్టిన విశేషం, కుశలుడి పరిచయమే!'' అన్నాడు. ఆ తర్వాత ఆయన తరచుగా చతురుడి పద్ద కుశలుణ్ణి పొగుడుతుండేవాడు.\nచతురుడికిది ఇబ్బందిగా తోచింది. కుశలుడంటే రాజింతగా ఇష్టపడగలడని వాడనుకోలేదు. పదేళ్ళుగా రాజు కొలువు చేస్తున్నా. రోజులు సుఖంగా గడిచిపో తున్నాయే తప్ప, వాడివద్ద డబ్బెక్కువ అ నిల్వలేదు. ఒక్కపూటలో యాభై వేల వరహాలు సంపాయించిన కుశలుడంటే, వాడిలో అసూయ బయల్దేరింది. అందు వల్ల వాడు తెలివిగా రాజు మనసులో కుశలుడిపట్ల విరక్తి కలిగించాలని, \"ప్రభూ! నేను కుశలుణ్ణి తమకెప్పుడో పరిచయం చేసివుండేవాణ్ణి. కానీ చిన్న తనంనుంచీ వాడు అహంకారి. రాజ దర్శనానికి రమ్మంటే నిరాకరించేవాడు. ఇప్పుడు పూట గడవక మీ వద్దకు వచ్చాడు కానీ, కాస్త కడుపునిండితే మళ్ళీ తమ దర్శనానికి రాడు.\" అన్నాడు వాడొక రోజున రాజుతో.\nరాజు మాటలు విని చతురుడివద్ద మళ్ళీ కుశలుడి ప్రస్తావన తీసుకురాలేదు.\nఈ విధంగా ఆరు మాసాలు గడిచాయి. ఒకరోజున రాజు, చతురుడితో \"నేనిచ్చిన గ్రంథాన్ని కుశలుడెలా వ్యాఖ్యానిస్తున్నాడో తెలుసుకోవాలనివుంది. ఒకసారి ఆయనకు కబురు పంపి రప్పించగలవా?” అన్నాడు. ఇదే మంచి అదననుకున్నాడు చతురుడు. వాడు కుశలుడి కేకబురూ పంపకుండా, రెండు రోజుల అనంతరం రాజును కలుసుకుని, \"ప్రభూ! ఇప్పట్లో తనకు మిమ్మల్ని కలుసుకునేందుకు రావడం వీలుపడదన్నాడు, కుశలుడు,\" అని చెప్పాడు.\nఅయితే చతురుడనుకున్నట్లు రాజు మండిపడలేదు. ఆయన వెంటనే, \"అవును, పొరబాటు నాదే! ఏడాది వ్యవధి ఇచ్చాను. మధ్యలో పండితుడి ఏకాగ్ర తను భంగం చేయడం నాకు తగని పని. నేనే ఆయనవద్దకు వెళ్ళి తీరిక సమ యంలో ఆయన కృషి గురించి తెలుసు కోవడం న్యాయం. రేపే మనం చందన పురం వెళుతున్నాం!'' అన్నాడు. అలా చేస్తే, తన బండారం బయట పడుతుందని భయపడిన చతురు డు, \"ప్రభూ! నేనే స్వయంగా వెళ్ళి కుశలుణ్ణి ఒప్పించి తీసుకువస్తాను.\" అని చెప్పి చందనపురానికి బయలుదేరాడు.\nవాడు, కుశలుడి ఇంటికి వెళ్ళి ఆయనతో, \"నీ గొప్పతనం నాకిప్పుడర్థ మయింది, నీ పాండిత్యానికి, రాజుకు నీ పట్ల గల అభిమానానికి అసూయపడి పీకలమీదికి తెచ్చుకున్నాను!\" అని, తను రాజుతో ఆడిన అబద్దం గురించి చెప్పి, “రాజుకు అసలు విషయం తెలిస్తే నా ఉద్యోగం ఊడుతుంది. నేను కారా గారం పాలవుతాను. నువ్వే నన్ను కాపాడాలి.\" అన్నాడు. \"నిన్ను నేను కాపాడాలంటే ఒక్కటే మార్గముంది. ఇప్పుడు కూడా నేను రాజ దర్శనానికి రానన్నానని రాజుతో చెప్పు. ఆ విధంగా నీ మాట నిజమవుతుంది. రాజు నన్నేం చేస్తాడో చూద్దాం,\" అన్నాడు కుశలుడు.\n. చతురుడు, మిత్రుడి విశాల హృదయా న్నర్థం చేసుకుని, మరొకసారి తన తప్పులు మన్నించమని వేడుకుని తిరుగు ప్రయాణ మయ్యాడు. అయితే గ్రామ పొలిమేరల్లోనే వాడికి రాజుగారి రథం ఎదురయింది. వాడు, రాజుతో, ''ప్రభూ ! కుశలుడికి రాజధానికి వచ్చేందుకు తీరుబాటు లేదట. ఆ సంగతి తమకు చెప్పమన్నాడు.\" అన్నాడు. రాజు చిరునవ్వు నవ్వి, \"నీ మిత్రుడు అహంకారి కాదు. నేనప్పగించిన పనిని ఎంతో శ్రద్ధగా చేస్తున్నాడు. అందుకేకబురు చేస్తే మధ్యంలో రానన్నాడు. నీవు వెళ్ళినా రానంటాడని నాకు ముందే తెలుసు. అందుకే నేను స్వయంగా వచ్చాను.\" అన్నాడు.\nతర్వాత రాజు చందనపురంలో కొన్నా ళ్ళుండి. పండితుడి సాంగత్యంలో గడిపి తృప్తిగా రాజధానికి తిరిగివెళ్ళాడు.\nజరిగినది చూసిన చందనపురం గ్రామ స్థులకు ఒక విషయం స్పష్టమయింది. చతురుడి వంటి వాళ్ళు ఏళ్ళ తరబడి రాజు కొలువులో పనిచేసినా సొంతలాభం మాత్రమే చూసుకోగలరు. కుశలుడివంటి పండితులవల్లనే గ్రామానికి కీర్తి ప్రతిష్ఠలు వస్తాయి !\nఇది అర్థం కాగానే గ్రామస్థులు కుశలుడిని గౌరవించటమేకాక, అప్పటి నుంచీ కళల నాదరించడం అలవర్చు కున్నారు.",
            "book_page_end": 44
        },
        {
            "title": "వీరహనుమాన్",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం",
            "moral": "అహంకారం, చెడు సలహాలు యుద్ధంలో ఓటమికి, సర్వనాశనానికి దారితీస్తాయి. ధైర్యం, పట్టుదల ఉంటే ఎంతటి బలవంతుడినైనా ఎదుర్కోవచ్చు.",
            "keywords": [
                "రామాయణం",
                "కుంభకర్ణుడు",
                "యుద్ధం",
                "హనుమంతుడు",
                "రావణుడు"
            ],
            "characters": [
                "రావణుడు",
                "కుంభకర్ణుడు",
                "విభీషణుడు",
                "రాముడు",
                "హనుమంతుడు",
                "ఇంద్రుడు",
                "నల",
                "నీల",
                "ద్వివిదుడు",
                "మహెూదరుడు"
            ],
            "locations": [
                "లంక",
                "రణరంగం"
            ],
            "content": "మహెూదరుడు అలా అన్న మీదట కుంభకర్ణుడు రాక్షసుల వెంట రావణుడి ఇంటికి వెళ్ళాడు. రాక్షసులు ముందుగా రావణుడి వద్దకు వెళ్ళి, \"కుంభకర్ణుడు నిద్ర లేచాడు. అతనికి ఏం ఆజ్ఞ ఇస్తావు ? అలాగే యుద్ధానికి పొమ్మన్నావా? ఇక్కడికి వచ్చి నిన్ను చూడమన్నావా?'' అని అడిగారు. “నేను కుంభకర్ణుణ్ణి చూడాలి అతన్ని గౌరవంగా ఇక్కడికి తీసుకురండి.\" అన్నాడు రావణుడు, రాక్షసులు వెళ్ళి ఈ మాట చెప్పగానే కుంభకర్ణుడు రావణుడి వద్దకు వచ్చాడు. కుంభకర్ణుణ్ణి ప్రాకారాల వెలుపల ఉన్న వానరులు చూసి భయపడి అటూ ఇటూ పరిగెత్తారు. కుంభకర్ణుణ్ణి రాముడు కూడా చూశాడు. వానరసేన పరిగెత్తటమూ చూశాడు. అతను విభీషణుడితో, ''పెద్ద మేఘంలాగున్నాడు. ఎవరితడు ? \" అన్నాడు.\nవిభీషణుడు రాముడితో ఇలా అన్నాడు: \"ఇతను విశ్రవసుడి కొడుకు కుంభ కర్ణుడు. యుద్ధంలో యముణ్ణి, ఇంద్రుణ్ణి కూడా జయించినవాడు. ఇతని దేహమంత పెద్ద దేహం మరే రాక్షసుడికీ లేదు. ఇతర రాక్షసులు వరాలు పొంది బలవంతు లయ్యారు కాని, కుంభకర్ణుడు పుట్టుకతోనే మహాపరాక్రమశాలి. ఇతను పుట్టుతూనే ఆకలికొద్దీ అనేకవేల ప్రాణులను భక్షిం చాడు. ఇది చూసి ప్రజలు బెదిరిపోయి ఇంద్రుడితో చెప్పి, అతని శరణు జొచ్చారు. ఇంద్రుడు కోపించి, కుంభ కర్ణుణ్ణి వజ్రాయుధంతో కొట్టాడు. కుంభ కర్ణుడు సింహనాదం చేశాడు. ఆ ధ్వనికి ప్రజలు మరింత హడలిపోయారు. కుంభ కర్ణుడు ఐరావతం దంతం ఒకటి పీకి, దానితో ఇంద్రుణ్ణి రొమ్ములో పొడిచాడు. తరవాత ఇంద్రుడు ప్రజలను వెంట బెట్టుకుని బ్రహ్మ దేవుడి వద్దకు వెళ్ళి సంగతి చెప్పుకున్నాడు. బ్రహ్మదేవుడు రాక్షసులనందరినీ పిలిపించాడు. వారిలో కుంభకర్ణుడు కనిపించేసరికి బ్రహ్మకే భయం పుట్టింది, బ్రహ్మ కుంభకర్ణుడితో, 'లోకాలు నాశనం చెయ్యటానికి విశ్ర వసుడు నిన్ను కన్నాడురా! నువ్వు సర్వ కాల సర్వావస్థలయందూ ఒళ్ళు తెలియ కుండా పడి ఉండి నిద్రపో !' అన్నాడు శాపం తగిలి కుంభకర్ణుడు బ్రహ్మ ఎదటనే పడిపోయా డు. అది చూసి రావణుడు బ్రహ్మతో. 'నీ మునిమనమ డయిన ఈ కుంభకర్ణుణ్ణి ఇలా శపించటం భావ్యం కాదు. నీ మాట అబద్ధం కావ టానికి లేదు. వాడు నిద్రపోవటానికీ, మేలుకుని ఉండటానికి కాల నియమం ఏర్పాటు చెయ్యి. అన్నాడు. అప్పుడు బ్రహ్మ కుంభకర్ణుడు ఆరు మాసాలు నిద్రపోయేటట్టూ, ఒక్కరోజు మేలుకుని ఇండేటట్టూ, నిద్ర లేచినప్పుడు ఆకలితో ఎదట కనిపించినదంతా అగ్నిహెూత్రుడి లాగా తినేటట్టూ నియమం పెట్టాడు. \"నీ పరాక్రమానికి బెదిరిపోయి రావణుడు కుంభకర్ణుణ్ణి నిద్ర లేపిం చాడు. మహాభయంకర పరాక్రముడైన కుంభకర్ణుడు వానరులను తినటానికి వస్తాడు. వానరులు అతన్ని ఎలా ఎదిరించ గలరు? అది ఒక కదిలే యంత్రమని వానరులకు ప్పాలి. అప్పుడుగాని వారి భయం పొదు.\" రాముడు విభీషణుడు చెప్పినది విని తృప్తిపడి. నీలుడితో లంకా ద్వారాలన్నిటి పైనా దాడి సాగించమన్నాడు. గవాక్షుడూ, దానికి రావణుడు, \"నాకు రాముడి వల్ల భయం కలిగింది. అతను సుగ్రీవుడి తోనూ, వానర సేనతోనూ, సముద్రం దాటి వచ్చి, మనని సర్వవాశనం చేస్తున్నాడు. యుద్ధంలో వానర వీరుడు ఒక్కడూ చావలేదు గాని, వానరుల చేతిలో రాక్షస వీరులు చాలామంది చచ్చారు. అందుచేత ఇప్పుడు నువ్వు వానరులనందరినీ చంపి, లంకను కాపాడు. అందుకే నిన్ను నిద్ర. లేపాను,\" అన్నాడు.\nకుంభకర్ణుడు నవ్వి, \"ముందు మనం సమాలోచన చేసినప్పుడు ఎలా జరుగు తుందనుకున్నామో, అలాగే జరిగింది. సీతను అపహరించి తెచ్చిన పాపానికి ఫలితం వెంటనే కనబడింది. ఈ విష యంలో మన తమ్ముడు విభీషణుడు చెప్పినదే మనకు హితమైనది. లేదా, నీకు ఇంకేమైనా తోస్తే అలా చెయ్యి.\" అన్నాడు. రావణుడు కోపంగా \"నా కన్న చిన్న వాడివి నాకు బోధలు చేస్తున్నావేమిటి? ఇది నీతి గురించి ఆలోచించే సమయం కాదు. పరాక్రమం చూపే సమయం,\" అన్నాడు. దానికి కుంభకర్ణుడు, \"రాక్షసరాజా నేను నీకు తమ్ముణ్ణి, బంధువును. నీకు హితం చెప్పటం నా విధి. ఇక నీకు కలిగిన విచారం మాటకు వస్తే నువ్వు నిశ్చింతగా ఉండు. రామలక్ష్మణులను చంపి, వానరసేన పారిపోయేటట్టు చేస్తాను. తమ బంధువులు పోయినందుకు దుఃఖించే రాక్షసులందరికీ సంతోషం కలిగిస్తాను. నేను బతికి ఉండగా రాముడు నిన్ను చంపలేడు.\" అన్నాడు.\nమహెూదరుడు కుంభకర్ణుణ్ణి మంద లిస్తూ ఇలా అన్నాడు : \"రావణుడు సీతను ఎత్తుకువద్దా మనుకున్నప్పుడు అందుకు మేమంతా అమోదించాం. ఎవరి హితమూ వినకుండా రావణుడు ఆ పని చెయ్యలేదు. నువ్వు ఇప్పుడు నీ పరాక్రమంగొప్పగా చెప్పుకుని ఒక్కడివే యుద్ధానికి పోతానంటున్నావు. అది కూడా సముచితంగా లేదు. జన స్థానంలో అనేకమంది రాక్షసులను ఒంట రిగా చంపిన రాముణ్ణి నువ్వు ఒక్కడివే ఎలా చంపుతావు? ఆ జనస్థానంలో రాముడికి ఓడిన మహాపరాక్రమవంతులైన రాక్షసులు ఇప్పటికీ రాముడి పేరు చెబితే భయపడుతున్నారు. చూడు.” తరవాత మహెూదరుడు రావణుడితో, \"నువ్వు మమ్మల్ని కొందరిని యుద్ధానికి పంపు. మేం రాముణ్ణి చంపితే సరేసరి. లేకపోతే తిరిగివచ్చి, రాముణ్ణి తినేశామని చెబుతాం. నువ్వు బహిరంగంగా పండగ జరుపు. సీతను భర్త పోయినందుకు పరామర్శించు. నీదాన్ని చేసుకో. యుద్ధంతో పనేలేకుండా నీ కోరిక తీరి పోతుంది!'' అన్నాడు. మహెూదరుణ్ణి చూస్తే కుంభకర్ణుడికి మండిపోయింది. అతను మహెూదరుడితో, \"ఇలాటి మాటలు ఇంకెన్నడూ చెప్పకు. జాగ్రత్త! పిరికివాళ్ళూ, బుద్ధిహీనులూ అయిన నీలాటివాళ్ళ మాటలు వినటం చేతనే రావణుడికి ఈ ఆపద వచ్చిపడింది. మీకు యుద్ధమంటేనే భయం. రాజు చెప్పిన దానికంతకూ తాళం వేస్తూ, ఇచ్చకాలాడటం మూలాన వ్యవహారం ఇంతదూరం వచ్చింది. మీ మూలంగా లంక దాదాపు నాశనమయింది. బొక్కసం ఖాళీ అయింది. సైన్యమంతా తుడిచి పెట్టుకుపోయింది. మీరు రాజును శత్రు వుగా చూసినట్టున్నది. మీరు చేసిన తప్పులు సరిచెయ్యటానికి నేను యుద్ధ భూమికి పోతున్నాను.\" అన్నాడు.\nకుంభకర్ణుడి మాటలకు రావణుడు పకపకా నవ్వి, \"మహెూదరుడికి రాము డంటే భయం. అందుకే యుద్ధం వద్దం టాడు. నాకు నీ కన్న దగ్గిరవాడూ; నీ అంత బలవంతుడూ మరొకడు లేదు. నువ్వు వెంటనే యుద్ధానికి బయలుదేరు, వానరులను భక్షించు, యుద్ధంలో జయం పొందిరా. అసలు నిన్ను చూస్తూనే వానరులు పారిపోతారు; రామలక్ష్మణుల గుండెలు పగిలిపోతాయి,\" అన్నాడు. కుంభకర్ణుడు యుద్ధానికి పోవటానికి సిద్ధపడుతూ, మంచి వాడి గల శూలాన్ని చేపట్టాడు. అది ఇనుముతో చేసినది. దానికి మెరిసే బంగారు అలంకరణ లున్నాయి. ఆ శూలాన్ని చేబట్టి కుంభ కర్ణుడు రావణుడితో, \"నేను ఒంటరిగానే పోతాను. నా సేనను ఇక్కడే ఉండనీ, నన్ను చూసి భయపడిన వానరు ల నందరినీ తినేస్తాను.\" అన్నాడు. \"సాయుధ సైనికులను వెంటబెట్టుకుని వెళ్ళు. వానగులు చాలా పరాక్రమ వంతులు, వేగవంతులు, పట్టుదల గల వాళ్ళు. ఒంటరిగా, ఏమరుపాటున ఉన్న వాణ్ణి చంపెయ్యగలరు,\" అన్నాడు రావణుడు. అతను కుంభకర్ణుణ్ణి తన చేతుల మీదుగా అలంకరించాడు. కుంభకర్ణుడు కవచం ధరించి, రావణుణ్ణి కౌగలించు కుని, రావణుడి ఆశీర్వాదం పొంది, యుద్ధానికి బయలుదేరాడు. అతని వెంట రథాల మీద అనేకమంది, సైన్యంతో సహా, శంఖాలూ, భేరీలూ మోగిస్తూ బయలు దేరారు. దారిలో కుంభకర్ణుడు రాక్షసులతో, \"వానరులు మన కేమీ అపకారం చెయ్య లేదు. కోతులు వనాలకు అలంకారంగా కూడా ఉంటాయి. ఇప్పుడు వానరులు లంకను ముట్టడించటానికి కారణం రామ, లక్ష్మణులు. అందుచేత యుద్ధంలో వారి ఇద్దరినీ చంపేస్తాను,\" అన్నాడు. కుంభకర్ణుణ్ణి చూడగానే వానరసేన చెల్లాచెదురుగా పారిపోయింది. అది చూసి కుంభకర్ణుడు చాలా సంతోషించాడు.\nఅంగదుడు వానరుల భయం గమ నించి, నల, నీల, గవాక్ష, కుముదులతో \"మీరు మీ స్వరూపాలనూ, పరాక్రమా లనూ, వంశాలనూ మరచి, మామూలు కోతుల్లాగా భయపడి ఎక్కడికి పోతారు? వెనక్కు తిరగండి. మీ కిప్పుడు ప్రాణ భయం పట్టుకున్నదా ఏం ? ఆ కనిపించేది యోధుడు కాడు. మనని భయపెట్టటానికి తయారుచేసిన యంత్రం. దీన్ని మనం నాశనం చేద్దాం.\" అన్నాడు. ఆ మాటతో వానరులు ధైర్యం తెచ్చు కుని, చెట్లూ, రాళ్ళూ తీసుకుని యుద్ధ భూమికి వెళ్ళారు. వాళ్ళు మదపుటేనుగుల లాగా కుంభకర్ణుడి మీద యుద్ధం చేశారు. అయితే వాళ్ళు వేసిన చెట్లూ, రాళ్ళూ కుంభకర్ణుణ్ణి కదిలించలేకపోయాయి. అతను వానరులను చంపసాగాడు. ఈసారి వానరులు కుంభకర్ణుడి చేత దెబ్బతిని, వెనక్కు తిరిగి చూడకుండా అతివేగంగా పారిపోయారు. కొందరు వెళ్ళి సముద్రంలో దూకారు. కొందరు గాలి లోకి ఎగిరారు. మరికొందరు తాము వచ్చిన సేతువు మీదుగానే పారిపోయారు.\nఅంగదుడు పారి పోవద్దని వారిని హెచ్చరించాడు. ఇన్నివేలమంది వాన రులు ఒక్క కుంభకర్ణుడికి భయపడట మేమిటన్నాడు. కాని వానరులు తమకు ప్రాణాలుదక్కితే చాలునన్నారు. అయినా అంగదుడు మంచి మాటలతో వారిని వెనక్కు మళ్ళించాడు. అతనికి హను మంతుడు కూడా సహాయం వచ్చాడు. తరవాత హనుమంతుడి నాయకత్వం కింద ఋషభుడూ, శరభుడూ, మైందుడూ, ధూమ్రుడూ, నీలుడూ, కుముదుడూ, సుషేణుడూ, గవాక్షుడూ, రంభుడూ, తారుడూ, ద్వివిదుడూ పనసుడూ యుద్ధా నికి బయలుదేరారు. వాళ్ళు చావటానికి కూడా సిద్ధంగా ఉన్నారు. ఈ లోపల కుంభకర్ణుడు వానరులను తినసాగాడు. ద్వివిదుడు ఒక కొండను పెకలించి, కుంభకర్ణుడి పైకి వెళ్ళాడు. అతను విసిరిన ఆ కొండ గురి తప్పి కుంభకర్ణుడి వెంట ఉన్న సేన పైనపడింది. దానికిందపడి రథాలూ, గుర్రాలూ, రాక్ష సులూ నుగ్గయిపోయారు. ఇంతలో ద్వివి దుడు మరొక పర్వతశిఖరాన్ని విసిరాడు. అది కూడా అంతులేని విధ్వంసం చేసింది. రాక్షసరథికులు వానరులను చంపారు; వానరులు మహావృక్షాలతో రాక్షసులను చంపారు. హనుమంతుడు ఆ కాశంలో నుంచి కుంభకర్ణుడి మీద రకరకాల శిలలనూ వృక్షాలనూ వర్షించాడు. కుంభకర్ణుడు తన శూలంతో పర్వతాలను పగలగొట్టి చెట్లను పక్కకు నెట్టేశాడు. తరవాత అతను ఆ శూలం చేతబట్టి వానరసేనను తరుముతూంటే హనుమంతుడు ఒక కొండతో అతన్ని బలంగా కొట్టాడు. కుంభకర్ణుడు శరీరం గాయమై, రక్తం కారింది. అతను తన శూలాన్ని గిరగిరా తిప్పి హనుమంతుడి రొమ్ములో పొడిచాడు. హనుమంతుడు భయంకరంగా అరిచి, నోట నెత్తురుకక్కుతూ, మూర్ఛపోయాడు. నీలుడు కుంభకర్ణుడి మీదకు మరొక పర్వతశిఖరం విసిరాడు. కుంభకర్ణుడు దాన్ని తన పిడికిలితో పొడిచి నుగ్గు చేశాడు. ఋషభుడూ, శరభుడూ, నీలుడూ, గవాక్షుడూ, గంధమాదనుడూ ఈ అయిదు గురూ ఒక్కసారిగా కుంభకర్ణుడి పైక వెళ్ళి చుట్టుముట్టి, రాళ్ళతోనూ చెట్ల తోనూ పిడికిళ్ళతో నూ, కాళ్ళతోనూ కొట్టారు. ఆ దెబ్బలు కుంభకర్ణుడికి సుఖంగా తోచాయి. అతను ఆ అయిదుగురు వానరవీరులనూ, ఒకరి తరవాత ఒకరుగా నెత్తురు కక్కించి, నేల కూల్చాడు.",
            "book_page_end": 52
        },
        {
            "title": "చెప్పులయోగి",
            "book_page_start": 53,
            "pdf_page_start": 53,
            "pdf_page_end": 56,
            "author": "\"వసుంధర”",
            "genre": "నీతి కథ",
            "moral": "శిక్ష లేదా గౌరవం అనేది పని యొక్క స్వభావం మీద ఆధారపడి ఉండదు; అది ఆ పనిని ఏ దృక్పథంతో, ఏ సందర్భంలో చేశారనే దానిపై ఆధారపడి ఉంటుంది.",
            "keywords": [
                "చెప్పులయోగి",
                "అహంకారం",
                "శిక్ష",
                "గౌరవం",
                "విదూషకుడు"
            ],
            "characters": [
                "చంద్రసేనుడు",
                "భూషణుడు",
                "రుద్రసేనుడు",
                "గురుకులాధిపతి"
            ],
            "locations": [
                "సిరిపురం",
                "దేవాలయం",
                "గురుకులం"
            ],
            "content": "చంద్రసేనుడనే రాజు వద్ద భూషణు డనే విదూషకుడుండేవాడు. వాడికి చమత్కారంతోపాటు పెద్దలను మెప్పిం చడం కూడా తెలుసు.\nఒక రోజున చంద్రసేనుడికి, వాడంటే విపరీతమైన అభిమానం పుట్టి, \"నాకు హాని కలిగించనిదీ, నీకు లాభించేదీ ఏం కోరుకున్నా ఇస్తాను, అడుగు!'' అన్నాడు. భూషణుడు వినయంగా, \"ప్రభూ! విదూషకుడి జీవితం కత్తి మీద సాము వంటిది. కాబట్టి మీ వరాన్ని నాకు అవ సరమనిపించిన రోజున అడుగుతాను.'\" అన్నాడు. ఇందుకు రాజు సరేనన్నాడు.\nచంద్రసేనుడి ఒక్కగానొక్క కొడుకు రుద్రసేనుడు, అమితగారాబం వల్ల చెడి పోతూంటే, రాజు వాణ్ణి గురుకులానికి పంపించాడు. గురుకులంలో వాడి ప్రవర్తన తిన్నగా వుండ న ప్పుడ ల్లా గురువు వాణ్ణి రాజధానికి పంపివేయడం జరుగుతూండేది. ఆ విధంగా రుద్రసేనుడు తరచుగానే రాజాంతఃపురంలో కనబడేవాడు. ఒక రోజున చంద్రసేనుడు తన కుమారుడి గురించి భూషణుడి వద్ద దిగులుపడ్డాడు. \"యువరాజు కేం, ప్రభూ! తల్లి దండ్రుల మీది ప్రేమతో తరచుగా ఇంటికి వస్తూ కూడా, గురుకులంలో శ్రద్ధగా చదువుకుంటున్నాడు కదా!\" అన్నాడు భూషణుడు. \"అంతా అలాగే అనుకుంటున్నారు. కానీ అసలు సంగతేమిటం టే, గురు కులాధిపతికి వాడి సంగతి నచ్చక శిక్షగా ఇంటికి పంపుతున్నాడు. వాడి ప్రవర్తన నెలా బాగుపరచాలో, మాకు తెలియ కుండా వున్నది,\" అన్నాడుచంద్రసేనుడు. \"అసలు విషయం ఇదా? అలాం టప్పుడు తమరు బాధపడి ప్రయోజన మేమిటి? ఇసుకలోంచి నూనెను తీయొచ్చు. ఎండమావిలో నీళ్ళుతాగొచ్చు. కుందేటి కొమ్మును తేవొచ్చు. మూర్ఖుడికి నచ్చజెప్పడంమాత్రం అసాధ్యమని పెద్దలు చెప్పనేచెప్పారు.'' అన్నాడు భూషణుడు. చంద్రసేనుడికి పట్టరాని కోపం వచ్చి, \"నా కొడుకును మూర్ఖుడంటావా? నిన్ను కారాగారంలో వేయిస్తాను,'' అన్నాడు. భూషణుడు వెంటనే, \"ప్రభూ! నేను తప్పుజేశాను. మన్నించండి.\" అన్నాడు. రాజు కోపం ఇంకా పెరిగి ససేమిరా అన్నాడు.\nఅప్పుడు భూషణుడు రాజు తనకిచ్చిన మాట గుర్తుచేసి, \"మీకు హాని కలిగిం చనిదీ, నాకు లాభం కలిగించేదీ ఇప్పుడు కోరుకుంటాను. నా తప్పుకు శిక్షగా దేవాలయం ముందు కూర్చుని. వచ్చే పోయేవారి చెప్పులు తుడుస్తాను. కానీ మీరు నన్ను శిక్షించినట్లు ఎవరికీ చెప్ప కూడదు.\" అన్నాడు. కారాగారంలో వేయడం కంటే కూడా. ఇది దారుణమైన శిక్ష అనిపించి చంద్ర సేనుడు తృప్తిగా ఒప్పుకున్నాడు.\nమర్నాడే భూషణుడొక దేవాలయం ముందు కూర్చుని, వచ్చేపోయేవారితో, \"అయ్యలారా! దైవదర్శనానికి వచ్చే వారికి, దైవదర్శనం చేసుకుని వెళ్ళే వారికి చెప్పులు తుడవాలని నిర్ణయించు కున్నాను. నాలోని అహంకారాన్ని చంపు కునేందుకిది శ్రేష్ఠమైన మార్గంగా కన బడింది. మీరందరూ నాకు సహకరిం చాలి,\" అని చెప్పసాగాడు. మొదట్లో కొందరు వాడిని వేళాకోళ మాడారు. కానీ వాడు శుచిగా స్నానం చేసి గీతాపారాయణం చేసేవాడు. తన ముందా గిన వారిని పేదా గొప్పా తారతమ్యం లేకుండా గౌరవించి చెప్పులుతుడిచేవాడు. ఇలా కొద్ది రోజులు గడిచేసరికి ప్రజలకు వాడంటే గౌరవం ఏర్పడింది. చాలా మంది చెప్పులు తుడిపించుకునేముందు, వాడికి నమస్కరించసాగారు. క్రమంగా కొందరు వాడికి సాష్టాంగపడడం ప్రారం భించారు. మరికొన్నాళ్ళకు దేవాలయానికి వెళ్ళని నాస్తికులు కూడా, వాణ్ణి చూడ డానికి రాసాగారు. మూడు వారాలు గడిచేసరికి. భూష ణుడికి చెప్పులయోగి అని పేరు వచ్చింది. వాడిచేత చెప్పులు తుడిపించుకున్నవారి కోర్కెలు తీరతాయని నిదర్శనాలు కూడా చెప్పసాగారు. చెప్పులయోగి గురించిన వార్త, రాజు చంద్రసేనుణ్ణి కూడా చేరింది. ఆయన సపరివారంగా అక్కడకు వెళ్ళి భూష ణుణ్ణి చూసి తెల్లబోయాడు.\nభూషణుడు, రాజు చెప్పులు తుడిచాక చుట్టుపక్కలవారితో, \" అయ్యలారా ! ఈ రోజుతో నా వ్రతసమాప్తి అయింది. మీ అందరి సహకారానికి కృతజ్ఞుణ్ణి. నా స్థానంలో మరెవరైనా కూర్చోదలిస్తే కూర్చోవచ్చు.\" అన్నాడు. అప్పుడు ఒకరుకాదు, ఇద్దరుకాదు — నేనంటే నేనని ఎంతోమంది ముందుకు రాగా, భూషణుడు వాళ్ళను మందలించి, వాళ్ళల్లో ఒకడిని కొత్తచెప్పుల యోగిగా నిర్ణయించి, \"నీలో అహంకారం నశించిందని తెలిశాక మరొక కొత్తచెప్పుల యోగిని నువ్వే ఎన్నిక చెయ్యి.\" అని అక్కడినుంచి బయలుదేరి రాజప్రాసా దానికి వెళ్ళాడు.\nజరిగిందానికి చంద్రసేనుడు వింత పడుతూ, “నా కోపంవచ్చి చెప్పులు తుడిచే శిక్ష పడింది. నీకు. నువ్వు యోగి ఎలా అయ్యావు ?\" అని భూషణుణ్ణి అడిగాడు. భూషణుడు మందహాసంచేసి, ప్రభూ! ఋషి తలక్రిందులుగా వ్రేలాడితే తపస్సయింది. దొంగ వ్రేలాడితే శిక్ష అయింది. ఈ ప్రపంచంలో ప్రతి పనికీ సందర్భ సమయాలనుబట్టి, మంచిచెడ్డలు మారుతూంటాయి. శిక్ష అని చెప్పకుండా మీరు నాకు ఏ శిక్ష విధించినా, నేను ఆ శిక్షతోనే గౌరవం పొందగలను. మీరు నన్ను శిక్షించారని తెలిస్తే ప్రజలు నామీద రాళ్ళు విసిరి గేలి చేసేవాళ్ళు. నాది శిక్ష అని తెలియక, వాళ్ళు నన్ను యోగి అని గౌరవించారు.\" అన్నాడు. \"నువ్విలాంటి కార్యానికి పూనుకోవ డానికి, తప్పక ఏదో కారణం వుండి వుంటుంది. ఇంతకూ నువ్వు నాకేం చెప్పా లనుకుంటున్నావు?\" అని అడిగా డు చంద్ర సేనుడు. \"ప్రభూ ! యువరాజుకు గురుకులాధి పతి శిక్ష విధించాడనుకోండి. అది పది మందికీ తెలిసేలాగా, యువరాజు పది మందిలో అనుభవించవలసిన పరిస్థితి ఏర్పడితే, ఆయనలో తప్పక మార్పు వస్తుంది. గురుకులంలో తన ప్రవర్తన బాగుండనప్పుడల్లా, అక్కడినుంచి అంతః పురానికి వచ్చి సకల గౌరవాలూ పొందే వాడికి తన తప్పెలా తెలుస్తుంది?\" అన్నాడు భూషణుడు. చంద్రసేనుడు కొద్ది సేపు ఆలోచించి, \"చెప్పులయోగికి గౌరవముందని, నగర పౌరులు చెప్పులు తుడవడానికి పోటీ పడ్డారు. నువ్వు చెప్పింది నిజం. ఇక మీదట యువరాజు గురుకులంలో సాటి శిష్యులమధ్యనే శిక్షించబడవలసిందిగా ఉత్తర్వు జారీ చేస్తాను,' ' అంటూ భూషణుడికి వెలలేని కానుకలిచ్చి సత్కరించాడు. అచిరకాలంలోనే యువరాజులో కూడా మంచి మార్పు వచ్చింది.",
            "book_page_end": 56
        },
        {
            "title": "చదువులేని సామంతు",
            "book_page_start": 57,
            "pdf_page_start": 57,
            "pdf_page_end": 60,
            "author": "స్పెయినుదేశపు జానపద కథ",
            "genre": "జానపద కథ",
            "moral": "చదువులేని అహంకారి పతనాన్ని ఎదుర్కొంటాడు, కానీ నమ్మకద్రోహం అంతకంటే ఘోరమైన తప్పు. అహంకారం కంటే అక్షరాస్యత ముఖ్యం.",
            "keywords": [
                "అక్షరాస్యత",
                "సామంతుడు",
                "అహంకారం",
                "నమ్మకద్రోహం",
                "శిక్ష"
            ],
            "characters": [
                "రాజు",
                "జమీందారు",
                "లేఖకుడు",
                "సైనికుడు",
                "న్యాయాధిపతి"
            ],
            "locations": [
                "స్పెయిన్",
                "రాజధాని",
                "యుద్ధరంగం"
            ],
            "content": "స్పెయిను దేశంలో ఒక జమీందారుండే వాడు. చాలా ధనవంతుడూ, గర్విష్ఠి కావటం చేత అతను చదువుకోలేదు. తనకు అన్ని విషయాలను గురించీ పరిపూర్ణమైన పరిజ్ఞానం ఉన్నదనీ, రాయటమూ, చదవ టమూ రానంత మాత్రం చేత తనకు కలిగే నష్టమేమీ లేదనీ, డబ్బు పారేస్తే రాయా చదవా గలవాళ్ళు ఎంతమందయినా వస్తారనీ అతను అనుకున్నాడు. కష్టపడి అక్షరాలు దిద్దటమూ, వాటిని కూడ బలుక్కుని చదవటమూ తన హెూదాకు తగదని అతని అభిప్రాయం.\nఅందుచేత అతను, హమేషా తన వెంట ఉండి, రాత కోతలు చూడటానికి ఒక పేద వాణ్ణి జీతానికి కుదుర్చుకున్నాడు.\nఒకసారి రాజుగారివద్ద నుండి సామంతు డికి హుకుం వచ్చింది. ఎక్కడో యుద్ధం జరుగుతున్నది. ‘“నీ సైనికులను వెంట తీసుకుని యుద్ధరంగానికి వెళ్ళి యుద్ధం చెయ్యి.\" అని రాజు తన సామంతుడైన జమీందారుకు ఉత్తరువు పంపాడు. జమీం దారు వెంటనే తన సైనికులను ఆయత్త పరచి, తన లేఖకుణ్ణి కూడా వెంట బెట్టు కుని యుద్ధానికి బయలుదేరాడు.\nకొంత కాలంపాటు అంతా సవ్యంగానే నడిచింది. ఏ రోజు యుద్ధవార్తలు ఆ రోజు లేఖకుడు రాసి జమీందారు చేత ముద్ర వేయించి రాజుగారికి పంపేవాడు. కాని ఒకనాడు శత్రువుల బాణం ఒకటి గురి తప్పి వచ్చి లేఖకుడికి తగలటంతో అతగాడు కాస్తా కన్నుమూశాడు.\nకొత్త లేఖకుణ్ణి ఏర్పాటు చేసుకునే అవసరం జమీందారుకు ఏర్పడింది. కాని అది ఆ పరిస్థితిలో అంత తేలికగా సాధించే పని కాదు. అప్పటికి కూడా జమీందారు రాజసం చావలేదు. “ఈ సమయంలో నాకు చదవటమూ రాయటమూ వస్తే ఎంత బాగుండేది!\" అని అతను తన మనస్సులోనైనా అనుకోలేదు.\nఇంతలో ఒక చిక్కు వచ్చి పడింది. ఒకనాడు రాజుగారి వద్దనుంచి ఒక దూత వచ్చి. జమీందారు చేతికి ఏదో ఉత్తరం ఇచ్చి, వెంటనే తన గుర్రమెక్కి వెళ్ళి పోయాడు. రాజుగారు పంపిన ఆ సందేశం ఏమిటో జమీందారుకు తెలియలేదు. రాజు గారు తనను యుద్ధరంగంలో చొరవగా ముందుకు పొమ్మంటాడా? లేక తిరోగ మించమని ఆదేశిస్తాడా ?\nజమీందారు చీకట్లో తడువుకుంటూన్న వాడిలాగా అయోమయంలో పడి కొట్టు కుంటూండగా ఒక సైనికుడు ఆయన కంట పడ్డాడు. ఆ మనిషి జమీందారుండే గ్రామా నికి పొరుగున ఉండేవాడే. ఆ మనిషికి రాయటమూ, చదవటమూ తెలుసు. జమీం దారు అతణ్ణి పిలిచి, \"ఒరే, ఇదేమిటో చదివి పెట్టు. తప్పు చదివావో, డొక్క చీరేస్తాను. పైగా ఇందులో ఉండే విష యాలు నీకూ, నాకూ తప్ప మూడో మని షికి తెలియరాదు. జాగ్రత్త!\" అన్నాడు.\nఆ మనిషికి అసలే జమీందారంటే గుర్రు. ఎందుకంటే కొంతకాలం కిందట జమీందారు ఆ మనిషిని, ఏదో తప్పు చేశా డని, కొరడాలతో కొట్టించాడు. ఆ మనిషికి పగతీర్చుకోవటానికి మంచి అవకాశం దొరికింది.వాడు రాజుగారి ఉత్తరం చూసి, \"కొంప ముణిగింది! సేనానాయకత్వం వదిలేసి వెంటనే దర్బారుకువచ్చెయ్యమని రాజుగారి ఆజ్ఞ! తమరు రాజద్రోహి అని ఎవరో ఆరోపించారుట!\" అని చెప్పాడు. \"నే నా రాజద్రోహిని! అటువంటి మాట పుట్టించిన వాళ్ళు ఎంతటి దుర్మార్గులై ఉంటారు! స్వయంగా వెళ్ళి వాళ్ళను శిర ఛ్ఛేదం చేసేస్తాను.\" అన్నాడు జమీందారు.\nఅతను వెంటనే రాజధానికి బయలు దేరాడు. అది దూరప్రయాణమూ, కష్ట ప్రయాణమూ కూడానూ. ఊరూ పల్లే లేని చోట చీకటి పడింది. జమీందారు ఆ రాత్రి గుర్రాన్ని ఏ చెట్టుకో కట్టేసి, కటికనేల మీద పడుకుని రాత్రి గడిపాడు. తెల్లవారి లేచి చూసేసరికి, దారికి ఒక పక్కగా ఒక పలక మీద ఏదో రాసి ఉన్నది. చదువు రాని జమీందారుకు ఆ రాసి ఉన్న దేమిటో తెలియలేదు. అందులో సంకేతా లేమైనా ఉండి అర్థమవుతాయేమోనని ఆ పలకను సమీపించి, కా లు జా రి కందకంలో పడ్డాడు. \"దగ్గిరికి రావద్దు.” అని ఆ పలక మీద రాసి ఉన్నది. కందకంలో నుంచి బయటపడటం గగనమయింది. నడుముపట్టేసింది,జమీం దారు ముక్కుతూ, మూలుగుతూ దగ్గిర ఉన్న గ్రామాన్ని చేరుకుని ఒక సత్రంలాటి చోట పడక సంపాదించుకున్నాడు.\nఆ సత్రంలోనే జమీందారుకు పొరుగు గ్రామంవాడు తారసిల్లాడు వాడు జమీం దారు నుంచి తప్పించుకుని పారిపో తున్నాడు. అందుచేత మళ్ళీ జమీందారు ప్రత్యక్ష మయేసరికి వాడి ప్రాణాలు ఎగిరి పోయినంత పని అయింది. కాని జమీం దారుకు వాణ్ణి చూడగానేపోయే ప్రాణాలు తిరిగి వచ్చినంత ఆనందం కలిగింది. “ఒరే, నేను రాజధానికి వెళ్ళే స్థితిలో లేను. రాజుగారికి ఈ పరిస్థితి తెలుపుతూ, కోలుకున్నాక వారి దర్శనం చేసుకుని, నాపైన అభాండాలు వేసినవాళ్ళ అంతు తేలుస్తానని రాయి.\" అని జమీందారు ఆ మనిషిని కోరాడు. ఆ మనిషి జమీం దారు రాయమన్నట్టు రాయక రాజును నానా దుర్భాషలూ ఆడుతూ ఉత్తరం రాసి ఇచ్చాడు. జమీందారు దాని మీద తన ముద్ర వేసి దాన్ని రాజుకు పంపేశాడు.\nరాజుగారా లేఖను చూసి, తోక తొక్కిన తాచులాగాలేచి \"ఆ భ్రష్టుణ్ణి ప్రాణాలతో గాని, శవంగా గాని వెంటనే పట్టుకు రండి,\" అని భటులకు ఆజ్ఞ ఇచ్చాడు. జమీందారును పట్టి తెచ్చి కారా గృహంలో పెట్టారు. అమిత దురభిమాని కావటం చేత అతను రాజుగారికి ఏ విధ మైన క్షమాపణా చెప్పటానికి ప్రయత్నిం చక, బిగుసుకు కూర్చున్నాడు. జమీందారు చేత నిజం చెప్పించటానికి రాజు చిత్రహింసలు పెట్టించాడు. కాని జమీందారు తాను నిర్దోషి నని నోట అనటమే అవమానంగా భావించాడు.\nరాజు విసిగి, ''ఈ ద్రోహికి శిరశ్ఛేదం విధించుతాను.\" అన్నాడు. న్యాయాధిపతి, ‘“మహారాజా, తొందర పడవద్దు. ఈ మనిషి తాను ముద్రవేసిన పత్రాలలో ఏ మున్నదీ చదవలేదేమోనని నాకుసందేహంకలుగుతున్నది.\"అన్నాడు. \"అతనికి చదవటమూ, రాయటమూ రాదని చెప్పుకుంటారు.\" అన్నాడు మరొక రాజోద్యోగి. \"ఏమిటీ? నా అంతవాడు అయి దేళ్ళు కష్టపడి రాయటమూ, చదవటమూ నేర్చుకోగా, ఈ హీనుడు ఆ పని కూడా చేశాడు కాడా? వాడికి చదువు రాదని ఎలా రుజువు చేస్తారు.\" అని రాజు తన వారిని అడిగాడు. న్యాయాధిపతి జమీందారుకు మరణ శిక్ష విధించే ఉత్తరువును ఒక కాగితం మీద రాసి, దాన్ని జమీందారు వద్దకు తీసుకుపోయి \"దీని పైన సంతకం చేస్తే విడుదల చేస్తాము.\" అన్నాడు. \"ఇందులో ఏమి రాసి ఉన్నది?\" అని జమీందారు అడిగాడు. \"నీవు నిర్దోషి వనీ, నీ పైన తెచ్చిన అభియోగం నిజం కాదనీనూ,\" అన్నాడు న్యాయాధిపతి. \"మంచిది. అలా అయితే సంతకం చేస్తాను.\" అంటూ జమీందారు వెంటనే తనముద్రిక తీసి ఆ కాగితం మీద ముద్ర వేశాడు.\nజమీందారు నిరక్షరు డని రాజుకు తెలిసిపోయింది. ఆయనను విడుదల చేసి పంపేశారు. జమీందారు పట్ల ద్రోహం చేసిన మనిషి దొరికాడు. వాడికి యావజ్జీవ ఖైదు విధించారు. చదువు రాకపోవటం తప్పే అయినా, నమ్మకద్రోహం దాని కన్న ఘోరమైనది గద !",
            "book_page_end": 60
        },
        {
            "title": "ఉపచారం",
            "book_page_start": 61,
            "pdf_page_start": 61,
            "pdf_page_end": 62,
            "author": "చందమామ బృందం",
            "genre": "హాస్యం",
            "moral": "సంకట పరిస్థితుల్లో తెలివైన ఉపాయం (యుక్తి) గొప్ప ఆపదను నివారించగలదు.",
            "keywords": [
                "తెలివితేటలు",
                "వ్యాపారి",
                "యుక్తి",
                "మోసం",
                "బంధుత్వం"
            ],
            "characters": [
                "కోదండపాణి",
                "కోదండపాణి భార్య",
                "గురవయ్య"
            ],
            "locations": [
                "శ్రీరంగపట్నం"
            ],
            "content": "శ్రీరంగపట్నంలో కోదండపాణి గొప్ప వ్యాపారస్థుడు. రాత్రయ్యాక కొట్టు మూసి వేసి, ఇంటికి వచ్చి, డబ్బంతా చాప మీద కుమ్మరించి, లెక్కచూసి మూటలు కట్టి భద్రపరచడం కోదండపాణి అలవాటు. ఎప్పటిలాగే ఒకనాటి రాత్రి బాగా పొద్దు పోయాక, కోదండపాణి చాపపరుచుకుని డబ్బు లెక్క కడుతూన్న సమయంలో, ఎవరో తలుపుతట్టడం వినిపించింది. పరచివున్న రొఖం మీద రుమాలు కప్పి, కోదండపాణి, వెళ్ళి తలుపు తీశాడు.\nఅక్కడ గురవయ్య కనిపించాడు. గురవయ్య కోదండపాణికి దూరపు బంధువు. కోదండపాణి వద్ద చాలా చనువు గల పెద్దమనిషి. అందువల్ల ఆయన సరాసరి, కోదండపాణి డబ్బులెక్కిస్తూన్న గదిలోకి వచ్చి కూర్చున్నాడు. కోదండ పాణికి, ఏం చేయాలో తోచక, \"ఇంత అపరాత్రివేళ వచ్చావేమిటి గురవయ్యా,\" అని అడిగాడు. గురవయ్య, '\" ముఖ్యమైన పనిబడే వచ్చాను బావా ! ఉన్నట్టుండి ఓ పాతిక రూపాయలు కావలసి వచ్చింది. కాబట్టి నిన్ను వెతుక్కుంటూవచ్చాను,” అన్నాడు. కోదండపాణి కొంతసేపు మౌనంగా ఆలోచించి, \"గురవయ్యా, నీకు తెలియని దేముంది చెప్పు. వ్యాపారం సరిగ్గా జరగడం లేదు. అందరూ అప్పులకే సరుకులను అడుగుతున్నారు. ఈ రోజు ఐదురూపాయల బేరం కూడా జరగ లేదంటే చూడు!\" అన్నాడు. \"మిమ్మల్నే కొండలా నమ్ముకుని వచ్చాను. మీ దగ్గర లేకపోతే మరెక్క డయినా పడ్డీ కయినా ఇప్పించండి. ఎంత వడ్డీ అయినా ఫరవాలేదు. నా అవసరం అలాంటిది బావా !\" అన్నాడు గురచయ్య. కోదండపాణి ఏమి చెబుదామా అని ఆలోచిస్తూండగా, కిటికీగుండా గట్టిగా వీచిన గాలికి పక్కన ఉన్న దీపం కాస్త ఆరిపోయింది. చిమ్మచీకటికమ్ముకున్నది. మరుక్షణమే కోదండపాణి గురవయ్య చేతులు రెండూ గట్టిగా పట్టుకుని, \"గురవయ్యా, మరేమీ అనుకోవద్దు. నీ అంతటివాడు ఎంతో అవసరం కొద్దీ ఈ రాత్రివేళ వచ్చి డబ్బు అడిగితే ఇవ్వలేక పోతున్నాను కదా అని నాకెంతో బాధగా వున్నది.\" అని ఎక్కడలేని ఆప్యాయ తనూ, సానుభూతినీ కనబరచసాగాడు. \"సరే బావా. నీ దగ్గర వుంటే కదా ఇవ్వడానికి? నువ్వు బాధ పడవద్దు. మరెక్కడయినా ప్రయత్నించి చూస్తాను. ఇక నేను వెళ్ళి వస్తాను.\" అంటూ బయలుదేరబోయాడు గురవయ్య. అయినా కోదండపాణి, పట్టిన చేతులు విడవకుండా, \"గురవయ్యా, రాకరాక వచ్చావు. వుండు, భోజనం చేసి వెళ్ళ వచ్చు!'' అని బలవంత పెట్టసాగాడు. ఇంతలో పక్క గది నుంచి, కోదండ పాణిభార్య. వెలుగుతున్న దీపాన్ని తీసుకు వచ్చింది. అప్పటికి కోదండపాణి గుర వయ్య చేతులు వదిలిపెట్టి, \"మేము పిలవడమే తప్ప. నీలాంటివాళ్ళు మా ఇళ్ళల్లో భోంచేస్తారా?\" అన్నాడు. “క్షమించు,బావా! నేను వెళ్ళివస్తాను,\" అంటూ గురవయ్య వెళ్ళిపోయాడు. అక్కడి తతంగాన్నంతా వింతగా చూసిన, కోదండపాణి భార్య, భర్తతో, \"అయినా గురవయ్య చేతులు పట్టుకుని ఎందుకండీ భోజనానికి అంత బలవంతం చేశారు?\" అని అడిగింది. \"ఓసి, పిచ్చిమొహమా! వాణ్ణిపడు భోజనానికి బతిమలాడాడు? దీపం ఆరి పోయి, చీకటయిపోయింది కదా, ఆ చీకట్లో వాడు డబ్బు కాజేస్తాడేమోనన్న అను మానం కొద్దీ అలా నాటకం ఆడవలసి వచ్చింది!'' అన్నాడు కోదండపాణి. భర్త సమయోచితయు క్తికి చాలాసంతో షించింది కోదండపాణి భార్య.",
            "book_page_end": 62
        },
        {
            "title": "కచ్ ఊదాకొంగలు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "ప్రకృతి విశేషం",
            "moral": "N/A",
            "keywords": [
                "పక్షులు",
                "ఊదాకొంగలు",
                "ఫ్లమింగో",
                "గుజరాత్",
                "వలస"
            ],
            "characters": [],
            "locations": [
                "గుజరాత్",
                "కచ్ ప్రాంతం",
                "రాన్ ప్రాంతం"
            ],
            "content": "'ఫ్లమింగో'లు అనే ఒకజాతి ఊదాకొంగల పేరుతో గుజరాత్లోని కచాప్రాంతం పిలువబడుతున్నది. ఆ ప్రాంతాన్ని ''ఫ్లమింగో నగరం ' అని అంటారు. లేత ఎరుపు రంగు కాళ్ళతో వంకర టింకరగా వున్న పొడవాటి మెడతో వున్న ఫ్లమింగో పక్షులు, ఊదారంగు కలిసిన తెలుపు వర్ణంతో, ఇళ్ళల్లో పెంచే పెద్దబాతు పరిమాణంలో వుంటాయి. ఇవి నాలుగడుగుల ఎత్తువరకు పెరుగు తాయి. దృఢంగా వున్న లేతఎరుపు రంగు ముక్కు, సగంలో ముందుకు వంగి వుండడం ఈ పక్షుల ప్రత్యేకత. బాతుకులాగా కాలివేళ్ళను కలుపుతూ, మధ్య చర్మం వుంటుంది. ఇవి లోతులేని నీళ్ళలో తలలు ముంచి, ఆహారాన్ని సంపా యిస్తాయి. ముక్కు ముందుకు వంగి వుండడంవల్ల నేలను గోకి అక్కడ వున్న ఆహారాన్ని పట్టుకోవడానికి వీలుగా వుంటుంది. నాలుక జల్లెడలా పనిచేస్తుంది. సరస్సులలో, మడుగులలో, చెరువులలో ఇవి చిన్న చిన్న గుంపులుగా నివసిస్తాయి. ఆకాశంలో రెక్కలల్లారుస్తూ V ఆకారంలో ఎగురుతాయి. అక్టోబర్ – మార్చ్ నెలల మధ్య కచ్లోని రాన్ ప్రాంతంలో 5 లక్షల ఫ్లమింగోలు చేరుతాయి. ప్రపంచంలో కెల్లా ఇక్కడే ఫ్లమంగోలు ఎక్కువ సంఖ్యలో గుడ్లుపెట్టి పొదుగుతాయి.",
            "book_page_end": 33
        },
        {
            "title": "అతిపిన్న వయసు గోల్ఫ్ క్రీడాకారుడు!",
            "book_page_start": 34,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "బాలల విశేషం",
            "moral": "N/A",
            "keywords": [
                "గోల్ఫ్",
                "క్రీడాకారుడు",
                "షివిన్",
                "చాంపియన్ షిప్",
                "ప్రతిభ"
            ],
            "characters": [
                "షివిన్",
                "పెర్సీక్వాట్రా",
                "జాసనగిరొనెల్లా"
            ],
            "locations": [
                "ఇండొనేషియా",
                "జకార్తా",
                "న్యూఢిల్లీ",
                "కలకత్తా"
            ],
            "content": "తీరికగా ఉన్న ధనవంతులు ఆడుకునే ఆటగా 'గోల్ఫ్'ను చెప్పుకుంటారు. ఆ క్రీడలో కూడా పిల్లలు తమ ప్రతి భను ప్రదర్శించడం ఎంతైనా విశేషం !\nషివిన్ అనే ఐదేళ్ళ కుర్రాడు, ఒకనాడు తన తండ్రి పెర్సీక్వాట్రాతో కలిసి గోల్ఫ్ కోర్స్ కు వెళ్ళాడు. విశాల మైదానం పరిగెత్తడానికి అను కూలంగా వుంటుంది కదా, ఒకవేళ కింద పడినా వెల్ వెట్ పరిచినట్టున్న ప్రదే శంలో దెబ్బ తగలదు కదా అని ఆ పసివాడనుకున్నాడు. అయినా, అక్కడి ఆట గాళ్ళెవరూ, చిన్న తెల్ల బంతిని కొట్టాక పరిగెత్తడం లేదు సరికదా, వాళ్ళు నింపాదిగా అడుగు మీద అడుగు వేసుకుంటూ నడిచిపోయి, 'హెూల్ ' కూ బంతి పడిన చోటుకూ మధ్యవున్న దూరాన్ని కొలిచి, ఆ తరవాత పాయింటు కోసం బంతిని ' హెూల్ ' లోకి వేయడం గమనించాడు. ఆ ఆటకు ఎక్కువ సమయం తీసుకుంటున్నది. అయినా, ఐదేళ్ళ షివిన్లో ఆ ఆటను తను కూడా ఆడాలన్న ఆసక్తి ఏర్పడింది. అప్పటినుంచి తన తండ్రి వెంట తరచూ గోల్ఫ్ మైదానానికి వెళ్ళసాగాడు. కొడుకు ఆసక్తిని గమనించిన తండ్రి, గోల్ఫ్ ఆటలో స్వయంగా శిక్షణనివ్వసాగాడు. ఆయన గోల్ఫ్ క్రీడలో మంచి నేర్పరి.\nతండ్రి శిక్షణలో షివిన్ మరొక ఐదేళ్ళలో జూనియర్ ఛాంపియన్ అయ్యాడు. తొమ్మిదేళ్ళు నిండక ముందే అతడు మొట్టమొదటిసారిగా అంత ర్జాతీయ పోటీలలో పాల్గొన్నాడు. ఇండొనేషియా, జకార్తాలో జరిగిన పన్నెండవ ఆసియా పసిఫిక్ జూని యర్ ఛాంపియన్ షిప్ పోటీలలో పాల్గొన్నాడు. ఆ పోటీలలో ఐదు దేశాలకు చెందిన ఇరవై మంది జూని యర్ క్రీడాకారులు పాల్గొ న్నారు. షివిన్ పదవవాడుగా వచ్చాడు.\nగత సంవత్సరం జరిగిన తొమ్మిదవ 'టోపోలిస్ జూని యర్ వరల్డ్ కప్ చాంపి యన్ షిప్' పోటీలలో షివిన్ భారతదేశం తరపున పాల్గొ న్నాడు. మన దేశం తరపున అతనితో పాటు మరొక ముగ్గురుకూడా పాల్గొన్నారు. ఆ పోటీలలో పాల్గొన్న 18 దేశాలకు చెందిన క్రీడాకారు లందరిలోకి అతి పిన్న వయస్కుడు షివిన్! అందుకే ఒక ఇటలీ వార్తా పత్రిక షివిన్ను 'పికొల్లో ' (అతి పిన్న వయసు) క్రీడాకారుడని వర్ణించి అతని అద్భుత ప్రతిభను శ్లాఘించింది !\nన్యూఢిల్లీలో జరిగిన 13 వ ఆసియా పసిఫిక్ జూనియర్ ఛాంపియన్ షిప్ పోటీలలో షివిన్ రజత పతకాన్ని (పన్నెండేళ్ళలోపువారికి) గెలుచు కున్నాడు. ఫిలిప్పైన్స్కు చెందిన జాసనగిరొనెల్లా ప్రథమ స్థానం సాధించాడు. అయినా షివిన్ కూడా తన ఆటతో చూపరులను ఆనందింపజేశాడు. జూలై లో జరుగనున్న 'శాన్ డీగో వరల్డ్ జూనియర్ ఛాంపియన్షిప్' పోటీలలో షివిన్ పాల్గొననున్నాడు. కలకత్తాలో జరిగిన నేషనల్ గోల్ఫ్ ఛాంపియన్ షిప్ పోటీలలో షివిన్ నేషనల్ సబ్ జూనియర్ (పదిహేనేళ్ళ లోపు)గా వచ్చాడు. దానిని సాధిం చిన అతి పిన్న వయస్కుడు షివిన్!",
            "book_page_end": 34
        },
        {
            "title": "చందమామ కబుర్లు (అంతరిక్షంలో రికార్డులు & నగరాలబాంధవ్యం)",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "వార్తా విశేషం",
            "moral": "N/A",
            "keywords": [
                "అంతరిక్షం",
                "రికార్డులు",
                "వ్యోమగాములు",
                "నగరాల బాంధవ్యం",
                "మద్రాసు"
            ],
            "characters": [
                "డాన్ బ్రాండెన్స్టీన్",
                "నార్మ్ థగార్డ్"
            ],
            "locations": [
                "రష్యా",
                "అమెరికా",
                "మద్రాసు",
                "డెన్వర్",
                "కొలొరాడో"
            ],
            "content": "అంతరిక్షంలో రికార్డులు !\nరష్యాకు చెందిన వ్యోమగాములు 'ఎం. ఐ. ఆర్ ' అంతరిక్ష నిలయంలో నెలలతరబడి గడిపారు. అయితే అంతరిక్షం నుంచి గత మేనెలలో తిరిగి వచ్చిన అమెరికాకు చెందిన ' ఎండవర్' అనే ' స్పేస్ షటిల్ ' లో అంతరిక్షానికి వెళ్ళి వచ్చిన కమాండర్ డాన్ బ్రాండెన్స్టీన్ 740గంటలు, అంటే దాదాపు 31 రోజులు ' స్పేస్ షటిల్ ' లో గడిపి కొత్త రికార్డును సృష్టించారు. ఆయన నాలుగు సార్లు అంతరిక్షానికి వెళ్ళివచ్చారు. అంతకు పూర్వం నార్మ్ థగార్డ్, 604 గంటలు ' స్పేస్ షటిల్ ' లో గడిపారు. ఆయన కూడా నాలుగుసార్లు అంత రిక్షంలోకి వెళ్ళివచ్చారు :\nనగరాలబాంధవ్యం!\nవిభిన్న నగర ప్రజలమధ్య సోదరభావం పెంపొం దించడానికి వీలుగా ఒక పథకం రూపొందించారు. ఈ పథకం ప్రకారం అమెరికా కొలొరాడోలోని డెన్వర్ నగరానికి ఎనిమిది బాంధవ్య నగరాలు ఉన్నాయి. వీటిలో ఎనిమిదవది మద్రాసు నగరం. డెన్వర్ నగర ప్రజలకు మద్రాసును గురించి తెలియజేయడానికి, త్వరలో అక్కడ ' డెన్వర్ మద్రాస్ పార్క్ ' ను నిర్మించనున్నారు.",
            "book_page_end": 36
        },
        {
            "title": "ప్రకృతి వింతలు: (నీలి గులాబీలు, ఆరుదైన రాబందులు, అత్యధిక సంఖ్య!)",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విజ్ఞాన శాస్త్రం",
            "moral": "N/A",
            "keywords": [
                "నీలి గులాబీలు",
                "రాబందులు",
                "కీటకాలు",
                "జన్యపదార్థం",
                "ఆస్ట్రేలియా"
            ],
            "characters": [],
            "locations": [
                "ఆస్ట్రేలియా",
                "శ్రీలంక",
                "బంగ్లాదేష్",
                "అహ్మదాబాదు"
            ],
            "content": "నీలి గులాబీలు!\nఒకప్పుడు అసాధ్యమనుకున్న చాలా విషయాలు ఇవాళ సాధ్యమవుతున్నాయి. ఇది గులాబీలకు కూడా వర్తిస్తుంది. ఎందుకంటే కొన్నాళ్ళక్రితం అసాధ్యమనుకున్న నీలి గులాబీలను, సృష్టించడానికి ఆస్ట్రేలియా విజ్ఞానవేత్తలు చేస్తూన్న కృషి త్వరలో ఫలించనున్నది. పువ్వులకు నీలిరంగునిచ్చే ' జన్యపదార్థా'న్ని వేరుచేసి, గులాబీ మొక్కలకు ఎక్కించడంవల్ల ఇది సాధ్యమవుతుంది. 1993 వ సం॥ ఆరంభంలో నీలిగులాబీలను పెంచవచ్చని చెబుతున్నారు :\nఆరుదైన రాబందులు\nమన దేశంలో ఎనిమిది రకాల రాబందులు ఉన్నాయి. వీటిలో పాండిచ్చేరి రాబందులు చాలా అరుదైనవి. ఇవి దాదాపు నశించిపోయే స్థితిలో ఉన్నాయి. రాబందులు ఒకప్పుడు శ్రీలంకలోనూ, బంగ్లాదేష్లోనూ వుండేవి. అవి ఇప్పుడు కనిపించడం లేదు. అహ్మదా బాదులోని కమలానెహ్రూ జంతు ప్రదర్శన శాలలో ఈ జాతికి చెందిన మూడు రాబందులు ఉన్నాయి. వీటిని రాజరాబందులు అనికూడా అంటారు. ఎర్రటి తలగల ఈ రాబందులు మనుషులకు దూరంగా ఉంటాయి.\nఆత్యధిక సంఖ్య!\nభూమిమీది ప్రాణులన్నిటిలోకీ పురుగులే అత్యధిక సంఖ్యలో ఉన్నాయి. పురుగులలో దాదాపు 2,50,000 రకాలు ఉన్నాయి. కీటకాలలో 50.0000 రకాలు ఉన్నాయి. ప్రపంచంలోని మొత్తం కీటకాల సంఖ్య 1,000,000,000,000,000,000 :",
            "book_page_end": 63
        }
    ],
    "statistics": {
        "total_stories": 17,
        "author_counts": {
            "చందమామ బృందం": 9,
            "తిరుమల శ్రీ": 1,
            "—కోనేనాగ వెంకట ఆంజనేయులు": 1,
            "ఎస్. శివనాగేశ్వరరావు రచన": 1,
            "జె. ఉదయనాగ శిరీష": 1,
            "జొన్నలగడ్డ రత్న": 1,
            "శ్రీ రామకమల్": 1,
            "\"వసుంధర”": 1,
            "స్పెయినుదేశపు జానపద కథ": 1
        },
        "genre_counts": {
            "వ్యాసం": 1,
            "వార్తా విశేషం": 2,
            "జానపద కథ": 2,
            "నీతి కథ": 5,
            "ధారావాహిక": 1,
            "బేతాళ కథలు": 1,
            "పౌరాణికం": 1,
            "హాస్యం": 1,
            "ప్రకృతి విశేషం": 1,
            "బాలల విశేషం": 1,
            "విజ్ఞాన శాస్త్రం": 1
        }
    }
}