{
    "book_id": "చందమామ_1967_08",
    "stories": [
        {
            "title": "భారతచరిత్ర - 71",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "చారిత్రక అంశాలు",
            "keywords": [
                "సిరాజుదౌలా",
                "క్లైవ్",
                "ఆలీనగర్ సంధి",
                "మీర్ జాఫర్",
                "కుట్ర"
            ],
            "characters": [
                "సిరాజుదౌలా",
                "క్లైవ్",
                "అడ్మిరల్ వాట్సన్",
                "మానిక్ చాంద్",
                "ఓమి చాంద్",
                "జగత్సేఠ్",
                "నందకుమార్",
                "మీర్ జాఫర్",
                "రాయ్ దుర్లభ్"
            ],
            "locations": [
                "బెంగాలు",
                "కలకత్తా",
                "ముర్షిదాబాదు",
                "ఫుల్టా",
                "చంద్రనగరు"
            ],
            "content": "నవాబు చేత దెబ్బతిన్న ఇంగ్లీషువారు తమ పరిస్థితి అనుకూల పరచుకోవటానికి సాయుధసైనిక, నౌకాబలాలు ఆయత్తమై ఎత్తులు సాగించారు. వారికి బెంగాలులోని రాజకీయ పరిస్థితి బాగా తెలుసు. వారు కలకత్తా నుంచి ఫుల్టా చేరి, నవాబు శత్రు వర్గాలతో రాయబారాలు సాగించారు. కలకత్తాకు అధికారిగా సిరాజుదౌలా చేత నియమించబడిన మానిక్ చాంద్, ఓమి చాంద్, జగత్సేఠ్ లాటి కోటీశ్వరులూ ఇంగ్లీషువారికి \" అమ్ముడు\" పోయారు; ఈ కోటీశ్వరులకు నవాబు దర్బారులో చాలా పలుకుబడి ఉన్నది. ఈ విధంగా ఇంగ్లీషువారు నవాబు కింద గోతులు తవ్వు తూనే, తమ వ్యాపారం గురించి నవాబుకు విజ్ఞాపన పత్రాలు అందజేస్తూవచ్చారు. \n\n కలకత్తా నవాబు ఆక్రమణలోకి పోయిం దని తెలియగానే మద్రాసులోని ఇంగ్లీషు వారు కలకత్తాకు సేనలను పంప నిశ్చయిం చారు. ఫ్రెంచివారితో యుద్ధానికిగాను సాయుధసైనిక, నౌకాబలాలు ఆయత్తమై ఉండనే ఉన్నాయి. క్లైవ్, అడ్మిరల్ వాట్సన్ల నాయకత్వాన ఈ రెండు బలా లనూ అక్కడికి పంపటానికి నిర్ణయం జరిగింది. డిసెంబరు 14న ఈ బలాలు బెంగాలు చేరాయి. \n\n నవాబుకు ఈ యుద్ధసన్నాహం గురించి ఏమీ తెలీదు. ఫుల్టన్ లోని బ్రిటిషువారు అతని వద్ద ఇంకా ప్రార్ధనలు చేస్తూనే ఉన్నారు. వారికి అమ్ముడు పోయిన దర్బారు ప్రముఖులు నవాబుతో, \" పాపం, వ్యాపారం చేసుకునేవాళ్ళు!\" అని వారి పక్షాన మాట్లాడుతూనే ఉన్నారు. \n\n ఇంగ్లీషు కంపెనీకి లోగడ ఉండిన హక్కులను అమలులోకి రానివ్వటమే గాక, నష్టపరిహారం కూడా చెల్లించవలసిందని వాట్సన్ 17 డిసెంబరున నవాబుకు ఉత్తరం రాశాడు. క్లైవు కలకత్తా మీదికి దండెత్తాడు. కలకత్తాకు అధిపతిగా ఉండిన మానిక్ చాంద్ యుద్ధ ప్రయత్నాలు చేస్తున్నట్టు అభినయిస్తూ ముర్షిదాబాదుకు పారి పోయాడు. చెప్పుకోదగిన యుద్ధమేమీ జరగ కుండానే కలకత్తా 1757 జనవరి 2 న క్లైవు వశమయింది. ఇంగ్లీషువారు కలకత్తా లోని అనేక గొప్ప భవనాలను ధ్వంసం చేసి, హుగ్లీని కొల్ల గొట్టారు. \n\n ఇంత జరిగినా సిరాజుదౌలా కలకత్తాకు వచ్చి, ఫిబ్రవరి 9 న \"ఆలీనగర్ సంధి” ద్వారా ఇంగ్లీషువారు అడిగినదంతా ఇచ్చే శాడు. తన కిందివాళ్ళలో విశ్వాసం నశించో, మరే కారణం చేతనో నవాబుకు ఇంగ్లీషు వారితో పేచీలు పెట్టుకో వద్దనిపించింది. \n\n అందుకు తగిన చర్య లేవీ తీసుకోలేదు. మార్చి 1757 లో క్లైవు వాట్సనులు చంద్ర నగరును సులువుగా జయించారు. హుగ్లీ లోని ఫౌజారయిన నందకుమార్ అనే వాడు తనకింద ఉన్న పెద్ద సేనను దూరంగా తీసుకు పోకపోతే ఇంగ్లీషువారు చంద్రనగ రును గెలిచి ఉండక పోదురు. నందకుమా రుడు ఇంగ్లీషువారి వద్ద లంచం పుచ్చుకుని ఉండవచ్చు. కాని నవాబు నందకుమారుకు ఇంగ్లీషువారిని నిరోధించమని ఉత్తరువు పంపలేదు. \n\n ఈ సమయంలోనే యూరపులో “ఏడేళ్ల యుద్ధం” రావటమూ, భారత దేశంలోని ఫ్రెంచి, ఇంగ్లీషువారి మధ్య యుద్ధాలకు అవకాశం ఏర్పడటమూ జరిగింది. ఫ్రెంచి వారి కింద ఉన్న చంద్రనగరును ఇంగ్లీషు వారు జయించ గోరారు. అయితే సిరా జుద్దేలా ఇందుకు ఆక్షేపణ తెలిపి, ఆలీనగరు సంధి నిబంధనలకు అది విరుద్ధమన్నాడు. ఆయన తన రాజ్యంలోని ఫ్రెంచివారిని కాపాడాలన్న నిశ్చయం ప్రకటించాడు గాని, పారిపోయి వచ్చిన ఫ్రెంచివారికి నవాబు తన దర్బారులో రక్షణ ఇచ్చాడు. ఇంగ్లీషు వారు ఎన్ని ఆశలు చూపినా అతను ఫ్రెంచి శరణార్థులను వెళ్ళగొట్టలేదు. తాము ఫ్రెంచివారితో యుద్ధం సాగిస్తూ ఉండగా బెంగాలు నవాబు ఫ్రెంచివారి పట్ల సాను భూతి కలిగి ఉండటం తమకు క్షేమం కాదని ఇంగ్లీషువారు గ్రహించారు. అందు చేత వారు సిరాజుదౌలాను గద్దె దించి, మరొకణ్ణి ఆ స్థానంలో ఉంచ నిశ్చయిం చారు. కుట్ర జరిగింది. ఈ కుట్రలో మీర్ జాఫర్, రాయ్ దుర్లభ్— ఈ ఇద్దరూ నవాబు కింద సేనాపతులే - జగత్ సేఠ్ అనే కోటీశ్వరుడూ చేరారు. కానున్న నవాబు మీర్ జాఫర్. జూన్ 10 న కుట్రదారులకూ ఇంగ్లీవారికీ ఒక ఒప్పందం జరిగింది; ఇంగ్లీషువారు సైనిక సహాయం చేస్తారు, అందుకుగాను కుట్రదారులు ఇంగ్లీషు కంపె నీకీ, దాని అధికారులకూ ప్రతిఫలం ముట్ట చెబుతారు. ఓమిచాంద్ అనేవాడు కొల్ల గొట్టిన సొత్తులో పెద్ద వాటా అడిగాడు. క్లైవు ఒప్పందానికి మాయనకలు ఒకటి తయారుచేసి, అందులో ఓమిచాంద్ కోరిన విధంగా ఒక క్లాజు చేర్చాడు. దీనిపై వాట్సన్ సంతకం చేయ నిరాకరించగా, క్లైవు అతని సంతకాన్ని ఫోర్జరీ చేయించాడు. \n\n ఫ్రెంచివారిని వెనక వేసుకుని ఇంగ్లీషువారి శత్రుత్వం సంపాదించుకున్న పిరాజుద్దాలా, చేతులు కాలాక ఆకులు పట్టుకున్నట్టుగా, ద్రోహులైన తన అధికారుల సలహా పాటించి ఫ్రెంచివారిని తన ఆస్థానం నుంచి పంపెయ్య నిశ్చయించాడు. వాళ్లు వెళ్లిపోతూ, నవాబు పైన కుట్ర జరుగుతున్నదని హెచ్చరించారు. ఈ కుట్ర గురించి నవాబుకు తప్ప అందరికీ తెలుసు. అప్పుడైనా నవాబు మీర్ జాఫరను బంధించినట్టయితే మిగిలిన కుట్రదారులకు హడలు పుట్టి ఉండేది. అతను మీర్ జాఫర్ చేసిన ప్రమాణాలు నమ్మి, అతన్ని సేనాపతిగా ఉంచుకుని యుద్ధయత్నాలు ఆరంభించాడు!",
            "book_page_end": 4
        }
    ],
    "statistics": {
        "total_stories": 1,
        "author_counts": {
            "చందమామ బృందం": 1
        },
        "genre_counts": {
            "చరిత్ర": 1
        }
    }
}