{
    "book_id": "చందమామ_1967_09",
    "stories": [
        {
            "title": "సంచాలకుడి మాట: ప్రత్యుపకారం గురించి",
            "book_page_start": 3,
            "pdf_page_start": 15,
            "pdf_page_end": 15,
            "author": "'చక్రపాణి'",
            "genre": "ఆహ్వానము",
            "moral": "చిన్నవారి సాయం లేదా బలహీనుల ప్రాముఖ్యతను గుర్తించడం అవసరం.",
            "keywords": [
                "సింహం",
                "ఎలుక",
                "ప్రత్యుపకారం",
                "నీతి",
                "బలహీనులు"
            ],
            "characters": [
                "సింహము",
                "ఎలుక"
            ],
            "locations": [],
            "content": "“సి౦హము—ఎలుక ” కథ అందరికీ తెలిసినదే. అన్ని మృగాలకూ రాజయిన సింహం వేటగాడి ఉచ్చులలో చిక్కి, అపాయంలో పడినప్పుడు ఒక చిట్టెలుక రక్షిస్తుంది. కథ పాతదే అయినా అందు లోని నీతిని మనం మరిచిపోతూ ఉంటాం. అదే నీతిని బోధిస్తుంది \" ప్రత్యుపకారం\" అన్న కథ. ఈనాడు కొన్ని బలమైన దేశాలూ, దుర్బలమైన దేశాలూ ఉన్నాయి. దుర్బలమైన దేశాల వల్ల తమకు ఉపయోగం ఉంటుందని బలమైన దేశాలు గ్రహించటం అవసరం.",
            "book_page_end": 3,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "భారతచరిత్ర - 72: ప్లాసీ యుద్ధం",
            "book_page_start": 72,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "స్వార్థం కోసం చేసిన చిన్న చర్యలు కూడా దేశ చరిత్రపై పెను ప్రభావాన్ని చూపగలవు.",
            "keywords": [
                "ప్లాసీ యుద్ధం",
                "సిరాజుద్దౌలా",
                "మీర్ జాఫర్",
                "రాబర్ట్ క్లైవ్",
                "బెంగాల్"
            ],
            "characters": [
                "రాబర్ట్ క్లైవ్",
                "మీర్ జాఫర్",
                "సిరాజుద్దౌలా",
                "మోహన్లాల్",
                "మీర్ మదన్",
                "రాయ్ దుర్లభ్",
                "మీరన్",
                "లుత్ఫున్నిసా"
            ],
            "locations": [
                "ప్లాసీ",
                "భాగీరథీ నది",
                "ముర్షిదాబాద్",
                "బెంగాల్",
                "హుగ్లీ",
                "కాత్వా"
            ],
            "content": "1757 జూన్ 22 న క్లైవు తన సేనలతో సహా భాగీరథీ నదీతీరాన ప్లాసీ వద్ద గల మామిడితోపు వద్ద దిగాడు. నవాబు సైనిక బలాలన్నీ రాజద్రోహం చేశాయి. హుగ్లీ వద్దనూ, కాత్వా వద్దనూ గల నవాబు బలాలు ఇంగ్లీషువారిని నిరోధించ యత్నించ లేదు. నవాబు సేనలు ప్లాసీ వద్ద అదివరకే స్థావరం ఏర్పచుకుని ఉన్నాయి.\nజూను 23 ఉదయం ఉభయ పక్షాలకూ యుద్ధం ప్రారంభ మయింది. పెద్ద పెద్ద సేనలను వెంటబెట్టుకుని ఉన్న మీర్ జాఫర్ గాని రాయ్ దుర్లభ్ గాని కదిలి యుద్ధానికి రాలేదు. ఒక ఫ్రెంచి అధికారిని సహాయం తీసుకుని మోహన్లాల్, మీర్ మదన్ అనేవాళ్ళు కొద్ది బలాలతో యుద్ధ రంగానికి వచ్చారు. ఈ కొద్ది సేనతోనే అరగంటసేపు పోరిన మీదట క్లైవు తన బలాలను చెట్లమాటుకు తీసుకుపోయాడు; మీర్ జాఫర్ ద్రోహం చెయ్యక తన బలాలను యుద్ధానికి తెచ్చినట్టయితే ఇంగ్లీషువారికి ఘోరపరాజయం కలిగివుండేది.\nవెనక్కు తగ్గిన క్లైవు తన సైనికాధికారు లతో సంప్రతించి, రోజల్లా శత్రువుపై ఫిరం గులు పేల్చటానికీ, అర్ధరాత్రివేళ నవాబు శిబిరాన్ని దొమ్మి చేయటానికి తీర్మానించాడు. అయితే ప్రమాదవశాన ఒక ఫిరంగిగుండు వచ్చి తగిలి మీర్ మదన్ చనిపోయాడు. నవాబు బెదిరిపోయి, మీర్ జాఫర్ను పిలిచి సలహా అడిగాడు. ఆ ద్రోహి నవాబుకు, యుద్ధం చేస్తున్న సేనలను ఉపసంహరించ మని సలహా ఇచ్చాడు.\nనవాబుగారి ఉపసంహరణ ఉత్తరువు అందే సమయానికి మోహన్ లాల్ ఇంగ్లీషు బలాలపై తీవ్రంగా తుపాకిగుళ్ళ వర్షం కురిపిస్తున్నాడు. అతని సైనికులు క్షేమకర మైన మాట్ల నుంచి కాల్పులు చేస్తున్నారు.\n\"యుద్ధవిరమణకు ఇదా సమయం? జయాపజయాలు ఇప్పుడే తేలిపోనున్నాయి,” అని మోహన్లాల్ నవాబుకు జవాబు పంపాడు.\nనవాబు మీర్ జాఫర్ కేసి చూశాడు. మీర్ జాఫర్ బెట్టుగా, \" నాకు తోచిన సలహా చెప్పాను. ఆ పైన ఏలినవారు ఏం చేసినా సరే,” అన్నాడు.\nమీర్ జాఫర్ వైఖరి చూసి, అసలే భయ పడిపోతున్న నవాబు మరింత బెదిరిపోయి, సేనను ఉపసంహరించమని మోహన్ లాల్కు కబురు మీద కబురు పంపాడు. చిట్టచివరకు, ఎంతో ముందుకు వెళ్ళిన మోహన్లాల్ తన సేనను వెనక్కు తీసుకు రావలసి వచ్చింది.\nమోహన్లాల్ సైనికులు వెనక్కుతిరిగి వచ్చేటప్పుడు, విద్రోహులైన సైనికముఠాలు యుద్ధరంగం నుంచి పారిపోతూండటం కన బడింది. ఆది చూసి వీళ్ళు కూడా పారి పోసాగారు. చివరకు సైనికుల పలాయనం అంతకంతకూ బహిరంగంగానూ, భారీగానూ జరిగి, కొద్దిసేపట్లోనే శిబిరం పూర్తిగా ఖాళీ అయిపోయింది!\nఈ సంగతి విని నవాబు సిరాజుద్దేలా నిర్ఘాంతపోయాడు. ఎవట ఉన్న ఇంగ్లీషు శత్రువులూ, తన చుట్టూ ఉన్న విద్రో హులూ కలిసి అతనికి ఉన్న మతి కూడా పోగొట్టారు. అతను కూడా పారిపోయాడు. ఆ రాత్రి అంతా ప్రయాణం చేసి, మర్నాడు ఉదయం 8 గంటలకు అతను ముర్షిదా బాద్ లోని తన రాజభవనాన్ని చేరుకున్నాడు.\nఅపజయ వార్తతో ముర్షిదాబాదు అల్ల కల్లోలమయింది. సిరాజుద్దేలా తిరిగి తన బలాలను కూడగట్టుకోవాలని యత్నించాడు. తనకు అండగా నిలబడినవారికి అంతులేని డబ్బు ఇస్తానన్నాడు. కాని జనం అతన్ని చూస్తూనే చెల్లాచెదరుగా పారిపోయారు. ఇక గత్యంతరంలేక అతను తన భార్య అయిన లుత్ఫున్నిసాను వెంటబెట్టుకుని, ఒక నమ్మినబంటుతో సహా నగరం విడిచి వెళ్ళిపోయాడు.\nనవాబు వచ్చిన మర్నాడు — జూను 25 న మీర్ జాఫర్ ముర్షిదాబాదు చేరాడు. మరికొన్ని రోజులకు క్లైవు కూడా అక్కడికి వచ్చాడు. మీర్ జాఫర్ బెంగాలుకు సుబే దారుగా ప్రకటన జరిగింది. మరికొన్ని రోజుల అనంతరం సిరాజుదౌలా పట్టుబడి, ముర్షిదాబాదుకు తీసుకురాబడ్డాడు. వెంటనే మీర్ జాఫర్ కొడుకు మీరన్ అనేవాడు సిరాజుదౌలాను హత్య చేయమని ఉత్తరు విచ్చాడు. ఈ విధంగా నవాబు పైన మీర్ జాఫర్ చేసిన కుట్ర సఫలమయింది.\nక్లైవుకూ, అతని అనుచరులకూ పుష్క లంగా బహుమానాలు ముట్టాయి. 24-పర గణాలు జమీందారీగా లభించింది. ఇంగ్లీషు కంపెనీకి బోలెడంత డబ్బు కూడా ఇవ్వ బడింది.\nప్లాసీయుద్ధం నిజానికి పెద్ద యుద్ధమే కాదు. కాని ఎన్నో మహాయుద్ధాల కన్న దీని నుంచి హెచ్చు పరిణామాలు ఏర్ప డ్డాయి. దీని మూలానే బ్రిటిషువారు ముందుగా బెంగాలునూ, దరిమిలా యావ ద్భారతాన్నీ తమ అధీనంలోకి తెచ్చు కోవటం జరిగింది. ఈ యుద్ధంలో క్లైవ్ గొప్పయుద్ధ నైపుణ్యం చూపాడన్నది పూర్తిగా కట్టుకథ. అదేవిధంగా, సిరాజు దౌలా దేశం కోసం పోట్లాడాడనేదీ, మీర్ జాఫర్ దేశద్రోహం చేశాడనేదీ నిజం కాదు. వాళ్ళు తమ తమ స్వార్థాలే చూసుకున్నారు.\nప్లాసీ యుద్ధం అనంతరం క్లైవు స్థితి డక్కనులో డూప్లే స్థితికన్న గొప్పది కూడా కాదు. ఈ యుద్ధం తరవాత బెంగాలులో కలిగిన పరిణామాలు మీర్ జాఫర్ వర్తనను బట్టీ, బెంగాలు రాజకీయ వ్యవస్థను బట్టీ ఏర్పడినవి.",
            "book_page_end": 74,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "ప్రత్యుపకారం",
            "book_page_start": 5,
            "pdf_page_start": 19,
            "pdf_page_end": 22,
            "author": "పి. రామగోపాలరావు",
            "genre": "నీతి కథ",
            "moral": "చేసిన మేలుకు ప్రతిఫలం, ప్రత్యుపకారం రూపంలో తిరిగి దక్కుతుంది. చిన్నవాటిని తక్కువ అంచనా వేయకూడదు.",
            "keywords": [
                "ఎలుకలు",
                "రాజు",
                "సహాయం",
                "ప్రత్యుపకారం",
                "శత్రువు"
            ],
            "characters": [
                "రాజు (స్నేహశీలి)",
                "ఎలుకరాజు",
                "ద్వారపాలకుడు",
                "శత్రురాజు",
                "ఎలుక భటులు"
            ],
            "locations": [
                "హిమాలయాల సమీపంలోని చిన్న దేశం",
                "నదీతీరం"
            ],
            "content": "హిమాలయాలలో ఒక నదికి దక్షిణాన ఒక చిన్నదేశం ఉండేది. ఒకనాడు ఆ దేశపు రాజు తన భవనంలో కొలువుతీరి ఉండగా, ద్వారపాలకుడు వచ్చి, \"మహాప్రభూ, ఎలుకలరాజు వచ్చి తమ దర్శనం కోరు తున్నాడు,” అని చెప్పాడు.\nప్రపంచంలో ఎలుకలకు కూడా ఒక రాజు ఉండటమూ, ఆ ఎలుకరాజు మాట్లాడగలగటమూ తలచుకుని అబ్బుర పడి, \" లోపలికి ప్రవేశపెట్టు,” అని రాజు గారు ద్వారపాలకుడితో అన్నాడు.\nతరవాత ఒక ఎలుక రాజలాంఛనాలతో ఠీవిగా నడుచుకుంటూ లోపలికి వచ్చింది. దాని వెనకఎలుక|భటులు కూడా వచ్చాయి. రాజుగారు ఎలుకరాజుకు స్వాగతం చెప్పి, వచ్చిన పని అడిగాడు.\n\" రాజా, ఈ ఏడు పంటలు సరిగా పండక మా ఎలుకప్రజలకు దారుణమైన క్షామపరిస్థితి ఏర్పడింది. తాము మాకు ధాన్యం అరువివ్వకపోయినట్టయితే మేము తిండికిమాడి నశించిపోవలిసి వస్తుంది,” అన్నది ఎలుకరాజు.\n\"ధాన్యం అరువిస్తాను. మీకు ఏపాటి ధాన్యం కావలిసి ఉంటుంది?” అని రాజు గారు అడిగాడు.\n\"ఒక పెద్ద కొట్టెడు ఇప్పించండి. వచ్చే పంటలో నుంచి మీ బాకీ పడ్డీతో సహా తీర్చుతాం,\" అన్నది ఎలుకరాజు.\n\"కొట్టెడు ధాన్యమే? అదంతా ఎలా పట్టుకుపోతారు?” అన్నాడు రాజు ఎంతో ఆశ్చర్యంగా.\n\"అదంతా మాకు వదిలెయ్యండి,” అన్నది ఎలుకరాజు.\nతన కున్న ధాన్యపుకొట్లలో కెల్లా పెద్ద కొట్టు తెరిపించమని రాజు ఉత్తరు విచ్చాడు. ఆ రాత్రికి కొన్నిలక్షల ఎలుకలు వచ్చి, కొట్లో ఒక్కగింజ కూడా మిగల్చ కుండా ధాన్యమంతా పట్టుకుపోయాయి. మర్నాడు రాజు వెళ్ళి చూస్తే కొట్టంతా ఖాళీ అయి ఉన్నది.\n\"మొత్తంమీద ఈ ఎలుకల ప్రజ్ఞ గొప్పది,” అన్నాడు రాజు తన సభికులతో.\nతిరిగి పంటలు రాగానే ఎలుకలు తాము అరువు పుచ్చుకున్న ధాన్యానికి పడ్డీ కింద మరికొంత చేర్చి రాజుగారి ధాన్యాగారానికి చేరవేశాయి.\n\"ఈ ఎలుకలకు ప్రజ్ఞతో బాటు నిజా యితీ కూడా ఉన్నది, సుమా!” అన్నాడు రాజు తన సభికులతో.\nకొంతకాలం గడిచింది. మన రాజుండే రాజ్యానికి సరిహద్దున గల నదికి ఉత్తరంగా ఉండే రాజు మన రాజు పైన దండెత్తి వచ్చి, తన సేనలతో సహా నది అవతలి ఒడ్డున విడిశాడు.\nశత్రురాజు చాలా బలవంతుడు. యుద్ధంలో అపజయం తప్పదనుకుని మన రాజు విచారంగా కూర్చుని ఉండగా, ఎలుకరాజు ఆయన దర్శనార్థం మళ్లీ వచ్చి నట్టు లోపలికి కబురు వచ్చింది. ఎలుక రాజును ప్రవేశ పెట్టమన్నాడు రాజు.\nఎలుకరాజు వచ్చి, \" నేను ఈ తరు ణంలో ఏమైనా సహాయం చెయ్యగలనేమో తెలుసుకునేటందుకు మరొకసారి తమ దర్శనం చేసుకుంటున్నాను. నేను మొదటి సారి తమ దర్శనం చేసుకున్నప్పుడు తమరు మా ప్రజలకు మహెూపకారం చేసి ఉన్నారు. అందుచేత ఇప్పుడు మా పల్ల తమ కేదైనా సహాయం కలిగేటట్టుంటే మేం చాలా సంతోషిస్తాం,” అన్నది.\nఅంత విచారంలోనూ రాజుకు చిరునవ్వు వచ్చింది. ఈ ఎలుక కొంచెమైనా, దీని మాటలు చాలా పెద్దగా ఉన్నాయి.\n\"మీ సదుద్దేశానికి నే నెంతైనా కృతజ్ఞుణ్ణి. కాని నన్ను ఈ స్థితిలో మీ ఎలుకలు ఎలా ఆదుకుంటాయి? శత్రువు బలవంతుడు. అతని సేన నా సేన కన్న చాలా రెట్లు పెద్దది. ఆ సేన వచ్చి మా సరిహద్దు మీద, నది అవతలి గట్టున తిష్ఠవేసి ఉన్నది. వాళ్ళను జయించటం మాట దేవుడెరుగు, వాళ్ళు నది దాటిరాకుండా చేసే శక్తి కూడా నా సేనకు లేదు,” అన్నాడు రాజు.\n\"ఒకప్పు డిలాగే మా శక్తిని తమరు శంకించారు. కాని మేము ధాన్యం పట్టుకు పోయి, తిరిగి ఇచ్చి, మీ అనుమానాలు నిరాధారమైనవని రుజువు చేశాం. మాలో విశ్వాసం ఉంచండి. మీరు-మాకు కొద్దిపాటి తోడ్పాటు ఇచ్చినట్టయితే మీ శత్రుసేసను వెనక్కు పంపేస్తాం. మీరు ఈ రాత్రి చీకటి పడే లోపుగా ఒక లక్ష కర్రపుల్లలు, మూరె డేసి నిడివి గలవి నదీతీరాన, నీటికి సమీ పంలో పెట్టించండి. అంతకన్న మరేమీ చేయ నవసరం లేదు,” అన్నది ఎలుకరాజు,\nఎలుకలు తనకు సహాయం చేసినా, చెయ్యలేకపోయినా, ఎలుకరాజు కోరినది అసాధ్యమైనది కాదు గనక, రాజు తన భటుల చేత ఒక లక్ష కర్రపుల్లలు నది ఒడ్డున సోల్పుగా పెట్టించాడు.\nఆ రాత్రి కొన్ని లక్షల ఎలుకలు నదీ తీరానికి వచ్చి, ఒక్కొక్క కర్రపుల్లనూ నీటిలోకి తోసి, ఒక్కొక్క పుల్ల మీదా మూడేసి, నాలుగేసి ఎక్కి, ఆ పుల్లలను తెప్పలుగానూ, తమ తోకలను తెడ్లుగానూ ఉపయోగించి అర్ధరాత్రి వేళకు అవతలి ఒడ్డు చేరాయి.\nశత్రు సైనికులు గాఢనిద్రలో ఉన్నారు. ఇన్ని లక్షల ఎలుకలూ ఆ శిబిరం మీద పడి నిశ్శబ్దంగా విలుతాళ్ళన్నిటినీ కొరికేశాయి, సైనికుల దుస్తులన్నీ బొక్కలు కొట్టేశాయి, సంచులకు కన్నాలు పెట్టేశాయి, వాళ్ళ ఆహార పదార్థాలన్నీ తినేశాయి. రెండు గంటల లోపల శత్రు సైన్యం బిచ్చగాళ్ల సైన్యం అయిపోయింది. తమ పని పూర్తి కాగానే ఎలుకలు ఆ పుల్లలమీదే తిరిగి నదిని దాటి తమ తమ ఇళ్ళకు వెళ్ళిపోయాయి.\nమర్నాడు తెల్లవారి శత్రు సైనికులు నిద్రలు లేచి చూసుకుంటే వాళ్ళ ఆయు ధాలూ, దుస్తులూ, ఆహారపదార్థాలూ, పక్కలూ, దుప్పట్లూ పూర్తిగా ధ్వంసమై ఉన్నాయి. శిబిరమంతా గగ్గోలెత్తి పోయింది.\nశత్రుసైనికులు హాహాకారాలు చేస్తున్న తరు ణంలో ఎలుకరాజు దూత రాజుగారి దగ్గరకు వచ్చి, \"మహారాజా, నీ శత్రువు మీద దెబ్బ తీయటానికి ఇదేసమయం,” అని చెప్పింది.\nరాజు ధ్వజమెత్తి తన సైన్యాన్ని తీసు కుని నదీతీరానికి రావటం చూడగానే శత్రు సైనికులు, \" అమ్మ, బాబోయ్!” అని కాలి సత్తువ కొద్దీ శిబిరం విడిచిపోయారు.\nమనరాజు, శత్రురాజుకు ఇలా కబురు చేశాడు : \" ఈ సారికి మీ మీదికి మా ఎలుక లను మాత్రమే పంపాను. మరొకసారి మా పైకి వచ్చిన పక్షంలో మా ఆవులనూ. గొర్రెలనూ, కుక్కలనూ, పిల్లులనూ మీ పైకి పంపకం చేస్తాను. అప్పటికీ మీకు బుద్ధి రాకపోతే మా రాజ్యంలోని సింహ శరభ శార్దూలాలను పంపుతాను. ఆది కూడా చాలని పరిస్థితిలో నేను మా సైనికులతో సహా వచ్చి మీ సేవలను పూర్తిగా తుడిచి పెట్టేస్తాను!”\nఎలుకలతోనే ఇంత చేసినవాడితో వైరం తగదని శత్రురాజు మన రాజుపైకి దండెత్తే ఆలోచన పూర్తిగా మానేసుకున్నాడు.\nఈ విధంగా తననూ, తన రాజ్యాన్నీ కాపాడిన ఎలుకరాజు కోరికపై మనరాజు రెండు ఏర్పాట్లు చేశాడు. ఒకటి ఏమిటంటే, రాజ్యంలో ఎక్కడా పిల్లి అనేది లేకుండా చెయ్యటం, రెండవది, నది పొంగినప్పుడు ఎలుకల ఇళ్ళు ముణిగిపోకుండా, నది పొడుగునా ఎత్తయిన గట్టు వేయించటం. ఈ రెండు ఏర్పాట్లూ ఇప్పటికి కూడా ఆ దేశంలో అమలులో ఉన్నాయి.",
            "book_page_end": 8,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "పాతాళదుర్గం - 17",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ ధారావాహిక",
            "moral": "నమ్మకద్రోహం చేసేవారిని అదుపు చేయాలంటే వారి బలహీనతలను పసిగట్టాలి.",
            "keywords": [
                "కాలశంబరుడు",
                "కుంభీరుడు",
                "మాంత్రికుడు",
                "రాక్షసులు",
                "పాతాళదుర్గం",
                "మంత్రవిద్య"
            ],
            "characters": [
                "కాలశంబరుడు",
                "ధూమకుడు",
                "సోమకుడు",
                "విరూపుడు",
                "భద్రుడు",
                "కుంభీరుడు",
                "కాంతిసేన"
            ],
            "locations": [
                "కొండ శిఖరం",
                "సరోవరం",
                "పాతాళదుర్గం",
                "కదంబరాజ్యం"
            ],
            "content": "[కాలశంబర మాంత్రికుడు, ధూమకుడూ వాళ్ళను కొండశిఖరం మీదికి తీసుకు పోయాడు. అక్కడ ఒక సరోవరతీరంలో రాకుమార్తె కాంతిసేన కనిపించింది. ఆమె పారిపోకుండా కాపలాకాస్తున్న కుంభీరుడు, మాంత్రికుడు అనుచరులతో ఆ ప్రాంతా లకు వచ్చినట్టు గ్రహించి, అతడున్న చోటుకు వేగంగా రాసాగాడు. తరవాత—]\nకుంభీరుడు తామున్న ప్రదేశం కేసి వస్తు న్నట్టు అనుమానం కలగ్గానే, ధూమకుడు చప్పున కత్తి దూసి, \"మహామాంత్రికా! కుంభీరుడికి మన రహస్యం తెలిసిపోయింది. వాడిటే వస్తున్నాడు. ఇతర రాక్షసులకు హెచ్చరిక యివ్వకముందే వాణ్ణి యమ లోకానికి పంపటం అవసరం,” అన్నాడు.\nమాంత్రికుడా మాటలకు నవ్వి, \"ధూమకా, తొందరపడకు. కుంభీరుడు మనపక్షంలోని వాడే. వాడు రావణుడి పాలిటి విభీషణుడివంటివాడు. వంశద్రోహులేకాలం లోనూ వుంటూనే వుంటారు!” అన్నాడు.\nకుంభీరుడు చెట్టు వద్దకు వచ్చి, దాని బోదెలో వున్న పెద్ద కంత దగ్గిరకు ఒక ఎండు మోడును లాక్కుని, దాని మీద కూర్చుంటూ, శంబరా! రాక్షసులవి పెద్ద చెవులు, వాళ్ళ శ్రవణశక్తి గొప్పది. కొద్ది దినాలుగా నీవు నమ్మకద్రోహం చేయ బోతున్నావన్న అనుమానం నన్ను బాధి స్తున్నది. నేను మహాకలి సోదరుణ్ణి కాను, అందువల్ల విభీషణుణ్ణి ఎలా అవుతాను? వంశద్రోహం మాట! మాది రాహువంశం, వాడిది కేతువంశం. కనక, యిక్కడ వంశ ద్రోహం ప్రసక్తే లేదు,” అన్నాడు కోపంగా.\nమాంత్రికు డతడి కేసి రెండడుగులు వేసి, చెట్టు బోదెనానుకుని నిలబడి, చిన్న గొంతుతో, \"కొత్తగా వచ్చి చేరిన అనుచరు లకు, నీ మీద విశ్వాసం కలిగేందుకు ఏవో కొన్ని చిన్న అబద్ధాలు చెపుతున్నాను, నువ్వు అపోహపడకు. వాళ్ళు నిన్ను ఎరిగిన వాళ్ళే. కదంబ రాజ్య కొండగుహల వద్ద రాకుమారికి నీవు చేసిన వాగ్దానం వాళ్ళు వినివున్నారు కూడా,\" అన్నాడు.\nఆ మాట వింటూనే కుంభీరుడు చప్పున తలతిప్పి, ధూమక సోమకుల కేసి చూసి, \"ప్రాణాలతో వీళ్ళింత దూరం వచ్చారా? ఈ నల్ల గరుడపక్షిగా డెవడు? ఈ ముఖం ఎక్కడో చూసినట్టున్నదే,” అన్నాడు.\n\"చూసే వుంటావు. ఆటవిక నాయకుడు విరూపుడు,” అన్నాడు కాలశంబర మాంత్రి కుడు. విరూపుడూ, ధూమక సోమకులూ రాక్షసుడికి వంగి నమస్కారాలు చేశారు.\n\"ఇదేరకం వినయం?” అంటూ కుంభీ రుడు కనుబొమలు చిట్లించి, \"శంబరా! నేను నా వంశగౌరవం కాపాడేందుకు నీకు సహాయం చేస్తానన్నాను. నీవు నమ్మక ద్రోహివిగా ప్రవర్తించవుగదా?” అన్నాడు.\n\"ఆ అనుమానం నీకెందుక్కలిగింది?” అని ప్రశ్నించాడు మాంత్రికుడు.\n\"నేను వేయి కళ్ళతో అంతా గమ నిస్తూనే వున్నాను. కొండ కింది జలపాతంతో, కొండ మీది సరోవరంలో నీ అనుచరు లాడే ఆటలన్నీ నే నెరుగుదును. వాళ్ళ ప్రయత్న మేమిటి?” అన్నాడు కుంభీరుడు.\n\" అది పరమరహస్యం. ఇప్పు డప్పుడే వెల్లడించేది కాదు. కాని, ఒకటి చెపు తున్నాను. నీకూ, నీ వంశం. వాళ్ళయిన పాతిక ముఫైమంది రాక్షసులకూ ఎలాంటి ప్రమాదం రాకుండా చూసే బాధ్యత నాది,” అన్నాడు కాలశంబరుడు.\nకుంభీరుడు మారు మాటాడకుండా, అసంతృప్తి వ్యక్తమయే ధోరణిలో తలా డిస్తూ, చెట్టుబోదె దగ్గిర నుంచి సరోవర తీరానికి వెళ్ళిపోయాడు. మాంత్రికుడు బోదెలో వున్న కంతను ఎప్పటిలా మూసి, దీర్ఘాలోచనలో వున్నవాడిలా తల వంచు కుని వెనుదిరిగి కొంత దూరం నడిచి, \"భద్రా! ఏర్పాట్లన్నీ సక్రమంగా జరిగి పోతున్నయ్యా? మరో రెండు గంటల్లో చీకటి పడబోతున్నది. భస్మాలూ అవీ వాటి వాటి స్థానాల్లో చేర్చాలి. రాక్షసుల వ్యవ సాయ జంతువులు — పులులూ, సింహాలూ, ఏనుగుల మాటేమిటి? వాటికి యీ రాత్రి నుంచే ఉపవాసం ప్రారంభమవుతుంది గదా? కుంభీరుడి అనుచరులు వాటిని రేపు మధ్యాహ్నం వరకూ అదుపులో పెట్టి, వేటకు వదలగలరా?” అని అడిగాడు.\n\"అంతా సిద్ధం అవుతున్నది.. ఎవరి స్థానాల్లో వాళ్ళు జాగరూకులుగా వున్నారు. ఓషధీ భస్మాలన్నీ, ఈ రాత్రికి పాతాళ దుర్గం చుట్టూవున్న మహావృక్షాల కొమ్మ లెక్కబోతున్నవి. సాధువులైపోయిన సింహాలూ, ఏను గులూ తిరిగి కూర మృగాలు కాబోతున్నవి. ఒక్క సరోవరం సంగతే మీరు చూడాలి. ఆ బండరాయి వుండవలసిన చోట, వుండవలసిన తీరుగా వున్నదీ లేనిదీ పరీక్షించటం మా వల్ల కాలేదు. మాలో మంత్రవిద్యలుగాని, జల స్తంభన విద్యగాని తెలిసిన వాడెవడూ లేడుగదా?” అన్నాడు భద్రుడు.\n\"ఆ బండరాతి జోలికి పోవద్దని లోగడే హెచ్చరించానుగదా? దాని విషయంలో చిన్నం యెత్తు పొరబాటు జరిగినా రాక్షసుల చావు అబద్ధం, మన చావు నిజం అవు తుంది. చీకటిపడనివ్వండి, దాని సంగతి చూస్తాను,” అన్నాడు మాంత్రికుడు.\nఆ తరవాత అందరూ కొండ గర్భంలోని తమ నివాసానికి బయలుదేరారు. వాళ్ళు పై నుంచి సొరంగాల్లోకివున్న మెట్లసోపానం దిగి వస్తూండగా, కొందరు మనుషులు మాంత్రికుడి . దగ్గిరకు పరిగెత్తుకుంటూ వచ్చి, \"మహామాంత్రికా! సొరంగం గోడల వెంట పైనుంచి నీరు సన్ననిధారలుగా కారుతున్నది. మన నివాసాలు నీట మునిగే ప్రమాదం లేదుకదా?” అన్నారు.\nమాంత్రికుడు ఒక క్షణకాలం నివ్వెర పోయి, అంతలోనే తెప్పరిల్లి గబగబా మెట్లు దిగి సొరంగ నివాసాల్లో ప్రవేశించాడు. అక్కడ గోడల మీద నీటిచారికలు కని పించినై. మాంత్రికుడు ఒక చిన్న పాత్ర తెప్పించి, అందులోకి ఆ నీటిని పట్టించి, తన అనుచరుల్లో ఒకణ్ణి తాగమన్నాడు.\n\"రుచెలా వున్నది? ఉప్పునీరా? తీపి నీరా?” అని ప్రశ్నించాడు మాంత్రికుడు.\n\"తియ్యగా వున్నది,” అన్నాడు వాడు.\n\" తియ్యగా అంటే...మన జలపాతం లోని నీరులాగానా?” అన్నాడు మాంత్రి కుడు. వాడు అవునన్నట్టు తలవూపాడు.\n\"మన కెలాంటి ప్రమాదం లేదు. అయినా ఒకరిద్దరు నీటిధారలు మరింత పెద్దవవుతవేమో గమనిస్తూ వుండండి,” అంటూ మాంత్రికుడు భద్రుడి కేసి తిరిగి, \"భద్రా! ఆ మోకులూ అవీ సిద్ధంగా వున్నవికదా? ఇంక కొంచెంసేపట్లో నేను సరోవరం దగ్గిరికి బయలుదేరబోతున్నాను. నా వెంట ధూమక సోమకుల్నీ, విరూపుణ్ణి తీసుకుపోతాను. ఇక్కడి ఏర్పాట్లన్నీ చూసే బాధ్యత నీది,” అన్నాడు.\nసూర్యాస్తమయమై, కొండ మీద చీకట్లు అలముకొనగానే కాలశంబరుడు, ధూమక సోమకుల్నీ, విరూపుల్లో తోడుతీసుకుని గుహల్లో నుంచి కొండ మీదికి వెళ్ళాడు.\nఅక్కడ ఒక చెట్టు కింద తీగలతో అల్లిన బలమైన పొడవాటి మోకులు చుట్టగా పడి వున్నవి. ధూమక సోమకులూ, విరూపుడూ వాటిని ఎత్తి భుజాల మీద వేసుకున్నారు. వాళ్ళకు అంతా గొడవగొడవగా వున్నది. భద్రుడూ, మాంత్రికుడూ జరిపిన సంభాష ణలో ఒక్క ముక్కయినా వాళ్ళకు అర్థం కాలేదు. ఈ మోకులూ, సరోవరం, బండ రాయి, జలస్తంభనం...అంతా అయో మయంగా వున్నది. ప్రశ్నిస్తే, అంతా పరమ రహస్యం అంటున్నాడు కాలశంబరుడు!\nఆకాశంలో 'మినుకు మినుకు మనే చుక్కల కాంతిలో నలుగురూ నిశ్శబ్దంగా నడిచి, కొండ మీది సరోవరాన్ని సమీపిం చారు. వాళ్ళు చేరిన ప్రాంతం, సాయం కాలంవేళ కుంభీరరాక్షసుడూ, రాకుమారి కాంతి సేనా విహరించి పోయిన ప్రదేశానికి ఒక పక్కగా, పాతాళదుర్గానికి కొంచెం దాపులగా వున్నది.\nతీరం చేరగానే కాలశంబర మాంత్రి కుడు నీటిలో మంత్రదండాన్ని సగం వరకూ ముంచి, ఏవో మంత్రాలు పఠిస్తూ చుట్టూ ఓమారు కలయచూశాడు. ఒడ్డున అనేక మైన మహావృక్షాలు గాలితాకిడికి కదుల్లా డుతూ, కొమ్మలు ఒకదాని కొకటి ఒరుసు కోగా కిర్రుగిర్రుమంటూ వికృతంగా ధ్వనులు చేస్తున్నవి.\nమాంత్రికుడు మంత్రదండం పైకెత్తి ఆ మహావృక్షాల్లో ఒకదానిని ధూమక సోమకులకు చూపుతూ, \"మోకు ఒక కొసను ఆ చెట్టు కాండానికి కట్టి, రెండవ కొస నా చేతి కివ్వండి. నేను సరోవరంలో ప్రవేశించబోతున్నాను. ఎంతసేపటికి తిరిగి వస్తానో చెప్పలేను. మీరు మాత్రం నిశ్శ బ్దంగా యిక్కడే కూర్చోండి,” అని చెప్పి, ధూమకు డిచ్చిన మోకును అందుకుని, \" శాంభవీ!\" అంటూ చిన్నగా అరిచి దభాలున నీటిలోకి దూకాడు.\nధూమక సోమకులూ, విరూపుడూ నిశ్శబ్దంగా కూర్చున్నారు. ఒక గంటకాలం గడిచింది. చెట్టు కొమ్మల్లో గుడ్లగూబ ఒకటి కర్ణకఠోరంగా అరిచింది. విరూపుడి భుజాన అప్పటివరకూ కునికిపాట్లు పడు తున్న నల్ల గరుడపక్షి ఆ అరుపు వింటూనే చప్పున తల ఎత్తి రెక్కలల్లల్లాడిస్తూ కీ అంటూ కేక పెట్టింది. అంతలో ఒక పెద్ద గబ్బిలం దాని తల మీద బలంగా తన్ని, వేగంగా మానుకొమ్మల్లోకి ఎగిరిపోయింది.\nగరుడపక్షి రెచ్చిపోయి విరూపుడి భుజం మీంచి కిందికి దూకి, కాళ్ళతో నేలను గీరుతూ కీచుమంటూ అరిచి పై కెగర బోయింది. ధూమకుడు ముందుకు వంగి పక్షికాలున వేలాడుతున్న తాడును గట్టిగా పట్టుకుని, \"విరూపా! దీన్ని పారి పోకుండా పట్టుకో. దీనితో అవసరం రావొచ్చు,” అన్నాడు.\n\"పారిపోకుండా పట్టుకోవటమా ! యిది నన్నొదిలి ఎక్కడికి పోతుంది?” అంటూ విరూపుడు నల్లగరుడపక్షిని రెండు చేతులతో పట్టుకుని ఎత్తి భుజాన పెట్టుకుంటూ, \"మాంత్రిక దొర యింతసేపైనా నీట్లో నుంచి బయిటికి రాలేదేం?” అన్నాడు.\n\"అదే నేనూ ఆలోచిస్తున్నాను. ఎంత జలస్తంభన విద్య తెలిసిన వాడైనా నీటి అడుగున యింత సేపుండగలడా? అతడి కేదైనా ముప్పు జరిగివుంటే, మనం అంతా రాక్షసుల చేతుల్లో హతం అయిపోతాం,” అన్నాడు ధూమకుడు నిస్పృహగా.\nవాళ్ళిలా మాట్లాడుకుంటూండగా కొండ దిగువ పాతాళదుర్గప్రాంతం నుంచి వాద్యాల మోతా, రాక్షసులు కాల్చే తారాజువ్వల వెలుగూ ధూమకుడూవాళ్ళకు కనిపించింది.\n\"వాళ్ళప్పుడే జాతర ప్రారంభించారు,” అన్నాడు విరూపుడు.\n\" అలాగే వున్నది. రేపు మధ్యాహ్నం వేళకుగదా, శశికాంతుణ్ణి వాళ్ళు శిరశ్ఛేదం చేయబోయేది. అతణ్ణి కాంతి సేననూ ఆ దుర్మార్గుల బారి నుంచి మాంత్రికు డెలా కాపాడగలడో నా కర్థంకావటంలేదు. మనం వుండే కొండగర్భంలోని రహస్యసొరంగాలు తెలుసుకుని, వాళ్ళే ముందుగా మనను హతమార్చవచ్చు. కుంభీరుడిలో నాకు నమ్మకం లేదు,” అన్నాడు సోమకుడు.\n\"ఏంజరగటానికైనా అవకాశం వున్నది. మరోక్షణంలో మాంత్రికుడి శవం నీటి మీద తేలినా నేనాశ్చర్యపడను,” అన్నాడు ధూమకుడు.\nఅతడు మాట ముగించి ముగించక ముందే సరోవరంలో చిన్న అలలు లేచినై. మరుక్షణం కాలశంబర మాంత్రికుడు ఒక చేత్తో మంత్రదండం, మరొక చేత్తో బంగా రంలా మిలమిలా మెరిసిపోతున్న చిన్న మొసలి పిల్లనూ పట్టుకుని నీటి మీదికి తేలి, ఒడ్డు కేసి వచ్చాడు. ధూమకుడూ వాళ్ళు ఉత్సాహంగా లేచి అతడి కేసి పరిగెత్తారు.\nమాంత్రికుడు చిరునవ్వు నవ్వుతూ వాళ్ళకు మొసలిపిల్లను చూపి, \"ఇది గొప్ప శుభ సూచకం. బంగారు మొసళ్ళను మీరెక్కడా చూసివుండరు. ఇది కావాలని నాకు దొరి కింది. దీన్నీ, నల్ల గరుడపక్షినీ ప్రయోగించి రేపు ఒక గొప్ప ఘనకార్యం సాధించ బోతున్నాం,” అన్నాడు.\nధూమకుడూ అతడి అనుచరులు బంగారు మొసలిపిల్ల కేసి చూస్తూ అద్భుత పడ్డారు. మాంత్రికుడు కొండ కింద రేగిన గందరగోళ ధ్వనులు ఒక తృటికాలం విని, \"ఓహెూ, మహాకలిరాక్షసుడి పైతృకవర్ధం తికి ముహూర్తం సమీపించిందన్నమాట! జై, శాంభవీ!” అంటూ చేతులు రెండూ పైకెత్తి, \"ఆ మోకులు చెట్టుబోదెకు గట్టిగా బిగించారు గదా? మహాకలి కాలశంబరుల మధ్య చావుబతుకుల యుద్ధం ప్రారంభ మైంది,\" అంటూ తన రహస్యనివాసం కేసి బయలుదేరాడు. — (ఇంకా వుంది)",
            "book_page_end": 16,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "పతివ్రత",
            "book_page_start": 17,
            "pdf_page_start": 31,
            "pdf_page_end": 46,
            "author": "చందమామ బృందం",
            "genre": "బేతాళ కథ",
            "moral": "ఇతరులు చేసిన అన్యాయాన్ని క్షమించి, వారికి మేలు చేయటం ద్వారా ఉన్నతమైన జీవితాన్ని పొందవచ్చు.",
            "keywords": [
                "విక్రమార్కుడు",
                "బేతాళుడు",
                "పతివ్రత",
                "క్షయ",
                "ద్రోహం",
                "కోటీశ్వరుడు"
            ],
            "characters": [
                "విక్రమార్కుడు",
                "బేతాళుడు",
                "సుందరవదనుడు (శ్రీవత్సుడు)",
                "యశోవతి",
                "సుమిత్రుడు",
                "గంగాపుత్రుడు",
                "ముని"
            ],
            "locations": [
                "కామరూప దేశం",
                "కామాఖ్య నగరం",
                "తేజపురం",
                "బ్రహ్మపుత్రా నది"
            ],
            "content": "పట్టు వదలని విక్రమార్కుడు చెట్టు వద్దకు తిరిగి వెళ్ళి, చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \"రాజా, నిన్నింత కఠిన శ్రమకు గురిచేసిన వారిపట్ల నీకు ఆగ్రహ మైనా కలగక పోవటం చూస్తే సుందరవద నుడి కథ జ్ఞాపకం వస్తున్నది. శ్రమతెలియ కుండా ఉండగలందులకు నీకు అతడి కథ చెబుతాను విను,\" అంటూ ఈ విధంగా చెప్పసాగాడు :\nపూర్వం కామరూప దేశంలో బ్రహ్మ పుత్రా నదీతీరాన కామాఖ్య నగరంలో ఇద్దరు మిత్రు లుండేవారు. ఒకడి పేరు గంగాపుత్రుడు, రెండవవాడు సుమిత్రుడు. గంగాపుత్రుడు గొప్ప వంశానికి చెందిన వాడు. అతని తాత ముత్తాతలు మంత్రులు గానూ, సేనాపతులుగానూ పనిచేసి బోలె డంత ఆస్తి కూడబెట్టినవాళ్ళు. ఆ ఆస్తి మీదనే గంగాపుత్రుడు సుఖజీవనం చేస్తు న్నాడు. సుమిత్రుడు అంత గొప్ప వంశానికి చెందినవాడూ కాడు, అంత ఆస్తిపరుడూ కాడు. అతను తనకు నగరంలో ఉన్న ఇల్లూ, దొడ్డీ అమ్మి ఒక పడవ కొనుక్కుని, దాన్ని నగరంలోని వర్తకులకు కిరాయికి నడుపుతూ, తన భార్యతో సహా అందులోనే కాపరం చేస్తున్నాడు. అతనికి కూడా జరుగు బాటు బాగానే ఉన్నది.\nఅతను తన పడవను నగరపు రేవుకు తెచ్చినప్పుడల్లా తప్పక గంగాపుత్రుణ్ణి చూడ వచ్చేవాడు.\nఈ ఇద్దరు మిత్రులూ నలభై ఏళ్ళ వయసు వాళ్ళయినప్పటికీ ఇద్దరికీ పిల్లలు కలగలేదు.\nఒకనాడు సుమిత్రుడు గంగాపుత్రుణ్ణి చూడవచ్చి, \" ఏమోయ్, మన నగరం వెలుపల వెలిసిన సంతానదేవికి మొక్కు కున్న వారికి పిల్లలు కలుగుతున్నారుట. నేను పోతున్నాను. నువు కూడా వస్తావా?” అని అడిగాడు. రాసి ఉంటే పిల్లలు వాళ్ళే పుడతారన్న నిశ్చింతలో ఉండి కూడా, గంగాపుత్రుడు సుమిత్రుడి వెంట వెళ్లి, సంతానదేవి ఆలయంలో పూజా, నైవేద్యాలు జరిపించి, తన మిత్రుణ్ణి పడవ వద్ద దిగ బెట్టి ఇంటికి తిరిగి వచ్చాడు.\nఇది జరిగిన ఏడాది లోపల గంగాపుత్రు డికి అతి చక్కని కుమారుడు కలిగాడు. ఆ తరవాత కొద్ది రోజులకు సుమిత్రుడికి ఒక కూతురు పుట్టింది. గంగాపుత్రుడి కొడుక్కు సుందరవదను డనీ, సుమిత్రుడి కుమా ర్తెకు యశోవతి అనీ పేరు పెట్టుకుని, పెద్దయాక వాళ్లిద్దరికీ పెళ్లి జరగాలని లాంఛనంగా అను కుంటూ ఉండేవాళ్ళు.\nసుందరవదనుడు ఆరేళ్ళవాడై ఉండగా అతనికి కష్టకాలం ఆరంభమయింది. ముందు గంగాపుత్రుడు చనిపోయాడు. తరవాత కాటకం వచ్చింది. గంగాపుత్రుడి భార్య ఆడది కావటంలో ఆస్తి చూసు కోవటం ఆమెకు చాతకాలేదు. అధికార్లు ఆమె వద్ద పన్నులు తెగవసూలు చేశారు. పొలాలు చేసేవాళ్ళు మోసగించారు. ఈ బాధలకు తట్టుకోలేక ఆమె ఇల్లూ, పొలాలూ అమ్మి డబ్బు చేర్చి, ఎక్కడో ఒక ఇల్లు అద్దెకు తీసుకుని, పేదగా జీవిస్తూ, ఆ డబ్బు తోనే పదేళ్ళ పాటు జీవితాన్ని ఈడ్చు కొచ్చింది. అప్పటికి డబ్బంతా అయిపోయి, కటిక దరిద్రం వచ్చింది. ఆ సమయంలో ఆమెకు జబ్బుచేసి, మందుకైనా దిక్కు లేని చావు చచ్చింది.\nతల్లి పోయాక సుందరవదనుడు ఇల్లు కూడా లేక కట్టు బట్టలతో మిగిలాడు. అతనికి చదువున్నది గనక ఒక వర్తకుడు చేరదీసి అతనిచేత పద్దులు రాయించుకో నారంభించాడు. అయితే ఆ వర్తకుడు తనను హీనంగా చూడటం సుందరవదనుడు సహించలేక పోయాడు. అతను పుట్టినది మంచి వంశం కావటంచేత అతనికి దాస్య బుద్ధి అలవడలేదు. అతను తన ఉద్యోగం మానేసి బిచ్చమెత్తుకుని పొట్ట పోసుకుంటూ, ఏ గుడిలోనో పడుకుంటూ వచ్చాడు. బిచ్చ మెత్తటంలో కూడా అతని రాజసం కని విస్తూనే ఉండేది. ఇచ్చేవాళ్ళను అదే పనిగా వెంట తరిమి వేధించేవాడు కాడు; వాళ్ళు ఇష్టపడి ఇచ్చినది తీసుకుని వెళ్ళి పోయేవాడు.\nశీతకాలపు వానలు ఆరంభమయాయి. ఆకలి దహించుకు పోతున్నది. సుందర వదనుడు చలినీ, వాన నూ లక్ష్యపెట్టక అడుక్కోవటానికి గుడి నుంచి బయలు దేరాడు. అతను నాలుగడుగులు వేశాడో లేదో, ఎదురు పస్తూ సుమిత్రుడు కని పంచాడు. సుందరవడనుడు ఆయనను చూడనట్టు తల వంచుకుని గబగబా ముందుకుసాగాడు.\nకాని సుమిత్రుడు అతన్ని రెక్క పట్టు కుని ఆపి, \"సుందరవదనుడివి కాదుట్రా? ఇలా అయిపోయావేం?” అని అడిగాడు. గంగాపుత్రుడు పోయాక సుమిత్రుడు వారి ఇంటి కేసి రాకపోవటంచేత ఆయన కేమీ తెలియదు.\n\"ఈ స్థితిలో నిన్ను పలకరించటానికి సిగ్గయింది, మామా,” అంటూ సుందర వదనుడు తన పరిస్థితి అంతా సుమిత్రుడికి వివరించి చెప్పాడు.\n\" అరెరే, ఎంత పని జరిగిందీ! నువు వచ్చి నా పడవలో ఉండి పని చేశావంటే నీకు అన్నవస్త్రాలకు లోటు లేకుండా చూస్తాను,” అన్నాడు సుమిత్రుడు. ఇందుకు సుందరవదనుడు ఒప్పుకున్నాడు. ఇద్దరూ కలిసి పడవ మీదికి వెళ్ళారు. సుమిత్రుడు సుందరవదనుణ్ణి తన భార్యకు చూపి, అంతా చెప్పి, \"వాడికి ముందు కాస్త అన్నం పెట్టు,” అన్నాడు.\n\"అన్నమైతే ఉందిగాని చద్ది అన్నం,” అన్నది సుమిత్రుడి భార్య.\n\" అయితే అయిందిలే, ఇంత ఊరగాయ వేసిపెట్టు,” అన్నాడు భర్త.\nఆకలి మీద ఉన్న సుందరవదనుడు ఆ చద్దిముద్ద ఊరగాయతో తింటుండగా మళ్ళీ జల్లు ఆరంభమయింది.\n\" వెనక గదిలో పాత కుళాయి ఒకటి ఉండాలి, మనవాడికి తెచ్చిపెట్టు తల్లీ,\" అని సుమిత్రుడు, పడవ గదిలో వున్న తన కూతుర్ని కేక పెట్టాడు.\nయశోవతి ఆ కుళాయి తీసి, అది ఒకపక్క చినిగి ఉండటం గమనించి, సూదితో గబ గబా కుట్టి, తెచ్చి సుందరవదనుడి కిచ్చింది.\nఆ తరవాత సుమిత్రుడు తన పని మీద నగరంలోకి వెళ్ళి, వర్తకులతో మాట్లాడి, సాయంకాలానికే పడవ చేరుకున్నాడు. మర్నాడు ఆయన నిద్రలేచి పడవ పైభాగా నికి వచ్చేసరికి సుందరవదనుడు వెనక భాగంలో ఊరికే కూర్చుని కనిపించాడు.\n\"ఒరేయ్, మా దగ్గిర తిండి బట్టా పుచ్చుకుంటున్న వాడివి గదా, అలా ఒళ్ళు మీదుగట్టుకు కూర్చోకపోతే ఇంత నార తీసుకుని తాడైనా పేనరాదూ—ఇంకే పనీ లేకపోతే?” అన్నాడు సుమిత్రుడు.\n\"అలాగే పేనుతాను,” అన్నాడు సుందరవదనుడు. ఇది జరిగాక అతను ఎన్నడూ ఊరికే ఉండలేదు; ఏదో ఒక పని కల్పించుకుని తెల్లవారినది మొదలు బాగా చీకటిపడినదాకా ఎంతో శ్రమపడి పనిచేస్తూ వచ్చాడు.\nముఖ్యంగా సుందరవదనుడు పద్దులు రాయటంలోనూ, లెక్కలు కట్టటంలోనూ చాలా గట్టివాడు. మిగిలిన పడవల యజ మానులు కూడా అతని సహాయం పొందుతూ, అతన్ని గౌరవంగా చూసేవారు. కష్టాలు గట్టెక్కటంతో అతను కాస్త ఒళ్ళు చేసి, నవనవలాడుతూ, మరింత ఆకర్ష ణీయంగా తయారయాడు.\nసుమిత్రుడికీ, అతని భార్యకూ కూడా తమ కుమార్తె యశోవతికి సుందరవదనుడి కన్న మంచి భర్త దొరకడన్న అభిప్రాయం ఒకేసారి కలిగింది. సుమిత్రుడు తన భార్యతో సంప్రతించి, \"మా అమ్మాయిని నీ కిచ్చి చేద్దామనుకుంటున్నాం. ఏమం టావు?” అని సుందరవదనుణ్ణి అడిగాడు.\n\" నేను యశోవతికి తగను,” అన్నాడు సుందరవదనుడు. కాని సుమిత్రుడికి ఈ ఉద్దేశం బలంగానే ఉన్నదని తెలిశాక, ఒప్పుకున్నాడు. వాళ్ళిద్దరి పెళ్ళీ కామాఖ్య నగరంలోనే చాలా వైభవంగా జరిగింది. భార్యాభర్తలు చాలా అన్యోన్యంగా ఉండే వారు. మరసటి ఏడే వాళ్ళకొక ఆడపిల్ల కూడా కలిగింది. ఆ బిడ్డకు ఏడాది నిండ గానే అమ్మవారు పోసి, ఎన్ని మందు లిచ్చినా ఫలితంలేక, చనిపోయింది.\nఆ పిల్ల పోయినది మొదలు సుందర వదనుడు మానసికంగా కుంగిపోయి, క్షయ వ్యాధి తెచ్చుకున్నాడు. అన్నహితవు పోయింది. మనిషి చిక్కి శల్యంలాగా అయిపోయి, కూర్చుని లేవలేని స్థితికి వచ్చాడు. సుమిత్రుడు తనకు సాధ్యమైన మట్టుకు మందు లిప్పించాడు, భూత వైద్యం చేయించి, రక్షరేఖలు కట్టించాడు, కాని ఏమీ ప్రయోజనం లేకపోయింది. సంవత్సరాని కల్లా అతను జీవచ్ఛవంలాగా అయాడు. అతని అత్తమామలు అతని చావు కోసం ఎదురు చూడసాగారు. ఎందు కంటే తమ కుమార్తె ఈ జీవచ్ఛవంతో కాపరం చెయ్యటం వారి కిష్టంలేదు. యశో వతి ఇంకా చిన్నపిల్ల. ఈ మొగుడుపోతే తిరిగి పెళ్ళాడవచ్చు. మారుమనువు వాళ్ళలో పరిపాటే.\nకాని వాళ్ళ కోరిక నెరవేరలేదు, సుందర పదనుడు చావలేదు.\nసుమిత్రుడు తన భార్యతో, \"ముసలి తనంలో మన చేతికి అందివస్తాడనుకుంటే ఈ దౌర్భాగ్యుడు, చూడు, మనపిల్ల మెడకు ఎలా గుదిబండ అయి కూర్చున్నాడో! ఫిల్ల దాని యౌవనం భ్రష్టయిపోతున్నది. వీణ్ణి ఎలాగైనా వదిలించుకుని దానికి మరో మొగుణ్ణి చూడవలిసిందే,” అన్నాడు.\nభార్య కూడా సరే నన్నది. వాళ్ళు యశో వతికి మాత్రం ఈ ఆలోచన చెప్పలేదు.\nసుమిత్రుడు తన పడవను ప్రవాహానికి ఎదురు నడుపుకుని వెళ్ళి, ఒక నిర్జనమైన ప్రాంతానికి చేర్చి కావాలని ఒడ్డుకు గుచ్చాడు. తరవాత ఆయన సుందరవద నుడితో, \"అలా చూస్తూ కూర్చుంటావేం? దిగి పడవను ఒక తోపుతొయ్యి,” అన్నాడు.\n\"నా కంత శక్తి ఎక్క డున్నది?” అన్నాడు సుందరవదనుడు.\n\"ఎక్కడ దాపరించావురా క్షయాపాత్తూ! పడవ తొయ్యకపోతే గొడ్డలీ, తాళ్ళూ తీసు కుని ఒడ్డుకుపోయి కట్టెలన్నా కొట్టుకురా!\" అన్నాడు సుమిత్రుడు.\nసుందరవదనుడు చిన్న గొడ్డలీ, తాళ్ళూ తీసుకుని ఒడ్డుకు దిగాడు. ఆ ప్రాంత మంతా ఎడారి లాగున్నది. చుట్టూ కొండ లున్నాయి. తీరానికి కొంత దూరంలో అడవి ఉన్నది. అతను కాళ్ళీడ్చుకుంటూ ఆ అడవిలోకి వెళ్ళాడు. అతనిలో కట్టెలు కొట్టే శక్తి కూడా లేదు. అందుచేత నేల మీద పడి ఉన్న ఎండు కొమ్మలన్నీ పోగు చేసి, తాడుతో మోపు కట్టాడు. దాన్ని ఎత్తి నెత్తిన పెట్టుకోవటం సాధ్యం కాలేదు. అందుచేత ఆ మోపు కొక తాడు కట్టి, గొడ్డలి తీసుకుని, మోపును ఈడ్చుకుంటూ నదీతీరానికి వచ్చాడు.\nకాని అక్కడ పడవ లేదు. అది నది వాలున అప్పటికే చాలా దూరం వెళ్లి పోయింది. మామగారు తనను వదిలించు కున్నాడని అతను గ్రహించి, నది ఒడ్డున కూర్చుని, వెక్కి వెక్కి చాలాసేపు ఏడిచి, సొమ్మసిల్లి పడిపోయాడు.\nఅతనికి తిరిగి ఒళ్ళు తెలిసేసరికి ఎవరో మునిలాటివాడు సమీపంలో నిలబడి, \"ఇది చాలా అపాయకరమైన చోటు. ఇక్కడ ఉండరాదు,” అన్నాడు.\n\" నే నెక్కడికీ పోలేను. దయ ఉంచి నా ప్రాణాలు కాపాడండి,” అని సుందర వదను డా మునిని వేడుకున్నాడు.\n\"ఈ రాత్రికి నా కుటీరంలో ఉండు. రేపటి మాట చూద్దాం,” అంటూ ముని అతన్ని ఆ సమీపంలోనే ఉన్న తన కుటీ రానికి తీసుకుపోయాడు. అక్కడ సుందర వదనుడు జరిగినదంతా చెప్పాడు.\n\"నీది నిజానికి మనోవ్యాధి. మందులు పనిచెయ్యవు. నీకు బుద్ధదేవుడి వజ్రపాణి ధారణ మంత్రం ఉపదేశిస్తాను. దాన్ని రోజుకు ఒక్కసారి పఠించావంటే, హీనమైన కోరికలు నశించి, నీ ఆరోగ్యం కుదటపడి, నీ కెంతో మేలు కలుగుతుంది,” అన్నాడు.\nవజ్రపాణిధారణి సూత్రాన్ని ఒక్కసారి ముని నోట వినగానే సుందరవదనుడికి, నేర్చుకుని మరిచిపోయిన పాతదానిలాగా, పూర్తిగా వచ్చేసింది.\nఅతను ఆ రాత్రి ఆ ముని ఆశ్రమంలోనే నిద్రపోయి మర్నాడు లేచేసరికి, మునిగాని, ఆశ్రమం గాని లేదు. అతను నది ఒడ్డునే ఉన్నాడు. అతను నదిలో ముఖమూ, కాళ్లూ కడుక్కుని బౌద్ధసూత్రం పఠించి, ఎక్క డికీ వెళ్ళటానికి లేదుగనక, తిరిగి అరణ్యం కేసే వెళ్ళాడు. అరణ్యంలో కొంతదూరం పోగానే చెట్ల మధ్యన ఏదో ఇల్లు కని పించింది. ఆకలి బాధ తీర్చుకోవటానికి భిక్షపొందుదా మనుకుని అత నా ఇంటి కేసి వెళ్ళాడు.\nఅతను చూసినది ఇల్లు కాదు - ఒక పాడుబడిన దేవాలయం. అందులో చెట్ల కొమ్మలు కప్పి ఎనిమిది పెద్ద పెట్టె లున్నాయి. ఎవరో దొంగలు ఆ పెట్టెలలో తాము దొంగిలించిన సొమ్ము దాచి ఉంటా రనీ, దాన్ని తాను తీసుకోవటంలో తప్పేమీ ఉండదనీ అతననుకున్నాడు.\nఅతను తిరిగి నదీతీరానికి వచ్చాడు. అదృష్టవశాన ఒక పెద్ద పడవ అటుగా వస్తున్నది. అతనా పడవను పిలిచి, పడవ వాళ్ళతో, \"మాది శ్రీకంఠనగరం. నా పేరు శ్రీవత్సుడు. నేనూ, మా పెత్తండ్రీ వ్యాపారం నిమిత్తం పడమట పోతూండగా దొంగలు మమ్మల్ని దోచి, మా పెత్తండ్రిని చంపేశారు. నే నాయన పరిచారకుని చెప్పి ప్రాణాలతో బయటపడ్డాను. అదీ గాక నేను జబ్బుపడి ఉండటంచేత వాళ్ళు నన్ను చంపలేదు. దొంగలు మా సొత్తంతా తీసుకుపోయి అడవిలో ఒక పాడుబడిన గుడిలో పెట్టి, సన్ను కూడా అక్కడే ఉంచి, నాకూ మా పెట్టెలకూ ఒక దొంగను కాపుంచి, మిగిలినవాళ్ళు ఇంకెక్కడో దొంగతనం చెయ్యటానికి వెళ్ళారు. నిన్న రాత్రి పాము కరిచి, నాకు కాపలా ఉన్న దొంగ కాస్తా చచ్చాడు. నే నిలా తప్పించుకుని వచ్చాను. నన్ను పడవలో ఎక్కనిస్తారా?” అన్నాడు.\nపడవవాళ్లు సుందరవదనుణ్ణి అను మానించినట్టుగా కనపడ్డారు.\n\" ఆ పాడుబడిన గుడిలో మాది ఎనిమిది పెట్టెలున్నాయి. అందులో ఒకటి మీ కిచ్చే స్తాను. మీరు నాతో కూడా వచ్చి ఆ పెట్టె లను చేరవెయ్యండి. త్వరగా మనం ఈ పని చెయ్యకపోతే దొంగలు తిరిగి రావచ్చు. ఆ తరవాత నాకూ మీకూ కూడా నష్టమే,” అన్నా డతను.\nపెట్టెల మాట వినగానే పడవ వాళ్ళకు ఉత్సాహం వచ్చింది. వాళ్ళు అతి శీఘ్రంగా అతని వెంట వెళ్లి ఎనిమిది పెట్టెలూ తెచ్చి పడవలో పెట్టారు. పడవ వాళ్ళ వంతుకు వచ్చిన పెట్టె నిండా రత్నాభరణాలూ, బంగారమూ ఉన్నాయి. వాళ్ళ ఆనందానికి మేర లేదు.\n\" తమ రెక్కడికి పోతారు బాబు గారూ?\" అని పడవవాళ్ళు అడిగితే సుందర వదనుడు తేజపురానికి పోతానన్నాడు.\nఅతను తేజపురంలో పడవ దిగి తన పెట్టెలతో సహా నగరంలో ఒక బాడుగ ఇంటికిపోయి, ఒక కమ్మరి సహాయంతో ఆ పెట్టెలకు వేసిన బద్దీలు పగలగొట్టిం చాడు. వాటిలో ఉన్న నిధి ఒకనాటిది కాదు. దొంగలు అనేక తరాలుగా దాన్ని పోగుచేసినట్టు కనబడింది. అతను, ఎవరికీ అనుమానం కలగకుండా, ఆ నిధిని కొంచెం కొంచెంగా అమ్మి సొమ్ముచేసి, నగరం మధ్యలో ఒక దివ్యమైన భవనమూ, నగరం వెలపల పొలాలూ, తోటలూ కొని, నౌకర్లనూ, చాకర్లనూ ఏర్పాటు చేసుకుని రాజవైభోగంతో జీవించసాగాడు. త్వరలోనే శ్రీవత్సుడి పేరు తేజపురమంతటా మారు మోగింది. మనిషికి ఉన్నదే పుష్టి అన్నట్టు, అతని జబ్బంతా త్వరలోనే పోయింది. అతను తిరిగి నవనవలాడుతూ పూర్వంలాగా తయారయాడు.\nఈలోపల సుమిత్రుడి పడవ సుందర వదనుణ్ణి వదిలేసి, నది వాలున ముప్ఫై మైళ్ళు పోయేసరికి యశోవతి తన గదిలో నుంచి పడవ పైకి మందు తెచ్చి తన భర్త కోసం చూసి, \"ఆయన ఎక్కడ?” అని తల్లి నడిగింది.\nతల్లి ఆమె చేతిలో నుంచి మందు లాగేసి నదిలోకి గిరవాటు వేసి, \"ఆయన పీడ విరగడై పోయిందిలే,” అన్నది.\nజరిగిన సంగతి తల్లి నుంచి విని యశో వతి ఏడుస్తూ కేకలు పెట్టి, పడవను వెనక్కు తిప్పమన్నది. తండ్రి వచ్చి, \"తల్లీ, ఆ జీవ చ్ఛవంతో నీ కింకేం పని? వాడు చచ్చాడే అనుకో! నువు హాయిగా మరొకణ్ణి పెళ్ళి చేసుకో,” అన్నాడు.\n\" మీరు మనుషులు కారు, పిశాచాలు ముందు పడవ నక్కడికి తీసుకుపోయి ఆయన్ను తీసుకురండి. లేదా నన్ను కూడా చంపెయ్యండి,” అని యశోవతి ఆక్రోశిం చింది. విధిలేక సుమిత్రుడు పడవను వెనక్కు తిప్పాడు. కాని ఆ నిర్జనప్రదేశంలో సుందరవదనుడు లేడు. నది ఒడ్డు న గొడ్డలీ, కట్టెలమోపూ ఉన్నాయి.\n\"ఆయన హతాశుడై నదిలో దూకి ఉండాలి. నేనూ అలాగే ఆయనను చేరు కుంటాను,” అని యశోవతి నదిలోకి ఉరక బోయింది. తల్లీ, తండ్రీ ఆమెను బల వంతాన పట్టి ఆపారు.\nఆరు మాసాలపాటు యశోవతి తన భర్త కోసం కంటికీ మంటికీ ఏకధారగా ఏడి చింది. చనిపోయిన భర్త పేర తండ్రి పిండ ప్రదానం చేశాక ఆమె ఏడవటం మానేసి వైధవ్యవ్రతం అవలంబించింది. ఆమె ఏడుపు మానటం చూసి తల్లిదండ్రులు ఆమెను పెళ్ళాడమన్నారు. ఆ మాట వింటూనే ఆమె తిరిగి ఏడవ నారంభించి నదిలో దూకబోయింది. ఆ తరువాత వాళ్ళు తమ కూతురి ముందు పెళ్ళిమాట ఎత్తటం మానేశారు.\nరెండేళ్ళు గడిచాయి. సుందరవదనుడు తన కొత్త జీవితాన్ని సుస్థిరం చేసుకుని తన అత్తమామలను చూడ సంకల్పించాడు. అతను బోలెడంత డబ్బూ, నౌకర్లనూ వెంట తీసుకుని, ఒక పడవ బాడుగకు తీసుకుని అందులో ప్రయాణమై కామాఖ్యకు వచ్చాడు. అక్కడికి వెళ్ళి విచారించగా సుమిత్రుడి పడవ ఇంకా దిగువన మరొక నగరానికి వెళ్ళి ఉన్నట్టు తెలిసింది.\nసుందరవదనుడు ఆ నగరం చేరి, అక్కడ బస ఏర్పాటు చేసుకుని, మర్నాడు ఉదయం రేవులోకి వచ్చి, సుమిత్రుడి పడవ కోసం వెతుకుతూ, ఆ పడవ మీద వితంతులక్షణాలతో కనిపించిన యశోవతిని దూరం నుంచే చూశాడు.\nవెంటనే అతను తన బసకు తిరిగిపోయి, ఒక పెళ్ళిళ్ళ పేరయ్యను పిలిపించి, \"ఫలానివారి పడవలో ఒక వితంతువును చూశాను. ఆ పిల్లను పెళ్ళాడాలని ఉన్నది. పెళ్ళికి ఒప్పుకునే పక్షంలో పిల్ల తండ్రికి మూడువేల తులాల వెండి ఇచ్చుకుంటాను. ఈ పెళ్ళి కుదిర్చావంటే నీకో వంద తులాల వెండి ఇస్తాను,” అన్నాడు.\nఆ పెళ్లిళ్ళ పేరయ్య శీఘ్రమే వెళ్ళి సుమిత్రుణ్ణి కలుసుకుని, \"ఎవరో శ్రీవత్సు డుట. తేజపురంలో ఉండే కోటీశ్వరుడు. మీ అమ్మాయిని చూశాడట. పెళ్ళాడ గోరు తున్నాడు. వధువు తండ్రికి మూడువేల తులాల వెండి ఇస్తానంటున్నాడు. నువు సరే ననటమే వ్యవధానం,” అన్నాడు.\n\"బాబూ, నీకు పుణ్యం ఉంటుంది. మమ్మల్ని ఇలా బతకనీ. పెళ్ళి అనే మాట వింటే నా కూతురు ఆత్మహత్య చేసుకుంటుంది!\" అన్నాడు సుమిత్రుడు.\nపెళ్లిళ్ళ పేరయ్య సుందరవదనుడి దగ్గి రికి తిరిగి వచ్చి, \"అయ్యా, తమ రీ ఆలో చన మానుకోవచ్చు. ఆ పిల్ల వితంతువుగానే ఉండిపోతుంది గాని, మళ్లీ పెళ్ళాడదుట,” అని చెప్పాడు.\nసుందరవదనుడు నలుగురు నౌకర్లతో సహా తన మామగారి పడవ మీదికి వచ్చాడు. అతని జరీదుస్తులూ, వాలకమూ చూసి, సుమిత్రుడు గాని అతని భార్యగాని అతన్ని పోల్చుకోలేదు. యశోవతి మాత్రం ఒక క్షణంపాటు అతన్ని చూసి, అతనిలో తన భర్త కవళికలు గమనించి నిర్ఘాంత పోయింది.\nఆ వచ్చిన పెద్దమనిషి తానున్న గది కేసి చూసి, \"ఆకలిగా వున్నది. చద్దన్నమైనా ఫరవాలేదు. ఇంత ఊరగాయతో తింటాను,” అన్న మాటలు వినిపించి ఆమె ఆశ్చర్యం రెట్టింపయింది,\nమరుక్షణమే ఆ పెద్దమనిషి తన నౌకరు కేసి తిరిగి, \"ఒరేయ్, నా దగ్గిర తిండీ, బట్టా పుచ్చుకుంటున్నవాడివి గదా, అలా ఒళ్లు మీదుగట్టుకు కూర్చోక పోతే ఇంత నార తీసుకుని తాడైనా పేనరాదూ—ఇంకే పనీ లేకపోతే!” అన్నాడు.\nతరవాత అతను సుమిత్రుడి కేసి తిరిగి, \"మీ గదిలో ఒక చినిగిన కుళాయి ఉన్నది. దాన్ని నాకు అరువిస్తారా?” అనటం కూడా యశోవతి విన్నది.\nఈ మాటలన్నీ సుమిత్రుడూ విన్నాడు, కాని ఆయనలో ఏమీ చైతన్యం కలగలేదు.\nఈ కోటీశ్వరుడికి చినిగిన కుళాయి ఎందుకా అని ఆశ్చర్యపడుతూ ఆయన గదిలోకి వచ్చి, \"ఆ పాతకుళాయి ఎక్కడ?” అని కూతుర్ని అడిగాడు.\nయశోవతి ఆ కుళాయిని తండ్రి కిస్తూ, \"నాన్నా, ఆ వచ్చిన మనిషి మీ అల్లుడు లాగున్నాడే!” అన్నది.\nఈ మాట విన్న తల్లి, “ఛీ, తప్పుడు దానా! మేం మళ్ళీ పెళ్లి చేస్తామే అని కాళ్ళావేళ్ళా పడితే పాతివ్రత్యం నటించి, ఎవడో ఎర్రగా, బుర్రగా, సరిగ బట్టలు కట్టుకుని రాగానే నీ మొగుడులా గున్నా డంటావా? ఆ రోగిష్టి వా డే నాడో గంగలో కలిసిపోయాడు. పిచ్చిమాటలాడకు!” అని మందలించింది.\nఆ మాటలతో యశోవతి చేసేది లేక నోరు మూసుకున్నది.\nఆ రాత్రి తన భార్య ఈ మాట చెబితే, సుమిత్రుడు భార్యను కోప్పడి, \"దాన్నెం దుకు మందలించావు? దాని కీ మనిషి మీద మనసు పోతే మరీ మంచిది కద! ఈ మనిషే మన అమ్మాయిని చేసుకుంటా నని ముందు అడిగించాడు. అది పెళ్ళాడ దని నేను పడగొట్టాను. ఇప్పుడది పెళ్లాడే ఉద్దేశంతో ఉంటే అంతకంటె కావలిసిందే ముంది? కోటీశ్వరుడు! దాని అదృష్టం గాని, ఇటువంటి అల్లుడు కావాలంటే దొరుకుతాడా?” అన్నాడు.\n\" అయితే రేపు అతన్ని కదిలించి చూడు. అమ్మాయి సరేనంటే పెళ్లి చేసేద్దాం,” అన్నది భార్య..\nమర్నాడు సుమిత్రుడు తన కూతురి పెళ్లి మాట ఎత్తినప్పుడు సుందరవదనుడు, \"మీ అల్లుడు ఎలా చనిపోయాడు?” అని అడిగాడు.\n\"ఏం చెప్పమంటావు? అతను కట్టెలు తీసుకురాపటానికి ఒడ్డుకు వెళ్ళాడు. ఆ సంగతి తెలీక నేను పడవ నడుపుకు పోయాను. తిరిగివెళ్ళి చూస్తే అతని జాడ లేదు. అతను చాలా జబ్బుగా, కూడా ఉన్నాడు. అప్పుడే చావు బతుకుల్లో ఉన్నాడు. పోయి ఉంటాడు,” అన్నాడు సుమిత్రుడు.\n\"నాతోనే అబద్ధాలాడుతున్నావా, మామా. నీ అల్లుడు చావలేదు. నేనే నీ అల్లుణ్ణి!\" అన్నాడు సుందరవదనుడు.\n\" నేను చెబితే విన్నారుకారు!” అన్నది యశోవతి గదిలో నుంచి బయటికి వచ్చి.\nసుందరవదనుడు తన భార్యను కౌగ లించుకుని, \"విలా ఉన్నావు?” అన్నాడు. ఇద్దరూ ఆనందబాష్పాలు రాల్చారు.\nఅత్తమామలకు అల్లుడి ముఖం చూడ టానికి కూడా ధైర్యం లేకపోయింది. కాని అతను తన మామచేత పడవ పని మాన్పించి, తన వెంట తీసుకుపోయి, \"ఈ ముసలితనంలో మిమ్మల్ని సుఖ పెట్టటం నా ధర్మం,” అని, అత్తమామ లకు యావజ్జీవం ఏ లోటూ లేకుండా జరిపించాడు.\nబేతాళుడీ కథ చెప్పి, \"రాజా, తనకు క్షమించరాని ద్రోహం చేసిన తన అత్త మామలను సుందరవదను డెందుకు చేర దీసి ఆదరించాడు? దీనికి సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.\nదానికి విక్రమార్కుడు, \" అత్తమామలు చేసిన ఆ ద్రోహం మూలంగానే సుందర వదనుడి కష్టాలన్నీ గట్టెక్కాయి. కొద్ది మాసాలలో క్షయవాతపడి చావనున్నవాడు కోలుకున్నాడు, కోటీశ్వరుడయాడు. తన కష్టసుఖాలలో అత్తమామల పాత్ర నిమిత్త మాత్రమైనదని గ్రహించి అతను వాళ్ళను వార్థక్యంలో ఆదుకున్నాడు,” అన్నాడు.\nరాజు కీ విధంగా మౌనభంగం కలగ గానే బేతాళుడు శవంతో సహా మాయమై తిరిగి చెట్టెక్కాడు. (కల్పితం)",
            "book_page_end": 32,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "రాజుగారి ఖజానా",
            "book_page_start": 33,
            "pdf_page_start": 47,
            "pdf_page_end": 50,
            "author": "ఆర్. నరసింహారావు",
            "genre": "రాజనీతి/కథ",
            "moral": "ప్రత్యక్షంగా శిక్షించకుండా, ప్రజలందరి సహకారాన్ని కోరుతూ తెలివైన ఉపాయంతో అవినీతిని అరికట్టవచ్చు.",
            "keywords": [
                "ఖజానా",
                "అవినీతి",
                "పన్నులు",
                "రాజు",
                "సూదులు",
                "రాజనీతి"
            ],
            "characters": [
                "రాజు (లంబకద్వీప రాజు)",
                "గ్రామాధికారులు",
                "మండలాధికారులు",
                "సామంతులు",
                "లంబకేశ్వరస్వామి"
            ],
            "locations": [
                "లంబకద్వీపం",
                "రాజధాని",
                "లంబకేశ్వరాలయం"
            ],
            "content": "ఒకప్పుడు లంబకద్వీపాన్ని ఒక ఉత్తము డైన రాజు పాలించేవాడు. ఆయన పరిపాల నలో ప్రజలు మహాసుఖపడ్డారు. ఆయన న్యాయాన్నీ, ధర్మాన్నీ తూచినట్టు నిర్ణ యించేవాడు.\nఅంత సమర్థుడై ఉండి కూడా ఆ రాజు తీవ్రమైన సమస్యను ఎదుర్కోవలిసి వచ్చింది. ఆయన ఖజానా క్రమంగా ఖాళీ కాసాగింది. ఏ కారణంచేతనో ప్రజలిచ్చే పన్నులు సక్రమంగా ఖజానాకు చేరటం లేదు. ప్రజలు పన్నులు సరిగా ఇవ్వటం లేదన్న అనుమానం రాజుకు లేదు. వాళ్ళ రాజభ క్తిని శంకించటానికి వీల్లేదు. పన్నులు కూడా భారమైనవి కావు. \" తలా గుప్పెడు బియ్యమూ ఇస్తే నా ఖజానా నిండుతుంది,” అనేవాడు రాజాగారు. పంటలు రాగానే ప్రతి ఇంటి పెద్దా, తన ఇంట్లో ఉండేవారి సంఖ్యనుబట్టి పన్ను ఎంచి గ్రామాధికారికి ఇస్తాడు. ఇలా గ్రామాలలో వసూలైన పన్ను లను గ్రామాధికార్లు తీసుకుపోయి మండ లాధికార్లకు ఇస్తారు. వాళ్ళా సొమ్మును తమ పైనవుండే సామంతుల కిస్తారు. సామంతులు తాము వసూలు చేసిన పన్ను లను తీసుకుపోయి రాజుగారికి చెల్లిస్తారు.\nలంబకరాజ్య మంతా పన్నెండు మంది సామంతుల ఏలుబడి కింద ఉన్నది. ఒక్కొక్క సామంతుడి కీంద్రా కొన్ని మండ లాలూ, ఒక్కొక్క మండలంలోనూ కొన్ని గ్రామాలూ ఉన్నాయి. ప్రజలు ఇచ్చు కుంటున్న పన్నులలో కొంత భాగం గ్రామాధికార్ల దగ్గిరో, మండలాధికార్ల దగ్గిరో, సామంతుల దగ్గిరో దిగబడిపోయి రాజుగారి ఖజానా చేరటం లేదు. ఇంతమంది చేతుల మీదుగా వచ్చే సొమ్ము ఎవరెవరి చేతులకు ఎంతెంత అంటుకుపోతున్నదీ నిర్ణయిం చటం తేలికకాదు.\nరాజుగారికి తన దేశంలో ఉండే గ్రామాల సంఖ్యా, ఒక్కొక్క గ్రామం లోనూ ఉండే జనాభా సంఖ్యా విడివిడిగా తెలిస్తే, ఖజానా సొత్తు కాజేసేదెవరో తెలిసి పోతుంది. కాని ఎవరికీ తెలియకుండా ఈ లెక్కలు రాబట్టాలి. అందుకు ఉపాయ మేమిటా అని రాజుగారు వారం రోజుల పాటు తల పగలగొట్టుకుని, చివరకు ఒక దారి తెలుసుకున్నాడు.\nరాజుగారు మనుషులను పంపించి తన రాజ్యంలో ఉన్న పన్నెండు మంది సామం తులనూ, వారి కింద ఉండే మండలాధి కారులందరినీ రాజధానికి పిలిపించి పెద్ద సభ చేశాడు. ఆ సభలో ఆయన వచ్చిన వారితో ఇలా చెప్పాడు :\n\"మనందరికీ, మన ప్రజలకూ, మన దేశానికీ సంబంధించిన అతి ముఖ్యమైన విషయం మీకు చెప్పటానికే మిమ్మల్ని పిలి పించాను. ఈ మధ్య ఒక రాత్రి లంబ కేశ్వరస్వామి నాకు కలలో ప్రత్యక్షమై, సుభిక్షంగా ఉన్న మన దేశానికీ, మనకు సమీపంలో ఉండే అనేక ద్వీపాలకూ అనేక పీడలూ, అరిష్టాలూ, ఈతిబాధలూ సంప్రా ప్తించబోతున్నాయని చెప్పారు. మన దేశా నికి అవి రాకుండా ఉపాయం చెప్పమని నేను స్వామివారిని వేడుకున్నాను. ఆయన నా కిచ్చిన సలహా ఏమిటంటే : మనం పన్నెండు కత్తులు చేయించి, స్వామివారికి వాటిని నివేదించి, ఆలయంలో ఉంచాలి. వీటిని ఎలా తయారుచేయటం ? ప్రతి గ్రామంలోని ప్రతి మనిషి తరఫునా ఒక్కొక్క సూది చొప్పున వసూలుచేసి, గ్రామాధికారి తన గ్రామం తాలూకు సూదు లన్ని ఒక కట్టకట్టి, దానిపైన తన గ్రామం పేరు గల చీటీ అంటించాలి. ఇలా ప్రతి గ్రామాధికారీ తెచ్చి ఇచ్చిన కట్టలను మండ లాధికారులు వసూలుచేసి, సామంతులకు అందజేస్తే, ఒక్కొక్క సామంతూ పోగు చేసిన సూదులతో ఒక్కొక్క కత్తి తయా రవుతుంది. తరవాత ఏ గ్రామంలో ఎలాటి కరువుగాని, అంటువ్యాధిగాని, మరొక ఈతి బాధగాని కలిగినా, అది ఏ సామంతుడి కింద ఉండే మండలానికి చెందిన గ్రామ మైతే ఆ సామంతుడికి చెందిన కత్తిని ఆ గ్రామానికి పంపిస్తాం. వెంటనే ఈతి బాధ తొలగిపోతుంది. అలా తొలగని పక్షంలో ఆ కత్తిలో చేరవలసిన సూదులన్నీ చేర లేదన్న మాటే. అటువంటి పొరపాటు జరగకుండా దేశంలోని ప్రతి వ్యక్తి తర ఫునా ఒక్కొక్క సూది వసూలయేటట్టు చూసి, గ్రామాధికార్లు పంపిన కట్టలన్నీ కలిపి మండలాధికార్లు పెద్దకట్టలు కట్టి, మండలాధికార్లు పంపిన కట్టలను సామం తులు మోపులు కట్టి, ఏ మాత్రమూ పొర పాటు లేకుండా రాజధానికి చేర్చే పూచీ మీది ; ఆ సూదులతో కత్తులు తయారు చేయించి, వాటిని లంబకేశ్వరస్వామి వారికి అర్పించి, వాటికి యథావిధిగా పూజా, అర్చనా, పులికాపూ జరిగేటట్టు చూసే భారం నాది,” అన్నాడు రాజు.\nరాజుగారి మాటలలో సామంతులకూ, మండలాధికార్లకూ గురి కుదిరింది. గ్రామా లలో సూదులు చురుకుగా వసూలయాయి. ప్రతి గ్రామాధికారీ తన గ్రామంలో ఎంద రున్నారో అందరి సంఖ్యకూ సరిపడా సూదులు పోగుచేసి, కట్టగట్టి, దానికి తమ గ్రామం పేరుగల చీటీ తగిలించి మండలాధి కారికి పంపాడు. మండలాధికార్లు తమకు చేరిన కట్టలను పెద్దకట్ట కట్టి సామంతుల ఆస్థానాలకు చేర్పించారు. పన్నెండుమంది సామంతుల ఆస్థానాల నుంచీ పన్నెండు బళ్ళ మీద సూదుల కట్టలు రాజుగారి దివా ణానికి చేరాయి.\nరాజుగారూ, ఆయన పరివారమూ ఒక రాత్రల్లా కూర్చుని గ్రామాల జాబితా, ఏ మండలం కింద ఏయే గ్రామాలున్నదీ, ఏ గ్రామంలో ఎంతమంది ఉన్నదీ లెక్కలు తయారుచేశారు. రాజుగారికి కావలసిన చిఠా అంతా తయారయింది.\nమంచిరోజు చూసి రాజుగారు రాజధాని మధ్య పన్నెండు కొలుములు ఏర్పాటు చేయించి, సమర్థులైన కమ్మరుల చేత పన్నెండు కత్తులు చేయించాడు. తరవాత ఆ కత్తులను నగరమంతటా ఊరేగించి, వాటికి హారతులు పట్టించి, తీసుకుపోయి లంబకేశ్వరాలయంలో ఉంచారు.\nఆ తరవాత పన్నుల వసూలు సక్రమంగా సాగింది. ఎవరైనా తక్కువ పన్ను తెచ్చి నప్పుడు, \"ఇంత కన్న తక్కువమంది గల గ్రామం నుంచి హెచ్చు పన్ను వచ్చిందే ? మీరు పన్నులు శ్రద్ధగా వసూలు చెయ్య నట్టు కనిపిస్తుంది,” అని రాజుగారు అన్న మీదట, పన్నులు వసూలు చేసేవాళ్ళు రాజధనం కాజెయ్యటం మానేశారు. రాజు గారి బొక్కసం తిరిగి నిండింది.\nఇక కత్తుల మాట. ఎక్కడైనా ఈతి బాధలు వస్తే అక్కడికి ఆ గ్రామానికి సంబంధించిన కత్తి పంపేవారు. బాధ నివా రణ అయితే అయేది; కానప్పుడు, \" సూదులు పంపడంలో ఏదో తభావతు వచ్చి ఉంటుంది,\" అని గ్రామస్థులు అను కునేవారు.",
            "book_page_end": 36,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "మంత్రవిద్య",
            "book_page_start": 37,
            "pdf_page_start": 51,
            "pdf_page_end": 55,
            "author": "ఎల్. హరిప్రసాద్",
            "genre": "హాస్యం/నీతి కథ",
            "moral": "అద్భుత శక్తులను లేదా జ్ఞానాన్ని సరిగ్గా ఉపయోగించకుంటే లేదా అహంకారంతో ప్రదర్శిస్తే, అపహాస్యం పాలవాల్సి వస్తుంది.",
            "keywords": [
                "మంత్రవిద్య",
                "సిద్ధుడు",
                "మాదన్న",
                "బద్దకం",
                "గోడ",
                "ప్రదర్శన"
            ],
            "characters": [
                "మాదన్న",
                "సిద్ధుడు",
                "శిష్యులు",
                "అప్సరస"
            ],
            "locations": [
                "మఠం",
                "కొండలు",
                "ఊరు"
            ],
            "content": "ఒక ఊళ్ళో మాదన్న అని ఒక బద్దకస్తు డుండేవాడు. అతనికి ఏం పనిచెయ్యాలన్నా ఒళ్ళు వంగేది కాదు. ఒళ్ళు వంచి పని చెయ్యటం కన్న అసహ్యం మరొకటి లేదనీ, మంత్రవిద్యలు నేర్చినట్టయితే వాటితో హాయిగా జీవయాత్ర కొనసాగించవచ్చుననీ మాదన్నకు అనిపించింది.\nఊరికి దూరంగా కొండల మధ్య ఒక మఠంలో ఒక సిద్ధుడుండేవాడు. ఆయనకు అనేక మంత్రవిద్యలు తెలుసును. మాదన్న ఆ సిద్ధుణ్ణి వెతుక్కుంటూ వెళ్ళాడు. అతను మఠం చేరేసరికి సిద్ధుడు దర్భాసనం పైన పద్మాసనం వేసుకుని కూర్చుని ఉన్నాడు. ఆయన శిష్యులు ఏవేవో పనులలో నిమగ్నులై ఉన్నారు.\nమాదన్న సిద్ధుడికి ప్రణామం చేసి, చేతులు జోడించి, \"స్వామీ, నన్ను కూడా తమ శిష్యవర్గంలో చేర్చుకుని మంత్రవిద్య ప్రసాదించండి. తమ పేరు చెప్పుకుని హాయిగాబతుకుతాను,” అని వేడుకున్నాడు.\nసిద్ధుడు తల అడ్డంగా తిప్పి, \"మంత్ర విద్యలు నేర్వగల శక్తి నీలో లేదు, నాయనా,” అన్నాడు.\nఈ మాటకు మాదన్న కు ఆశాభంగ మయింది. అయితే సిద్ధుడు అతన్ని వెళ్ళి పొమ్మనలేదు గనక, కాస్త ధైర్యం తెచ్చు కుని, \"అయినా ప్రయత్నించి చూడాలని ఉంది. నన్నిక్కడే ఉండనివ్వండి,” అని ప్రాధేయపడ్డాడు.\n\"నా కేమీ అభ్యంతరం లేదు. నా మిగి లిన శిష్యులతోబాటు నువు కూడా మఠంలో ఉండవచ్చు,” అన్నాడు సిద్ధుడు. ఆయ నకు తన పైన ఆపాటి అనుగ్రహమైనా కలిగి నందుకు మాదన్న సంతోషించాడు.\nమర్నాడు తూర్పు తెల్లవారేవేళ సిద్ధుడు మాదన్నను తన వద్దకు పిలిపించి, ఒక గొడ్డలి ఇచ్చి, అడవికిపోయి వంటకట్టెలు కొట్టుకురమ్మన్నాడు.\nకట్టెలు కొట్టితే మంత్రవిద్య సిద్ధించదు. అలాటి మొరటుపనులు మాదన్నకు ఇంటా వంటా కూడా లేవు. అయినా అతను వెళ్ళి వంట కట్టెలు కొట్టి తెచ్చాడు.\nఅయితే ఈ శ్రమ ఒకరోజుతో కాలేదు. సిద్ధుడు వరసగా నెలరోజులపాటు మాద న్నను కట్టెలుకొట్టే పనిమీద పంపాడు. మాదన్న తన జీవితంలో అంత శ్రమ ఏనాడూ పడలేదు. కట్టెలుకొట్టి అతని చేతులూ, అడవికీ మఠానికీ మధ్య నడిచి అతని కాళ్ళూ బొబ్బలెక్కాయి.\nఒకనాటి సాయంకాలం కాస్త చీకటిపడి, మాదన్న కట్టెలమోపుతో మఠం చేరేసరికి, లోపల సిద్ధుడి వెంట మరి ఇద్దరు కొత్త వాళ్ళెవరో ఉన్నారు. ముగ్గురూ కలిసి మాట్లాడుకుంటున్నారు. వాళ్ళున్న గదిలో చాలా చీకటిగానే ఉన్నది. అయినా సిద్ధుడు, మామూలు ప్రకారం తన శిష్యు లను పిలిచి దీపం తీసుకురమ్మనక, తానే స్వయంగా లేచి గోడ మీద బొగ్గుతో ఒక వలయం గీశాడు.\nవెంటనే ఆ వలయం చంద్రుడిలాగా ప్రకా శించ నారంభించి, చల్లని వెన్నెలను గది అంతటా ప్రసరింపజేసింది.\nతరవాత కొత్తవారిలో ఒకడు, \"కొంచెం సేపు వినోదం ఏర్పాటు చేద్దాం,” అంటూ ఒక సమిధపుల్లను గోడ మీది వలయం కేసి విసిరాడు. అది చిన్న ప్రమాణం గల అప్సరసగా మారి వలయం నుంచి గదిలోకి నడిచివచ్చి, మామూలు ఆడదాని ప్రమా ణానికి పెరిగి కొంతసేపు నృత్యం చేస్తూ పాడింది. చిట్టచివరకు ఆ అప్సరస తిరిగి సమిధగా మారి కింద పడిపోయింది.\nకొత్తగా వచ్చినవారిలో రెండోవాడు తన చేతిలో ఉండే బుల్లిరాగి చెంబును సిద్ధుడి శిష్యుల కిస్తూ, \" ఇందులో ఉన్న పాయసం మీరంతా కడుపునిండా తాగండి,” అన్నాడు.\nఅందులో పాయసమే ఉంటే అది ఒక్క గుక్కకే చాలేటట్టు మాదన్నకు తోచలేదు. కాని అందులోని పాయసంతోనే అందరి కడుపులూ నిండిపోయాయి.\nతరవాత సిద్ధుడు కొత్తవాళ్ళతో, \"మనం కాస్సేపు చంద్రమండలం మీద విహరించి వద్దాం,” అన్నాడు.\nమాదన్న చూస్తూ ఉండగానే ముగ్గురూ గోడ మీది చంద్రుడి మీదికి వెళ్ళి దాని మీద కూర్చున్నారు. కొంతసేపు వారు ఎదోమాట్లాడుతూ తలలు ఆడించటమూ, చేతులు కదిలించటమూ స్పష్టంగా శిష్యు లందరికీ కనిపించింది.\nఅంతలోనే గోడ మీది చంద్రుడు అక స్మాత్తుగా ఆరిపోయాడు. గది అంతా చీకటి అయిపోయింది. శిష్యులు దీపం వెలిగించి తెచ్చేసరికి గది లో సిద్ధుడు మాత్రమే కూర్చుని ఉన్నాడు. ఆయన తన శిష్యు లతో జరిగినదాన్ని గురించి ఏమీ అనక, \"మీరంతా త్వరగా వెళ్ళి నిద్రపోండి. రేపు పెందలాడే లేవవలిసి ఉంటుంది,” అని చెప్పాడు.\nతరవాత మరి రెండు మాసాలు గడి చాయి. మాదన్న కట్టెలు కొట్టి తెస్తూనే ఉన్నాడు. సిద్ధుడు అతనికి మంత్రోపదేశం చేసే లక్షణా లేవీ కనబడలేదు.\nమాదన్న సిద్ధుడితో ఒకనాడు, \"స్వామీ, నేను మూడుమాసాలుగా తమకు శుశ్రూష చేశాను. ఈ మూడుమాసాలూ నేను కట్టెలు కొట్టడం తప్ప మరేదీ చెయ్యలేదు. ఇలాంటి కఠినమైన పని నా జీవితంలో ఎన్నడూ చేసి ఉండలేదు; నాకు యిలాంటి శరీరశ్రమ అలవాటు లేదు కూడా. ఇక నాకు ఇంటి మీద ధ్యాస మళ్ళింది,” అన్నాడు.\n\"తప్పకుండా వెళ్ళు. నీకు శక్తి చాల దని మొదటే చెప్పాను. కావలిస్తే రేపు ఉదయమే వెళ్ళవచ్చు, నా అభ్యంతరం ఏమీలేదు,” అన్నాడు సిద్ధుడు.\n\"స్వామీ, ఇంత కాలం శరీరం హూనం చేసుకుని తమ పరి చర్య చేసినందుకు ఒక్క చిన్న మంత్రమైనా ఉపదేశించరా ?” అన్నాడు మాదన్న.\n\" దానికే మభ్యంతరం? నీ కే మంత్రం నేర్చుకోవాలని వున్నదో చెప్పు,” అని సిద్ధుడు అడిగాడు.\n\"తమరు పచార్లు చేసేటప్పుడు గోడల కుండా కూడా నడవటం గమనించాను. ఆ శక్తి నా కిప్పించారంటే నేను తృప్తి పడ తాను,” అన్నాడు మాదన్న.\nసిద్ధుడు నవ్వాడు. ఆయన మాదన్నకు ఒక చిన్న మంత్రం చెప్పి, అదే మంత్రం తాను పఠించుతూ గోడకుండా అవతలి గది లోకి వెళ్ళి మళ్ళీ తిరిగి వచ్చాడు.\nమాదన్న, సిద్ధుడు నేర్పిన మంత్రాన్ని పఠిస్తూ తాను కూడా అవతలి గదిలోకి వెళ్ళబోయాడు గాని, గోడ అడ్డు తగిలి అతన్ని తన కుండా పోనివ్వలేదు.\n\"అలా మెల్లిగా నడవకు. తల వంచి వేగంగా పరిగెట్టితే గోడ కుండా దూసుకు పోగలుగుతావు,” అన్నాడు సిద్ధుడు. సిద్ధుడు చెప్పినట్టే చేసి మాదన్న గోడ కుండా అవ తలి గదిలోకి వెళ్ళగలిగాడు. అతను చుట్టు తిరిగి సిద్ధు డున్న గదిలోకి వచ్చి, ఆయనకు కృతజ్ఞత తెలుపుకున్నాడు.\n\"విద్య వచ్చిందిగదా అని అడ్డమైన వాళ్ళ దగ్గిరా చీటికీ మాటికీ ప్రదర్శించకు. జాగ్రత్త!\" అని హెచ్చరించి, సిద్ధుడు మాదన్నను పంపేశాడు.\nమాదన్న ఇంటికి తిరిగి వెళుతూనే, తాను అద్భుత శక్తు లెన్నో సాధించుకు వచ్చి నట్టు ఊళ్ళో వాళ్ళందరికీ చెప్పేశాడు. కాని తాను సాధించిన శక్తులు ఫలానా అని అతను ఎవరికీ స్పష్టంగా చెప్పలేదు. అందుచేత అతని మాటలు ఎవరూ నమ్మలేదు.\nచివరకు మాదన్న ఊళ్ళోవాళ్ళ మెప్పు కోసం బహిరంగ ప్రదర్శన ఏర్పాటు చేశాడు. ఊళ్ళోవాళ్ళంతా ఒక చోట మూగారు.\nమాదన్న మంత్రం చదువుతూ, పొటేలు లాగా తల వంచి ఎదురుగా ఉన్న గోడ కేసి పరిగెత్తుకుంటూ వెళ్ళి, గోడకు తల అడుచు కుని, స్పృహ తప్పి పడిపోయాడు. నెత్తి మీద నిమ్మకాయంత బొప్పి కట్టింది. ఊళ్ళో వాళ్ళంతా మాదన్న మంత్రశక్తి గురించి చెప్పుకుని, చెప్పుకుని చాలా ఏళ్ళపాటు నవ్వుకున్నారు.\nఅందుకే మనం, ఎవరన్నా అలవిగాని పని తలపెట్టి అభాసు పాలవబోతూంటే, \"ఎందుకురా గోడ కేసి తలకొట్టుకుం టావూ?” అంటాం.",
            "book_page_end": 41,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "దొరకని దొంగ",
            "book_page_start": 42,
            "pdf_page_start": 56,
            "pdf_page_end": 62,
            "author": "చందమామ బృందం",
            "genre": "సాహసం/హాస్యం",
            "moral": "తెలివైనవారిని శక్తితో కాకుండా, అంతకంటే తెలివైన ఉపాయాలతో మాత్రమే పట్టుకోగలము.",
            "keywords": [
                "దొంగ",
                "సుల్తాను",
                "వజీరు",
                "చాకచక్యం",
                "ఖజానా",
                "పన్నాగం"
            ],
            "characters": [
                "అన్న (దొంగ)",
                "తమ్ముడు (దొంగ)",
                "సుల్తాను",
                "వజీరు",
                "గురువు (చోరవిద్య)"
            ],
            "locations": [
                "సుల్తాను రాజ్యం",
                "మహలు",
                "కోటగోడ"
            ],
            "content": "ఒక సుల్తానుగారి రాజ్యంలో ఒక పెద్దమని షికి ఇద్దరు కొడుకులుండేవాళ్ళు. ఆ పెద్ద మనిషి వృద్ధాప్యంతో చనిపోతూ, తన కొడు కులను పిలిచి, \"నాయనలారా, ఇన్నాళ్ళూ నా చాటున సుఖంగా బతికారు. ఇకనుంచీ మీ బతుకుతెరువు మీరే చూసుకోవాలి. మిగి లిన వృత్తులతో మీకు సుఖంగా జరగక పోవచ్చు. అందుచేత దొంగతనం నేర్చుకోండి,\" అని సలహా ఇచ్చి, ప్రాణాలు వదిలాడు.\nచోరవిద్యలో ప్రఖ్యాతి పొందిన ఒక ముసలివాడి దగ్గిరికి వెళ్ళి, అన్నదమ్ములు చోరవిద్య అభ్యసించ నారంభించారు. కొంతకాలం గడిచింది. ఒకనాడు గురువు గారు తన శిష్యులకు దొంగతనంలో నేర్పు ఎలా ఉంటుందో ప్రత్యక్షంగా చూపుదా మని, ఒక చెట్టు ఎక్కి, దాని మీది గూట్లో నిద్రపోతున్న పక్షిని నిద్ర లేవనీకుండా సంగ్రహించి చెట్టు దిగి వచ్చాడు. తీరా గురువుగారు ఆ పక్షిని తన శిష్యులకు చూపుదామనుకునే సరికి, అది పెద్దవాడి చేతిలో నిద్రపోతూ ఉన్నది.\nగురువుగారు తన శిష్యుల హస్తలాఘ వానికి మెచ్చుకుని, \" ఇక నేను మీకు నేర్పేదేమీ లేదు. మీరు వెళ్ళి మీ వృత్తి చూసుకుంటూ సుఖంగా బతకండి,” అని ఆశీర్వదించి ఆ అన్నదమ్ములను పంపే శాడు. వాళ్ళు తమ ఇంటికి తిరిగివచ్చి, నగరంలో దొంగతనాల ద్వారా ధనం ఆర్జిస్తూ జీవించసాగారు.\nఒకనాడు తమ్ముడు అన్నతో, \" ఈ చిల్లర వ్యాపారం ఏమీ బాగాలేదు. మనం సుల్తాను గారి ఖజానా కొల్లగొట్టితే ఘనంగా ఉంటుం దేమో!” అన్నాడు.\n\"తప్పకుండా ! మన తండ్రి చనిపోతూ ధనికులనే దోచమని, దరిద్రుల జోలికి పోవద్దనీ బోధించాడు. సుల్తానుగారి కన్న ధనికు డెవడుంటాడు?” అన్నాడు అన్న.\nఒక చీకటిరాత్రి అన్నదమ్ము లిద్దరూ సుల్తానుగారి మహలుకు కన్నం వేశారు. బక్కగా ఉండే తమ్ముడు లోపలికి దూరి, దొరికిన బంగారు నగలూ, నాణాల సంచులూ, గిన్నెలూ, రత్నాభరణాలూ, రత్నాలు తాపిన పిడులు గల కత్తులూ అన్నకు అందించాడు. ఇద్దరూ మోయ గలిగినన్ని వస్తువులు సంగ్రహించి, వాటిని గోతాలలో వేసుకుని, ఇంటికి వెళ్ళిపోయారు.\nమర్నాడు దొంగతనం బయటపడింది. పోయిన వస్తువులు ఒకటీ, రెండూ అయితే సుల్తానుకు దొంగతనం జరిగినట్టు తెలియక పోను. కాని చాలా వస్తువులు పోయాయి. అందుచేత సుల్తాను వజీరును పిలిపించి, \"వజీరూ, దొంగ మన మహలులోకి ఎట్లా ప్రవేశించా డంటావు ? \" అని అడిగాడు.\n\"కన్నం వేసి ఉంటాడు. సందేహం లేదు,” అన్నాడు వజీరు.\n\"ఆకన్నం ఎక్కడ వేశాడో మనకు ఎలా తెలుస్తుందంటావు?\" అని సుల్తాను మళ్ళీ అడిగాడు.\n\"అది కనిపెట్టడం కూడా కష్టమేనా? మహలు కిటికీలూ, తలుపులూ మూసేసి లొపల పొగ పెట్టండి. మహలు చుట్టూ మన భటులను నిలబెట్టండి. లోపల పెట్టిన పొగ మహలులో నుంచి ఎక్కడ బయటికి వస్తుందో అక్కడే ఉంటుంది కన్నం,” అన్నాడు వజీరు.\nవజీరు చెప్పినట్టే చేశారు. దొంగ వేసిన కన్నం బయటపడింది. బయట నిలబడి ఉన్న భటులలో ఒకడు సుల్తాను వద్దకు పరిగెత్తుకుంటూ వచ్చి, \" దొంగ వేసిన కన్నం బయటపడింది, హుజూర్,” అన్నాడు సంతోషంగా.\n\"వెధవ కన్నం ఎవడిక్కావాలి ? దొంగ ఎక్కడ?” అన్నాడు సుల్తాను.\n\"ఆ కన్నంలో ఇప్పుడు దొంగ లేదు, హుజూర్,” అన్నాడు భటుడు విచారంగా.\n\"వజీరూ, దొంగ కన్నంలో లేడుట. ఇప్పుడు మనం ఏం చెయ్యాలి?” అని అడిగాడు సుల్తాను.\n\"కన్నానికి కాపలా పెట్టిద్దాం. దొంగ మళ్ళీ వచ్చి తీరుతాడు,\" అన్నాడు వజీరు.\nవజీరు అన్నట్టుగానే అన్నదమ్ములు మళ్ళీ వచ్చారు. కన్నంలోకి దూరిన తమ్ముడు పట్టుబడ్డాడు. అన్న బయటి నుంచే పారిపోయాడు.\nదొరికిన దొంగకు బేడీలు వేసి, భటులు వాణ్ణి సుల్తాను దగ్గిరికి ఈడ్చుకుపోయారు.\n\"వీడి తల తీసెయ్యండి!\" అన్నాడు సుల్తాను రౌద్రంగా.\n\" తొందర పడకండి, హుజూర్. వీడికి మరొక దొంగ తోడున్నా డనటానికి సందేహం లేదు. అందుచేత వీణ్ణి బోనులో పెట్టి, మన కోటగోడ వెలపల వేళ్ళాడదీయండి. రాజ భవనంలో దొంగతనం చేసినవాడికి ఏ గతి పట్టుతుందో నలుగురికీ తెలిసి, హెచ్చరికగా ఉంటుంది. అదీగాక, వీణ్ణి చూడవచ్చిన వారిలో వీణ్ణి చూసి జాలిపడే వాడెవడైనా ఉంటే మన భటులు వాణ్ణి వెంటనే పట్టు కుంటారు. వాడే వీడికి తోడుదొంగ అయి ఉంటాడు,” అన్నాడు వజీరు.\nతమ్ముణ్ణి బోనులో పెట్టి కోటగోడ వెల పల వేళ్ళాడదీశారు. జనం గుంపులు గుంపులుగా వచ్చి, కుళ్ళిన కాయలూ, పళ్ళూ బోను మీదికి విసురుతున్నారు. \" రేపు వీడి తల నరికేస్తారుట!” అని అందరూ చెప్పుకుంటున్నారు. అక్కడి పరిస్థితి చూసి, తమ్ముణ్ణి విడిపించే ఉపాయం ఏదైనా ఉంటుందేమో తెలుసుకోవటానికి అన్న కూడా ఆ గుంపులో వచ్చి చేరి, అందరూ అనుకునేది విన్నాడు.\nఆ రాత్రి చీకటి పడ్డాక అన్న తన ముఖా నికి ఒక తొడుగు తగిలించుకుని, భుజానికి రెక్కలు కట్టుకుని, మంచి వేషంతో తయారై, ఒక గుర్ర మెక్కి, తమ్ముణ్ణి బంధించిన పంజరానికి భటులు కాపలా ఉన్న చోటికి ధైర్యంగా వెళ్ళాడు.\n\"ఎవరు నువు?” అని భటులు అతన్ని ప్రశ్నించారు.\n\" నరాధముల్లారా, నన్ను గుర్తించలేదా? నేను మృత్యుదూతను, అజ్రాయల్ను అల్లా నన్ను పంపాడు. ఈ ఖైదీ నా సొత్తు. నేను పట్టుకుపోతాను,\" అంటూ అన్న కాపలావాళ్ళ చేతిలో ఉన్న బీగం లాగేసు కుని, పంజరం తెరిచి, తమ్ముణ్ణి బయటికి లాగి, గుర్రం మీద ఎక్కించుకుని, వాయు వేగంతో వెళ్ళిపోయాడు. భటులు భయంతో చేతులూ, కాళ్ళూ ఆడక కొయ్యబారి చూస్తూ ఉండిపోయారు.\nఆ రాత్రే తమ్ముడు ఆ రాజ్యం వదిలి శాశ్వతంగా మరొక దేశం పోయి అక్కడ బతకసాగాడు. ఎందుకంటే ఈ రాజ్యంలో ఇక వాడు బతకటం అసాధ్యం. వాణ్ణి అనేక వేలమంది చూశారు.\nకాని అన్నమాత్రం వెళ్ళిపోలేదు. వాణ్ణి మృత్యుదూత వేషంలో తప్ప ఎవరూ చూడలేదు. అందుచేత వాణ్ణి దొంగ అని ఎవరూ పోల్చలేరు. రాజభవనం నుంచి తస్కరించిన సొమ్ము ఖర్చుచేస్తూ వాడు కొంతకాలం సుఖంగా జీవించాడు. నగలూ, ఇతర వస్తువులూ మటుకు అలాగే ఉండి పోయాయి. వాటిని మార్చటానికిగాని, అమ్మటానికిగాని ప్రయత్నిస్తే, వాడే దొంగ అన్న సంగతి బయటపడుతుంది. వాడు రాజుగారికి దొరికి తీరుతాడు.\nదొరికిన దొంగ తప్పించుకుపోయి నందుకు సుల్తాను చాలా బాధపడ్డాడు. దొరకని దొంగ తన భటుల కళ్ళలో దుమ్ము చల్లటం ఆయనను మరీ బాధించింది.\nఆయన తన వజీరును పిలిపించి, \"వజీరూ, దొంగ మనని మోసంచేశాడు. ఇప్పుడేం చేద్దాం?” అని అడిగాడు.\n\"వాళ్ళ క్షణాల మీద పట్టేస్తాను, నా చేతి కొక పన్నెండు బంగారు మాడలు ఇప్పిం చండి,” అన్నాడు వజీరు.\n\" వాటిని ఏం చేస్తావు?” అని సుల్తాను అడిగాడు.\n\"మన మహలుకు వచ్చేదారిలో వాటిని విదజల్లిస్తాను,” అన్నాడు వజీరు.\n\"అందువల్ల ఏమవుతుంది?” అని సుల్తాను అడిగాడు.\n\"ఏమవుతుందని అడుగుతున్నారా ? దొంగవాడైనవాడు వాటి కోసం రాకుండా ఉండగలడా? మామూలు దొంగలైతే, తమను పట్టుకోవటానికే వాటిని వేశారని గ్రహించి, వాటి జోలికిపోరు. కాని ధైర్య సాహసాలు గల గజదొంగ అలా విడిచి పెట్టడు. ఎలాగైనా వాటిని కాజెయ్యాలని యత్నిస్తాడు. మనం చాటుగా కాపలా ఉంచే భటులు వాణ్ణి యిట్టే పట్టేస్తారు,” అన్నాడు వజీరు.\nసుల్తాను సరేనని, వజీరుకు పన్నెండు బంగారు మాడ లిప్పించాడు. వజీరు వాటిని రాజమార్గంలో వేయించి, రహస్య స్థలాలలో కాపలావాళ్ళను ఏర్పాటు చేశాడు.\nదొంగ వాటిని చూసి, వాటికి కాపలా ఉంటుందని గ్రహించి, వాటిని తీసుకోకపోతే తాను అప్రయోజకుడేనని నిశ్చయించు కుని, ఆ బంగారాన్ని కాజెయ్యటానికి ఒక పన్నాగం ఆలోచించాడు.\nఅతను ఒక వర్తకుడి వేషం వేసుకుని, ఒంటెలను అద్దె కిచ్చేవాడి వద్దకు వెళ్ళి, \" నేను దూరప్రయాణం చేసి వస్తున్నాను. నా ఒంటెలు నగరానికి ఎడంగా విశ్రాంతీ, చికిత్సా పొందుతున్నాయి. కొంత సరుకు వెంటనే కోటకు చేర్చాలి. నీ ఒంటెలను పదింటిని సాయంకాలం దాకా అద్దెకియ్యి,” అని డబ్బు ముందే ఇచ్చి పది ఒంటెలను బాడుగకు తెచ్చాడు. వాటి కాళ్ళకు జిగురు చాలా మందంగా పట్టించి, తాను ఒంటెలు తోలేవాడి వేషం వేసుకుని, రాజమార్గంలో బంగారు మాడలు పడి ఉన్న స్థలం మీదుగా తోలుకుపోయి, తిప్పి తీసుకొచ్చి, ఒంటెలకాళ్ళ జిగురు ఊడ లాగి, అందులో ఇరుక్కున్న మాడలను తీసుకుని, ఒంటె లను ఒంటెలవాడికి ఇచ్చేసి, ఇంటికి తిరిగి వెళ్ళిపోయాడు.\n\"మన కళ్ళలో మళ్ళీ దుమ్ముకొట్టి దొంగ మన మాడలు మాయం చేసేశాడు. నువు కాపలా వుంచిన భటులు ఏం అఘో రిస్తున్నారు? సరే, ఇప్పుడేం చేద్దామంటావు?\" అని సుల్తాను వజీరు నడిగాడు.\nవజీరు కొంచెం ఆలోచించి. \" నగరంలో యావన్మంది కోసమూ ఒక బ్రహ్మాండమైన విందు ఏర్పాటు చెయ్యండి,” అన్నాడు.\n\" అదొక దండగా? విందు చేస్తే ఏమవు తుంది ?” అని సుల్తాను అడిగాడు.\n\"విందుకు దొంగ కూడా వస్తాడు. అన్నట్టు చెప్పటం మరిచాను. ఈ దొంగ మొదటి దొంగను తప్పించినప్పుడు వాడు ముఖానికి తగిలించుకున్న తొడుగు కొంచెం తొలిగిందిట. అప్పుడు మన పహరావాళ్ళలో ఒకడు చూశాడట. వాడు దొంగను గుర్తించ గలనంటున్నాడు. విందు జరిగే చోట ముఖద్వారం వద్ద వాణ్ణి ఉంచుదాం. దొంగ వస్తాడు. మన పహరావాడు వాణ్ణి పట్టి ఇస్తాడు,” అన్నాడు వజీరు.\nవిందు ఏర్పాటయింది. వజీరు అను కున్నట్టే దొంగ వచ్చాడు. ముఖద్వారం వద్ద ఉన్న కాపలావాడు దొంగను చూస్తూనే తొందరపడి, \" దొంగ, దొంగ!\" అని అరిచి పట్టుకోబోయాడు. వాడి చేతికి దొంగ కుడి మీసం మాత్రమే దొరికింది. దొంగ చప్పున మొల నుంచి కత్తి లాగి, తన కుడి మీసం కోసేసి, లోపలికి పారిపోయాడు.\nమిగిలిన భటులూ, సుల్తానూ ముఖ ద్వారం వద్దకు వచ్చి చూసే సమయానికి, పహరావాడి చేతిలో దొంగ మీసం తప్ప ఇంకేమీ లేవు.\n\"మళ్ళీ దొంగను జారిపోనిచ్చామా ?” అన్నాడు సుల్తాను నిస్పృహగా.\n\"వాడెక్కడికి పోతాడు? విందులోవాళ్ళ లోనే ఉంటాడు. బయటికి వస్తే ఇటుగానే గదా రావాలి? వాడు చిక్కాడే అనుకోండి,\" అని వజీరు భటులతో, \" మీరు విందులో ఉన్న వాళ్ళందరినీ వెతికి, కుడిమీసం లేని వాణ్ణి పట్టుకురండి,” అన్నాడు.\nకొద్దిసేపట్లో భటులు పదిమందిని పట్టు కొచ్చారు. వారిలో ఎవడికీ కుడిమీసం లేదు. దొంగ జనం మధ్య తిరుగుతూ గబగబా పదిమంది కుడిమీసాలు తన కత్తితో కోసి, తన ఎడమమీసం కూడా కోసుకుని, అంద రిలో బాటు విందుపదార్థాలు ఆరగిస్తూ, వినోదం చూస్తున్నాడు.\nమర్నాడు సుల్తాను వజీరును పిలిచి, \"వజీరూ, నీకు పెద్దతనం వచ్చేసింది. విశ్రాంతి తీసుకో. వెంటనే చాటింపు వేయించు— నాకు చిక్కకుండా ఉండే గజదొంగ నా దగ్గిరికి వచ్చినట్టయితే, నా కూతురి నిచ్చి పెళ్ళిచేసి, నా వజీరుగా వేసుకుంటానని!” అన్నాడు.\nఆ విధంగా దొంగ సుల్తానుగారి అల్లుడూ, వజీరూ అయి సుఖంగా జీవించాడు.",
            "book_page_end": 48,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "కృష్ణావతారం",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పౌరాణికం",
            "moral": "ధర్మం కోసం పోరాడేటప్పుడు, తెలివిగా ఉపాయాలను వాడాలి. కేవలం బలంతోనే కాకుండా, వ్యూహంతోనూ విజయం సాధించవచ్చు.",
            "keywords": [
                "కృష్ణుడు",
                "బలరాముడు",
                "జరాసంధుడు",
                "పరశురాముడు",
                "యుద్ధం",
                "గోమంతం"
            ],
            "characters": [
                "కృష్ణుడు",
                "బలరాముడు",
                "జరాసంధుడు",
                "పరశురాముడు",
                "శిశుపాలుడు",
                "రుక్మి",
                "దమఘోషుడు",
                "వసుదేవుడు",
                "కౌశిక చిత్రసేనుడు"
            ],
            "locations": [
                "మధుర",
                "వింధ్యారణ్యాలు",
                "సహ్యాద్రి అరణ్యం",
                "గోమంత పర్వతం",
                "కరవీరపురం"
            ],
            "content": "వికద్రుడు చెప్పిన మాటలు కృష్ణుడు శ్రద్ధగా విని, \"దీనికి ప్రస్తుతం ఒకటే ఉపాయం తోస్తున్నది. నేనూ, అన్నా కూడా వెంటనే బయలుదేరి, జరాసంధుడు మొద లైనవారు చూస్తూండగా దక్షిణ దిక్కుగా పోతాం. అప్పు డతను మధురానగరాన్ని ముట్టడించే యత్నం మాని మా వెంట పడ తాడు. మేము వింధ్యాద్రి మొదలైన పర్వ తాలలో గల దుర్గాలను పట్టుకుని, జరా సంధుడితో యుద్ధం చేస్తాం. మే మిలా చెయ్యటం వల్ల మన కులం వారికీ, రాష్ట్ర పౌరులకూ ఆపద తప్పుతుంది,” అన్నాడు.\nదీనికి అందరూ సమ్మతించారు. బల రామ కృష్ణులు నిరాయుధులై మధుర నుంచి బయలుదేరి, ధైర్యంగా జరాసంధుడి దగ్గిరికే వెళ్ళి, \"మగధరాజా, నానా దేశాల సైన్యాలను వెంట బెట్టుకుని ఇక్కడికి ఏ ఉద్దేశంతో వచ్చావో చెప్పు. మేము కూడా సహాయం చేస్తాం,” అన్నారు.\nజరాసంధుడు కృష్ణ బలరాముల రాక విని, కవచమూ, బాణమూ, రెండు అంబుల పొదులూ ధరించి వచ్చి, \"మీ రిద్దరూ మహా బలవంతులని విని, మిమ్మల్ని యుద్ధంలో గెలుద్దామనే ఉద్దేశంతోనే వచ్చాను. మీ ప్రాణాలు తీయకుండా తిరిగి వెళ్ళేది లేదు. కనక మీరు కూడా యుద్ధ సన్నద్ధులై రండి,",
            "book_page_end": 56,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": "లరామకృష్ణులు ఆయన కాళ్ళకు తలలు తాకేలాగా ప్రణామం చేసి, ఆయనను స్తోత్రం చేశారు.\nకృష్ణుడు ఆయనకు తమ కథను సంగ్ర హంగా తెలుపుతూ, \"మహాత్మా, మా నివాసం యమునా నదీ ప్రాంతాన గల మధుర. యాదవ శ్రేష్ఠుడైన వసుదేవుడు మా తండ్రి. నా పేరు కృష్ణుడు, మా అన్న పేరు బలరాముడు. కంసుడి భయం చేత మా తండ్రి మమ్మల్ని పుట్టినప్పుడే గోకులా నికి పంపెయ్యగా, అక్కడ పెరిగి పెద్ద వాళ్ళమయాము. తరవాత మధురా నగ రానికి తిరిగి వచ్చి, కంసుణ్ణి చంపి, అతని రాజ్యాన్ని అతని తండ్రికే ఇచ్చాం. కంసుణ్ణి చంపినందుకు మా మీద అలిగి జరా సంధుడు మా మీదికి పెద్ద సేనతో ఎత్తి వచ్చాడు. నిరాయుధులం కాపటంచేత అతనితో యుద్ధం చేసే అవకాశం లేక, అతను చూస్తుండగానే కాలినడకన ఇటుగా వచ్చాం. మే మిప్పుడేం చెయ్యాలో సలహా ఇచ్చి మమ్మల్ని అనుగ్రహించండి,” అని కోరాడు.\nపరశురాముడు అంతా విని, \"మీ రిటు దక్షిణాపథానికి రావటం చూశాడు కనక, జరాసంధుడు తన సైన్యంతో సహా మిమ్మల్ని వెంబడించి వస్తాడు. జరాసంధుణ్ణి జయించా టానికి అనుకూలంగా ఉండే దుర్గం ఒకటి ఉన్నది. నేను మీ వెంట వచ్చి అక్కడ దిగ విడుస్తాను,",
            "వస్తాను,": "ని పరశురాముడు అనేసరికి, బలరామ కృష్ణు లాయనను గౌరవంగా సాగనంపారు.\nతరవాత బలరామ కృష్ణులు ఆ పర్వతం మీది గుహలూ, దృశ్యాలూ చూస్తూ గడి పారు. అంతలో జరాసంధుడి సేన ఆర్భా టంగా వచ్చి, పర్వతం చుట్టూ విడిసింది. ఆ సేనలో జరాసంధుడి వెంట శిశుపాలుడూ, రుక్మీ, చేకితానుడూ, బాహ్లికుడూ, ద్రుప దుడూ, విరాటుడూ, ఉత్తమౌజుడూ, జయద్రధుడూ మొదలైన రాజులున్నారు.\nజరాసంధుడు వీరందరినీ పిలిపించి సభ చేసి, \" యాదవ కుమారులు ఈ కొండ మీద ఉన్నట్టు తెలిసింది. పర్వతాన్ని ఎక్క టానికి వీలుగా రాళ్లూ, తిప్పలూ ధ్వంసం చేయింతాం. అక్కడక్కడా ఒడిసెల వాళ్ళను ఏర్పాటు చేతాం. పైనుంచి ఎవరు తొంగి చూసినా బాణాలూ, ఈ టెలూ విసురుదాం. అవసరమైతే ఈ పర్వతాన్ని పిండి కొట్టి అయినా మనం వచ్చిన పని పూర్తిచేసి మరీ తిరిగి పోదాం,” అన్నాడు.\nదానికి శిశుపాలుడు, \"ఈ పర్వతం దేవతలకే సాధ్యంకాదంటారు. రథాల మీద విశ్రాంతి తీసుకునే మన రాజులు నడిచి దీన్ని ఎక్కగలరా? చాలామందిమి ఉన్నాం గదా అని విరుచుకుపడటం నీతి కాదు, ఉపాయమూ కాదు. బలరామకృష్ణులను పిల్లల కింద జమకట్టవద్దు. దుర్గం వాళ్ళ అధీనంలో ఉన్నది కాబట్టి, యుద్ధం చేసే కన్న ముట్టడివేసి, వాళ్ళకు అన్నపానాలు లేకుండా చెయ్యటం తెలివైన పని. మరొక ఉపాయం కూడా ఉన్నది. కొండ చుట్టూ నిప్పు పెట్టామంటే వాళ్ళు దానికి ప్రతిక్రియ చెయ్యలేక చిక్కులో పడతారు,” అన్నాడు.\nచేదిరాజైన శిశుపాలుడు చెప్పిన ఈ ఉపాయం జరాసంధుడికి నచ్చింది.\nసైనికులు పర్వతం చుట్టూ ఎండిన మానులూ, పొడలూ, కంపా పేర్చి, గాలి వాలున అవి మండేటట్టుగా నిప్పుపెట్టి, ఆ మంటల మీదికి కట్టెలూ, గడ్డి ఎగ దోశారు. వెంటనే పర్వతం చుట్టూ కార్చిచ్చు బయలుదేరింది. మంటలూ, నిప్పురవ్వలూ, పొగా ఆకాశంలోకి లేచాయి.\nఇదంతా చూస్తున్న బలరాముడు కృష్ణు డితో, \"చూశావా, మన మూలాన ఈ పర్వ తాని కెంత దుర్దశ కలిగిందో! మనం చూస్తూ ఊరుకోవటం కన్న వేరే అపకీర్తి ఏముంటుంది? నే నిప్పుడే ఈ జరాస-ధుణ్ణి నా భుజబలంతో చంపేస్తాను. అన్ని దేశాల నుంచి, ఇంతమంది రాజులు ఇంత సైన్యాన్ని వెంట బెట్టుకుని యుద్ధానికి వస్తారా? భూమిమీద రాజనేవాడు లేకుండా చేస్తాను,” అని కొండ మీది నుంచి, కింద ఉన్న సేన మధ్యకు ఎగిరి దూకాడు, ఆ క్షణమే కృష్ణుడు కూడా అలాగే దూకాడు.\nరెండు మందర పర్వతాలు ఒక్కసారిగా పడితే సముద్రం అల్లకల్లోలమైనట్టుగా, జరాసంధుడి సేన చాళ్ళపాటుకు చెల్లా చెదరయింది. వాళ్ళ పాదఘట్టనతో పర్వతం కొంచెం కుంగి, పాతాళ గంగ పైకి వచ్చి, మంటలు ఆరిపోయాయి.\nఆ అన్నదమ్ముల శౌర్య సాహసాలను మెచ్చి, దేవతలు ఆకాశం నుంచి వారిద్దరికీ రకరకాల ఆయుధాలు అందించారు. ఆ క్షణంలో కృష్ణుడు విష్ణుమూర్తి లాగానూ, బలరాముడు సహస్రఫణాలు గల ఆది శేషుడు లాగానూ కనిపించారు. వాళ్ళిద్దరూ విజృంభించి సైన్యాన్ని ఎడాపెడా వధ చేస్తూంటే రాజులు పారిపోసాగారు.\nవాళ్ళను వెనక్కు పిలుస్తూ జరా సంధుడు, \"యుద్ధంలో వెన్నిచ్చి పారి పోయే వారికి భ్రూణహత్యాపాతకం లాటిది. చుట్టుకుంటుందని పెద్దలు చెప్పారు. మీరంతా మహామహా యోధులై ఉండి, ఇద్దరు గొల్లపిల్ల వాళ్ళకు దడిచి పారి పోతున్నారా? మీరు కాలుతొక్కుకు నిలబడి నన్ను చూడండి. నేనుండగా మీకే అపా యమూ రానివ్వను. ఈ యాదవులను నా బాణాలకు ఎరచేసేస్తాను,” అన్నాడు.\nఈ మాటలు విని పారిపోయే రాజులు వెనక్కు తిరిగి, తమ సేనలను వెనక్కు తిప్పి, బలరామకృష్ణులను చుట్టుముట్టారు.\nఅంతమంది తమ పైన వివిధాస్త్రాలనూ, శస్త్రాలనూ ప్రయోగిస్తున్నా చలించక, బలరామకృష్ణులు తమ చుట్టూ ఉన్న సేనను ఊచకోత కోస్తూ, పీనుగు పెంట కుప్పలు వేశారు. రాజులు క్రమంగా వెనక్కు తగ్గసాగారు. అప్పుడు కృష్ణుడు వారితో, \"అందరూ వాహనాలెక్కి ఉన్నారు; అందరూ అనేక యుద్ధాలలో ఆరితేరినవారే; నేల మీద నిలబడి యుద్ధంచేసే మమ్మల్ని ఎదుర్కోలేక వెనక్కు తగ్గటం ఏమీ బాగా లేదు. మిమ్మల్ని అడ్డంపెట్టుకుని ఆ జరా సంధుడు దూరదూరంగా ఉంటున్నాడు. అతని కోసం మీరెందుకు చావాలి? అతన్ని పట్టుకురండి, నా యుద్ధ పటిమ చూపి స్తాను.” అన్నాడు,\nఈ మాట విని జరాసంధుడు, పౌరుషం వచ్చి, ఒక రథం మీద ఒంటరిగా కృష్ణు డున్న చోటికి వచ్చాడు. అతను కృష్ణుణ్ణి చూసి, \" నేనుండగా మధ్య ఈ రాజుల నెందు కవమానిస్తావు? యుద్ధ మంటే అడవిలో పశువులను కాయటం కాదు. నువేదో మహా బల పరాక్రమాలు కలవాడి విట. అదంతా నా మీద చూపించినప్పుడు గదా సార్థకమయేది? నువు నిలిచి పోట్లాడు. క్షణంలో నిన్ను యమధర్మరాజు దగ్గిరికి పంపేస్తాను,” అన్నాడు.\n\"నా ప్రతాపం తెలుసుకో గోరితే నేను ఎదటే ఉన్నాను గద. శూరుడు ప్రగల్భా లాడరాదు. నీ శస్త్రాస్త్ర పటిమ చూపించు,” అంటూ కృష్ణుడు జరాసంధుడి పైన ఎని మిది బాణాలూ, అతని సారధిపైన అయిదు బాణాలూ వేశాడు.. ఆ క్షణంలోనే బల రాముడు జరాసంధుడి చేతిలోని వింటిని తన బాణాలతో విరగగొట్టాడు. జరాసంధు డికి కాపుగా అతని సేనాపతులు, కౌశిక చిత్రసేను లనేవాళ్ళు, బలరామకృష్ణుల మీదికి వచ్చారు. యుద్ధం అతి దారుణంగా సాగింది. యుద్ధంలో దెబ్బతిని కృష్ణుడూ, బలరాముడూ, జరాసంధుడూ కూడా ఒకరి తరవాత ఒకరు మూర్ఛపోయారు. జరా సంధుడి పక్షాన కొందరు చచ్చారు. చివరకు జరాసంధుడు నిలవలేకపోయాడు. అతనూ, అతని సేనా ఓడి పారిపోయారు. కృష్ణుడు విజయగర్వంలో పాంచజన్యం ఊదాడు.\nబలరామకృష్ణులు కొంత కాలంపాటు గోమంతగిరి మీదనే విశ్రాంతి తీసుకుందా మని నిశ్చయించారు. అంతలో ఒక చిత్ర మైన సంఘటన జరిగింది.\nజరాసంధుడి వెంట రాజులందరూ వెళ్ళి పోయారు. అయితే చేదిదేశపు రాజైన దమ ఘోము డనేవాడు, శిశుపాలుడి తండ్రి, తన సేనలతోసహా గోమంతానికి తిరిగివచ్చి, కృష్ణుణ్ణి కలుసుకుని, \" నాయనా, నేను మీ మేనత్త పెనిమిటిని. నా పేరు దమ ఘోషుడు. ఈ జరాసంధుడు మరీ ధూర్తుడు. కృష్ణుడితో వైరం వద్దని చాలా సార్లు చెప్పి చూశాను, కాని విన్నాడుకాడు. వాడంటే భయంగాని, లేకపోతే ఎన్నడో విడిచిపెట్టి ఉందును. ఇవాళ వాడి ఓటమి చూసి, నాకు అయిన వారందరితో సహా నీ పక్షం వచ్చేశాను. కాని వీడు బలవం తుడు. ఇంతటితో వీడి పీడ విరగడ అయిం దనుకోకు, మళ్ళీ ఏదో వంక వెతుకుతాడు. ఈ పీనుగు పెంటల మధ్య ఇంకా నువు దేనికి ఉన్నట్టు? పోదాంపద. ఇక్కడికి దగ్గిరలోనే కరవీరపురం అని ఉన్నది. దాన్ని పాలించే సృగాల వాసుదేవుడికి నీ పైన చాలా ఈర్ష్య. వాణ్ణి అణచటం అవసరం. ఇవిగో, రెండు ఉత్తమ రథాలు. వీటిని మీ అన్నదమ్ము లిద్దరూ తీసుకోండి,"
        },
        {
            "title": "అరణ్యపురాణం",
            "book_page_start": 57,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "సాహసం/కల్పన ధారావాహిక",
            "moral": "జీవితంలో గురువుల మాటను, ముఖ్యంగా క్రమశిక్షణతో కూడిన సలహాలను పాటించడం చాలా ముఖ్యం.",
            "keywords": [
                "మౌగ్లీ",
                "అరణ్యపురాణం",
                "భాలూ",
                "కోతులు",
                "శిక్షణ"
            ],
            "characters": [
                "మౌగ్లీ",
                "భాలూ (ఎలుగుబంటి)",
                "బాఘీర (నల్ల చిరుత)",
                "కావా (సర్పం)",
                "హాథీ (ఏనుగు)",
                "మర్కటాలు (కోతులు)"
            ],
            "locations": [
                "అరణ్యం (జంగిల్)"
            ],
            "content": "మౌగ్లీ పసివాడుగా తోడేలమ్మ పెంపకం లోనే ఉండి, భాలూ వద్ద విద్యాభ్యాసం చేసే రోజుల్లోనే అతనికి మరొక స్నేహి తుడు దొరికాడు. ఆ స్నేహితుడు \"కావా” అనే సర్పం....\nభాలూకు ఎదురుగా కూర్చుని మౌగ్లీ పాఠాలు వప్పజెప్పేటప్పుడు ఎప్పుడైనా బాఘీర వచ్చి, తన తలను ఒక చెట్టుకు ఆనించి, గుర్రుపెడుతూ ఆలకించేవాడు.\nమౌగ్లీ మనిషికూన కావటంచేత నేర్చు కోవలసినది చాలా ఉండేది. అతనికి అప్ప టికే చెట్లెక్కటమూ, ఈదటమూ పరిగెత్త టమూ చాతనవును. ఒక కొమ్మ పుచ్చుదో కాదో ఎలా తెలుసుకోవాలి? అడవి తేనెటీగ లను ఎలా పలకరించాలి? చెట్టు కొమ్మల మీద ఉండే గబ్బిలాయి మాంగ్కు నిద్రా భంగం కలిగించినప్పుడేమనాలి? నీటిలో దూకేముందు నీటిపాములకు ఎలాటి హెచ్చ రిక ఇవ్వాలి? అన్నిటికన్నా ముఖ్యమైనది, ఇతర ప్రాంతాలలో వేటాడబోయేటప్పుడు అక్కడి వారికి ఏ విధమైన హెచ్చరిక ఇవ్వాలి? అందు కొక వేట కేక ఉన్నది. దాన్ని మనిషిభాషలో చెప్పాలంటే : \"నాకు ఆకలిగా ఉన్నది కాబట్టి, వేటాడటానికి అనుమతి ఇవ్వండి,” అని అవుతుంది. వేటకేకకు జవాబు కూడా వస్తుంది. దాని అర్థమేమిటంటే: \"అయితే ఆహారం కోసం వేటాడు, కాని వినోదం కోసం వేటాడకు.”\nభాలూ శిక్షణ బాఘీరకు మరీ క్రూర మనిపించినప్పుడు, \"ఎందుకు కుర్రవాణ్ణి మరీ అంతగా అరగదీస్తున్నావు?” అనేవాడు.\n\" నీకు తెలీదు. వీడు మనిషి కూన. మన అరణ్య సూత్రాలు ఒక్కటి కూడా బీరుపోకుండా అన్నీ నేర్చుకోవలిసిందే. ఏ తోడేలు కూనో అయితే ఆ దారివేరు; తనకు సంబంధించినవే నేర్చుకుంటాడు, వీడు మనిషికూన!” అన్నాడు భాలూ.\nభాలూ శిక్షణపట్ల మౌగ్లీ అప్పుడప్పుడూ అశ్రద్ధ చూపేవాడు. అప్పుడు భాలూ హౌగ్లీ నెత్తిన ఒక మొట్టికాయ వేసేవాడు. హౌగ్లీ అలిగి ఏ చెట్టుకొమ్మల్లోనో కూర్చుని దిగి వచ్చేవాడు కాడు. అయినప్పటికీ భాలూ శిక్షణ చాలా గొప్పది. ఆరణ్యంలో అనేక భాష లుంటాయి. అన్ని భాషలూ మౌగ్లీకి వచ్చాయంటే అది భాలూ సమర్థతే ఆనాలి. పాముభాష లాటివి భాలూకు పలకవు. అందుచేత భాలూ మౌగ్లీని హాథీ వద్దకు తీసుకుపోయి, ఆయన ద్వారా పాముభాష నేర్పించాడు. \" ఇలా ఆరణ్య భాషలన్నీ నేర్పటంచేత మౌగ్లీకి అరణ్యంలో ఏజాతి నుంచీ భయం లేదు,” అన్నాడు భాలూ.\n\"తన జాతినుంచి తప్ప,” అనుకున్నాడు బాఘీర స్వగతం.\nమౌగ్లీ ఒకసారి పెద్ద నేరం చేశాడు. ఆది భాలూకూ, బాఘీరకూ కూడా సహించ రానిది — అతను కోతులతో నేస్తం కట్ట వచ్చాడు. అది ఎలా జరిగిండంటే, భాలూ చేత మొట్టికాయ తిని మౌగ్లీ చెట్టుకొమ్మ లలో ఎత్తున కూర్చుని ఉండగా చెట్టుమీది నుంచి నల్ల మర్కటాలు దిగివచ్చి, అతని పైన సానుభూతి చూపి, అతనికి కాయలూ, పప్పులూ పెట్టి, చిటారు కొమ్మల మీదికి తీసుకుపోయి, \"తోక లేకపోతేనేం? నువు మాకు సోవర జాతీయుడివి. ఎప్పటికైనా మా అందరికీ నాయకుడివి కావలిసిన వాడివి,” అన్నారు.\nమౌగ్లీ కోతి మూకతో మాట్లాడినట్టు ఆచూకీ తగలగానే భాలూ క్రోధావేశం వచ్చి, \"నుపు కోతి మూకతో మాటలు కలిపావా ? అంతకన్న అవమానం ఉందా? వాళ్ళకే నియమాలూ లేవు, ఏదైనా తింటారు. కోతు లకు సానుభూతీ, ఎండకు చల్లడనమూ ఎక్కడన్నా కద్దా?” అంటూ అరిచాడు. మౌగ్లీ కంగారుపడి బాఘీర్ కేసి చూశాడు.\n\"మర్కటులు అబద్ధమాడారు. వాళ్లకు ఏనాడూ నాయకుడంటూ లేదు. వాళ్లెప్పుడూ నిజం చెప్పరు,” అన్నాడు బాఘీర.\n\" వాళ్ళు నన్ను చాలా అపేక్షగా చూశారు. మళ్ళీ రమ్మన్నారు. నా లాగే వాళ్ళు కాళ్ల మీద నిలబడతారు. మొట్టికాయలు వెయ్యరు. రోజల్లా ఆటల్లోనే గడుపుతారు. నేను మళ్ళీ పోయి వాళ్ళతో ఆడుకుంటాను. నన్ను వదులు, భాలూ!\" అన్నాడు మౌగ్లీ.\n\" ఓరి బుద్ధి తక్కువ మనిషికూనా! నీకు అరణ్య నియమాలన్నీ నేర్పాను. అరణ్యవాసు లందరిని గురించీ చెప్పాను- ఒక్క కోతులను గురించి తప్ప. కోతులకు నియమాలంటూ లేవు. వాళ్ళు వెలిపడ్డ వాళ్ళు. వాళ్ళకు సొంత భాష కూడా లేదు; వాళ్ళ భాషా వీళ్ళ భాషా దొంగిలించి ఉప యోగించుకుంటారు. వాళ్ళకు నాయకు లుండరు. వాళ్ళ దారి వేరు, మన దారి వేరు. వాటికి జాతిస్మరణే లేదు. తాము చాలా గొప్పజాతి అనీ, ఘనకార్యాలు చేయ పోతున్నామనీ గప్పాలు కొడతారు. ఇంతలో ఏ కాయో కింద రాలుతుంది. అందరూ వికవికా నవ్వి, చెబుతున్న దేమిటో కూడా మరిచిపోతారు. వట్టి వెకిలి మూక. మన అరణ్యవాసులకు వాళ్ళతో ఎటువంటి సంబంధమూ లేదు; వాళ్ళు నీరు తాగే చోట మనం తాగం; వాళ్లు వేటాడే చోట మనం వేటాడం, ఆఖరుకు వాళ్లు చచ్చే చోట మనం చాపను కూడా చావం. వాళ్లకు శుచి, శుభ్రమూ లేదు, సిగ్గు లేదు. ఆరణ్య వాసుల దృష్టిని ఆకర్షించటానికి అడ్డమైన వేషాలూ వేస్తారు. కాని మనం వాళ్ళను చూడనైనా చూడం. కోతులు నీకు నిషిద్ధులు! నిషిద్ధులు!” అన్నాడు భాలూ తీవ్రంగా.\n\"భాలూ చెప్పేది అక్షరాలా నిజం. కాని కుర్రవాణ్ణి కోతులను గురించి ఏ నాడో గట్టిగా హెచ్చరించి ఉండవలిసింది,\" అన్నాడు బాఘీర.\n\"వీడు వెళ్లి ఆ క్షుద్రులతో మాట్లాడతా డని నే నెలా అనుకోను?” అన్నాడు భాలూ.\nమౌగ్లీ తాను చేసినపని తప్పని గ్రహించి, ఇక ఎన్నటికీ కోతులతో ఎలాటి సంబంధమూ పెట్టుకోరా దనుకున్నాడు. కాని కోతులు మాత్రం మౌగ్లీని వదిలిపెట్ట దలచలేదు.\nపైన చెప్పిన సంభాషణ జరిగిన మధ్యాన్నం ఎండ వేళప్పుడు మౌగ్లీ పులికీ, ఎలుగుబంటికీ మధ్య పడుకుని, వాళ్ళతో బాటు కునుకు తీశాడు. అతనికి తిరిగి స్పృహ తెలిసేసరికి అతను చెట్టు పై కొమ్మ లలో ఉన్నాడు. అనేక మర్కటాల చేతులు అతన్ని బలంగా పట్టుకుని ఉన్నాయి.\nభాలూ నిద్రలేచి అరణ్యం దద్దరిల్లేటట్టు కేకలు పెట్టాడు. బాఘీర కోరలు బయట పెట్టి చెట్టుమాను ఎగబాకాడు. మర్కటులు విజయధ్వానాలు చేస్తూ పై కొమ్మలకు ఎక్కారు. బాఘీర అక్కడి దాకా ఎక్క లేడని వాళ్ళకు తెలుసు. \"మనని బాఘీర చూశాడు! బాఘీర మనని చూశాడు!\" అని మర్కటులు కోలాహలంగా, సంతో షంతో అరిచారు. ఆ తరవాత వాళ్ళు చెట్ల పై భాగాల మీదుగా ప్రయాణం సాగిం చారు- మౌగ్లీని పట్టుకుని.\nకోతులకు చెట్ల మీద, భూమికి నూరడు గుల ఎత్తున రాస్తా లున్నాయి; చీలే దారు లున్నాయి; దిగుడు దారులూ, ఎగుడు దారులూ, అడ్డదారులూ అనేకం ఉన్నాయి. వాటిని కోతులు మాత్రమే ఉపయోగించ గలరు. ఆ దారుల వెంట వాళ్ళు అమిత వేగంగా ప్రయాణించగలరు. ఇప్పుడు మౌగ్లీని మోయవలసి రావటం చేత, వాళ్లు సగం వేగంతోనే ప్రయాణించపలసి వచ్చింది. కాని ఆ వేగం కూడా బాఘీ రకూ, భాలూకూ అందుకు నేటందుకు సాధ్య మైనది కాదు.",
            "book_page_end": 60,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        },
        {
            "title": "ప్రపంచపు వింతలు: అంటార్కటికా శిఖరాలు",
            "book_page_start": 61,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "విజ్ఞానం/వింతలు",
            "moral": "N/A",
            "keywords": [
                "అంటార్కటికా",
                "శిఖరాలు",
                "విన్సన్",
                "టిరీ",
                "పర్వతారోహణ"
            ],
            "characters": [
                "అమెరికను ఇంజనీర్లు"
            ],
            "locations": [
                "దక్షిణధ్రువ ప్రాంతం",
                "అంటార్కటికా ఖండం",
                "విన్సన్ శిఖరం",
                "టిరీ శిఖరం"
            ],
            "content": "దక్షిణధ్రువప్రాంతంలో, అంటార్క్టికా ఖండం పైన ఉన్నత శిఖరాలనేకం ఉన్నాయి. వాటిలో కెల్లా ఎత్తయినది \"విన్సన్” (16,860 అడుగులు). దీనిని అమెరికను ఇంజనీర్లు సులువుగానే ఎక్కారు గాని, దీనికన్న 570 అడుగులు తక్కువ ఎత్తుగల \"టిరీ” (బొమ్మలోది) ఎక్కటానికి చాలా శ్రమ అయింది. వారంరోజులు శ్రమపడి దాన్ని వారు 1967 జనవరి 6 న ఎక్కారు.",
            "book_page_end": 61,
            "పక్కగా హెూమధేనువు, దూడతో సహా కట్టి ఉన్నది. ఆయనకు ఒక పక్కన స్రుక్స్రువాలూ, అరణీ, కమం డలువూ, చక్కగా ప్రజ్వలిస్తున్న అగ్నీ ఉన్నాయి; మరొక పక్కన ఒక మహా ధనువూ, బాణాలూ, ఖడ్గమూ, గండ్రగొడ్డలీ ఉన్నాయి. ఈ విధంగా బ్రాహ్మణ క్షాత్ర తేజాలతో వెలిగిపోతున్న పరశురాముణ్ణి సమీపించి, ": null,
            "వస్తాను,": null
        }
    ],
    "statistics": {
        "total_stories": 11,
        "author_counts": {
            "'చక్రపాణి'": 1,
            "చందమామ బృందం": 7,
            "పి. రామగోపాలరావు": 1,
            "ఆర్. నరసింహారావు": 1,
            "ఎల్. హరిప్రసాద్": 1
        },
        "genre_counts": {
            "ఆహ్వానము": 1,
            "చరిత్ర": 1,
            "నీతి కథ": 1,
            "ఫాంటసీ ధారావాహిక": 1,
            "బేతాళ కథ": 1,
            "రాజనీతి/కథ": 1,
            "హాస్యం/నీతి కథ": 1,
            "సాహసం/హాస్యం": 1,
            "పౌరాణికం": 1,
            "సాహసం/కల్పన ధారావాహిక": 1,
            "విజ్ఞానం/వింతలు": 1
        }
    }
}