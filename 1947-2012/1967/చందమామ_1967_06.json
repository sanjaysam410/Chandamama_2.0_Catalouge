{
    "book_id": "చందమామ_1967_06",
    "stories": [
        {
            "title": "భారతచరిత్ర - 69",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "డూప్లే తన తంత్రజ్ఞతతో ఫ్రెంచ్ వారి ప్రాభవాన్ని పెంచడానికి ప్రయత్నించాడు.",
            "keywords": [
                "డూప్లే",
                "కర్ణాటక యుద్ధాలు",
                "ఫ్రెంచి",
                "ఇంగ్లీషు",
                "మచిలీపట్టణం"
            ],
            "characters": [
                "డూప్లే",
                "అన్వారుద్దీన్",
                "ముహమ్మదాలీ",
                "ముజఫర్ జంగ్",
                "నాసిర్ జంగ్",
                "బుస్సీ"
            ],
            "locations": [
                "మద్రాసు",
                "కర్ణాటక",
                "దక్కను",
                "పుదుచ్చేరి",
                "మచిలీపట్టణం"
            ],
            "content": "మొట్టమొదట ఇంగ్లీషు నౌకాదళం ఫ్రెంచి\nనౌకలను పట్టుకున్నది. ఫ్రెంచివారికి యుద్ధ\nనౌకలు లేకపోయే సరికి, డూప్లే మారిషస్\nదీవుల నుంచి ఎనిమిది యుద్ధనౌకలను\nతెప్పించాడు. ఇంగ్లీషు నౌకలు ఏ కారణం\nచేతనో ఫ్రెంచి నౌకలతో యుద్ధం చెయ్యక,\nమద్రాసు తీరాన్ని ఫ్రెంచివారి వాత వదిలి\nపెట్టి, బెంగాలులోని హుగ్లీకి ప్రయాణమై\nవెళ్ళిపోయాయి.\n\nఫ్రెంచివారు మద్రాసుపై సముద్రం\nదిక్కు నుంచీ, భూమి దిక్కు నుంచీ కూడా\nముట్టడించారు. ఒక వారంలో మద్రాసు\nవారికి లొంగింది. ఈ ముట్టడిలో ఆరుగురు\nమాత్రమే చనిపోయారు.\n\nకాని అంతటితో యుద్ధం ముగియ\nలేదు. కొత్తగా కర్ణాటక గవర్నరయిన\nఅన్వారుద్దీన్ మద్రాసు వద్ద గల ఫ్రెంచి\nబలాల పైకి పెద్ద సేనను పంపాడు. అప్ప\nటికే మద్రాసును ఆక్రమించుకున్న అల్ప\nసంఖ్య గల ఫ్రెంచిసేన నవాబుగారి పెద్ద\nసేనలను చెదరగొట్టింది. నవాబు సేనలు\nశాంతోమ్కు తిరోగమించి, అటుగా వచ్చిన\nఅదనపు ఫ్రెంచి బలాల చేతిలో మరొక\nసారి ఓడిపోయాయి. ఈ అపజయాల ఫలి\nతాలు తరవాత తెలుసుకుందాం.\n\nఇంతలో పెద్ద తుఫాను వచ్చి మద్రాసు\nతీరంలోని నౌకలు నష్టపడి, మద్రాసు విడిచి\nవెళ్ళిపోయాయి. డూప్లే మద్రాసును నిలువు\nదోపిడీ చేశాడు. ఫ్రెంచి నౌకాబలం వెళ్ళి\nపోగానే సముద్రతీరం తిరిగి ఇంగ్లీషువారి\nదయింది. డూప్లే ఫోర్ట్ సెంట్ డేవిడ్ ు 18\nమాసాలు ముట్టడించి కూడా జయించలేక\nపోయాడు. ఈ లోపల (1748 జూన్)\nఇంగ్లండు నుంచి పెద్ద నౌకాదళం వచ్చి,\nపుదుచ్చేరిని సముద్రం మీది నుంచీ, నేల\nమీది నుంచీ కూడా ముట్టడించింది. కాని\nఫ్రెంచివారికి ఓటమి సంభవించలేదు.\nఇంతలో యూరపులో యుద్ధం ముగిసింది.\nఇంగ్లాండుకూ, ఫ్రాన్సుకూ రాజీ అయింది.\nఫ్రెంచివాళ్ళు మద్రాసును ఇంగ్లీషువారి\nపరం చేశారు.\n\nఈ సంఘర్షణ నుంచి డూప్లే గొప్ప గుణ\nపాఠం నేర్చుకున్నాడు. దాని ఫలితంగా\nఅతను ఒక కొత్త ఎత్తుగడ ప్రారంభించాడు.\nదేశీయులైన రాజుల మధ్య స్పర్థ లున్న\nప్పుడు ఎవరో ఒకరి పక్షం చేరి రెండవవాణ్ణి\nఓడించి, లాభం పొందటం. అన్వారుద్దీన్\nపంపిన అంత పెద్ద సేనా కొద్దిమంది\nపాశ్చాత్య సైనికుల చేతిలో దెబ్బతిన్నది.\nఅందుచేత యుద్ధంలో సంఖ్యాబలం కన్న\nసైనికుల క్రమశిక్షణా, అధునాతన ఆయు\nధాలూ ముఖ్యం.\nఆసియా సైన్యాలు\nఈ రెంటిలోనూ వెనకబడినవి కావటం చేత\nకొద్దిపాటి యూరోపియన్ సైన్యాల ముందు\nకూడా నిలబడ లేవు. కొంతమంది దేశీయ\nరాజులకు సైనిక సహాయం చేసి, యుద్ధాల్లో\nవారిని గెలిపించి, వారి అండతో ఇంగ్లీషు\nవారిని తాను అణచివేయవచ్చునని డూప్లే\nఆలోచన చేశాడు.\n\nఆ సమయంలో ఘర్షణలు సాగుతున్నాయి.\nకర్నాటక నవాబు కాగోరిన చందాసాహెబు\nతోనూ, నిజాము నవాబు కాగోరిన ముజఫర్\nజంగ్తోనూ డూప్లే రహస్య ఒప్పందాలు\nచేసుకున్నాడు. (అసఫ్ జాహ్ నిజాముల్\nముల్క్ 1748 లో దక్కను రాజ్యం స్థాపిం\nచాడు. అతని అనంతరం అతని కొడుకు\nనాసిర్ జంగ్ నవాబయాడు. అయితే అసఫ్\nజాహ్ మనమడైన ముజఫర్ జంగును\nమొగలు చక్రవర్తి దక్కను సుబేదారుగా\nనియమించాడు. ఆ కారణం చేత ముజఫర్\nజంగ్ దక్కను. సింహాసనాన్ని ఎక్క\nగోరాడు.)\n\n1749 ఆగస్టు 3 న కర్నాటక సింహా\nసనం కోసం అంబూరు వద్ద యుద్ధం జరి\nగింది. అందులో అన్వారుద్దీన్ చనిపోయాడు.\nఅతని కొడుకు ముహమ్మదాలీ తిరుచినా\nపల్లి పోయి దాక్కున్నాడు. తిరుచినాపల్లిని\nమట్టుబెట్టటానికి ఒక ఫ్రెంచిదళం బయలు\nదేరి వెళ్ళింది.\n\nడూప్లే ఎత్తుగడకు ప్రతిగా ఇంగ్లీషు\nవా రేమీ చేయలేకపోయారు. వారు\nముహమ్మదాలీకి అండగా తిరుచినాపల్లికి\nకొంత బలాన్ని పంపారు. డూప్లే సహాయంతో\nముజఫర్ జంగ్ డక్కనుకు అధిపతి అయి,\nకృష్ణకు దక్షిణాన ఉన్న మొగలు భూభాగా\nనికి డూప్లేసు గవర్నరుగా నియమించి,\nపుదుచ్చేరి పరిసరాలూ, ఒరిస్సా తీర\nప్రాంతాలూ అతని పరం చేశాడు. సుప్రసిద్ధ\nమైన మచిలీపట్టణం వర్తకనగరం కూడా\nడూప్లే పరమయింది. డూప్లే, తన కింద\nఉన్న ఉద్యోగులలో అగ్రగణ్యుడైన\nబుస్సీనీ, కొంత ఫ్రెంచి సేననూ ముజఫర్\nజంగ్ కింద కొలువుంచాడు. ఈ విధంగా\nనిజామ్ పరిపాలనలో ఫ్రెంచి వారికి గొప్ప\nప్రాభవం ఏర్పడింది.\n\nడూప్లే సాధించిన ఈ ఘనవిజయం\nఅతని మిత్రులకూ, శత్రువులకూ కూడా\nఅత్యాశ్చర్యం కలిగించింది. తిరుచినాపల్లి\nదుర్గంలో తలదాచుకున్న ముహమ్మదాలీతో\nకూడా ఒక ఒప్పందానికి రాగలిగితే డూప్లే\nవిజయం పరిపూర్ణమవుతుంది. తిరుచినా\nపల్లిని పట్టుకోమని డూప్లే పంపిన సేన\nతంజావూరును పట్టుకునే వ్యర్థప్రయత్నంలో\nపూర్తిగా చితికిపోయింది. అందుచేత డూప్లే\nయిక రాజకీయ తంత్రం ఉపయోగించ\nనిశ్చయించాడు.\n\nఅయితే ఈలోగా ఇంగ్లీషువారు ముహమ్మ\nదాలీకి పెద్దసేనతో సహాయం వచ్చి, అతను\nడూప్లే ఎత్తులకు లొంగకుండా భీష్మించు\nకునేలాగా చూశారు.",
            "book_page_end": 4,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "నెహ్రూకథ",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర",
            "moral": "జీవితంలో కష్టనష్టాలు వచ్చినప్పుడు ధైర్యంతో, సమర్థవంతంగా పోరాడాలి. ఐకమత్యమే అభివృద్ధికి మూలం.",
            "keywords": [
                "నెహ్రూ",
                "స్వాతంత్ర్యం",
                "దేశవిభజన",
                "గాంధీజీ",
                "కాశ్మీరు సమస్య"
            ],
            "characters": [
                "పండిట్ జవాహర్లాల్ నెహ్రూ",
                "మహాత్మా గాంధీ",
                "లార్డ్ మౌంట్ బాటన్",
                "నథూరాంగోడ్సే",
                "ఇందిర",
                "మోతీలాల్",
                "కమలాకౌల్"
            ],
            "locations": [
                "భారత్",
                "పాకిస్తాన్",
                "కాశ్మీరు",
                "న్యూఢిల్లీ",
                "అలహాబాదు"
            ],
            "content": "1947 వేసవిలో దేశమంతటా మారణ\nహెూమం సాగింది. మానవరక్తం ఏరులై\nపారింది. స్త్రీల మానభంగాలూ, శిశు\nహత్యలూ, గృహదహనాలూ విచ్చల విడిగా\nసాగాయి. దేశమంతటా పైశాచికశక్తులు\nవిలయతాండవం చేశాయి.\n\nదేశవిభజనకు ముఖ్యమైన పార్టీలన్నీ\nఅంగీకరించిన మీదట జూను 3 న లార్డ్\nమౌంట్ బాటన్ దేశవిభజన ప్రకటించాడు.\nరాడ్ క్లిఫ్ కమిషను భారత్, పాకిస్థాన్ల\nసరిహద్దులు నిర్ణయించటానికి నియోగించ\nబడింది. 1947 ఆగస్టు 15 స్వాతంత్య్ర\nదినంగా ప్రకటించారు.\n\nఇండియా, పాకిస్తానులు తమ తమ\nస్వాతంత్ర్యోత్సవాలు జరుపుకుంటూ ఉంటే\nపాకిస్తాను ప్రాంతం నుంచి లక్షలాది హిందు\nవులూ, భారత ప్రాంతం నుంచి లక్షలాది\nముస్లిములూ, ఇళ్ళూ, వాకిళ్ళూ, మానమూ,\nమర్యాదా కోల్పోయి కాందిశీకులై ఉభయ\nదేశాలకూ వచ్చారు. భారతదేశంలో\nఈ కాందిశీకుల, శరణార్థుల భారం జవా\nహరు పైన పడింది.\n\nదేశవిభజనా స్వాతంత్ర్యాలు ఎవరికీ\nఆనందాన్ని చేకూర్చలేదు — బోలెడంత\nబాధ్యతను మాత్రమే తెచ్చాయి. పాకిస్తాను\nఏర్పరచడం ద్వారా మతసమస్య పరి\nష్కారం కాకపోగా మరింత తీవ్రమయింది.\nకాశ్మీరు సమస్య అదనంగా వచ్చిపడింది.\n\nస్వాతంత్ర్యం వస్తూనే పాకిస్తానువాళ్ళు\nకాశ్మీరుపైకి పఠాను ఆటవిక తెగలను ఉసి\nకొల్పి, దారుణ హత్యాకాండ సాగింప\nజేశారు. భూలోకస్వర్గ మనిపించుకున్న\nకాశ్మీరు నరకప్రాయమయింది. ఈ దాడి\nముఠాలు, పాకిస్తాను సప్లయిచేసిన ఆయు\nధాలు ధరించి, శ్రీసగరుకు కొద్ది మైళ్ళ\nదూరాన ఉన్న బారాములా దాకా వచ్చారు.\nబారాములా నగరంలో మూడువేలమంది\nహత్య అయారట. కాశ్మీరు లోయలో ఇంకా\nఅనేక నగరాలు దాడి ముఠాల దుర్మార్గానికి\nబలి అయాయి. అప్పటికి భారతీయసేనలు\nఈ ముఠాలను ప్రతిఘటించాయి.\n\nజవాహరు కాశ్మీరు సమస్యను ఐక్యరాజ్య\nసమితికి నివేదించాడు. అలా జరగని\nపక్షంలో భారతీయ సేనలు దాడి ముఠాలను\nపూర్తిగా తరిమికొట్టి ఉండేవే. కాని ఐక్య\nరాజ్యసమితి ద్వారా జవాహరు ఆశించిన\nన్యాయం జరగలేదు. సమస్య మొండి\nపడింది. యుద్ధం ఆగలేదు.\n\nఐ. రా. స. పరిశీలకులు వచ్చారు.\nకాశ్మీరు దాడులతో తమకు ప్రమేయం\nఉన్నట్టు పాకిస్తాను ఒప్పుకోవలిసి వచ్చింది.\n1949 జనవరి 1న యుద్ధవిరమణ జరి\nగింది. కాని ఆ యుద్ధం ఐ. రా. స. రంగా\nనికి మారింది.\n\n1948 జనవరి నెలన మహాత్మాగాంధి\nహత్య జరిగింది. న్యూఢిల్లీలోని బిర్లాభవ\nనంలో గాంధీజీ సాయంకాలపు ప్రార్ధనలకు\nవెళుతూ ఉండగా నథూరాంగోడ్సే అనే\nవాడు ఆయనను కాల్చి చంపాడు. గాంధీజీ\nతన మానవాదర్శాలకు బలి అయాడు.\nదేశం స్వతంత్రమైన పద్ధతి గాంధీజీని బాధిం\nచింది. ఆయన ఆదర్శాలన్నీ ఆ విధానం\nలోనే ఆహుతి అయాయి. ఢిల్లీలో జరిగిన\nఉత్సవాలకు ఆయన రాలేదు సరికదా,\nఆ రోజు ఆయన దేశంలోనే లేడు—తూర్పు\nపాకిస్తాన్లో ఉన్నాడు.\n\nగాంధీజీ మరణం దేశమంతటికీ ఒక\nదారుణమైన అనుభవం. జవాహరుకు కూడా\nఅది పెద్ద దెబ్బే. కాని అతనిపైన అపార\nమైన బాధ్యత లున్నాయి. స్వదేశ సంస్థా\nనాలను లీనం చెయ్యటమూ, పారిశ్రామికం\nగానూ, వైజ్ఞానికంగానూ దేశాన్ని ముందుకు\nతీసుకుపోవటమూ, ప్రపంచ రాజ్యాల మధ్య\nభారతదేశానికి ఖ్యాతి చేకూర్చటమూ, అన్ని\nదేశాలతోనూ స్నేహసంబంధాలు ఏర్పాటు\nచేసుకోవటమూ, అంతర్జాతీయ రంగంలో\nభారతదేశం యొక్క అభిప్రాయానికి గణన\nఉండేలాగు చూడటమూ —ఇలాటి పను\nలన్నీ జవాహరు ఎంతో దక్షితతో, సమర్ధ\nవంతంగా నిర్వహించాడు. అతను అనేక\nదేశాలు పర్యటించి అంతులేని ప్రజాభి\nమానాన్ని చూరగొన్నాడు.\n\n1950 జనవరి 26 న భారతదేశం\nస్వతంత్ర రిపబ్లిక్ అయింది. జవాహరు\nదానికి అగ్రనాయకుడుగా ఉండి, అంతర్జా\nతీయ రాజకీయ రంగంలోని ప్రముఖులలో\nఒకడుగా పరిగణన పొందటం భారతీయు\nలకు ఎంతో గర్వకారణ మయింది. అతని\nహయాంలోనే ఫ్రెంచి వలసలూ, గోవా\nమొదలైన పోర్చుగీసు వలసలూ భారత\nదేశంలో చేరిపోయాయి.\n\nతొలి స్వతంత్ర భారత ప్రధాని పండిట్\nజవాహర్లాల్ నెహ్రూ కథను ఇంతటితో నిలిపి\nవేస్తున్నాం. అతని ఘనతను కొనియాడుతూ\nఅంతర్జాతీయ విఖ్యాతిగల గమాల్ అబ్దుల్\nనాసర్, ప్రెసిడెంట్ టిటో, లుడ్విగ్ ఎర్\nహార్ట్, బండారనాయకా, లార్డ్ అట్లీ, లార్డ్\nమౌంట్ బాటన్, లార్డ్ పెథిక్ లారెన్స్, లార్డ్\nబాయిడార్, బెర్ట్రాండ్ రసెల్, ఇల్యా\nఎహ్రెన్ బూర్గ్, సర్వేపల్లి రాధాకృష్ణ,\nమొదలైనవారు వ్యాసాలు రాశారు.\n\nనెహ్రూజీవితం లోని ప్రథాన సంఘటి\nనలను ఒకసారి తిరిగి జ్ఞాపకం చేసు\nకుందాం.\n1889-నవంబరు 14 న అలహాబాదులో\nజననం. తండ్రి మోతీలాల్, తల్లి స్వరూప్\nరాణి.\n1910-కేంబ్రిజ్ లో విద్యాపరిసమాప్తి.\n1916- ఫిబ్రవరి 8 న కమలాకౌల్ తో\nవివాహం.\n1917-నవంబరు 19 న ఇందిర జననం.\n1920-జలియన్ వాలాబాగ్ హత్యాకాండ\nఫలితంగా గాంధీజీ సహాయ నిరాకరణో\nద్యమం కేసి మొగ్గుదల. సెప్టెంబరు 4 న\nకలకత్తాలో జరిగిన కాంగ్రెసు ప్రత్యేక\nసమావేశానికి డెలిగేట్ వెళ్ళాడు.\n1921-డిసెంబరు 6 న మొదటిసారి అరెస్టు.\n5 మాసాల ఖైదు శిక్ష.\n1922-మార్చి 3న జైలు విడుదల. మే 11న\nతిరిగి అరెస్టు. ఆగస్టులో విడుదల,\nవెంటనే మళ్ళీ అరెస్టు.\n1926-మార్చిలో విదేశీ యాత్ర, భార్య\nతోనూ, కుమా ర్తెతోనూ స హా. ఈ\nయాత్రలో సోవియెట్ రష్యా పర్యటస.\n1927 డిసెంబరు, ఇండియాకు తిరిగి\nరాక, మద్రాసులో కాంగ్రెసు మహాసభ.\nకాంగ్రెసు వైఖరిని సంపూర్ణ స్వాతంత్య్రం\nకేసి మళ్ళించటం.\n1929-29 వ లా హెూరు\nకాంగ్రెసు సమావేశానికి అధ్యక్షత.\n1930 - శాసనోల్లంఘన సందర్భంలో అరెస్టు.\n1931-మోతీలాల్ మరణం. జవాహర్\nవిడుదల —డిసెంబరు 26న.\n1936 - ఫిబ్రవరి 28 న కమల మరణం.\nఎన్నికలలో పోటీ చేయటానికి కాంగ్రెసు\nనిర్ణయం. జవాహర్ కాంగ్రెసు ప్రచారం\nచేస్తూ దేశసంచారం (45,000 మైళ్ళు)\nఅధిక రాష్ట్రాలలో కాంగ్రెసు విజయం.\n1938 - జవాహర్ తల్లి మరణం.\n1939-ద్వితీయ ప్రపంచయుద్ధం ఆరంభం.\nమిత్రమండలి తరఫున సహాయపడ\nటానికి భారతదేశం స్వతంత్రం కావాలని\nజవాహరు ఉద్ఘాటన.\n1942-క్విట్ ఇండియా ఉద్యమం.\nకాంగ్రెసు నాయకుల అరెస్టు.\n1945-బ్రిటనుకూ, భారతదేశానికీ మధ్య\nసంప్రతింపులు.\n1947-దేశవిభజన. భారతస్వాతంత్ర్యం.\n— (అయిపోయింది)",
            "book_page_end": 8,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "పాతాళదుర్గం - 14",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ, సాహసం",
            "moral": "ప్రమాదంలో ఉన్నప్పుడు కూడా తెలివిని, సాహసాన్ని ఉపయోగించి ముందుకు సాగాలి. మోసగాళ్లను ఎప్పుడూ నమ్మకూడదు.",
            "keywords": [
                "పాతాళదుర్గం",
                "రాక్షసులు",
                "సొరంగం",
                "మొసళ్ళు",
                "ధూమకుడు"
            ],
            "characters": [
                "ధూమకుడు",
                "విరూపుడు",
                "సోమకుడు",
                "పొట్టిరాక్షసుడు",
                "పులిందుడు",
                "మహాకలి రాక్షసుడు"
            ],
            "locations": [
                "పాతాళదుర్గం",
                "శిధిల దేవాలయం",
                "దండకారణ్యం",
                "కందకం"
            ],
            "content": "[విరూపుడు నల్లగరుడపక్షి చేత నరవానరాన్ని కింద పడకొట్టించాడు. తరవాత అందరూ\nతెప్పల మీద పొట్టరాక్షసుడున్న చోటుకు చేరారు. రాక్షసుడి వెంట వున్న స్త్రీ పులిందుడి\nభార్యకాదని తేలిపోయింది. రాక్షసుడు వాళ్ళను శిధిలదేవాలయంలోకి తీసుకుపోయి,\nఅక్కడ కందకంలో వున్న పెద్దపెద్ద మొసళ్ళనూ, సర్పాలనూ చూపించాడు. తరవాత — ]\nధూమకుడు కందకంలోని మొసళ్ళనూ, నగా తీసుకుని, అవహేళన పరుస్తూ\nసర్పాలనూ కొంచెంసేపు పరీక్షగా చూశాడు. మాట్లాడుతున్నాడు...\nఅతడి కొక అనుమానం కలిగింది. శిధిల\nదేవాలయం ఆవరణలోని చెట్ల మీదున్న\nమృగాల్లాగే, యివీ మహాకలి రాక్షసుడి బంట్ల\nపెంపుడు జంతువులు కాదు గదా? పైగా,\nపొట్టిరాక్షసుడన్నట్టు, పాతాళదుర్గానికి పోవా\nలంటే వున్న ఒకే ఒక మార్గం యిదెలా\nఅవుతుంది? వాడేదో తమందరినీ చులక\nధూమకుడు యిలా ఆలోచించి, ఒక\nనిశ్చితానికి వచ్చి, పొట్టిరాక్షసుడి కేసి గుచ్చి\nగుచ్చి చూస్తూ, \"పాతాళదుర్గాన్ని చేరేం\nదుకు, ఈ కందకంలో వున్న జంతువుల\nమధ్యగా వెళ్ళవలసి వుంటుందన్న\nనీ మాటలు సత్యంలాగే కనబడుతున్నవి.\nఆ మార్గం నీకు బాగా పరిచయం అయింది,\nఅలవాటయిందీ కూడా గనక, నువు\nముందుండి దారి తియ్యి. మేం అందరం\nనీకు వెనకగా వస్తాం,” అంటూ ఈటె\nపైకెత్తి, పొట్టిరాక్షసుడు వెనక్కు తిరిగి పారి\nపోయేందుకు వీలులేకుండా అతడి వెన్నుకు\nఆనించాడు. అదే క్షణంలో సోమకుడు\nబాణాన్ని రాక్షసుడి తలకు గురి చేశాడు.\nపొట్టిరాక్షసుడు, ధూమక సోమకుల కేసి\nభయపడుతూ చూసి, \"మీరు మాట తప్పు\nతున్నారు. నాతో ఎలాంటి శత్రుత్వం\nలేదన్నారు గదా? ఇప్పుడు ఈటే, బాణం\nనా మీద ప్రయోగించి, నన్నెందుకు చంపా\nలని చూస్తున్నారు?\" అని అడిగాడు.\n\"నా మొగుణ్ణి చంపకండి. పుటక్కి\nరాక్షసుడైనా మనుషుల్లో కూడా యింతకన్న\nమంచివాడూ, నమ్మకస్తుడూ వుండడు.\nనా మాట నమ్మండి,” అంటూ పొట్టిరాక్ష\nసుడి ఆటవిక భార్య ధూమక సోమకుల్ని\nబతిమాల సాగింది.\n\"నీ మొగుడి మంచితనం యిదేనా ?\nమేం పాతాళదుర్గానికి మార్గం చెప్పమంటే\nమమ్మల్ని యీ క్రూరజంతువులున్న కంద\nకంలో దిగి పొమ్మంటున్నాడు! అందుకే\nముందతణ్ణి దిగి దారి చూపెట్టమన్నాను.\nద్రోహానికి ద్రోహామే ప్రతీకారం!” అన్నాడు\nధూమకుడు, ఈటెను పొట్టిరాక్షసుడి వెన్ను\nమీద బలంగా అదుముతూ.\nపొట్టిరాక్షసుడు ఒక చిన్న కేక పెట్టి,\n\"నీ యీటె సూదికన్నా వాడిగా వున్న\nట్టుంది, అంత గట్టిగా గుచ్చకు. నీ తోటి\nమానవ స్త్రీ చెప్పేమాట ఎందుకు నమ్మవు?\nనేను దుర్మార్గుణ్ణయితే, ఆ మహాకలి రాక్ష\nసుడి సేవలోనే వుండి, నీ బోటి వాళ్ళను\nకాల్చుకుతింటూ హాయిగా బతికేవాణ్ణి. సరే,\nమీ అందరికీ కావలసింది పాతాళదుర్గానికి\nపోయే దారేకదా ? ముందే చెప్పాను,\nమీలో ఏ ఒక్కరూ అక్కణ్ణించి తిరిగి\nరాలేరు. మీ ఖర్మకు నేనేం చేసేది!”\nఅంటూ కందకం గోడ మీద గాలికి కిర్రు\nకిర్రు మంటూ రాసుకుంటున్న చెట్లకొమ్మ\nల్లోంచి ఒక బలమైన తాటి మోకును వెతికి\nబయటికి లాగాడు.\n\"మహాకలి రాక్షసుడి ముఖ్య సేవకులు\nకొద్దిమందికి మాత్రమే, యీ రహస్యం\nతెలుసు. ఈ మోకు ఆధారంతో కందకం\nలోకి —— ఆ బయిటికి పొడుచుకొచ్చిన రాయి\nవరకూ దిగి, ఆ రాయిని కాలితో బలంగా\nనొక్కితే, లోపలి నుంచి ఒక వెడల్పాటి\nరాతిపలక ముందు కొస్తుంది. దాని మీదికి\nమీ రందరూ నిర్భయంగా దిగొచ్చు. ఆ రాతి\nపలక బయటపడే చోట ఒక సొరంగ మార్గం\nవుంటుంది. దాని వెంటపోతే, మీరు మహా\nకలి రాక్షసుడు అధికారం చెలాయించే దండ\nకారణ్యప్రాంతం చేరుతారు. అంత దూరం\nవెళ్ళిన తరవాత వాడి పాతాళదుర్గం కను\nక్కోవటం ఏ మంత కష్టం కాదు. మీలో\nఎవరు ముందుగా ఈ మోకు పట్టుకుని\nకందకంలోకి దిగుతారు?” అని అడిగాడు\nపొట్టిరాక్షసుడు-\nధూమకుడికి యిందులో ఏదైనా మోసం\nవుండవచ్చునన్న అనుమానం కలిగింది.\nరాక్షసుడు చెప్పినట్టు ఆ మోకుతో కందకం\nగోడలో వున్న సొరంగ మార్గం చేరినా,\nఆ దారి తమను సురక్షితంగా దండకారణ్య\nప్రాంతం చేరుస్తుందన్న నమ్మకం ఏ ముంది?\nఅంతేకాక మోకు మధ్యలోనే తెగటం జరి\nగితే, అది పట్టుకుని కందకంలోకి దిగేవాడు\nమొసళ్ళ నోళ్ళల్లో పడిపోతాడు !\nధూమకుడు, రాక్షసుడి చేతిలో వున్న\nతాటి మోకు కేసి చూస్తూ, ఏమో అన\nబోయేంతలో పులిందుడు పెద్దగా గొంతెత్తి,\n\"ధూమక దొరా ! ఈ బుడంకాయ రాక్షసుడి\nమాటలు నమ్మకు. వీడు మాయలమారి,\nఈ ఆడదాన్ని చూస్తున్నకొందికి నాకు ఈవి\nడలో నా పదో పెళ్ళాం పోలికలు కనిపిస్తు\nన్నవి,” అన్నాడు.\nమాట మాటకూ పులిందుడు తన పదో\nపెళ్ళాం సంగతి తీసుకురావటం ధూమకు\nడికి మొదటి నుంచీ కోపకారణంగానే\nవున్నది. చావుబతుకుల స మ స్య లో\nతాముంటే, యీ భిల్లుడికి పోయిన తన\nపడుచు పెళ్ళాం తప్ప, మాట్టాండేందుకు\nలోకంలో మరొక సంగతే వున్నట్టు లేదు.\nధూమకుడు, పులిందుడితో మంచిగా,\n\"పులిందా, నీ వింతవరకూ చేసిన సహా\nయానికి కృతజ్ఞుణ్ణి. ఇక నీవు నీ గూడేనికి\nతిరిగి పోవచ్చు. నీ తెప్పల్ని కూడా\nతీసుకుపో. నీ భార్య పాతాళదుర్గంలో మహా\nకలి చెరలో వున్నదనే దాంట్లో సందేహం\nలేదు. రాజకుమార్తెతోపాటు, ఆమె నూ\nతప్పక తీసుకువస్తాం,” అన్నాడు.\nధూమకు డిలా అనగానే పులిందుడు\nమహా సంతోషపడిపోతూ, \"ధూమకదొరా,\nమంచి మాట చెప్పావు. పోయింది. పోనే\nపోయింది, యిక వున్న తొమ్మిదిమంది\nభార్యల రక్షణ అయినా చూసుకోవాలి\nగదా? ఇక నేను నా గూడేనికి తిరిగి\nపోతాను. ఏమన్నా సహాయం కావాలంటే\nకబురు చెయ్యండి. పాతాళదుర్గం చేరిన\nతరవాత,\nనా పెళ్ళాం సంగతి మర్చి\nపోయేరు సుమా?” అంటూ కందకం దగ్గిర\nనుంచి బయలుదేరి, నది కేసి నడిచాడు.\nధూమకుడు నెత్తి మీది నుంచి పెద్ద\nభారం దిగి పోయినట్టు ఒక నిట్టూర్పు విడి\nచాడు. పొట్టిరాక్షసుడు ఏ హెచ్చరికా లేకుం\nడానే మోకు పట్టుకుని జర్రున కందకం\nలోకి జారి, దాని గోడలో వున్న ఒక రాతిని\nకాలితో గట్టిగా నొక్కాడు. మరుక్షణం ఒక\nపెద్ద రాతి పలక బయటి కొచ్చింది. రాక్ష\nసుడు దాని మీది కెక్కి నిలబడి, ధూమ\nకుడూ వాళ్ళతో, \"చూశారు గదా? యిందులో\nమోసం ఏమిలేదు. కింద వున్న విషజంతు\nవులు యింత ఎత్తు ఎగరలేవు. ఇక అంతా\nమోకు పట్టుకుని దిగిరండి,” అన్నాడు.\nఅప్పటికి ధూమకుడి సంశయాల్లో కొన్ని\nనివారణ అయినై. అందరూ రాతిపలక పైకి\nదిగారు. అక్కడ వారికి మెట్లున్న ఒక\nసొరంగ మార్గం కనిపించింది.\n\"ఈ సొరంగ మార్గం ద్వారా మీ రొక\nగంట ప్రయాణంలో దండకారణ్యం చేర\nగలరు. ఇదే ప్రయాణం, ఆ కనబడే కొండ\nదారుల వెంట అయితే నాలుగైదు నెలల\nకాలం పట్టవచ్చు. మార్గంలో మీరు అనేక\nకష్టాలను ఎదుర్కోవలసి రావటమే గాక,\nదారి తప్పి బయలుదేరిన చోటుకే తిరిగి\nవచ్చే ప్రమాదం కూడా వుంటుంది,”\nఅన్నాడు పొట్టిరాక్షసుడు.\nధూమకుడు, సోమకుడి కేసీ విరూపుడి\nకేసీ చూశాడు. ఆ ఇద్దరూ సొరంగ\nమార్గంలో ప్రవేశించటానికి సిద్ధమన్నట్టు\nనిలబడ్డారు. ధూమకుడు, పొట్టిరాక్షసుడికి\nకృతజ్ఞత చెప్పి, \"రాక్షసుల్లో కూడా మంచి\nవాళ్ళుంటారని నిన్ను చూసిం తరవాత\nగట్టి నమ్మకం కలిగింది. కుంభీరుడనే\nమీ వాణ్ణి ఎరుగుదువా? అతడే మా రాజ\nకుమార్తె కాంతి సేనను దొంగిలించుకు\nపోయింది,” అన్నాడు.\n\"అతబ్జెరక్కేం? మాంత్రికుడొకడు\nవాడి కొమ్ము విరగ్గొటాడు. వాళ్ళిద్దరూ\nహెూరా హెూరి పోట్లాడారట. ఆ మాంత్రికు\nడుండేది. దండకారణ్యంలోనే. మహాకలికీ\nవాడికి బద్ధవైరం. ఒకళ్ళగొంతొకళ్ళెప్పుడో\nకోసుకుంటారు,” అన్నాడు పొట్టిరాక్షసుడు.\nఅంతలో కందకం పై నుంచి రాక్షసుడి\nభార్య, \"నువ్వు కూడా వాళ్ళతో పడి\nమీ వూరు పోదామనుకుంటున్నావా? పైకి\nరావేం!” అంటూ కళ్ళెర్ర చేసి కేక పెట్టింది.\nరాక్షసుడు గతుక్కుమని, \"ఈ గయ్యా\nళ్లెప్పుడో నా గొంతు కురెడుతుంది!” అని\nధూమకుడి చేతులు పట్టుకుని, \"నా సంగతి\nదండకారణ్యంలో నర రాక్షసు లెవరికీ చెప్ప\nకండి, సరేనా ?” అంటూ మోకు పట్టుకుని\nగబగబా కందకం గోడపైకి పాకిపోయాడు.\nవిరూపుడూ, సోమకుడూ రాతిపలక\nమీంచి సొరంగమార్గపు మెట్ల కేసి పోబో\nయేంతలో ధూమకుడు వాళ్ళను వారించి,\n\"మనం సొరంగమార్గాన దాదాపు గంట\nప్రయాణం చేయవలసి వుంటుంది గదా,\nవెలుగు లేకుండా అదెలా సాధ్యం? రాక్షస\nబ్బంట్లు యీ మార్గానే పాతాళదుర్గానికి\nవెళ్ళే మాట నిజమైతే, వాళ్ళు ఉపయో\nగించే దివిటీలు మెట్ల దగ్గిర ఎక్కడో వుంటవి,\nముందు ఒకళ్ళు వెళ్ళి వెతకండి,” అన్నాడు.\nసోమకుడు సొరంగంలోకి పోయి ఒకటి\nరెండు నిమిషాల తరవాత మూడు నాలుగు\nదివిటీలూ, అవి వెలిగించేందుకు ఉపయో\nగించే చెకుముకి రాయీ, దూదీ తీసుకుని\nధూమకుడి దగ్గిరకు వచ్చాడు. ధూమకుడూ,\nవిరూపుడూ రాతిపలక మీంచి సొరంగంలోకి\nదిగారు. వెంటనే రాతి పలక ఠపీమని\nసొరంగ మార్గాన్ని మూసేశింది.\nఒకటి రెండు నిమిషాల తరవాత\nముగ్గురూ దివిటీలు వెలిగించుకుని సొరంగ\nమార్గాన బయలుదేరారు. ముఖ్యమార్గం\nవిశాలంగా దారి తప్పటానికి వీలులేకుండా\nవున్నది. కాని, దాని నుంచి అక్కడక్కడా\nచిన్నచిన్న మార్గాలు కొన్ని పక్కలకు పోతు\nన్నవి. వాటిని పరీక్షించటానికిపోయిన విరూ\nపుడికి, ఒకచోట రెండు మూడు మానవ\nకంకాళాలు కనిపించినై. రాక్షసుడి సేవ\nకుల నుంచి తప్పించుకు పారిపోయేం\nదుకు ప్రయత్నించి, ఆ నిర్భాగ్యులు దారి\nతెన్నూలేని ఆ అరుకు ప్రదేశంలో చిక్కు\nకుని మరణించి వుంటారని విరూపుడు\nభావించాడు.\n\nఏ దుస్సంఘటనా లేకుండా ఓ అర\nగంటకాలం ధూమకుడూ అతడి అనుచరు\nలిద్దరూ సొరంగంలో చాలాదూరం నడి\nచారు. వాళ్ళు ఒక మలుపు తిరిగేసరికి\nదూరంగా వాళ్ళకు తమ కేసే వస్తున్న దివి\nటీలు కొన్ని కనిపించినై. ధూమకుడు\nచప్పున వెనుదిరిగి మలుపుచాటుకు వచ్చి,\nతన చేతిలోని దివిటీని నేలకుకొట్టి ఆర్పి\nవేస్తూ, సోమకు, విరూపుణ్ణి కూడా\nఅలాగే చేయమన్నాడు. తరవాత ముగ్గురూ\nప్రధాన సొరంగమార్గం వదిలి, పక్కల\nనున్న ఒక చిన్న సందులో దాక్కున్నారు.\nక్రమంగా దివిటీలు ధూమకుడూ\nవాళ్ళున్న ప్రాంతానికి వచ్చినై. ఆ దివిటీల\nవాళ్ళంతా కలిసి ఇరవైమంది వుంటారు.\nఅందరికన్న ముందు ఒక రాక్షసుడు\nనడుస్తున్నాడు. ఆ తరవాత వున్నవాళ్ళంతా\nమహాకలికి చిక్కి, అతడి సేవలో చేరిన\nమానవవ్యక్తులు ; అందరికీ వెనకగా మరొక\nరాక్షసుడు. ముందున్న రాక్షసుడు పెద్ద\nగొంతుతో ఏదో పాట పాడుతున్నాడు.\nతతిమ్మావాళ్ళు చిన్న గొంతులతో వంత\nపాడుతున్నారు. వాళ్ళు ధూమకుడున్న\nచోటు చేరి, సూటిగా ముందుకు చూస్తూ\nనడిచిపోసాగారు. అందరూ ఆ ప్రదేశం\nదాటిన తరవాత, వెనకవున్న రాక్షసుడు\nముక్కుపుటాలు ఎగరవేస్తూ, \" ఎక్కడో\nదివిటీలారిన పొగవాసన వేస్తున్నది.”\nఅన్నాడు అందరూ వినేంత బిగ్గరగా.\n\nముందు నడుస్తున్న రాక్షసుడు విసు\nక్కుంటూ, \"అన్నిరకాల పొగవాస న\nలున్నయ్యా? మన దివిటీల నుంచి వచ్చే\nడేమన్నా, సాంబ్రాణిపొగా? అతితెలివికి\nపోక త్వరగా నడిచిరా,” అని కేకపెట్టాడు.\nవెనక నడుస్తున్న రాక్షసుడు మారు\nమాటాడకుండా తతిమ్మావాళ్ళని అనుస\nరించిపోయాడు. ధూమకుడూ అతడి\nస్నేహితు లిద్దరూ ప్రాణగండం తప్పి\nనంతగా సంతోషించారు. దివిటీ రాక్ష\nసబ్బంట్లు సొరంగమార్గం వెంట కంటికి\nకనబడకుండాపోగానే, ధూమకుడూ వాళ్ళు\nదాక్కున్నచోటు నుంచి బయిటికి వచ్చి,\nమళ్ళీ దివిటీలు వెలిగించుకుని, ఈసారి\nమరింత జాగ్రత్తగా ముందుకు పోసాగారు.\n\nపావు గంటకాలం గడిచింది. సొరంగ\nమార్గం యిప్పుడు లోగడవున్నంత చీకటి\nమయంగా లేదు. ఎక్కడి నుంచో లోనికి\nవెలుగు ప్రసరిస్తున్నది. \" ఇక, మనం దివి\nటీలు ఆర్పేయవచ్చు, సొరంగ ద్వారం\nసమీపిస్తున్నాం,” అన్నాడు ధూమకుడు.\nవాళ్ళు ముగ్గురూ దివిటీలు ఆర్పి,\nవాటిని సొరంగంలోవున్న పెద్ద కంతల్లో ఒక\nచోట దాచి, నిశ్శబ్దంగా ముందుకు నడి\nచారు. ఒక మలుపు తిరిగేసరికి సూర్య\nకాంతి కళ్ళను మిరుమిట్లు కొల్పుతూ\nసొరంగద్వారం నుంచి లోపలికి పడు\nతున్నది. ముగ్గురూ వేటాడే పులుల్లా\nనక్కుతూపోయి సొరంగద్వారం చేరేందు\nకున్న రాతిమెట్లెక్కి, ద్వారం పక్కలనున్న\nరాళ్ళచాటు నుంచి ముందుకు చూశారు.\nఅక్కడ ఎదురైన దృశ్యం వాళ్ళను నిలు\nవునా కంపింపజేసింది. ఒక మహాకాయు\nడైన రాక్షసుడు రంగురంగుల చర్మాలతో\nకుట్టిన దుస్తులు ధరించి, నెత్తిన కిరీటంతో,\nచేతిలో పెద్ద ముళ్ళగద ఎత్తి పట్టుకుని,\nఏనుగులు పూన్చిన రథంలో అరణ్య\nమార్గాన పోతున్నాడు. అతని రధానికి\nవెనకగా సాయుధులైన రాక్షసులనేక మంది\nనడుస్తున్నారు.\n—(ఇంకా ఉంది)",
            "book_page_end": 16,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "పారనితంత్రం",
            "book_page_start": 17,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "కాల్పనిక కథ",
            "moral": "ఇతరులకు మేలు చేయాలనే తలంపు ఉన్నా, సరైన జాగ్రత్తలు తీసుకోకపోతే ఆ ప్రయత్నం వికటించి అనర్థానికి దారితీయవచ్చు.",
            "keywords": [
                "విక్రమార్కుడు",
                "బేతాళుడు",
                "భోజరాజు",
                "మంజుళ",
                "సర్వదాయి"
            ],
            "characters": [
                "విక్రమార్కుడు",
                "బేతాళుడు",
                "భోజరాజు",
                "మంజుళ",
                "సర్వదాయి",
                "మంత్రి"
            ],
            "locations": [
                "శ్మశానం",
                "విజయపురి",
                "కనకపురం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, మంత్రతంత్రా\nలను నమ్ముకున్నందు వల్ల ఒక్కొక్కసారి\nఊహించని పరిణామాలు కలుగుతాయి.\nతంత్రం చేసేది ఒకరైతే ఫలితం మరొకరి\nదవుతుంది. ఇందుకు నిదర్శనంగా నీకు\nభోజరాజు కథ చెబుతాను విను,” అంటూ\nఈ విధంగా చెప్పసాగాడు :\nవిజయపురిని ఏలే భోజరాజుకు మంజుళ\nఅనే కుమార్తె ఉండేది. కొడుకైనా, కూతు\nరైనా ఆ పిల్ల ఒక్కతే గనక రాజు ఆమెను\nఅమిత గారాబంగా పెంచాడు. ఆమెకు\nయుక్తవయసు వచ్చింది. ఆమెను చేసుకు నే\nవాడు ఆమె తండ్రి రాజ్యానికి కూడా వారసు\nడవుతాడు గనక, ఆమెకు మంచి సంబం\nధాలే వచ్చాయి. కాని అవేవీ ఆమెకు నచ్చ\nలేదు. తన కుమార్తెకు నచ్చనివాణ్ణి తెచ్చి\nబలాత్కారంగా పెళ్ళిచేసే ఉద్దేశం భోజ\nరాజుకు ఎంత మాత్రమూ లేదు.\nఇలా ఉండగా ఒకనాడు రాజకుమార్తె\nతన పరివారంతో రాజోద్యానానికి వెళ్ళి\nఇంటికి తిరిగి వచ్చి, తనకు భర్త కాదగిన\nవాణ్ణి తాను ఆ సాయంకాలం చూశాననీ,\nఅతన్ని తప్ప తాను మరెవ్వరినీ పెళ్ళాడననీ\nతండ్రికి తెలిపింది.\nరాజు చిక్కులో పడ్డాడు. తన కుమార్తె\nకళ్లచూసి వరించిన యువకు డెవరో, అతని\nపేరేమిటో, వంశ మేమిటో, ఎక్కడ\nఉంటాడో, ఎలా జీవిస్తాడో ఏమీ తెలియదు.\nఅతను మంజుళను పెళ్ళాడటానికి తగునో,\nతగడో నిర్ణయించే ముందు అతణ్ణి పట్టుకో\nవలసి ఉన్నది.\nరాజు మంత్రిని సలహా అడిగితే, మంత్రి\nమర్నాడు రాజుగారు నగరం వీధులన్నీ\nఊరేగటానికి ఏర్పాట్లు చేసి, నగరంలో\nఉండే వారెవరైనా సరే రాజుగారి దర్శనం\nచేసుకుని తమ తమ కష్టాలు చెప్పుకొన\nవచ్చు నని చాటింపు వేశాడు. ఈ ఊరే\nగింపు చూసే జనంలో రాజకుమార్తె వరిం\nచిన యువకుడు కనబడతాడని మంత్రి\nఆలోచన.\nఆయన ఎత్తు పారింది. మర్నాడు రాజు\nతన కుమార్తెతో సహా ఏనుగు అంబారీలో\nఎక్కి నగరపు వీధులన్నీ తిరుగుతుండగా\nమంజుళ తాను వరించిన యువకుణ్ణి ఒక\nచోట చూసి, తన తండ్రికి చెప్పింది. రాజు\nతన భటులలో చురుకైన వాళ్లను దగ్గిరికి\nపిలిచి, రాజకుమార్తె చూపిన యువకుణ్ణి\nగురించి దొరికినన్ని వివరాలు సంపాదించుకు\nరమ్మని ఆజ్ఞాపించాడు. రాజుగారు ఊరే\nగింపు పూర్తిచేసి రాజభవనం చేరే సరికల్లా\nవాళ్ళు ఆ యువకుణ్ణి గురించి సాధ్యపడి\nనంత సమాచారం తీసుకొచ్చారు.\nఆ కుర్రవాడి పేరు సర్వదాయి. అతని\nతల్లిదండ్రు లెవరో అతనికే తెలియదు.\nఎవరో ముసలిది అతన్ని ఈ నగరానికి తెచ్చి\nపెంచింది. ఆ ముసలిది పోయి చాలా\nఏళ్ళయింది. కుర్రవాడు చాలా అందం\nగానూ, ఆకర్షవంతంగానూ ఉండటంచేత\nచుట్టుపక్కల ఉండే వాళ్ళందరూ అభిమా\nనించి, ఆ దిక్కు లేని బిడ్డకు ఏ లోటూ\nలేకుండా చూస్తూ వచ్చారు. కొంతకాల\nమయాక గురుశుశ్రూష చేసి ఆ కుర్రవాడు\nచదువుకున్నాడు. అతడు అందకాడే గాక\nబుద్ధిమంతుడు కూడా. అందుచేత అతనికి\nతెలిసినవాళ్లంతా ఆప్తులే.\nఈ సమాచారం విని రాజు తన కుమా\nర్తెతో, \"అమ్మా, నువు నీ మనసు మార్చుకో.\nఈ సర్వదాయిది ఏ వంశమోకూడా తెలీదు.\nపట్టి అనాథ జీవి. ఎంతలేసి రాజకుమారు\nలనూ కాదని నువ్వా కుర్రవాణ్ణి పెళ్ళాడితే\nనిన్ను లోకం పరిహసిస్తుంది. అతన్ని నా\nరాజ్యానికి వారసుణ్ణి చేశానంటే నేను నలు\nగురిలోనూ మరి తల ఎత్తుకు తిరగటానికి\nఉండదు,” అన్నాడు.\n\" మీరు లక్ష చెప్పండి. నేనా అబ్బాయిని\nతప్ప మరెవర్నీ పెళ్ళాడను. అతన్ని పెళ్లాడ\nలేకపోతే చచ్చేపోతాను,” అన్నది మంజుళ.\nరాజు ఈ మాట విని నిలువునా నీరై\nపోయి, మంత్రిని పిలిపించి సలహా అడి\nగాడు. మంత్రి ఆ రాత్రల్లా ఆలోచించి,\nమర్నాడు ఉదయానికి ఒక గొప్ప ఆలోచన\nరాజుగారికి విన్నవించాడు. అదేమిటంటే—\nపదిహేను పదహారేళ్ల క్రితం కాశ్మీరు రాజ\nవంశంలో స్పర్ధలు పుట్టుకొచ్చి, ఒక వర్గం\nశత్రువులకు అనుకూలం కావటమూ, రాజ\nభవనంలో తిరుగుబాటు సాగటమూ, అడవు\nలకు పారిపోయిన రాజునూ, నాలుగైదేళ్ల\nవయస్సు గల రాజకుమారుణ్ణి శత్రుసైని\nకులు వేటాడి హత్య చేయటమూ జరిగాయి.\nఆ కాశ్మీరు రాజకుమారుడి హత్య వాస్త\nవంగా జరగలేదనీ, అతను ప్రచ్ఛన్నంగా\nఎక్కడో బతుకుతున్నాడనీ ఒక పుకారు\nచుట్టుపక్కల రాజ్యాలలో లేవదీయాలి.\nసర్వదాయికి ఉండే పుట్టుమచ్చలు మొద\nలైనవి ఆ కాశ్మీరు రాజకుమారుడికి ఉండి\nనట్టు ప్రచారం చెయ్యాలి. సర్వదాయే\nఆ కాశ్మీరు రాజకుమారు డన్న మాట\nజనంలో నుంచే పుట్టేటట్టు చెయ్యాలి. ఆ\nతరవాత మంజుళను అతని కిచ్చి పెళ్ళి\nచేస్తే పదిమందీ హర్షిస్తారేగాని, ఎవరూ\nతప్పు పట్టరు.\nమంత్రి చేసిన ఈ ఆలోచన రాజుకు\nఅమోఘంగా కనబడింది. ఈ పుకార్లు\nపుట్టించే బాధ్యత కూడా రాజు మంత్రికే\nవదిలిపెట్టి, తన కుమార్తె దగ్గిరికి వెళ్ళి,\n\" అమ్మా, నీకూ, నీవు కోరిన వాడికీ పెళ్ళి\nజరిగిందే అనుకో ! దాని కిక అడ్డేమీ\nఉండదు. నాకు మాత్రం ఒక సంవత్సరం\nగడువియ్యి. వచ్చే ఏడు ఈ పాటికి గాని\nమీ ఇద్దరి పెళ్ళి వైభవంగా జరిపించటానికి\nతగిన పరిస్థితి ఏర్పడదు,” అన్నాడు.\nరాజకుమార్తె అందుకు సరే నన్నది.\nఈ లోపల మంత్రి కొందరు వేగులవాళ్లను\nచుట్టుపట్ల దేశాలకు పంపాడు. వాళ్ళు అక్క\nడక్కడా సత్రాలలోనూ, రచ్చలలోనూ\nకనిపించిన జనంతో, \" మాది కాశ్మీరుదేశం.\nమేము మా పాత మహారాజుగారి కొడుకు\nకోసం దేశాలన్నీ గాలిస్తున్నాం. అందరూ అను\nకున్నట్టు అతను అరణ్యంలో చావలేదు.\nఅతని ముసలి దాది అతన్ని కాపాడి ఈ\nప్రాంతాలకు వచ్చిందన్నారు. ఆ కుర్రవాడికి\nకుడిచెవి కింద ఒక పుట్టుమచ్చ ఉంటుంది.\nఇంకా ఫలానా ఫలానా లక్షణా లుంటాయి,”\nఅంటూ ప్రచారం చేశారు.\nఈ పుకార్లు ఇతరుల ద్వారా విజయపురికి\nకూడా చేరాయి. కాశ్మీరు రాజకుమారుడి\nలక్షణాలు విన్నవాళ్ళు సర్వదాయిలో ఆ\nలక్షణాలుండటం గమనించి, \"మన సర్వ\nదాయే ఆ కాశ్మీరు యువరాజు కాడు\nగదా!” అని ఆశ్చర్యపడ్డారు. అనుమానం\nక్రమంగా దృఢపడి ఆ నోటా ఆ నోటా,\n\"సందేహం లేదు. శత్రువుల నుంచి\nతప్పించుకున్న ఆ కాశ్మీరు రాజకుమారుడే\nమన మధ్య అనాథగా తిరుగుతున్నాడు.\nవిధి ఎంత విచిత్రమైనది!” అన్నారు.\nసర్వదాయి మేలు కోరినవాళ్ళు, \" సర్వ\nదాయికి మళ్ళీ మంచి రోజులు తప్పక\nవస్తాయి. అందుచేతనే అతని జన్మరహస్యం\nఇలా బయటపడింది. ఏ రాజకుమార్తె\nఅతన్ని పెళ్ళాడటానికి ఎగిరి గంతెయ్యదు ?\nఆ తరవాత అతను తన మామగారి సహా\nయంతో తన రాజ్యాన్ని క్షణంలో తిరిగి\nగెలుచుకుంటాడు,” అన్నారు.\nసర్వదాయికి కూడా ఆ పుకారులో\nవిశ్వాసం కుదిరింది. అతను తిరిగి రాజు\nకావటానికి ఎదురు చూడసాగాడు.\nఅతని నమ్మకానికి తగ్గట్టే ఇద్దరు రాజులు\nతమ కుమార్తెల చిత్తరువులను దూతల\nద్వారా అతని వద్దకు పంపి, తమ కుమార్తె\nనచ్చినట్టయితే అతని కిచ్చి పెళ్ళి చెయ్య\nటానికి సిద్ధంగా ఉన్నామని కబురు చేశారు.\nసర్వదాయి. ఇద్దరు రాజకుమార్తెల చిత్తరు\nవులూ చూసి, అందులో కనకపురం రాజ\nకుమర్తెను మోహించి, ఆమెను పెళ్లాడ\nటానికి సమ్మతించాడు.\nపరిస్థితి ఇంతదాకా వచ్చాక భోజరాజుకు\nఇక తాను తన కుమా ర్తెను సర్వదాయి కిచ్చి\nపెళ్ళి చేయవచ్చుననీ, ఎవరూ ఆక్షేపించరనీ\nధైర్యం కలిగింది. అందుచేత అతను సర్వ\nదాయిని తన ఇంటికి పిలిపించి, తన కుమా\nర్తెను చూపించి, \"నువు నా కింది పౌరుడివే\nకనక పెళ్ళి కోసం దేశాంతరం పోనవసరం\nలేదు. నా కుమార్తెనే ఇచ్చి పెళ్లి చేస్తాను,\nచేసుకో,” అన్నాడు.\n\"నన్ను మన్నించాలి. నేను అదివరకే\nమరొక రాజకుమా ర్తెకు నా మనసూ, మాటా\nకూడా ఇచ్చేశాను,” అని చెప్పి సర్వదాయి\nసెలవు పుచ్చుకున్నాడు.\nసర్వదాయి తనను నిరాకరించాడని\nతెలియగానే మంజుళ మూర్ఛపోయి, ఆ\nమూర్ఛలోనే ప్రాణాలు వదిలింది.\nబేతాళు డీ కథ చెప్పి, \"రాజా, మంజుళ\nదుర్మరణానికి ఎవరు బాధ్యులు? ఆమెను\nనిరాకరించిన సర్వదాయా? ఒక సంవత్సరం\nలోపుగా అతన్ని తెచ్చి ఆమెకు పెళ్ళి చేస్తా\nనని ఆమెను నమ్మించిన రాజా? అతను\nఒక ప్రచ్ఛన్న రాజకుమారుడని లోకాన్ని\nనమ్మించటానికి తంత్రం నడిపిన అతని\nమంత్రా? ఈ ప్రశ్నకు సమాధానం\nతెలిసికూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"ఇందులో\nసర్వదాయి తప్పేమీ లేదు. అతను రాజ\nకుమార్తెను ప్రేమించవలిసిన అవసరమేమీ\nలేదు. అతను పెళ్ళాడకపోతే చచ్చిపోతానని\nరాజకుమార్తె మొదటనే చెప్పింది. ఆమె\nతండ్రి తప్పుకూడా ఏమీలేదు.. మంత్రి\nసలహా ఇవ్వటానికి ఆశక్తుడైన పక్షంలో తన\nకూతురి తృప్తి కోసం ఆయన ఒక అనామ\nకుడికైనా ఆమెనిచ్చి ఉండేవాడే. తప్పు\nమంత్రిది. ఆయన తంత్రం ఆలోచించి\nనప్పుడు కనీసం సర్వదాయికైనా తన ఎత్తు\nగడ తెలియనిచ్చి ఉండవలసింది. సర్వ\nదాయి తానొక అజ్ఞాత యువరాజు సనుకోక\nపోతే మంజుళను ఒక్కనాటికి నిరాకరించి\nఉండకపోను. అనుపానం తెలియకుండా\nగొప్ప ఔషధాన్ని వాడే వైద్యుడిలాగా\nమంత్రి గొప్ప తంత్రమే పన్నాడుగాని, దాని\nసాఫల్యం గురించి ఎలాటి జాగ్రత్తా పడక\nపోయాడు. అందుచేతనే మంజుళ దుర్మ\nరణం పాలయింది,\" అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nతిరిగి చెట్టెక్కాడు.\n(కల్పితం)",
            "book_page_end": 22,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "సుల్తానుగారి పిల్లి",
            "book_page_start": 23,
            "pdf_page_start": 37,
            "pdf_page_end": 40,
            "author": "వి. రామమోహనరావు",
            "genre": "నీతి కథ",
            "moral": "తెలివైన భార్య సహాయంతో, ఎంతటి ప్రమాదకరమైన పరిస్థితిలోనైనా విజయం సాధించవచ్చు.",
            "keywords": [
                "సుల్తాను",
                "వర్తకుడు",
                "చదరంగం",
                "పిల్లి",
                "ఎలుకలు"
            ],
            "characters": [
                "మహమ్మద్",
                "సుల్తాను",
                "వజీరు",
                "జరీనా",
                "పిల్లి"
            ],
            "locations": [
                "మిసార్ నగరం",
                "రాజభవనం"
            ],
            "content": "మిసార్ అనే నగరంలో మహమ్మద్ అనే\nవర్తకుడుండేవాడు. అతను ఒకసారి రక\nరకాల సరుకులు కొని, అనేకమంది నౌక\nర్లను ఏర్పాటు చేసుకుని, బిడారుతో సహా\nవర్తకానికి బయలుదేరాడు. అనేక చోట్ల\nఆగుతూ, తన సరుకు అమ్ముతూ, కొత్త\nసరుకులు కొంటూ అనేక మాసాలు\nప్రయాణం చేసి అతను ఒక కొత్త\nనగరానికి వచ్చాడు.\nఆ నగరంలో కొంతకాలం విశ్రాంతి తీసు\nకుందామనుకుని, ఒక సత్రంలో మహమ్మద్\nతన నౌకర్లతో సహా బస ఏర్పాటు చేసు\nకున్నాడు, అక్కడ అతను తింటూ, తాగుతూ\nవిశ్రాంతి తీసుకుంటూండగా ఒక వర్తకుడు\nఅతని వద్దకు వచ్చి, \"అయ్యా, తమరు\nదూరదేశం నుంచి వచ్చినట్టున్నారు. తమ\nకిక్కడి మర్యాదలు ఏమీ తెలియవులా\nగుంది,” అన్నాడు.\n\" నేను కొత్తవాణ్ణి. ఈ నగరపు మర్యాద\nలేమిటో చెప్పండి, తెలుసుకుంటాను,”\nఅన్నాడు మహమ్మద్.\n\"ఈ నగరానికి వచ్చే ప్రతి వర్తకుడూ\nమంచి మంచి కానుకలు పట్టుకుపోయి\nసుల్తానుగారి దర్శనం చేసుకోవాలి. ఆ కాను\nకలు పుచ్చుకుని సుల్తానుగారు ఆ వర్తకుణ్ణి\nతనతో చదరంగం ఆడటానికి ఆహ్వానిస్తారు.\nఅదే ఇక్కడి మర్యాద,” అన్నాడు ఆ నగ\nరపు వర్తకుడు.\nఅందుచేత, తన కే మాత్రమూ ఇష్టం\nలేకపోయినా, మహమ్మద్ సుల్తానును’\nచూడక తప్పలేదు. అతను ఒక బంగారపు\nపళ్ళెంలో, తన వద్ద ఉండే అమూల్యమైన\nవస్త్రాలు కొన్ని పెట్టుకుని, సుల్తాను భవ\nనానికి వెళ్ళాడు.\nసుల్తాను ఆ కానుక లన్నిటినీ స్వీకరించి,\nమహమ్మద్ స్వదేశం గురించీ, అతని\nవర్తకం గురించీ, అతను తిరిగిన దేశాలను\nగురించీ అడిగి తెలుసుకుని, \"ఇవాళ రాత్రి\nమా ఇంటికి వచ్చెయ్యి; చదరంగం ఆడు\nకుందాం,” అన్నాడు.\nమహమ్మద్ చీకటి పడగానే రాజభవ\nనానికి వెళ్ళాడు.\n\"ఆట నియమం చెబుతా ను విను.\nనా దగ్గిర ఒక తెలివైన పిల్లి ఉన్నది. అది\nతెల్లవార్లూ తన తోక మీద ఏడు దీపాలను\nనిలిపి ఉంచగలదు. మనం ఆట ఆడు\nతున్నంతసేపూ అది కదలకుండా ఆ దీపా\nలను తన తోక మీద నిలిపి ఉంచినట్టయితే\nనీ ఆస్తి అంతా నాది అవుతుంది; నిన్ను\nబందిఖానాలో పెట్టిస్తాను. కాని అలా కాక\nనా పిల్లి ఏ మాత్రం కదిలి, ఏ ఒక్క దీపం\nకిందపడినా . నన్ను నీ యిష్టం వచ్చినట్టు\nచెయ్యవచ్చు, నా ఖజానా అంతా నీదే!”\nఅని సుల్తాను మహమ్మద్ అన్నాడు.\nపాపం, మహమ్మద్ ఏం చెయ్యగలడు?\nపారిపోవటానికి లేదు, చదరంగం ఆడనన\nటానికీ లేదు; సుల్తాను నియమాల ప్రకారం\nఆడి తీరాలి, చచ్చి తీరాలి. ఈ పాడు\nదేశంలో అడుగు పెట్టినందుకు మహమ్మద్\nతనను తాను తిట్టుకున్నాడు. అతనికి తన\nసొత్తు మీదా, ఇంటి మీదా, ప్రాణాల మీదా\nఆశపోయింది.\nసుల్తాను తన తెలివైన పిల్లిని రప్పించి,\nఒక చోట కూర్చోబెట్టి, దాని తోక మీద ఏడు\nప్రమిద దీపాలు నిలబెట్టించాడు. తరవాత\nసుల్తానూ, మహమ్మదూ చదరంగం ఆట\nమొదలు పెట్టారు.\nమహమ్మద్ ఎత్తులు వేస్తూ, మధ్యమధ్య\nపిల్లి కేసి చూస్తున్నాడు. అది బొమ్మ పిల్లి\nలాగా నిశ్చలంగా కూర్చుని ఉన్నది.\nమూడు రాత్రులూ, మూడు పగళ్ళూ\nఆటసాగింది. పిల్లి కదలనే లేదు. మహమ్మద్\nఇక భరించలేక, తాను ఆడలేననీ, ఓడాననీ\nఒప్పుకున్నాడు.\nసుల్తాను సత్రం నుంచి వర్తకుడి సరు\nకులూ, డబ్బూ తెప్పించి, వర్తకుణ్ణి\nబంధించి, కారాగృహంలో పెట్టించాడు.\nఅక్కడ మహమ్మద్ భార్య జరీనా తన\nభర్త కోసం ఎంతోకాలం ఎదురు చూసింది.\nఅతనైతే రాలేదు గాని, అతని నౌకరు ఒకడు\nమట్టిగొట్టుకుని తిరిగి వచ్చి, ఆమెకు జరిగిన\nదంతా వివరంగా తెలియజేశాడు.\nఅంతా విని జరీనా తన భర్తను బంధ\nవిముక్తుణ్ణి చెయ్య నిశ్చయించుకున్నది.\nఆమె బోలెడన్ని ఎలుకలను పట్టించి, ఒక\nపెట్టెనిండా పెట్టించింది. కొంత బంగారం\nవెంట తీసుకుని, మగవాడి దుస్తులు\nధరించి, ఒక బిడారుతో సహా బయలుదేరి,\nసుల్తానుండే నగరానికి వెళ్ళింది.\nఅక్కడ ఆమె సత్రంలో విడిది చేసి,\nకొందరు నౌకర్లను సత్రంలోనే ఉండమని\nమరి కొందరు నౌకర్లను వెంటబెట్టుకుని,\nఒక బంగారుపళ్ళెం నిండా కానుక లుంచి,\nసుల్తాను భవనానికి పట్టించుకు పోయింది.\nతాను సుల్తానుతో చదరంగం ఆడేటప్పుడు,\nఒక్కొక్క ఎలుకనే తామున్న గదిలోకి\nవదలమని ఆమె తన వెంట ఉన్న నౌకర్లను\nముందుగా హెచ్చరించింది.\nసుల్తాను జరీనాను చూసి మగవాడనే\nఅనుకున్నాడు.\nఆయన ఆమె తెచ్చిన కానుకలు స్వీక\nరించి, నియమాలు తెలిపి, ఆమెను చద\nరంగం ఆటకు ఆహ్వానించాడు.\nఇద్దరూ చదరంగం ఆడేటప్పుడు పిల్లి\nవచ్చి, తన తోక మీద ఏడు దీపాలూ నిలిపి,\nరాతిబొమ్మలాగా కదలామెదలక నిశ్చలంగా\nకూర్చున్నది.\nఅంతలో గోడ చాటున వున్న జరీనా\nనౌకర్లు, చదరంగం ఆట జరిగే గదిలోకి\nఒక ఎలుకను వదిలారు.\nపిల్లి ఆ ఎలుకను చూసింది. దాని కళ్ళు\nమెరిశాయి. దాని కా ఎలుకను పట్టాలన్న\nఉద్రేకం కలిగింది.\nకాని సుల్తాను పిల్లి కేసి తీక్షణంగా\nచూశాడు. పిల్లి తన ఆరాటాన్ని నిగ్రహించు\nకుని ఎప్పటిలాగే కూర్చున్నది.\nకొంచెంసేపు జరగనిచ్చి, జరీనా నౌకర్లు\nమూడు నాలుగు ఎలుకలను వదిలారు.\nఅవి చదరంగం ఆట జరిగే గదిలో అటూ\nఇటూ కంగారుగా పరిగెత్త సాగాయి. వాటిని\nచూసేసరికి పిల్లికి నిగ్రహం పూర్తిగా\nపోయింది. అది తానున్న చోటు నుంచి\nఒక్క దూకు దూకి ఎలుకల వెంట పరి\nగెత్తింది. దాని తోక మీది ఏడు దీపాలూ\nకింద పడిపోయాయి.\nమరుక్షణమే జరీనా మనుషులు లోపలికి\nవచ్చి, సుల్తానును పట్టుకుని, చావ బాద\nసాగారు. సుల్తాను కేకలు పెట్టాడు. ఆయన\nనౌకర్లు ఆ కేకలు విని కూడా రక్షించటానికి\nరాలేదు. పరమ క్రూరుడూ, నీచుడూ\nఅయిన తమ సుల్తానంటే వాళ్ళకు కూడా\nఅసహ్యమే.\nజరీనా సుల్తానును బంధించి, కారా\nగృహంలోకి తోయించి, ఆ కారాగృహంలో\nబంధితుడై ఉన్న తన భర్తనూ, అతని\nలాంటి మరికొందరినీ విడుదల చేయించి,\nతన భర్తతో సహా స్వదేశానికి తిరిగి\nవెళ్ళిపోయింది.",
            "book_page_end": 26,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "జడబుద్ధి",
            "book_page_start": 27,
            "pdf_page_start": 41,
            "pdf_page_end": 44,
            "author": "ఆర్. ఆంజనేయులు",
            "genre": "కాల్పనిక కథ",
            "moral": "జీవితంలో దేనిని కోరుకోవాలనే వివేకం లేనప్పుడు, అదృష్టం దానంతటదే రావడం కష్టం. సరైన సమయానికి సరైన కోరిక కోరాలి.",
            "keywords": [
                "జడబుద్ధి",
                "శ్రీవర్ధనుడు",
                "తపస్సు",
                "దేవుడు",
                "వరం"
            ],
            "characters": [
                "గోవర్ధనుడు",
                "శ్రీవర్ధనుడు",
                "శ్రీవర్ధనుడి తల్లి",
                "శ్రీవర్ధనుడి భార్య",
                "దేవుడు",
                "కోయవాడు"
            ],
            "locations": [
                "కావేరీ తీరం",
                "అగ్రహారం",
                "అడవి",
                "కొండ"
            ],
            "content": "కావేరీతీరాన ఒక అగ్రహారంలో గోవర్ధనుడనే\nబీదవాడుండేవాడు. ఆయనకు లేకలేక ఒక\nకొడుకు కలిగాడు. తల్లిదండ్రుల కుర్ర\nవాడికి శ్రీవర్ధను డని పేరు పెట్టి, గారాబంగా\nపెంచసాగారు.\nచిన్నప్పటి నుంచీ శ్రీవర్ధనుడు మంద\nమతిగానే ఉండేవాడు. ఉన్నచోటనే ఎంత\nసేపైనా ఉండిపోయేవాడు. ఎవరన్నా లేవ\nమంటేగాని లేచేవాడుకాడు. రమ్మంటే వచ్చే\nవాడు, పొమ్మంటే పోయేవాడు. భోజనం\nచెయ్యమని ఎవరో ఒకరు చెబితేనేగాని\nభోజనంకూడా చేసేవాడుకాడు. చివరకు\nవాడు పడుకోవాలన్నా ఎవరో ఒకరు,\n\"పడుకో,” అని చెప్పాలి.\nచదవేస్తే ఈ మందకొడి తనం కాస్త తగ్గు\nతుందని, తండ్రి శ్రీవర్ధనుణ్ణి గురుకులానికి\nపంపేశాడు. పన్నెండేళ్ళపాటు ఆ కుర్ర\nవాడు గురువుగారి దగ్గిర ఉండి కూడా\nకొంచెమైనా మారలేదు. కాని గురువుగారు\nచెప్పినదల్లా చేసేవాడు. గురువుగారు చదవ\nమంటే చదివేవాడు, ఫలానాపని చెయ్యి\nఅంటే ఆ పని చేసేవాడు. వాడి బుద్ధికి\nచలనం లేదన్నమాటే గాని వాడు సోమరి\nపోతుకాదు. అందుచేత చెప్పిన ఏ పని\nఅయినా శ్రీవర్ధనుడు చక్కగానే చేసేవాడు.\nపన్నెండేళ్ళపాటు వాడి చేత అడ్డమైన పను\nలన్నీ చేయించుకోవటం చేత గురువుకు\nవాడంటే చాలా ఇష్టంగా ఉండేది. పన్నెం\nడేళ్ళు పూర్తి అయాక గురువుగారు, \"ఇక\nవెళ్ళు నా దగ్గిర చేసినట్టే చెప్పిన పనులు\nశ్రద్ధగా చేస్తూ అభివృద్ధిలోకి రా!” అని\nదీవించి శ్రీవర్ధనుణ్ణి ఇంటకి పంపేశాడు.\nపన్నెండేళ్ళు గురుశుశ్రూష చేసి వచ్చినా,\nతన కొడుకులో కొంచెమైనా మార్పు లేక\nపోవటం చూసి తండ్రి శ్రీవర్ధనుడి చేత ఇంటి\nపనులు చేయించాడు. శ్రీవర్ధనుడి తల్లికి\nకంటిచూపు పోయింది. అతని తండ్రే వంట\nదగ్గిరనుంచి చేసుకుంటున్నాడు. కొడుక్కు\nప్రతి చిన్నపనీ చెప్పి చేయించుకోవటం\nఆయనకు చాలా విసుగనిపించింది.\n. ఈడొచ్చిన తన కొడుక్కు పెళ్ళి చేసేస్తే\nఆవచ్చే పెళ్ళామే వాడికి పనులు చెప్పి\nచేయించుకుంటుంది, తనకు పూటపూటా\nచెయ్యి కాల్చుకునే పనీ తప్పుతుందనుకుని,\nగోవర్ధనుడు తన కొడుక్కు ఒక బుద్ధిమంతు\nరాలైన పిల్లను చూసి పెళ్ళి చేసేశాడు.\nభార్య కాపరానికి వచ్చాక శ్రీవర్ధనుడికి\nబొత్తిగా పనిలేకుండా పోయింది. అతను\nఅస్తమానమూ ఒకే చోట కూర్చుని ఉండే\nవాడు. శ్రీవర్ధనుడి భార్యతో మామగారు,\n\" నీ మొగుడికి పనులు చెప్పి చేయించుకో,”\nఅని అన్నాడేగాని, భర్తకు పనులు చెప్ప\nటానికా పిల్ల సందేహించింది.\nతన కొడుకు అస్తమానమూ చట్రాయిలా\nకూర్చుని ఉండటంచూసి తండ్రి, \" నీభార్య\nఏమన్నా చెయ్యమంటుందేమో, కనుక్కుని\nపనులు చేసి పెట్టరా,” అని శ్రీవర్ధనుణ్ణి -\nహెచ్చరించాడు.\nఅతడు భార్యవద్దకు వెళ్ళి, \"ఏమన్నా\nపని ఉంటే చెప్పు, చేస్తాను,” అన్నాడు.\n\"పెద్దవాళ్ళు పనులు చెప్పాలి, చిన్న\nవాళ్ళు చెయ్యాలి. ఏమన్నా పని చెబుతా\nరేమో అత్తయ్యనడగండి,” అన్నది భార్య.\nశ్రీవర్ధనుడు తల్లిదగ్గిరికిపోయి, \"ఏమన్నా\nపని ఉంటే చెప్పమ్మా, చేస్తాను,” అన్నాడు.\n\"గుడ్డిదాన్ని నాకేం తెలుస్తుందిరా? మీ\nనాన్నను అడుగు,” అన్నది తల్లి.\n\"నా భార్యా, అమ్మా ఏమీ పనులు\nచెప్పటంలేదు. ఏంపని చెయ్యమంటావో\nనువే చెప్పు,\" అన్నాడు శ్రీవర్ధనుడు\nతండ్రితో.\n\"నా కర్మకొద్దీ పుట్టుకొచ్చావు! నేను\nనీకేం పని చెప్పేది? వెళ్ళి దేవుణ్ణి గురించి\nతపస్సు చెయ్యి. దేవుడనుగ్రహిస్తే ఏదైనా\nవరమన్నా ఇస్తాడు,” అన్నాడు తండ్రి\nప్రాణంవిసిగి.\nశ్రీవర్ధనుడు అడవికి పోయి తపస్సు\nప్రారంభించాడు. కొంతకాలానికి దేవుడు\nప్రత్యక్షమై, \" నీ తపస్సుకు మెచ్చాను. ఏం\nవరం కోరుతావో కోరుకో,” అన్నాడు.\n\" ఏంవరం కోరుకోమంటారో మా ఇంట్లో\nవాళ్ళను అడిగి వస్తాను. నువ్విక్కడే\nఉండు, దేవుడూ!",
            "book_page_end": 30,
            "నాయనా, నాకు కళ్ళు రావాలని\nదేవుణ్ణి అడగరా,": "న్నది.\nతరవాత భార్య అతన్ని అవతలికి పిలిచి,\n\"మనకు పిల్లలు కలగాలని కోరండి, ”\nఅని చెప్పింది.\nఅందరితోనూ, \" అలాగే, అలాగే, ” అని\nచెప్పి శ్రీవర్ధనుడు తాను తపస్సు చేసిన\nచోటికి పరిగెత్తుకు వచ్చాడు. కాని అక్కడ\nదేవుడు కనిపించలేదు. దేవుడి కోసం వెతు\nకుతూ అతను అడవి అంతా కలయ దిరు\nగుతూ, ఒకచోట తపస్సు చేసుకునే మునిని\nచూసి, \" అయ్యా, ఇంతకు ముందు\nనాకు ప్రత్యక్షమైన దేవుడు ఇటుగా గాని\nవచ్చాడా ?” అని అడిగాడు.\nఆ మాటకు ముని ఆశ్చర్యపడి శ్రీవర్ధ\nనుణ్ణి వివరా లడిగాడు. అంతా విని ఆ\nముని, \" దేవుడు ప్రత్యక్షమైతే ఏదో వరం\nఅడగక, ఆ దేవుణ్ణి ఉండమని నువు ఇంటికి\nవెళ్ళి వచ్చావా? ఎక్కడైనా పడి చావలేక\nపోయావూ?” అన్నాడు, దేవుణ్ణి ప్రత్యక్షం\nచేసుకున్నా డన్న అసూయ కొద్దీ.\nశ్రీవర్ధనుడు ముని చెప్పిన ప్రకారం\nఎక్కడైనా పడి చావ నిశ్చయించి చుట్టూ\nచూస్తే కొంత దూరంలో నిటారుగా ఉన్న\nఒక కొండ కనిపించింది. దానిపై నుంచి\nపడి చద్దామనుకుని శ్రీవర్ధనుడు ఆ కొండ\nమీదికి ఎక్కసాగాడు.\nమధ్య ప్రాంతంలో ఒక కోయవాడు\nకనిపించి, \"కొండపైన ఏమీ లేదే,\nఎందు కెక్కుతున్నావు ?” అని అడిగాడు.\n\"పైనుంచి కింద దూకి చావటానికి,”\nఅంటూ శ్రీవర్ధనుడు కోయవాడితో కథ అంతా\nసవిస్తరంగా చెప్పాడు.\nకోయవాడు అంతా విని, \" ఏం మనిషి\nవయ్యా? నిన్ను దేవుడు వరం కోరుకో\nమన్నాడు గాని దాన్ని తనతో చెప్పమన్నాడా?\nనువు చెప్పకపోతే దేవుడికి నీ కోరిక తెలీదా?\nవెళ్లు, ఇంటకి వెళ్లు. మీ అందరి కోరికలూ\nదేవుడే తీరుస్తాడు,"
        },
        {
            "title": "సజీవమైనమశీదు",
            "book_page_start": 31,
            "pdf_page_start": 45,
            "pdf_page_end": 46,
            "author": "చందమామ బృందం",
            "genre": "నీతి కథ",
            "moral": "దేవుడికి నిజమైన భక్తులు లేదా మతపరమైన సంస్థలు భౌతిక కట్టడాలలో కాక మానవుడి హృదయంలోనే ఉంటాయి.",
            "keywords": [
                "ఫకీరు",
                "సుల్తాను",
                "వైద్యం",
                "మసీదు",
                "మతభేదాలు"
            ],
            "characters": [
                "ఫకీరు",
                "సుల్తాను",
                "ముసల్మానులు",
                "హిందువులు"
            ],
            "locations": [
                "ఉత్తరదేశపు నగరం"
            ],
            "content": "ఉత్తరదేశంలో ఒక నగరాన్ని ఒక సుల్తాను\nఏలుతూండేవాడు. ఆ నగరంలోనే ఒక\nప్రసిద్ధుడైన ఫకీరు ఉండేవాడు. అతను\nవైద్యంలో సిద్ధహస్తుడు. అతని చేత్తో\nఇచ్చిన మందుకు తిరుగు ఉండేది కాదు,\nఎలాంటి కఠినవ్యాధులూ నయమయేవి.\nఅందుచేత రాజ్యంలోని ముసల్మానులూ,\nహిందువులూ కూడా అతని దగ్గిరికి వచ్చి\nమందు ' పుచ్చుకునేవారు.\nఫకీరు మందు లిచ్చినందుకు డబ్బు\nఅడిగేవాడు కాడు. కాని ధనికులు అతని\nవద్ద చికిత్సలు పొందినప్పుడు తమ శ క్తికొద్దీ\nడబ్బిచ్చేవాళ్ళు. రెండు మతాలకు చెందిన\nవాళ్ళూ అతని పైన అభిమానం చూపే\nవాళ్ళు. అతను కూడా అందరినీ ఒకే\nవిధంగా చూసేవాడు.\nకొంతకాలానికి ఫకీరు దగ్గిర చాలా డబ్బు\nపోగయింది. దాన్ని అతను ఏదైనా సత్కా\nర్యానికి వినియోగించ నిశ్చయించి, సుల్తాను\nవద్దకు వెళ్ళి, తనకు ఎక్కడైనా కొంత\nస్థలం ఇప్పించమని వేడుకున్నాడు.\nఫకీరు ఇల్లు వేసుకుంటాడు కాబోలు\nననుకుని సుల్తాను అతనికి కొంత స్థలం\nమంజూరు చేశాడు.\nఫకీరు తన వద్ద ఉన్న డబ్బు ఖర్చు\nచేసి, సుల్తాను మంజూరు చేసిన స్థలంలో\nఒక మసీదు కట్టించాడు. అతను కూడా\nఅస్తమానమూ ఆ మసీదులోనే ఉంటూ\nతన వైద్యవృత్తిని ఎప్పటిలా సాగించు\nకుంటూ వచ్చాడు.\nముసల్మానులు తండోపతండాలుగా\nఆ మసీదుకు వచ్చి, దైవప్రార్ధనలు చేసి,\nతమకు కావలిసిన మందులూ, మాకులూ\nఫకీరు వద్ద తీసుకుపోతూ వచ్చారు. కాని\nఫకీరు నివాసం మసీదు కావటం చేత\nహిందువులు మాత్రం అటుకేసి రావటం\nమానేశారు. వాళ్ళిప్పుడు ఫకీరు చేత చికి\nత్సలు కూడా పొందటం లేదు.\nఇది చూసి ఫకీరుకు విచారం కలిగింది.\nమసీదు కట్టటం పొరపాటయిందని తెలుసు\nకుని అతను ఒకనాడు పలుగు తీసుకుని,\nతాను కట్టించిన మసీదును తానే పడగొట్టి,\nఅక్కడ తాను నివసించటాని కొక గుడిసె\nవేసుకున్నాడు.\nఇది చూసి ముసల్మానులకు చాలా\nకోపం వచ్చింది. ఫకీరు మతద్రోహం చేశా\nడని వాళ్ళు తలపోశారు. వాళ్ళు వచ్చి,\nఫకీరు నిర్మించుకున్న గుడిసెను కూలదోసి,\nసుల్తాను దగ్గిర ఫిర్యాదు చేశారు.\nసుల్తాను ఫకీరును పిలిపించి, \"నేను\nమంజూరు చేసిన స్థలంలో మసీదు\nనిర్మించి, ఆ తరవాత దాన్ని పడగొట్టావుట,\nనిజమేనా ?\" అని అడిగాడు.\nనిజమే నన్నాడు ఫకీరు. ఇంత దారుణ\nమైన మతవిద్రోహం చేసినందుకు ఫకీరుకు\nశిరశ్ఛేద శిక్ష విధించాడు సుల్తాను.\nసుల్తాను అన్న మాట వింటూనే ఫకీరు\nరెండు చేతులూ పైకెత్తి విరగబడి\nనవ్వసాగాడు.\n\" నీకు మరణదండన విధిస్తే ఏడవ\nటానికి బదులు నవ్వుతున్నావేం?\" అని\nసుల్తాను ఫకీరు నడిగాడు.\n\" హుజూర్, నా రెండు చేతుల మధ్య\nఉన్న నా తల మసీదు ఆకారాన్ని పోలి\nఉన్నది. రాతి మసీదును పడగొట్టినందుకే\nనా తల తీయుస్తున్నారే, ఈ సజీవమైన\nమసీదును పడగొట్టినందుకు అల్లా మీ కేమి\nశిక్ష ఇస్తాడో గదా అని అనుకునేసరికి నాకు\nనవ్వు వచ్చింది,” అన్నాడు ఫకీరు.\nసుల్తాను కంగారుపడి, ఫకీరును తక్షణం\nవిడిచిపెట్టాడు. ఫకీరు ఎప్పటిలాగే అంద\nరికీ మందులిస్తూ, సుల్తాను ఇచ్చిన స్థలంలో\nచిన్న గుడిసె వేసుకుని సుఖంగా కాల\nక్షేపం చేశాడు.",
            "book_page_end": 32,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "రాజైన పేదవాడు",
            "book_page_start": 33,
            "pdf_page_start": 47,
            "pdf_page_end": 54,
            "author": "సి. మాధవరావు",
            "genre": "కాల్పనిక కథ",
            "moral": "పేదరికంలో ఉన్నా మంచి స్వభావంతో ఇతరులకు సాయం చేస్తే, అదృష్టం తప్పక కలిసివస్తుంది.",
            "keywords": [
                "మహ్మూద్",
                "పేదవాడు",
                "కోతి",
                "యువరాజు",
                "దుష్ట పిశాచి"
            ],
            "characters": [
                "మహమ్మద్",
                "కోతి/యువకుడు/పిశాచి",
                "సుల్తాను",
                "వజీరు",
                "జరీనా",
                "మాంత్రికుడు"
            ],
            "locations": [
                "కైరో నగరం",
                "రాజభవనం",
                "ఎడారి"
            ],
            "content": "కైరోనగరంలో మహ్మూద్ అనే నిరుపేద\nయువకు డుండేవాడు. అతని తండ్రి తోలు\nతిత్తిలో నీరు తెచ్చి ధనికుల దుకాణాల\nముందు చల్లి, ఆ విధంగా జీవయాత్ర\nసాగించాడు. మహ్మూద్ కాస్త పెరిగాక\nఅతను కూడా ఒక చిన్న తోలు తిత్తి తీసు\nకుని నీళ్ళు చేరవేసే పనిలో తండ్రికి\nసహాయపడుతూ వచ్చాడు.\nకొంతకాల మయాక మహ్మూద్ తండ్రి\nచనిపోయాడు. మహ్మూద్కు తండ్రి నుంచి\nదక్కిన ఆస్తి రెండు తోలుతిత్తులే.\nమహ్మూద్ తన తండ్రిలాగా దృఢశరీరి\nకాడు. తన తండ్రి చేసిన వృత్తి తనకు\nసాధ్యం కాదని తెలుసుకుని, అతను పగలు\nవీధుల వెంట తిరిగి బిచ్చమెత్తి, రాత్రిపూట\nమసీదు దగ్గిర, తోలుతిత్తులను తలగడగా\nపెట్టుకుని పడుకుని నిద్రపోతూ ఉండేవాడు.\nఅతను ముష్టిత్తిన డబ్బులు సరిగా తిండికే\nచాలేవి కావు. అందుచేత అతను ఎలాంటి\nసుఖాలూ ఎరగడు.\nఇలా ఉండగా మహ్మూద్కు ఒకనాడు\nఒక ధనికుడు అయిదు వెండి దిరహములు\nచేతిలో పెట్టాడు; ఏమంటే ఆ రోజు ఆ\nధనికుడు పుట్టిన రోజు. ఆ డబ్బుతో\nమహ్మూద్ గొప్పగా విందు భోజనం చేద్దా\nమనుకుని తిండి దుకాణాలున్న ప్రాంతం\nకేసి బయలుదేరాడు.\nదారిలో అతని కొక మనుషుల గుంపు\nకనిపించింది. అందరూ నవ్వుతూ అల్లరి\nచేస్తున్నారు. ఆ గుంపు మధ్య ఒక కోతిని\nపట్టుకుని ఒక మనిషి నడుస్తున్నాడు. ఆ\nకోతిని చూడగానే మహ్మూద్కు, అది ఉంటే\nతన జన్మకు ఇంకే వినోదమూ అక్కర్లేదని\nపించింది. అందుచేత అతను కోతి గలవాణ్ణి\nసమీపించి, తన వద్ద ఉన్న అయిదు\nదిరహములూ పెట్టి ఆ కోతిని కొన్నాడు.\nకోతిని సంపాదించాక మహ్మూద్కు కొత్త\nసమస్య వచ్చింది. దాన్ని తీసుకుని తాను\nమసీదు చాయలకు పోవటానికి లేదు. అందు\nచేత అతను తానెరిగిన ఒక పాడుపడిన\nఇంటికి పోయి, రాత్రికి అక్కడే పడుకుందా\nమనుకున్నాడు. మరొకటి ఆహార సమస్య.\nమహ్మూద్కు ఆ పూట తిండి లేదు. రేపటి\nనుంచీ అతను తన పొట్ట నించుకోవటంతో\nబాటు కోతిని కూడా పోషించాలి.\nఅయితే ఈ రెండో సమస్య మహ్మూద్\nఊహించని విధంగా తేలిపోయింది. అతను\nకోతితో బాటు పాడుపడిన ఇంట ప్రవేశించ\nగానే ఆ కోతి తన శరీరాన్ని కంపించటం\nమొదలు పెట్టి ఆకస్మికంగా ఒక యువ\nకుడుగా మారిపోయింది.\nఈ మార్పు చూసి నిర్ఘాంతపోయిన\nమహ్మూద్ ఆ యువకుడు, \" మహ్మూద్,\nపాపం, నువు నీ దగ్గిర ఉన్న డబ్బంతా పెట్టి\nనన్ను కొని, నీకు తిండి కూడా లేకుండా\nచేసుకున్నావు. ఊరికే దిగులుపడకు.\nఇదుగో, ఈ బంగారు దీనారం తీసుకుని\nఅంగడికి వెళ్ళి, మనిద్దరికీ మంచి భోజన\nపదార్థాలు పట్టుకురా,” అన్నాడు.\n\" నేను నిన్నెందుకు కొన్నాను? నువు\nఎవరు? ఎక్కణ్ణుంచి వచ్చావు? నీకేం\nకావాలి?” అని మహ్మూద్ ఆడిగాడు.\n\"ఈ ప్రశ్నలన్నీ వేస్తూ కూచోక వేగిరం\nతిండి పట్టుకురా. నాకు ఆకలి దహించుకు\nపోతున్నది. ఒక్కటి జ్ఞాపకం ఉంచుకో.\nనేను నీ అదృష్ట దేవతను. నా వల్ల నీకు\nధనమూ, కీర్తి, హెూదా అన్నీ వస్తాయి,”\nఅన్నాడా కోతి యువకుడు.\n.\nమహ్మూద్ దుకాణాల వద్దకు పరిగెత్తి\nపోయి ఖరీదైన తినుబండారాలు ఎన్నో\nతెచ్చాడు. వాటిని ఇద్దరూ తిన్నారు. అది\nమహ్మూద్ ప్రాణానికి మహత్తరమైనవిందు.\nకడుపునిండా తిన్నాక ఇద్దరూ పడుకుని\nనిద్రపోయారు.\nమర్నాడు ఉదయం కోతి యువకుడు\nమహ్మూద్, \" మనకీ పాడుపడిన కొంపలో\nఉండే ప్రారబ్ధమేమిటీ? డబ్బిస్తాను, మంచి\nభవంతిగా చూసి బాడుగకు మాట్లాడిరా,”\nఅంటూ ' బోలెడంత బంగారం ఇచ్చాడు.\nవాళ్ళు ఉండటానికి గొప్ప భవనమూ,\nవాళ్ళు ధరించటానికి మేలైన దుస్తులూ\nఏర్పాటయాయి. మహ్మూద్ స్నానశాలకు\nవెళ్ళి వచ్చి కొత్త బట్టలు ధరిస్తే రాజ\nకుమారుడిలాగా ఉన్నాడు.\n\"చూడు, మహ్మూద్, నీకు చంద్ర\nబింబంలాటి రాజకుమార్తె దొరికేటట్టయితే\nపెళ్ళాడతావా?” అని కోతి యువకుడు\nఅడిగాడు.\n\"తప్పక పెళ్ళాడతాను,” అన్నాడు\nమహ్మూద్ ధైర్యంగా.\n\"అయితే ఈ పొట్లం తీసుకుపోయి\nఈ నగరపు సుల్తానుకు కానుక ఇచ్చి,\nఏమి కావాలని ఆయన అడిగితే, ఆయన\nకుమార్తె నిచ్చి పెళ్ళి చెయ్యమని అడుగు.\nఆ పిల్ల నీకు రాసిపెట్టి ఉన్నది. అందుచేత\nసుల్తాను నిన్ను తన అల్లుణ్ణి చేసుకోవటానికి\nఒప్పుకుంటాడు,” అన్నాడు కోతి యువకుడు.\nమహ్మూద్ బయలుదేరి రాజభవనానికి\nవెళ్ళాడు. ద్వారపాలకులు అతని దుస్తులు\nచూసి గొప్పవాడనుకుని, అతను సుల్తాను\nగారికి కానుక సమర్పించుకోవటానికి వచ్చా\nడని తెలిసి లోపలికి పోనిచ్చారు.\nమహ్మూద్ సుల్తానుకు సలాం చేసి తాను\nతెచ్చిన పొట్లం అందిస్తూ, 'ఈ కానుక తమ\nఘనతకు తగినది కాదు. నా పేదరికానికి\nతగినటువంటిది. దయచేసి స్వీకరించండి,”\nఅని చెప్పాడు.\nసుల్తాను దాన్ని అందుకుని, అక్కడే\nవున్న ప్రధాన వజీరు కిచ్చాడు. ఆ పొట్లం\nవిప్పి చూస్తే అందులో చక్రవర్తులు ధరించ\nదగిన రత్నాభరణా లున్నాయి. సుల్తాను\nవాటిని చూసి నిర్ఘాంతపోయి, \" నీ కానుకను\nస్వీకరించాం. దీనికి ప్రతిగా ఏం కోరు\nకుంటావో కోరుకో,” అన్నాడు.\n\" నేను వేరే బహుమానా లేవీ కోరను.\nతమ కుమార్తెను నా కిచ్చి వివాహం\nచెయ్యండి,” అన్నాడు మహ్మూద్.\nసుల్తాను మహ్మూద్ కేసి చాలాసేపు\nచూసి, తన వజీరు కేసి తిరిగి, \"నా కేమీ\nఅభ్యంతరం క న ప డ లేదు. నీ సలహా\nఏమిటి?” అన్నాడు.\nవజీరు తల ఊపి, \"అమ్మాయిని చేసు\nకోవటానికి అర్హుడిలాగే కనిపిస్తాడు. అయినా\nఒక చిన్న పరీక్ష పెడితే బాగుంటుందని\nతోస్తున్నది,” అన్నాడు.\n\"ఏం పరీక్ష?” అని సుల్తాను వజీరు\nనడిగాడు.\n\"మన వద్ద ఉన్న పెద్ద వజ్రం ఇతనికి\nచూపించి, అమ్మాయికి కానుకగా అలాటిది\nమరొకటి తెమ్మందాం,” అన్నాడు వజీరు.\nమహ్మూద్ సుల్తానుగారి వద్ద ఉండే\nపెద్ద వజ్రాన్ని చూడగానే హతాశుడై\nపోయాడు. అది అపురూపమైన వజ్రం.\nఅతను దాన్ని శ్రద్ధగా పరిశీలించి, పైకి తన\nజంకు తెలియ రాకుండా,\" ఇలాటిదే\nమరొకటి తెచ్చి రేపు తమ దర్శనం చేసు\nకుంటాను,” అని బింకంగా వచ్చేశాడు.\nఅతను రాగానే కోతి యువకుడు, \"నువు\nవెళ్లినపని ఏమయింది?” అని అడిగాడు.\nమహ్మూద్ జరిగినదంతా అతనికి\nచెప్పాడు. సుల్తాను కోరిన వజ్రం లాంటివి\nపది ఇస్తానన్నాడు కోతి యువకుడు. అతను\nఅన్నంత పనీ చేశాడు. మర్నాడు ఉదయం\nమహ్మూద్ పావురాయి గుడ్లంత ప్రమాణం\nగల మేలు రకం వజ్రాలు పది తీసుకుని\nసుల్తాను వద్దకు వెళ్లి, \"తమరు కోరినటు\nవంటి వజ్రాలు నా దగ్గిర, ఒకటి కాదు, పది\nదొరికాయి. అందుచేత పదీ తెచ్చాను.\nఅందులో మీకు నచ్చినవి ఉంచుకుని,\nమిగతావి పారెయ్యండి,” అన్నాడు.\nసుల్తాను ఏం చేద్దామన్నట్టు వజీరు కేసి\nచూశాడు. పెళ్లికి ఒప్పుకోమన్నట్టు వజీరు\nతల ఊపాడు. సుల్తాను కాజీనీ, సాక్షులనూ\nపిలిపించి, తన కుమార్తెను మహ్మూద్\nకిచ్చి వివాహం చేసినట్టు పత్రం రాయిం\nచాడు. మహ్మూద్ ఆ పత్రాన్ని తీసుకుని\nఇంటికి వచ్చి కోతి యువకుడికి చూపాడు.\n\" నేను చెప్పలేదా? నా సహాయంతో\nనువు సుల్తాను కుమార్తెను పెళ్ళాడావు.\nకనక నాకొక్క చిన్న ప్రత్యుపకారం చేసి\nపెట్టాలి,” అన్నాడు కోతి యువకుడు.\n\"ఉపకారమా? నా ప్రాణం అడిగినా\nఇస్తాను,” అన్నాడు మహ్మూద్.\n\"నీ భార్య కుడిచేతికి ఒక బాహుబంధం\nఉన్నది. ఇవాళ రాత్రి మిమ్మల్నిద్దరినీ గది\nలోకి పంపగానే ఆ బాహుబంధం అడిగి\nతీసుకుని తెచ్చి నాకిచ్చి, ఆ తరవాతనే\nనువ్వామెతో దాంపత్యం ప్రారంభించాలి.\nఆ బాహుబంధం నా చేతిలో ఉంచేదాకా\nనువ్వామెను తాకనైనా తాకరాదు. ఇదే\nనా కోరిక,” అన్నాడు కోతి యువకుడు.\n\" నేనడిగితే నా భార్య నిరాకరించ దను\nకుంటాను. ఆ బాహుబంధం తెచ్చి నీకిచ్చిన\nదాకా ఆమెను పర స్త్రీగానే చూస్తాను,\" అని\nమహ్మూద్ మాట ఇచ్చాడు.\nఆ రాత్రి సుల్తానుకుమార్తె పడకగది\nలోకి రాగానే మహ్మూద్, ఆమె కుడి చేతికి\nఉన్న బాహుబంధం తనకు కావాలన్నాడు.\n\"కావలిస్తే తీసుకోండి. అది ఏమంత\nవిలువగలదికాదు. నా చిన్నతనంలో మా\nదాది కట్టిన తాయత్తు అందులో ఉన్నది,”\nఅంటూ సుల్తాను కుమార్తె తన బాహు\nబంధం విప్పి మహ్మూద్ కిచ్చింది.\n“ఇప్పుడే వస్తాను,\" అంటూ మహ్మూద్\nఅతి వేగంగా తమ ఇంటికి వెళ్ళి, ఆ\nబాహుబంధాన్ని కోతి యువకుడి కిచ్చి,\nవెంటనే రాజసౌధానికి తిరిగి వచ్చాడు.\nఅతను తన పడక గదిలోకి అడుగు పెడు\nతూండగానే అతనికేదో మైకం వచ్చినట్ట\nయింది. కళ్ళు చీకట్లు కమ్మాయి. అతను\nమూర్ఛపోయాడు. అతనికి తిరిగి స్పృహ\nతెలిసేసరికి, అతను తన పాత చింకి\nదుస్తులతో ఆ పాడుపడిన ఇంట్లో కటిక\nనేలపైన మట్టిలో పడిఉన్నాడు. కోతిగాని,\nకోతి యువకుడు గాని కనిపించలేదు.\nసుల్తానూ, సుల్తాను కుమార్తే, తన\nవివాహమూ, రాజభవనమూ, సమస్తమూ\nఒక కలలాగా తోచింది.\nమహ్మూద్ మతిపోయిన వాడిలాగా కైరో\nనగరవీధుల వెంట తిరగనారంభించాడు.\nఒక చోట వీధిపక్కన ఒక జ్యోతిషమాంత్రి\nకుడు చతికిలబడి కూర్చుని ఉన్నాడు.\nఅతని ముందేవో కాగితాలూ, ప్రశ్న పరి\nకరాలూ ఉన్నాయి. ఆ మనిషిని చూడగానే\nమహ్మూద్కు ప్రాణం లేచివచ్చినట్టయింది.\nఅతనా మాంత్రికుడి కెదురుగా కూర్చుని\nతన జాతకం చెప్పమన్నాడు.\nఆ మాంత్రికుడు మహ్మూద్ కేసి చుర\nచురా చూసి, \"భార్యను పోగొట్టుకున్న\nవాడివి నువేనా?” అని అడిగాడు.\n\"అవును,” అన్నాడు మహ్మూద్\nఆత్రంగా.\n\"అమాయకుడా, నువు కొన్న కోతి\nమనిషికూడా కాదు, ఒక దుష్టపిశాచి. వాడు\nనిన్ను చక్కగా ఉపయోగించుకున్నాడు.\nఆ దుర్మార్గుడు సుల్తాను కుమార్తె పైన\nఏనాడో కన్నువేశాడు. కాని ఆమె చేతికి\nతాయెత్తు ఉండటంచేత వాడామెను ఏమీ\nచెయ్యలేకపోయాడు. ఆ తాయెత్తు కాజెయ్య\nటానికి వాడు నిన్ను ఉపయోగించి ఆమెను\nకాజేసుకుపోయాడు. కాని ఆ పిశాచిని\nనిర్మూలించవచ్చు ననుకుంటాను,” అని\nఆ మాంత్రికుడు ఒక కాగితం మీద అర్థం\nలేని గీతలేవో గీసి మహ్మూద్ చేతికిస్తూ,\n\" ఈ కాగితం పట్టుకుని నేను చెప్పే స్థలానికి\nవెళ్ళు. అటుగా ఒక తండా వస్తుంది.\nఆ తండాకు నాయకుడైనవాణ్ణి గుర్తించి,\nఅతనికి ఈ కాగితం ఇయ్యి, నాకిప్పుడు\nనువ్వేమీ ఇవ్వనక్కర్లేదు. నీపని సానుకూల\nమైన తరవాత ఇద్దువుగాని,” అన్నాడు.\nమాంత్రికుడు చెప్పిన చోటికి దారీ,\nగుర్తులూ తెలుసుకుని ఆ రాత్రికి మహ్మూద్\nఅక్కడికి చేరుకున్నాడు. అదొక ఎడారి\nప్రదేశం. ఎక్కడ చూసినా గడ్డి ఎత్తుగా\nపెరిగి ఉన్నది. అతను ఒక చోట కూర్చుని\nఆలకించాడు. అంతటా పక్షులు పరిగెడు\nతున్నట్టు ధ్వనులు వినిపించాయి, కాని\nకంటి కేమీ కనిపించలేదు. అంతకంతకూ\nఅతనికి భయం ముంచుకొస్తున్నది.\nఇంతలో దూరంగా కాగడాలు కనిపిం\nచాయి. పట్టుకున్నవాళ్ళు కనిపించలేదు.\nఅసంఖ్యాకమైన కాగడాలు గాలిలో తేలి\nవస్తున్నట్టున్నది. కొంచెం దగ్గిరికి వచ్చాక\nఆ కాగడాల నడిమధ్యను ఒక సింహాసనం\nమీద కూర్చుని ఒక వ్యక్తి కనిపించాడు.\nఆవ్యక్తితన కేసే చూస్తూండటం గమనించి,\nమహ్మూద్ ఆయనకు కాగితం అందించాడు.\nఆయన కాగితం చదివిచూసుకుని, కాగ\nడాలను ఆపి, ఎవరినో అదృశ్యవ్యక్తిని\nపిలిచి, \"అత్రాష్, నువు కైరోకి వెళ్ళి\nఫలాని పిశాచిని గొలుసులతో బంధించి\nపట్టుకురా!” అని ఆజ్ఞాపించాడు.\nఒక గంట లోపల కోతి యువకుడు\nగొలుసులతో బంధించబడి అక్కడ ప్రత్యక్ష\nమయాడు. అదృశ్య వ్యక్తుల నాయకుడు\nఅతన్ని, \" ఈ మనిషి నోటి ముందరి ముద్ద\nఎందుకు కాజేసి, కబళించావు?\" అని\nఅడిగాడు.\n\"ఆ ముద్దను నే నింకా కబళించలేదు.\nఅది నా కోసం తయారుచేసుకున్న ముద్దే!”\nఅన్నాడు కోతి యువకుడు.\n\"అతని బాహుబంధం వెంటనే అతనికి\nఇచ్చెయ్యి,” అన్నాడు నాయకుడు.\n\"దాన్ని నా దగ్గిర నుంచి ఎవరూ తీసు\nకోలేరు,” అంటూ కోతి యువకుడు తన\nనోరు తెరిచి బాహుబంధాన్ని మింగేశాడు.\nమరుక్షణమే నాయకుడు అతని నెత్తిన\nచెయ్యి పెట్టి అణగ నొక్కాడు. కోతి యువ\nకుడు అణగారిపోయి, చివరకు కాయపగిలి\nనట్టు పగిలిపోయాడు. తరవాత నాయకుడి\nఆజ్ఞ ప్రకారం ఒక అదృశ్య వ్యక్తి కోతి\nయువకుడి శిథిలాలలో నుంచి బాహు\nబంథాన్ని తీసి మహ్మూద్ చేతిలో పెట్టాడు.\nమహ్మూద్ ఆ బాహుబంధాన్ని చేత పట్టు\nకున్న మరు క్షణం దృశ్యం మారిపోయింది.\nస్పృహ పోక పూర్వంలాగే అతను సుల్తాను\nగారి భవనంలో పడక గదిలో ఉన్నాడు.\nసుల్తాను కుమార్తె శయ్యమీద పడుకుని\nనిద్రపోతున్నది. అతను ఆమె చేతికి బాహు\nబంధం కట్టగానే ఆమె లేచి కూర్చున్నది.\nఈసారి అతనికి మరొక కల నుంచి మేలు\nకున్నట్టుగా ఉన్నది. మర్నాడు అతన్ని\nగాని, అతని భార్యను గాని ఎవరు కూడా,\n\"మీ రీ రెండు రోజులూ ఏమయారు ?”\nఅని అడగలేదు.\nఇక మహ్మూద్కు ఎలాటి చిక్కులూ\nఏర్పడలేదు. అతను సుల్తాను కుమార్తెతో\nసుఖంగా కాపరం చేస్తూ, సుల్తానుకు వేరే\nమగపిల్లలు లేనందున, ఆయన అనంతరం\nతానే కైరోకు సుల్తానయాడు.",
            "book_page_end": 40,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "కాలుడితపస్సు",
            "book_page_start": 41,
            "pdf_page_start": 55,
            "pdf_page_end": 56,
            "author": "టి. అప్పలాచార్యులు",
            "genre": "పురాణం",
            "moral": "భగవంతుని వరాల కంటే తపస్సు ద్వారా సాధించిన శక్తి గొప్పది. ఒకరి కష్టాన్ని ఇతరులు పంచుకుంటే దాని ఫలం అనుభవించవచ్చు.",
            "keywords": [
                "కాలుడు",
                "తపస్సు",
                "దేవుడు",
                "ఇంద్రుడు",
                "ఇక్ష్వాకు"
            ],
            "characters": [
                "కాలుడు",
                "బ్రహ్మ",
                "ఇంద్రుడు",
                "యముడు",
                "ఇక్ష్వాకు",
                "బ్రాహ్మణులు"
            ],
            "locations": [
                "పుష్కర తీర్థం",
                "హిమాలయాలు",
                "స్వర్గం"
            ],
            "content": "కాలు డనే ఒక బ్రాహ్మణుడు పుష్కర\nతీర్థానికి వెళ్లి అక్కడ రెండువందల ఏళ్ళ\nపాటు అహోరాత్రాలు తపస్సు చేశాడు.\nఆయన తల నుంచి కోటిసూర్యులతో సమాన\nమైన తేజస్సు వెలువడింది. అప్పుడు బ్రహ్మా,\nఇంద్రుడూ వచ్చి, \"నీ తపస్సుతో ఎందు\nకిలా లోకాలన్నీ దగ్ధం చేస్తావు ? నీకేం వరం\nకావాలో కోరుకో,” అన్నారు.\n\" తపస్సు మీద తప్ప మరి దేనిమీదికీ\nనా మనస్సు పోరాదన్నదే నేను కోరే వరం,\"\nఅన్నాడు కాలుడు.\n\"అలా కాదు, మేం నీకు ఏదో ఒక వరం\nఇస్తాం కోరుకో,” అని వాళ్ళు వేధించుకు\nతినేసరికి, కాలుడు పుష్కర తీర్థాన్ని విడిచి\nపెట్టి, హిమాలయాల ఉత్తర పార్శ్వానికి\nవెళ్లి, అక్కడ మళ్లీ తపస్సే సాగించాడు.\nఅప్పుడు దేవతలు కాలుడి వద్దకు\nయముణ్ణి పంపారు. యముడు వచ్చి కాలు\nడితో, \"బ్రాహ్మడా, మనుడు లింతకాలం\nజీవించరు. లోక మర్యాద ప్రకారం నీ\nప్రాణాలు వదిలెయ్యి,” అని అడిగాడు.\n\" నా ఆయువు పూర్తి అయితే నన్నెం\nదుకు తీసుకుపోవు ? నా ప్రాణాలను నేనే\nవదిలి ఆత్మహత్య చేసుకోమంటావురా?”\nఅన్నాడు కాలుడు.\nకాలుడి ప్రాణాలు తీసే శక్తి లేక\nయముడు తన పాశాన్ని భుజాన వేసుకుని\nవచ్చిన దారి పట్టాడు.\nఇంద్రుడు, ఏం చెయ్యటానికీ పాలుబోక,\nకాలుణ్ణి అమాంతంగా ఎత్తి తీసుకుపోయి\nస్వర్గంలో పెట్టాడు. స్వర్గసుఖాలు కళ్ళారా\nచూసి కాలుడి బుద్ధి మారుతుందని ఇంద్రుడి\nఆశ. కాని ఆ ఆశ ఫలించలేదు. స్వర్గంలో\nకూర్చుని కూడా కాలుడు తపస్సే చేశాడు.\nతరవాత ఇంద్రు డాయన పక్కన చేరి,\n\" ఏదన్నా వరం కోరుకో,” అని మంచిగా\nసలహా ఇవ్వసాగా డు. ఆ సమయంలో\nఇక్ష్వాకు ఆటుగా వచ్చి, సంగతి తెలుసు\nకుని, \"అయ్యా, నీకు దేవతల నుంచి\nవరం పొందటం ఇష్టం లేకపోతే నన్ను\nవరం కోరు, ఇస్తాను,” అన్నాడు.\n\"దేవతల వరాలనే నిరాకరించే వాడికి\nవరమిచ్చేటంత సమర్థుడివా?” అని కాలుడు\nఇక్ష్వాకు నడిగాడు.\n\"నిజమే, నేను సమర్థుణ్ణికాను, నువు\nసమర్థుడివి. అందుచేత నువే నాకు వర\nమియ్యి,” అన్నాడు ఇక్ష్వాకు.\n\" అయితే నీకేం కావాలో కోరుకో,\"\nఅన్నాడు కాలుడు.\nతాను బ్రాహ్మణుడికి దానం ఇవ్వదగిన\nక్షత్రియుడై ఉండి, బ్రాహ్మణుడినుంచి\nదానం ఎలాగ్రహించటమా అని ఇక్ష్వాకు\nతటపటాయించాడు.\nఇద్దరు బ్రాహ్మణులు వివాదపడుతూ\nవచ్చి రాజును తీర్పు చెప్పమన్నారు.\n\"రాజా, నేనీ బ్రాహ్మడి నుంచి దక్షిణతో\nసహా ఆవును దాసం పట్టాను. ఆ ఆవునే\nనానుంచి దానంగా పుచ్చుకోమంటే\nఈ బ్రాహ్మడు పుచ్చుకోనంటున్నాడు. ఇదేం\nన్యాయం?” అన్నాడు మొదటి బ్రాహ్మడు.\n\"నే 'నెప్పుడూ దానం పట్టినవాణ్ణి కాను.\nనాకా ఆవు అవసరంలేదు. తీసుకోమని బల\nవంతం చేస్తాడు. ఇదేం న్యాయం?”\nఅన్నాడు రెండో బ్రాహ్మడు.\nరెండో బ్రాహ్మడిదే న్యాయమని ఇక్ష్వాకు\nతీర్పు చెప్పాడు. వెంటనే ఇంద్రుడు\nఇక్ష్వాకుతో, \"ఈ బ్రాహ్మణుణ్ణి వరం అడిగి,\nఆయన ఇస్తానంటే నీవు తీసుకోకుండా\nఉన్నావు. అదేం న్యాయం?” అన్నాడు.\nఇక్ష్వాకు ఆ మాటకు జవాబు చెప్పలేక\nకాలుడితో, \"స్వామీ, నీ తపఃఫలంలో సగం\nనాకియ్యి,” అని కోరాడు. సరేనన్నాడు\nకాలుడు. అలా పొందిన తపశ్శక్తితో ఇక్ష్వాకు\nఅన్నిలోకాలకూ సంచారం చెయ్యగలిగాడు.",
            "book_page_end": 42,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "దేవుడికిపరీక్ష",
            "book_page_start": 43,
            "pdf_page_start": 57,
            "pdf_page_end": 59,
            "author": "ఎం. ముంతాజ్ బేగం",
            "genre": "నీతి కథ",
            "moral": "దేవుడి శక్తిని ప్రశ్నించడం మూర్ఖత్వం. నమ్మకంతో ఉంటే ఆపదలో కూడా రక్షణ దొరుకుతుంది.",
            "keywords": [
                "భక్తుడు",
                "సుబ్బయ్య",
                "దేవుడి పరీక్ష",
                "దొంగలు",
                "కాకరకాయ వేపుడు"
            ],
            "characters": [
                "భక్తుడు",
                "సుబ్బయ్య",
                "సుబ్బయ్య భార్య",
                "దొంగలు",
                "గ్రామదేవత"
            ],
            "locations": [
                "రామన్న పాలెం గ్రామం",
                "మర్రిచెట్టు"
            ],
            "content": "ఒక ఊళ్ళో ఒక గొప్ప భక్తుడుండేవాడు.\nఆయన ఊరూరూ తిరిగి ప్రజలకు దేవుడి\nమహిమలను గురించి బోధ చేస్తూ ఉండే\nవాడు. ఒకరోజు ఆ భక్తుడు రామన్న\nపాలెం అనే గ్రామంలో ఈ విధంగా ఉప\nన్యాసం చేశాడు :\nదేవుడు తాను పుట్టించే ప్రతి ప్రాణికీ\nఆహారం సిద్ధంగా ఉంచుతాడు. అప్పుడు\nపుట్టిన బిడ్డకు సైతం తల్లిపాలు సిద్ధంగా\nఉంటాయి. చీమలాటి సూక్ష్మ ప్రాణికి\nకూడా దేవుడు తిండి అందిస్తాడు. ఏ ఒక్క\nజీవినీ తిండిలేక చావనివ్వడు ; ప్రతి ప్రాణినీ\nఏదోవిధంగా తిండి తినిపిస్తాడు. ఎవరన్నా\nతిననని మూర్ఖస్తే తన్ని మరీ తినిపిస్తాడు.\nసందేహంలేదు.\nఈ విధంగా భక్తుడు ఉపన్యాసం చేస్తూ\nఉంటే జనం ఆనందంగా వింటున్నారు.\nవారిలో సుబ్బయ్య అనే వాడికి మాత్రం\nఈ ఉపన్యాసం నచ్చలేదు. అతను జనం\nమధ్య లేచి నిలబడి భక్తుడితో, \"స్వామీ,\nమీరు చెప్పేది మరీ విడ్డూరంగా ఉన్నది.\nతిననని భీష్మించుకు కూర్చున్న వాణ్ణి దేవుడు\nఎలా తినిపించగలడు?” అన్నాడు.\n“దేవుడికి అదెంతపాటిపని, నాయనా?”\nఅన్నాడు భక్తుడు.\nసుబ్బయ్య చాలా మొండివాడు. అతను\nఆరోజు నుంచి తిండి తినకుండా ఉండ\nటానికి నిశ్చయించాడు; దేవుడు తన చేత\nఎలా తినిపిస్తాడో చూతామనుకున్నాడు.\nఅతను ఇంటికి వెళ్ళగానే, భార్య అతన్ని\nభోజనానికి రమ్మన్నది.\n\"నాకు ఆకలి లేదు. నేను భోజనం\nచెయ్యను,” అన్నాడు సుబ్బయ్య.\n\"మీ కిష్టమని కాకరకాయ వేపుడు\nచేశాను. అంత ఆకలి లేకపోతే కొంచెం\nతినండి,\" అన్నది భార్య.\n\"తిననంటూంటే నీకుకాదూ?” అని\nసుబ్బయ్య భార్య పైన ఎగిరిపడ్డాడు.\nపిల్లలు అన్నాలు తింటూ తాము తినేది\nసుబ్బయ్యనోట బలవంతాన పెట్టబోయారు.\nఇంటి దగ్గిర ఉంటే తన దీక్ష సాగదనుకుని,\nసుబ్బయ్య ఇంటి నుంచి బయలుదేరి, ఊరి\nపొలిమేర వద్దకు చేరి, అక్కడ ఒక చెట్టు\nకింద కూర్చున్నాడు.\nఆ ఊళ్ళోనే ఒక ఇంటివారి కోడలికి\nదయ్యం పట్టింది. భూతవైద్యుడు వచ్చి,\nమంత్రాలు చదివి, కుంభం దిగదుడుపుతీసి,\nదాన్ని ఊరి పొలిమేర దగ్గిర వున్న మర్రి\nచెట్టు కింద పెట్టించమని చెప్పాడు. ఇంటి\nవాళ్ళ నౌకర్లు ఆ వంటకా లన్నింటినీ తెచ్చి,\nసుబ్బయ్య కూర్చున్న చోటికి కొంచెం\nఎడంగావున్న ఒక మర్రిచెట్టు కింద పెట్టి\nవెళ్ళిపోయారు.\nసుబ్బయ్యకు ఆకలి దహించుకు\nపోతున్నది. వంటకాల వాసనకొట్టి అతనికి\nనోరూరుతున్నది. అయినా దేవుణ్ణి పరీక్షిం\nచటం కోసం అతను తన మనసును నిగ్ర\nహించుకుని అలాగే కూర్చున్నాడు.\nరాత్రి చాలా పొద్దుపోయింది. అర్ధరాత్రి\nగడిచాక మూడో ఝాములో కొందరు\nదొంగలు, తాము పక్క గ్రామాల్లో దొంగి\nలించిన సొత్తు పంచుకోవటానికి అక్కడికే\nవచ్చారు. మంచి వంటకాల వాసన వాళ్ళకు\nకూడా తగిలింది.\n\"ఇక్కడ ఈ పిండివంటలూ భోజ\nనమూ ఎలా వచ్చాయి?” అని కొందరు\nదొంగలు అన్నారు.\n\"ఎలా వస్తేనేం? కడుపు నిండా\nతినేద్దాం. ఏమిటా చచ్చు సందేహాలు?”\nఅన్నారు మరికొందరు.\n\"తొందరపడకండి. మనని చంపి మన\nడబ్బు కాజెయ్యటానికి ఎవరైనా దుర్మా\nర్గులు విషం కలిపిన ఆహారం ఇక్కడ పెట్టి\nఉండవచ్చు. అలా చేసినవాళ్ళు దగ్గిర\nలోనే ఉంటారు. వెతకండి,\" అన్నారు\nఇంకొందరు దొంగలు.\nవాళ్ళు త్వరలోనే, అంత దూరంలో\nచెట్టు కింద నిశ్చలంగా కూర్చుని ఉన్న\nసుబ్బయ్యను చూశారు.\nదొంగలంతా బిలబిల మంటూ పోయి\nసుబ్బయ్యను చుట్టుముట్టి, \"ముచ్చు\nవెధవా! మమ్మల్ని చంపి మా డబ్బు\nకాజెయ్యటానికి ఇక్కడ చీకట్లో మాటువేసి\nకూర్చున్నావా? నువే తిను నీ విషపు\nతిండి!” అన్నారు.\n\" నాకేమీ తెలీదు. నేను తినను !”\nఅన్నాడు సుబ్బయ్య.\nసుబ్బయ్య తిననంటే తిననని మొండి\nకెత్తటం చూసి దొంగల అనుమానం\nమరింత దృఢపడింది.\nవాళ్ళు సుబ్బయ్యను చావగొట్టి, బల\nవంతాన ఆ వంటకాలు అతని నోట\nగుక్కారు. వాటిని సుబ్బయ్య తిన్నాడు.\nసుబ్బయ్య చావకపోవటం చూసి దొంగలు\nఅతనికి పెట్టటం మానేసి, కుంభం అంతా\nతామే తినేసి తమ పని ముగించుకుని\nవెళ్ళిపోయారు.\nదేవుడే నెగ్గాడు గదా అనుకుని\nసుబ్బయ్య ఆ చీకట్లో పడి తిన్నగా ఇల్లు\nచేరుకున్నాడు.",
            "book_page_end": 45,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "టెంకాయదొంగ",
            "book_page_start": 46,
            "pdf_page_start": 60,
            "pdf_page_end": 62,
            "author": "ఎన్. ఆనందవర్మ",
            "genre": "హాస్యం/నీతి కథ",
            "moral": "ఉద్యోగులను న్యాయంగా చూసుకోకపోతే, యజమానికే నష్టం. దైవభక్తి పేరుతో స్వార్థం చూపడం తప్పు.",
            "keywords": [
                "టెంకాయదొంగ",
                "సిద్ధిగాడు",
                "పెదరామయ్య",
                "గ్రామదేవత",
                "జీతం"
            ],
            "characters": [
                "పెదరామయ్య",
                "సిద్ధిగాడు",
                "దొంగ",
                "గ్రామదేవత"
            ],
            "locations": [
                "గ్రామం",
                "తోట",
                "బావి"
            ],
            "content": "ఒక గ్రామంలో పెదరామయ్య అనే\nభూస్వామి సిద్దిగాడనేవాణ్ణి నాలుగు రూపా\nయల - నెల జీతంమీద తోట మాలిగా\nపెట్టుకుని, వాడి చేత తోట వేయించాడు.\nఅందులో అరటి చెట్లూ, మామిడి చెట్లూ,\nకొన్ని కొబ్బరి చెట్లూ నాటారు. కూర\nగాయలు కూడా వేశారు.\nకాలక్రమాన తోట పెరిగి వచ్చింది. తన\nజీతం కాస్త పెంచమని సిద్దిగాడు భూస్వా\nమిని అడిగాడు.\n\"అప్పుడేనా? అంత తొందరపడకు.\nకొబ్బరిచెట్లు కాపుకు రానీ, చూద్దాం,”\nఅన్నాడు పెదరామయ్య.\nకొబ్బరి చెట్లకు కూడా గెలలుపడ్డాయి.\nతన జీతం మరి రెండు రూపాయలైనా పెంచి\nతీరాలని సిద్దిగాడు పట్టుబట్టాడు.\n\"పోరాపో! ఇప్పుడు నీకు తోట పని\nఏమంత ఉన్నదని? నీ జీతం ఒక్క దమ్మిడీ\nకూడా పెంచను. ఇష్టముంటే ఉండు, లేక\nపోతే పని మానేసి వెళ్ళిపో,” అన్నాడు\nయజమాని.\nసిద్ధిగాడు చిక్కులో పడ్డాడు. వాడు\nతోటకు చెయ్యవలిసిందంతా అదివర కే\nచేశాడు. ఇక చెయ్యవలిసిన కష్టమైన పని\nఏదీలేదు. ఆ సంగతి తెలిసే యజమాని\nఅంత ధీమాగా ఉన్నాడు. ఇంతకాలమూ\nఒళ్ళు దాచుకోకుండా, న్యాయంగా పని\nచేసిన సిద్దిగాడు. ఇకనుంచీ దొంగతనానికి\nధిగదలిచాడు.\nవాడు ప్రతి రాత్రీ తోట నుంచి రెండేసి\nటెంకాయలు దొంగతనం చేస్తూ వచ్చాడు.\nమూడు రోజులు గడిచేసరికల్లా పెద\nరామయ్యకు కొబ్బరికాయలు పోతున్నట్టు\nఆచూకీ తెలిసింది, కాని దొంగ ఎవరో\nతెలియలేదు. ఆయన సిద్దిగా అడిగి\nచూశాడు. కొబ్బరి కాయలు పోతున్నాయని\nగాని, దొంగ ఫలానా అని గాని తనకు తెలియ\nదన్నాడు సిద్దిగాడు.\n\"సరే, రాత్రిపూట తోటలో కాపలా\nఉండి, దొంగను పట్టుకో,” అన్నాడు\nయజమాని.\n\"రెండు రూపాయలు జీతం పెంచండి,\nఅలాగే రాత్రింబవళ్ళు కూడా కాపలా\nవుండి దొంగను పట్టుకుని మీకు ఒప్ప\nజెబుతాను,” అన్నాడు సిద్దిగాడు.\n\"అదేమీ కుదరదు. నేనే కాపలా\nఉంటాలే,” అని పెదరామయ్య అప్పటి\nకప్పుడే గ్రామదేవత గుడికి వెళ్ళి, \"తల్లీ,\nటెంకాయ దొంగను ఈ రాత్రి నా కంట\nపడేస్తివా రేపు నీ కొక మేక నిస్తాను,” అని\nదణ్ణం పెట్టుకున్నాడు.\nతాను కూడా దేవతకు దణ్ణం పెట్టుకోవ\nటానికి వచ్చిన సిద్ధిగాడు చాటున వుండి\n'ఈ మాట విన్నాడు.\nయజమాని వెళ్ళిపోయాక సిద్ధిగాడు దేవ\nతతో, \"తల్లీ, నన్ను యజమాని చేతికి చిక్క\nకుండా తప్పించావంటే రేపు నీ కొక పుంజు\nనిస్తా. అంతకు మించి నా శక్తి లేదు,\" అని\nదణ్ణం పెట్టుకున్నాడు.\nఆ నాడు అర్ధరాత్రి వేళ సిద్దిగాడు తోటలో\nప్రవేశించి, బావి పక్కన ఉన్న కొబ్బరి\nచెట్టెక్కి, ఒక కాయ కోసి దూరంగా విసిరి\nవేశాడు. యజమాని తోటలో పొంచి ఉన్న\nపక్షంలో, కాయ పడిన చోటనే దొంగ కోసం\nచూస్తాడని వా డలా చేశాడు.\nకానీ పెదరామయ్య అంతకు ముందే,\nబావి పక్క నున్న చెట్టు మీదికి ఎవరో\nఎక్కటం కనిపెట్టి, కర్రా తాడూ తీసుకుని\nఆ చెట్టు కిందికే వచ్చి, \"ఎవడ్రా చెట్టు\nమీద? దొంగ వెధవా! నన్నే మోసం\nచేద్దామనుకున్నావా? కిందికి దిగి రారా !\nనిన్ను చెట్టుకు కట్టి చర్మం వొలిచేస్తాను!”\nఅని గద్దించాడు.\nసిద్ధిగాడు భయంతో వణికిపోతూ చెట్టు\nమీదనే కదలకుండా ఉండిపోయాడు. అంత\nలోనే ఎవరో మనిషి ఆ చెట్టు మీది నుంచే\nబావిలోకి గభీమని దూకటం పెదరామయ్య\nకంట పడింది. వెంటనే అతను బావిలోకి\nదూకి దొంగ కోసం వెతకసాగాడు. ఎవరిదో\nతల అతని చేతికి తగిలింది గాని, పట్టు\nచిక్కలేదు.\nకొంతసేపయాక ఆ బావిలో దూకిన వ్యక్తి\nరామయ్యను ఒక్క తన్ను తన్ని, చివాలున\nబావిలో నుంచి పైకెగిరి, తప్పించుకు\nపోయాడు. దొంగ లాఘపం చూస్తే అతనికి\nఆశ్చర్యమయింది.\nమర్నాడు పెదరామయ్య గ్రామదేవత\nగుడికి వెళ్ళి, \"తల్లీ, నన్ను మోసగించావు.\nదొంగ తప్పించుకు పోయాడు. నేను నీకు\nమేక నివ్వను,” అన్నాడు.\n\"దొంగను కళ్ళ చూపమన్నావు,\nచూపాను. నీ పనివాడికి రెండు రూపాయలు\nజీతం పెంచలేని పిసినిగొట్టువు నాకు మేక\nనిస్తావా? సిద్ధిగాడి జీతం పెంచితే నీకి\nకష్టాలే రాకపోను గద!” అన్నది దేవత\nపూజారికి పూని.\nపెదరామయ్యకు జ్ఞానోదయ మయింది.\nఆయన ఆ రోజే సిద్ధిగాడికి జీతం పెంచాడు.\nతరవాత తోటలో టెంకాయ దొంగతనాలు\nజరగలేదు.",
            "book_page_end": 48,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "కృష్ణావతారం",
            "book_page_start": 49,
            "pdf_page_start": 63,
            "pdf_page_end": 69,
            "author": "చందమామ బృందం",
            "genre": "పురాణం",
            "moral": "భగవంతుడు అవతారమెత్తేది ధర్మాన్ని నిలబెట్టి, దుష్టులను శిక్షించి, భక్తులకు అండగా నిలబడటానికే.",
            "keywords": [
                "కృష్ణుడు",
                "బలరాముడు",
                "అక్రూరుడు",
                "కంసుడు",
                "ఆదిశేషుడు"
            ],
            "characters": [
                "కృష్ణుడు",
                "బలరాముడు",
                "అక్రూరుడు",
                "కంసుడు",
                "దేవకి",
                "వసుదేవుడు",
                "కుబ్జ"
            ],
            "locations": [
                "వ్రేపల్లె",
                "మధురానగరం",
                "కాళిందీ తీరం",
                "రసాతలం"
            ],
            "content": "ఆ రాత్రి అక్రూరుడు బలరామకృష్ణులతో\nసహా సుఖమైన భోజనం చేసి, ఒకచోటనే\nఅందరూ పడుకున్నప్పుడు, \"నాయనా,\nతల్లిగర్భం నుంచి బయటపడుతూనే ఇలాటి\nహీనజీవితంపాలై, ఎన్నో ఘనకార్యాలు\nచేశావు. ఇంక ఈ జీవితం చాలు.\nనీ అసలు వంశానికి కీర్తిప్రతిష్ఠలు చేకూర్చు.\nనీ తండ్రి వసుదేవు డెంతో గొప్పవాడు.\nమీ ఇద్దరిలాటి కొడుకులుండి కూడా, కంసు\nడికి భయపడుతూ, ఆ దుర్మార్గుడి చేత అవ\nమానాలుపడుతూ, కొడుకులను అడవుల\nపాలు చేశానే అని మహాకుమిలి పోతు\nన్నాడు. కంసుడు మీ తండ్రిని అనరానిమాట\nలంటూంటే, మేమందరమూ చేసేదిలేక,\nతలలు వంచుకుని, కంట తడిపెడతాం.\nఇక మీ తల్లి దేవకీదేవి దుఃఖం చెప్పటా\nనికే లేదు. వరసగా ఆమె గర్భాన పుట్టిన\nబిడ్డలందరినీ కంసుడు చంపేశాడు. అంత\nమంది పిల్లలను కని కూడా ఆ ఇల్లాలు\nఒక్క బిడ్డకు పాలిచ్చి ఎరగదు. ఇంత\nచక్కనివాడివి, నీ ముఖం ఎలా ఉంటుందో\nఆ తల్లికి తెలుసునా? ఆవిడ మాతృత్వం\nసఫలం చేసే భారం నీపైన ఉన్నది.\nనీవంటి కొడుకును పెట్టుకుని ఆవిడ అహ\nర్నిశలు దుఃఖంలో ముణిగి తేలుతున్న\nదంటే, ఇంతకంటె గొడ్రాలితనమే మేలు\nగదా?” అంటూ అక్రూరుడు కృష్ణుడికి\nహితోపదేశం చేశాడు.\nఆయన మాటల సారాంశం కృష్ణుడికి\nఅర్థమయింది. అతను మధురానగరానికి\nవెళ్ళి, కంసుణ్ణి చంపి, తన తల్లిదండ్రు\nలైన దేవకీ వసుదేవులకు ఆనందం\nచేకూర్చాలి.\nతెల్లవారింది. అక్రూరుడూ, బలరామ\nకృష్ణులూ కాలకృత్యాలు తీర్చుకుని రథం\nఎక్కారు. అక్రూరుడు రథం తోలుతూ\nవ్రేపల్లె దాటి, మధురకు వెళ్ళే దారిపట్టాడు.\nకొందరు గోపికలు రథాన్ని కొంతదూరం\nవెంబడించారు. కృష్ణుడు వెళ్ళిపోవటం\nవాళ్ళకేమీ బాగాలేదు. కొందరు అక్రూరుణ్ణి\nబాగా తిట్టుకున్నారు. మరికొందరు, \"రేపు\nఏ రాక్షసుడన్నా మనమీద వచ్చిపడితే\nఎవరు కాపాడతారు? కృష్ణుణ్ణి వెళ్ళిపోని\nస్తున్న మనవాళ్ళు వెర్రివాళ్ళుకారా?” అని\nఅడిగారు. వాళ్ళు కొంతదూరం రథాన్ని\nవెంబడించి, అతివేగంగా వెళ్ళే రథాన్ని\nఅనుసరించలేక ఆగి, రథం లేపే దుమ్ము\nకనబడకుండా పోయేదాకా చూసి, తిరిగి\nవెళ్ళిపోయారు.\nమధ్యాన్నం దాకా నడిచి రథం కాళిందీ\nతీరాన ఒక కదంబవృక్షం నీడలో ఆగింది.\nఅక్రూరుడు బలరామకృష్ణులతో, \"నేను\nనదిలో స్నానంచేసి, అర్ఘ్యం విడిచి,\nఇప్పుడే వస్తాను. అంతదాకా మీరు రథం\nలోనే ఉండండి. ఈలోపుగా గుర్రాలు గరికి\nమేస్తాయి,” అని చెప్పి, నదిలోకి దిగి,\nనడుములోతు నీటిలో ముణిగాడు.\nఅలా ముణిగిన అక్రూరుడికి నీటిలో\nరసాతలం కనబడింది. అక్కడ వాసుకీ,\nకర్కోటకుడూ మొదలైన నాగశ్రేష్ఠులు\nతిరుగుతున్నారు. చాలా అందంగా నిర్మిం\nచిన రత్నమండపం లోపల వెయ్యి తలల\nఆదిశేషుడు కనిపించాడు. అతని శరీరం\nస్వచ్ఛంగానూ, తెల్లగానూ, చుట్టలు చుట్టు\nకుని ఉన్నది. పడగలు ఎత్తి ఉన్నాయి.\nఅతని నాలుకల వరస మెరుపుతీగలాగా\nచలిస్తున్నది. అతని పార్శ్వాల రోకలీ,\nనాగలీ, తాటిచెట్టూ గుర్తులు గల జెండా\nలున్నాయి. ఆ శేషుడి చుట్టలపైన కృష్ణుడు,\nనల్లగా, తామరకన్నులతోనూ, పసుపు\nపచ్చని బట్టతోనూ కూర్చుని కనిపించాడు.\nఅలా కనిపించిన కృష్ణుణ్ణి అక్రూరుడు\nమంత్రాలతో ఆరాధించి, మానసికంగానే\nవివిధ అర్చనాసామగ్రితో అర్చించాడు.\nతరవాత అతను నీటిలో నుంచి పైకి లేచి\nచూసేసరికి, రథం మీదనున్న బలరామ\nకృష్ణుల దేహాలపైన తన అర్చన తాలూకు\nగుర్తులు కనిపించాయి. అక్రూరు డది\nచూసి మరింత అద్భుతపడి, మళ్ళీ నీటిలో\nముణిగి, తిరిగి ఆదిశేషుకో, అతని పైన\nకూర్చుని ఉన్న కృష్ణుణ్ణి చూశాడు.\nచివరకు అక్రూరుడు తన అనుష్ఠా\nనాలు ముగించుకుని రథాన్ని చేరరాగానే\nకృష్ణుడు, \" అక్రూరుడా, చాలా ఆలస్యం\nచేశావు. పాతాళంలో ఏదో చోద్యం కని\nపించినట్టున్నదే? నీ ముఖాన ఆశ్చర్యం\nచూస్తే అలాగే ఉన్నది,” అన్నాడు.\n\"దేవా, నువు దగ్గిరలో ఉండటం కన్న\nపెద్ద చోద్యం ఇంకేం కావాలి? నువూ,\nనీ అన్నా ఇక్కడ కనిపించినట్టే నీటిలో\nకూడా కనిపించారు. నీ వాస్తవరూపం\nవర్ణించటం బ్రహ్మ కై నా సాధ్యంకాదే,\nనేనేపాటివాణ్ణి? నా పైన వాత్సల్యం ఉంచి\nఅనుగ్రహించు. మనం ఇంక బయలు\nదేరాలి. కంసుడు మీ కోసం ఆత్రంగా.\nఎదురుచూస్తూ ఉంటాడు. సూర్యాస్త\nమయం లోపల మనం నగరం చేరాలి,”\nఅన్నాడు అక్రూరుడు.\nకృష్ణుడు నవ్వి, \" నీ చేతిలో ఉన్నాం,\nమా చేతిలో ఏమీలేదు,” అన్నాడు.\nరథం తిరిగి బయలుదేరి సాయంకాలం\nవేళకు మధురానగరం చేరింది. కృష్ణుడు\nఅక్రూరుడితో, \"నగరం అనేది ఎట్లా\nఉంటుందో ఎన్నడూ చూసినవాళ్ళం కాము.\nకంసమహారాజును చూసినదాకా ప్రాణా\nలాగేటట్టులేవు, అందుచేత ముందుగానే\nనాలుగు వీధులూ చుట్టివస్తాం, అనుమ\nతించు,” అన్నాడు.\nఅక్రూరుడు వాళ్ళను రథం దించి,\n\" మీకు వసుదేవుడి ఇంటికి వెళ్ళాలనిపించ\nవచ్చు. కాని ఆ పని చెయ్యకండి. ముందు\nతనకు కనపడకుండా వసుదేవుణ్ణి చూస్తే\nకంసుడికి కోపం వస్తుంది,” అని చెప్పి,\nబలరామకృష్ణులను తీసుకొచ్చానని కంసు\nడితో చెప్పటానికి వేగంగా రథం తోలు\nకుంటూ వెళ్ళిపోయాడు.\nకట్టుతాళ్ళు విప్పిన ఏనుగుల జంట\nలాగా బలరామకృష్ణులు మధురానగరపు\nరాజవీధి వెంబడి, నగరపు వింతలను ఆశ్చ\nర్యంగా చూసుకుంటూ, ముందుకు నడవ\nసాగారు. వారలా నడుస్తుంటే అక్కడి\nపౌరులు వారిని చూసి రకరకాలుగా\nమాట్లాడుకున్నారు.\nకొంతదూరం వెళ్ళేసరికి బలరామకృష్ణు\nలకు రంగకారుడనే చాకలి కనిపించాడు.\nఅతను రకరకాలబట్టలు మడతలుపెట్టి\nమూటగట్టి తీసుకుపోతున్నాడు.\n\"ఏమోయ్, చాకలీ? మేం రాజుగారిని\nచూడబోతున్నాం. రాజసభకు వెళ్ళేవాళ్ళు\nమంచిమంచి బట్టలు కట్టుకుని మరీ\nవెళ్ళాలి గద. అందుచేత నీ దగ్గిర ఉన్న\nబట్టల్లో మంచివి చూసి మా కియ్యి, మంచి\nవాడివి!” అన్నాడు కృష్ణుడు.\nఆ మాటకు చాకలి చాలా కోపించి,\n\"అడవుల్లో పశువుల మధ్య తిరిగే అనాగ\nరికపు మొహాలకు కంసమహారాజు కట్టే\nబట్టలు కావలిసివచ్చాయా ? ఈ బట్టలంటే\nఏమిటనుకున్నారు ? ఎక్కడెక్కడి రాజులో\nకంసమహారాజుకు కానుకగా పంపినవి.\nపిచ్చిపిచ్చిగా మాట్లాడక, పదండి,” అన్నాడు.\nకృష్ణుడికి కోపం వచ్చింది. అతను కత్తి\nపెట్టి చాకలి మెడ మీద ఒక్కటి పెట్టాడు.\nతల తెగి కిందపడి చాకలి కాస్తా చచ్చాడు.\nవాడి కెందరో భార్యలున్నారు. వాళ్ళు పరి\nరక్షించుకుంటూ, నెమ్మదిగా నడుచుకుంటూ\nకంసుడి మందిరద్వారాన్ని చేరుకున్నారు.\nఅక్కడ చాలా కోలాహలంగా ఉన్నది.\nకంసుడికి ఎందరెందరో రాజులు పంపిన\nకానుకలు, ఏనుగులూ, గుర్రాలూ, రథాలూ,\nసుందర వస్తువులూ వేల సంఖ్యలో ఎడతెగ\nకుండా వచ్చి చేరుతున్నాయి.\nలోపల ఆయుధాగారం ఉన్నది. దాన్ని\nబంగారంతోనూ, పెద్ద పెద్ద మణులతోనూ\nచాలా అందంగా నిర్మించారు. అనేకమంది\nరాజులు దాన్ని చూడవచ్చారు. అసంఖ్యాకు\nలైన భటులు దానికి రక్షగా ఉన్నారు.\n\"కంసమహారాజుగారి విల్లు ఇక్కడేనా\nఉండేది ? దాన్ని చూద్దామని చాలా దూరం\nనుంచి వచ్చాం. ఏదీ? చూడవచ్చునా?”\nఅని బలరామకృష్ణులు అమాయికంగా అనే\nసరికి, రక్షకభటులు వాళ్ళను విల్లున్న\nచోటికి తీసుకుపోయారు. అది బ్రహాండమైన\nవిల్లు; తక్షకుడి శరీరంలాగున్నది.\nదాన్ని చూసి కృష్ణుడు, \"దీన్ని ఎక్కు\nపెట్టటం దేవతలకూ, దానవులకూ కూడా\nసాధ్యంకాదంటారే. నిజం ఏమిటో\nచూస్తాం,” అంటూ ఆ విల్లును ఒక్కచేత\nఅవలీలగా ఎత్తి, చులాగ్గా నారి సంధించి\nమీటాడు. అది చేసిన మోత భయంక\nరంగా అన్ని దిక్కులా ప్రతిధ్వనించింది.\nఅక్కడ ఉన్నవారంతా నిర్ఘాంతపోయి\nచూస్తూండగా, కృష్ణుడు ఆ వింటిని తన\nపిడికిటపట్టి పెళుక్కున విరిచేశాడు. గొప్ప\nఉత్సవం చేసుకోనున్న ఆ విల్లు కాస్తా\nముక్కలుముక్కలయింది. కృష్ణుడు తన\nకేమీ తెలియనట్టు చల్లగా జనంలో కలిసి\nపోయి ఆయుధాగారం నుంచి బయట\nపడ్డాడు. ఆయుధాగారాన్ని రక్షించే భటులు\nఒకరి కన్న ఒకరు ముందు పరిగెత్తి\nకంసుడి అంతఃపురానికి వెళ్ళి, జీరపోయిన\nగొంతులతో, జరిగిన సంగతంతా కంసుడికి\nనివేదించారు.",
            "book_page_end": 55,
            "నాయనా, నాకు కళ్ళు రావాలని\nదేవుణ్ణి అడగరా,": null
        },
        {
            "title": "అరణ్యపురాణం",
            "book_page_start": 57,
            "pdf_page_start": 70,
            "pdf_page_end": 73,
            "author": "చందమామ బృందం",
            "genre": "సాహసం",
            "moral": "ప్రేమ, అభిమానం కలిగిన వారు ఎంత ప్రమాదంలో ఉన్నా వారిని రక్షించే ప్రయత్నం చేయాలి.",
            "keywords": [
                "మౌగ్లీ",
                "బలదేవుడు",
                "మెస్సువా",
                "తోడేళ్లు",
                "ఆటవిక తెగ"
            ],
            "characters": [
                "మౌగ్లీ",
                "బలదేవుడు",
                "పెద్దన్న",
                "బాఘీరా",
                "మెస్సువా",
                "మెస్సువా భర్త"
            ],
            "locations": [
                "అరణ్యం",
                "గ్రామం"
            ],
            "content": "బలదేవుడూ, బొగ్గులవాళ్ళూ ఒకరి వెనక\nఒకరుగా బారులో నడుస్తూ వెళ్ళిపోయారు.\n\"నేను వెంటనే మనిషిమందను చేరాలి,”\nఅన్నాడు మౌగ్లీ చివరకు.\n\"మరి వీళ్ళ మాటేమిటి?” అన్నాడు\nపెద్దన్న, వెళ్ళిపోతున్న బొగ్గులవాళ్ళ కేసి\nఆకలిగా చూస్తూ.\n\"చీకటి పడే దాకా వాళ్ళు గ్రామ\nద్వారం చేరకుండా నువ్వు ఆపగలవా?”\nఅన్నాడు మౌగ్లీ.\n\"వాళ్ళను గానుగెద్దుల్ని తిప్పినట్టు\nగుండ్రంగా ఒకే దారిలో నడిపించమంటే\nనడిపించనూ?” అన్నాడు పెద్దన్న.\n\"అదేమీ అవసరం లేదు గాని, కాస్త\nపాట పాడి కొంచెం ఉత్సాహం ఇస్తే చాలు.\nపాట ఆటే ఇంపుగా ఉండ పనిలేదు.\nబాఘీరా, నువు కూడా వాళ్ళ వెంట\nఉంటావు కదూ? చీకటి పడ్డాక. నన్ను\nగ్రామం సమీపంలో కలవండి. ఆ చోటు\nపెద్దన్నకు తెలుసు,” అన్నాడు మౌగ్లీ.\nఅరణ్యం కుండా పరిగెత్తుతూ మౌగ్లీ\nతన ముందు నడిచే నలుగురు బొగ్గుల\nవాళ్ళనూ, భుజాన పెట్టుకున్న తుపాకీ\nగొట్టం అన్నివైపులకూ ఊపుకుంటూ నడిచే\nబలదేవుల్లో చూశాడు. అతని వెనకనుండి\nఅతని మిత్రులు “పాట” ప్రారంభించారు.\nబాఘీర తల వంచి అరణ్యమంతా దద్దరిల్లే\nటట్టు పెడబొబ్బ పెట్టాడు. అన్నలు వెయ్యి\nతోడేళ్ళకు సమంగా పెట్టిన కేకలు అరణ్యం\nఅన్ని వైపుల నుంచీ ప్రతిధ్వనించాయి.\nబొగ్గులవాళ్ళూ, బలదేవుడూ అదిరి\nపోయి, ఎండి పోయిన మండలను పెళ\nపెళా తొక్కుకుంటూ అందిన చెట్లెక్కే\nశారు. బలదేవుడు మంత్రాలు చదివాడు.\nమౌగ్లీ ఒక్కొక్క మైలే గడిచి ముందుకు\nపోతున్నాడు. మెస్సువానూ, ఆమె భర్తనూ\nనిర్బంధం నుంచి తప్పించాలన్న ఆలోచన\nతప్పిస్తే అతని తలలో మరేదీ లేదు.\nమునిమాపు వేళకు అతను పశువులు\nమేసే బీళ్ళు చేరుకున్నాడు. అతనికి మనిషి\nజాతి పైన ఆగ్రహం ఉన్నప్పటికీ, గ్రామం\nలోని ఇళ్ళ కప్పులు చూసే సరికి అతని\nగుండె గొంతులో కొట్టుకున్నది. ఇవాళ\nగ్రామస్థులందరూ రోజు కన్న చాలా పెంద\nలాడే పొలాల నుంచి గ్రామానికి తిరిగి వచ్చి\nవంటలూ, వార్పులూ చూసుకోక, అందరూ\nచెట్టు కింద చేరి తెగ వాగుతున్నారు.\n\"ఈ మనుషులకు మనుషులను వేటా\nడకపోతే తోచదు. నిన్న నన్ను వేటాడారు.\nఇవాళ మేస్సువానూ, ఆమె భర్తనూ\nబోనులో పెట్టారు. రేపు మళ్ళీ నా కోసం\nఉచ్చుపన్నుతారు,” అనుకున్నాడు మౌగ్లీ.\nఅతను గోడ వెంబడే పాకుతూ వెళ్ళి,\nమెస్సువా ఉండే గుడిసె చేరుకుని, కిటికీ\nకుండా లోపలికి చూశాడు. మెస్సువా నేల\nమీద పడి ఉన్నది. ఆమె చేతులూ, కాళ్ళూ\nబంధించి, నోట గుడ్డలు కుక్కారు. ఆమె\nఅతి కష్టం మీద ఊపిరి తీస్తూ, మూలుగు\nతున్నది. ఆమె భర్తను మంచాని కేసి\nకట్టారు. ఇంటి తల వాకిలి బంధించి\nఉన్నది. దాని బయట ముగ్గురు నలుగురు\nమనుషులు కాపలా ఉన్నారు.\nగ్రామస్థుల అలవాట్లూ, ఆ చా రాలూ\nమౌగ్లీకి బాగా తెలుసు. తినటమూ, వాగ\nటమూ, పొగ తాగటమూ సాగినంత కాలమూ\nవాళ్ళు మరే పనీ తల పెట్టరు. తిండి తిన్నాక\nవాళ్ళు అపాయకరంగా తయారవుతారు.\nకొంతసేపటికి బలదేవుడు వచ్చి చేరుతాడు.\nమౌగ్లీ కిటికీ కుండా లోపల ప్రవేశించి\nమెస్సువానూ, ఆమె భర్తనూ కట్లు విప్పి,\nపాలేమైనా ఉన్నాయేమోనని చూశాడు.\nఅతను చప్పన నోరు ముయ్యకపోతే\nమెస్సువా కేక పెట్టి ఉండేదే. ఆమెకు బాధతో\nమతి సగం పోయి ఉన్నది. ఆ ఉదయం\nగ్రామస్థు లామెను కర్రలతోనూ, రాళ్ళ\nతోనూ తీవ్రంగా కొట్టారు. ఆమె భర్త కోపం\nలోనూ, సంభ్రమంలోనూ ఉన్నాడు.\n\"నాకు తెలుసు — వస్తాడనుకుంటూ నే\nఉన్నాను. నిశ్చయంగా నా కొడుకే!” అని\nవెక్కుతూ, మెస్సువా మౌగ్లీని గట్టిగా కౌగ\nలించుకున్నది. అంతదాకా నిశ్చలంగా\nఉన్న తనకు ఒళ్ళంతా వొణుకు పుట్టటం-\nచూసుకుని మౌగ్లీ ఆశ్చర్యపోయాడు.\n\"ఈ కట్లన్నీ ఏమిటి? వాళ్ళు నిన్నెందు\nకిలా బంధించారు?\" అని అతను అడిగాడు.\n\"ఇంకెందుకు? నిన్ను నా కొడుకును\nచేసుకున్నామని మమ్మల్ని చంపటానికి!\nచూడు, రక్తం!\" అన్నాడు మెస్సువా భర్త\nఈసడింపుగా.\nమెస్సువా ఏమీ అనలేదు. అతను ఆమె\nగాయాలే పరీక్షించాడు. రక్తం చూసి అతను\nపళ్ళు కొరకటం భార్యాభర్త లిద్దరికీ విని\nపించింది.\n\"ఇది ఎవరు చేసిన పని? ఈ బాకీ చెల్లు\nవేసి తీరాలి,” అన్నాడు మౌగ్లీ.\n\"ఊరంతా కలిసే చేశారు. నేను మరీ\nధనికుణ్ణి. నాకు మరీ చాలా పశువులున్నాయి.\nఅందుకని, నీ కాశ్రయం ఇచ్చి అదీ, నేనూ\nమాయలమారి వాళ్ళ మయాం,” అన్నాడు\nమెస్సువా భర్త.\n“నా కేమీ అర్ధం కాలేదు. జరిగిన దేమిటో\nమెస్సువాను చెప్పనీ,” అన్నాడు మౌగ్లీ.\n\"నేను నీకు పాలిచ్చాను, జ్ఞాపకం\nఉందా, నత్తూ? ఆ పులి పట్టుకు పోయిన\nనా కొడుకువు నువు. నువ్వంటే నాకు ప్రాణం.\nఅందుకని, నేను దయ్యానికి తల్లిననీ,\nచంపెయ్యాలిసిందేననీ అన్నారు, వాళ్ళు,”\nఅన్నది మెస్సువా.\n\"చావంటే ఏమిటో నాకు తెలుసు. దయ్య\nమంటే ఏమిటి?\" అని మౌగ్లీ అడిగాడు.\nమెస్సువా భర్త తల ఎత్తి విచారంగా\nచూశాడు. కాని మెస్సువా నవ్వి, తన భర్తతో,\n“చూశావా? నే నెరుగుదును. వీడు మాయ\nదారికాడు—నా కొడుకే!” అన్నది.\n\"కొడుకో, మాయదారో, ఏమైతే మనకేం\nవొరిగింది? మనం చచ్చిన వాళ్ళ కింద\nజమే,” అన్నాడు మెస్సువా భర్త.\nమౌగ్లీ కిటికీలో నుంచి చూపిస్తూ, \"అదే\nఅరణ్యానికి దారి. మీ కాళ్ళకూ, చేతులకూ\nస్వేచ్ఛ వచ్చింది. వెళ్ళిపొండి,” అన్నాడు.\n\"నీకు తెలిసినట్టుగా మాకు అరణ్యం\nతెలీదురా, బాబూ. నే నెక్కువ దూరం\nనడవగలనని తోచదు,” అన్నది మెస్సువా.\n\"అదీగాక ఊళ్ళో ఉన్న ఆడా మగా\nమా మీద విరుచుకుపడి, మమ్మల్ని తిరిగి\nతెస్తారు,” అన్నాడు ఆమె భర్త.\nమౌగ్లీ తన కత్తి మొనతో అరిచేతిని\nగీరుతూ, \"ఎవరినీ ఏమీ చెయ్యాలనే\nఉద్దేశం నాకు లేదులే — ఇప్పుడప్పుడే!\nఅయినా మిమ్మల్ని ఎవరూ అడ్డగిస్తారను\nకోను. అదీగాక, త్వరలోనే వాళ్ళకు బోలె\nడంత ఇతర పని తగులుతుంది,” అని\nఅతను తల ఎత్తి, వెలపల కోలాహలం ఆల\nకించి, \"ఓహెూ, మా వాళ్ళు బలదేవుణ్ణి\nవదిలేశారన్నమాట!” అన్నాడు.\n\"నిన్ను చంపమని ఉదయం అతన్ని\nపంపారు. నీకు కనిపించాడా ఏం?” అన్నది\nమెస్సువా ఆదుర్దాగా.\n“ఆ, కనిపించాడు. అతనొక విచిత్రమైన\nకథతో వచ్చి ఉంటాడు. ఆ కథ పూర్తి\nఅయేలోపుగా మనం చెయ్యవలిసింది బోలె\nడున్నది. నేను వెళ్ళి జనం ఏం చెయ్య\nదలిచారో తెలుసుకుని వస్తాను. ఈలోగా\nమీరు ఎక్కడికి వెళ్ళదలిచినదీ నిశ్చయించు\nకుని, నాకు చెప్పండి,” అని మౌగ్లీ బయటికి\nపోయి, గ్రామప్రాకారం వెంబడి పాకుతూ,\nచెట్టు కింది జనం చెప్పేది వినిపించే\nదూరంలో ఆగాడు.\n—(ఇంకావుంది)",
            "book_page_end": 60,
            "నాయనా, నాకు కళ్ళు రావాలని\nదేవుణ్ణి అడగరా,": null
        }
    ],
    "statistics": {
        "total_stories": 13,
        "author_counts": {
            "చందమామ బృందం": 7,
            "వి. రామమోహనరావు": 1,
            "ఆర్. ఆంజనేయులు": 1,
            "సి. మాధవరావు": 1,
            "టి. అప్పలాచార్యులు": 1,
            "ఎం. ముంతాజ్ బేగం": 1,
            "ఎన్. ఆనందవర్మ": 1
        },
        "genre_counts": {
            "చరిత్ర": 1,
            "జీవిత చరిత్ర": 1,
            "ఫాంటసీ, సాహసం": 1,
            "కాల్పనిక కథ": 3,
            "నీతి కథ": 3,
            "పురాణం": 2,
            "హాస్యం/నీతి కథ": 1,
            "సాహసం": 1
        }
    }
}