{
    "book_id": "చందమామ_1976_07",
    "stories": [
        {
            "title": "చందమామ (ఉపోద్ఘాతం)",
            "book_page_start": 1,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "పరిస్థితులు అనుకూలించ నప్పుడు ఎంతటి మహిమగల ప్రయత్నం కూడా వ్యర్థమవుతుంది. తన లక్ష్యాన్ని మరిచేవాడు గౌరవనీయుడు కాడు.",
            "keywords": [
                "బేతాళకథ",
                "మణి చేసిన పరిణయం",
                "వ్యర్థ ప్రయత్నం",
                "నాగిరెడ్డి"
            ],
            "characters": [],
            "locations": [],
            "content": "సంస్థాపకుడు : ' చ క్ర పాణి '\nసంచాలకుడు : నాగి రెడ్డి\nఈ నెల బేతాళకథ [ “మణి చేసిన పరిణయం]\" వీరేపల్లి జయరాంరెడ్డి రచన. పరిస్థితుల ప్రభావానికి లోబడి తన లక్ష్యాన్ని మరిచేవాడు గౌరవ నీయుడు కాదన్నది ఈ కథలోని నీతి.\nమరొక కోణం నుంచి చూస్తే, పరిస్థితులు అనుకూలించ నప్పుడు ఎంతటి మహిమగల ప్రయత్నం కూడా వ్యర్థమవుతుంది. ఈ నీతి \" వ్యర్థ ప్రయత్నం\" అన్న కథలో కని పిస్తుంది. ఆ కథలో ప్రయత్నం వృథా కావటానికి తప్పు ఎవరిదీ కాదు!\nసంపుటి 59 జూలై '76 సంచిక 1",
            "book_page_end": 1
        },
        {
            "title": "మిత్రసంప్రాప్తి – 37",
            "book_page_start": 37,
            "pdf_page_start": 8,
            "pdf_page_end": 10,
            "author": "చందమామ బృందం",
            "genre": "జానపద కథ",
            "moral": "దురాశ ఎప్పుడూ ప్రమాదకరమే. దుబారా చేయకుండా పొదుపుగా ఉండాలి.",
            "keywords": [
                "ఎలుక",
                "సన్యాసి",
                "భిక్షాపాత్ర",
                "దురాశ",
                "నక్క",
                "పొదుపు"
            ],
            "characters": [
                "హిరణ్యకం",
                "కాకి",
                "తాబేలు",
                "చూడాకర్ణుడు",
                "బృహస్పతి",
                "నక్క",
                "వేటగాడు"
            ],
            "locations": [
                "దక్షిణ దేశం",
                "మహిళారూప్య నగరం",
                "పుష్కర తీర్థం",
                "అరణ్యం"
            ],
            "content": "అప్పుడు తాబేలు కాకితో, 'ఈ ఎలుక ఎవరు ? నీకు సహజ ఆహారమైన ఈ ఎలుక నీ కడుపులో ఉండటానికి మారుగా నీ వీపు మీద ఎందుకు ఉన్నది? దాన్ని నువు ఎందుకు మోసుకువచ్చావు? ఇందుకు అసాధారణమైన కారణం ఏదో ఉండి ఉండాలి,” అన్నది.\n''ఈ ఎలుక పేరు హిరణ్యకం. నా ఆప్త మిత్రుడు. ఇతను ఏదో కష్టంలో ఉండి - నీ కోసం వచ్చాడు. నే నడిగితే అదంతా పెద్దకధ లెమ్మన్నాడు. అందుచేత అదే మిటో నాకూ తెలియదు\" అన్నది కాకి\nకాకీ, తాబేలూ కోరగా హిరణ్యకం (ఎలుక) తన కథ ఇలా చెప్పసాగింది :\nదక్షిణ దేశంలో మహిళారూప్య మనే నగరం ఉన్నది. అక్కడ ఒక గొప్ప శివాలయం ఉన్నది. దాని సమీపంలోనే ఒక మఠం ఉన్నది. అందులోని ఒక గదిలో చూడాకర్ణుడు అనే ఒక సన్యాసి ఉండేవాడు. అతను రోజూ భిక్షా పాత్ర తీసుకుని నగరంలో భిక్షం ఎత్తేవాడు. నగరంలో అనేకమంది ధనికులు ఉండటం చేత అతనికి చక్కెరతోనూ, బెల్లంతోనూ చేసిన మిఠాయి వస్తువులూ, దానిమ్మ, మామిడి లాటి మంచి మంచి పళ్ళూ దొరికేవి. అందులో కొద్ది- భాగం మాత్రమే తాను తిని హెచ్చు భాగం భిక్షాపాత్రలో భద్రపరిచి, దాన్ని గోడకు ఉండే కొయ్య చిలుకకు తగిలించేవాడు.\nరాత్రి వేళ నేనూ, నా అనుచరులూ వెళ్ళి, ఎగిరి భిక్షాపాత్రలోకి దూకి, రుచి గల ఆ ఆహారాన్ని తినేసేవాళ్ళం.\nఇంతలో ఒకనాడు ఆ సన్యాసి మిత్రు డొకడు, బృహస్పతి అనేవాడు చూడ\nవచ్చాడు. ఆ మనిషి శరీరమూ, పొట్టా విపరీతంగా లావుగా ఉండేవి.\nసన్యాసి చూడాకర్ణుడు బృహస్పతితో,\n\" మిత్రమా, ఇన్నాళ్ళూ ఎక్కడెక్కడ తిరిగావు? ఏమేమి చూశావు?'' అన్నాడు.\n\"ఎంతో కాలం క్రితం కార్తీక పౌర్ణమి నాడు పుష్కర తీర్థంలో నువూ, నేనూ స్నానం చేసిన సంగతి నీకు గుర్తు ఉంటుంది. ఆ జనసమ్మర్దంలో మనిద్ద రమూ చీలిపోయి, ఒకరి నొకరం మరి కలుసుకోలేకపోయాం. అటు తరవాత నేను హరిద్వారమూ, ప్రయాగా, కాశీ మొదలైన తీర్థాలు సేవిస్తూ ఎన్నో వింతలు చూశాను,'' అంటూ ప్రారంభించి బృహ స్పతి చెప్పుకుంటూ పోయేటప్పుడు నేను భిక్షాపాత్రలో ప్రవేశించి పదార్థాలు ఆరగి స్తుంటే, సన్యాసి నన్ను భయపెట్టటానికి తన కర్రతో భిక్షాపాత్ర మీద కొట్టసాగాడు.\nఇది చూసి బృహస్పతి విసుక్కుంటూ,\n\" ఇదేమిటి, మిత్రమా? నన్ను చెప్పమని ఆ కర్రతో అలా చప్పుడు చేస్తావెందుకు ? విసుగుపుట్టుతున్నదా ?\" అన్నాడు.\nదానికి చూడాకర్ణుడు, \" ఆగ్రహించకు. మిత్రమా ! ఒక ఎలుక తన అనుచరులతో సహా వచ్చి, భిక్షాపాత్రలోకి దూకి, నేను దాచిన ఆహారమంతా తినేస్తున్నది,” అన్నాడు.\n\" ఇక్కడ ఒక్క ఎలుకే ఉన్నదా? లేక చాలా ఉన్నాయా?\" అని బృహ స్పతి అడిగాడు.\n\" ఇతర ఎలుకలున్నాయిగాని, వాటిని నేను అంతగా పట్టించుకోను. ఇది వాటికి నాయకుడు. దానికి నే నంటే ఏమీ లక్ష్యం లేదు.\" అన్నాడు చూడాకర్ణుడు.\n“దాని ధైర్యానికి బలమైన కారణం ఉండే ఉంటుంది. వెనకటికి బ్రాహ్మణి నువ్వుపప్పుకు ముడినువ్వులు మారకం తీసుకున్నదంటే దానికి కారణం ఉండనే ఉన్నది గదా !\" అన్నాడు బృహస్పతి.\n“ఏమిటా కథ ? '' అని చూడాకర్ణుడు అడిగాడు. బృహస్పతి ఇలా కథ చెప్పాడు :\nనువ్వుపప్పుకు ముడినువ్వులు\nఒక వానాకాలం నేను ఒక పట్టణంలో ఒక బ్రాహ్మణుణ్ణి అతని ఇంట వానలు వెళ్ళిపోయినదాకా ఉండనియ్యమన్నాను. బ్రాహ్మణుడు సరేనన్నాడు. ఒకనాడు ఆయన తన భార్యతో, రేపు దక్షి ణాయణ పుణ్యకాలం వస్తుంది. సంక్రమ ణానికి బ్రాహ్మణులను పిలిచి భోజనం పెడదాం,'' అన్నాడు.\nఆమె, “మనకే తినటానికి లేకపోతే బ్రాహ్మణుల కేం ‘పెడదాం?\" అన్నది.\n\" అలా అనకు. పేదవాళ్ళు కూడా ఉన్నంతలో అర్హులకు పెట్టాలి. పొదుపుగా ఉండటం తప్పులేదు గాని దురాశ పనికి రాదు. దురాశతోనే గదా నక్క ప్రాణాలు తీసుకున్నది?'' అన్నాడు భర్త.\n\"ఏమిటా కథ ? \" అని భార్య అడిగింది. భర్త ఇలా చెప్పాడు :\nదురాశగల నక్క\nఒకనాటి ఉదయం ఒక వేటగాడు అరణ్యంలో ఒక అడవిపందిని బాణంతో కొట్టాడు. అది ఆ దెబ్బకు వెంటనే చావక వేటగాడి మీదికి వచ్చి, వాణ్ణి పడ దోసి, వాడి పొట్ట చీల్చి చంపేసింది. కాని కొద్ది క్షణాలకు అది కూడా, రక్తం కోల్పోయి, వేటగాడి పక్కనే చచ్చిపడింది.\nఇది జరిగిన కొద్ది సేపటికి ఒక నక్క అటుగా వచ్చి, \"ఆహా, ఏమి నా అదృష్టం ! ఈ శవాలను సాధ్యమైనంత హెచ్చు కాలం తింటాను. ఈ పూటకు ఈ విల్లుకు కట్టిన అల్లెతాడూ, కట్టుతాళ్ళూ (తోలువి) తింటే కడుపునిండుతుంది,\" అనుకున్నది.\nఅది మెల్లిగా నేల మీది నుంచి విల్లును ఎత్తి, ఒక చివర ఉన్న కట్టుతాళ్ళు కొరుకుతూ, \"ఉట్టుడియంగా దొరికిన సొత్తు నైనా మందులాగా పొదుపుగా వాడాలి గాని, దుబారా చెయ్యరాదు.\" అనుకున్నది.\nకాని అది కట్టుతాడు కొరికేసిన మరు క్షణం విల్లు తన్ని, దాని అంగుడులో నుంచి, తలలోకి దిగబడి ఆ నక్క కాస్తా అక్కడే చచ్చింది.",
            "book_page_end": 39
        },
        {
            "title": "మాయాసరోవరం-7",
            "book_page_start": 7,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "జానపద ధారావాహిక",
            "moral": "కష్ట సమయాల్లో తెలివి, సమయస్ఫూర్తి ఉపయోగించి సమస్యలను పరిష్కరించాలి.",
            "keywords": [
                "మొసలి ఆకారం",
                "వికృతాకారుడు",
                "వీరనారాయుడు",
                "వైద్యం",
                "రాజు పిల్లలు",
                "అపహరణ"
            ],
            "characters": [
                "మొసలి ఆకారం (వికృతాకారుడు)",
                "గ్రామపెద్ద",
                "వీరనారాయుడు",
                "చరకాచారి",
                "జయశీలుడు",
                "సిద్ధసాధకుడు"
            ],
            "locations": [
                "ఊడలమర్రి",
                "కొండలు",
                "అరణ్యం",
                "గ్రామం"
            ],
            "content": "[ ఊడలమర్రి దగ్గిర జయశీలుడికీ, సిద్ధసాధకుడికీ ఒక పురాతన తాళపత్ర గ్రంధం దొరికింది\nకాని, రాజుగారి పిల్లల జాడలుమాత్రం తెలియలేదు. వాళ్లు దాపులనున్న కొండల కేసి బయలు\nదేరారు. ఆ సమయంలో, ఆ ప్రాంతాల గల ఒక గ్రామప్రజలు తమ జొన్నచేల కేసి పోగా,\nవాళ్ళ మీదికి ఒక వికృతాకారుడు, తానెక్కి వున్న ఏనుగును ఉసికొల్పాడు. తరవాత —]\nతమకేసి వస్తున్న ఏనుగునూ, దాని మీద మొసలిరూపంలో వున్న వాణ్ణి చూస్తూనే, గ్రామస్థులంతా భయకంపితులైపోయారు. ఒకటి రెండు క్షణాలపాటు వాళ్ళకు పారిపోయేందు క్కూడా కాళ్ళాడలేదు. ఏనుగు మీద వున్న వికృతాకారుడు, తన వాహనాన్ని వాళ్ళ దాపులకు పరి గెత్తించి, పెద్ద గొంతుతో, “మీలో పారిపో చూసే వాళ్లకు తప్ప, మిగతా వాళ్ళకు నా నుంచి ఎలాంటి హానీ జరగదు.” అన్నాడు.\nఆ మాటలతో గ్రామస్థులకు కొంచెం ధైర్యం కలిగింది. ఏనుగు మీద వున్న వాడు ఎంత వికృత రూపుడైనా. వాడి మాటల తీరునుబట్టి, వాడు మనిషే అను కున్నారు వాళ్ళు.\nమాటా పలుకూ లేకుండా, నివ్వెరపడి చూస్తున్న గ్రామస్థులను తిరిగి వికృతా\nకారుడే పలకరించి, \"మీలో పెద్ద ఎవడు? ఇక్కడ మంచె మీద వున్న వాడు, మీ గ్రామం కుర్రాడేనా ? వాడితో నాకు ఆహారం తెమ్మనీ. ఒక వైద్యుణ్ణి కూడా వెంటబెట్టుకు రమ్మనీ చెప్పానే! కాని, మీరు కర్రలూ, కత్తులతో నన్ను చంపేందుకు యిక్కడి కొచ్చినట్టుంది. అవునా?'' అని ప్రశ్నించాడు.\nఆ సరికి గ్రామపెద్ద భయం పోయి, బాగా తేరుకున్నాడు. రూపానికి భయం కరుడే కాని, తతిమ్మా విషయాల్లో వికృతా కారుడు తమలాంటి వాడేనని అతడికి తోచింది. ఆ వెంటనే అతడు, వికృతా కారుడికి చేయెత్తి నమస్కరిస్తూ, ఏను గును సమీపించి, \" అయ్యా. మొసలి దొరా! మమ్మల్ని క్షమించాలి. మీరనే ఆ కుర్రాడు, మా గ్రామం వాడే వాడు, మీరు చెప్పమన్న మాటలు మాతో చెప్పాడు. కాని, వింత ఏనుగు, వింత మనిషి అంటూ వాడు మాట్లాడిన తీరు చూసి, మేము నమ్మలేక పోయాం. ఈ కొండలూ, అరణ్య ప్రాంతాల అన్ని రకాల క్రూరమృగాలతోపాటు, అడవి ఏనుగుల మందలు కూడా తిరుగుతుంటవి. ఆ ఏనుగులేవో వచ్చి మా జొన్నచేల మీద పడినవనుకున్నాము.\" అన్నాడు.\nఏనుగు మీది మొసలి ఆకారం వాడు చేయెత్తి, \"ఒరే. గ్రామ పెద్దా! నువ్వు అసలు సంగతి తప్ప, అనవసరమైన సంగతులు చాలా మాట్టాడావు. ఇంతకూ, మీరు, నా కోసం ఆహారాన్ని. వైద్యు తెచ్చారా లేదా ?\" అన్నాడు.\nవాడి కోపం చూసి గ్రామ పెద్ద వెనక్కు అడుగు వేసి, \" అయ్యా, మొసలి దొరా! తమ కోసం పంచభక్ష్య పరమాన్నాలతో భోజనం మా ఇంట తయా రవుతున్నది. ఇక వైద్యుడంటారా? ఒక ళ్ళను కాదు. ఇద్దర్ని తీసుకొచ్చాం.” అన్నాడు.\nమొసలి ఆకారం వాడు తన డొక్కలో నుంచి బయటికి పొడుచుకు వచ్చిన\nవిరిగిన కత్తి కేసి ఒకసారి చూసుకుని, చిన్నగా మూలిగి, \" ఆ వైద్యులెక్కడ? \" అంటూ జనం కేసి పరీక్షగా చూడ సాగాడు.\nగ్రామ పెద్ద తెలివైనవాడు, జిత్తుల మారి. అతడు తన చేతిలోని పొన్ను కర్రను పైకెత్తి, వెనక వున్న గ్రామస్థుల కీసి తిరిగి. \" ఒరే, మీలో ఒకరిద్దరు వెంటనే గ్రామానికి పరిగెత్తిపోయి, మొసలి దొరకు క్షణాల మీద ఆహారం పట్టుకు రావాలి. మన చరకాచారిగా రెక్కడ? వీరనారాయుడు ఎక్కడ చచ్చాడు?'' అన్నాడు.\nఅతడు మాట ముగించేలోపలే, జనం లోని కొందరు చరకాచారినీ, వీరనారా యుణ్ణి ముందుకు తోశారు. కాని, వాళ్ళు భయంతో గింజుకుంటూ వెనక్కు పోయి దాక్కోవాలని చూస్తున్నారు. గ్రామ పెద్ద పోయి, చరకాచారినీ, వీరనారాయుణ్ణి చేతులు పట్టుకుని ముందుకు లాగి, మొసలిఆకారంవాడితో, \" మొసలిదొరా ! వీళ్ళే మా గ్రామవైద్యులు. ఇద్దరూ మంచి హస్తవాసిగలవాళ్ళు,'' అన్నాడు.\nమొసలిఆకారంవాడు, వాళ్ళిద్దరి కేసి చూసి, ఆ క్షణం వరకూ తలను కప్పి వున్న శిరస్త్రాణాన్ని వెనక్కు లాగాడు. ఇప్పుడు అతడి ముఖం గ్రామస్థు లందరూ స్పష్టంగా చూశారు. అతడిక నలభైఏళ్ళ కన్న ఎక్కువ వయసుండదు. ఎర్రనిదేహచ్ఛాయ, భుజాల మీదికి పడు తున్న నల్లని ఉంగరాలజుట్టు.\n\" మామూలు మనిషే! ఏదో రాజ కుటుంబీకుడిలా వున్నాడు.'\" అన్నాడు శస్త్రవైద్యం నేర్చిన వీరనారాయుడు, పక్క నున్న చరకాచారితో.\nరాక్షసులు కామరూపులు కావాలను\nకున్న రూపాన్ని క్షణాలమీద ధరించ గలరు. ఏదైనా మా గురువుగారికి చేసిన ప్రమాణం ప్రకారం రోగగ్రస్తుడైనవాడు, రాక్షసుడైనా, పిశాచం అయినా నేను వైద్యం చేస్తాను.\" అన్నాడు చరకాచారి.\n\" నేనూ, వైద్యం నేర్పిన మా అయ్య దగ్గిర అలాంటి ప్రమాణమే చేశాను. ఊఁ. తమరు ముందు నడవండి.\" అన్నాడు వీరనారాయుడు.\nవైద్యులిద్దరికీ మొసలి ఆకారంవాడి భయం పోయిందని గ్రహించి, గ్రామ పెద్ద పక్కకు తప్పుకున్నాడు. చరకాచారీ, వీరనారాయుడూ ఏనుగును సమీపించారు. ఆచారి తల ఎత్తి \" మొసలిప్రభూ! తమను పట్టి పీడిస్తున్న వ్యాధి ఏమిటి? దాని లక్షణాలు సెలవివ్వండి.\" అన్నాడు.\nమొసలిఆకారంవాడు ప్రశ్నకు కోపంతెచ్చుకుని, \" నీకు దృష్టిమాంద్యం లేదుగదా? నేను మీ గ్రామం కుర్రాడితో చెప్పి పంపి మాటేమిటి? ఇదుగో. డొక్కలో గుచ్చుకున్న యీ కత్తిని బయిటికి లాగి, నేను చావకుండా చూడాలి. తెలివితక్కువకొద్దీ నా కేమైనా ప్రాణా పాయం కలిగించారో, మీ యిద్దరినీ ఏనుగు చేత నజ్జునజ్జయేలా తొక్కిస్తాను.' \" అన్నాడు.\nచరకాచారి చప్పున ఒకడుగు వెనక్కు వేసి, '' ప్రభూ, యీ వీరనారాయుడ శస్త్రవైద్యంలో సాటిలేనివాడు. ఆ కత్తిని అతడు బయిటికి లాగనివ్వండి. యీ లోపల నేను, గాయం మానేందుకు అవసరం అయిన మూలికలూ అవీ పోగు చేసుకు వస్తాను.\" అంటూ గబగబా పక్కనవున్న గుబురు చెట్ల కేసి బయలుదేరాడు.\na\" నేను కత్తి లాగిన అరఘడియలో, రక్తస్రావం కాకుండా మీరు గాయానికి కట్లు కట్టాలి. త్వరగారండి. చరకాచారి గారూ,” అని కేక వేశాడు వీరనారాయుడు.\nతరవాత అతడు మొసలిఆకారంవాడు అందించిన చేయి పట్టుకుని ఏనుగు మీదికి పోయాడు. వికృతా కారుడి డొక్కలో దిగివున్న కత్తిని పరీక్షగా చూసి,\n\"దొరా! కత్తి తళ తళ మెరుస్తున్నది ఇదేదో రాచకత్తిలా వుంది! \" అన్నాడు వీరనారాయుడు.\nమొసలిఆకారంవాడు ఆ మాటలకు విసుక్కుని, పెద్దగా మూలిగి, \" ఇది రాచకత్తిలా వుండటం కాదు. రాచకత్తే ! ఒకానొక పొగరుబోతు రాజకుమారుడు, నా మీద తిరగబడి కత్తితో బలంగా డొక్కలో పొడిచాడు. ఈ మొసలిచర్మం కవచం నన్ను చావకుండా కాపాడింది. ఆ కుర్రాణ్ణి ప్రాణాలతో పట్టుకోవాలని యత్నం చేసి, నే నొక్కణ్ణి యీ ఆపద తెచ్చుకున్నాను. నా తోటివాళ్ళు ఆనం దంగా తిరిగి పోయారు. నే నీ ప్రాంతాల మతిచెడి తిరుగుతున్నాను.'' అన్నాడు.\nఈ జవాబుతో వీరనారాయుడికి. తమ రాజుగారి కుమారుడూ, కుమార్తే ఆపహ రించబడిన సంగతి గుర్తుకొచ్చింది. వాళ్ళను అరణ్యంలో నుంచి బలవం తంగా ఎత్తుకుపోయిన ముఠాలోనివాడన్న మాట వీడు — అనుకున్నాడు. వీరనారా యుడు. ఇప్పుడు తాను, వీణ్ణి డొక్కల్లో నుంచి కత్తిలాగే ప్రయత్నంలో, కత్తిని అటూయిటూ బాగా కుదిలించి, ప్రాణాలు తీయవచ్చు. కాని, అందువల్ల రాజుగారి పిల్లలు ఎక్కడ నిర్బంధంలో వున్నారో తెలియకుండా పోతుంది. కనక. యీ దుర్మార్గుణ్ణి చావకుండా కాపాడి, రాజు గారి కి ఒప్పచెప్పటం మేలను కున్నాడు, వీరనారాయుడు.\nక్షణాల మీద వీరనారాయుడు ఆలో చించి, తాను వెంటతెచ్చిన చిన్నకత్తులనూ ఇనుపసలాకలనూ దుస్తుల్లో నుంచి బయి టికి తీసికి \"దొరా! చరకాచారిగారిని రానీయండి. కత్తి బయటకి లాగిన మరు క్షణం గాయానికి కట్టుకట్టకపో తే ప్రమాదం,\" అని, దూరంగా నిలబడి వున్న గ్రామపెద్దతో, \"ఇక్కడ దొరకు చికిత్స పూర్తయింతరవాత, వారిని మన గ్రామం తీసుకుపోవాలి. ముందుగా మని పి.ని పంపి, అక్కడ వారి విడిదికి తగిన ఏర్పాట్లు చేయండి.\" అన్నాడు.\nవీరనారాయుడు యిలా అనగా నే, మొసలి ఆకారంవాడు అతడి కేసి కను\nబొమలు ముడిచి గుచ్చిగుచ్చి చూస్తూ, \"ఒరే.ని పేరేమన్నావు. వీరనారాయుడా?\" అంటూ, వీరనాయుడి మెడ పట్టుకుని పైకెత్తి, “బాధకొద్దీ, నే అన్న మాటలవల్ల, నే నెవరైందీ నువ్వు గ్రహించినట్టుంది. కాని, ఆ సంగతి మీ గ్రామ పెద్దతో గాని, మరిరెవరితో నైనా గాని అన్నావో, నీ ప్రాణాలు నిలువునా తీస్తాను. తెలి సిందా ? '' అన్నాడు.\nవీరనారాయుడు గడగడ వణికిపోతూ, \" మొసలిదొరా, నన్ను చంపకండి! మా రాజుగారూ, మీరూ సమ ఉజ్జీలు. ఏదో కూరగాయ వైద్యం చేసుకు బతికే వాణ్ణి నేను. కాస్త పళ్ళబిగువున బాధను తట్టుకోండి. కత్తి బయిటికి లాగబోతు న్నాను.'' అన్నాడు.\nమొసలి ఆకారంవాడు, నారాయుణ్ణి వదిలాడు. నారాయుడు కత్తిని మెల్లిగా అటూ యిటూ కదిలించి చూసి, రెండు చేతులతో బలంగా పట్టుకుని లాగబో- తున్నంతలో, దూరంగా చెట్ల వెనకనుంచి, చరకాచారి వేసిన, “రక్షించండి! రక్షిం చండి ! '\" అన్న కేకా, ఆ వెంటనే రెం మూడూ ఏనుగులు ఒక్కసారిగా దూ నుంచి ఘింకరించటం వినబడింది.\nఏనుగుల ఘీంకరింపులూ, చరకాచారి కేకలూ వింటూనే మొసలి ఆకారంవాడు చప్పున ఆ ధ్వనులు వచ్చిన వైపుకు తల తిప్పాడు. ఆ రెండు ధ్వనులూ వచ్చిన దిక్కు పరిశీలించి చూస్తే, చరకాచారి ఆర్తనాదానికి కారణం, అడవి ఏనుగుల ప్రమాదం కాదని అతడికి తోచింది. ఆ ఏనుగులు మరింత దూరం నుంచి ఘీంకరిస్తున్నవి. అయినా చరకాచారి ఆర్తనాదాలు చేస్తున్నాడు!\nఈలోపల గ్రామస్థులంతా భయకంపి తులైపోయారు. వాళ్ళకు అడవి ఏనుగు లంటె, పులులా సింహాలకన్న కూడా ఎక్కువ భయం. అవి ఒకేసారి గ్రామాల మీదపడి, నివాసగృహాలను నేలమట్టం చేయటం వాళ్ళెరుగుదురు.\nగ్రామపెద్ద, మొసలి ఆకారం వాణ్ణి సమీపించి, “మొసలిదొరా ! చరకాచారి గారు ఒక్క కేక మాత్రం పెట్టి వూరు కున్నాడు. అంటే, ఆయన కెదురైన ప్రమాదమేదో, ఆయన్ని పొట్టబెట్టు కున్నట్టేగదా? కనక, ఆ అడవి ఏనుగుల మంద మన మీదికి వచ్చి పడకముందే, మనం గ్రామం చేరటం మంచిది.\" అన్నాడు.\n\" బాగానే వుంది ! మరి నా చికిత్స మాటేమిటి? ఎంతకాలం యీ విరిగిన కత్తిని డొక్కలో పెట్టుకుని తిరిగేది?'' అన్నాడు మొసలి ఆకారంవాడు.\nవీరనారాయుడు ఏనుగుల ఘంకరం పులు వస్తున్న దిక్కు కేసి చూసి, నిలువెల్లా వణికిపోతూ, ''మొసలిదొరా. మా గ్రామ పెద్ద అన్నదే సబబు! \" అన్నాడు.\nమొసలి ఆకారంవాడు తనేదో పెద్ద చిక్కుల్లో తల దూర్చబోతున్నా ననుకుని, బెంబేలు పడిపోతూ, ఏమి చేయటమా అని ఆలోచించేంతలో, యీసారి చరకా చారి ''అయ్యో, రక్షించండి! \" అంటూ ఒక చావు కేక పెటాడు. అదేసమయంలో దూరం నుంచి కొన్ని అడవి ఏనుగులు తుప్పలూ, పొదలూ నలగదొక్కుతూ, చెట్లకొమ్మలను ఫెళఫెళమని విరుస్తూ, వేగంగా రాసాగినై.\nఇదంతా చూసిన గ్రామ పెద్ద చేతిలోని పొన్ను కర్రను పై కెత్తి, తన గ్రామం వాళ్ళతో, '\" ఒరే, యిక్కడ మరొక క్షణకాలంవున్నా, మనం చచ్చిన వాళ్ళ కిందే జమ. కాలిసత్తువ కొద్దీ గ్రామం కేసి పరిగెత్తండి.\" అని హెచ్చరించాడు.\nగ్రామస్థులంతా వెనుదిరిగి పరు లంకించుకున్నారు. మొసలి ఆకారం వాడు చప్పున తన శిరస్త్రాణాన్ని తలమీదికి దించుకుని. ఏనుగును అదిలించి, పొడ వాటి శూలాన్ని ఎత్తి పట్టుకున్నాడు. వీరనారాయుడు ఏనుగు మీద గెంతుతూ,\n\"అయ్యో, రక్షించండి!\" అంటూ చరకాచారి కన్న పెద్దగా కేకలు పెట్ట సాగాడు. —(ఇంకావుంది.)",
            "book_page_end": 14
        },
        {
            "title": "మణి చేసిన పరిణయం",
            "book_page_start": 13,
            "pdf_page_start": 19,
            "pdf_page_end": 23,
            "author": "వీరేపల్లి జయరాంరెడ్డి",
            "genre": "బేతాళ కథ",
            "moral": "స్వప్రయోజనం కంటే ధర్మానికీ, ఇతరుల క్షేమానికీ ప్రాధాన్యత ఇవ్వాలి. ఉన్నత లక్ష్యం మరవడం గౌరవనీయం కాదు.",
            "keywords": [
                "నాగమణి",
                "విజయవర్మ",
                "సునందిని",
                "చిత్రలేఖ",
                "బలి",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "విజయవర్మ",
                "సునందిని",
                "చిత్రలేఖ",
                "ఆటవికుల నాయకుడు",
                "నాగసర్పం"
            ],
            "locations": [
                "కళింగ రాజ్యం",
                "వింధ్యారణ్యం",
                "శ్మశానం"
            ],
            "content": "పట్టువదలని విక్రమారుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని\nదించి భుజాన వేసుకుని, ఎప్పుటి లాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు “రాజా,\nనీ ప్రయత్నం ఫలించినప్పటికీ, దాని వల్ల\nప్రయోజనం లేకుండా పోయే పరిస్థితులు\nఏర్పడవచ్చు. అందుకు నిదర్శనంగా నీకు\nవిజయవర్మ అనే రాజు కథ చెబుతాను,\nశ్రమ తెలియకుండా విను,\" అంటూ\nఇలా చెప్పసాగాడు :\nపూర్వం కళింగరాజ్యాన్ని విజయవర్మ\nఅనే రాజు పరిపాలించాడు. అతను\nయుక్తవయసు రాగానే రాజ్యాభిషేకం\nచేసుకుని, తనకు తగిన రాచకన్నెను,\nసునందిని అనేదాన్ని, పెళ్ళాడాడు.\nతరవాత కొద్ది రోజులకే సునందినికి\nఒక విచిత్రమైన వ్యాధి సోకి, ఆమె క్రమ\nక్రమంగా క్షీణించసాగింది. ఆమెను\nపరీక్షించిన రాజవైద్యుడు ఆమెది మాన\nసికవ్యాధి కాదనీ, శరీరానికి సంబంధిం\nచినదే ననీ, అయితే దానికి సరి అయిన\nచికిత్స లేదనీ, ఎక్కడైనా నాగమణి\nసంపాదిస్తే దానితో ఆ వ్యాధి సులువుగా\nనయమవుతుందనీ చెప్పాడు. నూరేళ్ళు\nమనిషి కంటపడకుండా జీవించిన నాగ\nసర్పం తలలో ఆ మణి మొలుస్తుందట.\nఅలాటి సర్పం ఒకటి వింధ్యారణ్యాలలో\nతూర్పు ప్రాంతంలో ఉన్నట్టు తెలియ\nవచ్చింది.\nతన భార్య ఆరోగ్యం గురించి బెంగ\nపడి ఉన్న విజయవర్మ రాజ్యపాలన\nఅంతా తన మంత్రులకు వదిలి, నాగ\nమణిని తీసుకు రావటానికి తన గుర్రం\nమీద బయలుదేరాడు. అతను అనేక\nఅవాంతరాలను గడిచి. కొన్నాళ్ళ కు\nవింధ్యారణ్యం చేరుకున్నాడు. ఆ అరణ్యం\nతూర్పు ప్రాంతంలో సంచరిస్తూండగా\nఒక రాత్రి అంతదూరాన అతని\nవెన్నెల లాటి కాంతి కనబడింది. అ\nనాగమణి నుంచి వచ్చేకాంతి అయి ఉ\nవచ్చు ననుకుని అటుగా వెళ్ళి, ఒక\nపుట్టనూ, దాని సమీపంలో ఒక\nనాగసర్పాన్నీ, దాని నెత్తి మీది మ\nచూశాడు.\nసర్పాన్ని చంపితేనే గాని మణిరాదు.\nసర్పాన్ని సమీపించటం ప్రమాదకరం.\nఅందుచేత విజయవర్మ సమీపంలో ఉన్న\nచెట్టు ఎక్కి, తన వింటికి బాణం ఎక్కు\nపెట్టాడు. కాని అతను ఆ బాణాన్ని వదల\nలేదు. మొదటి బాణంతో అది చావక\nపోతే ఆ సర్పం తనకు అందకుండా పారి\nపోవచ్చు. లేదా అక్కడ వున్న పుట్టలోనో,\nగుబురుచెట్ల చాటునో దాగివుండి తను\nచెట్టు దిగగానే అది త న ను చంప\nవచ్చు. అది పడగ విప్పితేనే గాని అతనికి\nగురికుదరదు.\nఅందుచే విజయవర్మ తాను ఎక్కు\nపెట్టిన బాణంతో, పాముకు ఎగువగా\nఉన్న చిన్న కొమ్మను కొట్టాడు. ఆ కొమ్మ\nమీద పడగానే పాము పడగవిప్పి, బుసలు\nకొట్టింది. మరుక్షణమే విజయవర్మ\nమరొక బాణంతో పాముపడగ రెండుగా\nచీలేటట్టు కొట్టాడు.\nపాము చచ్చిపోయింది. విజయవర్మ\nచెట్టు దిగి వచ్చి పాముతల మీది\nమణిని తీసుకున్నాడు. కాని అతను\nమణి తో అరణ్యంకుండా పోతూండగా.\nవారే వేళకు మనుషుల కోలాహలం\nసించింది. వాళ్ళు ఎవరో అడివి\n'లు అయి ఉంటారనీ, వాళ్ళు తన\nసి వస్తున్నారనీ అనుకుని, అతను నాగ\nమణిని భద్రంగా దాపులనున్న ఒక\nపొదలో దాచాడు.\nమరి కొద్ది క్షణాలకల్లా కొందరు అడవి\nజాతివాళ్లు వచ్చి, అతన్ని చుట్టుముట్టారు.\nగత్యంతరం లేక అతను వాళ్ళకు పట్టు\nబడిపోయాడు. వాళ్లు అతని ఆయుధాలు\nలాక్కుని, చేతులు కట్టి. తమ పల్లెకు\nతీసుకుపోయారు. వాళ్ళ మాటలను బట్టి,\nవాళ్ళు తనను తమ దేవతకు బలి ఇచ్చే\nఉద్దేశంతో ఉన్నట్టు అతను గ్రహించాడు.\nఈ ప్రాణాపాయం నుంచి ఎలా తప్పించు\nకోవాలా అన్న తీవ్రమైన సమస్య అతన్ని\nపట్టుకున్నది.\nఆటవికుల నాయకుడికి చిత్రలేఖ అనే\nఒక కుమార్తె ఉన్నది. ఆమె చాలా\nఅందంగా ఉంటుంది. ఆమె విజయ\nవర్మను చూడగానే అతన్ని మోహించి,\nతన తండ్రితో, \" ఆ రాచయువకుణ్ణు\nదేవతకు బలి ఇయ్యటానికి వీల్లేదు.\nఅతన్ని నేను పెళ్లాడదలిచాను. కాదంటే\nనన్ను కూడా దేవతకు బలి ఇయ్యి.\"\nఅన్నది.\n“నాగరికుడు దొరికితే దేవతకు బలి\nఇయ్యటం మన జాతి నియమం గదా!\nఆ నియమాన్ని ఎలా దాటటం ? పోనీ\nఒక పని చేద్దాం. నేనూ, ఆ యువకుడూ\nపోట్లాడతాం. అతను గెలిస్తే, వీరుడి కింద\nజమకట్టి, విడిచిపెడతాను. ఆ తరవాత\nసాధ్యమైతే నువు అతణ్ణి పెళ్ళిచేసుకో.\nనా అభ్యంతరం ఏమీ వుండదు.\" అన్నాడు\nచిత్రలేఖ తండ్రి.\nవిజయవర్మకూ, జాతినాయకుడికీ\nపోరాటం జరిగింది. చిత్రలేఖ తండ్రి\nనిజంగానే ఓడాడో. కావాలని ఓడాడో\nగాని, పోటీలో చివరకు విజయవర్మ\nగెలిచాడు.\nతరవాత చిత్రలేఖ అతని ఎదటికి\nవచ్చింది. ఆమె అందం చూసి దిగ్భ్రాం\nతుడై, ఆమెను పెళ్ళాడాలన్న కోరి\nతనకుతానుగానే బయటపెట్టాడు విజయ\nవర్మ. అతను చిత్రలేఖకు తన సం\nఅంతా చెప్పి, తాను తన నగరానికి\nవెళ్ళబోతూ, చిత్రలేఖను తన వె\nపంపమని ఆమె తండ్రిని అడిగాడు.\n'' మేం ఏంతో కాలంగా నాగమణి కోసం\nప్రయత్నిస్తున్నాం. అది నీకు దొరికిందట.\nదాన్ని నాకు ఇచ్చేసి చిత్రలేఖను నీ వెంట\nతీసుకుపో.\" అన్నా డు ఆటవికుల\nనాయకుడు.\nచిత్రలేఖ కూడా, నాగమణిని తన\nతండ్రికి ఇచ్చేస్తే తాను విజయవర్మ వెంట\nవచ్చేస్తానన్నది.\nవిజయవర్మ కొంచెం తటపటాయించి,\nచిత్రలేఖతో,\" నేను నాగమణిని ఇయ్యను.\nనువు దానికోసమే నన్ను పెళ్ళాడటానికి\nసిద్ధంగా ఉన్న పక్షంలో, నీతో నాకు పని\nలేదు,” అంటూ చరచరా వెళ్ళిపో\nబోయాడు.\nచిత్రలేఖ తండ్రి అతన్ని ఆపి, “నాగ\nమణి నాకు అవసరం లేదులే. నువు\nనాగమణిని నా కిచ్చి ఉంటే చిత్రలేఖ\nనీకు దక్కి ఉండేది కాదు. నువు ఆమెను\nనిరాటంకంగా నీ నగరానికి తీసుకు\nపోవచ్చు,” అన్నాడు.\nవిజయవర్మ నాగమణితో బాటు చిత్ర\nలేఖను కూడా తీసుకుపోయి, మణి\nసహాయంతో సునందిని ఆరోగ్యం బాగు\nచేయించుకుని. ఇద్దరు భార్యలతోనూ\nసుఖంగా జీవించాడు.\nబేతాళుడు ఈ కథ చెప్పి, రాజా,\nవిజయవర్మ మణి ఇయ్యటానికి ఎందుకు\nనిరాకరించాడు? సునందిని పైన ఉన్నంత\nప్రేమ చిత్రలేఖ మీద లేకపోవటం\nచేతనా? మొదట మణి ఇస్తే గాని తన\nకూతురిని విజయవర్మ వెంట పంపను\nఅన్న అడవిజాతి నాయకుడు తన అభి\nప్రాయం మార్చుకోవటమే గాక, విజయ\nవర్మ మణిని ఇచ్చి ఉంటే చిత్రలేఖను\nకూడా పోగొట్టుకుని ఉండేవాడనటంలో\nఅంతరార్థం ఏమిటి ? ఈ అనుమానాలకు\nసమాధానం తెలిసి కూడా చెప్ప క\nపోయావో, నీ తల పగిలిపోతుంది,”\nఅన్నాడు.\nదానికి విక్రమార్కుడు, '' విజయవర్మ\nచిత్రలేఖ కోసం తాను పడిన శ్రమ అంతా\nవ్యర్థం చేసుకునేటంత చపలచిత్తుడు\nకాడు. చిత్రలేఖ అందం చూసి మోహిం\nచిన మాత్రాన అతను సునందిని క్షేమం\nమరిచిపోయేవాడూ కాడు. పోతే, చిత్ర\nలేఖ తండ్రి ఆ విషయమే అతన్ని పరీ\nక్షించాడనాలి. రెండో భార్య మీది మోజు\nకొద్దీ మొదటి భార్య పట్ల అలక్ష్యం చేసే\nవాడు రేపు మరొక భార్య కోసం చిత్ర\nలేఖను వదలవచ్చు. విజయవర్మ తన\nమాట విని మణిని ఇచ్చి ఉంటే ఆయన\nచిత్రలేఖను అతని వెంట పంప నిరాక\nరించి ఉండేవాడు,'' అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 17
        },
        {
            "title": "ఇద్దరు భార్యలు",
            "book_page_start": 18,
            "pdf_page_start": 24,
            "pdf_page_end": 26,
            "author": "ఎం. కామేశ్వరరావు",
            "genre": "లఘు కథ",
            "moral": "సామర్థ్యం, చాతుర్యం, సమయస్ఫూర్తి ఉంటే క్లిష్టమైన సమస్యలను సైతం సులభంగా పరిష్కరించవచ్చు.",
            "keywords": [
                "భార్యలు",
                "మాలినీ",
                "మంజరి",
                "నరహరి",
                "చిత్రకారుడు",
                "యుక్తి"
            ],
            "characters": [
                "రాజు",
                "మాలినీ",
                "మంజరి",
                "నరహరి",
                "చిత్రకారుడు"
            ],
            "locations": [
                "రాజమందిరం"
            ],
            "content": "పూర్వం ఒక రాజుకు మాలినీ, మంజరీ\nఅని ఇద్దరు భార్య లుండేవారు. ఇద్దరూ\nఅపురూప సౌందర్యవతులు. రాజుకు\nఇద్దరి పైనా సమంగానే ప్రేమ ఉండేది.\nఇద్దరిలో ఎవరు అలిగినా ఆయన చాలా\nబాధపడిపోయేవాడు. అయితే ఆ ఇద్దరికీ\nఒక్క క్షణం కూడా పడేది కాదు. అందు\nచేత ఎవరో ఒకరు ఏదో ఒక కారణం\nచూసుకుని అలుగుతూ ఉండేవారు.\nవాళ్ళ అలకలు తీర్చలేక రాజు బాధపడి\nపోయేవాడు.\nఇలా బాధపడి, బాధపడి, చివరకు\nరాజు పెద్ద జీతం యిచ్చి నరహరి అనే\nఒక ఆంతరంగిక సలహాదారును నియ\nమించుకున్నాడు.\nఈ నరహరి మంచి చమతారీ, సమయ\nస్ఫూర్తి గలవాడూనూ. రాణులు అకార\nణంగా అలిగినప్పుడల్లా తన చాతుర్యంతో\nవాళ్ళ అలకలు తీర్చి, రాజుగారికి\nమనశ్శాంతి కలిగేటట్టు చూడటం నరహరి\nపని. నరహరిని నియమించినాక రాజు\nగారికి నిజంగానే మనసు కాస్త స్థిమిత\nపడింది. రాజు భార్యల అలకలు\nతీర్చటంలో నరహరి ఎంతో సమర్థత\nచూపాడు.\nఇలా ఉండగా ఒకసారి ఒక ప్రఖ్యాత\nచిత్రకారుడు ఆ రాజ్యానికి వచ్చాడు.\nఅతను అందగత్తెలయిన అంతఃపుర స్త్రీల\nచిత్తరువులు మాత్రమే గీస్తాడు. అందు\nచేత, మాలినీ, మంజరీ ముచ్చటపడి,\nతమ తమ చిత్తరువులు అతని చేత\nవేయించుకున్నారు.\nచిత్రకారుడు తన నైపుణ్యం అంతా\nవినియోగించి, జీవం ఉట్టిపడేలా ఇద్దరు\nచిత్తరువులూ తయారుచేసి,\nవారికీ యిచ్చాడు.\nరాణు లిద్దరూ తమ చిత్రాలను కోకుండా విసవిసా తన మందిరానికి\nరాజుకు చూపించారు. రాజు మంజరి వెళ్లిపోయింది.\nచిత్తరువును చూసి పక్కన పెట్టేసి, చిత్రకారుణ్ణి పంపేసి, నరహరికి\nమాలిని చిత్తరువును చూసి, \" అద్భుతం!\nఅత్యద్భుతం!\" అని నోరుజారి మెచ్చు\nకుని, పరమానందం పొందాడు.\nనరహరి వచ్చాడు. రాజుకు ప్రాణం\nలేచివచ్చింది. ఆయన నరహరికి\nజరిగినదంతా చెప్పి, \" ఇక ఏం చేస్తావో,\nనీదే భారం! రాణీగారి కోపం ఎలా\nపోగొడతావో ఏమో ! '\" అన్నాడు.\nనరహరి చిరునవ్వు నవ్వి, \" మీరేమీ\nవిచారించవద్దు. క్షణంలో అంతా సరి\nచేస్తాను.” అంటూ మంజరి విడిచివెళ్ళిన\nచిత్తరువు తీసుకుని, ఆమె మందిరానికి\nవెళ్ళాడు.\nఅంతే! మంజరి మొహంలో ఒక్క\nసారిగా రంగులు మారిపోయాయి. ఆమె\nతన చిత్రపటాన్ని అక్కడే వదిలేసి,\n\"మాలిని నా కన్న ముందు పటం\nగీయించుకున్నది. నా పటం గీయ వచ్చే\nసరికి చిత్రకారుడికి విసుగుపుట్టి ఉండ\nవచ్చు. అంతమాత్రాన నా అందాన్ని\nఅవమానిస్తారా?'' అని బుసలుకొడుతూ,\nరాజు ఎంత బతిమాలుతున్నా వినిపించు\nమంజరి కోపోద్రేకంతో అటూ ఇటూ\nపచార్లు చేస్తున్నది.\n\"అమ్మా, మీరు ఈ చిత్తరువును మరిచి\nవచ్చారు,\" అంటూ నరహరి చిత్తరువును\nఆమెకు ఇయ్యబోయాడు.\n\" దాన్ని అవతల పారెయ్యి. నేను\nపారేసినదాన్ని ఎందుకు తెచ్చావు? దాని\nమూలంగా ఇవాళ నా అందానికి అవ\nమానం జరిగింది,\" అన్నది మంజరి.\nనరహరి ఆశ్చర్యం అభినయిస్తూ,\n\"అదేమిటమ్మా, నేను వచ్చేసరికి రాజు\nగారు మీ అందాన్నే కదా తెగ మెచ్చు\nకుంటున్నారు!\" అన్నాడు.\n\" అబద్ధాలు చెప్పి నువేమీ నన్ను\nమభ్యపెట్ట నవసరం లేదు. రాజుగారు\nనా చిత్రాన్ని ఒక సారి చూసి పక్కన\nపెట్టేసి, అలుపు వచ్చేదాకా మాలిని\nఅందాన్ని తెగపొగిడారు.\" అని మంజరి\nరుసరుసలాడింది.\nనరహరి పెద్దగా నవ్వి, \" అందుకు\nమాలినీదేవిగారికి కోపం రావాలి గాని,\nమీకు కోపం దేనికీ? మీ చిత్తరువు ఎంత\nబాగున్నా మిమ్మల్ని రోజూ చూసేవారికి\nఅది అంత బాగులేదంటే, మీ అందం\nచిత్తరువులోకి పూర్తిగా రాలేదనే గదా\nఅర్థం! మాలినీదేవిగారి కన్న ఆమె చిత్త\nరువు బాగున్నట్టు రాజుగారికి తోచింది.\nవారు ఆమె చిత్తరువును మెచ్చుకోవటం\nఆమె అందాన్ని కించపరచటమే గదా ! \"\nఅన్నాడు.\nమంజరి మొహం విప్పారింది. ఆమె\nచప్పున తన మెడలోని హారం తీసి నరహరి\nచేతిలో పెట్టి, \" నేను అంతదూరం ఆలో\nచించలేదు సుమా ! ఈ హారం తీసుకు\nపోయి నీ భార్యకియ్యి\" అన్నది.\n\"అమ్మా, నా కిప్పుడు మరో హారం కొనే\nతాహతులేదు. నా చేతి కింద ఆంతరంగిక\nసలహాదారూలేడు. అలకపరిచిన వాళ్ళను\nశాంత పరచటం నావల్ల కాదు. నాకు\nకూడా ఇద్దరు భార్యలున్నారు–దేవాంతకు\nరాళ్ళు!\" అంటూ నరహరి ఆ హారాన్ని\nతీసుకోకుండా వెళ్ళిపోయాడు.",
            "book_page_end": 20
        },
        {
            "title": "తండ్రిని మించిన వాడు",
            "book_page_start": 21,
            "pdf_page_start": 27,
            "pdf_page_end": 30,
            "author": "కె. నాగరాజమ్మ",
            "genre": "పౌరాణికం",
            "moral": "యుక్తి, తెలివితేటలు మృత్యువును కూడా జయించగలవు. కుటుంబ ప్రేమ దైవాన్ని కూడా ప్రభావితం చేయగలదు.",
            "keywords": [
                "యమధర్మరాజు",
                "యమకుమారుడు",
                "వైద్యం",
                "రాకుమార్తె",
                "కల",
                "యుక్తి",
                "మృత్యువు"
            ],
            "characters": [
                "యమధర్మరాజు",
                "యమకుమారుడు",
                "యముడి భార్య",
                "రాజు",
                "రాకుమార్తె"
            ],
            "locations": [
                "భూలోకం",
                "నరకలోకం"
            ],
            "content": "ఒకసారి యమధర్మరాజుకు తన ఒంటరి\nజీవితం మీదా, నరకం పరిసరాల మీదా\nఏవగింపు పుట్టింది. అతను ఒక్కసారి\nభూలోకానికి వచ్చాడు. వసంతకాలపు\nశోభతో ప్రకృతి మహా ఆకర్షవంతంగా\nఉన్నది. చక్కని సూర్యకాంతి అంతటా\nప్రకాశిస్తున్నది. యముడికి భూలోకం\nమహా ఆనందమయంగా కనిపించింది.\nయముడు భూసంచారం చేస్తూండగా\nఒకచోట ఒక అందమైన స్త్రీ కనిపించింది.\nఆమె ఒక పురుషుడితో తగవులాడు\nతున్నది. ఆమెతో మాటకు మాట అనలేక\nఆ పురుషుడు ఓడిపోయి పారిపోయాడు.\nఆమె అందమూ, ఆమె ధైర్యసాహసాలూ\nచూసి యముడు ముచ్చటపడి, ఆమెను\nపెళ్ళాడాలనుకున్నాడు.\nఅందుకు ఏం చెయ్యాలి ? తన దూత\nలను పంపితే వాళ్ళు ఆమెను ప్రాణాలతో\nతీసుకురాలేరు. అదీ గాక, ఆమెతో\nకాపరం చేస్తూ భూలోకంలోనే కొంత\nకాలం ఉండాలని యముడి ఉద్దేశం.\nఅందుచేత అతను అందమైన యువకుడి\nరూపం ధరించి, ఆమెకు తన అభిప్రాయం\nచెప్పాడు. ఆమె అతన్ని పెళ్ళాడటానికి\nఒప్పుకున్నది. ఇద్దరూ ఎంతో అన్యోన్యంగా\nకాపరం చేశారు. వారికి ఒక కొడుకు\nకూడా కలిగాడు.\nకొడుకు పుట్టిన తరవాత యముడి\nభార్యకు కొడుకుతోడిదే లోకమయింది.\nఆమెకు భర్తమీద అనురాగం క్షీణించింది.\nరానురాను అతన్ని ఆమె, అది కావాలనీ,\nఇది కావాలనీ వేధించసాగింది. యముడు\nఎంతో ఓపికగా ఆమె కోరికలన్నీ తనకు\nచాతనయిన విధంగా తీర్చుతూ, ఆమెను\nతృప్తి పరచటానికి యత్నించాడు. కాని\nఆమెకు తృప్తి లేకుండాపోయింది. ఆమె\nఅతనిలో ఏవో తప్పులు వెతుకుతూ\nఅతని పట్ల ఏ మాత్రమూ లక్ష్యంలేకుండా\nప్రవర్తించసాగింది.\nఖర్చులు నానాటికీ పెరుగుతున్నా\nయనీ, తన భర్తకు సంపాదన లేదనీ\nఆమె అస్తమానమూ సాధిస్తూంటే,\nయముడు ఆమె బాధ పడలేక కొన్ని\nమందులూ, గుళికలూ తయారు చేసి,\nవైద్యం ప్రారంభించాడు. త్వరలోనే\nఅతని కి ఆ చుట్టుపక్కల మంచి\nవైద్యుడుగా పేరువచ్చింది. ఆదాయం\nకూడా బాగానే ఉన్నది.\nకాని యముడి భార్య మనస్థితి అంత\nకంతకూ దుర్భరస్థితికి వచ్చింది. చివరకు\nఆమె గొంతు వినిపించినా యముడు\nఉన్నచోటి నుంచి లేచి దూరంగా వెళ్ళి\nపోయేవాడు,\nఒకనాడు అకస్మాత్తుగా యమునికి\nఈ భార్యతో కాపరం కంటే, తన చీకటి\nలోకమూ, నరకకూపాలూ నయమని\nపించింది. వెంటనే అతను అంత\nర్థానమయి తన లోకానికి వెళ్ళిపోయాడు.\nయముడిభార్య భర్తకోసం ఏమాత్రమూ\nబెంగపడలేదు. ఆమె తన కొడుకును\nచూసుకుంటూ ఎంతో సుఖంగా ఉన్నది.\nఆమె గారాబంతో యమ కుమారుడు\nఎందుకూ పనికిరానివాడుగా తయా\nరయాడు. కొంత కాలానికి ఆమె మర\nణించింది.\nఒంటరిగాడుగా మిగిలిన యమకుమా\nరుడికి ఎలా బతకాలో తెలీలేదు. అతను\nతండ్రి చేసిన వైద్యవృత్తి జ్ఞాపకం\nతెచ్చుకుని, ఆ మందులతో తాను కూడా\nవైద్యం చెయ్యసాగాడు. తన తండ్రి\nఏమయాడా అని అతను అప్పుడప్పుడూ\nఆశ్చర్యపడుతూ ఉండేవాడు.\nఒకనాటి రాత్రి అతనికి తండ్రి కలలో\nకనబడి, \" నాయనా, నువు వైద్యవృత్తి\nచేసుకో, వృద్ధిలోకి వస్తావు. కాని ఒక్క\nసంగతి గుర్తుంచుకో. ఎప్పుడు నువు రోగి\nవద్దకు వెళ్ళినా, మొట్ట మొదట రోగి తల\nవైపుచూడు. అక్కడ నేను నీకు కనిపించి\nనట్టయితే, ఆ రోగికి వైద్యం చెయ్యకు.\nఆ రోగి తప్పక చనిపోతాడు. నేను కని\nపించకపోతే వైద్యం చెయ్యి. నువు ఏ\nమందు యిచ్చినా ఆరోగి కోలుకుంటాడు, \"\nఅని చెప్పి, అదృశ్యమయాడు.\nనిద్రలేచినాక గాని యమకుమారుడికి\nతాను కన్నది కల అని తెలియలేదు.\nఅయినా అతను ఆ క ల ను నమ్మి,\nఆ ప్రకారమే వైద్యం చెయ్య నిశ్చయించు\nకున్నాడు. త్వరలోనే అతనికి మంచి పేరు\nవచ్చింది. అతను వైద్యం చేస్తానన్న తర\nవాత రోగి తప్పక బతికేవాడు. అతను\nవైద్యం చెయ్యనన్న రోగి తప్పక చని\nపోయేవాడు. అందుచేత ప్రజలకు అతని\nవైద్యంలో అపారమైన భక్తి కుదిరింది.\nఇలా ఉండగా ఒకసారి ఆ దేశపు\nరాజుగారి కూతురికి పెద్ద జబ్బు చేసింది.\nఎన్ని చికిత్సలు చేసినా లాభం లేక\nపోయింది. ఆమె నానాటికీ క్షీణించ\nసాగింది. ఆమె బతకదని వైద్యులు చెప్పే\nశారు. రాజదంపతులు దుఃఖంతో కుంగి\nపోయారు.\nఅప్పుడు వారికి ఎవరో యమకుమారుడి\nపేరు సూచించారు. రాజు వెంటనే భటు\nలను పంపి అతన్ని పిలిపించాడు. యమ\nకుమారుడు రోగిని సమీపించి, తన అల\nవాటు ప్రకారం రోగి తలవైపు పరీక్షగా\nచూశాడు. అక్కడ అతనికి తన తండ్రి\nకనిపించాడు.\nయమకుమారుడు గతుక్కుమని, రోగి\nగది నుంచి అందరినీ బయటికి వెళ్ళ\nమని, తన తండ్రితో, \" నాన్నా, నేను\nఅభివృద్ధిలోకి రావటానికి ఇది మంచి\nఅవకాశం. ఈమెను బతికిస్తే నాకు బోలె\nడంత కీర్తి. ధనమూ లభిస్తాయి. దయ\nచేసి ఈమెను వదిలి వెళ్ళిపొండి.'\"\nఅన్నాడు.\n\" నాయనా, ఇంకేదైనా కోరుకో, కాని\nఈ నీ కోరిక తీర్చటం నాకు సాధ్యం కాదు.\nరాకుమార్తెను నేను తీసుకుపోయి తీరాలి.\nనుదిటిరాతను నేను కాదుగదా ఎవరూ\nమార్చలేరు,\" అన్నాడు. యముడు.\nయమ కుమారుడు ఎన్నో విధాల\nప్రాధేయ పడ్డాడు, కాని ఫలితం లేక\nపోయింది. చిట్ట చివరకు యముడు తన\nకొడుకును చూసి జాలిపడి, \"మూడు\nరోజులు గడువు ఇస్తాను. ఈలోపల నువు\nఏదో విధంగా తప్పుకో.\" అని సలహా ఇచ్చి\nమాయమయాడు.\nయమకుమారుడు రాజుతో, “మహా\nరాజా, ఇది చాలా తీవ్రమైన వ్యాధి.\nఇంకా మూడు రోజులు గడిస్తేనే గాని\nచెప్పలేను.\" అన్నాడు.\nఅతను రాత్రిం బగళ్ళు రాజకుమార్తె\nదగ్గిరే ఉండి వైద్యం చేశాడు. కాని తన\nచేతిలో ఏమీ లేదని తెలిసి, అతను తండ్రి\nరాకకోసం ఎదురు చూస్తూ కూర్చున్నాడు.\nఅయితే అతని బుర్ర పనిచేస్తూనే ఉన్నది.\nతండ్రి నుంచి రాకుమార్తెను ఎలా\nకాపాడటమా అని అతను తీవ్రంగా\nఆలోచిస్తున్నాడు.\nగడువు తీరగానే యముడు కనిపించనే\nకనిపించాడు. తన కొడుకు ఏ విధంగానూ\nసహాయపడలేక- పోతున్నానన్న బాధ\nయముడి ముఖంలో కనబడింది.\nకాని తండ్రిని చూడగానే యమకుమా\nరుడికి మెరుపులాటి ఆలోచన తట్టింది.\nఅతను చుట్టూ చూస్తూ, \" అమ్మా,\nఎందుకు ఇంత ఆలస్యం చేశావు ?\nత్వరగా రా ! నాన్నగారు వచ్చి ఉన్నారు!\"\nఅన్నాడు గట్టిగా.\nమరుక్షణమే యముడు మాయమై, తన\nలోకానికి వెళ్ళాడు.\nవెంటనే రాజకుమార్తె కళ్ళు తెరిచి\nచూడగలిగింది. ఆమెకు ఇక ప్రాణ\nభయంలేదని గ్రహించి, యమకుమారుడు\nరాజదంపతులకు ధైర్యం చెప్పి, తన\nవైద్యంతోనే రాజకుమార్తె రోగాన్ని నయం\nచేశాడు. రాజదంపతులు పరమానంద\nభరితులై, తమ కృతజ్ఞతను తెలుపుకోవ\nటానికి యమకుమారుడికి తమ కుమార్తె\nనిచ్చి వైభవంగా పెళ్ళిచేశారు.",
            "book_page_end": 24
        },
        {
            "title": "మంత్రియుక్తి",
            "book_page_start": 26,
            "pdf_page_start": 32,
            "pdf_page_end": 34,
            "author": "గంగిశెట్టి శివకుమార్",
            "genre": "చారిత్రక/యుక్తి కథ",
            "moral": "మంచి సలహాదారుల సహాయంతో రాజులు తమ పదవిని, గౌరవాన్ని కాపాడుకోగలరు. సమయస్ఫూర్తి రాజ్యంలో ముఖ్యమైనది.",
            "keywords": [
                "సోమశేఖరుడు",
                "చంద్రవర్మ",
                "సుమంతుడు",
                "చదరంగం",
                "యుక్తి",
                "సామంతుడు"
            ],
            "characters": [
                "సోమశేఖరుడు (మహారాజు)",
                "చంద్రవర్మ (సామంతుడు)",
                "సుమంతుడు (మంత్రి)",
                "యువకుడు (సుమంతుడి మేనల్లుడు)"
            ],
            "locations": [
                "మణిపుర రాజ్యం",
                "విదర్భ",
                "దర్బారు"
            ],
            "content": "సోమశేఖర మహారాజు కింద అనేక\nదేశాలు ఉండేవి. వాటిని ఆయన\nసామంతులు పాలించేవారు. సోమ\nశేఖరుడు పరిపాలనలో చాలా సమర్థుడు.\nతన సామంతులు కూడా తనలాగే తమ\nతమ దేశాలను సమర్థతతో పరిపాలించా\nలని ఆయన అభిప్రాయం. అందుచేత\nఆయన అప్పుడప్పుడూ తన సామంతులు\nపరిపాలించే దేశాలకు వెళ్ళి, అక్కడ\nపరిపాలన ఎలా సాగుతున్నదీ స్వయంగా\nచూసి, తన సామంతుడు అసమర్థుడని\nతోస్తే, అతణ్ణి తొలగించి, అతడి స్థానంలో\nసమర్థుడని తనకు తోచినవాణ్ణి\nనియమించేవాడు.\nఒకసారి సోమశేఖరుడు మణిపుర\nరాజ్యాన్ని పర్యటించటానికి వెళ్ళాడు.\nఆ సమయంలో మణిపురాన్ని పాలిస్తున్న\nచంద్రవర్మ ఏమంత తెలివితేటలు గల\nవాడు కాడు. అయితే అతని మంత్రి\nసుమంతుడు మంచి మేధావి. దురదృష్ట\nవశాన, సోమశేఖరుడు పర్యటించటానికి\nవచ్చే సమయానికి మణిపుర రాజ్య\nపరిస్థితి అంత బాగాలేదు. సోమ శేఖరుడికీ,\nఅతని పరివారానికి మంత్రి సుమంతుడు\nఅద్భుతమైన ఆతిథ్యమూ, వినోదాలూ\nఏర్పాటు చేశాడు. ఆ విధంగా మణిపుర\nరాజ్య పరిస్థితిలో గల లోపాలు సోమ\nశేఖరుడి కంట పడకుండా ఉంటాయని\nమంత్రి ఉద్దేశం.\nఆయన ఊహించినట్టే, సోమ శేఖరుడు\nతనకు జరిగిన ఆతిథ్యా ని కి చాలా\nసంతోషించాడు. అయితే, మణిపుర\nరాజైన చంద్రవర్మ అమాయకత్వం\nమూలాన ఒక జరగరాని పొరపాటు జరిగి\nపోయింది. సోమశేఖరుడు వచ్చిన రాత్రి\nవిందు వినోదాల అనంతరం ఆయనతో\nచంద్రవర్మ చదరంగం ఆడి, ఆ ఆటలో\nసోమశేఖరుణ్ణి ఓడించాడు. సోమ శేఖరుడి\nముఖం నల్లగా అయిపోయింది. మంత్రి\nసుమంతుడి గుండెల్లో రాయి పడింది.\nసార్వభౌముణ్ణి గెలవనియ్యాలన్న జ్ఞానం\nలేకపోయినందుకు చంద్రవర్మ తన\nసింహాసనాన్నే పోగొట్టుకోవచ్చు. అలాంటి\nప్రమాదం జరగకుండా ఉండేందుకు\nఏమి చెయ్యాలా అని సుమంతుడు దీర్ఘంగా\nఆలోచించాడు.\nమర్నాడు మణిపుర దర్బారులో\nసోమశేఖరుడు అగ్రస్థానంలో కూర్చు\nన్నాడు. సామంతుడు చంద్రవర్మ ఆయన\nసమీపంలోనే మరొక ఆసనం మీద\nకూర్చుని, తన కింది ముఖ్యోద్యోగులను\nసోమశేఖరుడికి పరిచయం చేస్తున్నాడు.\nరాజ్య పరిస్థితులను గురించి సోమ\nశేఖరుడు అడిగిన ప్రశ్నలకు వాళ్లు\nజవాబులు చెబుతున్నారు.\nఆ సమయంలో ఒక యువకుడు\nసభలోకి వచ్చి, “మహాప్రభూ, నేను\nచదరంగ నిపుణుణ్ణి. మాది విదర్భ. దేశ\nదేశాలు తిరుగుతున్నాను. ఇంతవరకు\nనన్ను చదరంగంలో ఓడించిన వాడు\nలేడు. సెలవైతే నా నైపుణ్యం ప్రదర్శించ\nగలను. ఈ సభలో చదరంగం ఆడగల\nవారున్నారా?'' అన్నాడు.\nసోమ శేఖరుడు చదరంగం పోటీకి\nఅనుమతించిన మీదట, సభలో ఆ ఆట\nబాగా వచ్చిన వారందరూ ఒకరొకరుగా\nవచ్చి అతనితో చదరంగం ఆడి ఓడి\nపోయారు.\n\" ఇక్కడ కూడా నన్ను ఓడించగల\nవారు లేరన్నమాట! ఏం చేసేది ?\nవచ్చిన దారినే విదర్భకు తిరిగిపోతాను,”\nఅన్నాడా యువకుడు.\n\"మా చంద్రవర్మ మహారాజుగారు\nగొప్ప చదరంగ నిపుణులు. వారితో ఆడు,\nతప్పక ఓడిపోతావు! ఆయనను ఓడించిన\nవారు ఇంతవరకూ ఎవరూ లేరు. \" అన్నాడు\nమంత్రి సుమంతుడు యువకుడితో.\nఆ యువకుడు చంద్రవర్మతో మూడు\nఆటలు ఆడి, మూడుసార్లూ చంద్రవర్మను\nచిత్తుగా ఓడించాడు. ఇది చూసిన\nసభికులకు కలిగిన ఆశ్చర్యం అంతా\nయింతా కాదు.\n\" ఇంక నన్ను చదరంగం ఆటలో\nజయించగలవారు సభలో ఎవరూ లేనట్టే\nగదా! ఇక సెలవు తీసుకుంటాను,\"\nఅన్నాడు యువకుడు దర్పంగా.\n\"తొందర పడకు ! నీ శక్తి ఏమిటో\nసోమశేఖర మహా ప్రభువుగారి మీద\nచూపించు,\" అన్నాడు మంత్రి\nసుమంతుడు.\nసోమశేఖరుడు ఆ యువకుడితో ఆడక\nతప్పలేదు. మొదటి ఆట ప్రారంభమైన\nకొద్దినిమిషాలకే యువకుడి ఆట కట్టింది.\nయువకుడి ముఖం చిన్నబోయింది\nఅతను మరొక ఆట ఆడమని సోమ\nశేఖరుణ్ణి వేడుకున్నాడు. ఈసారి\nయువకుడి ఆట మరింత తొందరగా\nకట్టింది.\nయువకుడు సోమశేఖరుడికి జోహారు\nచేస్తూ, “ఏలినవారిలాంటి ఆటగాణ్ణి\nనే నెక్కడా చూడలేదు. నా ప్రగల్భాలను\nమన్నించండి!'' అని సెలవు తీసుకుని\nదించిన తల ఎత్తకుండా సభ నుంచి\nబయిటికి వెళ్ళిపోయాడు.\nసోమశేఖరుడి ముఖాన విజయగర్వం\nతాండవించింది.\n\" బతికామురా, దేవుడా!\" అను\nకున్నాడు మంత్రి సుమంతుడు.\nఆ రాత్రి ఆయన ఇంటికి వెళ్ళగానే\nఆయన మేనల్లుడు, “ఏమిటి, మామయ్యా?\nఎన్నడూ చదరంగంలో ఓడని నన్ను\nఆ మహారాజు మీద ఓడమన్నావు!\"\nఅని చిరాకు పడ్డాడు.\n\" నువు మా రాజు గారి పదవి\nనిలబెట్టావురా! రేపే సోమశేఖర మహా\nరాజు తిరిగి వెళ్ళిపోతున్నారు. ఆయన\nఎంత ఆనందంలో ఉన్నాడో చెప్పలేను,\"\nఅంటూ సుమంతుడు జరిగినదంతా తన\nమేనల్లుడికి చెప్పాడు.",
            "book_page_end": 28
        },
        {
            "title": "ఎవరు పేదవారు?",
            "book_page_start": 35,
            "pdf_page_start": 35,
            "pdf_page_end": 35,
            "author": "పి. ఎస్. గోపాలకృష్ణ",
            "genre": "నీతి కథ",
            "moral": "యాచించేవాడు ధనవంతుడైనా పేదవాడే. పేదరికం అంటే డబ్బు లేకపోవడం కాదు, స్వయం గౌరవం లేకపోవడం.",
            "keywords": [
                "సన్యాసి",
                "వైద్యశాల",
                "ఉచిత వైద్యం",
                "ధనవంతులు",
                "యాచించడం"
            ],
            "characters": [
                "సన్యాసి",
                "శిష్యులు",
                "ధనవంతులు"
            ],
            "locations": [
                "గ్రామం",
                "వైద్యశాల"
            ],
            "content": "ఒక గ్రామంలో వైద్యసౌకర్యాలు అంతగా లేకపోవడంవల్ల, అక్కడి వారు ఎంతో ఇబ్బంది పడుతూ ఉండేవారు. ఇకసారి ఒక సన్యాసి ఆ గ్రామానికి వచ్చి అక్కడి వారి పరిస్థితి చూసి బాధపడి, ఒక వైద్యశాల కట్టించాడు. బీదలకు సాయపడే ఉద్దేశ్యంతో ఆ వైద్యశాలలో తన శిష్యులను ఉంచి, అక్కడ ఉచితంగా వైద్యంచేసే ఏర్పాట్లుచేసి వెళ్ళిపోయాడు.\nఆ వైద్యశాల ఆ గ్రామస్థులకే కాక, ఇరుగు పొరుగు ఊళ్ళలో వారికి కూడా ఎంతో ఉపయోగపడసాగింది. బాగా డబ్బున్న వారు కూడా అక్కడి ఉచిత వైద్యం కోసం రావడంతో వైద్యశాలను నడుపుతున్న ఆ సన్యాసి శిష్యులకు ఏంచెయ్యాలో తోచలేదు.\nమళ్ళీ కొన్నాళ్ళకు ఆ సన్యాసి ఆ గ్రామానికి వచ్చాడు. వైద్యశాల నడుపుతున్న ఆయన శిష్యులు, ధనవంతులు కూడా ఉచితవైద్యం కోసం ఎగబడుతున్నారని ఆయనకు చెప్పి, అందుకు తాము ఏం చెయ్యాలని అడిగారు.\nసన్యాసి నవ్వి, “ మన వైద్యశాల బీదలకు సాయపడాలని మన ఉద్దేశ్యం. అది తెలిసి ఇక్కడికి వైద్యం కోసం ధనవంతులు వస్తే మనమేం చెయ్యాలి? వారికీ వైద్యం చెయ్యవల సిందే! యాచించే వాడు ఎవడైనా పేదవాడే!” అన్నాడు.",
            "book_page_end": 35
        },
        {
            "title": "దేవీవరం",
            "book_page_start": 30,
            "pdf_page_start": 36,
            "pdf_page_end": 40,
            "author": "ఏ. సి. సర్కార్, ఐంద్రజాలికుడు",
            "genre": "సామాజిక/యుక్తి కథ",
            "moral": "కులం, పేదరికం ఆధారంగా మనుషులను భేదభావంతో చూడరాదు. యుక్తి మంచి మార్పు తీసుకురాగలదు.",
            "keywords": [
                "జమీందారు",
                "సుగ్రీవశాస్త్రి",
                "సంస్కరణ",
                "రూపరాం",
                "అస్పృశ్యత",
                "భక్తి పరీక్ష",
                "మాయాజాలం"
            ],
            "characters": [
                "రామశాస్త్రి (జమీందారు)",
                "సుగ్రీవశాస్త్రి",
                "రూపరాం",
                "గుణభట్టు",
                "భట్టు (పురోహితుడు)",
                "మాయాపాలుడు",
                "అన్నపూర్ణాదేవి"
            ],
            "locations": [
                "గ్రామం",
                "దేవాలయం"
            ],
            "content": "ఒక గ్రామంలో రామశాస్త్రి అనే జమీం దారుండేవాడు. సాధారణంగా బ్రాహ్మణ జమీందారులుండరు. రామశాస్త్రి పూర్వీ కుల్లో ఒకాయన ఉద్దండ పండితుడు. రాజుగారు ఆయన పాండిత్యానికి మెచ్చి. ఆయనకు కొన్ని గ్రామాలు బహూకరిం చాడు. ఆనాటి నుంచీ ఆ బ్రాహ్మణ వంశస్థులు జమీందారులయారు.\nరామశాస్త్రికి యిద్దరు కొడుకులు. పెద్ద వాడి పేరు సుగ్రీవశాస్త్రి. ఇతడు ఇరవై ఏళ్ళ వయసువాడు. తండ్రి తరవాత జమీందారయ్యే హక్కు యితడిదే. తండ్రి యితణ్ణి బాల్యంలోనే విద్యాభ్యాసం కోసం కాశీలో, మధురలో వున్న గొప్ప గొప్ప పండితుల దగ్గిరకు పంపాడు. సుగ్రీవశాస్త్రి శ్రద్ధగా చదివి, ఎంతో శాస్త్ర జ్ఞానం సంపాయించాడు. అనేక కొత్త ప్రదేశాలు తిరిగీ, చాలామంది సంస్కరణ వాదులతో చర్చలు జరిపీ, అతడు మత విషయాల పట్ల ఒక నూతన దృక్పధం అలవరుచుకున్నాడు. పుట్టిన కులాన్ని బట్టి, మనుష్యులకు ఉచ్చ నీచలూ. అస్పృశ్యతా ఆపాదించే మతసూత్రాలకు అతడు బద్దవిరోధి అయాడు.\nఇలాంటి ఉన్నతభావాలతో తిరిగి వచ్చిన సుగ్రీవశాస్త్రి, ముందుగా తమ ఇంటి పౌరోహితుడి కొడుకైన గుణభట్టును తన ఆశయాలకు అనుకూలుణ్ణి చేసు కున్నాడు. ఆ తరవాత గ్రామంలో మరి కొందరు యువకులు సుగ్రీవశాస్త్రి కి తోడయారు. వీళ్ళందరూ రామశాస్త్రికి తెలియకుండా, రాత్రివేళల్లో రహస్యంగా, అస్పృశ్యులు నివసించే గూడేలకు పోయి, రోగగ్రస్తులకు వైద్య సహాయం, తిండికి లేక పస్తులుండే వాళ్ళకు బియ్యం వగైరా యిస్తూండేవాళ్ళు.\nఇలా కొంతకాలం జరిగింది. ఒక మండువేసవికాలంలో, మిట్టమధ్యాహ్నం వేళ సుగ్రీవశాస్త్రి పొరుగూరు నుంచి తిరిగి వస్తూ, దారి పక్కనే వున్న మర్రి చెట్టు కింద చెప్పులు కుడుతున్న, రూపరాం అనే అస్పృశ్యుణ్ణి చూశాడు. సుగ్రీవశాస్త్రి అతణ్ణి బాగా ఎరుగు. అతడు రూపరాంను సమీపించి \" ఎలావున్నావు. రూపరాం? పిల్లలంతా కులాసాయేగదా?\" అని అడిగాడు.\nరూపరాం, సుగ్రీవశాస్త్రికి దణ్ణం పెట్టి, \" బాబూ, మీ దయవల్ల అందరం కులాసా గానే వున్నాం. ఇంత ఎండలో ప్రయాణం ఏమిటి ? కొంచెం సేపు విశ్రాంతి తీసుకోండి. దాహం వెయ్యటంలేదా? '' అన్నాడు.\nసుగ్రీవశాస్త్రి, రూపరాం పక్కనే వున్న చెక్కపెట్టె మీద కూర్చున్నాడు. అతడికి దాహంవెయ్యటమే కాదు, ఎండ తాపానికి నాలుక పిడచకట్టుకు పోతున్నది. రూపరాం అతడికి ముంతలో నుంచి యింత నీరు ఒక రాగిగ్లాసులో పోసి యిచ్చాడు. సుగ్రీవశాస్త్రి గ్లాసు అందుకుని తాగుతూండగా, దారి మలుపులో నుంచి గుర్రబ్బండి ఒకటి వేగంగా అటు కేసి వచ్చింది. బండిలో జమీందారు రామశాస్త్రి వున్నాడు. ఆయన ఏదో తొందరపనిమీద పొరుగు గ్రామం పోతున్నాడు. తన పెద్ద కొడుకు అస్పృశ్యుడిచ్చిన నీరు తాగటం ఆయన కంటబడింది.\nరామశాస్త్రి ఉగ్రుడైపోతూ, “ సుగ్రీవ్, నువ్వు తక్షణం యింటికి వెళ్ళు. నేను తిరిగి వచ్చేవరకూ ఎక్కడికీ పోకు. నీతో మాట్టాడవలసిన ముఖ్య విషయం వున్నది.\" అన్నాడు.\nసుగ్రీవశాస్త్రి జవాబు చేప్పేలోపలే గుర్రబ్బండి కదిలిపోయింది. రూపరాం నిలువెల్లా వణికిపోతూ, చిన్నబాబూ ! జమీందారు పెదబాబు, నేను మీకు మంచి నీళ్ళివ్వటం చూశాడు. ఇక నన్నాయన ప్రాణాలతో వదలడు. నా పెళ్ళాం బిడ్డల గతేమిటి?\" అన్నాడు.\nసుగ్రీవశాస్త్రికి తన తండ్రి మాట్లాడ దలచిన ముఖ్య విషయం ఏమిటో తెలు స్తూనే వున్నది. కాని అతడేమీ భయపడ లేదు. రూపరాం పరిస్థితి వేరు; అతడు పేదవాడు, అస్పృశ్యుడు !\n\" రూపరాం, నీ కొచ్చిన భయం ఏమీ లేదు. మా పౌరోహితుడి కొడుకు గుణ భట్టు ఇంట నీవు రహస్యంగా దాక్కో వచ్చు. నీ కుటుంబ సంరక్షణ సంగతి కూడా అతనే చూస్తాడు\" అని ధైర్యం చెప్పాడు సుగ్రీవశాస్త్రి.\nతరవాత అతడు ఇంటికిపోయి తల్లితో, ఏమీ దాచకుండా చెప్పేశాడు. ఆమె కళవెళపడిపోతూ, “సుగ్రీవ్! మీ నాయన ఎలాంటి సనాతన ధర్మపరుడో నీకు తెలియంది కాదుగదా ? తప్పు ఒప్పుకుని, క్షమించమని కోరు,” అన్నది.\nఇందుకు సుగ్రీవశాస్త్రి అభ్యంతరం చెప్పి, ‘\" అమ్మా, నేను నమ్మిన ఆదర్శా లకు అనుగుణంగా ప్రవర్తించాను. పశ్చాత్తాప పడవలసిందేమీ లేదు. అంత ముంచుకువస్తే, జమీందారీ మీద హక్కు వదులుకుంటాను,\" అన్నాడు.\nఆ సాయంకాలం రామశాస్త్రి ఇంటికి తిరిగివచ్చి భార్య ఎదటనే సుగ్రీవ శాస్త్రితో, ‘\"ఇవాళ మధ్యాహ్నం నువు చేసిన పనేమిటి? మన బ్రాహ్మణ జమీందారు కుటుంబంవాడు అస్పృశ్యు డిచ్చిన నీరు తాగటమా ? ఈ సంగతి తెలిస్తే నిన్ను కులంలో నుంచి వెలి వేస్తారు కూడా. అయినా చేసిన తప్పుకు ప్రాయశ్చిత్తం వుంది కదా? గోమయం తినటం ఆ ప్రాయశ్చిత్తంలో ముఖ్యమైంది. తరవాత కొద్ది రోజులు ఉపవాసం. దివానీకి యిందుకవసరం అయిన ఏర్పాట్లు చేయమని చెప్పాను.\" అన్నాడు.\nసుగ్రీవశాస్త్రి తండ్రికి జవాబివ్వకుండా మౌనంగా వూరుకున్నాడు. ఆ రాత్రి అతడు తన మిత్రుడైన గుణభట్టును కలుసుకుని జరిగినదంతా చెప్పాడు. గుణభట్టు ఏదో ఒక ఉపాయం ఆలో చించాలని చెప్పి, అప్పటికప్పుడే పోయి, తనకు పరిచితుడైన మాయాపాలుణ్ణి కలుసుకున్నాడు. ఈ మాయాపాలుడికి ఇంద్రజాల విద్యల్లాంటివి తెలుసు.\nమర్నాటి ఉదయం గుణభట్టు, సుగ్రీవశాస్త్రిని చూడవచ్చి, '' మిత్రమా, నీ కొచ్చిన భయం ఏమీలేదు. ఈ చిక్కు నుంచి బయటపడేందుకు మాయా పాలుడితోపాటు, మా నాన్న గారూ సహాయం చేస్తామన్నారు,\" అని చెప్పాడు.\nసూర్యోదయంతోనే అలవాటు చొప్పున జమీందారు రామశాస్త్రి దేవాలయానికి వెళ్ళాడు. పూజ ముగించి బయటికి వచ్చిన పురోహితుడు భట్టు, ఆయన్ని చూసి మామూలుగా చిరునవ్వు నవ్వ టానికి బదులు, ఏదో దీర్ఘాలోచనలో వున్నవాడిలా కనిపించాడు.\n“భట్టుజీ, ఏమిటి అలా వున్నారు?\" అని అడిగాడు రామశాస్త్రి ఆశ్చర్యపడుతూ:\nభట్టు చిన్నగా నిట్టూర్చి, \" అయ్యా, ఒక తీవ్రమైన సమస్య ఎదురైంది. ఇంతకు ముందు నేను ధ్యానంలో వుండగా, పాడి పంటలకు అధిదేవత అయిన అన్నపూర్ణాదేవి కనిపించి, భట్టూ, చెప్పులు కుట్టుకుని బతికే రూపరాం నాకు అత్యంత ప్రియమైన భక్తుడు. అతడిచ్చిన నీరు తాగి దాహం తీర్చుకోవటంలో జమీందారు కుమారుడు చేసిన పాపం ఏమీలేదు. రూపరాం నా నిజ మైన భక్తుడనేందుకు రుజువుగా, అతడికి ఒక వరం యిస్తున్నాను. అది ఒక్కసారికి మాత్రమే పనికివస్తుంది. రూపరాం ఉడి కించకుండానే బియ్యాన్ని, అన్నంగా మార్చగలడు,' అని చెప్పింది,\" అన్నాడు.\nజమీందారు రామశాస్త్రి యివి నమ్మ దగిన మాటలు కాదన్నట్టు అడ్డంగా తల తిప్పి, సరే, భట్టుజీ! ఆ రూపరాంకు పరీక్ష పెట్టి చూద్దాం, ఏపాటి భక్తుడో తేలిపోతుంది.\" అన్నాడు.\nఒకటి రెండు గంటల తరవాత జమీందారు భవంతికి ముందున్న\nఆవరణలో రూపరాం భక్తి పరీక్షకు ఏర్పాట్లు జరిగాయి. భట్టుజీ ఒక కొమ్ము చెంబు (బైరాగులు, సన్యాసుల వద్ద వుండే కమండలం లాటిది) తెచ్చి, అందరి ఎదటనే దానిని కడిగి, రూపరాంకు యిచ్చే ముందు, చెంబులో నీళ్ళు పోసి, కొన్ని బియ్యపు గింజలు వేశాడు.\nరూపరాం కొమ్ముచెంబు తీసుకుని, ఒకసారి దేవాలయం కేసి తిరిగి దణ్ణం పెట్టి, చెంబుకు వున్న కొమ్ములోంచి బలంగా నాలుగైదుసార్లు ఊదాడు. వెంటనే చెంబులోని నీళ్ళ మీద. బాగా ఉడికిన కొన్ని అన్నంమెతుకులు తేలినై. ఈ అద్భుతం చూసి జమీందారు రామశాస్త్రి నిశ్చేష్టుడయాడు. ఆయన అక్కడికక్కడే రూపరాంకు రెండెకరాల పొలం దానం చేసి, కొడుకు సుగ్రీవశాస్త్రిని కావిలించుకుని, “సుగ్రీవ్, గట్టిగా కోప్పడి నందుకు ఏమీ అనుకోకు,\" అన్నాడు.\nఆ సాయంత్రం సుగ్రీవశాస్త్రి, గుణ భట్టూ కలిసి మాయాపాలుణ్ణి చూడ బోయారు. సుగ్రీవశాస్త్రి, మాయాపాలుడికి డబ్బు యివ్వబోగా, అతడు నిరాకరించి, \"ఈ ఇంద్రజాలం కిటుకు చెప్పినవాణ్ణి నేను, దాన్ని తెలివిగా అమలుజరిపిన వాళ్ళు భట్టుజీ, రూపరాంలు. నేను చెప్పిన విధంగా భట్టుజీ రహస్యంగా చెంబుకు వున్న కొమ్ముమెలికలో, అన్నం మెతుకులు కొన్ని గట్టిగా దట్టించి, అందరూ చూస్తూండగా చెంబులో నీళ్ళు పోసి కడిగాడు. రూపరాం కొమ్ములో నుంచి గట్టిగా ఊదే సరికి, అక్కడ అంటుకు వున్న అన్నం మెతుకులు, చెంబులోని నీళ్ళలో పడి, పైకి తేలినై. ఈ అద్భుతం జమీందారు రామశాస్త్రి బాబులో పెద్దమార్పు తెచ్చితీరుతుంది.\" అన్నాడు.\nఅతడు ఊహించినట్టే, ఆ తరవాత జమీందారు రామశాస్త్రి తన జమీలోని పేదల, అస్పృశ్యుల పట్ల ఎంతో ఉదారంగా ప్రవర్తించుతూ, మంచి వాడని పేరు తెచ్చుకున్నాడు.",
            "book_page_end": 34
        },
        {
            "title": "వ్యర్థప్రయత్నం",
            "book_page_start": 38,
            "pdf_page_start": 44,
            "pdf_page_end": 46,
            "author": "ఎమ్. వి. వి. సత్యనారాయణ",
            "genre": "నీతి కథ",
            "moral": "పరిస్థితులు సహకరించనప్పుడు ఎంత గొప్ప ప్రయత్నం చేసినా అది వ్యర్థం కావచ్చు. ఒకరి ప్రయత్నాన్ని అందరూ కలిసి ఆమోదించి సహకరించాలి.",
            "keywords": [
                "రుద్రవర్మ",
                "రైతు",
                "మిడుతలు",
                "దుర్భిక్షం",
                "వ్యర్థ ప్రయత్నం",
                "బహుమానం"
            ],
            "characters": [
                "రుద్రవర్మ (రాజు)",
                "ముసలి రైతు",
                "ప్రజలు"
            ],
            "locations": [
                "రాజ్యం",
                "పొలాలు",
                "రాజసభ"
            ],
            "content": "రుద్రవర్మ పాలించే దేశంలో ఒక\nభయంకరమైన ఈతిబాధ పట్టుకున్నది.\nవానలు సక్రమంగా కురిసేవి, పంటలు\nచక్కగా పండేవి, కాని చేలు కోతకు\nసిద్ధంగా ఉన్న తరుణంలో మిడుతల\nదండ్లు వచ్చిపడి, పంట అంతా ధ్వంసం\nచేసి పోయేవి. ఈ విధంగా ప్రతి ఏడూ\nజరుగుతూ వచ్చింది. దాని ఫలితంగా\nరైతులు అపారంగా నష్టపోయారు. రాజు\nకూడా నష్టపడ్డాడు. దేశంలో దుర్భిక్షం\nఏర్పడింది.\nదేశానికి ఈ మిడుతల పీడలేకుండా\nచేసిన వారికి వారి ఎత్తు బంగారం బహు\nమానం ఇస్తానని రాజు అన్ని ప్రాంతాలా\nదండోరా వేయించాడు.\nఆ సమయంలో రాజుకు ఒక వింత\nవిషయం తెలిసింది. ఒక రైతు ప్రతి ఏడూ\nతన పొలాన్ని మిడుతల బారినుంచి\nకాపాడుకుని, పూర్తిపంట ఇంటికి తెచ్చు\nకుంటున్నాడట.\nరాజు తన భటులను పంపి, ఆ రైతును\nపిలిపించాడు. యాబైఏళ్ళ వృద్ధుడు రాజ\nసభకు వచ్చాడు.\n\" నీకు మిడుతల బెడద ఏమీ లేదట.\nమీ పంట క్షేమంగా ఇంటికి చేరుతున్న\nదట, నిజమేనా ? \" అని రాజు రైతును\nఅడిగాడు.\nనిజమే నన్నాడు రైతు.\n\" మీ ఒక్కరి పంటా దక్కితే సరా?\nదేశం సంగతి చూడవద్దా? ఏం ఉపా\nయంతో మీరు మిడుతల బారినుంచి\nతప్పించుకుంటున్నారు?\" అని రాజు\nరైతును అడిగాడు.\nరైతు సంశయిస్తూ, “మహారాజా,\nఅందుకు చాలా ప్రయత్నం చెయ్యాలి.\nఆ ప్రయత్నంలో నమ్మకం ఉంచాలి.\nఅందరినీ కూడగట్టటం మా వల్ల అవు\nతుందా ? \" అన్నాడు రైతు.\n\" ఎందుకు కాదు ? రైతులందరూ\nకలిసి వచ్చేటట్టు నేను చూస్తాను.\nమీ కుటుంబంలో వాళ్ళంతా కలిసి\nఈ యేడు మిడుతల బెడద లేకుండా\nచెయ్యండి,\" అన్నాడు రాజు.\nరైతు సరేనన్నాడు.\nపంటలు బాగా పండినై కోతల\nసమయం దగ్గిర పడుతున్నది. ముసలి\nరైతూ, అతని కుటుంబంవాళ్ళూ కలిసి\nమిడుతలను నివారించే చర్యలు చేశారు.\nనగరంచుట్టూ ఉన్న పొలాలలో చిన్న\nచిన్నరాటలు పాతి, వాటికి రంగు రంగుల\nజెండాలు కట్టారు. రాత్రివేళ పొలాలలో\nగట్టిగా పాటలూ, డప్పులమోతలూ విని\nపించాయి.\nమిడుతలు రాలేదు. పంటలు కోశారు.\nనూర్పిళ్ళు జరిగాయి. పొలాలనిండా\nధాన్యపు రాసులు వెలిశాయి. మిడుతలను\nరాకుండా చేసే కార్యక్రమంలో నిమగ్నులై\nఉండటంచేత రైతుకుటుంబం వాళ్లు తమ\nపొలం కొయ్యలేదు. ఇతర రైతులైనా\nవాళ్ళపాలెం కోసిపెట్టలేదు. ఎవరి పనుల్లో\nవారు ఉండిపోయారు.\nముసలిరైతు ఆ రోజే రాజసభకు వెళ్లి.\nతన బహుమానం గురించి ప్రస్తావించాడు.\nరాజుగారి ఖజానా నిండుకుని ఉన్నది.\nఆయన మనిషి ఎత్తు బంగారం ఎక్కడి\nనుంచి తెస్తాడు ?\n\"న్యాయంగా నీ బహుమతి కోసం ప్రజ\nలంతా చందాలు వేసుకోవలిసి ఉంటుంది.\nఖజానా నుంచి ఇయ్యటం సాధ్యపడదు.\nఈ రోజే నీ బహుమానం సంగతి నలుగు\nరికీ తెలిసేలాగా చాటింపు వేయిస్తు\nన్నాను,\" అన్నాడు రాజు.\nముసలాయన పూర్తిగా నిరాశపడలేదు.\nప్రజలు ఈయేడు బాగుపడ్డారు. వాళ్ళు\nతన పట్ల కృతజ్ఞత చూపకపోరు అను\nకున్నాడు ఆయన.\nకాని ప్రజలు రాగినాణాలు మించి\nఇయ్యలేకపోయారు. వాళ్ళు దరిద్రావస్థ\nలోనే ఉన్నారు.\nరుద్రవర్మ ముసలి రైతును పిలిపించి,\nసంగతి అంతా చెప్పి, \" ఇప్పటికి\nఈ రాగి నాణాలతోనే తృప్తిపడాలి మరి !\nఏం చేస్తాం. వచ్చే ఏడు ఘనంగా బహు\n'మానం దొరుకుతుందిలే,\" అన్నాడు.\n\"ఇది ధ ర్మ మా, మహా రాజా ?\nమీరే ఆలోచించి చూడండి,\" అన్నాడు\nరైతు దీనంగా.\n\" అధర్మం ఏమున్నది ? అసలు\nఈ యేడు మిడుతల దండు వచ్చినట్టు\nవిననేలేదు. మిడుతల దండును\nమీ కుటుంబమే ఆపినట్టు రుజువు కూడా\nలేదు,\" అన్నాడు రుద్రవర్మ.\nముసలాయనకు నడుము విరిగినట్ట\nయింది. ఆయన రాగినాణాల కేసి చూడ\nనైనా చూడకుండా, సభవిడిచి వెళ్ళి\nపోయాడు.\nఆ రాత్రి ఆకాశమంతా ఒక్క పెట్టున\nమేఘాలు కమ్మినట్టు అయింది, నక్షత్రాలు\nకూడా కనిపించలేదు. పెద్ద రొద చేస్తూ\nగొప్ప మిడుతల దండు వచ్చి పొలాల\nమీద పడింది. ప్రజలలో హాహాకారాలు\nచెలరేగాయి.\nరుద్రవర్మ ముసలి రైతు కోసం\nకబురుపంపితే రైతు సకుటుంబంగా\nఎటో వెళ్ళిపోయినట్టు తెలిసింది.\nతెల్లవారే సరికి కళ్ళాలలో ఉన్న ధాన్య\nమంతా నాశనమై పోయింది. తిరిగి దేశం\nదుర్భిక్షంవాత పడిపోయింది.",
            "book_page_end": 40
        },
        {
            "title": "నీవు నేర్పిన విద్యయే!",
            "book_page_start": 41,
            "pdf_page_start": 47,
            "pdf_page_end": 47,
            "author": "గవ్వల నిర్మలాదేవి",
            "genre": "కుటుంబ కథ",
            "moral": "చెడు ఆలోచనలు లేదా సలహాలు ఇతరులకు ఇస్తే, అవే మనకు తిప్పికొట్టి నష్టం కలిగిస్తాయి. (స్వయంకృతాపరాధం).",
            "keywords": [
                "సుబ్బమ్మ",
                "కోడలు",
                "కూతురు",
                "ఇంటి పెత్తనం",
                "సలహా",
                "స్వయంకృతాపరాధం"
            ],
            "characters": [
                "సుబ్బమ్మ",
                "కోడలు",
                "కూతురు"
            ],
            "locations": [
                "ఇల్లు"
            ],
            "content": "సుబ్బమ్మ అనే ఆవిడ తన కొడుక్కూ, కూతురికి ఒకేసారి పెళ్ళిచేసి, కూతుర్ని అత్త వారింటికి పంపి, కోడల్ని తెచ్చుకున్నది. కోడలు వచ్చినా ఇంటిపెత్తనం తనకే ఉంచుకుని, కోడలిని కేవలమూ జీతంలేని పనిమనిషిలా చూడసాగింది.\nపండక్కి, పబ్బానికి సుబ్బమ్మ కూతురిని పిలుచుకు వచ్చి, ఆమె ఉన్న నాలుగు రోజులూ దగ్గిర కూర్చోబెట్టుకుని, \"అస్తమానమూ మీ అత్త చెప్పిన చాకిరీ అల్లా నోరుమూసుకు చేస్తూపోకు, చులకన అయిపోతావు. అప్పుడప్పుడూ కాస్త ఎదురు తిరుగుతూ ఉంటే మీ అత్త కిక్కురు మనకుండా ఉంటుంది. ఇన్నేళ్ళూ నిన్ను పెంచి, వాళ్ళింటికి పంపినది వాళ్ళకు వెట్టిచాకిరీ చేయటానికా? క్రమంగా ఇంటి అజమాయిషి నీ చేతిలోకి తెచ్చుకున్నావంటే, నీ మొగుడు కూడా నువు గీసిన గిరి దాటకుండా పడిఉంటాడు,” అని బోధించేది.\nఈ బోధలు సుబ్బమ్మ కూతురికి ఎంతవరకు ఉపయోగపడ్డాయో గాని, కోడలు మాత్రం వాటిని అప్పుడప్పుడూ విని, అన్ని ఒంటపట్టించుకున్నది. దాని ఫలితంగా ఆమె సుబ్బమ్మనూ, తన మొగుణ్ణి గుప్పిట పట్టుకుని ఆడించటం మొదలుపెట్టింది. అంతా స్వయంకృతాపరాధమే సని సుబ్బమ్మ గ్రహించేసరికి, ఆమె హెూదా, ఆ ఇంటి పనిమనిషి స్థాయికి చేరుకున్నది.",
            "book_page_end": 41
        },
        {
            "title": "స్నేహితులు",
            "book_page_start": 42,
            "pdf_page_start": 48,
            "pdf_page_end": 50,
            "author": "అన్వర్",
            "genre": "ప్రేమ కథ",
            "moral": "నిజమైన స్నేహం కష్టకాలంలో నిలబడుతుంది. ప్రేమకు ధైర్యం అవసరం.",
            "keywords": [
                "కలీల్",
                "జలీల్",
                "షబానా",
                "ఖురాన్ పఠనం",
                "దొంగతనం",
                "పాదుషా",
                "స్నేహం",
                "వివాహం"
            ],
            "characters": [
                "కలీల్",
                "జలీల్",
                "వాజిద్ అలీషా (పాదుషా)",
                "వజీరు",
                "షబానా"
            ],
            "locations": [
                "లక్నో",
                "వజీరు మహల్",
                "రాజసభ"
            ],
            "content": "లక్నోలో, వాజిద్ అలీషా పాలించే\nకాలంలో, కలీల్, జలీల్ అని ఇద్దరు\nస్నేహితులు ఉండేవారు. కలీల్ ఒక\nగొప్ప వ్యాపారస్థుడి కొడుకు. జలీల్ ఒక\nగొప్ప పండితుడి కొడుకు. వారు చిన్న\nతనం నుంచీ కలిసి చదువుకుని కలిసి\nఆడుకుని, పెరిగి పెద్దవారై. ఆదర్శ\nస్నేహితులుగా పేరుపడ్డారు.\nఒక రాత్రి కలీల్ ఒంటరిగా వజీర్\nగారి మహల్ పక్కగా పోతూండగా వీనుల\nవిందుగా ఎవరో ఖురాను చదవటం\nవినిపించింది. ఆ కంఠం చేత ఆకర్షించ\nబడి కలీల్ దగ్గిరగా వెళ్ళి, ఖురాను\nపఠనం రెండో అంతస్థు నుంచి వినవస్తు\nన్నట్టు తెలుసుకున్నాడు. కలీల్ సమ్మో\nహితుడై, పూలతీగల సహాయంతో రెండవ\nఅంతస్థుకు ఎక్కేసరికి, అక్కడ వజీరు\nఏకపుత్రికా, ఆందాలరాశీ అయిన షబానా\nఒంటరిగా ఖురానుపఠనంలో లీనమై\nఉండటం కనిపించింది.\nకలీల్ వెనకు తిరిగి వచ్చే ఉద్దేశంలో.\nఉండగా షబానా తప్పు చదివింది. కలీల్\nవెంటనే ఆ తప్పును సరిదిద్దాడు. షబానా\nతన పఠనంలో పూర్తిగా నిమగ్నురాలై\nఉండటం చేత తన తప్పు దిద్దుకున్నది\nగాని, తలఎత్తి చూడలేదు.\nకలీల్ ఆమెకు కొంత దూరంలో\nకూర్చుని, ఆమె తప్పు చదివినప్పుడల్లా\nసరిచేశాడు. షబానా తన తప్పులు దిద్దు\nకున్నదిగాని తలఎత్తి చూడనేలేదు. ఆమె\nఖురాను చదువుతున్నంత సేపూ కలీల్\nఅక్కడే కూర్చుని, ఆమె పఠనం ముగించి,\nదువా (ప్రార్థన) ప్రారంభించగానే, లేచి\nవచ్చేశాడు. అప్పుడు కూడా షబానా\nతన తప్పులు దిద్దిన వాళ్ళు ఎవరైనదీ\nగమనించలేదు.\nమర్నాడు రాత్రి కూడా కలీల్ వజీరు\nమహల్ కేసి వెళ్ళాడు. కిందటి రోజులాగే\nషబానా ఖురాను చదువుతున్నది. కలీల్\nమళ్ళీ పై అంతస్థుకు ఎక్కి, దూరంగా\nకూర్చుని షబానా తప్పులు సరి చేసి,\nతిరిగి వచ్చాడు.\nఇలా రోజూ జరుగుతూ వచ్చింది.\nఒకనాడు, కలీల్ తీగల సహాయంతో పైకి\nఎక్కిరావటం వజీరు కంటపడింది.\nఆయనకు చాలా కోపంవచ్చింది. ఆయన\nపైకి వెళ్ళి, గుమ్మం దగ్గిర పరదా వెనక\nదాగి, జరిగినదంతా గమనించి చాలా\nఆశ్చర్యపడ్డాడు. షబానా కలీల్ అక్కడ\nఉన్న సంగతి కూడా ఎరగదని ఆయనకు\nస్పష్టమయింది.\nఅటుతరవాత వారంరోజుల పాటు\nవజీరు తన కుమార్తెనూ, కలీలూ\nగమనించాడు. వారి కార్యక్రమం లో\nమార్పు ఏమీలేదు.\nఈ వింత సంఘటన గురించి ఏం\nచెయ్యాలో వజీరుకు పాలుపోలేదు.\nఆయన తగిన సమయం చూసి పాదు\nషాకు జరిగినదంతా చెప్పాడు. అంతా విని\nపాదుషా మొదట ఆశ్చర్యపడి, తరవాత\nచిరునవ్వు నవ్వి, వజీరు చెవిలో ఏదో\nచెప్పాడు.\nఆ రాత్రి షబానా గది నుంచి దిగి\nవస్తున్న కలీల్ను ఇద్దరు సిపాయిలు\nపట్టుకుని, \"ఎందుకు పైకి పోయినావు?\"\nఅని ఆడిగారు.\nవజీరు కుమార్తె మర్యాద కాపాడటం\nకోసం కలీల్, వాళ్ళతో, \"దొంగతనానికి!\"\nఅని చెప్పాడు.\n\"చూడటానికి మర్యాదస్తుడి లా\nగున్నావు. నువు దొంగవన్నమాట. ఎవరైనా\nజామీను ఇస్తే ఈ రాత్రికి నిన్ను వది\nలేస్తాము. నువు రేపు ఉదయం పాదుషా\nసమక్షాన హాజరుకావాలి.\" అన్నారు\nసిపాయిలు.\nగత్యంతరం లేక కలీల్ తన తండ్రి\nదగ్గిరికి వెళ్ళి, జామీను ఉండమన్నాడు.\nకొడుకే అయేదిగాక, దొంగకు జామీను\nఉండనన్నాడు కలీల్ తండ్రి. అప్పుడు\nకలీల్ తన స్నేహితుడైన జలీల్ వద్దకు\nవెళ్ళి, సంగతి చెప్పి, అతన్ని జామీను\nఉండమన్నాడు. జలీల్ ఒప్పుకున్నాడు.\nసిపాయిలు జలీలకు కలీలు అప్ప\nజెప్పి, వెళ్ళిపోయారు.\nమర్నాడు ఉదయం కలీల్ను పాదుషా\nవద్దకు తీసుకుపోవటానికి పాదుషా పంపిన\nసిపాయిలు వచ్చారు.\n“నిన్న రాత్రి పట్టుబడిన దొంగను నేనే,\nనన్ను పట్టుకుపొండి.\" అన్నాడు జలీల్\nసిపాయిలతో. .\n\"అసలు దొంగను నేను. ఇతను\nనాకు జామీను ఇచ్చిన మిత్రుడు,\"\nఅన్నాడు కలీల్.\nఎవరిని పట్టుకుపోవాలో తోచక సిపా\nయిలు ఇద్దరినీ పాదుషా వద్దకు పట్టుకు\nపోయారు. ఇద్దరూ పాదుషా దగ్గిర, నేను\nదొంగనంటే నేను దొంగనని చెప్పసాగారు.\nచివరకు పాదుషా వారితో, ''మీ రిద్దరూ\nదొంగలే. మీ ఇద్దరికీ శిక్ష విధిస్తున్నాను.\nకలీల్ వజీరు కూతురు షబానాను\nపెళ్లాడాలి. జలీల్ మా ఆస్థానంలో\nపండితుడుగా పని చెయ్యాలి. ఇవే మీకు\nతగిన శిక్షలు,\" అన్నాడు.\nతరవాత పాదుషా జరిగినదంతా\nసభికులకు చెప్పాడు. అందరూ పాదుషా\nఉదారతను ఎంతగానో మెచ్చుకున్నారు.\nకలీలూ, షబానాకూ వైభవంగా వివాహం\nజరిగింది.",
            "book_page_end": 44
        },
        {
            "title": "వీరహనుమాన్ -22",
            "book_page_start": 45,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "పౌరాణిక ధారావాహిక",
            "moral": "రావణుడి అహంకారం, దురాశ అతనికి మరియు లంకకు వినాశనాన్ని తెచ్చాయి. ధర్మబద్ధమైన సలహాలు స్వీకరించాలి.",
            "keywords": [
                "రాముడు",
                "రావణుడు",
                "సీత",
                "లంక",
                "యుద్ధం",
                "విభీషణుడు",
                "వానర సేన",
                "మాల్యవంతుడు"
            ],
            "characters": [
                "రాముడు",
                "లక్ష్మణుడు",
                "సీత",
                "రావణుడు",
                "విభీషణుడు",
                "సరమ",
                "మాల్యవంతుడు",
                "ప్రహస్తుడు",
                "విద్యుజ్జిహ్వుడు",
                "సుగ్రీవుడు",
                "హనుమంతుడు"
            ],
            "locations": [
                "లంకానగరం",
                "అశోకవనం",
                "సువేలపర్వతం",
                "త్రికూట పర్వతం"
            ],
            "content": "రావణుడు ఆశోకవనంలో ఉన్న సీతను చూడబోయేసరికి, ఆమె భయంకర రాక్షస స్త్రీల నడుమ, తల వంచి కన్నీరు కార్చుతూ, రాముణ్ణి గురించే ఆలోచిస్తూ కూర్చుని ఉన్నది.\nఅందరూ గాఢ నిద్రలొ ఉండగా, ప్రహస్తుడు పెద్ద రాక్షస సేనతో వెళ్ళి వానర సేనను నాశనం చేశాడు. రాముడు నిద్రపోతూండగా ప్రహస్తుడే అతని తలను నరికాడు. పారిపోదామని ఆకాశంలోకి ఎగిరిన విభీషణుణ్ణి రాక్షసులు పట్టు కున్నారు. లక్ష్మణుడూ, కొందరు వానరులూ పరిగెత్తారు. సుగ్రీవుడూ, హనుమంతుడూ. జాంబవంతు డూ, మిగిలిన వానర వీరులూ తలలు తెగి చచ్చిపడి ఉన్నారు. వానరుల శవాలు అంతటా కుప్పలు కుప్పలుగా పడి ఉన్నాయి.\" అన్నాడు.\nతరవాత అతను ఒక రాక్షసితే. \" రాముడి తల తీసుకు వచ్చిన ఇక్కడికి తెచ్చాడు. ఇక నీకు నేను తప్ప గతి లేదు.\" అన్నాడు.\nసీత ఆ రాముడి తలను పరీక్షగా చూసి, కళ్ళూ, తల వెంట్రుకలూ, తల మీది చూడామణీ గుర్తుపట్టి గట్టిగా ఏడుస్తూ, కైకను తిట్టిపోసింది. తరవాత ఆమె స్పృహతప్పి పడిపోయింది. తిరిగి స్పృహ రాగానే ఆమె రాముడి తల దగ్గిరికి తీసుకుని, అతని కోసం చాలా సేపు ఏడ్చింది. రాముడి చావు గురించి కౌసల్య లక్ష్మణుడి ద్వారా విని, గుండె పగిలి చచ్చిపోతుంది. రాముడి వంశమంతా నాశనమైపోతుంది. ఇదంతా తన మూలాన జరుగుతుందని తెలియక రాముడు తనని పెళ్ళాడాడు.\nఆమె రావణుడితో, \" నన్ను తీసుకు పోయి ఆ రాముడి మీద పడవేసి, భార్యా భర్తలను ఏకం చేసిన పుణ్యం కట్టుకో. నేను రాముడితో సహగమనం చేస్తాను,\" అంటూ ఏడ్చింది.\nఆమె ఏడుస్తూండగా ఒక రాక్షసుడు వచ్చి, రావణుడికి నమస్క రించి, సేనాపతి అయిన ప్రహస్తుడు వచ్చి ఉన్నాడని చెప్పాడు. అతని వెంట మంత్రులందరూ ఉన్నారట. ఆ మాట వింటూనే రావణుడు బయలుదేరి తన మంత్రులను చూడబోయాడు. అతను\nఅశోకవనం దాటగానే రాముడి తలా., విల్లూ అంతర్థానమయాయి.\nఇంతలో విభీషణుడి భార్య అయిన సరమ సీత వద్దకు వచ్చింది. సరమ చాలా మంచిది. ఆమె సీత పట్ల చాలా స్నేహంగా ఉండేది. ఆమె సీతను ఊరడిస్తూ. '' రావణుడి భయాన్ని కూడా లక్ష్యపెట్టకుండా చాటున ఉండి, నీకూ, రావణుడికి జరిగిన సంభాషణ అంతా విన్నాను. రావణుడు అక స్మాత్తు గా ఎందుకు వెళ్ళాడో తెలుసా? ఆ భేరీల మోత విన్నావా? సైనికులను సన్నద్ధం చేస్తున్నారు. యుద్ధానికి ఏనుగులనూ, గుర్రాలనూ సిద్ధం చేస్తున్నారు. రావణుడు రాముడితో యుద్ధానికి తయారవుతున్నాడు. రామలక్ష్మణులు రాక్షసుల నందరిని చంపి, నీ కష్టాలు గట్టెక్కిస్తారు,\" అన్నది.\nఈ మాటలకు సీత ఆవేదన కొంత చల్లబడింది.\nసరమ సీతతో ఇంకా ఇలా చెప్పింది :\n“ నేను ఆకాశమార్గాన రాముడి వద్దకు వెళ్ళి, నువు క్షేమంగా ఉన్నావని చెప్పి రావాలనుకుంటున్నాను. నేను ఆకాశంలో గరుత్మంతుడి కన్న వేగంగా పోగలను, తెలుసా ? \"\n\" నువు ఆకాశంలో పోగలవన్నా, పాతాళానికిపోగలవన్నా నేను నమ్మగలను.\nనా కోరిక తీర్చదలుచుకుంటే ఇప్పుడు రావణుడు ఏంచేస్తున్నాడో తెలుసుకునిరా. నాకు రావణుడి భయమే హెచ్చుగా ఉన్నది. రావణుడు ఏంచెయ్యబోతున్నాడో చెబితే నేను నీకు కృతజ్ఞురాలుగా ఉంటాను.\" అని సీత అన్నది.\nసరమ సీత ముఖాన కన్నీరు తుడిచి, వెంటనే వెళ్ళి, రావణుడు తన మంత్రు లతో మాట్లాడేదంతా విని. తిరిగి వచ్చి, సీతతో ఇలా చెప్పింది :\n\" నిన్ను విడిచెయ్యమని రావణుడికి అతని తల్లీ, ఆనిద్ధు డనే ముసలి మంత్రి ఎంతో దూర్తం బోధించారు. లేకపోతే అపాయం ఉన్నదని కూడా వాళ్ళు\nహెచ్చరించారు. కాని వాళ్లు ఎంత చెప్పినా రావణుడు వినలేదు. యుద్ధంలో చచ్చే దాకా రావణుడు నిన్ను విడవడు. అతని మంత్రులు కూడా అతన్ని బలపరు స్తున్నారు.\"\nసరమ మాట్లాడుతూండగానే వానర సైన్యాలు చేసే భేరినాదాలూ, శంఖ నాదాలూ, సింహనాదాలూ భూమి దద్దరిల్లే లాగా వినిపించాయి. రాముడు లంకా నగరం మీదికి బయలుదేరాడు.\nరావణుడు వానర సేనల కోలాహలం విని. సభలో తన మంత్రులతో, \"మీరు లోగడ హనుమంతుడు సముద్రాన్ని దాటటం గురించి, రాముడి సేనను గురించి గొప్పగా చెప్పారు. విన్నాను. ఇప్పుడు రాముడి పరాక్రమం తలచుకుని, నిరు త్సాహపడి, ఒకరి మొహాలు ఒకరు చూడటం కూడా కనిపిస్తూనే ఉన్నది.\" అన్నాడు.\nఈమాట విని మాల్యవంతు డనే రాక్ష సుడు, \" రాజా, రాముడు మన కన్న బల వంతుడైనప్పుడు అతనితో సంధి చేసు కోవటం తప్పుకాదు. రాముడికీ, మనకూ వైరకారణం సీత. ఆమెను రాముడిక ఇచ్చేస్తే వైరంలేదు.\" అన్నాడు. రావణు డికి కోతుల వల్లా, కొండముచ్చులవల్లా, భల్లూకాల వల్లా చావులేకుండా వరం లేదన్న సంగతి కూడా మాల్యవంతుడు జ్ఞాపకం చేశాడు.\nమాల్యవంతుడి మాట రావణుడికి కొంచెం కూడా రుచించ లేదు. అతను మాల్యవంతుడి కేసి తీక్షంగా చూసి, \"హితం చెప్పుతున్నట్టు నటిస్తూ. కటు వైన మోసపు మాటలు ఎందుకు చెప్పావు?. రాముడు మామూలు మనిషి: ఒంటరి గాడు : తండ్రి చేత విడవబడిన వాడు ; కోతులు సహాయంగా గలవాడు ; అడవులు పట్టి తిరుగుతున్నవాడు. అలాటివాడు సమర్థుడని ఎలా చెప్పావు? సమస్త రాక్షసులకూ ప్రభువును : సమస్త దేవత లనూ హడలగొట్టిన పరాక్రమశాలిని.\nనేను అతనికి ఎందుకు తీసిపోయాను ? ని జాతిలోనే మహావీరుడు ఉండటం సహించలేకనో, లేక శత్రుపక్షపాతంతోనో నువు అలా మాట్లాడి ఉంటావు గాని. మరో కారణం లేదు. నేను సీతను అరణ్యం నుంచి తెచ్చింది తిరిగి ఇచ్చెయ్య టానికా? నే రాముడితో యుద్ధానికి భయ పడటమా ? రాముడు అంత బలవంతు డైతే నా తల తీయనీ, కాని తల వంచటం నా స్వభావం కాదు.\" అన్నాడు.\nరావణుడికి కోపం వచ్చిందని గ్రహించి మాల్యవంతుడు మౌనం వహించాడు. అతను విజయం కలగాలని రావణుణ్ణి దీవించి వెళ్ళిపోయాక రావణుడు మంత్రులతో రక్షణచర్యలు చర్చించాడు.\nలంకా నగరపు పడమటి ద్వారాన ఇంద్రజిత్తూ, ఉత్తర ద్వారాన శుక సారణులూ, మధ్యలో విరూపాక్షుడూ రాక్షససైనికులతో సహా ఉండేటట్టు నిర్ణ యించి, మంత్రుల చేత \"జయ, జయ!\" అనిపించుకుని రావణుడు అంతఃపురానికి వెళ్ళాడు.\nరాముడు వానర ప్రముఖు లందరితో లంకానగరం చేరాక, వారిలో వారు ఇలా అనుకున్నారు :\n\"ఇదుగో, లంకానగరం. దీన్ని జయించటం దేవతలకు కూడా సాధ్యం కాదు. అందుచేత మనం ఇప్పుడు ఏం చెయ్యాలి?''.\nవిభీషణుడు వారితో, “నా మంత్రులు లంకకు పక్షుల రూపంలో వెళ్ళి అక్కడి ఏర్పాట్లన్నీ చూసి వచ్చారు. ప్రహస్తుడు సేనతో తూర్పు ద్వా రా న్నీ. మహెూదర, మహాపార్శ్వులు దక్షిణ ద్వారాన్ని కాస్తున్నారు. ఇంద్రజిత్తు పశ్చిమ ద్వారాన్నీ, విరూపాక్షుడు నగర మథ్యాన్ని కాస్తున్నారు.\" అని చెప్పాడు.\nఅతని మంత్రులు కూడా రాముడికి తాము చూసి వచ్చిన వివరాలు చెప్పారు.\nతరవాత రాముడికి హెచ్చరికగా ఉండ గలందులకు విభీషణడు రావణుడి\nవెంట అతనితో సమాన బలపరాక్రమాలు గల రాక్షసులు అరవై లక్షల మంది ఉన్నారని చెప్పాడు. తన వీరులు ఎవరు ఎవరితో యుద్ధం చెయ్యాలో రాముడు చెప్పాడు.\nనలుడు తూర్పుద్వారం వద్ద ఉన్న ప్రహ స్తుడితోనూ, అంగదుడు దక్షిణద్వారం వద్ద ఉన్న మహాపార్శ్వ, మహెూదరుల తోనూ, హనుమంతుడు పడమటి ద్వారం దగ్గిరా, ఉత్తర ద్వారం వద్ద ఉన్న రావణుడితో రాముడూ యుద్ధం చెయ్యాలి. అతని వెంట లక్ష్మణుడు కూడా ఉంటాడు. సుగ్రీవుడూ, జాంబవంతుడూ, విభీష ణుడూ మధ్యసేనతో యుద్ధం చేస్తారు.\nయుద్ధ మప్పుడు వానరులు మనుష్య రూపాలు ధరించరాదు. అలా అయితే గాని ఎవరు '' మన \" వాళ్ళో తెలియదు. రామ, లక్ష్మణులూ, హనుమంతుడూ, సుగ్రీవుడూ, నీలుడూ. అంగదుడూ, విభీషణుడూ మాత్రమే మనుష్యరూపా లతో యుద్ధం చేస్తారు.\nఇలా నిర్ణయించిన అనంతరం రాముడు లక్ష్మణుడితో సహా, మహా అందమైన సువేలపర్వతం ఎక్కాడు. అతని వెంట విభీషణుడు మొద లైన వాళ్ళు కూడా ఎక్క. ఆ రాత్రి అక్కడ గడప నిశ్చ యించారు. సువేలపర్వత శిఖరం మీది నుంచి చూస్తే త్రికూట పర్వతం మీద నిర్మించిన లంకానగరం కనబడుతుంది. రాముడు మొదలైన వాళ్ళు లంకానగ రాన్నేగాక, అందులో ఉన్న రాక్షసులను కూడా చూశారు. వానరులు సింహ నాదాలు చేశారు.\nఇంతలో సూర్యుడు అస్తమించాడు. అందరూ ఆ రాత్రి సువేలపర్వత శిఖరం మీదనే గడిపారు. మర్నాడు తెల్లవారగానే వారికి లంకలోని వనాలూ, ఉపవనాలూ ఎంతో అందంగా కనిపించాయి. లంకకు అంతటికీ ఎత్తయినది రావణుడి ఇల్లు. దాని చుట్టూ ఎత్తయిన చైత్యప్రాసాదం ఉన్నది.",
            "book_page_end": 50
        },
        {
            "title": "అమరవాణి",
            "book_page_start": 53,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "నీతి శ్లోకాలు",
            "moral": "దుర్జనులతో స్నేహం ఎప్పుడూ ఫలితాన్ని ఇవ్వదు. దుష్ట సహవాసం మన స్వచ్ఛతను నాశనం చేస్తుంది.",
            "keywords": [
                "దుష్టులు",
                "స్నేహం",
                "సహవాసం",
                "తామరాకు",
                "ఏనుగు"
            ],
            "characters": [],
            "locations": [],
            "content": "యథా పుష్కరపర్ణేష\nపతితా స్తోయబిందవః\nనశ్లేష ముపగచ్ఛంతి,\nతథా నార్యేషు సంగతం.\n1\n[తామరాకు పైన నీటిచుక్కలు ఎలా ఒకదానితో ఒకటి చేరవో, అలాగే ఉంటుంది దుష్టులతో చేరిక.]\nయథా పూర్వం గజ ప్స్నాత్వా\nగృహ్య హస్తేన వై రజః\nదూషయ త్యాత్మనో దేహం,\nతథా నార్యేషు సంగతం.\n2\n[ఏనుగు ఎలాగైతే మొదట శుభ్రంగా స్నానం చేసి, వెంటనే తొండంతో దుమ్ము ఎత్తి వంటి నిండా చల్లుకుంటుందో, అలా ఉంటుంది దుష్టులతో చేరిక.]\nయథా శరది మేఘానాం\nసించతా మపి గర్జతాం,\nన భవ త్యంబుసంక్లేదః,\nతథా నార్యేఘ సౌహృదం.\n3\n[ఎలాగైతే శరత్కాల మేఘాలు కురిసేలాగా గర్జించినా, భూమి ఏమీ తడవదో, అలా ఉంటుంది దుష్టుల స్నేహం.]",
            "book_page_end": 53
        }
    ],
    "statistics": {
        "total_stories": 14,
        "author_counts": {
            "చందమామ బృందం": 5,
            "వీరేపల్లి జయరాంరెడ్డి": 1,
            "ఎం. కామేశ్వరరావు": 1,
            "కె. నాగరాజమ్మ": 1,
            "గంగిశెట్టి శివకుమార్": 1,
            "పి. ఎస్. గోపాలకృష్ణ": 1,
            "ఏ. సి. సర్కార్, ఐంద్రజాలికుడు": 1,
            "ఎమ్. వి. వి. సత్యనారాయణ": 1,
            "గవ్వల నిర్మలాదేవి": 1,
            "అన్వర్": 1
        },
        "genre_counts": {
            "సంపాదకీయం": 1,
            "జానపద కథ": 1,
            "జానపద ధారావాహిక": 1,
            "బేతాళ కథ": 1,
            "లఘు కథ": 1,
            "పౌరాణికం": 1,
            "చారిత్రక/యుక్తి కథ": 1,
            "నీతి కథ": 2,
            "సామాజిక/యుక్తి కథ": 1,
            "కుటుంబ కథ": 1,
            "ప్రేమ కథ": 1,
            "పౌరాణిక ధారావాహిక": 1,
            "నీతి శ్లోకాలు": 1
        }
    }
}