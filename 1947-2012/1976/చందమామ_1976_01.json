{
    "book_id": "చందమామ_1976_01",
    "stories": [
        {
            "title": "చందమామ (ఆహ్వానము)",
            "book_page_start": 1,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "N/A",
            "keywords": [
                "మాయాసరోవరం",
                "బేతాళకథ",
                "మారనిమనిషి",
                "పాపిష్ఠి సొమ్ము"
            ],
            "characters": [],
            "locations": [],
            "content": "ఈ సంచిక నుండి \"మాయాసరోవరం '' అన్న కొత్త రంగుల బొమ్మల సీరియల్ ప్రారంభమవుతున్నది.\nఈ నెల బేతాళకథ [ ‘“ మారని మనిషి”]వీరేపల్లిజయ రాంరెడ్డి రచన. మనిషికి ఒక లక్ష్యం ఉన్నప్పుడు, తన దృక్పథానికి భంగంరాని విధం గానే ఆ మనిషి జీవించాలి. దీన్నే ఈ కథ స్పష్టంచేస్తుంది.\nఈవి లేనిచోట సంపద జనాన్ని దూరంగా ఉంచుతుంది. ఇది “పాపిష్ఠి సొమ్ము\" అన్న కథలో చూస్తాం.\nసంపుటి 58 జనవరి ' 76 సంచిక 1",
            "book_page_end": 1
        },
        {
            "title": "మిత్రభేదం",
            "book_page_start": 31,
            "pdf_page_start": 8,
            "pdf_page_end": 10,
            "author": "చందమామ బృందం",
            "genre": "నీతి కథ",
            "moral": "మంచి లక్ష్యం, పరోపకారం లక్ష్యంగా పెట్టుకున్న వ్యక్తి చావునైనా ధైర్యంగా ఎదుర్కోగలడు.",
            "keywords": [
                "పక్షి జోస్యం",
                "సుబుద్ధి",
                "మణులు",
                "దొంగల నాయకుడు",
                "త్యాగం"
            ],
            "characters": [
                "సుబుద్ధి",
                "దొంగల నాయకుడు",
                "రాజు కొడుకు",
                "మంత్రి కొడుకు",
                "కోశాధికారి కొడుకు",
                "పక్షి"
            ],
            "locations": [
                "అరణ్యం",
                "రత్నపురం",
                "సత్రం",
                "దొంగల కొట్టు"
            ],
            "content": "దొంగలనాయకుడు చెప్పినట్టే అతని అనుచరులు రాజు కొడుకునూ మంత్రి కొడుకునూ, కోశాధికారి కొడుకునూ వారి వెంటవస్తున్న సుబుద్ధినీ పట్టుకుని తీసుకు వచ్చారు.\nదొంగలనాయకుడు వాళ్ళను సోదా చేస్తే అతనికి ఏమీ దొరకలేదు. అందు చేత అతను తనకు నచ్చిన పైపంచ ఒకటి తీసుకుని, నలుగురినీ వదిలి పెట్టాడు.\nవాళ్ళు వెళ్ళిపోతూంటే పక్షి మళ్ళీ అరిచింది. నాయకుడు వాళ్ళను మళ్ళీ తెప్పించి, మరింత శ్రద్ధగా సోదా చేశాడు. కాని అతనికి ఏమీ దొరకలేదు. అతను వాళ్ళను మళ్ళీ వదిలేశాడు. వాళ్ళు పోతూంటే ఈ సారి పక్షి మరింత గట్టిగా అరిచింది.\nనాయకుడు వాళ్ళను మళ్ళీ తెప్పించి, \"మీ వద్ద మణులున్నాయని పక్షి చెబు తున్నది. అవి ఎక్కడ?\" అని అడిగాడు.\n“మా దగ్గిర మణులుంటే నువు సోదా చేసినప్పుడు దొరకవా?\" అన్నారు వాళ్లు.\n\"పక్షి పదేపదే చెబుతున్నది గనక మీ వద్ద మణులు ఉండి తీరాలి. అవి మీ వంటి మీద లేవుగనక మీరు వాటిని మింగి వుంటారు. ఇప్పుడు చీకటిపడు తున్నది. రేపు ఉదయమే మీ పొట్టలు చీల్చి మణులు ఉన్నాయో, లేదో చూస్తాను.\" అంటూ దొంగలనాయకుడు వారిని ఒక కొట్టులో బంధింపజేశాడు.\nఆ రాత్రి చాలా సేపు మేలుకుని సుబుద్ధి ఇలా ఆలోచించాడు:\n“రేపు ఉదయం ఈ దొంగ మిగిలిన ముగ్గురి పొట్టలూ చీల్చి. అందులో మణులున్న సంగతి గ్రహించినమీదట. నా పొట్టలో కూడా ఒక మణి ఉంటుం దన్న ఆశతో నన్ను కూడా చీల్చుతాడు. ఎలాగూ నా చావు తప్పదు. నేను ఏం చెయ్యాలి? బుద్ధిమంతులు తమ చావు తప్పదని తెలిసి నప్పుడు ఎవరికైనా మేలు చేసి ఉత్తమ లోకాలు సంపాదించు కుంటారని చెబుతారు. అందుచేత రేపు ఉదయం దొంగలనాయకుణ్ణి మొదట నా పొట్టనేచీల్చనిస్తే. మిగిలిన ముగ్గురూ బతికిపోతారు. నా పొట్టలో మణి దొరకక పోయే సరికి దొంగలనాయకుడికి పక్షి జోస్యంలో నమ్మకం పోతుంది. వాడు విరక్తితో మిగిలిన ముగ్గురినీ విడిచి పుచ్చు తాడు. వాళ్ల ధన ప్రాణాలు దక్కించి నందుకు నా కీర్తి ఇహంలోనూ, పరంలొ నూ కూడా వ్యాపిస్తుంది. నా పాపాలన్నీ పరి హారంఅయిపోతాయి. రానున్న చావును బుద్ధిమంతుడు ఎదుర్కొనటానికి ఇంత కన్న మేలైన మార్గం లేదు.”\nఅనుకుని సుబుద్ధి మిగిలిన వాళ్ళకు నిజం చెప్పేసి, తన ఎత్తు వివరించాడు. వాళ్ళు కృతజ్ఞతతో అతన్ని కౌగలించుకుని. తమ కృతజ్ఞత మళ్ళీ మళ్ళీ తెలుపుకున్నారు.\nతెల్లవారగానే దొంగల నాయకుడు ఆ నలుగురినీ తన వద్దకు రప్పించి, పొట్టలు చీల్చే సన్నాహం చేశాడు.\nఅప్పుడు సుబుద్ధి చేతులు జోడించి, దొంగల నాయకుడితో, “నా కళ్ల ముందు నా సోదరుల పొట్టలు చీలటం నేను భరించలేను. నా యందు అనుగ్రహం ఉంచి, ముందు నా పొట్ట చీల్చు.\" అన్నాడు.\nదొంగల నాయకుడు అతన్ని కని కరించి, ముందుగా అతని పొట్టనే చీల్చాడు. కాని ఎంత వెతికినా అందులో మణి లేదు.\nఅది చూసి దొంగల నాయకుడు పశ్చా త్తాపంతో కుమిలిపోతూ, ''అయ్యో, పక్షిని నమ్మి, ధనాశతో ఎంత పాపిష్టి పని చేశాను! మిగిలిన వాళ్ళ పోట్టలలో కూడా రత్నాలు ఉండవు. వారిని హింసించటం వృధా !\" అనుకుని వారిని విడిచిపుచ్చాడు.\nఆ ముగ్గురూ క్షేమంగా అరణ్యం దాటి రత్నపురం చేరి, ఒక సత్రంలో బసచేసి, ఆముదం తాగి తమ మణులను తిరిగి పొందారు. కోశాధికారి కొడుకు వాటిని నగరంలోని వర్తకులకు అంతులేని ధనానికి అమ్మి. ఆ డబ్బంతా రాజు కొడుక్కు ఇచ్చాడు.\nఆ సమయంలో రత్నపురాన్ని ఏలు తున్నవాడు ఒక రాజద్రోహి. వాడు రాజ వంశాన్ని నిర్మూలించి. రాజ్యం కాజేసి. ప్రజా కంటకుడుగా పాలిస్తున్నాడు. —అందుచేత రత్నపుర రాజ్యాన్ని జయిం చాలని రాజుకొడుకుకు ఆలోచన కలి గింది. అతను మంత్రి కుమారుణ్ణి తన మంత్రిగానూ, కోశాధికారి కొడుకును తన కోశాధికారిగానూ నియమించాడు. వారు ముగ్గురూ పొరుగు రాజ్యానికి వెళ్ళి, డబ్బు మంచినీరు లాగా ఖర్చు చేసి, చతురంగ బలాలను సమకూర్చు కున్నారు. ఈ సైన్యంతో వారు రత్నపురం మీదికి దండెత్తి వచ్చారు. రత్నపుర రాజ్యం వారి వశమయింది. రాజకుమా రుడికి వైభవంగా రాజ్యాభిషేకం జరిగింది. అతను పొరుగు రాజుకూతురిని పెళ్ళి కూడా చేసుకున్నాడు. తరవాత అతను రాజకార్యాలను తన మిత్రులిద్దరి మీదా వదిలి, తన కొత్త భార్యతో సుఖ సౌఖ్యాలలో తేలిపోసాగాడు.",
            "book_page_end": 33
        },
        {
            "title": "మాయాసరోవరం-1",
            "book_page_start": 5,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సీరియల్ కథ",
            "moral": "దుర్వ్యసనాలు, పేదరికం గొప్పవారిని కూడా పతనం చేస్తాయి. అయితే ఆత్మగౌరవాన్ని కాపాడుకోవడం, తప్పు తెలుసుకోవడం ప్రధానం.",
            "keywords": [
                "జూదం",
                "దారిద్ర్యం",
                "దేశబహిష్కరణ",
                "కృపాణజిత్తు",
                "రాజపుత్రుడు"
            ],
            "characters": [
                "జయశీలుడు",
                "కులశేఖరుడు",
                "దేవశర్మ",
                "కృపాణజిత్తు",
                "రాజు",
                "మంత్రి",
                "జూదగృహ యజమాని"
            ],
            "locations": [
                "అమరావతీనగరం",
                "జూదగృహం",
                "రాజభవనం",
                "అరణ్యం"
            ],
            "content": "చాలా కాలం క్రిందట అమరావతీనగర రాజుగారి ఆస్థానంలో, కులశేఖరుడనే రాజోద్యోగి వుండేవాడు. ఆయనకు జయ శీలుడనే ఒక్కగానొక్క కొడుకు. బాల్యం లోనే తల్లిని పోగొట్టుకున్న జయశీలుణ్ణి, కుల శేఖరుడు ఎంతో గారాబంగా పెంచాడు. జయశీలుడు ఇరవై ఏళ్ళ వయసు వాడయేసరికి. అన్ని విద్యలతో పాటు, క్షత్రియోచితమైన యుద్ధవిద్య లలో కూడా ప్రవీణు డనిపించుకున్నాడు. కులశేఖరుడు తన కొడుకును రాజు గారికి పరిచయం చేసి, ఆస్థానంలో ఏదైనా ఉద్యోగంలో ప్రవేశపెట్టుదామని ఆలోచి స్తూండగా, హఠాత్తుగా జబ్బు చేసి, కొద్ది రోజుల్లోనే మరణించాడు. జయశీలు డిప్పుడు ఒంటరివాడు. అతడి మంచి చెడ్డలు చూస్తూ, అతణ్ణి సక్రమ మార్గంలో నడిపించేందుకు దగ్గిర బంధువులు కూడా ఎవరూ లేరు. ఈ పరి స్థితుల్లో జయశీలుడికి, దుర్వ్యసనాల్లో మునిగి తేలే కొందరు యువకులతో స్నేహం ఏర్పడింది. అతడు వాళ్ళతో కలిసి, తండ్రి వదిలిపోయిన ఆస్తిని విచ్చలవిడిగా ఖర్చు చేస్తూ, త్వరలోనే జూదగృహాలకు కూడా వెళ్ళటం ప్రారం భించాడు. తండ్రి పోయిన నాలుగైదు నెలల్లోపునే జయశీలుడు తనకున్న ఆస్తి అంతా పోగొట్టుకున్నాడు. ఆ దుర్దశలో అతడు ఒకసారి మూడు రోజులపాటు తిండి కూడా లేకుండా, మాసిన గుడ్డలతో వీధి లోకి వచ్చేందుకు సిగ్గుపడి, జూదగృహం లోనే వుండిపోయాడు. జూదరులలో కొందరు దయతలిచి పెట్టిన ఆహారాన్ని తినేందుకు ఆత్మాభిమానం అడ్డువచ్చి, జయశీలుడు పస్తులుండటం చూసి, దేవ శర్మ అనే అతడి మిత్రుడు, జయశీలుడికి దుఃఖం మాని, ముందుమార్గ మేమిటో ఆలోచించమని హితవుచెప్పాడు. అసలే ఆకలితోనూ, దుఃఖంతోనూ కుమిలిపోతున్న జయశీలుడు, మిత్రుడి మాటలకు కోపం తెచ్చుకుని, \"దేవశర్మా, నువ్వు చెప్పే హితవులూ, నీతివాక్యాలూ నాకు తెలియనివి అనుకుంటున్నావా ? నువ్వూరుకో. నా చావేదో నన్ను చావనీ.\" అన్నాడు. ఆ జవాబుకు దేవ శర్మ చిరునవ్వు నవ్వి, \"జయశీలా, అన్నీ తెలిసి, నువ్వెం దుకీ జూదగృహంలో అడుగుపెట్టావో నా కర్థంకావటంలేదు! మనం ఆడే పాచి కలు దరిద్రదేవత నేత్రాలనీ, బ్రహ్మ జూదగాడి ముఖాన దుమ్మే, పట్టు పరుపుగా: వీధులే ఇళ్ళుగా లిఖిస్తాడనీ నీకు తెలిసినట్టు లేదు. నువ్వు విద్యావం తుడివి. దుః ఖి స్తూ కూర్చోవటం ఎందుకు? బ్రతుకుతెరువుకు ఏదైనా మార్గం ఆలోచించు,\" అన్నాడు. జయశీలుడు కొంచెంసేపు మౌనంగా వూరుకుని, తరవాత ఏదో నిశ్చయానికి వచ్చినవాడిలా తల పంకిస్తూ, 'దేవశర్మా, నువ్వు నిజమైన మిత్రుడివ్వదగిన సలహా యిచ్చావు. ఎంతో గొప్పగా బతికి న యీ నగరంలో, పేదగా జీవించటం నా కిష్టంలేదు. మరేదైనా దేశానికి వెళ్ళి పోతాను. ఏమంటావు?'' అన్నాడు. ఈ మాటలకు దేవశర్మ జవాబివ్వబో యేంతలో జూదగృహం ముందు కలకలం బయలుదేరింది. జయశీలుడూ, దేవశర్మా అటుకేసి పోబోయేసరికి, కృపాణజిత్తు అనే రాజుగారి అశ్వదళ నాయకుడు., చేతిలో పెద్ద కొరడా పట్టుకుని, వెంట మరి నలుగురు భటులు రాగా, జూద గృహంలో వాళ్ళను కొరడాతో ఎడా పెడా కొడుతూ, వాళ్ళున్న చోటుకు వచ్చాడు. జయశీలుడు, కృపాణజిత్తు ముందుకు పోయి, ''అయ్యా, ఏమిటీ దురన్యాయం? అలా విచక్షణా రహితంగా, కనపడ్డ వాళ్ళందరినీ కొట్టటం ధర్మం కాదు.\" అన్నాడు. \"ఆహాఁ, జూదరి నాకు ధర్మ బోధ చేయటం ! అద్భుతం !\" అంటూ కృపాణ జిత్తు కొరడాతోజయశీలుణ్ణిగట్టిగాకొట్టాడు. జయశీలుడు దెబ్బ తగలగానే, చర్రు మంటూ ఎగిరి, దాపులనున్న కర్ర ఒకటి తీసుకుని, కృపాణజిత్తు తలమీద గట్టిగా మోదాడు. దెబ్బతింటూనే కృపాణజిత్తు కోపంతో ఒక్క అరుపు అరిచి కత్తి దూయబోయాడు. అతడు కత్తి దూసే లోపలే జయశీలుడు అతడి నడుంమీద గట్టిగా ఒక్క తన్నుతన్నాడు. కృపాణజిత్తు ఒక చావుకేక పెట్టి కింద పడి లేచి, వీధి ద్వారం కేసి పరిగెత్త సాగాడు. ఇదిచూసి తతిమ్మా జూదగాళ్ళు. అతడి వెంటవున్న భటుల మీద కలియ బడ్డారు. పరిగెత్తిపోయి తన గుర్రాన్నెక్కి పారిపోజూస్తున్న కృపాణజిత్తును. వెంట బడి తరిమి, జయశీలుడు అతడి వెనకగా గుర్రం మీద దూకి, ఒక చేత్తో దాని కళ్ళాలు పట్టుకుని, రెండవ చేత్తో కృపాణ జిత్తు జుట్టుపట్టుకుని, మోచేతులతో అతణ్ణి కుమ్మసాగాడు. గుర్రం రాజవీధి వెంట పరిగెత్త సాగింది. ఒక గుర్రం మీద ఇద్దరు రౌతుల యీ కుమ్ములాట చూసి, జనం వింత పడిపోయారు. వాళ్లల్లో కొందరు చప్పట్లు చరుస్తూ, గుర్రం వెనక బయలుదేరారు. గుర్రం అలవాటు ప్రకారంపోయి రాజ భవనం ముందు ఆగింది. ఆ సమయంలో రాజుగారు భవనం పై భాగాన నిలబడి. మంత్రితో ఏవో సంప్రతింపులు చేస్తున్నాడు. వీధిలో కేకలు పెడుతున్న జనాన్నీ ఇద్దరు రౌతు లతో పరిగెత్తు కొస్తున్న గుర్రాన్నీ చూసి ఆయన ఆశ్చర్యపోతూ, నౌకరొకణ్ణి పిలిచి, ''ఆ గోల ఏమిటి? గుర్రం మీద తాగుబోతు వెధవలిద్దరూ ఎవరు? నా దగ్గిరకు తీసు రా.\" అని ఆజ్ఞా పించాడు. కొద్ది సేపటికల్లా నౌకరు కృపాణ జిత్తునూ, జయశీలుళ్లో వెంటపెట్టుకుని రాజుగారి దగ్గిరకు వచ్చాడు. రాజు తన అశ్వదళ నాయకుణ్ణి గుర్తుపట్టాడు. ఆయన జయశీలుణ్ణి ఎరగడు. మంత్రి, జయశీలుణ్ణి అతడి తండ్రి వెంట ఒకటి రెండుసార్లు చూసి వున్నాడు. ఆ కారణం వల్ల ఆయన జయశీలుణ్ణి గుర్తించాడు. రాజు కోపంగా. తన దళనాయకుణ్ణి, \" జిత్తూ! నువ్వు. నా ఆశ్వదళనాయ కుడివి, గౌరవనీయుడివి. రాజవీధిలో గుర్రం మీద, యీ దొమ్మరి విద్యా ప్రదర్శనం ఏమిటి?\" అని అడిగాడు. .. మహారాజా, వీడు జూదరి! వెనక నుంచి నా గుర్రం మీద దూకి, నన్ను చాప చితకకొట్టాడు. వీణ్ణి తమరు తగినవిధంగా శిక్షించాలి.\" అన్నాడు కృపాణజిత్తు పళ్ళుకొరుకుతూ. ఆ మాటలకు రాజు నవ్వి, \"ఒరలో కత్తివున్న. నా అశ్వదళ నాయకుణ్ణి, నిరాయుధుడైన ఒక సామాన్య జూదరి చావు దెబ్బలు కొట్టటం అంటే, చాలా వింత పడవలసిన సంగతే కాక, సిగ్గుపడ వలసిన సంఘటన కూడా! అసలు నీ కీ జూదరితో, తగపులాట ఎందుకు వచ్చింది?\" అని అడిగాడు. \" మహారాజా ! రాజవీధిలో వున్న జూదగృహంలో, ఆటలాడే వీళ్ళంతా, అరుగుల మీదా, గడపల దగ్గిరా కూర్చుని, వీధి వెంట ఎంత పెద్ద అధికారి వెళుతున్నా లేచి నిలబడనైనా నిలబడరు. మర్యాద నేర్పేందుకు నేను జూదగృహంలో ప్రవే శించాను. అక్కడ యీ దుష్టుడు నా మీద కలబడ్డాడు.\" అన్నాడు కృపాణజిత్తు. రాజు, ఏంచేద్దామన్నట్టు మంత్రి కేసి చూశాడు. మంత్రి ఒకసారి చిన్నగా దగ్గి, \"మహారాజా, కారణం ఏమైనా, మన దళ నాయకుడి పరువు ప్రతిష్ఠలు నలు గురిలో నవ్వులపాలయినై,\" అన్నాడు. \"అవునవును. అలాంటివాడు, నా అశ్వ దళ నాయకుడుగా వుంటే, నా పరుపుతో పాటు, శత్రువుల దృష్టిలో తేలిక్కూడా అయిపోతాను.\" అని రాజు ఒక క్షణం ఆగి, కృపాణజిత్తుతో, “జిత్తూ, నీ పిరికి తనం కారణంగా, నా సైన్యం అంతకూ తలవొంపులు తెచ్చావు. నీ కిదే, దేశబహి ష్కరణ శిక్ష వేశాను. రెండు రోజుల అనంతరం, నా దేశసరిహద్దుల్లో ఎక్కడ కనిపించినా, నీ తల తీయించేస్తాను. కత్తి అక్కడ పెట్టి, తక్షణం వెళ్ళిపో.” అన్నాడు. కృపాణజిత్తు ఏదో చెప్పుకోబోయాడు గాని, రాజు చేయెత్తి వారించాడు. ఇక రాజుకు మరింత కోపం తెప్పించితే, ఆ నిమిషానే తల ఎగిరిపోతుందని అతడు భయపడి, కత్తిని నేలమీద పెట్టి, తల వంచుకుని వెళ్ళిపోయాడు. రాజు, జయశీలుడికేసి కొరకొర చూస్తూ, \" ఒరే, జూదరీ! నీకు శిరశ్ఛేద శిక్ష విధించాను. ఏమన్నా చెప్పుకోవా లంటే చెప్పుకో.\" అన్నాడు. తన దారిద్ర్యావస్థను తలుచుకుంటూ, నిరాశా నిస్పృహల్లో వున్న జయశీలుడు, రాజు మాటలకేమీ భయపడక, \"మహా రాజా, తమరు నాకు శీరశ్ఛేదం విధించాక, ఇక నేను చెప్పుకునేందు కేమున్నది?\" అన్నాడు. \" నీకు ప్రాణభయం లేదా?\" అని అడిగాడు రాజు ఆశ్చర్యంగా. \" దారిద్ర్య భయం ముందు. ప్రాణ భయం ఏపాటి, మహారాజా?\" అన్నాడు జయశీలుడు. \" అవునవును. జూదం, వ్యసనాల తల మానికం. అన్నారు గదా, పెద్దలు!\" అన్నాడు రాజు. \" నిజం, మహారాజా ! అంతా పోగొట్టు కుని, బంధువులచేతా, మిత్రులచేతా వదిలివేయబడిన జూదరులు, యోగుల మాదిరిగానే, యీ లోకంలో దేనికీ భయ పడరు,\" అని మంత్రి ఒక క్షణం ఆగి, \" నా దొక చిన్న మనవి, మహారాజా.\" అన్నాడు. 44 ఏమిటది ? \" అని అడిగాడు రాజు. \"జయశీలు డనే ఈ యువ కు డు, ఒకప్పుడు మన ఆస్థానంలో పనిచేసిన కులశేఖరుడి, ఒక్కగానొక్క కొడుకు. కులశేఖరుడు చనిపోయాడు. తమరు యితడి మీద కొంచెం కరుణ చూపాలి,” అన్నాడు మంత్రి. రాజు, జయశీలుణ్ణి ఆపాదమస్తకం ఒకసారి పరీక్షగా చూసి, జాలిపడు తున్నట్టు తలాడించి, \" అయితే, యితడికి శిరశ్ఛేదం కాదు, దేశ బహిష్కరణ శిక్ష వేస్తున్నాను. ఏనాటికైనా దుర్వ్యసనాల నుంచి బయటపడి, సన్మార్గవర్తనుడై తిరిగి వస్తే, ఇతడికి, నా ఆస్థానంలో తండ్రిచేసిన ఉద్యోగం తప్పకలభిస్తుంది.\" అన్నాడు. జయశీలుడు, యికపొమ్మని సెలవా — అన్నట్టు తల వంచాడు. మంత్రి అతడితో, 44 ఇక వెళ్ళు. మహారాజుగారు చెప్పిన మాటలు గుర్తుంచుకో.\" అన్నాడు. జయశీలుడు, రాజుకు నమస్కరించి, వెనుదిరిగి కొంచెం దూరం పోగానే, రాజు అతణ్ణి పిలిచి,\" ఇదుగో, ఆ కృపాణజిత్తు వదిలిపోయిన కత్తి తీసుకో. ఒక్క వారం రోజుల లోపల, నా రాజ్య సరిహద్దులు దాటిపోవాలి, తెలిసిందా?\" అన్నాడు. ''చిత్తం, మహారాజా!\" అని జయ శీలుడు కత్తి తీసుకుని బయలుదేరి వీధిలోకి వెళ్ళాడు. అతడికి దేశం వదిలి పోయేముందు, తన చిరకాల మిత్రుడైన దేవశర్మను ఒకసారి కలుసుకుని, వీడ్కోలు చెప్పి పోవాలని వుంది. ఆ కారణంవల్ల అతడు. జూదగృహంలో దేవశర్మను చూడవచ్చు ననుకుని అక్క డికి వెళ్ళాడు. జూదగృహం తలుపులు లోపల గడి పెట్టబడి వున్నాయి. జయశీలుడు ఆశ్చర్యపోతూ, గట్టిగా తలుపులు తట్టి, '\" ఎవరు లోపల ? తలు పులు తెరవండి ! '' అని కేక పెట్టాడు. ఆ వెంటనే లోపలినుంచి ఒక కంఠ స్వరం, '' ఇది జూద గృహం కాదు; ఆ పిలిచే దెవరు?\" అని ప్రశ్నించింది. ఈ జవాబుకు జయశీలుడు మరింతగా ఆశ్చర్యపోతూ, '' నేను జూదరిని కాదు, ముందు తలుపులు తెరు!\" అన్నాడు తీవ్ర కంఠస్వరంతో. ఆ వచ్చిన వాడెవడో రాజోద్యోగి అని జూదగృహ యజమాని నిలువెల్లా వణికి పోతూ తలుపులు తెరిచి, జయశీలుణ్ణి చూసి యీసడింపుగా, \" నువ్వు ధనంతో పాటు దృష్టి శ్రవణ శక్తుల్ని కూడా పోగొట్టుకున్నావా ? తలుపులు ఎందుకు మూశాననుకున్నావు? '\" అన్నాడు. జయశీలుడు చర్రున ఒర నుంచి కత్తి దూసి \" జూదరుల రక్త మాంసాలు తిని బతికే నీవు, ఇంతలోనే పెద్దమనిషివయా వంటే నమ్మశక్యం కాకుండా వున్నది. నేను ధనహీనుణ్ణయినా, ఖడ్గహీనుణ్ణి కాను. ఆట్టే ప్రగల్భాలు పల క క, నా మిత్రుడు దేవశర్మ లోపల వున్నాడో లేడో చెప్పు.\" అన్నాడు. జూదగృహ యజమాని తళతళ మెరు స్తున్న జయశీలుడి చేతిలోని కత్తి కేసీ, కోపంతో ఎర్రబడిన అతడి ముఖం కేసీ ఓమారు చూసి, ఇతడు రెండు గంటల కిందటి వ్యసనపరుడూ. నిర్భాగ్యుడూ అయిన జూదరి కాదని గ్రహించి, \" అయ్యా, కోపగించకండి. చేసిన పాపా లకు ప్రాయశ్చిత్తం చేసుకునేందుగ్గాను, నా జూదగృహాన్ని మూసేశాను. ఇక నాకు రాజభటుల బాధ గాని, యమకింకరుల భయం గాని లేదు,\" అన్నాడు. ఈసారి జయశీలుడు కోపంగా కత్తిని జూదగృహ యజమాని గుండెలకు ఆనించి, \" ఒరే, పాపి! నువ్వు అప్రస్తుత ప్రసంగం చాలా చేశావు. నేనడిగింది, నా మిత్రుడు దేవశర్మ లోపల వున్నాడా లేదా ? అని. అర్థమైందా?\" అన్నాడు. \"అయ్యా, కత్తిని ఒరలో పెట్టండి. వీరుడైనవాడు, మరొక వీరుడితో తలప డితే లోకం మెచ్చుతుంది గాని, నా బోటి వాణ్ణి తెగటార్చితే హర్షించదు!\" అన్నాడు జూదగృహ యజమాని. జయశీలుడు కత్తిని ఒరలో పెట్టి, జూదగృహ యజమాని కంఠం పట్టుకుని గట్టిగా కుదుపుతూ. \" ఒరే, తిరిగి అధిక ప్రసంగం చేస్తున్నావు. నా మిత్రుడు దేవశర్మ ఇంట్లో వున్నాడా లేడా?\" అని గద్దించి అడిగాడు. ''అయ్యా, చంపకండి. జూదగృహం మూతబడటం చూసి, మిగతా జూదరులతో పాటు, మీ మిత్రుడూ ఎటో వెళ్ళిపో యాడు.'' అన్నాడు జూదగృహయజమాని. \" అలా చెప్పావు. బావుంది!\" అని జయశీలుడు, అక్కణ్ణించి బయలుదేరి వీధిలోకి వచ్చాడు. ఇప్పుడతడికి దేశం వదిలిపోవటం తప్ప మరో మార్గాంతరం లేదు. కాలం 'కలిసివస్తే, తనే నాటికైనా దేవశర్మను కలుసుకోవచ్చు! జయశీలుడు యిలా ఆలోచిస్తూ, నగరం వదిలి, అరణ్య మార్గాలు పట్టి నడవసాగాడు. ఇలా అతడు ఒక వారం రోజులపాటు ప్రయాణం చేసి, అరణ్యంలో దొరికిన పళ్ళూ కాయలూ తింటూ, ఒకనాటి సూర్యాస్తమయ వేళకు, మరొక దేశపు రాజధానీనగర పరిసరా లను చేరాడు. —(ఇంకావుంది)",
            "book_page_end": 12
        },
        {
            "title": "మారనిమనిషి",
            "book_page_start": 13,
            "pdf_page_start": 19,
            "pdf_page_end": 23,
            "author": "వీరేపల్లి జయరాంరెడ్డి",
            "genre": "బేతాళ కథ",
            "moral": "నిజమైన ధైర్యం, నిస్వార్థ త్యాగం లక్ష్య శుద్ధికి దారితీస్తాయి. కోరికలను జయించడం ముఖ్యం.",
            "keywords": [
                "పట్టుదల",
                "తపస్సు",
                "వైరాగ్యం",
                "గంధర్వుడు",
                "సత్యవతి"
            ],
            "characters": [
                "విక్రమార్కుడు",
                "బేతాళుడు",
                "విరూపాక్షుడు",
                "గంధర్వుడు",
                "రాజకుమార్తె",
                "ముసలిది",
                "సత్యవతి"
            ],
            "locations": [
                "శ్మశానం",
                "వారణాసి",
                "హిమాలయాలు",
                "అవంతీనగరం",
                "గ్రామం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు. రాజా, అమోఘమైన నీ పట్టుదలను ఎట్టి పరిస్థి తులలోనూ విడిచి పెట్టకు. ఎందుచేత నంటే, దివ్యమైన తపస్సు మానివేసిన విరూపాక్షుడు ఉన్నతమైన ఐహికభోగా లను కూడా దూరం చేసుకుని. అతి హీనమైన గృహస్థాశ్రమాన్ని చేపట్టాడు. 'శ్రమ తెలియకుండా నీకు అతని క థ చెబుతాను, విను,'' అంటూ ఇలా చెప్ప సాగాడు:\nవిరూపాక్షుడు వారణాసిలో ఉండిన ఒక యువకుడు. అతను మంచి రూపసి, కాని ఎటూ నా అన్నవారులేని అనాధ: అతనికి యౌవనంలోనే వైరాగ్యం కలిగి, హిమాలయాలకు వెళ్ళి తపస్సు చేసుకో సాగాడు. అతను రెండేళ్ళపాటు కఠోరతపస్సు చేసిన అనంతరం ఒకనాడు ఒక గంధర్వుడు అతని వద్దకు వచ్చి. విరూపాక్షా, ముక్తికోరి నువు ఇంత చిన్న వయస్సులోనే తపస్సు చెయ్యటం మెచ్చదగినదే, కాని మోక్షం కోరినవాడికి జ్ఞానం అవసరం. ముక్కు మూసుకుని యీ మారుమూల ప్రాంతాల కూర్చుంటే నీకు జ్ఞానం ఎలా వస్తుంది ? కొంతకాలం పాటు దేశసంచారం చెయ్యి. ఆ తరవాత నీ సంకల్పం తప్పక ఫలిస్తుంది.\" అని అదృశ్యమయాడు. వెంటనే విరూపాక్షుడు తపస్సుమాని హిమాలయం నుంచి బయలుదేరి దేశాటన ప్రారంభించాడు. అతను అనేక క్షేత్రాలనూ. తీర్థాలనూ, మహర్షులనూ చూశాడు. అనేకమంది ద్వారా బోధలు విన్నాడు: అలా తిరుగుతూ, తిరుగుతూ కొంత కాలానికి అవంతీనగరాన్ని చేరు కున్నాడు. అక్కడ అతనికి ఒక చక్కని ఉద్యానం కనిపించింది. ప్రయాణపు బడలికతో ఉన్న విరూపాక్షుడు ఆ ఉద్యా నంలో ఒక చెట్టు నీడన పడుకుని, సుఖంగా నిద్రపోయాడు. తిరిగి అతను నిద్రలేచేసరికి అతని ముందు కొందరు దాసీలు ఉన్నారు. వారి చేతుల్లోని పళ్ళాలలో చందనమూ, సుగంధలేపనాలూ, ర క ర కాల పళ్ళూ ఉన్నాయి. అతనులేచి కూర్చోగానే వాళ్ళు వాటిని \"అతని ముందుంచి, తమ వెంట తమ రాజకుమార్తె సన్నిధికి రమ్మని వేడుకున్నారు. విరూపాక్షుడు అమిత ఆశ్చర్యంతో, \"మీ రాజకుమార్తెకు నాతో ఏం పని?\" అని అడిగాడు. వాళ్ళు ఇలా చెప్పారు : \"మా రాజకుమార్తె మంచి చిత్ర కారిణి. ఈ వనం ఆమెదే. ఆమె ఇటుగా విహారానికివచ్చి, నిద్రపోతున్న మిమ్మల్ని చూసి, మీ చిత్తరువు చిత్రించాలని ఆమె అతన్ని కోరింది. అతను అందుకు అభిలాషపడింది. అందుచేత. మీరు సమ్మతించి, ఆ రాత్రి సుఖంగా భోజనం నిద్రలేవగానే మిమ్మల్ని తన వద్దకు చేసి, అంతఃపురంలో హంసతూలికా తీసుకురమ్మని మమ్మల్ని పంపింది.\" తల్పం మీద పడుకుని నిద్రపోయాడు. విరూపాక్షుడు దాసీల వెంట రాజ అప్పుడు విరూపాక్షుడికి కలలో కుమార్తె మందిరానికి వెళ్ళాడు. రాజ గంధర్వుడు కనిపించి, '' విరూపాక్షా, కుమార్తె అసాధారణసౌందర్యవతి. ఆమె నీ జీవితం ఇప్పుడు ఒక దరి చేరింది. అందం చూసి అశ్చర్యపడుతూ అతను శుభం! నీ అదృష్టం గొప్పది. నీకు ఆమెను సమీపించి, తాను ఎవరో ఆమెకు ఈ రాజకుమార్తె కన్న మంచి అర్థాంగి చెప్పుకున్నాడు. తరవాత అతని అనుమతి తీసుకుని రాజకుమార్తె అతని చిత్తరువు ఎంతో సమర్ధతతోనూ, శీఘ్రంగానూ చిత్రించింది. తన కోరికను అతను మన్నించినందుకు, ఆ రాత్రికి తమ అతిధిగా ఉండి పొమ్మని దొరకదు.\" అన్నాడు. \" ఏమిటి. స్వామీ, మీరు అనేది? నాకు మీ మాటలు అర్థంకాలేదు.\" అన్నాడు విరూపాక్షుడు అయోమయంగా, \"పిచ్చివాడా, రాజకుమార్తె. నిన్ను ప్రేమిస్తున్నది. రేపు ఆమె తన తండ్రితో నీ విషయం జెప్పి, నిన్ను వివాహమాడ టానికి ఆయనను ఒప్పిస్తుంది. అందుకే ఆమె ఈ రాత్రి నిన్ను తన అతిధిగా ఉంచేసింది. నీకు కూడా ఆమె పట్ల మంచి అభిప్రాయమే కలిగింది గదా!\" అన్నాడు గంధర్వుడు. మాయమైపోతూ. విరూపాక్షుడు చప్పున లేచి కూర్చు న్నాడు. గంధర్వుడు కలలో చెప్పిన మాటలు అతని చెవిలో ఇంకా మారు మోగుతూనే ఉన్నాయి. అతను ఆ రాత్రికి రాత్రే అక్కడినుండి బయలుదేరి, మళ్ళీ ప్రయాణం సాగించాడు. తెల్లవారేసరికి అతను ఒక చిన్న , గ్రామం చేరుకున్నాడు. గ్రామం మొదట్లోనే అతనికి ఒక చిన్న కుటీరం కనిపించింది. దాని బయట ఒక వృద్ధు రాలు కనిపించింది. విరూపాక్షుడు ఆమెను సమీపించి, ముఖం కడుక్కునేటందుకు నీరు ఇయ్యమని అడిగాడు. ముసలిది లోపలికి తొంగి చూసి, \"సత్యవతీ, ఎవరో అతిథి వచ్చాడు, చెంబుతో నీరు పట్టుకురా!'' అని కేక పెట్టింది. ఒక యువతి తడుపుకుంటూ బయటికి వచ్చి, నీళ్ళ చెంబు కిందపెట్టి లోపలికి వెళ్ళిపోయింది. విరూపాక్షుడు ముసలిదానితో, \"అవ్వా ఆమె నీ మనవరాలులాగున్నది. ఎందుకు అలా తడువుకుంటూ నడుస్తుంది ?\" అన్నాడు. \"సత్యవతి పుట్టుగుడ్డిది, నాయనా ! దాని తల్లి. తండ్రి పోయారు. దానికి ఇప్పుడు నేనే దిక్కు. నేను కూడా పోతే, దాని బ్రతుకు ఏమవుతుందో?\" అన్నది ముసలిది. కంటతడి పెట్టు కుంటూ. తక్షణమే, విరూపాక్షుడు ఆ గుడ్డిదాన్ని పెళ్ళాడి. అక్కడే ఉండిపోవటానికి నిశ్చయించుకున్నాడు. రాత్రి అతనికి కలలో మళ్ళీ గంధర్వుడు కనిపించాడు. విరూపాక్షుడు గంధర్వుడితో, '\" స్వామీ, నేను సత్య వతిని పెళ్ళాడ నిశ్చయించుకున్నాను. మమ్మల్ని దీవించండి !'' అన్నాడు. గంధర్వుడు. '' తథాస్తు!\" అని అదృశ్యమయాడు. బేతాళుడు ఈ కథ చెప్పి: ' రాజా, నాకు కొన్ని సందేహాలున్నాయి. గంధర్వుడు విరూపాక్షుడి చేత తపస్సు మాన్పించి, దేశాటన ఎందుకు చేయిం చాడు? రాజకుమార్తెను పెళ్ళాడమని సలహా ఇచ్చిన ఆ గంధర్వుడే, కళ్ళులేని దాన్ని పెళ్ళాడతానని విరూపాక్షుడు అన్నప్పుడు ఎందుకు దీవించాడు? రాజ కుమార్తె తనను పెళ్ళాడుతుందంటే బెదిరి పారిపోయిన విరూపాక్షుడు. వీరి కోరి గుడ్డిదాన్నీ పేదదాన్ని ఎందుకు పెళ్ళాడ నిశ్చయించాడు ? అతనిలో కలి * గిన ఈ మార్పుకు కారణం ఏమిటి? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది.'' అన్నాడు. దానికి విక్రమార్కుడు, '' విరూపాక్షు డికి తపస్సుచేసేటప్పుడు మనస్సు లో ఏ కోరికాలేదు. అతను ఏ కర్మా చేయ లేదు. కోరికలు లేకుండా కర్మను నిర్వర్తించిన వారికే మోక్షం సాధ్యమవు తుంది. గంధర్వుడు అతని కోరికలకు బాహ్యరూపంలాటివాడు. కోరికలు మోక్షా నికి అనుకూలం కావచ్చు, కాకపోవచ్చు. విరూపాక్షుడు రాజకుమార్తెను పెళ్ళాడి ఉంటే మోక్షానికి దూరమయేవాడు. సత్యవతిని పెళ్ళాడటంలో అతనికి ఏ కోరికాలేదు. పైపెచ్చు సత్కర్మ చెయ్యటానికి అతనికి మంచి అవకాశం కూడా లభించింది. ఈ కారణం చేత విరూపాక్షుడిలో ఏ మార్పూ రాలేదనీ, కోరిక అనేది ఎదట కనిపించినప్పుడు కూడా దాన్ని జయించాడనీ చెప్పాలి.\" అన్నాడు. రాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. --(కల్పితం)",
            "book_page_end": 17
        },
        {
            "title": "మొక్కుబడి",
            "book_page_start": 24,
            "pdf_page_start": 24,
            "pdf_page_end": 24,
            "author": "ఎం. కామేశ్వరరావు",
            "genre": "హాస్యం",
            "moral": "ఇతరులకు కష్టాన్ని కలిగించే మొక్కులు పనికిరావు.",
            "keywords": [
                "మొక్కు",
                "పొర్లుదండాలు",
                "జలుబు",
                "నిలువు దోపిడీ",
                "హాస్యం"
            ],
            "characters": [
                "లవంగి",
                "లవంగి భర్త",
                "లవంగి తల్లి",
                "మనిషి"
            ],
            "locations": [
                "కోవెల"
            ],
            "content": "కొత్తగా కాపరానికి వచ్చిన లవంగికి పుట్టింటి మీద బెంగజాస్తిగా ఉండేది. ఆమె చీటికీమాటికీ పుట్టింటికి వెళ్ళి తల్లిని చూసివస్తూ ఉండేది. ఆ తల్లి కూడా లవంగికి తగ్గదే.\nఒకనాడు ఒక మనిషి వచ్చి లవంగితో, \" మీ అమ్మగారి పరిస్ధితి ఏమీ బాగాలేదు. నిన్ను వెంటనే బయలుదేరి రమ్మన్నారు,” అన్నాడు. ఈ మాట వింటూనే లవంగి కట్టుబట్టలతో పుట్టింటికి బయలుదేరి వెళ్ళిపోయింది. ఆమె తమ కన్నవారి ఊరి కోవెల పక్కగా పోతూ, తన తల్లికి బాగయితే తన భర్త చేత ఆ కోవెల చుట్టూ నూరు పొర్లుదణ్ణాలు పెట్టిస్తానని మొక్కుకున్నది.\nలవంగి తల్లి బావి దగ్గిర కాలు జారి పడితే తొంటి బెణికింది. మర్నాటికే ఆమె లేచి తిరిగింది. అయినా లవంగి ఇంటికి తిరిగి వచ్చి తన భర్తతో తన మొక్కు సంగతి చెప్పి, పొర్లుదణ్ణాలు పెట్టటానికి బయలుదేరమన్నది.\n\" నువు కూడా రావాలి. నువు మీ పుట్టింటికి వెళ్ళినప్పుడు నాకు జలుబు చేసింది. అది తగ్గితే దేవుడికి నిలువు దోపిడీ నీ చేత ఇప్పిస్తానని మొక్కుకున్నాను,” అన్నాడు భర్త.\nలవంగి గుండె ఆగినంతపని అయింది. ఆమె తన మొక్కు సంగతి మళ్ళీ ఎత్తలేదు.",
            "book_page_end": 24
        },
        {
            "title": "తెరచాటు",
            "book_page_start": 25,
            "pdf_page_start": 25,
            "pdf_page_end": 26,
            "author": "యం. వి. కె. మూర్తి",
            "genre": "నీతి కథ",
            "moral": "రాజకార్యాల్లోనూ, శత్రువుల విషయంలోనూ తెలివి, నాటకం ఉపయోగించి అసలు ద్రోహులను పట్టుకోవచ్చు.",
            "keywords": [
                "రాజద్రోహి",
                "విషం",
                "తిమ్మరుసు తెలివి",
                "శ్రీకృష్ణదేవరాయలు",
                "వంటవాడు"
            ],
            "characters": [
                "శ్రీకృష్ణదేవరాయలు",
                "తిమ్మరుసు",
                "వంటవాడు",
                "అంతఃపుర ద్వారపాలకుడు",
                "బిజాపూరు రాయబారి"
            ],
            "locations": [
                "విజయనగరం",
                "శయనమందిరం"
            ],
            "content": "ఒకరోజు శ్రీకృష్ణదేవరాయలు అర్ధరాత్రి దాకా రాజ్యాంగ విషయాలు చూసి, తన శయనమందిరం చేరుకున్నాడు. హంస తూలికాతల్పం మీద పరిచిన దుప్పటి కింద ఏదో కదులుతున్నట్టు అనుమానం కలిగి ఆదుప్పటిని ఎత్తేసరికి, దాని కింద నుంచి ఒక కృష్ణసర్పం బుస్సుమంటూ 'బయటికి వచ్చింది. రాజు దాన్ని తన కరవాలంతో నరికేశాడు.\nమర్నాడు రాయలు మహామంత్రి తిమ్మ రుసుతో ఈ సంగతి చెప్పినప్పుడు. తిమ్మరుసు, “మిమ్మల్ని హత్య చెయ్య టానికే ఈ ప్రయత్నం జరిగింది. సందేహం లేదు. ఆ రాజద్రోహి ఎవ్వరో తెలుసుకున్న దాకా మీకు ప్రాణభయం ఉంటుంది,\" అన్నాడు.\n\"నా మీద ఎవ్వరికి అంత పగ వుంటుంది?\" అని రాజు అడిగాడు.\n\"బిజాపూరు నుంచి మన నగరానికి రాయబారి వచ్చి ఇంకా వారంకూడా కాలేదు. అతని విషయంలో హెచ్చరికగా ఉండమని మన గూఢచారులు చెప్పారు. ద్రోహి పట్టుబడినదాకా మీరు భోజనం మొదలుకుని ప్రతి విషయంలోనూ ఎంతో మెలకువగా ఉండండి. \" అ న్నా డు తిమ్మరుసు.\nఆ రోజు రాయలు తినడానికి పంపిన హల్వాలో విషం ఉన్నట్టు రుజువయింది. అందులో కొంచెం పిల్లికి వెయ్యగా పిల్లి దాన్ని తిని పడిపోయింది.\nతిమ్మరుసు వంటవాణ్ణి పిలిపించి అడిగేసరికి, వాడు హల్వాలో విషం కలిపినట్టు ఒప్పుకున్నాడు. ఎవరో వ్యక్తి తనకు లక్షవరహాలు ఆశపెట్టి, తనచేత ఈ పని చేయించాడట. ముందుగా పది వేల వరహాలు ఇచ్చాడట. వంటవాడు ఆ డబ్బు తెచ్చి రాయలు కు, తిమ్మ రుసుకు చూపించాడు కూడా.\nతిమ్మరుసు రాయలుతో, ''రాజద్రోహిని ఈ రాత్రికి చెరలో ఉంచి. రేపు నిండు సభలో తగిన శిక్ష విధిస్తాం\" అన్నాడు.\nవంటవాడు రాజద్రోహం తలపెట్టిన వార్త నగరంలో కూడా తెలిసిపోయింది.\nమర్నాడు తెల్లవారే సరికి తిమ్మరుసు ఒక వ్యక్తిని బంధించి రాయలు వద్దకు తెచ్చి, ''మహారాజా, వీడే. మీ పక్కలో పామును పెట్టిన రాజద్రోహి.\" అన్నాడు.\nఆ మనిషి అంతఃపుర ద్వారపాలకుడు. రాయలు వాణ్ణి చూసి ఆశ్చర్యపోయి, \"మరి వంటవాడు? వాడు కాక వీడు మరొక రాజద్రోహి అన్నమాటా?\" అని తిమ్మరుసును అడిగాడు.\nతిమ్మరుసు నవ్వి, \"వంటవాడు ఎర్ర; వీడు చేప. వంటవాడు రాజద్రోహి కాడు. వాడు మీ కిచ్చిన హల్వాలో కలిపినది విషంకాదు, మత్తుమందు. అది తిన్న పిల్లి చావలేదు. ఇప్పుడు మత్తు వదిలి హాయిగా తిరుగుతున్నది. నేనే వంటవాడి ద్వారా ఈ నాటకం ఆడాను.'\" అన్నాడు.\n\"మీరు ఈ నాటకం ఎందుకు ఆడ వలసివచ్చింది?\" అన్నాడు రాయలు.\nదానికి తిమ్మరుసు ఇలా చెప్పాడు: \" రాజద్రోహిగా మరొకడు పట్టుబడ్డా డన గానే అసలు రాజద్రోహికి తాను తప్పించు కున్నానన్న ధైర్యం వస్తుంది. అదీగాక తనకు లంచం ఇచ్చిన వాళ్ళే మరొకడికి లక్ష వరహాలు వాగ్దానం చేసినట్లు విని, తనకు కూడా అంత సొమ్ము ఇవ్వమని అడగటానికి తప్పక వెళతాడు. రాత్రి బిజాపూరు రాయబారి ఇంటి ప్రాంతంలో మన వేగులవాళ్ళను ఉంచి, అంతఃపుర పరిచారకులలో ఎవరు ఆ ఇంటికి వచ్చినా పట్టుకో మన్నాను. వీడు దొరికాడు.\"\nతరువాత రాజద్రోహి విచారణ జరిగింది. వాడికి తగిన శిక్ష పడింది. రాయలు తన వంటవాణ్ణి తగిన విధంగా సత్కరించాడు. బిజాపూరు నుంచి వచ్చిన రాయబారిని తిప్పి పంపేశారు.",
            "book_page_end": 26
        },
        {
            "title": "లొసుగుబేరం",
            "book_page_start": 27,
            "pdf_page_start": 27,
            "pdf_page_end": 27,
            "author": "శింగిశెట్లి సంజీవరావు",
            "genre": "హాస్యం",
            "moral": "మాటలు స్పష్టంగా ఉండాలి. లొసుగులు వాడి మోసం చేయాలని చూస్తే శిక్ష తప్పదు.",
            "keywords": [
                "వ్యాపారం",
                "లొసుగు",
                "మోసం",
                "కందులు",
                "న్యాయాధికారి"
            ],
            "characters": [
                "కొత్త వ్యాపారి",
                "దుకాణంవాడు",
                "న్యాయాధికారి"
            ],
            "locations": [
                "వర్తక వీధి",
                "న్యాయాధికారి కోర్టు"
            ],
            "content": "వ్యాపారంలోకి కొత్తగా ప్రవేశించిన ఒక మనిషి నంతలో 250 రూపాయలకు కందుల బస్తా కొనితెచ్చి, చిల్లర వర్తకులకు అమ్మజూపాడు. కాని ఎవ్వరూ అతనికి 260 కన్న ఎక్కువ ఇస్తామన లేదు. కనీసం 275 కన్నా అమ్మాలని కొత్త వ్యాపారి ఉద్దేశం.\nఇంతలో ఒక చిల్లరకొట్టువాడు ఆ కందులు కొనటానికి ఒప్పుకుని, మూడు వేళ్ళుచూపి, అన్ని వందలిస్తానన్నాడు. 50 రూపాయలు లాభం వస్తుందని నమ్మలేక కొత్తవ్యాపారి, ఏ 'మిస్తావని మళ్ళీ అడిగాడు. మళ్ళీ దుకాణంవాడు మూడు వేళ్ళుచూపి అన్ని వందలిస్తానన్నాడు. తృప్తిపడి కొత్తవ్యాపారి కందులిచ్చాడు. దుకాణంవాడు 250 మాత్రమే చేతిలో పెట్టాడు.\nకొత్తవ్యాపారి న్యాయాధికారి దగ్గిర ఫిర్యాదు చేశాడు. న్యాయాధికారి ఇద్దరినీ పిలిపించి అడిగితే, దుకాణంవాడు, \" నేను నా మూడు వేళ్ళు అతనికి రెండుసార్లు చూపాను. చూడండి. నా చూపుడు వేలు సగమే ఉన్నది. నేను ఇస్తాన్నది, 250 మాత్రమే,\"” అన్నాడు.\nనాయ్యాధికారి మండిపడి \"నీ రెండున్నర వేళ్ళు రెండుసార్లు చూపానంటున్నావు కనక అతనికి 500 ఇయ్యి,” అని తీర్పు చెప్పాడు. దుకాణంవాడు చెంపలు వేసుకుని కొత్తవ్యాపారికి 300 ఇచ్చుకున్నాడు.",
            "book_page_end": 27
        },
        {
            "title": "మహామాంత్రికుడు",
            "book_page_start": 22,
            "pdf_page_start": 28,
            "pdf_page_end": 32,
            "author": "మల్లవరపు మనోహరరెడ్డి",
            "genre": "పౌరాణికం",
            "moral": "మూఢ నమ్మకాలు, భయం ప్రజలను మోసగాళ్ళకు బలి చేస్తాయి. తెలివైన మంత్రి తక్షణమే సమస్యను పరిష్కరించగలడు.",
            "keywords": [
                "మహామాంత్రికుడు",
                "మూఢనమ్మకం",
                "మోసం",
                "మాణిక్యశర్మ",
                "ఆత్మార్పణ"
            ],
            "characters": [
                "కాంతి సేనుడు",
                "మాణిక్యశర్మ",
                "ముగ్గురు మోసగాళ్ళు",
                "యువకుడు",
                "మహామాంత్రికుడు"
            ],
            "locations": [
                "చక్రధరపురం",
                "అరణ్యం",
                "కొండ గుహ",
                "రాజసభ"
            ],
            "content": "చక్రధరపురరాజు కాంతి సేనుడు ఒక సారి ఒంటరిగా వేటకు వెళ్ళి, మధ్యాన్నా నికి అలసిపోయి. తన గుర్రాన్ని ఒక చెట్టు నీడకు నడిపించాడు.\nఆ చెట్టు కింద ముగ్గురు' మనుషులు దూర దూరంగా కూర్చుని ఉన్నారు. ఒకడు నిశ్చలంగా శూన్యంలోకి చూస్తున్నాడు. రెండోవాడు ఒంటి కంటితో చూస్తున్నాడు. మూడోవాడు చేతులు రెండూ చిత్రంగా మెలిపెట్టి, వెనక్కు పెట్టుకుని ఉన్నాడు. ముగ్గురూ రాజును చూసి చలించలేదు.\nకాంతి సేనుడు దర్పంగా మొదటి వాడితో, ''నా రాజ్యంలో ఉంటూ నా కిచ్చే మర్యాదఇదా? లేచినిలబడు!\" అన్నాడు.\nమొదటివాడు తన దృష్టి రాజు మీదికి తిప్పి చురచురా చూసి, మళ్ళీ శూన్యం లోకి చూడసాగాడు. రెండో, ఒంటి కంటి వాడు కాంతి సేనుడితో \" మహారాజా, ఆయనకు కోపం వచ్చిందంటే మీతో మా ట్లాడుతాడు. జాగ్రత్త! ఆయన మాటలు విన్నవాళ్ళకు బ్రహ్మచెవుడు వస్తుంది.” అన్నాడు.\nఈ మాట విని కాంతి సేనుడు భయపడి, వాడు మాట్లాడనందుకు ఎంతో సంతో షించి, ఒంటి కన్నువాడితో, \"మరి నీ మర్యాద ఏమయింది? '' అన్నాడు.\n4. \"నాకు కోపం వస్తే రెండో కన్ను తెరుస్తాను. ఆ కన్ను తెరిస్తే ఎదటి వాళ్ళ కళ్ళుపోతాయి.\" అన్నాడు ఒంటి కంటి వాడు చిరునవ్వు నవ్వుతూ.\nకాంతి సేనుడు మూడోవాడి కేసి తిరిగి, \"వాళ్ళిద్దరిలాగా నీకూ ఏవైనా అద్భుత శక్తులున్నాయా?'' అని అడిగాడు.\n\"లే కేం? నేను చేతులెత్తి ఎవరికైనా దణ్ణం పెట్టానంటే వాళ్ళు పుచ్చకాయ లాగా పగిలి చస్తారు.\" అన్నాడు చేతులు వెనక్కు పెట్టుకున్నవాడు.\nఅంతంత శక్తులు గలవాళ్ళ మధ్య ఉండటం మంచిది కాదనుకుని, కాంతి సేనుడు గుర్రాన్ని వెనకు మళ్ళించాడు.\nవెంటనే ఒంటి కంటివాడు. '' మహారాజా, ఆగండి!'' అన్నాడు. వెనుక చేతులవాడు, \"ముందుకు వెళ్ళారంటే పుచ్చకాయలా పగులుతారు ! '' అన్నాడు.\nకాంతి సేనుడు గిరుక్కున వెనక్కు తిరిగి వచ్చి, \"మీ కేం కావాలో చెప్పి, నన్ను వదిలేయ్యండి.\" అన్నాడు.\n''మేము మీతోపాటు నగరుకు వస్తాం,\" అన్నాడు ఒంటి కన్నువాడు.\nకాంతి సేనుడు ఆశ్చర్యపడి, \"దేనికి?\" అని అడిగాడు.\n\"అడ్డుప్రశ్నలు వేసి మాకు ఆగ్రహం తెప్పించకు, విన్నావా!\" అన్నాడు వెనుక చేతులవాడు.\nకాంతిసేనుడు ఆ ముగ్గుర్నీ తన వెంట రాచనగరకు తీసుకుపోయి, వాళ్ళకు విడిది ఏర్పాటు చేశాడు. ఒంటి కంటి వాడు ఆయనతో, ''రేపు మీరు సభకు వెళ్ళేముందు మాకు కనిపించాలి.\" అన్నాడు.\nకాంతి సేనుడి మంత్రి మాణిక్యశర్మ కుశాగ్రబుద్ధి. ఆయన ఇదంతా చూసి, \"ఏమిటి ఇదంతా? వాళ్ళు ఎవరు ? '' అని రాజును అడిగాడు.\n\"వాళ్ళు ఆమోఘ మైన శక్తులుగల వాళ్ళు. వాళ్ళను ఎదిరించేటందుకు లేదు. ఏమిచేయడం?\" అన్నాడు రాజు.\n\"వాళ్ళకు నిజంగా శక్తులున్నాయా. లేక మోసగిస్తున్నారా? \" అని మంత్రి రాజును అడిగాడు\nరాజు విసుక్కుని, “రాజులను ఎవరూ మోసగించటానికి ప్రయత్నించరు. వాళ్లు మోసగాళ్ళు కారని గట్టిగా చెప్పగలను,\" అన్నాడు. మంత్రి వాళ్ళకు విషం పెట్టి చంపిద్దామంటే రాజుకు కోపం వచ్చి, \"అంత శక్తులున్నవాళ్ళు విషాన్ని పసిగట్ట లేరా? మీరు పరిస్థితులు బాగా అర్ధం చేసుకుని సలహా అవ్వడం నేర్చుకోండి!\" 'అని వెళ్ళిపోయాడు.\nమర్నాడు రాజు సభకుపోతూ, ఒంటి కంటివాడి ఆజ్ఞప్రకారం, ఆ ముగ్గురూ ఉండే విడిదికి వెళ్ళాడు. ఒంటి కంటి వాడు రాజును చూసి, మహారాజా, ఈ రోజు నుంచి ఈ రాజ్యాన్ని మనం నలుగురమూ పరిపాలిస్తాం. మూడు రోజులు మేము ఒకరి తరవాత ఒకరు సభకు వెళ్ళుతాం. నాలుగో రోజు మీరు రండి! \" అన్నాడు.\nకాంతి సేనుడు త్రుళ్ళిపడి, \"అసం భవం!\" అన్నాడు.\nకాని ఒంటి కంటివాడు, '' మాకు ఆగ్రహం వచ్చిందంటే మీరూ, మీ ప్రజలూ ఏమవుతారో తెలుసుకుని మరీ మాట్లా డండి ! '' అన్నాడు.\nరాజు కంగారుపడి, \" సరే, మీయిష్టం. నాకు కావలసినది నారాజ్యమూ, ప్రజలూ క్షేమంగా ఉండటమే. ఈ రోజే తగిన ఏర్పాట్లు చేస్తాను,\" అని, కొత్త ఏర్పాట్లు గురించి దండోరా వేయించి, తన మంది రంలో విచారంగా ఉండిపోయాడు.\nమూడు రోజులూ గడిచాయి. నాలుగో రోజు కాంతి సేనుడూ, మాణిక్యశర్మా సభకు వెళ్ళారు. గడచిన మూడు రోజుల లోనూ ధనాగారం. మూడు వంతులు ఖాళీ అయినట్టు కోశాధికారి మంత్రికి చెప్పాడు.\nక్రిక్కిరిసి ఉన్న సభలో నుంచి ఒక యువకుడు ముగ్గురు మనుషులను వెంట బెట్టుకుని రాజు వద్దకు వచ్చాడు. వారిలో ఒకడికి ఒక కన్ను లేదు. మరొకడికి రెండు చేతులూ లేవు. ఏమి జరిగినదీ ఆ యువకుడు రాజుకు విన్నవించాడు.\nమొదటి రోజు పాలించినవాడు రాజ్యంలో ఎవరూ మాట్టాడరాదని శాపించా డట; యువకుడి వెంట ఉన్న ముగ్గురిలో ఒకడు నోరుజారి మాట్లాడే సరికి, వాడి నాలుక కోయించేశాడు. రెండో రోజు పాలించినవాడు ప్రజలందరూ ఒంటి కన్నుతోనే చూడాలని ప్రకటించి, పొర పాటున రెండు కళ్ళతో చూసిన వాడి కన్ను పొడిపించాడు. మూడో రోజు పాలించినవాడు ప్రజలందరూ చేతులు వెనక్కు పెట్టుకోవాలని శాసించి, అలా చెయ్యని అభాగ్యుడి చేతులు నరికించాడు.\nకాంతి సేనుడు ఆ యువకుడితో ఏమీ అనలేక, కంట తడిపెట్టుకుని, సభనుంచి లేచి వెళ్ళిపోయాడు. తరవాత ప్రజలు మంత్రిని కలుసుకుని, తమ కష్టాలు చెప్పు కుని, తమకు విముక్తి కలిగేమార్గం చూడమని వేడుకున్నారు.\nమంత్రి రోజల్లా ఆలోచించగా ఆ రాత్రి ఆయనకు ఒక పాతవిషయం గుర్తుకు వచ్చింది. చక్రధరపురానికి తూర్పున ఒక కొండ ఉన్నది. ఆ కొండలో ఒక లోతైన గుహ ఉన్నది. ఆ గుహలో కొన్ని వందల ఏళ్ళక్రితం ఒక మహామాంత్రి కుడు ఉండేవాడట. ఆ మాంత్రికుడు అదృశ్యంగా ఇంకా ఆ గుహలో ఉన్నాడనీ, నరబలి ఇచ్చిన వాళ్ళకు ప్రత్యక్షమై, కోరిన కోరిక తీర్చుతాడనీ జనంలో నమ్మకం ఉన్నది.\nమర్నాడు మంత్రి రాజును కలుసు కుని, మహామాంత్రికుడి సంగతి గుర్తు చేసి, అతని సహాయంతో దుర్మార్గుల పీడ విరగడ చేసుకుందామన్నాడు.\n\" నిజమే. కాని నరబలి మాటేమిటి ? మనం మహామాంత్రికుడి సహాయం కోరు తున్నామని తెలిస్తే వీళ్ళతో ప్రమాదం గద!\" అన్నాడు రాజు.\n\" నరబలి విషయం మీరు ఆలోచించ నవసరం లేదు. పోతే, వీళ్ళకు భయపడి మనం ఏమీ చెయ్యకపోతే అదీ ప్రమాదమే. బయలుదేరండి,\" అన్నాడు మంత్రి.\nఇద్దరూ కొండ గుహ వద్దకు వెళ్ళారు. రాజును గుహ బయట ఉంచి, మంత్రి గాఢాంధకారపు గుహలోకి వెళ్ళి \"మహారాజా. ప్రజల కోసం నేను బలి అయిపోతున్నాను,\" అని కేక పెట్టాడు. తరవాత ఒక చావుకేక వినిపించింది.\nరాజు జరిగిన దానికి స్తంభించిపోయి చూస్తుండగానే, వికటాట్టహాసం చేస్తూ, మంత్ర దండాన్ని గిర్రున తిప్పుతూ. మహా మాంత్రికుడు గుహలో నుంచి వచ్చాడు. అతడి గడ్డం తెల్లగా, మూరెడు పొడుగున్నది. అతడి శిగలో పుర్రె ఉన్నది; పై నుంచి కిందిదాకా కాషాయ రంగుగల అంగరఖా ధరించి ఉన్నాడు. \"నీ కష్టం నాకు తెలుసులే. పద పోదాం.\" అన్నాడు మహామాంత్రికుడు. ఇద్దరూ సభకు వచ్చేసరికి ఒంటి కంటివాడు సింహాసనం మీద ఉన్నాడు. మాంత్రికుడు వికటాట్ట హాసం చేసి, మంత్ర దండంతో వాడి నెత్తిన కొట్టి. \"వీడి శక్తి పోయింది. వీణ్ణి చంపెయ్యండి. \" అన్నాడు. ప్రజలు వాడి మీద పడ్డారు. మాంత్రికుడు ఆ పక్కనే ఉన్న మిగిలిన ఇద్దరి నెత్తిమీదా కొట్టి, వాళ్లను ప్రజల్లోకి నెట్టాడు. ప్రజలు ముగ్గురి ప్రాణాలూ తీసేశారు. ప్రజలకూ, రాజుకూ ఎంతో ఆనందమయింది. అయితే అదే క్షణంలో, తన మంత్రి ప్రజల కోసం ఆత్మార్పణ చేసుకున్నాడన్న మాట గుర్తుకు వచ్చి, కాంతి సేనుడికి దుఃఖం ఆగలేదు. అది చూసి మహామాంత్రికుడు. ''మహా రాజా, మీ మూఢనమ్మకాల మూలానే ఇంత జరిగింది. నిజానికి వీళ్ళకు ఏ శక్తులూ లేవు. ఒకడు మూగవాడు, ఒకడు గుడ్డివాడు, ఒకడు అవిటివాడు. వీళ్ళు తెలివిగా మిమ్మల్ని భయపెట్టి. కీలుబొమ్మను చేసి ఆడించారు. ఇది నేను మొదటనే అనుమానించాను. అయితే మీరు నాతో ఏకీభవించలేదు. అందుచేత ఈ మాంత్రికుడి పాత్ర అభినయించాను,\" అంటూ వేషం విప్పి, మంత్రిగా ప్రత్యక్ష మయ్యాడు. రాజు అతన్ని అనందంతో కౌగలించు కున్నాడు. ప్రజలు హర్షధ్వానాలు చేశారు. తరవాత ఆ ముగ్గురు మోస కారు ల విడిదిలో వెతకగా, ఖజానాలో తరిగిన ధనం దొరికింది.",
            "book_page_end": 26
        },
        {
            "title": "భక్తిలో తేడా",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "నీతి కథ",
            "moral": "భగవంతుని అనుగ్రహం కోరుకునేటప్పుడు నిస్వార్థ భక్తి ఉండాలి, లౌకిక లాభాలు ఆశించకూడదు.",
            "keywords": [
                "భక్తి",
                "ఐశ్వర్యం",
                "లక్ష్మీదేవి",
                "రుద్రాక్ష",
                "నిస్వార్థం"
            ],
            "characters": [
                "కమల",
                "వాణి",
                "లక్ష్మీదేవి"
            ],
            "locations": [
                "ఊరు"
            ],
            "content": "ఒక ఊళ్ళో కమలా, వాణి అనే ఇద్దరు ఇరుగు పొరుగు ఇల్లాళ్ళు, ఐశ్వర్యం కోరి లక్ష్మిపూజ చేసేవారు. కమల బీదది, వాణి శ్రీమంతురాలు.\nఒక శుక్రవారంనాడు లక్ష్మీదేవి తన భక్తురాళ్ళను అనుగ్రహించటానికి సన్యాసిని రూపంలో వచ్చింది. ఆమె మొదట, శ్రీమంతురాలైన వాణి ఆతిధ్యం పొంది, తన జోలె నుంచి ఒక రుద్రాక్ష తీసి, \"దీన్ని పూజిస్తూవుంటే, వారం వారమూ నీ ఇంట ఐశ్వర్యం పెరుగుతుంది,\" అన్నది.\nవాణి దాన్ని పుచ్చుకుని, \"నేను ఇప్పుడు లక్ష్మీపూజకు పది రూపాయలు ఖర్చు చేస్తు న్నాను. ఐశ్వర్యం పెరిగిన కొద్ది ఇంకా హెచ్చు ఖర్చుచేస్తాను,\" అన్నది.\nలక్ష్మీదేవి అలాగే కమల ఇంటికి కూడా వెళ్ళి, ఆమె ఇచ్చిన ఆతిథ్యం స్వీకరించి, రుద్రాక్ష ఇస్తూ, వాణితో చెప్పినట్టే చెప్పింది.\n\" నాకు రుద్రాక్ష వద్దమ్మా ! నేను ఐశ్వర్యం కోసం లక్ష్మిదేవినే నమ్ముకొని ఉన్నాను. నా పేద ఆతిధ్యానికి సంతోషించావు, అంతే చాలు.” అన్నది కమల.\nతరవాత కమల ఇల్లు ఐశ్వర్యంతో నిండి పోయింది.",
            "book_page_end": 33
        },
        {
            "title": "పాపిష్ఠి సొమ్ము",
            "book_page_start": 28,
            "pdf_page_start": 34,
            "pdf_page_end": 38,
            "author": "బూర్లె నాగేశ్వరరావు",
            "genre": "నీతి కథ",
            "moral": "సంపాదించిన ధనాన్ని స్వార్థంతో దాచుకోకుండా దానధర్మాలు చేయడం వల్లనే నిజమైన శాంతి, సద్గతి లభిస్తాయి.",
            "keywords": [
                "పిసినారి",
                "ధన దాహం",
                "పిశాచం",
                "జ్యోతిష్కుడు",
                "దానధర్మాలు"
            ],
            "characters": [
                "శాంతమ్మ",
                "జ్యోతిష్కుడు",
                "పిశాచం"
            ],
            "locations": [
                "ఊరు",
                "శాంతమ్మ ఇల్లు",
                "దేవాలయం"
            ],
            "content": "ఒక ఊళ్ళో శాంతమ్మ అనే పిసినారి ముసలిది ఉండేది. ఆమె దగ్గర పుష్క లంగా డబ్బు ఉన్నా, తన కడుపుకు కూడా ఇంత తినేదికాదు. ఇతరులకు పెట్టడం మాట అటుంచి, చేతిలో దుడ్డు కర్ర ఆడిస్తూ, కాకులను పిచ్చుకలను కూడా ఇంటి మీద వాల నిచ్చేది కాదు. ఆమెను చూస్తేనే అవి పారి పోయేవి. ఆమె తన వెండి, బంగారాలను ఒక బిందె నిండా నింపి, ఆ బిందెను నట్టింట పూడ్చిపెట్టి, దాని మీద చింకిచాప పరిచి, దాని మీదనే పడుకునేది. దాని మీదనే కూర్చునేది. ఆమెను అందరూ పెడగానే ఉంచేవారు. ఒకసారి ఆ ఊరికి ఒక జ్యోతిష్కుడు వచ్చి, శాంతమ్మ ఇంటి ముందు ఉండే ఒక పెద్ద చెట్టు నీడన కూర్చుని. ఊళ్ళో వాళ్ళకు జోస్యం చెబుదామనుకున్నాడు. దారేపోయ్యే వాళ్ళు అతని కేసి వింతగా చూస్తూపోయారే గాని, ఒక్కరూ అతని వద్దకు రాలేదు. కారణమేమిటా అని అతను ఆశ్చర్యపడుతూండగా, అతని నెత్తిన బలంగా దెబ్బ పడింది. వెనక్కు తిరిగి చూసేసరికి, శాంతమ్మ మరొక దెబ్బ కొట్టటానికి కర్ర ఎత్తి, \"జంఝం వెధవా! నా చెట్టు నీడన కూర్చుం టావా?\" అన్నది. జ్యోతిష్కుడు చప్పున తన సరం జామా చంకన పెట్టుకుని కాలిసత్తువకొద్దీ పారిపోయి, ఊళ్ళో వాళ్ళ నుంచి శాంత మ్మను గురించి వివరంగా తెలుసు కున్నాడు. ఆమె మూర్ఖత్వానికి కారణం అమాయికత్వమేననీ, ఊరి వాళ్ళు ఆమెను పురుగును చూసినట్లు చూడటం అన్యాయమనీ, ఆమె తత్వం మార్చవచ్చు ననీ అతనికి తోచింది. అదే రోజు అర్ధరాత్రి శాంతమ్మ ఇంటి ముందు ఒక విచిత్రం జరిగింది. నిలు వునా నల్లని ముసుగు ధరించిన ఒక ఆకారం, తొమ్మిది కుండల దొంతర నెత్తిన పెట్టుకుని. అవి కింద పడకుండా . వింత నృత్యం చెయ్యసాగింది. పగలంతా నిద్ర పోయి, తెల్లవార్లూ మేలుకునే శాంతమ్మ గజ్జల చప్పుడు విని, దుడ్డుకర్ర తీసుకుని. తలుపు తీసి, ఎదురుగా నృత్యం చేసే పిశాచంలాంటి అవతారాన్ని చూసి వణికి పోయింది. శాంతమ్మ చేతిలో కర్ర కింద పడిపోయింది. ఆమె చప్పున తలుపు మూసి, కంతలో నుంచి చూసింది. పిశాచం నెత్తి మీద తొమ్మిది కుండలున్నాయి. పైకుండ మీద దీపం వెలుగుతూ ఉన్నది. పిశాచం కొంచెంసేపు నృత్యం చేసి, దీపంగల పై కుండను కింద పడేసి, మిగిలిన ఎనిమిది కుండలతో సహా వెనక్కు తిరిగి చూడకుండా వెళ్ళి పోయింది. శాంతమ్మ తలుపు తీసి చూస్తే పగిలిన కుండ పెంకులు తప్ప ఏమీ కని పించలేదు. ఇంకా భయం వదలక ఆమె, \" నా యింటికి పిశాచం వచ్చిందర్రో! దయ్యంవచ్చిందర్రో!\" అని కేకలుపెట్టింది. ఆ కేకలను ఎవ్వరూ పట్టించుకోలేదు. మర్నాడు ఆమె, రాత్రి జరిగిన సంఘ ' టనకు అర్థం ఏమిటని, చాలామందిని అడిగింది. ఎవరూ ఆమెను లక్ష్యపెట్ట లేదు. మర్నాడు రాత్రి ఆమె తలుపు గడియపెట్టి ఒక చీపిరి కట్టా. పాత చేటా దగ్గిర పెట్టుకుని, దుడ్డుకర్ర కూడా అందుబాటులో ఉంచుకున్నది. అర్ధరాత్రి మళ్ళీ గజ్జెల మోత వినిపించింది. ఆమె తలుపు కన్నంలో నుంచి చూస్తే, ఈ సారి పిశాచం నెత్తిన ఎనిమిది కుండ లే ఉన్నాయి: ఎనిమిదో కుండ మీద దీపం వెలుగు తున్నది. పిశాచం కొంత సేపు నృత్యం చేసి, పై కుండ కింద పడేసి, ఏడు కుండలతో వెళ్ళిపోయింది. మరి రెండు రోజులు గడిచాయి. రోజూ అర్ధ రాత్రి వేళ పిశాచం వస్తూనే ఉన్నది ; నృతంచేసి ఒక కుండను పగల గొట్టి, మిగిలిన కుండలతో తిరిగి వెళ్ళు తున్నది. నాలుగు డబ్బులు ఖర్చయినా సరే ఈ పిశాచాన్ని వదిలించు కోవాలని, శాంతమ్మ భూతాల పేరయ్య ఇంటికి వెళ్ళింది. పేరయ్య అంతటి వాడే శాంతమ్మను చూడగానే అదిరి పడి, తలుపు గడియపెట్టుకున్నాడు. శాంతమ్మ చాకలి ఇంటికీ, మంగలి ఇంటికీ, శాస్త్రుల ఇంటికీ వెళ్ళింది. కాని ఎవ్వరూ ఆమెను లోనికి రానియ్య లేదు. ఊరి వాళ్ళకు తనను గురించి ఎలాటి వైఖరి ఉన్నదీ ఆమె కొద్దిగా గ్రహించింది. ఆమె నిరాశతో ఇంటికి వస్తూండగా ఒక చోట జనం పోగై ఉండటం కనిపిం చింది. వాళ్ళమాటలను బట్టి, ఎవ్వరో కొత్తగా వచ్చి గొప్పగా జోస్యం చెబుతు న్నట్టు ఆమెకు తెలిసింది. శాంతమ్మ తిన్నగా జ్యోతిష్కుడి వద్దకు వెళ్ళింది. జ్యోతిష్కుణ్ణి చూడగానే శాంతమ్మ చేతులు చాచి. \"అయ్యో, నువ్వేనా, జంఝం సామీ!\" అన్నది. జ్యోతిష్కుడు అందరిపనీ చూసినాక శాంతమ్మ కేసి తిరిగి, \"ఏం కావాలి?\" అని అడిగాడు. \"నన్ను మీరు ఒక పిశాచం బారి నుంచి రక్షించాలి\" అన్నది శాంతమ్మ. ఆమె జ్యోతిష్కుడికి జరిగినదంతా చెప్పి, \"ఇప్పుడు పిశాచం నెత్తిమీద అయిదు కుండలే ఉన్నాయి. దానికి అర్ధమేమిటి?\" అని అడిగింది. జ్యోతిష్కుడు కొంచెం సేపు ఆలో చించి, తల అడ్డంగా తిప్పి, \"లాభం లేదు. శాంతమ్మా ! ఇవి నీకు చివరి రోజులు. కారణం ఏమంటే, వారం రోజుల క్రితమే పిశాచాల పెద్ద చచ్చి పోయింది. ప్రస్తుతం పిశాచాలు దిక్కు లేనివి అయాయి. తన అనంతరం పిశా చాలను అదుపులో పెట్టగల దానివి నువ్వే నని పిశాచాల పెద్ద చచ్చిపోతూ చెప్పిం దట. అందుచేత అవి నీ కోసం ఆత్రంగా ఎదురు చూస్తున్నాయి. నువు ఎప్పుడో తాపీగా చచ్చి పిశాచ మవుతానంటే వాటికి ఎలా కుదురుతుంది? అందుచేత నిన్ను త్వరగా తీసుకు పోవటానికి అవి ప్రయత్నిస్తున్నాయి. ఆ మిగిలిన అయిదు కుండలూ పడిపోగానే నువు పిశాచాల పెద్దవు అవుతావు!\" అన్నాడు. శాంతమ్మ కెవ్వున అరిచి, “ బాబోయ్, నా కున్నదంతా నీకు ధారపోస్తా! నన్ను పిశాచాలు తీసుకు పోకుండా చూడు ! ఆ అయిదు కుండలూ నాయింటి ముందు పగలకుండా చెయ్యి,\" అన్నది. \" అయితే, నీకు పిశాచాల పెద్ద కావటం ఇష్టం లేదా ఎమిటి? అలా కాకుండా ఉండాలంటే, నువ్వన్నట్టు నీ పాపిష్ఠి డబ్బు ధారపోయాలి. అన్న దానాలూ, పూజలూ పునస్కారాలూ చెయ్యి.\" అన్నాడు జ్యోతిష్కుడు. ఆ రోజు శాంతమ్మ బిచ్చగాళ్ళ కు దాన ధర్మాలు చేద్దామను కున్నది. బిచ్చ గాళ్ళెవ్వరూ ఆమె ఇంటి కేసి రారు: దూరాన కనిపించిన వాళ్ళను ఆమె పిలిస్తే వాళ్ళు పారిపోయారు. చీకటి పడుతున్నది. శాంతమ్మ కుక్క లకూ, కాకులకూ అన్నం వేసింది. కాని అవి శాంతమ్మను చూడగానే లేచి పోయాయి. రాత్రి శాంతమ్మ ఇంటి ముందు మరొక కుండ పగిలింది. ఇంక నాలుగు కుండలే ఉన్నాయి. తెల్లవారుతూనే శాంతమ్మజ్యోతిష్కుడి దగ్గిరికి వెళ్ళి, '\" అయ్యా. నాది పాపిష్ఠి సొమ్మే. నా చేతి అన్నం కుక్కలు కూడా ముట్టడం లేదు. నాకు చావు తప్పదా ? \" అని అడిగింది. \" అవును, తల్లీ! మానవత్వం చంపు కుని డబ్బు కూడబెట్టావు. నీలో మాన వత్వం లేదని పశువులకూ, పక్షులకూ కూడా తెలిసి పోయింది. నువు డబ్బు మంచి నీళ్ళలాగా ఖర్చుచేసి. నలుగురికీ మేలు చేయాలి. దేవాలయం కట్టించి, పూజలూ, ఉత్సవాలూ జరిపించు. ఒక మంచి నీటి బావి తవ్వించు. కుంటీ, గుడ్డి తలదాచుకునే టందుకు సత్రం కట్టించు. ఆకలితో అలమటించే వాళ్ళకు అన్న దానాలు చేయించు. అలా చేస్తే నీ ఆయుస్సు పెరగటమే గాక, నలుగురి లోనూ ఎంతో మంచి పేరు వస్తుంది. అప్పుడు పిశాచాలు నీ చాయలకు రాలేవు.\" అన్నాడు జ్యోతిష్కుడు. శాంతమ్మ ఆయనతో, \" నా చేతి మీదుగా ఎవరూ ఏమీ పుచ్చుకోరు. మీరే నా ఇంటికి వచ్చి, మీ చేతి మీదుగా నే అన్నీ జరిపించండి.\" అన్నది. ఇద్దరూ ఆమె ఇంటికి వెళ్ళారు. వెండి బంగారాలు నింపిన బిందెను శాంతమ్మ తవ్వి తీసి, జ్యోతిక్కడికి ఇచ్చింది. త్వరలోనే ఒక సత్రమూ, దేవాలయమూ తయారయాయి. దేవాలయంలో గొప్పగా ఉత్సవాలు జరిగాయి. శాంతమ్మ ఇంకో జన్మ ఎత్తింది. పాత శాంతమ్మ ను అందరూ మరిచిపోయారు.",
            "book_page_end": 32
        },
        {
            "title": "సత్కార్యం",
            "book_page_start": 33,
            "pdf_page_start": 39,
            "pdf_page_end": 40,
            "author": "సి. హెచ్. వామనరావు",
            "genre": "నీతి కథ",
            "moral": "స్వార్థంతో కూడబెట్టిన ధనం కన్నా, నిస్వార్థ సేవ మరియు సత్కార్యం మాత్రమే నిజమైన స్వేచ్ఛను, ముక్తిని ఇస్తాయి.",
            "keywords": [
                "దొంగిలించిన ధనం",
                "పిశాచ శాపం",
                "రాళ్ళగుట్టలు",
                "సత్కార్యం",
                "దేవాలయ నిర్మాణం"
            ],
            "characters": [
                "దొంగ",
                "పిశాచం",
                "మునీశ్వరుడు",
                "దరిద్రుడు"
            ],
            "locations": [
                "ఊరు బయట శ్మశానం",
                "మైదానం",
                "దేవాలయం"
            ],
            "content": "ఒక దొంగ తాను దొంగిలించిన ధనాన్ని ఊరి బయట శ్మశానంలో ఒక చెట్టు దగ్గిర పాతిపెడుతూ రాసాగాడు. ఇలా రెండు మూడు సార్లు జరిగినాక, చెట్టు మీద ఉండే పిశాచం దొంగను చూసి జాలిపడి, \" పాపం, ఈ మనిషి కష్టపడి దాచుకున్న ధనం ఎవరికీ అంద కూడదు.\" అనుకుని, దారికి అడ్డంగా రాళ్ళగుట్టలు వేసింది. ఒకనాడు ఆ దారివెంబడి ఒక మునీశ్వ రుడు వచ్చాడు. ఆయన తీర్థయాత్రలు చేస్తున్నాడు. రాత్రివేళ ఊళ్ళలో బస చేయడు, శ్మశానంలో సమాధిలో ఉంటాడు. ఆయన దారికి అడ్డంగా ఉన్న రాళ్ళ గుట్టలను చూసి, \"ఈ పని ఏ పిశాచం చేసింది?\" అంటూ కళ్ళెర్ర చేశాడు. చెట్టు మీద ఉన్న పిశాచం అదృశ్యం గానే ఉండి, \" నేనేలే! వెనక్కు వెళ్లు. ఇటుగా దారిలేదు,\" అన్నది. “నీకు అంత పొగరా ! నన్నే పొమ్మం టావా? ఆ చెట్టుకు అలాగే అంటుకుపో! ' అన్నాడు ముని. పిశాశం భయపడిపోయి. లబోదిబో మంటూ, శాపం ఉపసంహరించ మని మునిని వేడుకున్నది. \" ఈ రాళ్ళన్నీ తొలగి, వెనకటి మాది రిగా దారి ఏర్పడితే గాని నీకు శాపవిమో చనం లేదు!\" అంటూ ముని చుట్టు దారిన శ్మశానంలోకి వెళ్ళిపోయాడు. \"చెట్టుకు అంటుకుపోయిన నేను ఆ పని ఎలా చెయ్యను?\" అని పిశాచం గోలపెట్టింది. ముని వినిపించుకో లేదు. అది మొదలు ఆ పిశాచం, కను చూపు మేరలో మనిషి కనిపించగానే, రమ్మని గట్టిగా కేకపెట్టేది. ఆ కేక విన్న వాళ్ళు అటునుంచి అటే పారిపోయేవాళ్లు. నాలుగో సారి ధనం తెచ్చి, దాచుకుందా మనుకున్న దొంగ కూడా పిశాచం పిలుపు విని పారిపోయాడు. ఒక్కసారి మాత్రం ఒక దరిద్రుడు ధైర్యంగా, ‘\" ఎవరా పిలిచేది? ఎందుకు పిలిచావు? '' అంటూ దగ్గిరికి వచ్చాడు. \"నే నెవరైతే నేం? ఇక్కడున్న రాళ్ళగుట్టల్ని తీసేయాలి. బండికి నూరు వరహాలు ఇస్తాను,\" అన్నది పిశాచం. దరిద్రుడు సంతోషపడి, బండి తెచ్చి, రోజూ రాళ్ళను బండిలో తీసుకుపోయి, దూరంగా ఉన్న మైదానంలో కుమ్మ రించి, ఇరవైదఫాలుగా రాళ్ళగుట్టలన్నీ తీసేశాడు. \"ఫలాని చోట తవ్వి, నీకు రావలిసిన రెండువేల వరహాలూ తీసుకో. మిగిలిన ధనం తాకకు. మళ్ళీ ఇటురాకు.\" అన్నది పిశాచం. దానికి తిరిగి స్వేచ్ఛవచ్చింది. బీదవాడు రెండువేల వరహాలూ తవ్వి తీసుకుని వెళ్ళి, సుఖంగా బతికాడు. \"పిచ్చిముని ఏం శాపం ఇచ్చాడు! అవలీలగా బయటపడ్డాను,\" అనుకుని పిశాచం, మళ్ళీ రాళ్ళు తెచ్చి దారికి అడ్డంగా గుట్టలు వేసింది. తీర్థయాత్రల నుంచి అటుగా తిరిగి వస్తూ ముని, \"ఇంకా చెట్టుకు అంటుకునే ఉన్నావా, పిశాచమా ? '' అని అడిగాడు. “లేదు. కాస్త డబ్బు పారేస్తే నీ శాపం ఇట్టేపోయింది. మళ్ళీ రాళ్ళగుట్టలు వేశానులే !'' అన్నది పిశాచం. ''అలాగా? అయితే ఈ రాళ్ళగుట్టలతో దేవాలయం కట్టినదాకా, ఆ చెట్టుకు అంటుకుపోయే ఉండు.\" అని ఆ ముని వెళ్ళిపోయాడు. మళ్ళీ పిశాచం కనిపించిన వాళ్ళ నందరినీ పిలవసాగింది. కాని ఎవరూ రాలేదు. ఈ సంగతి తెలిసి, ధనికుడైన దరిద్రుడు వచ్చి. రాళ్ళగుట్టలను మళ్ళీ మైదానం మీదికి తరలించి, పాతిపెట్టి ఉన్న ధనంతో అక్కడ ఒక దేవాలయం కట్టించాడు. దేవాలయం పని పూర్తి కాగానే పిశాచానికి తిరిగి స్వేచ్ఛ లభించింది.",
            "book_page_end": 34
        },
        {
            "title": "భగవదనుగ్రహం",
            "book_page_start": 41,
            "pdf_page_start": 41,
            "pdf_page_end": 41,
            "author": "అమ్మాజీ",
            "genre": "నీతి కథ",
            "moral": "భగవదనుగ్రహం కేవలం ధనాన్ని పెంచడం కాదు, అది నిస్వార్థతకు, సరైన మార్గంలో జీవించడానికి సంబంధించినది.",
            "keywords": [
                "వ్యాపారి",
                "దరిద్రభయం",
                "ఐదుపైసలు",
                "భగవదనుగ్రహం",
                "గోపయ్య"
            ],
            "characters": [
                "మాధవయ్య",
                "భద్రయ్య",
                "గోపయ్య",
                "విష్ణువర్మ",
                "భగవంతుడు"
            ],
            "locations": [
                "ఊరు"
            ],
            "content": "మాధవయ్య అనే చిన్న వ్యాపారి చనిపోతూ, తన వ్యాపారాన్ని పెద్ద కొడుకైన భద్రయ్యకు అప్పజెప్పాడు. భద్రయ్యకు దరిద్రమంటే తగని భయం. అతను అందుకే పెళ్ళి చేసుకోలేదు; కడుపునిండా తినేవాడు కూడా కాదు. అతని తమ్ముడు గోపయ్యకు సుఖంగా బతకాలని ఉండేది, కాని అన్న పెత్తనం కావటంచేత కిక్కురు మనకుండా ఉండేవాడు. తాను ఎంత జాగ్రత్తగా ఉన్నా తన సంపద పెరగకపోవటమూ, తన ఊళ్ళోనే ఉన్న విష్ణువర్మ అనే వ్యాపారి దానధర్మాలతో, విలాసాలతో ఎంత ఖర్చుచేస్తున్నా అతడి సంపద పెరుగుతూండటమూ చూసి, భద్రయ్య విష్ణువర్మను కారణం అడిగాడు. \" అంతా భగవ దనుగ్రహం ! \" అన్నాడు విష్ణువర్మ. ఆ మాటవిని భద్రయ్య తన ఇంట్లో దేవుడికి పూజచేసి, ఐదుపైసలు దేవుడి ముందు పెట్టాడు. మర్నాటికి ఐదుపైసల స్థానంలో పది పైసలు ఉన్నవి. ఆ మర్నాడు పదిపైసలు పెట్టితే అది ఇరవై పైసలయింది. భగవంతుడు తనను ఎలా అనుగ్రహిస్తున్నాడో తమ్ముడికి ప్రత్యక్షంగా చూపాడు, భద్రయ్య. తమ్ముడు నవ్వుకున్నాడు. చిన్న చిన్న మొత్తాలు రెట్టింపు కావటంచూసి, ఒక నాడు భద్రయ్య తన దగ్గిర ఉన్న డబ్బంతా దేవుడి ముందు పెట్టాడు. మర్నాడు చూస్తే దేవుడి ముందు డబ్బూ లేదు, తమ్ముడు గోపయ్యా లేడు.",
            "book_page_end": 41
        },
        {
            "title": "చెప్పిచ్చిన విద్య",
            "book_page_start": 36,
            "pdf_page_start": 42,
            "pdf_page_end": 44,
            "author": "ముళ్ళపూడి శ్రీమన్నారాయణమూర్తి",
            "genre": "నీతి కథ",
            "moral": "ఏ విద్య అయినా అనుభవం ద్వారా, స్వీయ తెలివిని ఉపయోగించడం ద్వారా మాత్రమే సంపూర్ణంగా అబ్బుతుంది. కేవలం గురువు చెప్పిన మాటలు సరిపోవు.",
            "keywords": [
                "జ్ఞానోపదేశం",
                "అనుభవం",
                "దొంగతనం",
                "సాధువు",
                "స్వీయ శక్తి"
            ],
            "characters": [
                "యువకుడు",
                "సాధువు",
                "దొంగ తండ్రి",
                "దొంగ కొడుకు"
            ],
            "locations": [
                "ఊరు",
                "అరుగు",
                "ధనికుడి ఇల్లు"
            ],
            "content": "ఒక ఊళ్ళో ఒక యువకుడు ఉండే వాడు. వాడికి ఎవరి నుంచి అయినా గొప్ప విషయాలు తెలుసుకుని జ్ఞాని అయిపోవా లని ఉండేది. ఒక సారి వాళ్ళ ఊరికి ఒక సాధువు వచ్చాడు. ఆ అబ్బాయి ఆయన వద్దకు వెళ్ళి, \"స్వామీ. నాకు జ్ఞానోపదేశం చేసి జ్ఞానినిచెయ్యండి.\" అన్నాడు. సాధువు నవ్వి \"పిచ్చివాడా చెప్పి చ్చిన విద్యా, కట్టిచ్చిన మూటా ఎంతో దూరం రావని వినలేదా? నోటి మాటల జ్ఞానం తెలియనివాళ్ళు ఎవరు ? అంత మాత్రాన అందరూ జ్ఞానులైపోయారా?\" అన్నాడు. ఆ అబ్బాయి, ''స్వామీ, మీరు చెప్పేది నాకు అర్థం కాలేదు.\" అన్నాడు. \"నేనీ ప్రాంతాల రెండు రోజులు ఉంటాను. ఆ రెండు రోజులూ నా వెంట తిరుగు. అప్పుడు నీకు నా మాట అర్థం కావచ్చు.\" అన్నాడు సాధువు. ఆ అబ్బాయి ఆ రోజంతా సాధువు వెంట తిరిగాడు. ఆ రాత్రి ఇద్దరూ ఒక అరుగు మీద పడుకున్నారు. అది ఒక దొంగవాడి ఇల్లు. ఆ రోజు రాత్రి తండ్రి దొంగతనానికి బయలుదేరబోతూ ఉంటే దొంగవాడి కొడుకు, \"నాన్నా, నాక్కూడా దొంగతనం చేసే విద్య చెప్పమంటే చెప్ప కుండా ఉన్నావు. నాకు దొంగకావాలని ఉన్నది.\" అన్నాడు. \"ఒరే. చెప్పిచ్చిన విద్యా. కట్టిచ్చిన మూటా ఎంత దూరం వస్తాయిరా ? దొంగవి కావాలని ఉంటే నీ బుద్ధి ఉప యోగించి, అనుభవం ద్వారా దొంగవి కావాలి.'' అన్నాడు తండ్రి. \"అయితే ఈ రోజు దొంగతనానికి నీ వెంట రానీ,\" అన్నాడు కొడుకు. తండ్రి సరేనన్నాడు. ఇద్దరూ కలసి దొంగ తనానికి బయలుదేరారు. ఇదంతా విన్న అబ్బాయి సాధువుతో. \"స్వామీ, మీరు చెప్పిన మాటే ఈ దొంగ కూడా చెబుతున్నాడు. ఏమి జరుగు తుందో చూసి వస్తాను. తమరు యిక్కడే వుంటారుగదా,\" అని తాను కూడా దొంగ వెనకగా బయలుదేరాడు. దొంగ లిద్దరూ ఒక ధనికుడి ఇంటికి వెళ్ళారు. తండ్రి గోడలో కన్నం తవ్వి కొడుకుతో. \"లోపలికి వెళ్ళు. మధ్య గదిలో భోషాణం ఉన్నది. ఈ మారు తాళం చెవితో దాని తలుపు తెరిచి. నీకు సాధ్యమైనంత బంగారమూ, వెండీ తీసు కురా.'' అన్నాడు. తండ్రి ఇచ్చిన తాళం చెవితో కుర్ర వాడు లోపల ప్రవేశించాడు. మధ్య గదికి వెళ్ళి, తాళంచెవితో భోషాణం తలుపు తెరిచి లోపలికి వెళ్ళి, తలుపు మూశాడు. తలుపు మూసేటప్పుడు కిర్రుమని చప్పు డయింది. ఆ చప్పుడుకు ఇంటి వాళ్ళు ఒకరిద్దరు మేలుకుని, ఆశ్చర్యపోతూ, “ఏమిటది?\" అన్నారు. అందులో ఒకడు నిద్రమత్తుతో లేచి వచ్చి. భోషాణం మీద పడుకుంటూ, . నిద్రపోండి. తెల్లవారి లేచి చూసు కుందాం,” అన్నాడు. దొంగకొడుకు భోషాణంలో చిక్కుకు పోయాడు. ఈ సంగతి తెలియగా నే. బయట ఉన్న దొంగ ఇంటిదారి పట్టాడు. అది చూసి ఆశ్చర్యపడుతూ, దొంగల వెంట వెళ్ళిన అబ్బాయి దొంగ వెనకనే వచ్చేశాడు. దొంగ ఇంటికి వచ్చి, తలు పులు వేసుకుని నిశ్చింతగా నిద్ర పోయాడు. తన కొడుకు ఏమవుతాడా అన్న బెంగ వాడికి కొంచెం కూడా లేనట్టు కనిపించింది. ఈ లోపున, భోషాణంలో చిక్కుకు పోయిన దొంగ కొడుకు తాను పట్టుకు పోగలిగినన్ని నగలు కట్టుకుని, ఎలుక లాగా చప్పుడు చేశాడు. అది విని, భోషాణం మీద పడుకున్నవాడు. \"ఎలుక! ఎలుక ! '' అంటూ కిందికి దిగి భోషాణం తలుపు ఎత్తాడు. వెంటనే దొంగ కొడుకు చెంగున బయటికి దూకి, భోషాణం మీది నుంచి దిగినవాణ్ణి గట్టిగా ఒక తన్ను తన్ని, తండ్రి చేసిన కన్నం కుండా బయటపడి, కాలిసత్తువ కొద్దీ పరిగెత్తాడు. కాని ఈలోగా ఇంటిల్లిపాతీ లేచి, \" దొంగ! దొంగ ! \" అంటూ వాడి వెంట పడ్డారు. అప్పుడు దొంగ కొడుకు ఒక పెద్దరాయి ఎత్తి దారిలో ఉన్న బావిలో పడేసి, దగ్గిరలో ఉన్న చెట్టు ఎక్కి కూర్చున్నాడు. ఆ చప్పుడు విని కుర్ర వాణ్ణి వెంబడించే వారంతా బావి దగ్గిరికి చేరారు. కొందరు దీపాలు తెచ్చారు. కొందరు సాహసులు బావిలోకి దిగారు. కాని దొంగ జాడలేదు. ఇదంతా జరిగే సరికి చాలా సేపు పట్టింది. దొంగ ఎప్పుడో తప్పించుకు పోయి ఉంటాడనుకుని అందరూ ఇంటికి తిరిగి వెళ్ళిపోయారు. తరవాత దొంగ కొడుకు తాపీగా చెట్టు దిగి, ఇంటికి తిరిగి వచ్చి, తండ్రిని లేపి, జరిగినదంతా చెప్పాడు. అదంతా అరుగు మీద పడుకున్న సాధువూ, అబ్బాయీ విన్నారు. సాధువు ఆ అబ్బాయితో, ''చూశావా, నాయనా? ఆఖరుకు ' చోరవిద్య కూడా అనుభవంతోనే నేర్చుకోవాలి. చెప్పిచ్చిన విద్య ఎందుకూ పనికిరాదు. నా మాట అర్థమైందిగదా.\" అన్నాడు.",
            "book_page_end": 38
        },
        {
            "title": "దుష్టగ్రహాలు",
            "book_page_start": 40,
            "pdf_page_start": 46,
            "pdf_page_end": 50,
            "author": "చందమామ బృందం",
            "genre": "రాజకీయం",
            "moral": "తెలివైన రాజనీతి, నమ్మకస్తులైన మిత్రులు కుట్రలను మోసాన్ని సులభంగా ఓడించగలరు.",
            "keywords": [
                "రాజద్రోహం",
                "జోస్యం",
                "అశ్వం",
                "మాయాధరుడి ఇంద్రజాలం",
                "దేశ బహిష్కరణ"
            ],
            "characters": [
                "నీహారకుమారుడు",
                "ధీమాన్",
                "సురసేనుడు",
                "ఆస్థాన జ్యోతిష్కుడు",
                "జీవకుడు",
                "మాయాధరుడు",
                "రాణీ రూపమతి"
            ],
            "locations": [
                "రాజభవనం",
                "రాజమార్గం",
                "సభ"
            ],
            "content": "రాజా నీహారకుమారుడు గుర్రం మీది నుంచి పడి కాలు విరగగొట్టుకున్నాడు. మహామంత్రి ధీమాన్ చూడ వచ్చినప్పుడు ఆయన అమిత నిరాశగా తనపని అయి పోయినట్టు మాట్లాడాడు.\n\" ఎందుకలా నిరుత్సాహపడి పోతారు, మహారాజా? ఎముక విరిగింది. మన ఆస్థాన వైద్యుడు దండకుడు తేలికగా చికిత్స చేస్తాడు. రెండు వారాలకల్లా లేచి, తిరుగుతారు,\" అన్నాడు ధీమాన్.\n\" మీకు తెలీదు. మహామంత్రి! నా కాలు నరికివెయ్యవలసిందే. రెండు నెలల క్రితం మన ఆస్థానజ్యోతిష్కుడు చెప్పనే చెప్పాడు. నేను గుర్రం మీది నుంచి పడతానని ఆయన చెప్పిన మాట నిజం అయినప్పుడు కాలు తీసేస్తారన్న మాట ఎందుకు నిజంకాదూ?\" అన్నాడు రాజు.\nరాజు నిస్పృహకు కారణం తన కాలు పోతుందన్నది మాత్రమే కాదు. వారి వంశంలో వికలాంగులు రాజ్యం చెయ్య రాదన్న నియమం ఉన్నది.. నీహార కుమారుడు వికలాంగుడైతే, ఆయనకు సంతానం లేదు గనక, ఆయన తమ్ముడు సురసేనుడు రాజ్యానికి రావాలి. అయితే సురసేనుడు మహాక్రూరుడూ, దుర్జ నుడూనూ.\nమహామంత్రి ధీమాన్ ఆలోచనలోపడి జరిగినది జ్ఞాపకం తెచ్చుకున్నాడు.\nఒకనాడు రాజు తన విలాసభవనంలో కూర్చుని ఉండగా ఆస్థాన జ్యోతిష్కుడు వచ్చి నమస్కారం చేసి, \"మహారాజా, ఈ ఉదయం తమ జాతకం పరీక్షించాను. తమకు ఒక దుర్వార్త చెప్పవలసి ఉన్నది. నేటి నుంచి రెండు నెలలలో తమకు ఒక ప్రమాదం కలిగి, దాని ఫలితంగా తమ అవయవాలలో ఒకటి తీసి వేయటం జరుగుతుంది.\" అన్నాడు.\nజోస్యంలో అమిత విశ్వాసంగల రాజు ఈ మాట విని ది గ్రమ - చెందాడు.\nఇలా ఉండగా ఒకనాడు రాజభటులు రాజుతో, తూర్పు పొలిమేర వద్ద ఒక అందమైన తెల్లగుర్రం స్వేచ్ఛగా తిరుగు తున్నట్టు చెప్పారు. రాజుకు గుర్రాలంటే ఎంతో ప్రీతి.. రాజు దాన్ని చూసి చాలా ముచ్చట పడ్డాడు. ఆయన దాని మీద ఎక్కి సవారీ చేసి చూశాడు. అది సాధువు. దాని నడకా, పరుగూ కూడా తొట్రుబాటులేకుండా తిన్నగా ఉన్నాయి. రాజు ప్రతిరోజూ దాని మీద ఎక్కి తిరగసాగాడు.\nఒకనాటి ఉదయం రాజు దాని మీద ఎక్కి అతివేగంగా రాజమార్గాన తన భవ నాని కేసి వస్తుండగా, ప్రజలు అటూ ఇటూ తప్పుకుని గుర్రానికి దారి ఇచ్చే సమయంలో, గుర్రం అంత వేగంలోనూ చప్పున ఆగిపోయి. వెనక కాళ్ళమీద లేచింది. అప్పుడు రాజు కిందపడి పోయాడు. ఆయన ఎడమకాలి ఎముక విరిగింది.\nధీమాన్ ఈ సంఘటన గురించి ఆలో చిస్తూ, అంత సాధువైన గుర్రం అలా ఎందుకు ప్రవర్తించినదీ అర్థం చేసుకో లేక, ఆ గుర్రం మీద అనేకమంది చేత సవారీ చేయించి చివరకు ఒక సంగతి తెలుసుకున్నాడు: ఆ గుర్రం పసుపు పచ్చరంగు చూసి బెదురుతుంది! ఆయన ఇంకా లోతుగా, రాజుకు ప్రమాదం జరిగిన సమయంలో సుర సేనుడి మనుషులు పచ్చజెండాలు పట్టు కుని ప్రమాదం జరిగిన చోట నిలబడి ఉండినట్టు తెలియవచ్చింది. ఇంకా లోతుగా ఆచూకీ తీసి మహా మంత్రి పెద్ద కుట్రను గురించి తెలుసు కున్నాడు. సురసేనుడి అశ్వనిపుణులు ఆ గుర్రానికి ప్రత్యేకమైన శిక్షణ ఇచ్చి, అది పచ్చరంగు చూసి బెదిరేటట్టుగా తయారుచేశారు. తరవాత ఆ గుర్రాన్ని సరిహద్దు ప్రాంతంలో వదిలి, దాన్ని గురించిన వార్త రాజుకు అందించినది కూడా సురసేనుడి మనుషులే.\nసురసేనుడు రాజద్రోహం తలపెట్టినది రాజ్య కాంక్షతోనేనని మహామంత్రి గ్రహించి, ఆ కుట్రను నిర్మూలించ నిశ్చ యించాడు. అనేకమంది 'సంస్థాన ప్రము ఖులు ఈ కుట్రలో చేరి ఉన్నట్టూ, వారంతా సురసేనుడి పక్షం అయినట్టూ మహామంత్రికి తెలిసింది. అనుమానితు లలో ఆస్థాన జ్యోతిష్కుడూ, ఆస్థాన వైద్యుడూ ఉన్నారు. అయితే ఈ కుట్ర దారులను గురించి తగిన సాక్ష్యాధా రాలులేవు. అందుచేత మహామంత్రి ఈ విషయం రాజుకు తెలుపదలచలేదు. కాని కుట్రను గురించి రాజుకు తెలియ నియ్యకుండా ఆయన నిస్పృహను ఎలా తొలగించాలా అన్నది మహామంత్రి కి సమస్య అయికూర్చున్నది. ఆయనకు మాయాధరుడు అనే ఐంద్రజాలికుడు మిత్రుడు. మహామంత్రి మాయాధరుడితో సంప్రతించి ఒక చక్కని పథకం వేశాడు.\nమహారాణి రూపమతి జన్మదేశంలో ఒక వైద్యుడున్నాడు. అతను విరిగిన ఎముక లను అతకటంలో గొప్పనిపుణుడు. అతని పేరు జీవకుడు. మహామంత్రి మహా రాణిరూపమతి ద్వారా జీవకుణ్ణి రప్పించి, అతన్ని వెంటబెట్టుకొని రాజు వద్దకు వెళ్లి, \"మహారాజా, ఈ జీవకుడు సాధారణ వైద్యుడుకాడు. ఇతను విరిగిన ఎముక లను అతకటంలో ఘటికుడు. ఇతను అతీత శక్తులు గలవాడు: అతను, ఎము కలనే ఏమిటి, విరిగిన పుల్లలను కూడా అతకగలవాడు కావాలంటే చూడండి.\" అంటూ ఒక చేతిరుమాలును బల్లమీద పరిచాడు. తరువాత ఆయన ఆగ్గిపుల్ల ప్రమాణంలో ఉన్న రెండు అంగుళాల పుల్లనుతీసి, దానిమీద రాజు చేతనే సిరాతో గుర్తువేయించి చేతికి రుమాలును చుట్టి, ఆ పుల్లను విరవమన్నాడు.\n\"మహారాజా! ఈ పుల్లే మీ కాలిఎముక అనుకోండి. దానిమీద చుట్టిన రుమాలు మీ కాలికండరాలు అనుకోండి. గుడ్డమీద నొక్కిచూస్తే మీకు పుల్ల తెలుస్తుందిగద? దాన్ని మీ ఇష్టం వచ్చినన్ని తుంపులు చేయండి.\" అన్నాడు మహామంత్రి.\nరాజు గుడ్డమీదుగా పుల్లను పట్టుకుని, దాన్నిరెండుచోట్ల విరిచి, మూడు తుంపులు చేశాడు. మహామంత్రి చేతిరుమాలును తీసుకుని జీవకుడికి ఇచ్చాడు. జీవకుడు ఏవో మంత్రాలు చదివి, దానిమీద మూడు సార్లు ఊది. విప్పాడు. రాజు గుర్తుంచిన పుల్ల వున్నది ఉన్నట్టుగా కిందపడింది.\nరాజు ఆశ్చర్యంతో కళ్ళు పెద్దవి చేసి పుల్ల కేసిచూసి, జీవకుడి చేత చికిత్సపొంద టానికి ఒప్పుకున్నాడు. జీవకుడు అప్పటి కప్పుడే చికిత్స ప్రారంభించి, రాజు కాలుకు కట్టు కట్టాడు. తరువాత మంత్రి, రాజుకు పరిపూర్ణమైన విశ్రాంతి కావాలని వంక పెట్టి, ఆయనను క్షేమకరమైన చోటికి చేర్చాడు. ఒకవారం గడిచేసరికి రాజు పరిస్థితిలో చాలా మంచి మార్పు కనిపించింది. ఈ లోపల మహామంత్రి ధీమాన్ కుట్రదారు లను గురించి మరికొన్ని వివరాలు సంపా దించాడు. ఆయన రాజుతో రాజద్రోహుల ఎత్తుగడలను గురించి చెప్పేశాడు.\nరాజు ఉద్రేకంతో రాజద్రోహులందరినీ పట్టమన్నాడు.\n'\" నిదానించండి. మహా రా జా. సరి అయిన తరుణంలో చేపలన్నీ మన వలలో పడతాయి.\" అన్నాడు మహామంత్రి.\n\"సరే, నీ యిష్టప్రకారమే చెయ్యి.\" అన్నాడు రాజు.\n\"కాని, తమరు కొంత శ్రమపడి, మీ కాలు పోయినట్టు కొంతసేపు నటించ వలసి ఉంటుంది. మీకాలు తీసేసినట్లు నేను ప్రకటించ బోతున్నాను. జీవకుడు మీ కాలు లేనట్టుగా కట్టుకడతాడు. మీరు కొద్దిసేపు చంక కర్రల సహాయంతో నడ వాలి.\" అన్నాడు ధీమాన్.\nఅంతా సక్రమంగానే జరిగింది. రెండో వారం పూర్తి అయేసరికి రాజు కాలు దాదాపు మాములుగా అయిపోయింది.\n\" నువు చేసినది అద్భుతమైన పని.\" అని మంత్రి జీవకుణ్ణి ప్రశంసించాడు.\n\"మీరు చేసిన దానికన్న అద్భుతమా? మీరు విరిగిన పుల్లను క్షణంలో అతి కించారు గద!'' అన్నాడు జీవకుడు.\nఅందులో నేను చేసినది ఏమీలేదు. అదంతా మాయాధరుడి ఇంద్రజాలం. నేను ఉపయోగించిన చేతిరుమాలు అంచులో అలాటి పుల్ల ఒకటి అదివరకే ఉన్నది. గుర్తుపెట్టిన పుల్లను అందులో పెట్టి చుట్టి, రాజుగారి చేతికి, అందులో ఉన్న పుల్లలను అందించాను. అసలు పుల్ల మడతలలో మరొకచోట ఉన్నది. రాజుగారు నకలు పుల్లను తుంపారు. తునిగిన పుల్ల రుమాలు అంచులోనే ఉండిపోయింది,\" అన్నాడు మహామంత్రి.\nద్రోహులను పట్టటం కూడా జయ ప్రదంగానే ముగిసింది.\nరాజు కాలు తీసేశారని వినగానే సుర సేనుడు మహాసంతోషించాడు. అతని అనుచరులు పొంగిపోయారు. సుర సేనుడి పట్టాభిషేకం నిర్ణయం అయిన రోజున రాజు చంకకర్రలతో సభకు వచ్చాడు. సురసేనుడు తన అనుచరులతో కిరీటం పెట్టించుకునేటందుకు వచ్చాడు. నీహారకుమారుడు కిరీటంపట్టుకుని సురసేనుడి నెత్తిన పెట్టబోతూండగా, \"ఆగండి!'' అన్న కేక సభలో ప్రతి ధ్వనించింది. ఆ కేకపెట్టినవాడు మహా మంత్రి. ఆయన వెంట వచ్చిన రాణి ఒక కత్తి తీసుకుని రాజు కాలును ఎత్తి కట్టిన పట్టీలను నరికేసింది. రాజు కాలు కిందికి దించి నిటారుగా నిలబడి. \"రాజ ద్రోహులను బంధించండి!'' అన్నాడు.\nత్వరలోనే ద్రోహుల విచారణజరిగింది. వారందరికీ దేశబహిష్కరణ శిక్ష విధిం చారు. తరువాత రాజా నీహారకుమారుడు రాణీరూపమతితో ప్ర శాంతంగా ప్రజా పాలన కొనసాగించాడు.",
            "book_page_end": 44
        },
        {
            "title": "వీరహనుమాన్ - 16",
            "book_page_start": 45,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక సీరియల్",
            "moral": "ఆవేశంతో కాకుండా, రాజకార్యాన్ని, అంతిమ లక్ష్యాన్ని దృష్టిలో ఉంచుకుని పనిచేయాలి.",
            "keywords": [
                "లంకాదహనం",
                "సీతాదేవి",
                "రావణుడు",
                "విభీషణుడు",
                "వానరులు"
            ],
            "characters": [
                "హనుమంతుడు",
                "రావణుడు",
                "ప్రహస్తుడు",
                "విభీషణుడు",
                "సీత",
                "సరమ",
                "అంగదుడు",
                "జాంబవంతుడు"
            ],
            "locations": [
                "లంక",
                "అశోకవనం",
                "సముద్రం",
                "మహేంద్ర పర్వతం"
            ],
            "content": "ప్రహస్తుడు హనుమంతుణ్ణి రావణుడు నీ మేలు కోరి చెప్పే నా మాటలు శ్రద్ధగా కోరినట్టు అడిగితే, హనుమంతుడు ఇలా ఆలకించు. సమాధానం చెప్పాడు:\n\"సుగ్రీవుడు నీకు తన క్షేమం తెలిపి, \" రాక్షసరాజువైన నిన్ను చూడగోరి నీ క్షేమం అడగమన్నాడు. వాలి నీకు అశోకవనం విరిచాను. అది నాకు సుల తెలుసు. ఆ వాలిని రాముడు ఒక్క భంకాలేదు. అప్పుడు బలవంతులైన బాణంతో చంపి, సుగ్రీవుణ్ణి వానర రాక్షసులు నా మీద యుద్ధానికి వచ్చారు. రాజును చేశాడు సుగ్రీవుడు సీతను వెతి నేను ఆత్మరక్షణ కోసం వారితో యుద్ధం కిస్తానని మాట ఇచ్చి. ఆ ప్రకారం అన్ని చెయ్యవలసి వచ్చింది. నన్ను ఏ అస్త్రం దిక్కులకూ వానరులను పంపాడు. గాని, పాశం కాని బంధించ లేవని బ్రహ్మ వారిలో నేను ఒకణ్ణి. నేను వాయుదేవుడి దేవుడి వరం ఉన్నది. నిన్ను చూడటం కొడుకును. నా పేరు హనుమంతుడు. కోసమే బ్రహ్మాస్త్రానికి కట్టు బడ్డాను. నేను నూరు యోజనాల సముద్రాన్ని అంతకన్న మరేమీలేదు. నేను మహా దాటి సీతను చూడటానికి ఇక్కడికి పరాక్రమశాలి అయిన రాముడి దూతను. వచ్చాను. నీ అధీనంలో ఉన్న సీతను నీతో నా కొక రాజకార్యం ఉన్నది. చూశాను ధర్మం తెలిసిన నీ వంటివాడు బలాత్కారంగా పరస్త్రీని పట్టిఉంచరాదు. రామలక్ష్మణుల కోపానికి గురి అయి సుఖ పడగలవాడు మూడు లోకాలలోనూ ఉండడు. ఈ మాట సుగ్రీవుడు నీతో చెప్ప మన్నాడు. నేను సీతను చూశాను కనక ఇక కర్తవ్యం రాముడి మీద ఉన్నది. అది ఏమిటో నా కైతే తెలియదు. తలచు కుంటే నేనే నీ లంకను ధ్వంసం చెయ్య గలను, కాని రాముడు అందుకు ఒప్పు కోడు. సీతను అపహరించిన వాళ్లను తానే చంపుతానని వానర, భల్లూక సేనల ముందు అతను ప్రతిజ్ఞ చేసి ఉన్నాడు. సీత నీ పాలిటి మృత్యుదేవత అన్నది గ్రహించి, నీ క్షేమం ఆలోచించుకో. నేను మనిషినీ కాను, రాక్షసుణ్ణి కాను, అందుచేత పక్షపాతం లేకుండా ఉన్న మాట చెబుతున్నాను. నిన్ను రాముడి బారినుంచి ఎవరూ రక్షించలేరు.” హనుమంతుడు ఇలా నిర్భయంగా చెప్పిన మాటలు విని రావణుడు కోపో ద్రేకంతో, ‘“ఈ హనుమంతుణ్ణి చంపండి!\" అని కేక పెట్టాడు. అప్పుడు బుద్ధిమంతుడైన విభీషణుడు రావణుడితో, “రావణేశ్వరా ! హను మంతుణ్ణి చంపటం రాజధర్మానికి విరుద్ధం; లోకాచారానికి వ్యతిరేకం. కోపం విడిచిపెట్టి దూతకు తగి ఉండే శిక్ష ఏదైనా విధించు,'' అన్నాడు. రావణుడి కోపం ఏమాత్రమూ తగ్గ లేదు. అతను విభీషణుడితో, '' ఈ వాన రుడు పాపి పాపులను చంపటంలో పాపం ఏమీ లేదు.\" అన్నాడు. దానికి విభీషణుడు, \" ఎలాంటి పరి స్థితిలోనూ దూతను చంపరాదని పెద్దలు చెబుతారు. అయినా దూతకు తగిన శిక్షలు అనేకం చెప్పబడి ఉన్నాయి. అంగ వైకల్యం కలిగించవచ్చు; కొరడాతో కొట్ట వచ్చు: తల గొరగవచ్చు: కాల్చి ముద్ర వేయవచ్చు. కాని దూతను చంపట మన్నది ఏ శాస్త్రంలోనూ కనబడదు. నీ వంటి ధైర్యశాలి కోపానికి వశుడుకారాదు. అది అలా ఉంచి, ఇతన్ని చంపటం వల్ల మనకు లాభం ఏమీ ఉండదు. నువు చంపవలసినది ఇతన్ని ఇక్కడికి పంపిన వాళ్ళను. ఇతను చెప్పిన మాటలు ఇతనివి కావు. సముద్రాన్ని దాటగల వాడు ఇతను తప్ప మరొకడు ఉన్నాడని నాకు తోచదు. అందుచేత, ఇతన్ని చంపితే, రామలక్ష్మణులను ఇక్కడికి రప్పించి. నీతో యుద్ధం చేయటానికి తోడ్పడేవాడు మ రొకడు ఉండడు. వాళ్లను పట్టుకున్నట్టయితే నీ కీర్తి హెచ్చు తుంది,\" అన్నాడు. రావణుడు విభీషణుడు చెప్పిన దానికి తృప్తిపడి అతను చెప్పినట్టు చేయ నిశ్చయించాడు. అతను ఇలా అన్నాడు: \" నువు చెప్పినది నిజం. దూతను చంపటం తప్పే. అందుచేత ఇతనికి మరొక శిక్ష ఇద్దాం! కోతులకు ప్రియ మైనది తోక. ఇతన్ని తోక కాల్చి వది లెయ్యండి.” హనుమంతుడి తోకకు నిప్పు అంటించి, అతన్ని నగరమంతటా తిప్పి, కూడలి స్థలాలలో ప్రదర్శించమని ఉత్తరువు అయింది. రాక్షసులు గుడ్డ పేలికలు తెచ్చి హను మంతుడి తోకకు చుట్టారు: తరవాత తోక మీద నూనె పోసి నిప్పు అంటించారు. వాళ్ళు ఈ తతంగం చేస్తున్నంతసేపూ హనుమంతుడి కోపం కార్చిచ్చులాగా పెరిగిపోతూ వచ్చింది. చివరకు అతను మండుతున్న తన తోకతో వాళ్ళను చాప బాదాడు. ఈ లోపుగా హనుమంతుడి తోకను తగలబెట్టుతున్నారన్న వార్త విని లంకలో ఉన్న పిల్లలూ, స్త్రీలూ, ముసలివాళ్ళూ పరమానందంతో చూడటానికి వచ్చారు. అందరు రాక్షసులూ చేరి హనుమంతుణ్ణి మళ్ళీ పట్టుకుని కట్టేసి, తీసుకుపోయారు. తన తోక కాలుతుందన్న భయం లేనందు వల్ల హనుమంతుడు వాళ్ళవెంట వెళ్ళాడు. అప్పుడు తను చిన్న రూపంలోనే ఉన్నాడు. రాక్షసులు శంఖాలు ఊదుతూ, భేరీలు మోగిస్తూ, హనుమంతుణ్ణి లంక అంతా తిప్పారు. ఇలా తిరుగుతూ హనుమంతుడు లంకలో ఆయుధాలు ఉండే ప్రదేశాలూ, ఇతర రహస్య స్థావరాలూ చక్కగా చూశాడు. వెళ్లిన చోటనల్లా రాక్షసులు హనుమంతుణ్ణి, \"వేగులవాడు\" అని చాటారు. రాక్షసస్త్రీల ద్వారా సీత, హనుమంతుడి తోకకు నిప్పుపెట్టిన వార్త విని, ఎంతో దుఃఖించి, అగ్ని హెూత్రుణ్ణి తలుచుకుని, హనుమంతుడికి అపాయం కలగకుండా చూడమని ప్రార్ధించింది. సరమ పడే బాధ చూసి సరమ, \"అమ్మా, ఆ కోతిని గురించి నువు దిగులుపడకు. అతను మహానుభావుడు. అతను తన వెంట ఉన్న రాక్షసులనందరినీ చావగొట్టి. ఒక ఇంటి మీదినుండి మరొక ఇంటి మీదికి దూకుతూ లంకనంతా తగలబెట్టు తున్నాడు. అదుగో చూడు!\" అన్నది. సరమ చెప్పినది అక్షరాలా నిజం. హను మంతుడు రాక్షసులను శిక్షించ నిశ్చ యించుకుని, తన దేహాన్ని అతి చిన్నది చేసి, కట్ల నుండి బయటపడ్డాడు. అతను తిరిగి దేహాన్ని పెంచి, నగర ద్వారం వద్ద ఉన్న ఇనుప పరిఘ తీసుకుని తన వెంట ఉన్న రాక్షసులందరినీ చంపాడు. అప్పు డతనికి లంకను తగలబెట్టాలన్న ఆలోచన వచ్చింది. అతను కాలుతున్న తోకతో ఇళ్ళ మీదుగా తిరగనారంభించాడు. అతను ముందు ప్రహస్తుడి ఇల్లుకాల్చి మహాపార్శ్వుడి ఇంటికి వెళ్ళాడు. అందులో చిచ్చు పెట్టి, వరసగా, శుకుడూ, వజ్రదంష్ట్రుడూ, సారణుడూ, ఇంద్రజిత్తూ, జంబుమాలీ, సుమాలీ మొదలైన రాక్షస ప్రముఖుల ఇళ్లన్నీ తగలబెట్టాడు. అతను ఒక్క విభీషనుడి ఇంటిని వదిలిపెట్టాడు. రాక్షసుల ఇళ్ళే కాక. వాళ్లు ఎంతో కాలంగా చేర్చిపెట్టుకున్న సంపదలన్నీ బూడిద అయిపోయాయి. చివరకు అతను రావణుడి ఇల్లు కూడా కాల్చాడు. అంతవరకూ రావణుడికి భయ పడుతూ వచ్చిన అగ్ని, వాయువూ ఇప్పుడు విజృంభించినట్టు కనపడ్డారు. ఇళ్ళలోని వెండి బంగారాలు కరిగిపోయాయి. మహా భవనాలు మట్టిలో కూలిపోయాయి. ఈ దహనకాండను ఎలా ఆపాలో రాక్షసు లకు తెలియలేదు. అగ్నిహెూత్రుడే కోతి రూపంలో వచ్చి ఉంటాడని వాళ్ళకు అనుమానం కలిగింది. చాలామంది రాక్ష సులు మంటలకు ఆహుతి అయారు. ఎంతో అందమైన లంకానగరం భీభత్స రూపం ధరించింది. రాక్షసుల ఆర్త నాదాలు మిన్నుముట్టాయి. హనుమంతుడి ఆ గ్రహం తీరింది. అతను తృప్తిపడ్డాడు. అతను వచ్చిన పని జయప్రదమయింది. అశోకవనం ధ్వంసమయింది. అనేకమంది రాక్షసులు చచ్చారు. లంక బూడిద అయింది. అతను వెళ్ళి, తన తోకను సముద్రంలో ముంచి చల్లార్చాడు. అప్పుడు అతనికి తాను చాలా చెడ్డపని చేశానని పశ్చాత్తాపం కలిగింది. లంక అంతా తగలబడినాక సీత క్షేమంగా ఉంటుందా అని అతనికి భయంకలిగింది. ఆవేశం కొద్దీ లంకను తగల బెట్టుతూ తాను సీతను రక్షించాలన్న మాట మరి చాడు. నిజంగా సీతకు ఆపద జరిగి ఉంటే అతను అక్కడే చచ్చిపోవటానికి నిశ్చయించుకున్నాడు. అయితే అతనికి ఇంకో ఆలోచన వచ్చింది. తన తోకనే కాల్చని అగ్ని హెూత్రుడు సీతాదేవిని ఎందుకు కాల్చుతాడు? అతను శింశుపా వృక్షం వద్దకుపోయి, దానికింద ఉన్న సీతను చూసి, నమస్కరించి, '' అమ్మా, నా అదృష్టం బాగుండి నువు క్షేమంగా ఉన్నావు గద ! \" అన్నాడు. సీత అతనితో, \" హనుమంతుడా. నీ బలం ఎలాటిదని చెప్పాలి! నువు ఒక్కడివే ఈ రాక్షసులందరినీ చంపి నన్ను రాముడి దగ్గిరికి తీసుకుపోగలవు. కాని రాముడే వచ్చి, శత్రువులను చంపి నన్ను తీసుకుపోవటం ఉచితంగా ఉంటుంది. అందుచేత, నువే రాముణ్ణి అలా చేయమని ప్రేరేపించు;\" అన్నది. \" నీకు సందేహం అవసరం లేదు. రాముడు తప్పక వచ్చి నీ దుఃఖం తీర్చు తాడు.\" అని సీతకు చెప్పి, ఆమె వద్ద సెలవుపుచ్చుకుని, అరిష్టం అనే పర్వతం ఎక్కి, తిరిగి సముద్రాన్ని దాటటానికి సిద్ధపడి, తన దేహాన్ని పెంచాడు. అతను కాళ్ళతో పర్వతాన్ని తన్ని గాలిలోకి లేచే సరికి, అరిష్టపర్వతం అదిరింది. అతను మబ్బుల మధ్యగా ఎగురుతూ సముద్రాన్ని దాటి, దూరాన మహేంద్ర పర్వతాన్ని చూస్తూనే గట్టిగా సింహనాదం చేశాడు. హనుమంతుడి కోసం ఆత్రంగా ఎదురుచూస్తున్న అంగదుడు మొదలైన వానరులు ఆ సింహనాదం విన్నారు. వారికి ఎక్కడలేని ఉత్సాహమూ పుట్టు కొచ్చింది. అప్పుడు జాంబవంతుడు మిగిలిన వానరులతో, \" హనుమంతుడు వెళ్ళిన పని జయప్రదం అయింది. లేకపోతే అతను ఇంత గట్టిగా సింహనాదం చెయ్యడు,\" అన్నాడు. ఈ మాట కు వానరులు పరమానందం చెంది, హను మంతుణ్ణి చూడటానికి చెట్లూ, గట్లూ ఎక్కారు అతను దూరంగా కనపడ గానే చెట్లకొమ్మలు ఆడించారు. త్వరలోనే హనుమంతుడు మహేంద్ర పర్వతం మీద దిగాడు. వానరులందరూ అతని చుట్టూ మూగారు. వాళ్ళు అతనికి కందమూలఫలాలు తెచ్చి ఇచ్చారు. హను మంతుడు జాంబవంతుడికీ, అంగదుడికీ, ఇతర పెద్దలకూ నమస్కారాలు చేశాడు. అతను నోరు తెరుస్తూనే \"చూశాను సీతను ! '' అని రెండు ముక్కల్లో ముఖ్య విషయం చెప్పాడు. ఆమాటకు వానరులు అమితంగా సంతోషించారు. కొందరు సింహనాదాలు చేశారు. కొందరు గట్టిగా అరిచారు. కొందరు గర్జించారు. కొందరు మామూలు కోతుల్లాగా కిచకిచలాడారు. కొందరు తమ తోకలను బలంగా నేల కేసి కొట్టారు. హనుమంతుడు వానరులతో, \"సీతను చూశాను.\" అనేసి ఇంకేమీ చెప్పకుండా ఉండిపోయాడు. అప్పుడు అంగదుడు హనుమంతుడితో. \" హనుమంతుడా, నూరు యోజనాల సముద్రాన్ని - ఇటు నుంచి అటూ, అటు నుంచి ఇటూ దాటిన నీ బలపరాక్రమాలు మరొకరికి సాధ్యం కావు. నీకుగల రాజభక్తి కూడా అసాధారణ మైనది. మా అందరి అదృష్టం కొద్దీ నువు రాముడి భార్య అయిన సీతాదేవిని చూశావు. ఇంక రాముడికి సీతా విరహం ఉండదు.\" అన్నాడు. మధ్య హనుమంతుడూ, అంగదుడూ, జాంబవంతుడూ మ హేంద్ర పర్వతం మీద కూర్చుంటే మిగిలిన వానరులందరూ చుట్టూ ఉన్న శిలల మీద కూర్చున్నారు. లంకలో జరిగినదంతా హనుమంతుడి నోట వినాలని వారికి కుతూహలంగా ఉన్నది. జాంబవంతుడు హనుమంతుడి తో, \"నాయనా, నువు సీతాదేవిని ఎలా చూశావు? ఆవిడ ఎలా ఉన్నది? రావ ణుడు ఆమెను ఎలా చూస్తున్నాడు? అంతా విన్న తరవాత మనం కర్తవ్యం ఆలో చించుదాం. ఉన్నదంతా నువు దాచ కుండా చెబితే, రాముడితో మనం ఏ సంగతి చెప్పవచ్చునో. ఏది దాచాలో చూసుకోవచ్చు.\" అన్నాడు.",
            "book_page_end": 52
        },
        {
            "title": "అమరవాణి",
            "book_page_start": 59,
            "pdf_page_start": 59,
            "pdf_page_end": 59,
            "author": "ఏక దృష్టి",
            "genre": "నీతి సూక్తులు",
            "moral": "ధైర్యవంతులు నీతి మార్గాన్ని ఎట్టి పరిస్థితుల్లోనూ విడిచిపెట్టరు.",
            "keywords": [
                "నీతి సూక్తులు",
                "అభిమానం",
                "ధైర్యం",
                "కర్తవ్యం",
                "మరణం"
            ],
            "characters": [],
            "locations": [],
            "content": "ఏకో దేవః, కేశవో వా శివోవా, ఏకం మిత్రం, భూపతిర్వా యతిర్వా, ఏకా భార్యా, సుందరీ వా దరీవా, ఏకో వాసః, పత్తనే వా వనేవా. [దేవుడు కేశవుడైనా కావాలి శివుడైనా కావాలి; స్నేహితుడు రాజు కావాలి, లేదా యతి కావాలి; కాపరం చేస్తే అందమైన స్త్రీతో చెయ్యాలి, లేదా కొండగుహాలో చెయ్యాలి; ఉంటే పట్టణంలో ఉండాలి, లేదా ఆడవిలో ఉండాలి.] కుసుమస్తబక స్యేవ ద్వయీ వృత్తి ర్మనస్వినః, మూర్ధ్ని వా సర్వలోకస్య, శీరతే వన ఏవ వా. [పూలగుత్తి లాగా అభిమానవంతుడికి రెండే మార్గాలు — అందరి నెత్తినా అలరారటమో, అడవిలో అణగారి పోవటమో.] నిందంతు నీతినిపుణా యది వాస్తువంతు, లక్ష్మీ స్సమావిశతు, గచ్ఛతు వా యధేష్టమ్, అద్యేవ వా మరణ మస్తు యుగాంతరే వా, న్యాయాత్పధః ప్రవిచలంతి పదం న ధీరాః. [నీతివేత్తలు నిందించనీ, ఐశ్వర్యం రానీ, పోనీ, మరుక్షణమే మరణం రానీ, యుగాంతం దాకా రాకపోనీ; ధైర్యవంతులు నీతి మార్గం తప్పరు.]",
            "book_page_end": 59
        }
    ],
    "statistics": {
        "total_stories": 16,
        "author_counts": {
            "చందమామ బృందం": 6,
            "వీరేపల్లి జయరాంరెడ్డి": 1,
            "ఎం. కామేశ్వరరావు": 1,
            "యం. వి. కె. మూర్తి": 1,
            "శింగిశెట్లి సంజీవరావు": 1,
            "మల్లవరపు మనోహరరెడ్డి": 1,
            "బూర్లె నాగేశ్వరరావు": 1,
            "సి. హెచ్. వామనరావు": 1,
            "అమ్మాజీ": 1,
            "ముళ్ళపూడి శ్రీమన్నారాయణమూర్తి": 1,
            "ఏక దృష్టి": 1
        },
        "genre_counts": {
            "సంపాదకీయం": 1,
            "నీతి కథ": 7,
            "సీరియల్ కథ": 1,
            "బేతాళ కథ": 1,
            "హాస్యం": 2,
            "పౌరాణికం": 1,
            "రాజకీయం": 1,
            "పౌరాణిక సీరియల్": 1,
            "నీతి సూక్తులు": 1
        }
    }
}