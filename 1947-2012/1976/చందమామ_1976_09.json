{
    "book_id": "చందమామ_1976_09",
    "stories": [
        {
            "title": "మిత్రసంప్రాప్తి",
            "book_page_start": 39,
            "pdf_page_start": 10,
            "pdf_page_end": 12,
            "author": "చందమామ బృందం",
            "genre": "ప్రేమ కథ",
            "moral": "తాత్కాలిక మోహం కంటే ఆత్మనియంత్రణ, నీతి ముఖ్యం.",
            "keywords": [
                "రాజకుమారి",
                "ప్రేమ",
                "దైవనిర్ణయం",
                "గాంధర్వవిధి",
                "విరహబాధ"
            ],
            "characters": [
                "కౌశాంబీ రాజకుమార్తె చంద్రమతి",
                "కాశీరాజకుమారుడు",
                "ఇష్టసఖి",
                "దైవాధీనం",
                "భటుడు",
                "వినయవతి"
            ],
            "locations": [
                "కౌశాంబీ నగరం",
                "రాజభవనం",
                "దేవాలయం"
            ],
            "content": "ఒకనాడు, అపురూప సౌందర్యవతి అయిన కౌశాంబీ రాజకుమార్తె చంద్రమతి తన ఇష్టసఖి వెంట నగరం చూడబోయింది. ఆమె నగరపర్యటన చేస్తూ, ముఖ్యోద్యానంలో, మన్మధాకారుడూ, శక్తిమంతుడూ అయిన కాశీరాజకుమారుణ్ణి చూసింది. అతను ఆమె తండ్రిని చూడ వచ్చి ఉన్నాడు.\nరాజకుమారి ప్రథమ సందర్శనంలోనే ఆ యువకుణ్ణి మోహించి, తన సఖితో, '' ప్రియా, ఎలాగైనా ఈ రాత్రి నేను ఇతన్ని కలుసుకునే ఏర్పాటు చెయ్యి. చూస్తూనే ఇతనికి నా హృదయాన్ని అర్పిం చా ను. శాస్త్ర సమ్మతమైన గాంధర్వవిధిలో నేను ఇతనికి భార్యను కావాలి,\"\n అన్నది.\nఅప్పుడు ఆమె ఇష్టసఖి రాజకుమారుడి వద్దకు వెళ్ళి, ''రాజకుమార్తె చంద్రమతి పంపగా వచ్చాను. నిన్ను చూస్తూనే ఆమె మోహపాశాలలో తగులుకుని, విరహబాధ చెందుతున్నదట. ఈ రాత్రి నువు వచ్చి, ఆమెను కలియకపోతే ఆమె ప్రాణాలు నిలవ వట!'' అని చెప్పింది.\n\"ఈ రాత్రి నేను వచ్చి, ఆమె మందిరం ప్రవేశించే దెలా? ” అని రాజకుమారుడు అడిగాడు.\nదానికి ఇష్టసఖి, \"ఆమె గది గవాక్షం నుంచి బలమైనతాడు వెళ్లాడగట్టుతాము. నువు దాని సహాయంతో ఎక్కి రావచ్చు,” అన్నది.\nఅలాటి ఏర్పాటు జరిగితే తప్పక వస్తా నన్నాడు రాజకుమారుడు.\nరాజకుమార్తె వద్దకు ఇష్టసఖి తిరిగి వచ్చి, తాను చేసిన ఏర్పాటు గురించి చెప్పింది.\nరాజకుమారుడు తన బసకు తిరిగి వెళ్ళి, రాజకుమార్తె వృత్తాంతం గురించి దీర్ఘంగా యోచించాడు. అతను ఇలా అనుకున్నాడు : \n'' ఇది నేను చేయదగిన పని కాదు. నేను ఆమె తండ్రికి అతిథిని. గురుపుత్రి తోనూ, స్నేహితుడి భార్యతోనూ, కూతురి తోనూ, పూజారి భార్యతోనూ పోవటం బ్రహ్మహత్యతో సమానం. తన కీర్తికీ అభ్యుదయానికి కళంకం తెచ్చే పనిని ఎవరూ చేయరాదు. నేను చేయబోయే పని నా కీర్తికి కళంకం తేవటమేగాక, నాకు హానికూడా కలిగించవచ్చు. నా మిత్రుడి కుమార్తెను పొందటం వల్ల నాకు పాపం చుట్టుకుంటుంది. రాజకుమార్తె క్షణిక మైన మోహావేశాన్నుంచి త్వరలోనే బయటపడకపోదు.”\nఇలా అనుకుని రాజకుమారుడు రాజకుమార్తె కోసం వెళ్ళలేదు.\nఆ రాత్రి దైవాధీనం నగరంలో తిరుగుతూ, రాజభవనం గోడకు తాడు వేళ్ళాడుతూ ఉండటం చూసి, దాన్ని పట్టుకుని పైకి ఎక్కి, రాజకూమార్తె మందిరం ప్రవేశించాడు. కటిక చీకటిలో, తన ప్రియుడి కోసం ఆత్రంగా ఎదురు చూస్తున్న రాజకుమార్తె దైవాధీనాన్ని చూసి రాజకుమారుడే అనుకున్నది. ఆమె అతన్ని గాఢంగా ఆలింగనం చేసుకుని, \" నిన్ను చూసిన క్షణంలోనే నా హృదయం దోచుకున్నావు. నామనసులో నైనా నేను నీకు తప్ప మరొకరికి భార్యను కాలేను. ఎందుకని అలా మౌనంగా ఉన్నావు? '' అని అడిగింది.\n\"దైవనిర్ణయం జరిగి తీరుతుంది.” అన్నాడు దైవాధీనం.\nఈ మాట వినగానే రాజకుమార్తె తాను ఆలింగనం చేసుకుని వివాహప్రమాణం చేసినది దైవాధీనానికి అనీ, రాజకుమారుడికి కాదనీ గ్రహించి, నిశ్చేష్టురాలయింది. తిరిగి చైతన్యం రాగానే ఆమె అతన్ని తాడు వెంబడి కిందికి పంపేసి, ఇలాటి ప్రమాదాలు మరి కలగకుండా తాడును పైకి లాగేసుకున్నది.\nరాజభవనం నుంచి ఉద్వాసన చెప్పించుకున్న దైవాధీనం ఒక పాడుపడిన దేవాలయానికి వెళ్ళి, అక్కడ నిద్రపోయాడు. ఆ గుడిలో ఒక వెలయాలిని కలుసుకునే టందుకు ఏర్పాటు చేసుకుని ఉండిన రక్షకభటుడు అక్కడికి వచ్చి, దైవాధీనాన్ని, ‘“ఎవరు నువు?'' అని అడిగాడు.\n\"దైవనిర్ణయం జరిగి తీరుతుంది,\"\n అన్నాడు దైవాధీనం. దీన్నిబట్టి ఆ వ్యక్తి ఎవరో భటుడికి తెలిసింది. అతను దైవాధీనంతో, ''ఈపాడుపడిన దేవాలయంలో ఎందుకు పడుకుంటావు. హాయిగా నా ఇంటికి వెళ్ళి, నా పక్కలో పడుకో. నేను రాత్రి గస్తీ తిరుగుతున్నాను గనక నా కేమీ ఇబ్బంది కలగదు.\" అని భటుడు దైవాధీనానికి తన ఇంటికి దారి చెప్పాడు.\nభటుడి ఇంటికి వచ్చిన దైవాధీనం పొరపాటున భటుడి కుమార్తె గది ప్రవేశించి, ఆమె శయ్యను సమీపించాడు.\nఆమె పేరు వినయవతి. ఆమె చాలా చక్కనిది. ఆమె ఈడేరి చాలాకాలమయినప్పటికీ ఆమె కింకా వివాహం కాలేదు. ఎందుచేతనంటే, ఆమె ప్రేమించి పెళ్లాడ గోరిన యువకుడు పేదవాడు కావటం చేత ఆమెతండ్రి ఆ పెళ్ళికి ఒప్పుకోలేదు.\nతన తండ్రి ఇంటలేని సమయంలో ఆమె తన ప్రియుణ్ణి తన యింటికి రప్పించి, గాంధర్వవిధిని అతన్ని పెళ్లాడి, తమ వివాహానికి తండ్రిని ఒప్పిందామను కున్నది. ఈ పథకం ప్రకారం ఆ యువకుడు ఆమె కోసం వస్తూ, దూరాన భటుడూ దైవాధీనం మాట్లాడుకుంటూ ఉండటం చూశాడు. అతను చూస్తూండ గానే దైవాధీనం భటుడి ఇంటి కేసి వెళ్ళటం కూడా జరిగింది. తమ పథకం భటుడికి తెలిసిపోయిందనీ, తనను పట్టుకునేటందుకు భటుడు ఎవరినో ఇంటికి పంపాడనీ భయపడి, వినయవతి ప్రియుడు చప్పున వెనుదిరిగి తన ఇంటికి తిరిగి పోయాడు.",
            "book_page_end": 41,
            "ఆఁ! ఇక చెప్పండి.": null
        },
        {
            "title": "మాయాసరోవరం",
            "book_page_start": 2,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "ఫాంటసీ, సాహసం",
            "moral": "సాహసంతో, ఆత్మవిశ్వాసంతో పెద్ద శక్తులను కూడా ఎదుర్కోవచ్చు.",
            "keywords": [
                "మొసలి ఆకారం",
                "శూలం",
                "మాయాసరోవరం",
                "కొండచిలువ",
                "వీరుడు"
            ],
            "characters": [
                "జయశీలుడు",
                "సిద్ధసాధకుడు",
                "మొసలి ఆకారంవాడు (మకరకేతు)",
                "వీరనారాయుడు",
                "చరకాచారి",
                "బోయ భీమన్న",
                "కనకాక్ష రాజు"
            ],
            "locations": [
                "భయంకరారణ్యం",
                "హిరణ్యపురం"
            ],
            "content": "[అడవి ఏనుగుల్ని తరిమివేశిం తరవాత, మొసలి ఆకారంవాడు చరకాచారి కోసం బయలుదేరాడు. కొండచిలువకు చిక్కి ప్రాణాపాయస్థితిలో వున్న చరకాచారిని, జయశీలుడు కాపాడి, అతణ్ణి ప్రశ్నిస్తున్న సమయంలో, మొసలి ఆకారం వాడు అక్కడికి వచ్చాడు. అతణ్ణి చూస్తూనే జయశీలుడు క త్తిపిడిమీద చేయివేశాడు. సిద్ధసాధకుడు దండం ఎత్తి పట్టుకున్నాడు. తరవాత—]\nజయశీలుడూ, సిద్ధసాధకుడూ నిర్భయంగా నిలబడటమే కాక, తనను ఎదిరించేందుకు సిద్ధపడటం చూసి, మొసలి ఆకారంవాడు గతుక్కుమన్నాడు. తన వాహనాన్నీ, తన మొసలి రూపాన్నీ, చేతిలోగల వాడి శూలాన్నీ చూసి, వాళ్ళిద్దరూ ఠారుకుని, వెనుదిరిగి పారిపోతారని వాడు భావించాడు; కాని అలా జరగలేదు.\nమొసలి ఆకారంవాడు శూలం ఎత్తి పట్టుకుని పెద్ద గొంతుతో, \"మీరెవరు? ఈ భయంకరారణ్యంలో మీ కేంపని?'' అంటూ జయశీలుకో, సిద్ధసాధకుణ్ణి గద్దించి అడిగాడు.\nజయశీలుడు కత్తిని ఒర నుంచి బయిటికి లాగి, \"మొసలి చర్మం కప్పుకున్న నిన్ను చూస్తే, నాకు నవ్వొస్తున్నది. నే నడగవలసిన ప్రశ్నలు నువ్వడు గుతున్నావు. సరే, నువ్వెవరు? ఈ అరణ్యం లోకి ఏం పనిమీద వచ్చావు? నువ్వెక్కి వున్న ఏనుగుక్కూడా ఏదో వింత చర్మం తొడుగు వేసినట్టున్నావు! ఈ కపట నాటకమంతా ఎందుకాడుతున్నావు?\" అని అడిగాడు.\n\" ఛీ, అల్ప మానవుడి నుంచి యింత ధిక్కారమా ? నేను సహించను,\"\n అంటూ మొసలి ఆకారంవాడు, జల గ్రహాన్ని అదిలించబోయేంతలో, అంత వరకూ అతడి తోక పట్టుకుని వణికి పోతున్న వీరనారాయుడు మొండి ధైర్యం తెచ్చుకుని, మొసలి ఆకారంవాడి శూలం వున్న చేతిని, తన రెండు చేతులతో గట్టిగా పట్టుకుని, \"మొసలిదొరా, కాస్త నిదానించు. నువ్వెంత వీరుడివైనా డొక్కలో యింకా గుచ్చుకుని వున్న కత్తిని మరిచిపోకు. ఆ ఇద్దరితో సమాధాన పడటం మంచిది. చరకాచారిగారు వైద్యానికి పనికివస్తుందని, కొండ చిలువను పట్టబోయి చిక్కులో పడి నట్టున్నది,'' అన్నాడు.\nవీరనారాయుడు యిలా అన్న తరవాత గాని, మొసలి ఆకారంవాడు పరీక్షగా చరకాచారి కేసి చూడలేదు. ఇప్పుడు చరకాచారి లేచి నిలబడేందుకు ప్రయత్నిస్తూ, మూలుగుతున్నాడు. అతడి పక్కనే నేలమీద తల తెగి పడివున్న కొండచిలువ, గిలగిల కొట్టుకుంటున్నది.\nఇది చూసి మొసలి ఆకారం వాడు ఒక తృటికాలం నిశ్చేష్టుడై, \"చరకాచారీ, నాకు వైద్యం చేసేందుకు కొండచిలువను పట్టుకోబోయి, చిక్కులోపడ్డావా? నీకు కావాలంటే, ఏనుగులనే మింగగలిగినంత పెద్ద కొండచిలువలను, నా శూలానికి గుచ్చి తెచ్చి, యిచ్చివుండేవాడినే ! '' అన్నాడు.\nచరకాచారి, \"మొసలి ప్రభూ! \" అంటూ ఏమో చెప్పబోయి, గొంతు పెగలక, గట్టిగా ఓ మారు దగ్గి, ఆయాస పడుతూ చెట్టు బోదెను ఆనుకుని, చేఎత్తి అతడికి జయశీలుణ్ణి, సిద్ధసాధకుణ్ణి చూపించాడు.\nమొసలి ఆకారంవాడు, వాళ్ళిద్దరి కేసి కళ్ళెర్రచేసి చూస్తూ, “మీరింకా యిక్కడే వున్నారా ? ఊఁ, బతకాలని వుంటే, నా కంటికీ, శూలానికి ఆననంత దూరం పారిపొండి.'' అన్నాడు.\nఆ వెంటనే జయశీలుడు కత్తి ఎత్తి ముందుకు ఒక అడుగు వేశాడు. అది చూసి వీరనారాయుడు చిన్నగా ఒక కేక పెట్టి, జయశీలుడితో, “ఓ శూరకత్తి, చినబాబూ, కాస్త ఆగు! ఈ మొసలిదొర మీద కత్తితో కలబడటం అంటే, నిస్సహాయుడైన మనిషిని హత్య చేయటంతో సమానం. ఈయన డొక్కలో దిగివున్న కత్తిని చూశావా? దాన్ని బయిటికి లాగకపోతే, నెత్తురు గడ్డకట్టి మరణించి తీరుతాడు,'' అన్నాడు.\n\"వీడు అంత సుఖంగా చావటం నా కిష్టంలేదు. వీడి డొక్కలో విరిగిన కత్తి మిగతా భాగం కనకాక్ష రాజు గారి దగ్గిర వున్నది ! '' అన్నాడు జయశీలుడు.\nజయశీలుడు మాట పూర్తి చేసేలోపలే మొసలి ఆకారంవాడు పెద్దగా హుంకరించి, శూలం పైకెత్తి, \" ఒరే, అలా అయితే, నే నెవరైందీ నీకు తెలుసన్న మాట!'' అన్నాడు.\n''తెలుసు. అరణ్యంలో రాజ కుమారుణ్ణి కుమార్తెనూ అపహరించుకు పోయినవాడివి నువ్వు! నీ డొక్కలో విరిగివున్న కత్తి రాజకుమారుడు కాంచన వర్మది,'' అన్నాడు జయశీలుడు.\n'' ఇంత తెలిసినవాడివి నువ్వు బతకటం క్షేమం కాదు.\" అంటూ మొసలి ఆకారంవాడు తన వాహనాన్ని అదిలించి, జయశీలుడి కేసి దూకించబోయేంతలో, పక్కనే వున్న వీర నారాయుడు శూలాన్ని రెండు చేతులతో వడిసి పట్టుకుని, “మొసలిదొరా, అంత ఒళ్ళు మరిచిన కోపం, మీకు రక్తప్పోటు తెస్తుంది. ప్రమాదం!\" అని కేక పెడుతూ, జలగ్రహం మీదినుంచి పట్టు తప్పి, శూలంతోపాటు దభీమంటూ కింద పడిపోయాడు.\nజయశీలుడు అదేక్షణంలో మెరుపులా ఎగిరి జలగ్రహం మీదికి పోయి, వెనక నుంచి మొసలిఆకారంవాడి మెడ పట్టుకున్నాడు. ఈ లోపల సిద్ధసాధకుడు కింద పడిన శూలాన్ని చేతిలోకి తీసుకుని, “ జై, మహాకాళా ! '' అంటూ కేక పెట్టాడు.\nమొసలిఆకారంవాడు యీ విధంగా కన్ను మూసి తెరిచేంతలో తన శూలాన్ని పోగొట్టుకోవటమే గాక, నిరాయుధుడుగా తన శత్రువుకు దొరికిపోయాడు. జయశీలుడు కత్తిని అతడి మెడకు ఆనించి, \"ఒరే. నీ పేరేమిటి? నువ్వు లొంగి పోతావా లేక మెడ నరకమంటావా? '' అని అడిగాడు.\nమొసలి ఆకారంవాడు ఒక నిమిష కాలం నిర్విణుడైపోయి, అంతలోనే తేరుకుని, \"ఒరే, మనిషీ, నీ సాహసానికి మెచ్చాను.\" అన్నాడు.\nఆ జవాబుకు సిద్ధసాధకుడు పెద్దగా నవ్వి, \"జయశీలుడి సాహసాన్ని నీ బోటి పగటివేషం వెధవ మెచ్చటం ఏవిటి ? సాక్షాత్తూ ఆ మహాకాలుడే మెచ్చి, అతడి కత్తిని దీవించాడు,\" అన్నాడు.\n“ఎవరన్నావు,మహాకాళుడా? అదెట్లా?\" అన్నాడు మొసలి ఆకారంవాడు.\nజయశీలుడు అతడి మెడ పట్టుకుని గట్టిగా ఊపి, \" ఒరే, మొసలితొడుగూ, అదంతా చాలా పెద్దకథ ! నే నడిగినదానికి జవాబు చెప్పలేదు. నీ పేరేమిటి? లొంగిపోయి మర్యాదగా నా వెంట హిరణ్యపురం రాజుగారి దగ్గిరకు వచ్చి, ఆయన పిల్లల్ని ఎక్కడ దాచావో చెపుతావా?'' అన్నాడు.\n'' నా పేరు మకరకేతు. రాజుగారి పిల్లలు ఎక్కడ వున్నదీ చెప్పేందుకు రాజుగారి దగ్గిరకు పోవటం ఎందుకు ? ఆ సంగతి నీకే చెపుతాను,\" అన్నాడు మొసలిఆకారంవాడు.\nవాడు అంత తేలిగ్గా, తానపహరించిన యువరాజూ, యువరాణులను గురించి చెపుతాననటం, జయశీలుడికి నమ్మదగినదిగా కనిపించలేదు. ఇందులో ఏదో మోసం వున్నదని అతడు అనుకున్నాడు. ఏమైనా, యీ దుర్మార్గుణ్ణి రాజుగారి సమక్షానికి తీసుకుపోవటమే అన్నివిధాలా మంచిదనుకున్నాడు, జయశీలుడు. రాజు గారూ, మంత్రీ యితణ్ణి ప్రశ్నించి, నిజం రాబట్టి, తరవాత ఏం చేయాలో నిర్ణ యిస్తారు .... \nజయశీలుడు యిలా ఆలోచించి, మకర కేతుడితో, \" కేతూ, నీ సంకరజాతి ఏనుగును వెనక్కు తిప్పి, హిరణ్యపురం దారి పట్టించు. దారిలో పారిపోయేందు కేమైనా కుటిలప్రయత్నం చేశావో, ఒక్క వేటుకు నీ మెడ నరికివేస్తాను,\" అన్నాడు.\nమకరకేతు కిక్కురుమనకుండా జల గ్రహాన్ని అదిలించి వెనక్కు తిప్పాడు. సిద్ధసాధకుడు గబగబా ఏనుగు దగ్గిరకు పోయి, \"జయశీలా నేనూ వస్తున్నాను. కాస్త చేయి సాయంయిచ్చి, ఏనుగు పైకి లాగు.” అన్నాడు.\nజయశీలుడు, సిద్ధసాధకుణ్ణి ఏనుగు మీదికి గుంజాడు. ఏనుగు యిక కదల బోయేంతలో, వీరనారాయుడూ, చర కాచారీ చప్పట్లు చరుస్తూ, \" అయ్యలారా, ఆగండి! ఇక్కడికి మా గ్రామం దగ్గిర్లోనే వున్నా, అక్కడికి చేరాలంటే, యీ కీకా రణ్యం దాటాలి. దారిలో పులీ, ఎలుగూ, తోడేలూ!'' అన్నారు.\n''మీకొచ్చిన ప్రాణభయం ఏమీలేదు. మీ ఇద్దరూ, యీ దుర్మారుడికి వైద్యంచేసే ప్రయత్నంలో వుండబట్టే, వీడు మాకు దొరికాడు. ఏనుగు మెల్లిగా నడుస్తుంది, వెనగ్గా మీరురండి,\" అన్నాడుజయశీలుడు.\nఅందరూ హిరణ్యపురం దిక్కు కేసి బయలుదేరారు. నాలుగైదు నిమిషాల నిశ్శబ్దం తరవాత చరకాచారి గట్టిగా ఓమారు గొంతు సవిరించుకుని, \"జయశీల ప్రభూ, మా దొక మనవి.\" అన్నాడు.\nజయశీలుడు కొంచెం ఆశ్చర్యపడి, \" ఏమిటా మనవి? '' అని అడిగాడు.\n“నేనూ, యీ వీరనారాయుడూ పొద్దుటి నుంచి, యీ మొసలితొడుగువాడికి వైద్యం చేసేందుకు నానా హైరానా పడ్డాం. మరొక మనిషైతే, అంత పొడవుకత్తి డొక్కలో దిగబడినందుకే క్షణాల మీద చచ్చేవాడు. కాని వీడు ఆ విరిగిన కత్తిని, ఏదో ఆభరణంలా ధరించినట్టు కనబడుతున్నాడు. పైగా, వాడి నాడి పరీక్షించాను; వాడి శరీరంలో ప్రవహిస్తున్నది శీతలరక్తం. వీడేదో జలప్రాణి! '' అన్నాడు చరకాచారి.\n'' అంటే వీడు, నీటిలోనూ, నీటి బయటా కూడా బతగ్గలిగే, ఏ కప్పలాంటి జీవో అంటావు ? కనకాక్షరాజుగారికి వీడితో పనితీరిన తరవాత, వీడినీ, వీడి వాహనాన్నీ మీకు బహుమతిగా యిప్పిస్తాను. అప్పుడు వీడి మీద, ఏవైనా వైద్య ప రిశోధ న లు చేద్దువుగాని, చరకాచారీ,'' అన్నాడు జయశీలుడు.\nఈ సంభాషణ విని మకరకేతు పళ్ళు పటపట కొరికాడు. జయశీలుడు కత్తిని వాడి కంఠం మీద గట్టిగా ఆనించి పట్టుకుని, “ఓయ్, మకరకేతూ, జాగ్రత్త! ఏదైనా దుస్సాహసానికి పూనుకున్నావో, మొండెం నుంచి తల తెగి కింద పడుతుంది.'' అన్నాడు.\n\" ఆహా, జయశీలా! ఆ రోజు రాత్రి నీ కత్తివేటుకు శ్మశానంలో, ఆ మహా భూతం ఆవహించిన కాటికాపరి తల తెగి కిందపడి, ఎలా చిందులాడింది! ఆదృశ్యం అమోఘం, అపూర్వం!\" అన్నాడు సిద్ధసాధకుడు ఉత్సాహం ఆపుకోలేక చేతిలోని శూలాన్ని గిరగిరా తిప్పుతూ.\nఏనుగుకు వెనకగా నడిచి వస్తున్న వీర నారాయుడు, పక్కన వున్న చరకాచారి కేసి కోపంగా చూస్తూ, '' ఆచారిగారూ, మీరు చేయవలసిన మనవి మాట మరిచి, ఆ మొసలిపీనుగు వెధవ శరీరతత్వాన్ని గురించి, చాలా మాట్టాడారు.\" అన్నాడు.\n“ అవునొరే, నారాయుడూ!'' అంటూ చరకాచారి నాలుక కరుచుకుని, గొంతేత్తి జయశీలుడితో, '' జయశీల ప్రభూ! నేను తమకు విన్నవించాలనుకున్న మనవి మాట మరిచేపోయాను. పొద్దుటినుంచి ఈ మొసలిఆకారంవాడి కోసం నేనూ, వీరనారాయుడూ నానాప్రయాసాపడ్డాం. వాడికి శస్త్రంచేసి కత్తి బయిటికి లాగలేదనుకోండి— అయినా మా శ్రమ గుర్తించి, వైద్యసలహా రుసుమయినా యిప్పించండి.\" అన్నాడు.\nజయశీలుడు చిన్నగా నవ్వి, ఏదో జవాబు యివ్వబోయేంతలో పక్కనేవున్న ఒక పెద్ద చెట్టుకొమ్మల్లో నుంచి రివ్వు మంటూ ఒక బాణం వచ్చి, మకరకేతు భుజంలో దిగింది. బాణందెబ్బ తింటూనే మకరకేతు బాధతో పెద్దగా ఒక కేక పెట్టి, \"జయిశీలా, యిది దురన్యాయం! నీకు లొంగి, నీ ఆజ్ఞల్ని శిరసావహిస్తున్న నన్ను, శూలంతో పొడుస్తావా ? '' అన్నాడు.\nహఠాత్తుగా యిలా బాణం వచ్చి మకర కేతుకు తగలగానే జయశీలుడూ, సిద్ధ సాధకుడూ కూడా ఉలిక్కిపడ్డారు. జయ శీలుడు తలఎత్తి చెట్టుకొమ్మల్లోకి చూసేం తలో, అక్కడినుంచి వికవికమనే నవ్వుతో, \"ఒరే, మొసలిముచ్చూ! నేను కొట్టిన అడవికోడిని దొంగిలించుకుపోతావా ? నువ్వు భూతానివి కాదు; మనిషివే. ఆ సంగతి తెలిసిపోయింది. ఇదుగో, యీ బాణం నీ గుండెల్లో దిగబోతున్నది,\" అన్నమాటలు వినిపించినై.\nజయశీలుడూ, సిద్ధసాధకుడూ కూడా ఆ గొంతు గుర్తించారు. ఆ మాట్టాడుతున్న వాడు, బోయ భీమన్న. వెంటనే సిద్ధ సాధకుడు తన మంత్రదండాన్ని పైకెత్తి, \" ఒరే, బోయ భీమన్నా, యింకో బాణం వదిలావో, నిన్ను మహాకాళుడికి ఆహారంగా వేస్తాను. చెట్టు దిగిరా.\" అంటూ కేక పెట్టాడు.\n“ఎవరది? రాజుగారి దయ్యాలపోతా?\" అంటూ బోయభీమన) కీచుమన్నాడు.\n\" నేను దయ్యాలపోతును కాదు, మాంత్రికుణ్ణి, సిద్ధసాధకుణ్ణి. నోరు మూసుకుని చెట్టు దిగి వస్తావా లేక, మంత్రం ప్రయోగించి, అక్కడే కొమ్మల్లో నిలువునా మంటల్లో కాల్చివేయ మంటావా?\" అన్నాడు సిద్ధసాధకుడు.\n“నన్ను బాణంతో కొట్టినవాడు, ఆ బోయ వెధవా ? ఎంత గొప్ప మాయాసరోవరేశ్వరుడి బంటుకు, ఎంత దుర్దశ పట్టింది ! వాణ్ణి చెట్టుతోపాటు జలగ్రహం చేత నేల పడగొట్టించి, సున్నంలోకి ఎముక లేకుండా తొక్కిస్తాను,\" అంటూ మకరకేతు, జల గ్రహాన్ని గట్టిగా హెచ్చరించాడు.\nజయశీలుడు వారించేలోపలే జల గ్రహం ఒకసారి ఘీంకరించి, దూకుతూ పోయి బోయ భీమన్న ఎక్కివున్న చెట్టును తలతో ఒకసారి ఢీకొట్టి, తొండంతో పట్టుకుని కూకటివేళ్ళతోపాటు పెకలించింది. చెట్లకొమ్మల్లో వున్న బోయ భీమన్న కిందూ, మీదూ అవుతూ ఆర్తనాదాలు చేయసాగాడు. —(ఇంకావుంది.)",
            "book_page_end": 9,
            "ఆఁ! ఇక చెప్పండి.": null
        },
        {
            "title": "దైవద్వేషం",
            "book_page_start": 3,
            "pdf_page_start": 21,
            "pdf_page_end": 24,
            "author": "నారెడ్డి నాగిరెడ్డి",
            "genre": "బేతాళ కథ",
            "moral": "మూఢభక్తి కంటే ఆత్మగౌరవం, ఇతరులకు మేలు చేయాలనే తపన ముఖ్యం.",
            "keywords": [
                "బేతాళుడు",
                "విక్రమార్కుడు",
                "అతిసారుడు",
                "దైవద్వేషి",
                "కృతజ్ఞత"
            ],
            "characters": [
                "విక్రమార్కుడు",
                "బేతాళుడు",
                "అతిసారుడు",
                "రత్నకేతుడు (రాజు)",
                "అంగరక్షకుడు",
                "వర్తకులు"
            ],
            "locations": [
                "పాటలీపుత్రం",
                "మణిద్వీపం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \" రాజా, నీ దీక్ష చూడగా నీకు దేవుడిపై విశ్వాసం ఉన్నట్టు కనబడుతుంది. అతిసారుడు లాటి దైవద్వేషం గలవాళ్ళు తమ క్షేమాన్ని కూడా తాము కాపాడుకోలేక తాడు తెగిన గాలి పటాలలాగా అయిపోతారు; వారికి స్థిమితం ఉండదు. నీకు శ్రమ తెలియకుండా ఉండగలందులకు అతిసారుడి కథ చెబుతాను, విను.\" అంటూ ఇలా చెప్పసాగాడు : \nపాటలీపుత్రంలో ఉండే వర్తకులలో అతిసారుడు ఒకడు. అతడికి ఎవరూ లేరు: సంసారం లేని ఒంటరిగాడు. అతనికి విధిలో నమ్మకం ఉన్నదిగాని, దేవుడిలో నమ్మకం లేదు. రాసిపెట్టి ఉన్నది జరుగుతుంది. ప్రార్థించిన మాత్రాన దేవుడు విధిని తప్పించడని అతని నమ్మకం. అందుచేత అతను ఎన్నడూ దేవాలయాలకుపోయి, ప్రార్థనలు చేసి, మొక్కుకోవటాలు ఎరగడు. తనకున్న కాస్త డబ్బూ పెట్టుబడి పెట్టి వర్తకం చేస్తూ, అందులో చాలా నిజాయి తీగా నడుచుకునేవాడు.\nఒకసారి అతను దేశాంతరాలకు పోయే వర్తకులతో కలిసి, నౌక మీద తన సరుకులతో వర్తకానికి బయలుదేరాడు. నడి సముద్రంలో పెద్ద తుపాను చెలరేగి, నౌకలోని వర్తకులకు అపాయం తటస్థించింది. అప్పుడు వర్తకులందరూ, తమనూ, తమ సరకులనూ కాపాడమని దేవుణ్ణి ప్రార్థించసాగారు. ఒక్క అతిసారుడు మాత్రం నిర్లిప్తంగా కూర్చున్నాడు.\nఅది చూసి మిగిలిన వర్తకులు, '' ఈ నాస్తికుడి మూలానే మనకు ఈ ఉపద్రవం వచ్చి పడింది. వీణ్ణి వదిలించుకుంటే గాని మనం ఈ ఆపదనుంచి బయటపడం,\" అనుకుని, అందరూ కూడబలుక్కుని, అతిసారుణ్ణి ఒక కొయ్య పలకకు కట్టి, సముద్రంలో పారేశారు. తరవాత కొద్ది సేపటికి నౌక ముణిగి పోయింది. దానితోబాటు వర్తకులందరూ సముద్రంపాలు అయిపోయారు.\nఅతిసారుడు మాత్రం స్పృహ తప్పి, కొయ్యపలకతో బాటు మణిద్వీపానికి కొట్టుకువచ్చాడు. సమీపంలో ఉన్న బెస్త వాళ్ళు అతన్ని చూసి, ఏ రాజకుమారుడో అనుకుని, తమ రాజైన రత్నకేతుడి వద్దకు తీసుకుపోయారు.\nఅతను సముద్ర వ్యాపారం మీద పోతూ, నడి సముద్రంలో నావ ముణిగి, ప్రాణాలతో బయటపడ్డ సంగతి తెలుసు కుని రాజు అతన్ని పాటలీపుత్రానికి పంపే ఏర్పాట్లు చేస్తానన్నాడు.\n\"వద్దు, మహారాజా ! పాటలీపుత్రంలో నాకు ఎవరూ లేరు. నా సొత్తంతా సముద్రం పాలయింది. ఏదైనా పని ఇప్పించండి, ఇక్కడే ఉంటాను,” అన్నాడు అతిసారుడు.\nరాజు అతని వైఖరికి సంతోషించి, అతన్ని తన అంతరంగికుడుగా నియమించాడు. రాజు గొప్ప దైవభక్తి గలవాడు. అతిసారుడికి ఏ కోశానా దైవచింతన లేక పోవటం చూసి ఆశ్చర్యం కలిగింది.\n\" సర్వ జీవకోటికీ ఆధారభూతుడైన భగవంతుడి పట్ల నీ కెందుకు ద్వేషం?” అని రాజు అతిసారుణ్ణి అడిగాడు.\nఅందుకు అతిసారుడు, \" ప్రభూ, నాకు కోరికలూ, ఆశయాలూ, భయాలూ లేవు. నేను పాపాలు చెయ్యను, ఒకరికి ద్రోహం తలపెట్టను; చేతనైతే సహాయమే చేస్తాను. ఏమికోరి, ఎవరికి భయపడి నేను దేవుణ్ణి ఆరాధను ? \" అని ఎదురు ప్రశ్న వేశాడు.\nఒకనాడు రత్నకేతుడు సభామంటపం లోకి పోబోతూండగా, వెనకనుంచి అతి సారుడు, \" మహారాజా, ఆగండి! నేనూ వస్తున్నాను.'' అన్నాడు.\nరాజు నిలబడ్డాడు. ఆ క్షణంలో ఆయనకు కొద్ది దూరంలో ఉన్న మంటప ముఖద్వారం ఫెళ్ళున విరిగి పడింది. భగవంతుడు తన ప్రాణం కాపాడినందుకు రాజు అర్చనలు చేశాడు.\nరోజూ రాజు తన ఇష్టదైవం ఆలయానికి వెళ్ళేవాడు. ఒకనాడు ఆయన పట్టుబట్టి అతిసారుణ్ణి తనవెంట తీసుకుపోయాడు. రాజు ఆలయం లోపలికి వెళ్ళి నా అతిసారుడు వెలపలే ఆగిపోయాడు.\nరాజు దేవుణ్ణి ధ్యానిస్తూండగా, ఏం దుర్బుద్ధి పుట్టిందోగాని అంగరక్షకుడు ఒర నుంచి ఖడ్గం తీసి రాజును చంప బోయాడు. అది చూస్తున్న అతిసారుడు చప్పున తన పిడిబాకు తీసి అంగరక్షకుడిపై విసిరాడు. అంగరక్షకుడు చావు కేకపెట్టి పడిపోయాడు. వాణ్ణి చూసి నిర్ఘాంతపోయిన రాజుకు అతిసారుడు, జరిగినదేమిటో చెప్పాడు.\nరాజు మరొకసారి దేవుడి ముందు సాష్టాంగపడి, అతిసారుడితో, \" చూశావా దైవలీల? ఇదిచూసి అయినా నీకు దేవుడిలో నమ్మకం కలగటం లేదా? నీ దైవ ద్వేషం మార్చుకో.\" అన్నాడు.\nఅతిసారుడు రాజుకు ఏ సమాధానమూ చెప్పలేదు. కాని మర్నాడే అతను రాజు గారి నడిగి పాటలీపుత్రానికి ప్రయాణమై వెళ్ళాడు.\nబేతాళుడు ఈ కథ చెప్పి, “ రాజా, అతిసారుడికి దేవుడి మీద ఎందుకు పగ ? రత్నకేతుడు అంతగా నచ్చచెప్పినా అతను ఎందుకు మారలేదు? రాజు తనకు ఎంతో మేలు చేసినప్పటికీ అతని కొలువు మాని ఎందుకు వెళ్ళిపోయాడు? ఒకప్పుడు పనికి రాని పాటలీపుత్రం అతనికి ఇప్పుడెలా పనికివచ్చింది ? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది.'” అన్నాడు.\nదానికి విక్రమారుడు, \" అతిసారుడు దైవద్వేషి అనటానికి ఆధారం ఏమీ కన బడటం లేదు. అతనికి దేవుడి యందు మూఢభక్తి లేదు, అంతే. దేవుడి పైన మూఢభక్తి గల వాళ్ళు తమకు మేలు జరిగినప్పుడు దేవుణ్ణి పూజిస్తారుగా ని, కీడు జరిగేతరుణంలో సాటి మానవులను శిక్షిస్తారు. పాటలీపుత్ర వర్తకులు అతి సారుడికి ఆపత్సమయంలో కీడేగ దా చేశారు ? రేపు ఈ రాజుకు అలాటి పరిస్థితే కలిగితే అతిసారుడికి ప్రమాదం జరగ వచ్చు గద ? ఒకసారి అనుకోకుండానూ, రెండోసారి బుద్ధి పూర్వకంగానూ అతి సారుడు రాజుప్రాణాలు కాపాడాడు. రెండుసార్లూ రాజు దేవుడికే ధన్యవాదాలు చెప్పాడు గాని, అతిసారుడికి కృతజ్ఞత తెలుపుకోలేదు. అందుకే దేవుడిపై మూఢ భక్తిగల వాడివెంట ఉండటానికి జంకి అతిసారుడు తనకు ఏమీలేని పాటలీ పుత్రానికే బయలుదేరాడు.\" అన్నాడు.\nరాజుకు ఈ విధంగా మౌనభంగం కలగగానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 6,
            "ఆఁ! ఇక చెప్పండి.": null
        },
        {
            "title": "మంచిమనసు",
            "book_page_start": 17,
            "pdf_page_start": 25,
            "pdf_page_end": 28,
            "author": "వీరేపల్లి జయరాంరెడ్డి",
            "genre": "నీతి కథ",
            "moral": "స్వార్థపరులు తమకు ద్రోహం చేసినా, నిజాయితీపరులు ద్రోహం చేయలేరు. నిజాయితీ, సమర్థత ముఖ్యం.",
            "keywords": [
                "అంగరక్షకుడు",
                "విశ్వాసం",
                "కుట్ర",
                "విషప్రయోగం",
                "నిజాయితీ"
            ],
            "characters": [
                "కదంబసేనుడు (రాజు)",
                "దండపాణీ",
                "ధూమకేతువు",
                "కళింగరాజు"
            ],
            "locations": [
                "కల్పక రాజ్యం",
                "రాజభవనం"
            ],
            "content": "పూర్వం కల్పక రాజ్యాన్ని కదంబ సేనుడు అనే రాజు పాలించేవాడు. రాజు సమర్థుడు; దేశం సహజ సంపద గలది: ప్రజలు నాగరికతా, సంస్కారమూ గలవాళ్ళు. అందుచేత ఇతర రాజులకు కల్పకం అంటే ఎంత అసూయ ఉన్నా, కదంబ సేనుడి పేరు వింటే సింహ స్వప్నంగా ఉండేది.\nఇలా ఉండగా కదంబసేనుడి అంగ రక్షకుడు చనిపోయాడు. సమర్థుడూ, విశ్వాసపాత్రుడూ అయినవాడు దొరికితే రాజు మరొక అంగరక్షకుణ్ణి నియమిస్తా డన్న వార్త పరిసర రాజ్యాలలో కూడా పొక్కిపోయింది. అందుచేత ఆ పదవి సంపాదించటం కోసం అనేకమంది కల్పకానికి బయలుదేరారు. వారిలో కొందరు సరిహద్దులో గల ఒక సత్రంలో బసచేశారు.\nఅలా వచ్చిన వారిలో దండపాణీ, ధూమకేతూ అనేవాళ్ళు అంగరక్షకుడి ఉద్యోగానికి చాలా అర్హులుగా కనపడ్డారు. ఇద్దరిలోనూ దండపాణి మరింత చురుకైన వాడూ, బలాఢ్యుడూ, ధీరుడూగా కనిపించాడు.\nఅన్ని విధాలా తనకన్న చురుకైన దండపాణి ఉండగా తనకు రాజుగారి అంగరక్షకుడు అయే అవకాశం దొరకదని ధూమకేతువు గ్రహించి, దండపాణిని తొలగించటానికి బాగాఆలోచించి ఒక ఉపాయం పన్నాడు.\nఅతను దండపాణితో, \"మిత్రమా, నగరంలో నాకు కావలసిన వాళ్ళున్నారు. వాళ్ళను చూసి ఒకటి, రెండు రోజులలో వచ్చేస్తాను. కాని ఈ లోపల నా కోసం మాఇంటినుంచి ఎవరైనా వచ్చిన పక్షంలో, నా క్షేమ సమాచారం తెలిపి, వాళ్ళకు ఈ ఉత్తరం ఇయ్యి. ఈ చిన్న సహాయం చేసిపెట్టు,\" అంటూ ఒక ఉత్తరం ఇచ్చాడు.\nతరవాత ధూమకేతు సరాసరి రాజ భవనానికి వెళ్ళి, రాజుగారిని కలుసుకుని, \"మహా రాజా, తమరిని హెచ్చరించ వచ్చాను. మీ తూర్పు సరిహద్దున ఉన్న సత్రంలో ఒక విదేశీ గూఢచారి ఉన్నాడు. అతని పేరు దండపాణి. అతను తమ అంగరక్షకుడి పదవి సంపాదించే ప్రయత్నంలో ఉన్నాడు. తమరు నా మాట నమ్మనవసరంలేదు. నేను చెప్పినట్టు చేస్తే నిజం తమకే తెలుస్తుంది,\" అంటూ రాజు ఏం చెయ్యాలో చెప్పాడు.\nకదంబ సేనుడు ఆ రాత్రి భటులను పంపి సత్రం చుట్టూ కాపు వేయించాడు. కొంతసేపటికి ఒక ఆశ్వికుడు అటుగా వచ్చి, సత్రంలోకి ప్రవేశించి, దండపాణిని కలుసుకుని, ధూమకేతు గురించి అడిగాడు. దండపాణి ధూమకేతు తన కిచ్చిన ఉత్తరం తెచ్చి ఆ మనిషికి ఇచ్చాడు. మరుక్షణం రాజభటులు వచ్చి, ఆ ఉత్తరాన్ని తీసేసుకుని, దండపాణిని చుట్టుముట్టారు. ఆ గొడవలో ఆశ్వికుడు గదినుంచి చల్లగా బయటపడి, తన గుర్రం మీద ఎక్ట్ల మెరుపులాగా మాయమయాడు. వాడు ధూమకేతు నియమించినవాడే.\nరాజభటులు ఉత్తరంతో సహా దండ పాణిని తీసుకుపోయి రాజు ముందు హాజరు పెట్టారు.\nఆ ఉత్తరంలో దండపాణి గూఢలిపిలో తాను క్షేమంగా చేరాననీ, రాజుగారి అంగ రక్షకుడి పదవికి తాను ఎన్నుకోబడే అవకాశాలు హెచ్చుగా ఉన్నాయనీ, వీలయి నంత త్వరలోనే అనేక విషయాలు సేక రించి తెలియజేయగలననీ ఎవరికో రాసి నట్టుగా ఉన్నది.\nదండపాణి శత్రురాజు గూఢచారి అని స్పష్టం అయేసరికి కదంబ సేనుడు మండి పడి, దండపాణికి ఆజన్మకారాగారశిక్ష విధించాడు. దండపాణిని ఖైదు చేశారు.\nధూమకేతు తనకు చేసిన ద్రోహం దండపాణికి అర్థమయింది.\nతరవాత కదంబసేనుడు ధూమకేతు సహాయానికి అభినందించి, అతన్ని అప్పటి కప్పుడే తన అంగరక్షకుడుగా నియమించుకున్నాడు.\nకొన్నిరోజులు గడిచాయి. ఒకనాడు ధూమకేతు కదంబ సేనుడి అభ్యంతర మందిరానికి వెళ్ళాడు. రాజు పక్కనే పాత్రలో పానీయం ఉన్నది. రాజుతో చాక చక్యంగా మాటలు చెబుతూ, తన ఉంగరంలో దాచి ఉంచిన పొడిని పాన పాత్రలో వేశాడు ధూమకేతు.\nతరవాత కొంత సేపటికి పానపాత్ర చేతిలోకి తీసుకుని తాగబోతూండగా, ఎక్కడినుంచో దండపాణి ఊడిపడి, \"మహారాజా, అందులో విషం ఉన్నది. తాగకండి,'' అంటూ రాజు చేతిలోని పాత్ర తీసేసుకున్నాడు.\n\"విషమా? ఎవరు కలిపారు ?\" అన్నాడు రాజు ఆశ్చర్యంగా.\n\"ఇంకెవరు? తమ అంగరక్షకుడే. అతని ఉంగరం చూడండి.\" అన్నాడు దండపాణి.\nపానీయంలో విషం చేరినట్టు రుజువయింది. రాజు ధూమకేతుకు మరణ దండన విధించాడు. భటులు ధూమకేతును తీసుకుపోయాక, రాజు దండపాణి కేసి తిరిగి, \" నువు ఖైదులో నుంచి ఎలా తప్పించుకు వచ్చావు? ఈ ధూమకేతు నాకు విషం పెట్టబోతాడని నీకు ముందు గానే ఎలా తెలిసింది? నువు విదేశీ గూఢచారివి కావా?'' అంటూ ప్రశ్నల వర్షం కురిపించాడు.\n\"మహారాజా, నేను చెరసాల నుంచి తప్పించుకున్నాను. నేను శత్రు గూఢ చారినే. ధూమకేతు మీకు విషప్రయోగం చేసేటట్టు ప్రేరేపించినది కూడా నేనే,\"\n అన్నాడు దండపాణి.\nకదంబ సేనుడు మరింత ఆశ్చర్య పడుతూ, \" నాకు అంతా అయోమయంగా ఉన్నది. నన్ను చంపించదలచుకున్న వాడివి, ఎందుకు అడ్డుపడ్డావు ? \" అని అడిగాడు.\nదండపాణి ఇలా అన్నాడు : \n“అంతా వివరంగా చెబుతాను, వినండి. రాజ్యకాంక్ష గల కళింగరాజు మిమ్మల్ని చంపించటానికి నన్ను పంపాడు. నేను మీ అంగరక్షకుడి ఉద్యోగం సంపాదించ టానికి వచ్చాను. అయితే మీ రాజ్యమూ, మీ పరిపాలనా చూశాక నేను ముగ్ధుణ్ణి అయిపోయాను. ఈ రాజ్యాన్ని మా రాజుకు అందించటంకన్న ద్రోహం ఉండదని పించింది. నేను తిరిగి వెళ్ళిపోవటానికి నిశ్చయించుకున్నాను. ఇంతలో ధూమ కేతు ఈ చిన్న ఉద్యోగం కోసం నాకు ద్రోహం చేశాడు. అలాటివాడు రేపు పెద్ద ఆశ కనబడితే తమ ప్రాణానికే ఎసరు పెట్టగలడనిపించింది. అది రుజువు చెయ్యటానికి చిన్ననాటకం ఆడాను. నేను ధూమకేతుతో చేతులుకలిపినట్టు నటిం చాను. అతని సహాయంతోనే నేను ఖైదు నుంచి బయటపడ్డాను. తాను తవ్వుకున్న గోతిలో తానే పడేటట్టు చెయ్యటానికి అతన్ని మీ మీద విషప్రయోగానికి పురి కొల్పాను. నా ప్రయత్నం ఫలించింది. నా ప్రవర్తనలో దోషం ఏదన్నా ఉంటే తమరు నన్ను తగిన విధంగా శిక్షించ వచ్చు.\"\nదండపాణి ఉన్నతవ్యక్తి అన్నది రాజుకు స్పష్టమయింది. ఆయన లేచి వచ్చి దండపాణిని కౌగలించుకుని, \" నిన్ను నా అంగరక్షకుడుగానే కాక ఆంతరంగికుడుగా కూడా నియమించు కుంటున్నాను. నువు, నన్నూ, నా రాజ్యాన్నీ కూడా కాపాడావు.” అన్నాడు.\nదానికి దండపాణి, \" క్షమించండి, మహారాజా ! మీ దగ్గిరచేరి కళింగరాజుకు నమ్మకద్రోహం చెయ్యలేను. వచ్చిన పని నెరవేర్చనందుకు వెనక్కు తిరిగి కళింగ రాజు వద్దకు పోనూలేను. మరే దేశమైనా వెళ్ళి, కొత్తజీవితం నిర్మించుకుంటాను,” అని వెళ్ళిపోయాడు.",
            "book_page_end": 20,
            "ఆఁ! ఇక చెప్పండి.": null
        },
        {
            "title": "రాకుమారి లవంగలత",
            "book_page_start": 22,
            "pdf_page_start": 30,
            "pdf_page_end": 34,
            "author": "ఏ. సి. సర్కార్, ఐంద్రజాలికుడు",
            "genre": "ప్రేమ కథ, సాహసం",
            "moral": "తెలివైన ఉపాయంతో అసాధ్యమైన పనులు కూడా సాధించవచ్చు.",
            "keywords": [
                "స్వయంవరం",
                "సముద్ర దొంగలు",
                "రాకుమారి",
                "వేషధారణ",
                "దైవనిర్ణయం"
            ],
            "characters": [
                "ధీమాన్ (రాజు)",
                "రాకుమారి లవంగలత",
                "శశాంకుడు (రాజు)",
                "మంత్రి",
                "పురోహితుడు",
                "సురమ (చాకలిది)"
            ],
            "locations": [
                "స్వర్ణద్వీపం",
                "రత్నద్వీపం",
                "సముద్రం"
            ],
            "content": "తూర్పు సముద్రంలో ఉన్న స్వర్ణద్వీపపు రాజు ధీమాన్ కుమార్తె లవంగలత చాలా చక్కనిదే గాక, నృత్యమూ, సంగీతమూ, చిత్రలేఖనమూ, ఇంద్రజాలమూ మొదలైన అనేక విద్యలలో ప్రవీణురాలుకూడానూ. ఆమెకు యుక్తవయసు వచ్చేసరికి ఆమె వివాహం ధీమాన్కు పెద్ద సమస్య అయి కూర్చున్నది.\nఆయన లవంగలతకు స్వయంవరం ఏర్పాటు చేశాడు. దానికి అనేక దేశాల నుంచి రాజు లూ, రాజకుమారులూ వచ్చారు గాని. లవంగలత వారిలో ఎవరినీ వరించలేదు. అది చూసి ధీమాన్ ఆశ్చర్యపడి, \" ఇంతమందిలోనూ నీకు ఒక్కడూ నచ్చలేదా? '' అన్నాడు.\nఆమె సిగ్గుపడుతూ, “రత్నద్వీప రాజు శశాంకుడు చాలా అందగాడనీ, తెలివి గలవాడనీ. ధీరుడనీ చెబుతారు. నాకు అతనే తగిన భర్త అని నా చెలికత్తెలందరి అభిప్రాయం,\" అన్నది.\n''ఈ సంగతి ముందే చెప్పావుకావేం?\" అని రాజు తన మంత్రితో సంప్రతించాడు స్వర్ణద్వీపం నుంచి రత్నద్వీపానికి సముద్రం మీద వెళ్ళి రావటానికి మూడు నెలలు పట్టుతుంది.\n\"పెళ్ళిగురించి శశాంకుడి అభిప్రాయం తెలుసుకునేటందుకు మనం ఒక దూతను పంపుదాం. అతని వెంట లవంగలత చిత్తరువూ, టపా పావురాలూ పంపితే, శశాంకుడి అభిప్రాయం మనకు త్వరగా తెలుస్తుంది,\" అని మంత్రి సలహా ఇచ్చాడు.\nమంత్రి చెప్పినట్టుగానే ధీమాన్ తరఫున ఒక మనిషి తగిన కానుకలతో సహా రత్నద్వీపానికి బయలుదేరి వెళ్లాడు. అతను బయలుదేరిన యాభై రోజులకు పావురాలు వార్త తెచ్చాయి. ఆ వార్త ఏమంటే, శశాంకుడు రాచకార్యాలలో ముణిగి తేలుతూ ఉండటంచేత అతను స్వర్ణద్వీపానికి రావటం సాధ్యంకాదు; అందుచేత, లవంగలతే రత్నద్వీపం వచ్చే పక్షంలో నిర్ణయం జరగవచ్చు.\nవధువును పెళ్ళిచూపులకు పంపటం సంప్రదాయ విరుద్ధమే అయినప్పటికీ. ధీమాన్ తన కుమార్తె కోసం అలా చెయ్యటానికి సిద్ధపడ్డాడు. ఆయన లవంగలత ప్రయాణం కోసం ఒక పెద్ద నౌకను ఆయత్తం చేసి, దాని నిండా వెలలేని కానుకలు నింపి, లవంగలత వెంట తన పురోహితుణ్ణి కూడా రత్నద్వీపానికి పంపాడు.\nప్రయాణం ప్రశాంతంగా సాగింది. నెల దాటిపోయింది. రత్నద్వీపం ఇంకెంతో దూరంలో లేదు. ఇంతలో ఒకరాత్రి ఈ నౌకను సముద్రపు దొంగల పడవలు చుట్టుముట్టాయి. స్వర్ణద్వీపపు భటులు సాహసంతోనే పోరాడినా లాభం లేక పోయింది. యుద్ధంలో సిద్ధహస్తులైన సముద్రపు దొంగలు నౌక మీదికి ఒక్క రొక్కరే ఎక్కిరాసాగారు.\nలవంగలత రానున్న అపాయం గ్రహించి, గబగబా తన శరీరమంతా నల్ల రంగు పూసుకున్నది; తన నిడుపైన వెంట్రుకలను పొట్టిగా కత్తిరించుకున్నది. ఆమె పూసుకున్న నల్ల రంగు పదిహేను రోజులదాకా వదలదు. తరవాత ఆమె తన దుస్తులు విప్పేసి, నావికుల దుస్తులు ధరించింది. రాజగురువుతో బాటు ఆమె తాళ్ళగుట్టల వెనక దాక్కుని ఉండగా, సముద్రపు దొంగలు నౌకను తాపీగా కొల్లగొట్టి, నౌక నుంచి తమ పడవలలోకి దిగిపోతూ, నౌక దిగువ భాగంలో బొక్క పెట్టి మరీ వెళ్ళారు. నౌక సముద్రంలో ముణిగిపోసాగింది.\nనౌక మీద ఒక చిన్న తెప్ప ఉన్నది. నౌకలోవారంతా చచ్చినప్పటికీ, ఇద్దరు నావికులు స్పృహలేని స్థితిలో బతికి ఉన్నారు. వారికి స్పృహ తెప్పించి. వారితోసహా లవంగలతా, రాజ పురోహితుడూ ఆ తెప్ప పడవలో ఎక్కి కూర్చున్నారు. నౌక పూర్తిగా ముణిగిపోయినాక, ఆ తెప్ప పడవ సముద్రం మీద తేలింది. నావికులు దాన్ని నడుపుతూ, మూడు రోజుల అనంతరం రత్నద్వీపం చేరారు.\nలవంగలత రాజగురువునూ, ఇద్దరు నావికులనూ వెంటబెట్టుకుని రాజధానికి పోతూండగా దారిలో రాజుగారి చాకలిది తగిలి, వాళ్ళు వచ్చిన పని తెలుసుకుని, పని పూర్తి అయేదాకా తన ఇంట ఉండమని ఆహ్వానించింది. అందుకు లవంగలత ఒప్పుకున్నది.\nఆ రోజే రాజగురువు శశాంకుణ్ణి కలుసుకుని, లవంగలత వచ్చినట్టు తెలిపాడు. శశాంకుడు ఆమె కోసం పల్లకీ పంపి, రాజ భవనానికి తెచ్చుకున్నాడు. చాకలిది లవంగలతకు తన వద్ద ఉన్న మంచి బట్టలు ఇచ్చింది. వాటిని ధరించి లవంగ లత శశాంకుణ్ణి చూడవచ్చింది. ఆమెను చూస్తూనే శశాంకుడు విముఖుడయాడు. రాజవంశంలో అంత నల్లని మనుషులు పుట్టుతారంటే అతను నమ్మలేకపోయాడు. ఆమె ఎవరో మోసగత్తె అనుకుని ఆమెను అతను తిప్పి పంపేశాడు. లవంగలత నిస్పృహతో చాకలిదాని ఇంటికి తిరిగి వచ్చింది.\nచాకలిది ఆమెకు ధైర్యం చెప్పింది. ఆ చాకలికి మాలలుకటే మనిషి ఒకతె తెలుసు. ఆమె వద్ద జుట్టును శీఘ్రంగా పెంచే తైలం ఉన్నది. పది హేను రోజులలో లవంగలత ఒంటి నలుపును పోగొట్టవచ్చు, జుట్టు కూడా పెంచవచ్చు.\nరాజభవనానికి మాలలు కట్టి పంపే సురమ అనే మనిషి లవంగలతకు పదిహేను రోజులపాటు పోషణచేసి, మామూలు మనిషిని చేసింది. కాని ఆమెను శశాంకుడి వద్దకు చేర్చేదెలా ? అందుకు ఒక మార్గం లవంగలతే అవలంబించింది. ఆమెకు మాలలు కట్టడంలో నేర్పు ఉన్నది. ఆమె శశాంకుడి కోసం ఒక మాల ప్రత్యేకంగా తయారు చేసి, సురమ ద్వారా పంపింది. దాన్ని చూసి శశాంకుడు ఆశ్చర్యపోయి, \"ఇన్నేళ్ళూ నువు ఏనాడూ ఇంత అంద మైన మాల కట్టలేదు,'' అన్నాడు.\n\"ఇది నేను కట్టినది కాదు. ఇది ఒక వ్యక్తి ప్రత్యేకంగా తమ కోసం కట్టినది,\" అన్నది సురమ.\nనాలుగు రోజులపాటు లవంగలత రకరకాల మాలలు కట్టి శశాంకుడి వద్దకు పంపింది.\n\"ఈ మాలలు కట్టే మనిషిని నా వద్దకు పంపగలవా? ఎలా కట్టేదీ చూడాలని ఉన్నది.'' అన్నాడు శశాంకుడు.\n\"మహారాజా, మీకు ఆశాభంగం తప్పదు. ఆమె ఒక పళ్ళెంలో పూలు తీసుకుని, మీ పేరు చెప్పి, వాటి మీద ఊది, ఆ పూలను ఒక పాత్రలో పోసి, అందులో నుంచి మాలను పైకి తీస్తుంది. అలా తయారుచేసిన మాలలు కేవలమూ మీకేనట,” అన్నది సురమ.\n\"చిత్రం ! చాలాచిత్రం! ఆమెను ఒక సారి చూసి తీరాలి. ఆమెను ఒకరోజు తీసుకురాలేవా? '' అన్నాడు శశాంకుడు\nసురమ ఇంటికి వెళ్ళి లవంగలతతో, \"పాచిక పారింది,” అని చెప్పింది.\nలవంగలత తన ఎడమచేతిలో ఉన్న పూలపళ్ళెం అతనికి చూపింది. అందులో గుచ్చని జాజిపూలు మాత్రమే ఉండటం అతను చూశాడు. లవంగలత శశాంకుణ్ణి అడిగి ఒక పెద్ద వెండిపాత్ర తెప్పించి, పళ్ళెంలో ఉన్న విడిపూలు అందులో పోస్తూ, పళ్ళెం అడుగున రహస్యంగా దాచిన మాల కూడా అందులోకి జార విడిచింది.\nతరవాత పాత్రలో విడిపూలతో బాటు దండ కూడా కనిపించింది. లవంగలత ఆ దండను పైకి తీసి, చప్పున శశాంకుడి మెడలో వేసింది. శశాంకుడు ఆమెను చూసి, “చిత్తరువులోకన్న ఎంత అందంగా ఉన్నది ! \" అనుకున్నాడు.\n\" ఆ మిగిలిన పూల గతి ఏమిటి? '' అని అతను అడిగాడు.\n\"ఒక్క క్షణం ఆగితే నేను వాటిని దండగా గుచ్చుతాను,\" అన్నది సురమ.\nఆమె గుచ్చిన దండను శశాంకుడు లవంగలత మెడలో వేశాడు!",
            "book_page_end": 26,
            "ఆఁ! ఇక చెప్పండి.": null
        },
        {
            "title": "ప్రాప్తం",
            "book_page_start": 28,
            "pdf_page_start": 36,
            "pdf_page_end": 38,
            "author": "ఎమ్. వి. వి. సత్యనారాయణ",
            "genre": "నీతి కథ",
            "moral": "దురాశ చెడుకు దారి తీస్తుంది. ప్రాప్తం ఉంటేనే సుఖం లభిస్తుంది.",
            "keywords": [
                "ప్రాప్తం",
                "ధనయోగం",
                "ముని",
                "దురాశ",
                "దరిద్రం"
            ],
            "characters": [
                "సోముడు",
                "వీరన్న",
                "ముని",
                "న్యాయాధికారి"
            ],
            "locations": [
                "అరణ్యం",
                "గ్రామం"
            ],
            "content": "అరణ్య ప్రాంతంలో ఉన్న ఒక గ్రామంలో సోముడు అనే రైతు ఉండేవాడు. కష్ట పడకుండా సంపాదించాలని అతడి కోరిక. అందుకని అతను వ్యవసాయం విడిచి పెట్టి అరణ్యంలో తిరిగేవాడు.\nఒకసారి సోముడికి అరణ్యంలో ఒక చోట ఒక ముని ధ్యాననిమగ్నుడై కని పించాడు. సోముడు ఆ మునికి నమస్కారం చేసి, వినయంగా, \"స్వామీ, నాకు ధనయోగం ఏదిక్కులో ఉన్నదో చెబితే, మీ పేరు చెప్పుకుని హాయిగా బతుకుతాను.'' అన్నాడు.\nధ్యానంలో ఉన్న ముని, పొమ్మన్న ట్టుగా చెయ్యి ఊపాడు. తన ధనయోగం తూర్పు దిశలో ఉన్నదని ముని చెబుతున్నట్టు సోముడు అర్ధం చేసుకుని, అటుగా బయలుదేరాడు. చీకటి పడిన దా కా నడచినా అడవి తరగలేదు.\nసోముడు ఏవో దుంపలూ, కాయలూ తిని, ఒక పెద్ద చెట్టెక్కి, దాని మీద నిద్ర పోదామనుకున్నాడు. కాని తెల్లవార్లూ వెర్రి గాలి వీచి, అరణ్యమంతా కల్లోల మయింది. సో ముడు నిద్ర పోలేక పోయాడు.\nతెల్లవారినాక, అతను చెట్టు దిగి, కొద్ది దూరం నడిచేసరికి, గాలికి వేళ్ళతో సహా పెల్లగిలి పడిపోయిన చెట్టూ, చెట్టు వేళ్ళ సందున ఎవరో పాతిపెట్టిన బంగారమూ కనిపించాయి.\nఆ నాటితో సోముడు లక్షాధికారి అయి పోయాడు.\nసోముడి పొరుగున ఉండే వీరన్నకు సంసారం చాలా భారంగా ఉన్నది. అతను కట్టెలు కొట్టి పెళ్ళాన్నీ, నలుగురు పిల్లలనూ పోషించలేక నానా అగచాట్లూ పడుతున్నాడు. అందుచేత అతను సోముణ్ణి అడిగి అతని రహస్యం తెలుసుకున్నాడు.\nసోముడు చెప్పిన గుర్తుల ప్రకారం వీరన్న మునిని వెతుక్కుంటూ వెళ్ళి, మునిని కలిశాడు. ముని ధ్యానంలో లేడు. వీరన్న ముని ముందు సాష్టాంగ పడి లేచి, చేతులు కట్టుకు నిలబడి, సోముడికి సహాయం చేసినట్టుగానే తనకు కూడా ధనయోగం ఎటుగా ఉన్నదీ చెప్పమన్నాడు.\nముని, \" సోముడికి నేనేమీ చెప్పలేదే !'' అన్నాడు.\nముని తనకు సహాయం చెయ్య నిరాకరిస్తున్నాడనుకుని వీరన్న, \"స్వామీ, పిల్లలు గలవాణ్ణి. ఎంతో కాలంగా దారిద్య్ర బాధతో కుమిలిపోతున్నాను. కరుణించి, నన్ను మీరే రక్షించాలి!\" అని బతి మాలాడు.\n\"పిచ్చివాడా, సోముడికి ప్రాప్తం ఉండి డబ్బు దొరికింది. నీ కైనా ప్రాప్తం ఉంటే, నేను దొరకకుండా చెయ్య గలనా?\" అని ముని వీరన్న అజ్ఞానానికి నవ్వాడు.\n\" పోనీ, నాకు ధనయోగం ఉందో, లేదో అదైనా చెప్పండి.\" అంటూ చెయ్యి చాచాడు వీరన్న.\nముని వీరన్న చెయ్యి చూసి, \" నీకు నాలుగో కొడుకు కలగకుండా ఉంటే ధనయోగం సిద్ధించేది. అది కాస్తా తప్పి పోయింది.\" అన్నాడు.\nవీరన్న ఇంటికిపోయి, తన భార్యతో, “మన నాలుగోవాణ్ణి చంపేస్తే ధనయోగం సిద్ధిస్తుంది,'' అన్నాడు.\nవీరన్న భార్య నెత్తీ నోరూ బాదుకుని మొగుణ్ణి రాక్షసుడని తిట్టింది. భార్యా భర్తలిద్దరూ పోట్లాడుకున్నారు. వీరన్న తన నాలుగో కొడుకును చప్పున ఎత్తుకుని అడవిలోకి పారిపోయాడు. చుట్టుపక్కల వాళ్ళు వీరన్నను తరిమి పట్టుకుని, రాజ భటులకు అప్పగించారు\nవీరన్నను ఖైదులో పెట్టారు. రోజూ అతన్ని వింతమృగం లాగా చూడటానికి జనం వచ్చి, అతన్ని నానా తిట్లూ తిట్ట సాగారు. ధనదాహం తగ్గిపోగానే వీరన్నకు తాను ఎంత భయంకరమైన పని తల పెట్టాడో అర్థమై, పశ్చాత్తాపం కలిగింది.\nఒకరోజు ముని వచ్చి, న్యాయాధికారితో, \"వీరన్న కొడుకును చంపటానికి సిద్ధ పడ్డాడంటే దానికి కారణం, నా మాటలను అతను సరిగా అర్ధం చేసుకోలేదు. అతన్ని విడిచిపెట్టవచ్చు.'' అన్నాడు.\nముని మాటమీద వీరన్నను విడిచి పెట్టారు. ముని అతనితో, \" నీకు నిజంగా ధనయోగం కలగాలంటే—\" అని ఏదో చెప్పబోయాడు.\nవీరన్న చెంపలు వేసుకుని, “స్వామీ, నాకు ఏ యోగమూ అవసరం లేదు. నన్ను ఖైదులో పెట్టిన తరవాత నా భార్యా, బిడ్డలూ ఎలా బతుకుతున్నారోనని చాలా దిగులుపడి ఉన్నాను. నా రెక్కల కష్టం నాకు చాలు,\" అన్నాడు.\nముని నవ్వి, \" ఎందుకొచ్చిన ధన యోగం? సోముడి గతి ఎలా ఉన్నదో చూశావా? అతడికి పాపం మనశ్శాంతి లేదు. అతని కాలమంతా డబ్బుకు కాపలా కాయటంతోటే సరిపోతున్నది. బంధుమిత్రులను తృప్తిపరచలేక, వాళ్ళ అసూయను సహించలేక పిచ్చెత్తి పోతున్నాడు. తన భార్య తన సొత్తును పుట్టింటి వాళ్లకు దోచిపెట్టుతుందేమోనని మరొక భయం! అతనికంటె నువు ఎంతో సుఖప్రాణివి ! '' అన్నాడు.",
            "book_page_end": 30,
            "ఆఁ! ఇక చెప్పండి.": null
        },
        {
            "title": "పనికిమాలిన ప్రోత్సాహం",
            "book_page_start": 31,
            "pdf_page_start": 39,
            "pdf_page_end": 42,
            "author": "వసుంధర",
            "genre": "సాంఘికం, నీతి కథ",
            "moral": "అర్హత లేని వారికి ఇచ్చే ప్రత్యేక ప్రోత్సాహం హానికరం. ప్రతిభ ఆధారంగానే సహాయం చేయాలి.",
            "keywords": [
                "ప్రోత్సాహం",
                "అన్యాయం",
                "కుటుంబం",
                "విద్యాభ్యాసం",
                "వైద్యశాస్త్రం"
            ],
            "characters": [
                "రామయ్య",
                "రామయ్య తల్లి",
                "శంకరయ్య",
                "భీమయ్య",
                "గోపాలుడు",
                "వైద్యుడు",
                "వాస్తు శాస్త్ర ప్రవీణుడు",
                "ఉపాధ్యాయుడు"
            ],
            "locations": [
                "పల్లవరం గ్రామం",
                "నగరం"
            ],
            "content": "పల్లవరం గ్రామంలో రామయ్య అనే ధనికుడు ఉండేవాడు. అతని తల్లి ప్రవర్తన వింతగా ఉండేది. ఆమెకు బిచ్చగాళ్ళంటే అమిత అసహ్యం : కాని ఆమె ఇద్దరు కుర్రబిచ్చగాళ్ళకు రోజూ రెండుపూటలా తిండి పెట్టుతూండేది.\nఇది గమనించి రామయ్య తన తల్లి ప్రవర్తనకు కారణం అడిగాడు. ఆ కుర్ర వాళ్ళ తాతముత్తాతలు మంచి ధనికులనీ, రామయ్య తాత చేసిన దుర్మార్గం వల్ల వాళ్ళ కుటుంబం పూర్తిగా చితికిపోయి, వాళ్ళు దరిద్రులయారనీ రామయ్యతల్లి చెప్పింది.\nఇది విని రామయ్య గుండె ద్రవించింది. తమ కుటుంబం వల్ల ఆ కుర్రవాళ్ళకు జరిగిన అన్యాయం సరికావాలనీ, అలా చేసే బాధ్యత తనమీద ఉన్నదనీ ఆయన అనుకున్నాడు.\nవెంటనే రామయ్య ఆ కుర్రవాళ్ళ తల్లిని చూడబోయాడు. ఆమె చాలా దీన స్థితిలో ఉన్నది. తన బిడ్డలు చాలామంది వైద్యసహాయం లేక పోయారనీ, ఈ ఇద్దరు కొడుకులు మాత్రమే బతికి బట్టకట్టారనీ ఆమె చెప్పింది. ఆమె అడుక్కుని బతుకు తున్నది. రామయ్య ఆమెను అడుకోవటం మానమని చెప్పి, కొంత డబ్బు ఇచ్చాడు; నెలనెలా ఆమెకు కావలసిన డబ్బు ఇస్తా ననీ, ఆమె కొడుకులను చదివించి ప్రయోజకులను చేస్తాననీ మాట ఇచ్చాడు.\nకుర్రవాళ్లలో పెద్దవాడి వయసు తొమ్మిదేళ్ళు. పేరు శంకరయ్య. రెండోవాడు భీమయ్యకు ఏడేళ్ళు రామయ్య చేస్తున్న ధన సహాయంతో ఆ ఊళ్ళో ఒక పాఠశాల నడుస్తున్నది. ఆ పాఠశాలలో పనిచేసే ఉపాధ్యాయుడికి రామయ్య కుర్రవాళ్లను అప్పగించి, వాళ్లకు చదువుచెప్పమన్నాడు.\nఅయితే వాళ్ళకు చదువు మీద శ్రద్ధ లేదు. కొద్దిపాటి అక్షరజ్ఞానం కలగటానికి వాళ్ళకు ఏడాది పట్టింది. ఉపాధ్యాయుడు ఈ మాట చెబితే రామయ్య. \"పాపం, వాళ్ళు పెరిగిన వాతావరణం అంత మంచిది కాదు. వీళ్లని మిగతా విద్యార్థులతో కలిసి చదవనియ్యండి.'' అన్నాడు.\nఅయిదేళ్ళు గడిచాయి. మిగతా విద్యా ర్థులు చదువు పూర్తిచేసి, ఏవో వృత్తి విద్యలు నేర్చుకోవటానికి వెళ్ళిపోయారు. ఆ పాఠశాలలో వాళ్ళ చదువు ముగిసింది.\n\" శంకరయ్యా, భీమయ్యా మరో అయిదేళ్ళు చదివితే గాని వాళ్ళ చదువు పూర్తి కాదు,'' అన్నాడు ఉపాధ్యాయుడు.\n\"అలా చేస్తే వాళ్ళకు ప్రోత్సాహం ఉండదు. వాళ్ళు, పైకిరాలేని వాతావరణంలో పెరిగారు,'' అన్నాడు రామయ్య.\nఆయన అడిగితే, శంకరయ్య తనకు వైద్యుడు కావాలని ఉన్నట్టు చెప్పాడు. రామయ్య వాణ్ణి ఒక పేరుమోసిన వైద్యుడి వద్దకు తీసుకుపోయి, వాడికి వైద్యశాస్త్రం నేర్పమన్నాడు.\nవైద్యుడు శంకరయ్యను పరీక్షించి, \" ఈ అబ్బాయికి మామూలు చదువేరాదు. బాగా చదువుకోమనండి,'' అన్నాడు.\n\"అలా అనకండి. మీరు తలుచుకుంటే వాణ్ణి వైద్యంలో ఉద్దండుణ్ణి చెయ్యగలరు. వీడికి వైద్యశాస్త్రం నేర్పితే మీకు మంచి బహుమానం ఇస్తాను,\"\n అన్నాడు రామయ్య.\nవైద్యుడు బహుమానానికి ఆశపడి, తన దగ్గిర ఉన్న శిష్యులలో ఒకణ్ణి పంపేసి, వాడి స్థానంలో శంకరయ్యను తీసుకున్నాడు. అలా బయటికిపోయిన శిష్యుడు రామయ్యతో మొరపెట్టుకున్నాడు.\n\"నీకేం? సంస్కారమున్న ఇంట పుట్టావు. ఎలాగైనా బతకగలవు,'' అన్నాడు రామయ్య.\nభీమయ్య ఇళ్ళు కట్టించే పని నేర్చుకోవాలన్నాడు. రామయ్య వాణ్ణి ఒక వాస్తు శాస్త్ర ప్రవీణుడి వద్దకు తీసుకుపోయి, వాడికి ఆ శాస్త్రం నేర్పమన్నాడు. కాని ఆ ప్రవీణుడు భీమయ్యను పరీక్షించి, వాడికి ఉన్న చదువు చాలదన్నాడు.\n\"శ్రద్ధగా నేర్పితే ఎవడికైనా ఏ విద్య అయినా వస్తుంది. నేను డబ్బిస్తాను. వాడికి వాస్తుశాస్త్రం నేర్పండి. కాస్త నింపాదిగా నేర్చుకుంటాడు. అంతకన్న ఏముంది?'' అన్నాడు రామయ్య.\nఇద్దరూ పదేళ్ళపాటు తాము నేర్చుకునే దేదో నేర్చుకున్నారు. రాజుగారి దివాణంలో వాళ్ళకు ఏవైనా ఉద్యోగాలు దొరుకుతా యేమో అని రామయ్య చూశాడు. కాని ప్రయోజనం లేకపోయింది. వైద్యంలోనూ, వాస్తులోనూ కూడా మెరికల్లాటి యువకుల పోటీ హెచ్చుగా ఉన్నది.\nఅది చూసి రామయ్య రాజుగారిని కలుసుకుని, తమ గ్రామానికి ఒక ప్రభుత్వ వైద్యుడూ, భవన నిర్మాతా అవసరంగా కావాలనీ, ఆ రెండు ఉద్యోగాలూ మంజూరు చెయ్యమనీ వేడుకున్నాడు. రాజుగారు సరేనన్నాడు.\nరామయ్య తన ఊరికి తిరిగివచ్చి, గ్రామాధికారికి రాజుగారి ఫర్మానా చూపి, ఆ ఉద్యోగాలకు మనుషులు కావాలని చాటింపు వేయించమన్నాడు.\nచాటింపు విని వైద్యంలోనూ, వాస్తు లోనూ మంచినైపుణ్యం ఉన్నట్టు శిఫార్సు లతో అనేకమంది వచ్చారు. వారితో బాటు శంకరయ్యా, భీమయ్యా కూడా వచ్చారు.\n\"మనం వెనుకబడిన వాళ్ళకు ప్రోత్సాహం ఇవ్వటం అవసరం. అందుచేత శంకరయ్యను గ్రామవైద్యుడుగానూ, భీమయ్యను భవననిర్మాతగానూ నియమింతాం,\" అన్నాడు రామయ్య గ్రామాధికారితో. గ్రామాధికారి కాదనలేకపోయాడు.\nత్వరలోనే శంకరయ్య వైద్యం గ్రామస్థులకు ప్రమాదకరమని తోచింది. వారి ఫిర్యాదులను రామయ్య పెడచెవిన పెట్టాడు. పోతే, భీమయ్యకు ఇళ్లు కట్టించే అవకాశం వెంటనే రాలేదు. అందుచేత రామయ్య అతని చేత తన దొడ్డిలోనే ఒక చిన్న డాబాఇల్లు కట్టించాడు. అది చూసి భీమయ్య చేత అందరూ ఇళ్ళు కట్టించుకుంటారని రామయ్య ఉద్దేశం.\nఒకరోజు రామయ్య ఆఖరికొడుకు గోపాలుడు అనేవాడు కొత్తఇంట్లో తిరుగుతూండగా ఒకభాగం కూలింది. కుర్రాడి మీద ఇటుకలు పడ్డాయి. వాడు పెద్దకేక పెట్టి పడిపోయాడు. కుర్రాణ్ణి వెంటనే శంకరయ్య దగ్గిరికి తీసుకుపోయారు.\nనాలుగురోజుల పాటు శంకరయ్య చికిత్స చేసినా కుర్రాడు బాగుపడలేదు. వాడే రామయ్య దగ్గిరికి వెళ్ళి, \" బాబు గారూ, అబ్బాయిని మరొక వైద్యుడికి చూపిస్తే బాగుంటుంది.\" అన్నాడు.\nరామయ్య కంగారుగా తన కొడుకును నగరంలో శంకరయ్య గురువు వద్దకు తీసుకుపోయాడు. ఆయన వైద్యంతో గోపాలుడు కోలుకున్నాడు.\nకొడుకును ఇంటికి తీసుకుపోతూ రామయ్య వైద్యుడితో. \" స్వామీ, శంకర య్యనూ, వాడి తమ్ముణ్ణి వృద్ధిలోకి రావటానికి ఎంతగానో ప్రోత్సహించి చూశాను. నా ప్రయత్నం బూడిదలో పోసిన పన్నీరు అయింది. కారణం ఏమంటారు?\" అన్నాడు.\nవైద్యుడు నవ్వి, ''మీ ప్రోత్సాహమే వాళ్ళకు ప్రతిబంధక మయింది. దాని మూలంగా వాళ్ళు తమ స్థాయిని పెంచుకునే ప్రయత్నం ఏమీ చెయ్యలేదు. మీరు వాళ్ళకు ప్రోత్సాహం ఇయ్యదలిస్తే ఆర్థికంగా సహాయం చెయ్యవచ్చు, మాటలతో ప్రోత్సహించవచ్చు. కాని వారి విషయంలో ప్రత్యేకతలు చూపకూడదు. అలా చూపటం వల్ల ప్రజలను అనర్హులబారికి వదలటమేగాక కొందరు అర్హతగలవారిని నిరుత్సాహపరచడం కూడా జరిగింది.\" అన్నాడు.\nరామయ్య తన తప్పు గ్రహించి, శంకరయ్యనూ, భీమయ్యనూ తిరిగి విద్యాభ్యాసంలో పెట్టాడు. మరో అయిదేళ్లు శిక్షణ పొందినాక వాళ్లు తమ తమ విద్యలలో నిజంగానే ప్రవీణులయారు.",
            "book_page_end": 34,
            "ఆఁ! ఇక చెప్పండి.": null
        },
        {
            "title": "వెర్రిబాగులవాళ్ళు",
            "book_page_start": 35,
            "pdf_page_start": 43,
            "pdf_page_end": 44,
            "author": "ఎం. కామేశ్వరరావు",
            "genre": "హాస్యం",
            "moral": "తెలివైన వారు తెలివి తక్కువ వారిని అనుసరించకూడదు.",
            "keywords": [
                "గ్రామం",
                "వెర్రివాళ్ళు",
                "దున్నపోతు",
                "న్యాయాధికారి",
                "పోట్లాట"
            ],
            "characters": [
                "పాకాలయ్య",
                "నాగన్న",
                "దున్నను కొన్న మనిషి",
                "న్యాయాధికారి"
            ],
            "locations": [
                "ఒక చిన్న గ్రామం"
            ],
            "content": "పాకాలయ్య అనేవాడు పనికోసం చాలా ఊళ్ళు తిరిగి, ఒక చిన్నగ్రామం చేరాడు. ఆ ఊళ్ళో అందరూ వెర్రిబాగులవాళ్ళే.\nపాకాలయ్యకు ఊరి మొదట్లోనే ఒక దృశ్యం కనిపించింది. ఒకడు దున్నను దుడ్డుకర్రతో కొట్టుతూ. \"త్వరగా దూడని ఈనవే! '' అని కేకలు పెట్టుతున్నాడు.\nకట్టివేసి ఉన్న దున్న అటూ, ఇటూ తప్పుకోజూస్తూ అరుస్తున్నది. \"నాకీబేరం అక్కర్లేదు. నిన్ను తిరిగి ఇచ్చేసి. నా వంద రూకలు నేను తెచ్చుకుంటాను.\" అన్నాడు వాడు, దాని కట్టుతాడు ఊడదీస్తూ.\nదున్న తన పాత యజమాని వద్దకు పరుగు తీసింది. దాని వెనకే పరిగెత్తాడు ఆ మనిషి. పాకాలయ్య కూడా ఆ మనిషి వెనకే వెళ్ళాడు, ఏం జరిగేదీ చూతామని.\nఅంతకుముందు రోజే నాగన్న అనేవాడు ఆ దున్నను ఆ మనిషికి అమ్మాడు. ఇప్పుడా మనిషి నాగన్న దగ్గిరికి వచ్చి, '' అర్థరాత్రి లోపల అది దూడను పెట్టితీరుతుందని మాట ఇచ్చావు. దాన్ని నువే ఉంచుకుని, నా వంద నాకు పారెయ్యి.\" అన్నాడు.\nనాగన్న ఆ దున్నతోక పట్టుకుని చూసి, \" ఇది నేను నీకు అమ్మింది కాదు. నువు మరొకదాన్ని నాకు అంటగట్టాలని చూస్తు న్నావు. నిన్న అమ్మినప్పుడు దీని తోక చివర ఒక జోరీగ ఉండాలి. ఇప్పుడు లేదు.\" అన్నాడు కచ్చితంగా.\n\"అప్పుడు సరిగా చూశావో, లేదో. ఇది నీ దున్నే ! అబద్ధాలు చెప్పడం మా ఇంటా వంటా లేదు,\" అన్నాడు ఆ మనిషి.\n\"అబద్ధాలు చెప్పటం మా ఇంట్లో వాళ్ళకే అలవాటనా నీ ఉద్దేశం ? \" అంటూ నాగన్న గొంతు పెంచాడు.\nఇద్దరూ చాలాసేపు మాటకు మాట అనుకున్నారు. ఈ గోలకి నలుగురూ పోగయి, '' మాటలతో ఎంతసేపు దెబ్బ లాడుకుంటారు? కత్తులో, కర్రలో తీసుకోండి,'' అని ఇద్దరికీ చెరో కర్రా ఇచ్చారు.\nకర్రలతో యుద్ధం మొదలయింది. ఇద్దరిలో ఎవరికీ దెబ్బలు తగలలేదు గానీ, పుచ్చిపోయి ఉన్న ఆ కర్రలు మాత్రం విరిగిపోయాయి.\n\" పోనీ కదా అని కర్రలు ఇస్తే విరగగొట్టి పెడతారా?\" అంటూ కర్రలు యిచ్చిన వాళ్ళు ఆ ఇద్దర్నీ మెత్తగా తన్నారు.\nఇద్దరి బట్టలూ మట్టి కొట్టుకున్నాయి.\n\" ఇంత మంది కలిసి ఇద్దర్ని చావ బాదుతారా? మాకు న్యాయం జరగక పోదు. న్యాయాధికారి దగ్గిరికి వెళతాం,\" అని ఆ ఇద్దరూ స్నానం చేసి, మాసిన బట్టలు విప్పేసి ఉతికిన బట్టలు కట్టుకుని, న్యాయాధికారి దగ్గిరికి వెళ్ళి, తమకు జరిగిన అన్యాయం గురించి చెప్పారు.\nన్యాయాధికారి అంతా విని, ‘",
            "book_page_end": 36,
            "ఆఁ! ఇక చెప్పండి.": "న్నాడు.\nఇంక చెబితే ఎన్ని దెబ్బలు తినాలో అనుకుని, వాళ్ళిద్దరూ తమ ఫిర్యాదును ఉపసంహరించుకుని, ఇంటిదారి పట్టారు.\nపాకాలయ్య ఆ ఇద్దర్నీ భుజం తట్టుతూ, ''చిన్న విషయానికి పెద్ద రాద్ధాంతం చేసి, అనవసరంగా కష్టాలు కొనితెచ్చుకున్నారు. అది ఈనడం ఆలస్యమయింది. అంతే కదా? ఇవాళ కాకపోతే రేపయినా అది తప్పకుండా ఈని తీరుతుంది. ఈ మాత్రం దానికి తగువు దేనికి? ఇకనైనా ఇద్దరూ కలిసి కట్టుగా ఉండండి.'' అని హితవు చెప్పాడు.\nఆ వెర్రిబాగులవాడికి ఆ ఊళ్ళో తప్పకుండా పని దొరుకుతుంది!"
        },
        {
            "title": "వింత తాకట్టు",
            "book_page_start": 37,
            "pdf_page_start": 45,
            "pdf_page_end": 48,
            "author": "కూరపాటి జగన్నాధం",
            "genre": "రాజసభ, నీతి కథ",
            "moral": "కళను అమ్ముకోవడానికి ప్రయత్నించకూడదు. ఈర్ష్యతో కూడిన కుట్రలు ఎప్పుడూ నిలబడవు.",
            "keywords": [
                "వేణుగానం",
                "ఆస్థానం",
                "తాకట్టు",
                "కుట్ర",
                "ఈర్ష్య"
            ],
            "characters": [
                "ఉదయసేనుడు (రాజు)",
                "కృష్ణశాస్త్రి",
                "చంద్రరేఖ",
                "విష్ణుశర్మ",
                "బంగారు శెట్టి",
                "ఆస్థాన గాయకులు"
            ],
            "locations": [
                "మాంచాల దేశం",
                "రాజభవనం"
            ],
            "content": "పూర్వం మాంచాలదేశాన్ని పాలించిన ఉదయ సేనుడికి సంగీత మంటే తగని పిచ్చి. ఆయన ఆస్థానంలో చాలామంది గాయకులు ఉండేవారు. కాని అందరి కన్న ఉదయ సేనుడి దృష్టిలో గొప్పవాడు కృష్ణశాస్త్రి ; ఆయన ఆస్థానసంగీత విద్వాంసుడుగా ఉండ నిరాకరించాడు.\nకృష్ణశాస్త్రి ఏ మంత ధనికుడు కాడు. ఆయన వేణుగానంలో సాటిలేని విద్వాంసుడు. ఆయన వేణుగానం అంటే రాజుకు అన్నిటి కన్న ఎంతో ఇష్టం. ఆయనను ఆస్థాన గాయకులందరికీ పెద్దగా నియ మించాలని రాజు ఎంతో ఉబలాటపడ్డాడు. కాని అందుకు కృష్ణశాస్త్రి ఒప్పుకోలేదు.\n\"మహారాజా, కళను అమ్ముకోలేను. తమవంటి శ్రోత ఉంటేనే నా కళకు సార్థక్యం ఉంటుంది. మీరు ఏ వేళ రమ్మన్నా వచ్చి సంగీతం వినిపిస్తాను. నాకు మాత్రం ఉద్యోగం కన్న స్వేచ్ఛ ప్రధానం. గానానికి సంబంధం లేకుండా తమ ఆస్థానంలో ఏ ఉద్యోగం ఇచ్చినా సంతోషంగా చేస్తాను. ఆస్థాన విద్వాం సుడుగా మాత్రం ఉండలేను.\" అన్నా డాయన రాజుతో.\nసంగీతం పట్ల ఎంతో అభిమానం గల రాజు కృష్ణశాస్త్రి మనసు గ్రహించి మెచ్చు కున్నాడు. అంతటి మహా విద్వాంసుడికి మరొక ఉద్యోగం ఇవ్వటం అపచార మవుతుందని రాజు నమ్మాడు. ఆయన కృష్ణశాస్త్రిని తన మిత్రుడుగా ఉంచు కుని, అప్పుడప్పుడూ ఆయన వేణుగానం విని ఆనందిస్తూ, అవకాశం దొరికినప్పు డల్లా కృష్ణశాస్త్రికి బహుమానాలు ఇస్తూ వచ్చాడు.\nరాజు వేటకు వెళ్ళినప్పుడు కృష్ణ శాస్త్రిని వెంట బెట్టుకు వెళ్ళేవాడు. కృష్ణ శాస్త్రి వేణుగానం వినగానే పెద్దపులుల లాటి క్రూరమృగాలు కూడా నిలిచి ఆలకించేవి. ఈ కారణంవల్ల రాజుకు వేట బాగా సాగేది.\nఏటా నవరాత్రి పూజలప్పుడు దివాణంలో సంగీతోత్సవం జరిగేది. అందులో కృష్ణశాస్త్రి వేణుగానం అన్ని గానాలలోకి ప్రశస్త మైనది. రాజుగారు తన ఆస్థాన విద్వాంసుల కన్న కృష్ణశాస్త్రిని రెట్టింపుగా సత్కరించేవాడు.\nఈ కారణం చేత ఆస్థాన సంగీత విద్వాంసులకు కృష్ణశాస్త్రి మీద అమిత మైన అసూయ ఉండేది. అయితే వాళ్ళు కృష్ణశాస్త్రిని ఏమీ చేయలేక పోయారు. పై పెచ్చు, రాజుగారిని అనుకరిస్తూ, వాళు ఆయన పట్ల ఎంతో గౌరవ భావమూ, స్నేహభావమూ కనబరిచేవారు.\nకృష్ణశాస్త్రికి పెళ్ళియీడు వచ్చిన కుమార్తె ఉన్నది. ఆమె పేరు చంద్రరేఖ. ఆమె గుణశర్మ అనే యువకుణ్ణి ప్రేమిం చింది. అతని తండ్రి విష్ణుశర్మ ఆస్థానంలో ఉద్యోగి. కృష్ణశాస్త్రి మాట వరసగా విష్ణుశర్మతో తన కూతురిని అతని కొడుకు కిచ్చి పెళ్ళి చెయ్యటం గురించి అన్నాడు. విష్ణుశర్మ అభ్యంతరం చెప్పలేదు.\nఈ సంగతి ఆస్థానగాయకులకు తెలిసింది. కృష్ణశాస్త్రి మీద దెబ్బతీయటానికి వాళ్ళు ఒక పథకం పన్నారు.\nకొందరు విష్ణుశర్మ వద్దకు వెళ్ళి, \"నీ కొడుకు చాలా అదృష్టవంతుడు. కృష్ణశాస్త్రి మంచి కట్నం ఇస్తాడు. అతని కేం? రాజుగారు కల్పవృక్షంలాగా ఆయన వెనక ఉన్నారు,'' అన్నారు.\nవిష్ణుశర్మకు ఆశపుట్టింది. కృష్ణశాస్త్రి అతనితో నిశ్చితార్థం చేసుకుందా మని అన్నప్పుడు, విష్ణుశర్మ తన కొడుక్కు వెయ్యివరహాలు కట్నం ఇయ్యవలసి ఉంటుందని హెచ్చరించాడు.\nకృష్ణశాస్త్రికి ఏం చెయ్యాలో తోచలేదు. ఆ పరిస్థితిలో ఆస్థానగాయకులు ఆయ నను చూడబోయి, \"మీ చంద్రరేఖను విష్ణుశర్మగారి కొడుకు గుణశర్మ కిచ్చి చెయ్యటానికి నిశ్చయించారని తెలిసింది. శుభం! మీరు చాలా అదృష్టవంతులు,\" అని అభినందించారు.\n\"నిజమే, కాని వరకట్నం వెయ్యివరహాలు ఎక్కడి నుంచి తేవాలో తెలియటం లేదు. నాకు ఈ ఇల్లు తప్ప వేరే ఆస్తి లేదు. అది తాకట్టు పెట్టాలి. దాని మీద అంత సొమ్ము ఎవరు అప్పుగా ఇస్తారో తెలీదు,\" అన్నాడు కృష్ణశాస్త్రి విచారంగా,\n“దాన్నిగురించి మీరు విచారించకండి. బంగారు శెట్టి మనవాడే. అతనితో చెప్పి, మీకు కావలిసిన సొమ్ము అప్పు ఇచ్చే టట్టు మేం చూస్తాం,” అన్నారు ఆస్థాన గాయకులు.\nకృష్ణశాస్త్రికి ప్రాణం లేచివచ్చింది. ఆయన వారికి తన కృతజ్ఞత తెలుపుకుని, మర్నాడే బంగారుశెట్టి వద్దకు వెళతా నన్నాడు.\nఆస్థానగాయకులు బంగారు శెట్టితో చెప్పవలసినది చెప్పారు. అందుచేత, మర్నాడు కృష్ణశాస్త్రి తన వద్దకు వచ్చి అప్పుమాట తీసుకురాగానే, అతను, \"అయ్యా, మీరు కోరిన సొమ్ము అప్పుగా ఇస్తాను. కాని నాకు తాకట్టు కింద మీ ఇల్లు అవసరం లేదు. మీ వేణుగానాన్ని గురించి గొప్పగా విన్నాను. దాన్ని తాకట్టు పెట్టి సొమ్ము పుచ్చుకోండి.\" అన్నాడు.\nకృష్ణశాస్త్రి నిర్ఘాంతపోయి, \"అంటే?'' అని అడిగాడు.\n“ఏమీ లేదు. మీరునా బాకీ తీర్చేదాకా ఎకడా వేణువువాయించరాదు. అంతే!\" అన్నాడు బంగారు శెట్టి.\nకృష్ణశాస్త్రి అందుకు సమ్మతించి, శెట్టికి తాకట్టు పత్రం రాసి ఇచ్చి, కావలి సిన డబ్బు పుచ్చుకున్నాడు. ఆ డబ్బుతో చంద్రరేఖ పెళ్ళి సవ్యంగా జరిగి పోయింది.\nతరవాత నవరాత్రులు వచ్చాయి. రాజుగారు ఈ ఏడు కూడా పెద్దపండుగ రోజున కృష్ణశాస్త్రికి వేణుగానం చెయ్యవలిసి ఉంటుందని కబురుచేశాడు.\nకృష్ణశాస్త్రి రాజుగారిని కలుసుకుని, \"మహారాజా, ఈ యేడు నేను వేణువును తాకను. పరిస్థితి బాగుంటే వచ్చే ఏడు చూసుకుందాం,\" అన్నాడు\nరాజు ఆశ్చర్యపోయి, ''అదేమిటి? మీ వేణుగానం లేకుండా నవరాత్రులు ఎలా జరుగుతాయి ? మీ రెందుకు నిరాకరిస్తున్నారు.\" అని అడిగాడు.\nకృష్ణశాస్త్రి జరిగినదంతా చెప్పాడు.\nకృష్ణశాస్త్రి మీదనే గాక, తన మీద కూడా కుట్ర జరిగిందని గ్రహించటానికి రాజుకు క్షణం కూడా పట్టలేదు. ఆయన బంగారు శెట్టిని పిలిచి, నిలవదీసి అడిగే టప్పటికి, ఈ కుట్రకు మూలకారకులు తన ఆస్థాన విద్వాంసులన్న సంగతి బయటపడింది. ఆయన బంగారు శెట్టికి శిక్ష కింద తాకట్టుపత్రం తీసుకుని, మరే శిక్షాలేకుండా వదిలాడు. కాని ఆస్థాన గాయకులందరికీ ఉద్యోగాలు ఊడాయి.",
            "book_page_end": 40,
            "ఆఁ! ఇక చెప్పండి.": null
        },
        {
            "title": "భక్తుడైన దొంగ",
            "book_page_start": 42,
            "pdf_page_start": 50,
            "pdf_page_end": 52,
            "author": "ఎం. ముంతాజ్ బేగం",
            "genre": "నీతి కథ",
            "moral": "నిజమైన భక్తి మనిషిని మార్చగలదు. పశ్చాత్తాపంతో కూడిన మార్పు గొప్పది.",
            "keywords": [
                "రహీం",
                "దొంగ",
                "భక్తి",
                "నమాజ్",
                "పశ్చాత్తాపం"
            ],
            "characters": [
                "రహీం",
                "సుల్తానా",
                "రజియా",
                "నసీర్"
            ],
            "locations": [
                "మసీదు",
                "రహీం ఇల్లు"
            ],
            "content": "రహీం అనే ధనవంతుడికి ఒక్కగాను ఒక్క కూతురు రజియా చాలా అందమైనది. రహీంకు గల ఆస్తి పది తరాల పాటు తిన్నా తరిగేది కాదు.\nరహీం దైవభక్తి గలవాడు. అతని దినచర్య ఐదుపూటలా నమాజ్ చేయటమూ, ఖురాన్ చదవటమూనూ. అల్లా పేరిట తన ప్రాణాన్నయినా ఇచ్చేటంతటి దైవభక్తి గలవాడు అతను.\nరజియాకు యుక్తవయసు రాగానే ఎంతోమంది ధనవంతులు ఆమెను వివాహమాడేటందుకు ప్రయత్నించారు. కాని వారిలో దైవభక్తి కలవాడు ఒక్కడూ కనిపించలేదు రహీంకు. ఆయన తన కుమార్తెను దైవభక్తి గలవాడికే ఇయ్యాలని నిర్ణయించుకున్నాడు.\nఒకరోజు రాత్రి రహీం భార్య సుల్తానా తన భర్తతో, '' చూడండి, మన అమ్మా యిక్ ఎన్నో మంచి సంబంధాలు వస్తున్నాయి, ఎంతోమంది ధనవంతులు వస్తున్నారు, కాని మీకు ఒక సంబంధమూ నచ్చలేదు. ఇలా అయితే అమ్మాయికి వివాహం ఎలా అవుతుంది ? '' అని ఎంతో దిగులుతో అన్నది.\n\" పిచ్చిదానా, మనకు ఎంతో ధనం ఉన్నది. మన అమ్మాయిని ధనవంతుడికి ఇయ్యాలన్న కోరిక నాకు లేదు. బీదవా డయినప్పటికీ, బుద్ధిమంతుడూ, దైవభక్తి గలవాడూ అయినవాడి కోసం చూస్తు న్నాను. అల్లా కృప వల్ల నా కోరిక ఫలించకపోదు.\" అన్నాడు రహీం తన భార్యతో.\nఆ రాత్రి రహీం ఇంట దొంగతనం చెయ్యటానికి వచ్చిన నసీర్ అనే వాడు భార్యాభర్తల సంభాషణ అంతా విన్నాడు.\nమర్నాడు ఉదయం, రహీం నమాజ్కని మసీదుకు వెళ్ళే సమయం గమనించి, అతని కన్న ముందే అతను మసీదు చేరి, వచ్చీ రాని నమాజ్ చదువుతున్నట్టు నటించసాగాడు.\nరహీం తాను మసీదుకు వచ్చినప్పుడల్లా ఆ దొంగ ఎంతో భక్తితో నమాజ్ చేస్తూం డటమూ, మసీదులోనే పడుకుంటూ ఉండటమూ గమనించి, నసీర్ను, “ మీదే వూరు. నాయనా? పదిరోజులుగా నువు మసీదులోనే గడపటం చూస్తున్నాను.” అని అడిగాడు.\nఅందుకోసమే ఎదురుచూస్తున్న దొంగ, \" నాకు ఒక ఊరని ఏమీ లేదండి. నాకు తల్లీ, తండ్రీ, లేరు. అల్లాను ధ్యానిస్తూ రోజులు గడపటమే నా పని,\" అన్నాడు.\n\" అయితే నువు ఎక్కడ భోజనం చేస్తున్నావు? '' అని రహీం అడిగాడు.\nభగవంతుణ్ణి ధ్యానిస్తూ ఉంటేనాకు ఆకలీ, దప్పీ తెలియదు. ఏ రాత్రికో ఆకలి అనిపిస్తే, అల్లా కృప వల్ల ఎవరో ఒకరు నా ఆకలి తీర్చుతున్నారు. దైవ భక్తే చాలు నా కడుపు నిండటానికి,\"\n అని నసీర్ బొంకాడు.\nనిజానికి, ఎప్పుడూ మసీదులోనే ఉంటున్నాడనీ, పుణ్యాత్ముడనీ, ఊరి వాళ్ళు అతనికి తినటానికి ఏదో ఒకటి పంపుతూనే ఉన్నారు..\nదొంగ మాటలు రహీం నమ్మి, నిజమైన దైవభక్తి అంటే అతనిదే అనుకున్నాడు.\n\" ఇంత చిన్న వయసులో ఎంత దైవభక్తి ! పైగా అందగాడూ, బుద్ధిమంతుడూనూ. అల్లా కృప వల్ల ఈ నాటికి నా కోరిక తీరింది. నా కుమార్తెకు తగిన భర్త ఇతనే! ఇతనికే పిల్ల నిచ్చి చేస్తాను.” అని రహీం నిశ్చయించుకున్నాడు.\nఆయన దొంగకు ప్రతిరోజూ తన ఇంటి నుంచి పంచభక్ష్య పరమాన్నాలు పంపించ సాగాడు.\nఇలా నలభై రోజులు గడిచేసరికి దొంగ నిజంగానే దైవభక్తిలో లీనమయాడు. రహీం పంపే తిండి తింటూ, రోజూ దైవ ప్రార్థన చేస్తూ, పెద్దలు చెప్పే నీతి బోధలు వింటూంటే అతనిలో నిజంగానే మార్పు వచ్చింది. అతనికి తాను గడుపు తున్నదే ఉత్కృష్ణ జీవితం అనిపించింది. అతను తాను చేసిన దొంగతనాలూ, పాపాలూ తలుచుకు ని, ధ్యానంలో ఉన్నప్పుడు ఏడ్చేవాడు.\nరహీం ఒక రోజు అతనితో, \"నాయనా, నిన్ను చూస్తూంటే నా కెంతో సంతోషంగా ఉన్నది. నీలాటి భక్తుడి కోసమే చూస్తూ, ఇన్నాళ్ళూ నా కు మా ర్తెకు వివాహం చెయ్యలేదు. నువు నా కుమార్తెను చేసు కుంటే సంతోషిస్తాను,'' అన్నాడు.\nఈ మాటలు వినగానే దొంగ రహీం కాళ్ళ మీద పడి, ఏడుస్తూ, \" నన్ను క్షమించండి. బాబూ. నేను దొంగను. ఒక రోజు మీ ఇంటికి దొంగతనానికి వచ్చి, మీ భార్యా భర్తల సంభాషణ విని, మిమ్మల్ని మోసం చేసి మీ కుమార్తెను వివాహమాడాలన్న దురుద్దేశంతో, మీరు మెచ్చుకో గలందులకు దైవభక్తి నటిం చాను. కాని ఈ నలభైరోజుల భక్తితో నే నెంతో మారాను. ఇక ఎప్పుడూ దొంగ తనాలు చెయ్యను. కష్టపడి జీవిస్తాను. నా జీవితమంతా అల్లా సన్నిధిలో గడి పేస్తాను. మీ కుమార్తెకు నేను తగినవాణ్ణి కాను. ఆమెను పెళ్ళాడాలన్న దురాశ ఇప్పుడు నాకు లేదు. మిమ్మల్ని మోసం చేసినందుకు నాకు మీరు ఏ శిక్షవిధించినా అనుభవించటానికి సిద్ధంగా ఉన్నాను,\"\n అన్నాడు.\nరహీం ఈ మాటలు విని నిర్ఘాంత పోయి, తేరుకుని, \"పిచ్చి వాడా ! తెలియక అజ్ఞానంలో ఏదో చేశావు. పాపం చేస్తే భగవంతుడు క్షమించడన్న జ్ఞానం ఇప్పుడు నీకు కలిగింది. అల్లా నా కుమార్తె కొరకే నిన్ను పంపాడు. మీ కిద్దరికీ నేను వివాహం చేస్తాను.” అన్నాడు.\nరజియాకూ నసీరూ అతివైభవంగా వివాహం జరిగింది. నసీర్ నిజాయితీగా ఉంటూ, మామకు తగ్గ అల్లుడనిపించుకున్నాడు.",
            "book_page_end": 44,
            "ఆఁ! ఇక చెప్పండి.": null
        },
        {
            "title": "వీరహనుమాన్",
            "book_page_start": 45,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "శక్తి కంటే ధర్మబద్ధమైన సాహసం, వ్యూహం ముఖ్యం.",
            "keywords": [
                "లంకాయుద్ధం",
                "రామాయణం",
                "హనుమంతుడు",
                "గరుత్మంతుడు",
                "రాక్షసులు"
            ],
            "characters": [
                "రాముడు",
                "లక్ష్మణుడు",
                "హనుమంతుడు",
                "సుగ్రీవుడు",
                "విభీషణుడు",
                "రావణుడు",
                "గరుత్మంతుడు",
                "ధూమ్రాక్షుడు",
                "వజ్రదంష్ట్రుడు",
                "అకంపనుడు",
                "ప్రహస్తుడు"
            ],
            "locations": [
                "లంక",
                "క్షీరసాగరం"
            ],
            "content": "ఇంతలో విభీషణుడు అక్కడికి వచ్చాడు. అతన్ని చూసి ఇంద్రజిత్తు అనుకుని వానరులు చెల్లా చెదరై పరిగెత్త సాగారు. సుగ్రీవుడు ఆజ్ఞాపించగా జాంబవంతుడు వానరులతో, ''వచ్చినది విభీషణుడు, ఇంద్రజిత్తు కాడు,'' అని చెప్పాడు.\nరామలక్ష్మణుల స్థితి చూసి విభీష ణుడు చాలా బాధ పడ్డాడు. అతనికి తాను లంకకు రాజవుతానన్న ఆశ కాస్తా పోయింది.\nసుగ్రీవుడు విభీషణుణ్ణి కౌగలించు కుని, ‘“విభీషణా, అప్పుడే రావణుడూ ఇంద్రజిత్తూ నెగ్గారనుకోను. నువు లంకకు రాజు కాగలవు. రామలక్ష్మణులకు ప్రాణా పాయంలేదు. ఈ మూర్ఛ నుంచి తేరుకో గానే వాళ్ళు శత్రునాశనం చెయ్యగలరు,\" అన్నాడు.\nతరవాత సుగ్రీవుడు తన మామ అయిన సుషేణుణితో, \" రామలక్ష్మణులు మూర్ఛ తేరగానే వీళ్ళనూ, కొందరు వానర వీరులనూ తీసుకుని కిష్కింధకు వెళ్ళిపో. నేను రావణుణ్ణి సకుటుంబంగా చంపి, సీతను తీసుకుని వస్తాను.\" అన్నాడు.\nసుషేణుడు సుగ్రీవుడితో \" పూర్వం దేవదానవ యుద్ధాలు జరగటం నాకు తెలుసు. అప్పుడు కూడా రాక్షసులు మాయా యుద్ధాలు చేసి దేవతలను చాలా మందిని పడగొట్టారు. కొందరు దేవతలు మూర్ఛపోయారు కొందరు చచ్చిపోయారు. అప్పుడు దేవతల గురువైన బృహస్పతి మృతసంజీవనీ విద్యతోనూ, మూలికలతోనూ వారికి చికిత్స చేశాడు. సంజీవకరణి, విశల్యకరణీ అనే ఓష ధులు పాలసముద్రం వద్ద కొండలలో ఉంటాయి. పూర్వం క్షీరసాగరమధనం జరిగిన చోట చంద్రపర్వతమూ, ద్రోణ పర్వతమూ ఉన్నాయి. వాటి మీదనే ఈ ఓషధులు ఉంటాయి. అక్కడికి హనుమంతుణ్ణి పంపించు.\" అన్నాడు.\nఇంతలో ప్రళయంగా గాలి వీచింది. వానరులకు గరుత్మంతుడు వస్తూ కనిపిం చాడు. గరుత్మంతుడు రావటం చూసి, రామలక్ష్మణులను బాణాల రూపంలో బంధించి ఉండిన సర్పాలు భయపడి పారిపోయాయి.\nగరుత్మంతుడు రామలక్ష్మణుల వద్ద దిగి, వారి ముఖాలూ, శరీరాలూ నిమిరాడు. వెంటనే వాళ్ళగాయాలు నయ మయాయి.\nరాముడు అతనితో, \" మీ దయవల్ల మేం తిరిగి ఎప్పటిలాగా బలవంతుల మయాం. మిమ్మల్ని చూస్తుంటే మాతండ్రి దశరధమహారాజునూ, మా తాత అజమహారాజునూ చూసినంత ఆనందం కలుగుతున్నది. మీ దివ్యవస్త్రాలూ, ఆభరణాలూ చూడగా ఆశ్చర్యం కలుగుతున్నది. మీ రెవరు? అన్నాడు.\nగరుత్మంతుడు ఆనంద బాష్పాలు రాల్చుతూ, \"రామా, నేను నీకు స్నేహి తుణ్ణి; ఇష్టుణ్ణి : నీ ప్రాణంలాటి వాణ్ణి; నా పేరు గరుత్మంతుడు. మీ ఇద్దరికీ సహాయం చెయ్యటానికే వచ్చాను. ఈ బాణపాశాలు నిజానికి సర్పాలు. వీటిని వదిలించటం అందరికీ సాధ్యం కాదు. అందుకే మీస్థితిగురించి వినగానే పరిగెత్తుకుంటూ వచ్చాను! మిమ్మల్ని విడిపిం చాను. ఈ యుద్ధంలో మీరు ఏ మాత్రమూ ఏమరుపాటుగా ఉండరాదు. రాక్షసులను నమ్మరాదని ఇప్పుడు మీకే తెలిసివచ్చింది గదా!'' అన్నాడు.\nతరవాత గరుత్మంతుడు వెళ్ళిపోవ టానికి రాముడి వద్ద సెలవు పుచ్చు కుంటూ, “నేను నీకు ఎలా స్నేహితుణ్ణని ఇప్పుడు అడగకు. ఈ యుద్ధంలో గెలిచిన అనంతరం ఆ సంగతి నీకే తెలుస్తుంది. యుద్ధం అయిపోయాక లంకలో పసి వాళ్ళూ, ముసలివాళ్లూ మాత్రమే మిగులు తారు. రావణుడు చస్తాడు. సీత నీకు దక్షుతుంది,'' అని చెప్పి, ఆకాశమార్గాన ఎగిరి వెళ్లిపోయాడు.\nరామలక్ష్మణులు మామూలు మను షులుకాగానే వానరులు తోకలు ఎగరేస్తూ సింహనాదాలు చేశారు. భేరీలూ, మృదం గాలూ మోగాయి. వానరులు చెట్లు పీకి, లంకాద్వారాలను ముట్టడించారు. అప్ప టికి అర్థరాత్రి అయింది.\nఆ నిశిరాత్రివేళ వానరులు సింహ నాదాలు చెయ్యటం రావణుడూ, రాక్ష సులూ విన్నారు. రావణుడు తన మంత్రు లతో, \" వానరులు మహా ఆనందంలో ఉన్నట్టున్నారు. రామలక్ష్మణుల కోసం ఏడుస్తూ ఉండవలసిన వాళ్లు సంతోషంగా ఎందుకున్నారు ? '' అని వానరుల ఉత్సాహానికి కారణం తెలుసుకు రావటానికి రాక్షసులను పంపాడు.\nవాళ్ళు వెళ్ళి ప్రాకారాల మీదికి ఎక్కి, వానరసేననూ, బాణపాశాలు వదిలి సుఖంగా ఉన్న రామలక్ష్మణులనూ చూసి రావణుడి వద్దకు తిరిగి వెళ్ళి, తాము చూసినది చెప్పారు.\nరామలక్ష్మణులు ఇంద్రజిత్తు ప్రయో గించిన బాణబంధాల నుంచి బయట పడ్డారని విని రావణుడు వెలవె ల పోయాడు. వాసుకి లాటి బాణాలు నిష్ప్రయోజనమయాయి. అతను ధూమ్రాక్షు డనే వాడితో, \" నువు పెద్దసేనతో వెళ్ళి, వానరులనూ, రాముణ్ణి చంపిరా!' అన్నాడు.\nధూమ్రాక్షుడు వెంటనే బయలుదేరి వెళ్ళి, సేనాధ్యక్షుడితో, తాను యుద్ధానికి పోతున్నాననీ, తన కోసం సేనను సిద్ధం చెయ్యమనీ చెప్పాడు. ధూమ్రాక్షుడికి సేన సిద్ధమయింది. రకరకాల ఆయుధాలు ధరించిన రాక్షసులు ఆ సేనలో ఉన్నారు. వారిని వెంట బెట్టుకుని, ఉత్తమమైన రధం ఎక్కి ధూమ్రాక్షుడు పడమటి ద్వారం వద్దకు వెళ్ళాడు.\nధూమ్రాక్షుడు రావటం చూస్తూనే వానరులు సింహనాదాలు చేశారు. ఉభయ పక్షాలకూ పోరు ప్రారంభమయింది. రాక్ష సుల ఆయుధాల చేత దెబ్బలు తింటూ వానరులు రాక్షసులను చెట్లతోనూ, గండ రాళ్ళతోనూ కొట్టారు. మొత్తం మీద రాక్షసులే ఎక్కువ నష్టపడి, పారిపో సాగారు. అది చూసి ధూమ్రాక్షుడు వానరు లను హింసించ నారంభించాడు. వాన రు లు కూడా అధిక సంఖ్యలో చచ్చారు.\nధూమ్రాక్షుడు వానరసేనలను నష్ట పరచటమే గాక, తరమటం చూసి హను మంతుడికి చాలా కోపం వచ్చింది. అతను పెద్ద శిలను తీసుకుని ధూమ్రాక్షుడి మీదికి పోయి, అతని రధంమీద విసిరి కొట్టాడు. రధం ధ్వంసమయింది. రధం మీద పడే ఆ శిలను చూస్తూనే ధూమ్రాక్షుడు గద తీసుకుని, నేలమీదికి దూకి నిలబడ్డాడు.\nతరవాత హనుమంతుడు చెట్ల బోదెలూ కొమ్మలూ తీసుకుని, రాక్షసులను ఎడా పెడా చదును చెయ్యసాగాడు. రాక్షసులు పారిపోయారు. తరవాత హనుమంతుడు ధూమ్రాక్షుడి పైకి వచ్చాడు.\nధూమ్రాక్షుడు గదతో హనుమంతుణ్ణి ఎదుర్కొని, దానితో హనుమంతుడి తల మీద కొట్టాడు. హనుమంతుడు ఆ దెబ్బను లక్ష్యపెట్టక, ధూమ్రాక్షుడి మీద ఒక పర్వత శిఖరాన్ని వేశాడు. ఆ దెబ్బకు ధూమ్రాక్షుడు చచ్చాడు. అది చూసి వానరులు మరింత ఉత్సాహంగా రాక్ష సుల మీద పడ్డారు. రాక్షసులు భయపడి లంకలోకి పారిపోయారు.\nధూమ్రాక్షుడు చచ్చినట్టు విని రావణు డికి అమిత కోపం వచ్చింది. అతను వజ్రదంష్ట్రు డనే వాణ్ణి చూసి, \"నువు వెంటనే వెళ్ళి, రాము, సుగ్రీవుణ్ణి, అందరు వానరులనూ చంపిరా ! \" అన్నాడు.\nవజ్రదంష్ట్రుడు మాయలు నేర్చినవాడు. అతను సైన్యాన్ని తీసుకుని కవచం ధరించి, ధనుర్బాణాలు తీసుకుని, రధం మీద యుద్ధానికి బయలుదేరాడు. అతని వెంట మంచి మంచి అస్త్రాలు ధరించిన రాక్షసవీరులు బయలుదేరారు.\nవజ్రదంష్ట్రుడి రాక్షస సేనలు లంకా నగరపు దక్షిణద్వారం కుండా బయటికి వచ్చాయి. ఆ ద్వారాన్ని ముట్టడించినది అంగదుడు. వానరరాక్షసుల మధ్య భయంకరమైన యుద్ధం జరిగింది. ఆ యుద్ధంలో రాక్షసులు అనేకమంది వానరులను చంపటం చూసి అంగదుడు మండిపడి, దారుణంగా రాక్షసవధ సాగిం చాడు. అతని దెబ్బలకు అందుబాటులోకి వచ్చిన రాక్షసుల తలలు ఒక్కొక్క దెబ్బకే పగిలిపోయాయి.\nఅంగదుడి దెబ్బకు తట్టుకోలేక రాక్షస బలాలు చిందర వందర కావటం చూసి వజ్రదంష్ట్రుడికి కోపం వచ్చింది. అతను వానరసేన మీద బాణవర్షం కురిపిం చాడు. చివరకు అంగదుడూ, వజ్ర దంష్ట్రుడూ ఒకరి నొకరు ఎదుర్కొనటం జరిగింది. వారి మధ్య జరిగిన ద్వంద్వ యుద్ధంలో అంగదుడు వజ్రదంష్ట్రుడి రధాన్ని ఒక శిలతో ధ్వంసం చేశాడు.\nవజ్రదంష్ట్రుడు గద తీసుకుని నేల పైకి దూకి, వెంటనే కొంతసేపు మూర్ఛ పోయాడు.\nమూర్ఛ నుంచి బయటపడుతూనే వజ్రదంష్ట్రుడు తన ఎదురుగా నిలిచి ఉన్న అంగదుడి రొమ్ము కేసి గద విసిరాడు. అటు తరువాత ఇద్దరూ ముష్టియుద్ధానికి దిగారు. ఇద్దరూ చాలాసేపు పోరాడి, అలసిపోయి మోకాళ్ళ మీద కూర్చుని ఉన్న సమయంలో అంగదుడు అకస్మాత్తుగాలేచి, వజ్రదంష్ట్రుడి తలను ఖడ్గంతో ఖండించాడు. వానరులు సంతోషించారు.\nవజ్రదంష్ట్రుడు చచ్చినట్టు విని రావణుడు అకంపనుణ్ణి సేనతో సహా యుద్ధానికి పంపాడు. ఆ ప్రకారమే అకంపనుడు మంచి రధం మీద, సేనను వెంటబెట్టు కుని బయలుదేరాడు.\nమళ్ళీ రాక్షసులకూ, వానరులకూ తీవ్ర మైన యుద్ధం జరిగింది. రెండు పక్షాలా అనేకమంది చచ్చారు. కుముదుడూ, నలుడూ, మైందుడూ, ద్వివిదుడూ అనే వానరవీరులు విజృంభించి రాక్షసులను చంపసాగారు.\nఅకంపనుడు ఆ వానర వీరులను గమనించి, తన రధాన్ని వారివైపు తోలిం చాడు. అకంపనుడి ముందు వానరులు నిలవలేక పోవటం చూసి, హనుమంతుడు ముందుకు వచ్చాడు. అకంపనుడు హనుమంతుడి పైన బాణవర్షం కురిపించాడు.\nహనుమంతుడు ఆ బాణాలను లక్ష్యపెట్టక గట్టిగా సింహనాదం చేసి, భూమి అదిరే లాగ కాలుతాటిస్తూ, ఒక పెద్ద శిల తీసుకుని, అకంపనుడి మీదికి వెళ్ళాడు.\nకాని అకంపనుడు తన బాణాలతో హనుమంతుడి చేతిలోని శిలను తుంపులు తుంపులు చేశాడు. హనుమంతుడు ఒక మద్దిచెట్టును పెకలించి, దానితో ఆకంపనుడి నెత్తి మీద కొట్టాడు. ఆ దెబ్బతో అకంపనుడు చచ్చిపడిపోయాడు.\nరాక్షసులు ఇది చూసి భయపడి, తమ చేతుల్లోని ఆయుధాలు అక్కడే పారేసి, లంకలోకి పారిపోయారు.\nఅకంపనుణ్ణి చంపినందుకు హను మంతుణ్ణి వానరవీరులు ఎంతగానో ప్రశంసించారు. హనుమంతుడు వాళ్ళను అభినందించాడు. వానరులు రాక్షసుల గుండెలు అదిరేటట్టు సింహనాదాలు చేశారు.\nఅకంపనుడు చచ్చాడని విని రావణుడు కొంచెంసేపు విచారించి, మంత్రులతో సంప్రతించి, తన సేనావ్యూహాలను పరీ క్షించటానికి లంక అంతా తిరిగాడు. లంక అంతటా రాక్షసుల జెండాలు ఎగురు తున్నాయి. నగరం చుట్టూ వానరసేనలు ముట్టడివేసి ఉన్నాయి.\nరావణుడు సభా భవనానికి తిరిగి వచ్చి, ప్రహస్తుణ్ణి చూసి, \"శత్రుసైన్యాలు వచ్చి మన నగరాన్ని ముట్టడిస్తే, దాన్ని విడిపించటానికి ఇతరులు చేసే ప్రయత్నం నిరర్థకమని తోస్తుంది. ఆ పని చెయ్యగల వాళ్ళం నేనూ, కుంభకర్ణుడూ, నువూ, ఇంద్రజత్తూ, నికుంభుడూ మాత్రమే. నువు తగిన సేనను వెంట తీసుకుపోయి. వానర సేనను జయించిరా.\" అన్నాడు.\nఅందుకు ప్రహస్తుడు ఇలా అన్నాడు: \n\" ఇది ముందు చర్చించిన సంగతే గద! దీన్ని గురించి మనకు మనస్పర్థ కూడా వచ్చింది. సీతను రాముడుకి ఇచ్చెయ్యటం క్షేమమని నాకు తెలిసినదే, లేకపోతే యుద్ధం తప్పదన్న సంగతి కూడా ముందే తెలుసు. అయితే నీకు ఇష్టమైన పని చేయటానికి నేను ఎప్పుడూ సిద్ధమే. నీ కోసం యుద్ధంలో ప్రాణాలు కూడా విడుస్తాను.\"\nఇలా అని, సేనానాయకుడైన ప్రహస్తుడు పెద్ద సేనను బయలుదేర తీయమని సేనాధ్యక్షులకు ఉత్తరువు ఇచ్చాడు. రాక్షస వీరులు విజయం కోరి హెూమాలు చేసి, బ్రాహ్మణులను అర్చించి, యుద్ధానికి కదిలారు. ప్రహస్తుడు భేరీ మోగించి, గుర్రాలు పూన్చిన రథం మీద బయలు దేరాడు. అతని వెంట అతని నలుగురు మంత్రులూ, నరాంతకుడూ, కుంభ హనుడూ, మహానాదుడూ, సమున్నతుడూ అనేవాళ్ళు బయలుదేరారు.\nరాముడు ప్రహస్తుడు రావటం చూసి విభీషణుడితో, “ఆ వచ్చేరాక్షసుడు చాలా పరాక్రమవంతుడు లాగా కనబడతాడు. ఎవరతను?\" అన్నాడు.\n\" అతను రావణుడి సేనానాయకుడు; ప్రహస్తుడు. రావణుడి సేనలో మూడో వంతు ఇతని కింద ఉంటుంది. ఇతను అస్త్రాలు తెలిసినవాడు. పరాక్రమ వంతుడుగా ప్రసిద్ధి కలవాడు,'' అని విభీషణుడు రాముడికి చెప్పాడు.",
            "book_page_end": 52,
            "ఆఁ! ఇక చెప్పండి.": null
        },
        {
            "title": "అమరవాణి",
            "book_page_start": 53,
            "pdf_page_start": 61,
            "pdf_page_end": 61,
            "author": "చందమామ బృందం",
            "genre": "సుభాషితాలు",
            "moral": "మూర్ఖులతో స్నేహం కన్నా పండితులతో విరోధం మేలు. పరుల సహాయంతో ఉన్నత పదవికి వచ్చిన నీచుణ్ణి భరించడం కష్టం.",
            "keywords": [
                "జ్ఞానం",
                "నీతి",
                "మూర్ఖుడు",
                "పండితుడు",
                "స్నేహం"
            ],
            "characters": [],
            "locations": [],
            "content": "వరం పర్వతదుర్గేషు భ్రాన్తం వనచరైః సహ,\nన మూర్ఖజనసంపర్కః సురేన్ద్ర భవనేష్వ పి.\n[మూర్ఖజనుల మధ్య సంపదలలో ఓలలాడేకన్న, పర్వతారణ్య ప్రాంతాల, వన్యమృగాలతో కలిసి జీవించటం మేలు.]\nహరేః పదాహతిః శ్లాఘ్యా న శ్లాఘ్యం ఖరరోహణమ్,\nస్పర్ధాపి విదుషా యుక్తా న యుక్తా మూర్ఖమిత్రతా.\n[ గాడిద మీద ఊరేగేదానికన్న, మహావిష్ణువు చేత తన్నులు తినటం ఏ విధంగా ఉత్తమమో, అదే విధంగా మూర్ఖులతో స్నేహం కన్న, పండితులలో విరోధం మేలు.]\nఅన్యస్మాల్లబ్ధపదః ప్రాయో నీచోపి దుఃసహెూ భవతి,\nరవిరపి న దహతి తాదృగ్ యాదృగ్ అయం దహాతి వాలుకానికరః.\n[ స్వశక్తి వల్ల కాక, పరుల సహాయంతో ఉన్నత పదవికి వచ్చిన నీచుణ్ణి సహించటం కష్టం. సూర్యుని వేడికన్న, నూర్యకిరణాల వల్ల వేడిఎక్కిన ఇసుకను భరించటం కష్టంగదా!]\nమేలు – కీడు",
            "book_page_end": 53,
            "ఆఁ! ఇక చెప్పండి.": null
        }
    ],
    "statistics": {
        "total_stories": 12,
        "author_counts": {
            "చందమామ బృందం": 4,
            "నారెడ్డి నాగిరెడ్డి": 1,
            "వీరేపల్లి జయరాంరెడ్డి": 1,
            "ఏ. సి. సర్కార్, ఐంద్రజాలికుడు": 1,
            "ఎమ్. వి. వి. సత్యనారాయణ": 1,
            "వసుంధర": 1,
            "ఎం. కామేశ్వరరావు": 1,
            "కూరపాటి జగన్నాధం": 1,
            "ఎం. ముంతాజ్ బేగం": 1
        },
        "genre_counts": {
            "ప్రేమ కథ": 1,
            "ఫాంటసీ, సాహసం": 1,
            "బేతాళ కథ": 1,
            "నీతి కథ": 3,
            "ప్రేమ కథ, సాహసం": 1,
            "సాంఘికం, నీతి కథ": 1,
            "హాస్యం": 1,
            "రాజసభ, నీతి కథ": 1,
            "పౌరాణికం": 1,
            "సుభాషితాలు": 1
        }
    }
}