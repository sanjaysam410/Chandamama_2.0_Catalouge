{
    "book_id": "చందమామ_1976_12",
    "stories": [
        {
            "title": "చిత్ర నెషాలు",
            "book_page_start": 42,
            "pdf_page_start": 9,
            "pdf_page_end": 11,
            "author": "చందమామ బృందం",
            "genre": "జానపద కథ",
            "moral": "కేవలం అదృష్టం కన్నా, కష్టపడి చేసిన కృషి గొప్ప సంపదకు మార్గం చూపుతుంది. నిజమైన సంపద ఇతరులతో పంచుకోగలిగినప్పుడే ఉపయోగం.",
            "keywords": [
                "కృషి",
                "అదృష్టం",
                "ధనం",
                "సంపద",
                "వర్తకుడు"
            ],
            "characters": [
                "సోమిలకుడు",
                "కర్త",
                "కర్మ",
                "ధనగుప్తుడు",
                "భుక్తధనుడు"
            ],
            "locations": [
                "వర్థమానపురము"
            ],
            "content": "సోమిలకుడు తన ఊరికి బయలు పక్కల పెరిగే దర్భలను తెచ్చి, వాటితో\nదేరాడు. సూర్యాస్తమయం అయేసరికి\nఆ పాత మర్రిచెట్టే అతనికి ఎదట కనిపిం\nచింది. తన దుస్థితి గురించి ఆలోచిస్తూ\nఅతను మగతలో పడిపోయి, కలగన్నాడు.\nఆ కలలో అతనికి, ఆఇద్దరు మనుషులూ\nకనిపించారు. అందులో ఒకడు “ఓకర్తా,\nసోమిలకుడికి అయిదు వందల బంగారు\nకాసులు ఎందుకిచ్చావు?'' అన్నాడు.\nదానికి రెండోవాడు, \"ఓ కర్మా, అతని\nకృషికి తగినఫలితం ఇయ్యటం నాధర్మం.\nకావాలంటే నువు తీసేసుకో.\" అన్నాడు.\nఈ మాటలు వింటూనే సోమిలకుడు\nతన సంచీ చూసుకుని, డబ్బు పోయినట్టు\nగ్రహించి, \"ఈ చిల్లి గవ్వ చెయ్యని\nబతుకు దేనికి? ఈ మర్రిచెట్టుకే ఉరి\nవేసుకుంటాను,'' అనుకున్నాడు. ఆ చుట్టు తాడు పేని దానికి ఉచ్చు అమర్చి,\nఉచ్చు మెడకు తగిలించుకుని, దూక\nబోతూండగా ఆకాశంలో ఒక దివ్య\nస్వరూపుడు ప్రత్యక్షమై, \"సోమిలకుడా,\nఅఘాయిత్యం చెయ్యకు. నీ బంగారాన్ని\nతీసుకుపొమ్మన్న కర్తను కర్మను ఎదిరించి నువు చేసిన కృషికి\nసంతోషించాను. ఏం వరం కావాలో\nకోరుకో.\" అన్నాడు.\nసోమిలకుడు, \"అలా అయితే నాకు\nఅపారమైన సంపద ప్రసాదించు, ’”\nఅన్నాడు.\n\" మిత్రమా, నీకు తిండీ, బట్టా తప్ప\nప్రాప్తం లేనప్పుడు అపారమైన సంపద\nఎలా అనుభవిస్తావు ? అని కర్త\nఅడిగాడు.\n\"అయినా నాకు సంపద ప్రసాదించు,\"\nఅన్నాడు సోమిలకుడు.\n“సరే. నువు వర్ధమాన పురానికి మళ్ళీ\nవెళ్ళు, అక్కడ ధనగుప్తుడూ, భుక్త\nధనుడూ అనే ఇద్దరు వర్తకులున్నారు.\nవారిలో ఎవరిలాగా ఉండగోరుతావో చెప్పు.\nనీ కోరిక తీర్చుతాను.\" అని ఆకాశంలోని\nదివ్యపురుషుడు అంతర్ధానమయాడు.\nసోమిలకుడు వర్థమానపురానికి తిరిగీ\nవెళ్ళాడు. అతి కష్టం మీద అతనికి\nధనగుప్తుడి ఇల్లు ఎక్కడ ఉన్నది తెలి\nసింది. ధనగుప్తుడు ఎవరో చాలా మందికి\nతెలియదు. ఎందు చేతనంటే అతను\nదానధర్మాల కిందగాని, వినోదాలకు గాని, అనవసర వస్తువులు కొనటానికి గాని\nచిల్లిగవ్వ ఖర్చు చేసినవాడుకాడు.\nసోమిలకుడు వెళ్ళి అరుగు మీద\nకూర్చున్నాడు. అది భోజనాల వేళ.\nధనగుప్తుడు లోపల లేడు. అతని భార్యా.\nపిల్లలూ వచ్చి సోమిలకుణ్ణి వెళ్ళ\nగొట్టటానికి ప్రయత్నించారు. అయితే\nసోమిలకుడు కదలక, “నేను సంధ్యవేళ\nవచ్చిన అతిథిని. నాకు భోజనం పెట్టటం\nమీ విధ్యుక్తధర్మం,\" అన్నాడు.\nకొంత ఘర్షణ జరిగిన మీదట\nసోమిలకుడికి అమిత హీనమైన భోజనం\nలభించింది. అలసి ఉన్న సోమిలకుడికి\nత్వరలోనే నిద్ర పట్టింది. కలలో ఆ ఇద్దరు\nవ్యక్తులూ రహస్యంగా మాట్లాడుకున్నారు.\n\" ఓ కర్తా, పాపం ధనగుప్తుడికి\nఈ భోజనం ఖర్చు ఎందుకు కలిగించావు ?\nఇది చాలా అనుచితం,' అన్నాడు ఒకడు.\n\" ఓ కర్మా, అది నా తప్పు కాదు.\nఈ అదనపు ఖర్చు సరిచేసే భారం నీది,\"\nఅన్నాడు రెండోవాడు.\nసోమిలకుడు నిద్రలేచి, కొద్ది క్షణాల\nకల్లా ధనగుప్తుడు ఇంటికి తిరిగి రావటం\nచూశాడు. ఎవరికో భోజనం పెట్టిన\nసంగతి వినగానే ధనగుప్తుడికి గుండె\nఅవిసిపోయింది. అతనికి అపరిమితమైన\nఆగ్రహం కలిగి, నిద్ర పట్టలేదు. తెల్లవారు\nఝామున అతనికి భేదులు ప్రారంభ\nమయాయి. ఇదంతా కళ్లారా చూసి సోమిల\nకుడు భుక్తధనుడి ఇంటిని వెతుక్కుంటూ\nబయలుదేరాడు. అతనికి శ్రమలేకుండా\nఇల్లు దొరికింది. ఎందుకంటే, అందరూ\nఅతని ఇల్లు ఎరుగుదురు.\nభుక్తధనుడు సోమిలకుణ్ణి వాకిలి\nవద్ద చూస్తూనే ఆదరంగా పిలిచి,\nగౌరవించి, అతని చేత చక్కగా స్నానం\nచేయించి, కొత్త బట్టలిచ్చి, భోజనంపెట్టి,\nరాత్రి పడుకోవటానికి మంచి పక్క\nఇచ్చాడు. మంచి సుఖనిద్రలో ఉన్న\nసోమిలకుడికి\nఆ ఇద్దరు మనుషులూ\nరహస్యంగా మాట్లాడుకోవటం వినబడింది.\n“ ఓ కర్తా, సోమిలకుడి ఆతిథ్యం\nనిమిత్తం భుక్తధనుడి చేత చాలా డబ్బు\nఖర్చు చేయించావు. రేపటి ఖర్చుకు\nఅతని దగ్గిర చిల్లిగవ్వలేదు. పైపెచ్చు\nఇతను ఖర్చు చేసిన డబ్బు మరొక\nవర్తకుడిది. రేపటి విషయం ఏం చెయ్య\nదలిచావు ? \" అని అడిగాడు ఒకడు.\n\" ఓ కర్మా, రేపు తెల్లవారుతూనే\nరాజు పంపిన మనిషి భుక్తధనుడికి\nఅనేక బహుమానాలూ, బోలెడంత డబ్బూ\nతెచ్చి ఇస్తాడు,\" అన్నాడు రెండోవాడు.\nఇదంతా విన్న సోమిలకుడు తెల్లవారు\nతూనే రాజుగారి మనిషి బహుమానాలతో\nరావటం చూశాడు. \" ఈ భుక్తధనుడి\nవద్ద నిధులు లేకపోయినా, ఇద్దరిలో\nఇతనే చాలా మెరుగు. కోట్లున్నప్పటికీ\nధనగుప్తుడు నీచుడు. తాను అనుభ\nవించి, ఇతరులకు దానం చెయ్యగలిగి\nనప్పుడే ధనం వల్ల ఉపయోగం,'”\nఅనుకున్నాడతను.\nఅతను కర్తతో, \" భగవాన్, నాకు\nభుక్తధనుడి సంపదలాటిది ఇయ్యి. ధన\nగుప్తుడి ఐశ్వర్యం నాకు అవసరం లేదు,\"\nఅన్నాడు.\nకర్త అతనికి తరగని సంపద ఇచ్చాడు.\nసోమిలకుడు తన ఇంటికి తిరిగివచ్చి,\nధారాళంగా ఖర్చు చేస్తూ, తన భార్యతో\nసుఖంగా జీవించాడు.",
            "book_page_end": 44
        },
        {
            "title": "ప్రపంచపు వింతలు : 180. ప్రాచీన ప్రాణి అవశేషాలు",
            "book_page_start": 11,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "N/A",
            "keywords": [
                "ప్రాచీన ప్రాణులు",
                "శిలాజాలు",
                "ఖడ్గమృగాలు",
                "మంగోలియా",
                "భూమి చరిత్ర"
            ],
            "characters": [],
            "locations": [
                "మంగోలియా",
                "భూమి"
            ],
            "content": "అనేక కోట్ల ఏళ్ళక్రితం భూమి మీద రాక్షన ప్రమాణాలు గల బల్లులూ, ఏనుగులూ, ఖడ్గమృగాలూ\nమొదలైనవి ఉండేవి. కాలక్రమాన ఆ ప్రాణిజాతులు అంతరించి, వాటి అస్థికలు శిలీభూతం\nఅయాయి. మంగోలియాలో కొన్ని ప్రాంతాల నేలకు ఆరడుగుల లోతున ఈ ప్రాణుల “ ఫాసిల్ ”\nఎముకలు దొరుకుతున్నాయి. ముఖ్యంగా నదులు నేలను కోసినచోట్ల, ఆ నదులు వట్టిపోయిన\nఅనంతరం భూమిని తవ్వకుండానే ఈ ఎముకలు దొరుకుతున్నాయి. బొమ్మలో కనిపించే ఫాసిల్\nఎముకలు రాక్షసి ఖడ్గమృగానివి.",
            "book_page_end": 11
        },
        {
            "title": "మాయాసరోవరం",
            "book_page_start": 12,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "సాహస కథ",
            "moral": "శక్తిని, ధైర్యాన్ని అపాయాన్ని ఎదుర్కోవడానికి ఉపయోగించాలి, తొందరపాటు పనికిరాదు.",
            "keywords": [
                "జయశీలుడు",
                "సిద్ధసాధకుడు",
                "మకరకేతు",
                "జలగ్రహం",
                "మాయాశక్తి"
            ],
            "characters": [
                "జయశీలుడు",
                "సిద్ధసాధకుడు",
                "మకరకేతు",
                "జలగ్రహం",
                "పెద్దపులి"
            ],
            "locations": [
                "కొండచెరువు",
                "జలపాతం",
                "నది"
            ],
            "content": "[ ఆశ్వికభటుల ద్వారా జయశీలుడికి, మంత్రి ధర్మమిత్రుడు కొండచెరువు దగ్గిర విడిది\nచేసినట్టు తెలిసింది. మకరకేతును అతడు అక్కడికి తీసుకు వెళ్ళాడు. తనకెలాగూ చావు\nతప్పదని భయపడిన మకరకేతు, జలగ్రహానికి నీరు పెట్టే నెపంమీద, దాన్ని కొండచెరువు\nలోకి తీసుకుపోయి, జయశీలుడూ, సిద్ధసాధకులతో పాటు నీళ్లలో మునిగాడు. తరవాత — ]\nజలగ్రహం హఠాత్తుగా నీట మునగటమే\nగాక, నీటి అడుగున వేగంగా కదలటంతో,\nజయశీలుడకీ, సిద్ధసాధకుడికీ, దానిమీది\nనుంచి పైకి తేలే అవకాశం లేకుండా\nపోయింది. ఆ ఇద్దరూ తమకు ఏం\nగండం సంప్రాప్తింఛిందను కున్నారు.\nసిద్ధసాధకుడు, తనకు చావు సమీపించిం\nదని, “ జై, మహాకాళా!\" అంటూ తను\nఆరాధించే దైవాన్ని తలుచుకున్నాడు.\nఆ కేక జయశీలుడికి స్పష్టంగా విని\nపించింది. తన ముందున్న మకరకేతు\nకూడా కనిపిస్తున్నాడు! అంటే నీటి\nఅడుగున తను చూడగలుగుతున్నాడు;\nధ్వనులు వినగలుగుతున్నాడు. ఏమిటీ\nచిత్రం?\nజయశీలుడు మతిపోయిన వాడిలా\nచప్పున మకరకేతు భుజం పట్టుకుని,\n\"ఒరే. దుర్మార్గుడా! నువ్వు చేసిన\nపనేమిటి? నిన్ను కావాలంటే ఎప్పుడో\nప్రాణాలు తీసివుండేవాళ్ళం. అయినా\nఅలా చేయలేదు. అందుకు ప్రతిఫలంగా\nమమ్మల్ని నీటముంచి చంపదలిచావా?\"\nఅని అడిగాడు.\nఆ ప్రశ్నకు మకరకేతు బిగ్గరగా\nనవ్వి, '\" అబ్బా!\" అంటూ పొట్టపట్టు\nకుని, \" జయశీలా, నీ కేమన్నా మతి\nచాంచల్యం కలగలేదు గదా? మనం\nయిప్పుడు తాడిప్రమాణంగల చెరువు నీటి\nఅడుగున వున్నాం. మామూలుగా మనిషి\nఅయినవాడు యింతలోతు నీటి అడుగున\nగాలి పీల్చగలడా? మాట్లాడగలడా ?\nచూడగలడా? అని ప్రశ్నించాడు.\n\" ఆవును, జయశీలా, ఏమిటీ వింత!\nఇదంతా ఆ మహాకాళుడి దయ,\" అంటూ\nసిద్ధసాధకుడు చుట్టూ కలయచూశాడు.\nఆ కొండ చెరువు అడుగున వున్న\nఅనేక నీటిప్రాణులు వాళ్ళపక్కనుంచే\nఈదుకుపోతున్నవి. వాటిలో పెద్ద పెద్ద\nచేపలు, మొసళ్ళు, పొడవాటి సర్పాలు-\nఅనేక జంతువులు వాళ్ళకంట\nబడినై. జలగ్రహం మాత్రం తల ఎత్తి\nసూటిగా ముందుకు దూసుకుపోతున్నది.\nఎదురుగా ఒక చోట నీటి అడుగున వున్న\nపెద్ద కొండగుహలోంచి, నీరు మహా\nవేగంగా, ఉరవడితో వచ్చి పడుతున్నది.\nమకరకేతు, “ జలగ్రహా ! \" అని ఒక\nసారి తన వాహనాన్ని హెచ్చరించి,\n\"జయశీలా, సిద్ధసాధకా! మాట్టాడ రేం,\nఆలోచిస్తున్నారా ? నీటి అడుగున వుండీ,\nమీ యిద్దరూ ప్రాణాలతో వుండటానికి\nకారణం అర్ధమైందా?\" అన్నాడు.\nజయశీలుడు కత్తి దూసి, '' ఆఁ, అర్థ\nమైంది! నిన్నూ, నీ జలగ్రహాన్నీ అంటి\nపెట్టుకు వున్నంత వరకూ, మాబోటి\nమనుషులక్కూడా నీటిలో గాలి పీల్చుతూ\nబతగ్గలిగిన శక్తి వుంటుందన్న మాట! ”\nఅన్నాడు.\n“బాగా గ్రహించావు ! మరి కత్తి దూశా\nవెందుకు? \" అన్నాడు మకరకేతు.\n'“ నీ తల నరకటానికి! ముందు జల\nగ్రహాన్ని నీటిపైకి తీసుకుపోతావా, లేదా?\"\nఅన్నాడు జయశీలుడు.\nసిద్ధసాధకుడు తన చేతిలోవున్న\nశూలాన్ని ఎత్తి, \"జై, మహాకాళా! నీటి\nఅడుగున మహాకాళుడికి, ఏ ప్రాణినీ\nబలియిచ్చిన భక్తుడు యీనాటివరకూ\nలోకంలో వుంటాడనుకోను. ఆ మహదవ\nకాశాన్ని నాక్కలిగించు, జయశీలా ! \"\nఅంటూ, శూలాన్ని మకరకేతు పీకకు\nఆనించాడు.\nమకరకేతు నవ్వబోయి, శూలం మొన\nగుచ్చుకోవటంతో, చేత్తో దాన్ని కాస్త\nపక్కకు నెట్టి, \"మహావీరుడికీ, మహా\nభక్తుడికీ — ఇద్దరికీ మతులు\nకాలుడి పోయినై. నేను ఏ పరిస్థితుల్లోనూ జల\nగ్రహాన్ని నీటిపైకి నడిపి, తిరిగి మీకు\nబందీని కాను. బహుశా, మీ ఆజ్ఞ పాటించ\nనందుకు మీరు, నా తల నరుకుతారు.\nఆ మరుక్షణం మీ ఇద్దరికీ నీటిలో\nబతగ్గలిగిన శక్తి పోయింది. నలభై యాభై\nఅడుగుల లోతున్న యీ నీటి అడుగు\nనుంచి మీరు ప్రాణాలతో పైకి తేలలేరు.\nబహుశా, ఆ తేలేవి మీ యిద్దరి శవాలు\nమాత్రమే!\" అన్నాడు.\nజయశీలుడికీ, సిద్ధసాధకుడికీ అతడి\nమాటల్లోని సత్యం అర్ధంకాగానే, యిప్పుడు\nతాము మకరకేతుడికి బందీలమన్న\nవాస్తవం తెలిసి, భయంకలిగింది. కాని,\nచేయగలిగిందేమీ లేదు. జలగ్రహం కొండ\nగుహ లోంచి వేగంగా బయిటికి వస్తున్న\nనీటి కేసి పోసాగింది.\n\" మకరకేతా ! మా ఇద్దర్నీ బందీలుగా\nపట్టుకుని ఎక్కడికీ తీసుకుపోతున్నావు?\"\nఅని అడిగాడు జయశీలుడు.\nమకరకేతు జవాబు చెప్పబోయేంతలో\nఒక పెద్ద మొసలి, ఒక చేపను తరుము\nకుంటూ వాళ్ళకేసి వచ్చింది. జయశీలుడు\nకత్తి దూసి మొసలిని పొడవబోయేంతలో\nమకరకేతు దానితోక పట్టుకుని కిందికీ\nమీదికీ గట్టిగా ఊపి, దూరంగా విసిరివేసి,\n''జయశీలా, మీ యిద్దరూ నాకు బందీలు\nకారు; నేనూ మీకు బందీని కాను. అదుగో,\nఆ కనబడే గుహ నీటినుంచి జలగ్రహం\nపోయి, కొండ మీది జలాశయం చేర\nగానే అక్కణ్ణించి మీ దారిన మీరు\nపోవచ్చు,\" అన్నాడు.\nమకరకేతు మాట ముగించే లోపలే\nజలగ్రహం గుహ నీటిలో ప్రవేశించింది.\nఇప్పుడు అంతా చీకటి. జయశీలుడు\nతాను ఏనుగు మీది నుంచి జారి, నీటిలో\nపడి కొట్టుకుపోకుండా, మకరకేతు నడుం\nపట్టుకున్నాడు. సిద్ధసాధకుడు, \" హాఁ,\nమహాకాళా, నువ్వే రక్ష!\" అంటూ\nజయశీలుడి నడుం ఒడిసి పట్టుకున్నాడు.\nనాలుగైదు క్షణాల కాలం గడిచీ గడవక\nముందే జలగ్రహం కొండ మీది జలాశ\nయాన్ని చేరింది. మకరకేతు ఆజ్ఞాపించ\nగానే అది అక్కడ నీటిమీదికి తేలి,\nతొండం ఎత్తి పెద్దగా ఘీంకరించింది.\nజయశీలుడూ, సిద్ధసాధకుడూ ఒకసారి\nగట్టిగా గాలి పిల్చుకుని ప్రాణాలతో\nబయటపడినందుకు సంతోషిస్తూ చుట్టూ\nకలయజూశారు. చుట్టూ ఎత్తుగా వున్న\nకొండ: మధ్య వున్న పల్లంలో నీరు. ఆ\nనీటిలోంచి ఒక పాయ కొండకు మరో వైపు\nనుంచి, వేగంగా ప్రవహించి పోతున్నది.\nఇదంతా చూసిన జయశీలుడికి చప్పున\nఒక అనుమానం వచ్చింది. మకరకేతు\nమధ్య మధ్య, ' సరోవరేశ్వరా ! ' అంటూ\nఅరుస్తూండేవాడు. ఆ సరోవరం యిదేనా?\nఅతన నే సరోవరేశ్వరుడు యిక్కడే\nవుంటాడా ?\nజ య శీ లు డు యీ ప్రశ్న అడిగి\nనప్పుడు మకరకేతు తల అడ్డంగా తిప్పి,\n\"జయశీలా ! నీ ఊహ తప్పు. మా రాజు\nసరోవరేశ్వరుడుండే, మాయా స రో వరం\nయిది కాదు. దాన్ని చూసిన మానవ\nమాత్రులెవరూ ప్రాణాలతో యీ నాటి\nవరకూ, ఆ ప్రాంతాలను వదిలి రాలేదు,\"\nఅన్నాడు.\n\" అయితే మ మ్మ ల్ని అక్కడికి\nతీసుకుపోతున్నావా ? \" అని అడిగాడు\nజయశీలుడు.\nమకరకేతు నుంచి అవునన్న జవాబు\nవస్తే, అతణ్ణి శూలంతో పొడిచి\nచంపేందుకు సిద్ధసాధకుడు వెనకనుంచి\nఅతడి వీపుకు శూలాన్ని గురిచేశాడు.\nమ క ర కే తు అంతా గమనించీ\nఏమాత్రం తొణక్కుండా, \" మీ యిద్దరిదీ\nతొందరపాటు స్వభావం. అరణ్యంలో\nఅనవసరంగా నన్ను పట్టుకుని, యింత\nగొడవకూ కారణం అయినవాళ్ళు మీరు!\nడొక్కలో వున్న కత్తికి తోడు, ఆ బోయ\nవాడి చేత భుజంలో బాణం కూడా\nకొట్టించారు. మీకు ఈత వచ్చుగదా?\nఅంత రాకపోతే, కొండ మీది చెట్లూ అవీ\nనీటి వేగానికి కొట్టుకువస్తున్నవి. వాటిల్లో దేన్నయినా పట్టుకుని ప్రాణాలు కాపాడు\nకోండి.\" అని తృటికాలం ఆగి, ''జల\nగ్రహా!\" అంటూ కేకపెట్టాడు.\nజయశీలుడు రానున్న ప్రమాదాన్ని\nగుర్తించి, సిద్ధసాధకుణ్ణి హెచ్చరించాడు.\nఏనుగు నీట మునుగుతూండగానే ఇద్దరూ\nచప్పున ఎగిరి ఈదుకుంటూ పోయి,\nనీటి వాలున పడి వస్తున్న ఒక పెద్ద\nచెట్టును పట్టుకున్నారు. వాళ్ళు నీట\nపడి లేస్తూ, దాని కొమ్మల మీదికి పోయే\nసరికి, చెట్టు బోదె మీద బోర్లా పడుకుని,\nముందు కాళ్ళతో విరిగిన కొమ్మలను\nపట్టుకుని వున్న ఒక పెద్దపులి కంట\nబడింది.\nవాళ్ళు పెద్దపులినీ, పులి వాళ్ళనూ\nఒకేసారి చూడటం జరిగింది. పులి\nచర్రున వెనక కాళ్ళమీద లేచి, పెద్దగా\nఅరుస్తూ కొంచెం దగ్గిరలో వున్న సిద్ధ\nసాధకుడి మీదికి దూకబోయేదానిలా\nతోక ఆడించింది. సాధకుడు తన చేతిలోని\nశూలం ఎత్తబోయేంతలో జయశీలుడు\nఅతణ్ణి వారించి, సాధకా, జాగ్రత్త!\nఅదీ మనలాగే నీటబడి ప్రాణం కాపాడు\nకునేందుకు యీ చెట్టుమీద చేరింది.\nశూలంతో పొడిచావో, మీద పడాలని\nచూస్తుంది. మీ ఇద్దరి కుమ్ములాటల్లో\nచెట్టు నీళ్ళల్లో మునిగిందంటే, అందరికీ\nనీటి గండమే!\" అన్నాడు.\n\" అదీ నిజమే, కాని యీ రెచ్చి\nపోయిన పులి! \" అంటూ సిద్ధసాధకుడు\nశూలాల్ని గురి చేసి, దాని ముఖం కేసి\nతీవ్రంగా చూస్తూ, \"జయశీలా, నేను\nతల తిప్పితే పులి మీద పడుతుందేమో!\nవిన్నావా ? ఈ నీరు దాపులనే ఎక్కడో\nదిగువనున్న పల్లంలోనికి, జలపాతంలా\nపడుతున్నట్టున్నది.\" అన్నాడు.\nజయశీలుడు ఆశ్చర్యం, భయం\nసమ్మిళితమైన గొంతుతో, \" సాధ కా,\nమనం జలపాతపు నీటిలో చిక్కుకుని,\nఇంత ఎత్తునుంచి ఎక్కడో కిందికి\nపడబోతున్నాం. ఇంకొక రెండూ, మూడు\nవందల గజాల దూరం, అంతే!\" అన్నాడు.\nసిద్ధసాధకుడు భయవిహ్వలుడైపోయి,\nమనం కిందపడి నజ్జునజ్జయిపోక\nముందే చెట్టును వదిలితే?\" అన్నాడు.\n“చెట్టు ఆధారంవల్ల మనం బతికే\nఅవకాశం వున్నది, వదలకు!\" అన్నాడు\nజయశీలుడు.\nఅంతలో పెద్దపులి పెద్దగా గాండ్రించి,\nసిద్ధసాధకుడి మీదికి దూకబోయింది.\nఆ సరికి నీటి వేగం హెచ్చి. చెట్టు\nజుయ్ఁ అంటూ పోయి జలపాతంలో\nచిక్కి, దాదాపు రెండువందల అడుగుల\nఎత్తునుంచి, నీటితోపాటు కిందవున్న\nపల్లంలోకి పడింది.\nతాము పట్టుకుని వున్న చెట్టు నీటిలో\nమునుగుతూ, తేలుతూ జలపాతం వెంట\nకిందికి పడుతూండగా, ఇవి తమకీ\nలోకంలో ఆఖరి క్షణాలనుకుంటూ\nజయశీలుడూ, సిద్ధసాధకుడూ గట్టిగా\nకళ్ళు మూసుకున్నారు. జలపాతం పడే\nచోట చిన్నా పెద్ద అనేకమైన కొండ\nరాళ్ళున్నవి. చెట్టు మధ్య భాగం అలాంటి\nకొండరాయి మీద పడి చెట్టు రెండుగా\nవిరిగింది. ఒక భాగం మీద జయశీలుడూ,\nరెండవ భాగం మీద సిద్ధసాధకుడూ,\nపులీ వున్నారు.\nకొంత సేపటికి జయశీలుడు కళ్ళు\nతెరిచి చూశాడు. అతడిప్పుడు నీటి\nఅంచున వున్నాడు. నడుమునుంచి దిగువ భాగం నీటితో తడుస్తున్నది. తల\nమాత్రం కొంచెం మిట్టప్రదేశాన వున్నది.\nదూరంగా జలపాతం ధ్వని వినిపిస్తున్నది.\nనేను బతికే వున్నానన్నమాట!\nకాళ్ళూ, చేతులూ సరీగా వున్నట్టా.\nవిరిగినట్టా?\" అనుకుంటూ జయశీలుడు\nపక్కకు కదిలాడు. కుడి మోచేయి బాగా\nనొప్పి పెట్టింది. నిదానంగా కాళ్ళను\nకదిలించి చూశాడు; కొంచెం బాధ\nకలిగింది.\n'\" అదృష్టవంతుణ్ణి! అంత ఎత్తునుంచి\nపడి ప్రాణాలు పోగొట్టుకోకపోవటమేగాక,\nకాళ్ళూ, చేతులూ విరక్కుండా బయట\nపడ్డాను.'\" అనుకుంటూ జయశీలుడు లేచి\nనిలబడి, కాళ్ళకూ, చేతులకూ తగిలిన\nచిన్న చిన్న గాయాల కేసి ఒకసారి\nచూసుకుని ఒరలో కత్తిని సవిరించు\nకుని, హఠాత్తుగా సిద్ధసాధకుడు జ్ఞాపకం\nరాగా, \" సాధకుడెక్కడ?\" అంటూ\nప్రవాహం కేసి చూశాడు.\nప్రవాహం మధ్య అక్కడక్కడా\nచిన్నా, పెద్ద గండ రాళ్ళు చాలా వున్నవి.\nజయశీలుడు జలపాతం వెంట కిందపడిన\nచెట్టు భాగం, రెండు పెద్దరాళ్ళ మధ్య\nచిక్కుకుని వున్నది. కొంచెం దిగువగా\nవిరిగిన రెండవ భాగం ఒడ్డుకుపట్టి\nవున్నది. కాని, సిద్ధసాధకుడు మాత్రం\nకనిపించలేదు.\n\"సాధకుడు దురదృష్టవంతుడు!\nజలపాతంలోంచి కిందపడుతూనే,\nఏరాయికో కొట్టుకుని చనిపోయి వుంటాడు.\nశవం నదీ ప్రవాహంతో కొట్టుకుపోయి\nవుంటుంది,'\" అనుకున్నాడు జయశీలుడు.\nవెంటనే అతడికి ఎన్నో రోజులుగా\nతనకు మిత్రుడై కష్టాల్లో భాగం పంచు\nకున్న సాధకుడి మీద ఎంతో జాలి\nకలిగింది. సాధకుడి శవం నీళ్ళల్లో నాని,\nఏ మొసళ్ళకో ఆహారం కాకముందే,\nదాన్ని వెతికి పట్టుకుని, తగిన విధంగా\nదహన సంస్కారం చేయాలనుకున్నాడు\nజయశీలుడు.\nఅతడు చప్పున కదిలి నది ఒడ్డున\nఅల్లిబిల్లిగా పెరిగిన చిన్న చిన్న పొదల\nమధ్యగా దారి చేసుకుంటూ కొంతదూరం\nపోయేసరికి, హఠాత్తుగా పెద్దపులి అరుపు\nవినిపించింది. జయశీలుడికి జలపాతంలో\nచిక్కుకున్న పులి గుర్తుకువచ్చింది.\n\"సాధకుడు పులికి ఆహారం కాలేదు\nగదా? \" అనుకుంటూ జయశీలుడు\nచప్పున కత్తి దూసి, ఆ ధ్వని వచ్చిన\nవైపుకు గబగబా నడిచాడు.\nఒకచోట సిద్ధసాధకుదు కదలా\nమెదలక నీటి ఒడ్డున పడివున్నాడు.\nవెనక కాళ్ళు రెండూ రాళ్ళ దెబ్బలకు\nవిరిగిపోయిన పులి చిన్నగా గాండ్రిస్తూ,\nముందు కాళ్లమీద పాకుతూ, సాధకుణ్ణి\nసమీపిస్తున్నది.",
            "book_page_end": 19
        },
        {
            "title": "బేతాళ కథలు - మాయాసుధీరుడు",
            "book_page_start": 21,
            "pdf_page_start": 21,
            "pdf_page_end": 24,
            "author": "నారెడ్డి నాగిరెడ్డి",
            "genre": "బేతాళ కథ",
            "moral": "అలౌకిక మానవాతీత శక్తుల కంటే, లౌకిక జీవితంలో రాణించే మానవశక్తియే ముఖ్యమైనది.",
            "keywords": [
                "మైత్రేయుడు",
                "మాయాశక్తి",
                "రాజద్రోహం",
                "సుధీరుడు",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "సుధీరుడు",
                "మైత్రేయుడు",
                "వీరదాసు",
                "మాయాసుధీరుడు"
            ],
            "locations": [
                "ఉజ్జయిని",
                "శ్మశానం",
                "హిమాలయాలు"
            ],
            "content": "పట్టువదలని విక్రమారుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు \" రాజా,\nనీ ఆశయం తేలికగా సిద్ధించక పోవ\nటానికి కారణం నీకు మానవాతీత శక్తులు\nలేకపోవటమే ననుకున్నట్టయితే అది\nభ్రమ అనుకో. అతీత శక్తులతో ఆశయ\nసిద్ధి జరగదనటానికి నీకు మైత్రేయుడి\nకథ చెబుతాను, శ్రమతెలియకుండా\nవిను,” అంటూ ఇలా చెప్పసాగాడు:\nఉజ్జయినీ నగరంలో సుధీరు డనే రాజు\nపాలించే కాలంలో అతని ఆస్థానంలో\nవీరదాసు అనే గొప్ప శిల్పి ఉండేవాడు.\nమైత్రేయుడని అతనికి ఒక తమ్ముడు\nఉండేవాడు. ఈ మైత్రేయుడు హిమా\nలయాలలో చాలాకాలం తిరిగి, అనేక\nమంది యోగసిద్ధిగల వారికి సేవచేసి,\nఒక అద్భుతశక్తి సంపాదించుకుని\nవచ్చాడు. అతను సంపాదించిన అపూర్వ\nశక్తి ఏ మంటే శిల్పాలకు ప్రాణం\nపొయ్యటం.\nమైత్రేయుడు తన అద్భుతశక్తిని\nరాజు ఎదట ప్రదర్శించ గోరి, తన అన్న\nచేత రెండు స్త్రీ మూర్తులను తయారు\nచేయించి, నిండు సభలో ఆ రెండు\nస్త్రీ విగ్రహాలకూ ప్రాణం పోశాడు. అది\nచూసి, రాజుతోబాటు సభలోని వారంతా\nదిగ్భ్రామ చెందారు. సుధీరమహారాజు\nమైత్రేయుణ్ణి ఎంతగానో మెచ్చుకుని,\nఅతణ్ణి తన ఆస్థానంలో ఉండి పొమ్మని\nకోరాడు. మైత్రేయుడు అందుకు సమ్మ\nతించాడు.\nకాలక్రమాన సుధీరుడికీ, మైత్రేయుడికీ\nగాఢమైన స్నేహం ఏర్పడింది. ఒక సారి\nసుధీరుడికి తన ప్రతిరూపాన్ని సజీవంగా\nచూడాలన్న కోరిక కలిగింది. అతను\nతన కోరికను మైత్రేయుడికి తెలిపితే,\nమైత్రేయుడు అతని కోరిక తీర్చటానికి\nసమ్మతించాడు.\nమైత్రేయుడు తన అన్న వీరదాసు చేత\nసుధీరుడి ప్రతిమ రాతిలో నిర్దుష్టంగా\nతయారుచేయించి, దానికి తన ఇంటనే\nప్రాణం పోసి, అర్ధరాత్రివేళ ఆ మాయా\nసుధీరుణ్ణి వెంట బెట్టుకుని రాజభవనానికి\nబయలుదేరాడు.\nఅన్నిదేశాల రాజ ధానులలో లాగే\nఉజ్జయినిలో కూడా శత్రుగూఢచారులు\nఉండేవారు. మాయాసుధీరుణ్ణి చూసి\nరాజే అనుకుని కొందరు శత్రుగూఢ\nచారులు అతని పైనపడి చంపి, పారి\nపోయారు. తెల్లవారే సరికల్లా, రాజును\nఎవరో హత్యచేశారన్న వార్త నగరమంతా\nపొక్కింది.\nఅయితే హత్య అయినది మాయా\nసుధీరుడనీ, అసలు సుధీరుడు కాడనీ\nప్రకటన జరిగింది. ప్రజలు తృప్తి పడ్డారు.\nకాని రాజ్యంలోని దుష్టశక్తులు ఆ సంఘట\nనను అలా\nపో నియ్య లేదు. హత్య\nఅయినది రాజేననీ, రాజునంటూ వ్యవహ\nరిస్తున్నదే మాయాసుధీరుడనీ ఆ మాయా\nసుధీరుణ్ణి అడ్డం పెట్టుకుని మైత్రేయుడే\nరాజ్యం పాలిస్తున్నాడనీ ద్రోహులు వదంతి\nపుట్టించారు. రాజుకూ, మైత్రేయుడికీగల\nగాఢమైన స్నేహం మూలంగా ఈ వదంతి\nప్రజలకు నమ్మదగినదిగా కనబడింది.\nమామూలు జనం ఈమాట నమ్మటంలో\nవింతలేదు; అంతఃపురంలో రాణుల\nదగ్గిర నుంచీ, దాసదాసీ జనాలదాకా\nఅందరూ సుధీరుడు మాయాసుధీరుడేమో\nనన్న సంశయంతో బాధపడసాగారు.\nతన పరిస్థితి ఎలా పరిణమించినదీ\nసుధీరుడు సులువుగానే గ్రహించి చాలా\nబాధపడ్డాడు. ఈ సమస్యకు పరిష్కారం\nఉన్నట్టు అతనికి తోచలేదు. అందుచేత\nఅతను మైత్రేయుణ్ణి ఏదన్నా పరిష్కార\nమార్గం చూడమన్నాడు. మైత్రేయుడు\nకూడా ఈ విషయం ఆలో చిస్తూనే\nఉన్నాడు. అతనికి ఒకే ఒక ఉపాయం\nతోచింది.\nమైత్రేయుడు తన అన్న చేత తనలాటి\nవిగ్రహం తయారు చేయించి, దానికి\nప్రాణం పోసి, ఆ నకిలీ మైత్రేయుణ్ణి\nవెంట బెట్టుకుని, ఒక రాత్రి రహస్యంగా\nరాజు వద్దకు వెళ్ళాడు.\nసుధీరుడు ఇద్దరు మైత్రేయులను\nచూసి నిర్ఘాంతపోయి, \" మీలో అసలు\nమైత్రేయుడెవరు? నాకు అంతుబట్టకుండా\nఉన్నది,\" అన్నాడు.\nమహారాజా, నేను అసలు మైత్రే\nయుణ్ణి. ఇతను నకిలీ మైత్రేయుడు. మీరు\nనిండు కొలువులో ఈ నకిలీ మైత్రేయుడి\nమీద రాజద్రోహనేరం మోపి, ఉరితీయిం\nచండి. పరిస్థితి చక్కబడుతుంది,\"\nఅన్నాడు మైత్రేయుడు.\n\" మరి నీ సంగతి? అని సుధీరుడు\nఅడిగాడు.\n\"నేను ఎవరికంటా పడకుండా\nహిమాలయాలకు తిరిగి పోయి, అజ్ఞాత\nజీవితం గడుపుతాను. మీ మీద ప్రజ\nలందరికీ ఏర్పడిన అనుమానం తొలగి\nపోతుంది,” అన్నాడు మైత్రేయుడు.\nఆ రాత్రే మైత్రేయుడు రాజు వద్ద\nసెలవు పుచ్చుకుని హిమాలయాలకు వెళ్లి\nపోయాడు. మర్నాడు ఉదయం సుధీరుడు\nనిండు సభలో నకిలీ మైత్రేయుడి మీద\nరాజద్రోహ నేరం మోపి, ఉరిశిక్షవిధిం\nచాడు. నకిలీ మైత్రేయుణ్ణి ఉరితీసి\nనప్పుడు చూడటానికి ప్రజలు వేల\nసంఖ్యలో వధ్యస్థానానికి వచ్చారు. రాజు\nనని చెప్పుకుంటున్న వాడు మాయా\nసుధీరుడు కాడని అందరికీ నమ్మకం\nకుదిరింది.\nబేతాళుడు ఈ కథ చెప్పి, \" మైత్రే\nయుడు చేసిన పని సరి అయినదే నన\nటానికి సందేహం లేదు. కాని అతనిలో\nఉండిన అతీతశక్తి అలాటి దుష్ఫలితాలు\nఇయ్యటానికీ, చివరకు అతను జీవన్మృ\nతుడుగా హిమాలయాలలో జీవితం గడప\nవలసి రావటానికీ కారణం ఏమిటి?\nఈ సందేహానికి సమాధానం తెలిసి కూడా\nచెప్పకపోయావో నీ తల పగిలిపోతుంది,”\nఅన్నాడు.\nదానికి విక్రమార్కుడు, ''అలౌకిక\nమానవాతీత శక్తులు 'లౌకిక జీవితానికి\nఎలా పనికివస్తాయో ఎవరూ చెప్పలేరు.\nవాటిఫలితాల మీద మనుషులకు ఎలాటి\nఅధికారమూ ఉండదు. విగ్రహాలకు\nప్రాణం పోయటం మాత్రమే తెలిసిన\nమైత్రేయుడు లౌకిక జీవితంలో రాణించే\nఅర్హతగలవాడని చెప్పటానికి లేదు.\nఅతనికి ఊరూ పేరూ లేని బతుకుతప్ప\nమరొకటి ఉండటానికి వీల్లేదు. ఆ సంగతి\nఅతని అసాధారణ శక్తి చాటున వెంటనే\nస్పష్టంకాలేదు. ఆ శక్తివల్ల దుష్ఫలితాలు\nకలిగి నాకనే అది స్పష్టమైంది.\nమైత్రేయుడు. హిమాలయాలకు తిరిగి\nపోవటం చాలా సహజం,” అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు.",
            "book_page_end": 24
        },
        {
            "title": "ఎక్కువ ప్రియమైనది",
            "book_page_start": 25,
            "pdf_page_start": 25,
            "pdf_page_end": 25,
            "author": "యామినీ సరస్వతి",
            "genre": "హాస్యం",
            "moral": "తెలివైన మాటలతో కష్టాన్ని కూడా ఆనందంగా మార్చవచ్చు.",
            "keywords": [
                "కవి",
                "చంద్రసేనుడు",
                "శివశర్మ",
                "హాస్యం",
                "వసంతనవరాత్రులు"
            ],
            "characters": [
                "చంద్రసేనుడు (రాజు)",
                "శివశర్మ (కవి)"
            ],
            "locations": [
                "ఇంద్రసేన నగరం",
                "రాజసభ"
            ],
            "content": "ఇంద్రసేన నగరాన్ని చంద్రసేనుడు పాలించేకాలంలో శివశర్మ అనే సమర్ధుడైన కవి ఆస్థాన\nకవిగా ఉండేవాడు.\nఆ రాజ్యంలో వసంతనవరాత్రులు ఘనంగా జరిగేవి. దేశదేశాల నుంచీ కవులూ,\nగాయకులూ, కళాకారులూ ఇంద్రసేననగరానికి వచ్చి, తమ కళాప్రావీణ్యం ప్రదర్శించి,\nసన్మానాలు పొందేవారు. ఒక ఏడు ఈ సన్మానాలు పూర్తి ఆయాయి. శివశర్మ కూడా గొప్ప\nసన్మానం పొందాడు.\nఈ తంతు ముగియగానే వచ్చిన బ్రాహ్మణుల కందరికీ సంతర్పణా, దొడ్డిసంభావనా\nజరుగుతున్నది. శివశర్మ అక్కడికి వెళ్ళాడు. సంభావన జరిగేచోట తొక్కిడి జాస్తిగా ఉన్నది.\nతోసుకువచ్చే బ్రాహ్మణులను అదుపులో ఉంచలేక రాజభటులు సతమతమవుతున్నారు.\nఆ తొక్కిడిలో శివశర్మ బురదనేల మీద కాలుజారి పడ్డాడు. ఒళ్ళంతా బురద అయింది.\nమేడ మీదినుంచి చూస్తున్న రాజుగారు శివశర్మను పిలిపించి, \"ఏమిటిది?” అని\nఅడిగాడు. దానికి శివశర్మ ఈ శ్లోకం చెప్పాడు :\n“ క్షుత్తుృ డాశాః కుటుంబిన్యో మయి జీవతి నాన్యగాః,\nతాసా మంత్యా ప్రియతమా తస్యా శృంగారచేష్టితమ్.”\n[ నాకు ఆకలీ, దప్పీ, ఆశా అని ముగ్గురు భార్యలున్నారు. వారిలో మూడవ ఆమె నాకు\nఎక్కువ ప్రియమైనది. ఇది ఆమె చేసిన శృంగార చేష్ట.]",
            "book_page_end": 25
        },
        {
            "title": "వ్యాపారం",
            "book_page_start": 26,
            "pdf_page_start": 26,
            "pdf_page_end": 30,
            "author": "ఏ. సి. సర్కార్, ఐంద్రజాలికుడు",
            "genre": "సామాజిక కథ",
            "moral": "మూఢ నమ్మకాల కంటే శాస్త్రీయ దృక్పథం, పరిశోధన మరియు విజ్ఞానం మెరుగైన వ్యాపారానికి, జీవితానికి దారితీస్తుంది.",
            "keywords": [
                "కోడిగుడ్లు",
                "వ్యాపారం",
                "పిశాచాలు",
                "మూఢ విశ్వాసం",
                "శంకర్",
                "ఇంద్రజాలం"
            ],
            "characters": [
                "దీనానాథ్",
                "శంకర్",
                "భూతవైద్యుడు",
                "గ్రామస్థులు"
            ],
            "locations": [
                "గీతాపురం",
                "పట్టణం"
            ],
            "content": "గీతాపురం కోడిగుడ్లకు ఎంతో ప్రసిద్ధి.\nఆ గ్రామంలో చాలామంది రైతులు వ్యవ\nసాయంతోబాటు కోళ్ళ పెంపకం కూడా\nచేసి, అదనంగా రాబడి సంపాదించేవారు.\nగుడ్లు పెద్దవిగానూ, రుచిగానూ ఉండి,\nమంచి రాబడినిచ్చేవి.\nఅయితే ఆకస్మికంగా కోళ్ళు అధిక\nసంఖ్యలో చావటం ఆరంభమై, త్వరలోనే\nగ్రామంలో ఒక్క కోడి కూడా లేకుండా\nపోయింది. దీనానాథ్ అనేవాడి పెంప\nకంలో వున్న అయిదువందల కోళ్ళలో\nఒక్కటీ దక్కలేదు.\n“ఇదేదో గాలిచేష్ట. మన కోళ్ళను\nపిశాచాలు పట్టుకుపోయాయి. ఆ పిశాచా\nలను మారణహోమం చేస్తేగాని మన\nకోళ్ళు బతకవు. లేకపోతే మన కోళ్ళ\nగతే మనకూ పట్టుతుంది,\" అన్నాడు\nదీనానాథ్.\nఈ మాట మిగిలిన రైతులకు సబబుగా\nతోచింది. పక్కగ్రామంలో ఒక భూత\nవైద్యుడున్నాడు. అందరూకలిసి చందాలు\nవేసుకుని, ఆ భూతవైద్యుణ్ణి పిలిపించి,\nపిశాచాల బెడద వదిలించుకోవటానికి\nనిర్ణయం జరిగింది,\nఒక శనివారం సాయంత్రం భూత\nవైద్యుడు తన శిష్యులతో సహా వచ్చి,\nపిశాచాలను వదలగొట్టే తంతు అంతా\nజరిపి, గ్రామస్థులు పెట్టిన భోజనం\nదండిగా మెక్కి, డబ్బు కూడా దండిగానే\nపుచ్చుకుని, \" ఇక మీకు పిశాచాల పీడ\nవుండదు,” అని వెళ్ళిపోయాడు.\nఇక భయంలేదనుకుని గ్రామంలోని\nరైతులు మళ్ళీ కోళ్ళుకొని, కోడిగుడ్ల\nవ్యాపారం తిరిగి ప్రారంభించారు. కాని\nవారం తిరిగేలోపల, రోగాలతో కోళ్ళన్నీ\nచచ్చాయి.\n\"ఎందుకొచ్చిన కోళ్ళవ్యాపారంరా? కోడిగుడ్డు ఏరూపంలోనూ ప్రత్యక్షం\nమన వ్యవసాయమేదో మనం చూసు కాలేదు.\nకుందాం. మనకేదో తిరుగులేని శాపం\nతగిలింది.” అన్నాడు దీనానాథ్ మిగిలిన\nరైతులతో.\nఆ విధంగా గీతాపురపు కోడిగుడ్లు\nమచ్చుకైనా కనిపించకుండా పోయాయి.\nరైతులు తమ విశ్రాంతి కాలంలో గోళ్ళు\nగిల్లుకుంటూ కూర్చున్నారు.\nగీతాపురానికి చెందిన ఒక భూస్వామి\nకొడుకు శంకర్, శలవులకు ఇంటికి\nవచ్చాడు. కిందటి సారి అతను ఇంటికి\nవచ్చినప్పుడు ఏపూటా గుడ్డులేకుండా\nభోజనం చెయ్యలేదు. ఈసారి మూడు\nరోజులు గడిచినా అతని భోజనంలో అతను వాళ్ళ అమ్మను అడిగితే, శాపం\nతగిలీంది, పిశాచాలు ఆవహించీ కోళ్ళన్నీ\nచచ్చాయని చెప్పింది. కోడి గుడ్ల\nవ్యాపారం గ్రామంలోని రైతులకు ఎంతగా\nలాభించినదీ శంకర్ ఎరుగును. అతను\nగ్రామంలో ఎలాగైనా కోడిగుడ్ల వ్యాపారం\nపునఃప్రతిష్ఠ చెయ్యాలనుకున్నాడు. అసలే\nదేశంలో ఆహారకొరత చాలా హెచ్చుగా\nఉన్నది. మాంసకృత్తుల మాట చెప్పనే\nఅవసరం లేదు. అందుచేత ఆహారోత్పత్తి\nమందగించ నియ్యరాదు.\nమర్నాడు ఉదయమే శంకర్ దీనానాథ్\nఇంటికి వెళ్ళి, కోళ్ళు ఏదో అంటువ్యాధి\nసోకి చచ్చాయిగాని, శాపాలూ, పిశాచాలూ\nఏమీ కాదని అతనికి నచ్చజెప్పటానికి\nఎంతగానో ప్రయత్నించాడు. కాని రైతుల\nమూఢ విశ్వాసాలూ, నమ్మకాలూ ఒకంతట\nవదిలేవి కావు.\nబస్తీలో ఉంటూ తాను నేర్చుకున్న\nఇంద్రజాలం ప్రయోగించి, ప్రజల మూఢ\nవిశ్వాసాన్ని జయించాలని శంకర్ నిశ్చ\nయించాడు.\nఅతను గ్రామస్ధులతో, \"నేను ఎక్కువ\nకాలం పట్టణంలో ఉంటాను గద,\nఅక్షడ దేవాలయాలలో గొప్ప బైరాగులూ,\nసిద్ధులూ ఉంటారు. మా నాన్న ఊరి\nవిశేషాలు రాస్తూ మీకు జరిగిన అన్యాయం\nగురించి కూడా నాకు రాశాడు. అప్పుడు\nనేనొక సిద్ధుడి వద్దకు వెళ్ళి, ఆయన\nదర్శనం చేసుకొని విషయమం తా\nచెప్పాను. ఆయన పేరు గంభీరానంద\nమహారాజ్. ఆయన నాకు ఒక తాయెత్తు\nప్రసాదించి, కోడిగుడ్ల మీద దానికి అద్భుత\nమైన ప్రభావం ఉంటుందని చెప్పాడు.\nదాని ప్రభావం మీరు కూడా చూడవచ్చు.\nమీకు నమ్మకం కలగటానికి నేనే కోళ్ళ\nవ్యాపారం ప్రారంభించి, శాపాన్ని ఎలా\nతప్పించుకో వచ్చునో చూపుతాను.\nతాయెత్తు ప్రభావం ఎప్పుడు చూపమం\nటారు? \" అన్నాడు.\n\"రేపు మధ్యాన్నం దాటినాక ఇక్కడే\nమా ఇంట్లోనే చూపించు. చూడటానికి\nరైతులందర్నీ పిలుస్తాను.\" అన్నాడు\nదీనానాథ్.\nమర్నాడు అపరాహం శంకర్ దీనానాథ్\nఇంటికి వెళ్ళాడు. అక్కడ చాలా మంది\nగ్రామస్థులు చేరి ఉన్నారు. శంకర్ తన\nజేబు నుంచి ఒక రాగిరేకు తాయెత్తు తీసి,\nఎత్తు పీట మీద ఉంచాడు. తరవాత\nఅతను ఇంకో జేబు నుంచి చేతిరుమాలు\nతీసి, ఎడమ అరిచేతి మీద పరిచి, కుడి\nచేత్తో జేబు నుంచి ఒక కోడిగుడ్డు తీసి\nఎడమ అరిచేతిలో ఉంచి, దాన్ని చేతి\nరుమాలులో కప్పాడు. తరవాత అతను\nతాయెత్తు తీసుకుని, దాన్ని కుడిచేత్తో\nచేతిరుమాలు లోపల ప్రవేశపెట్టి, దాంతో\nఏదో చేసి తిరిగి తాయెత్తును బయటికి\nతీశాడు. అతను కొద్దిక్షణాలు ఆగి, చేతి\nరుమాలు కొసలు తొలగించాడు. అతని\nఎడమచేతిలో రెండు గుడ్లు ఉండటం\nచూసి, ఆశ్చర్యంతో గ్రామస్థుల కళ్ళు\nవెళ్ళుకొచ్చాయి!\nశంకర్ రెండు గుడ్లనూ చేతి గుడ్డలో\nచుట్టి జేబులో పెట్టుకుని, తాయెత్తును\nతీసి కళ్ళకద్దుకుని, ఎర్రదారంతో తన\nజబ్బకు కట్టుకున్నాడు.\nముందుగా అతను పట్నానికి వెళ్ళి\nప్రభుత్వ పశుపోషణశాఖ అధికారులతో\nమాట్లాడి, కోళ్ళనిపుణుల సలహా, సహ\nకారాలుపొంది, కోళ్ళ పెంకం మీద పుస్త\nకాలూ, మందులూ, వగయిరా కొన్నాడు.\nవాటిని వాడే పద్ధతి నేర్చుకున్నాడు.\nరెండు రోజులలో అతను ఎన్నోవిషయాలు\nతెలుసుకుని, దీనానాథ్ ఇంట ప్రదర్శన\nచేసేలోపల గుడ్లను రెట్టింపు చేసేవైనం\nకూడా తెలుసుకున్నాడు.\nఒక పెద్దగుడ్డు గుల్లను సంపాదించి\nదాన్ని నిలువుగా రెండు సమభాగాలుగా\nకొయ్యాలి. సగం గుల్లలో చిన్నకోడి\nగుడ్డు సులువుగా ఇముడుతుంది. ఇలా\nఇమిడ్చిన గుడ్డును శంకర్ ప్రదర్శనకు\nఉపయోగించాడు. అతను ప్రేక్షకులకు\nగుల్ల పై భాగం మాత్రమే చూపి, చేతిగుడ్డ\nచాటున చిన్నగుడ్డును గుల్ల నుంచి వేరు\nచేశాడు. కొంతదూరం నుంచి చూసే\nవారికి గుల్లకూడా పూర్తి గుడ్డులాగే కన\nబడుతుంది.\nతన ఇంద్రజాలం పారగానే శంకర్\nమిగిలిన కార్యక్రమం చేపట్టాడు. అతను\nకొన్ని కోళ్ళను కొని పెంచనారంభించాడు.\nప్రభుత్వం వారు సరఫరా చేసే మేలు\nరకం ఆహారం వాటికి పెట్టాడు. అంటు\nవ్యాధులు సోకకుండా వాటికి సూది\nమందులూ అవీ ఇచ్చాడు. కోళ్ళు బాగా\nపెరిగి, పెద్ద పెద్ద గుడ్లుపెట్టాయి. ఒక్క\nకోడి కూడా చావలేదు. గ్రామస్థులు రోజూ\nవచ్చి అతని కోళ్ళ పరిశ్రమను చూసి\nపోయేవారు. మూడువారాలు ముగిసే\nసరికి శంకర్ కోళ్లవ్యాపారం అద్భుతంగా\nరూపొందింది.\n\" అంతా నా తాయెత్తు చలవ, దీనూ\nమామా ! తాయెత్తు పై ఎత్తున కాపాడింది.\nప్రత్యేకమైన ఆహారం కోళ్ళను బలవ\nపెట్టింది. ఇంజెక్షన్లు పుష్టినిచ్చాయి.\nమీ రేమీ భయపడవద్దు. మళ్ళీ కోళ్ళ\nవ్యవసాయం సాగించి, గీతాపురం కోడి\nగుడ్లను మళ్ళీ అమ్మకానికి పెట్టండి.\nసిద్ధులవారి నడిగి ఇంకా తాయెత్తులు\nతెస్తాను. నేనిక్కడ ఉన్నన్నాళ్ళూ\nనా తాయెత్తు ఉండనే ఉంటుంది. ప్రతి\nరోజూ ప్రతి ఇంటికీ వచ్చి, మీ కోళ్ళకు\nఅపాయం లేకుండా చూస్తాను,'\" అన్నాడు\nశంకర్.\nశంకర్ ఇచ్చిన ఫ్రోత్సాహంతో రైతులు\nకొత్తగా కోళ్ళు కొన్నారు. శంకర్ వాటికి\nకావలిసిన ఆ హా ర మూ, మందులూ\nఏర్పాటు చేశాడు. వాటిని తానే స్వయంగా\nఇచ్చాడు. కోళ్ళు ఏపుగా పెరిగి, పెద్ద పెద్ద\nగుడ్లుపెట్టాయి. మళ్ళీ గీతాపురం కోడి\nగుడ్లు మార్కెట్లోకి విరివిగా వచ్చాయి.\nరైతులు లో గడకన్న బాగా సంపా\nదించారు.\nతరవాత శంకర్ పశుపోషణలో ప్రత్యేక\nశిక్షణపొంది, తన గ్రామానికి తిరిగి\nవచ్చి అక్కడ ఉండే కోళ్ళ వ్యవ\nసాయాన్ని కనిపెట్టి ఉన్నాడు.",
            "book_page_end": 30
        },
        {
            "title": "బతకనేర్చినవాడు",
            "book_page_start": 31,
            "pdf_page_start": 31,
            "pdf_page_end": 36,
            "author": "ఎం. వి. వి. సత్యనారాయణ",
            "genre": "హాస్యం",
            "moral": "తెలివైన వాడు ఏ పరిస్థితుల్లోనైనా లంచం తీసుకునే మార్గాలను కనుగొనగలడు. ఇతరుల బలహీనతలను తెలుసుకుంటే అది సంపాదనకు ఉపయోగపడుతుంది.",
            "keywords": [
                "ధర్మయ్య",
                "చంద్రవర్మ",
                "లంచం",
                "బుద్ధి కుశలత",
                "గూఢచారి"
            ],
            "characters": [
                "చంద్రవర్మ (రాజు)",
                "ధర్మయ్య",
                "రెండో భటుడు",
                "సైన్యాధికారి",
                "సైన్యాధికారి భార్య",
                "యువకులు"
            ],
            "locations": [
                "చంద్రవర్మ రాజ్యం",
                "రాజభవనం",
                "దివాణం"
            ],
            "content": "చంద్రవర్మ పాలించే రాజ్యంలో ఆయన\nసభామండపాన్ని ధర్మయ్య అనేవాడు\nకావలి కాసేవాడు. చంద్రవర్మ ఒకసారి\nఅటుగా వచ్చి, ధర్మయ్యతో, \"నీ ఒక్క\nడికీ పని ఎక్కువై ఉంటుంది. మరొక\nభటుణ్ణి నీకు తోడుగా నియమిస్తాను.\"\nఅన్నాడు.\nఅక్కర్లేదు, ప్రభూ ! \" అని ధర్మయ్య\nఅనేలోపుగా రాజు కదిలి వెళ్ళిపోయాడు.\nధర్మయ్య తనకు తోడు అవసరం\nలేదనుకోవటానికి కారణం ఉన్నది. రాజ\nదర్శనం కోరివచ్చే వాళ్ళదగ్గిర ధర్మయ్య\nలంచాలు బాగా రాబట్టేవాడు. డబ్బు\nఇచ్చుకోలేని వాళ్ళనుంచి కాయో, కూరో\nవసూలు చేసేవాడు. తనకు తోడుగా\nమరొకడు వస్తే వాడు లంచంలో భాగం\nఅడగవచ్చు. లేదా తనమీద రాజుగారికి\nచెప్పవచ్చు.\nమర్నాడు ధర్మయ్యకు తోడుగా మరొక\nకాపలావాడు వచ్చాడు. రాజదర్శనం\nకోసం వచ్చేవాళ్ళను ధర్మయ్య అవతలికి\nతీసుకుపోయి తన మామూలు వసూలు\nచేసుకున్నాడు. ఇది చూసి రెండోభటుడు\nరాజుతో చెబుతానని ధర్మయ్యను బెదిరిం\nచాడు. ధర్మయ్య తన సంపాదనలో\nవాడికి వాటా ఇస్తానన్నాడు. వాడు ఒప్పుకో\nలేదు. వాడు నిజాయితీపరుడు. అదీగాక,\nధర్మయ్య లంచాలు గుంజుతున్నాడని\nపసిగట్టే రాజు వాణ్ణి అదనంగా నియ\nమించాడు.\nతన తోటిభటుడు తనతో సహకరించడని\nరూఢి చేసుకుని, ధర్మయ్య రాజదర్శనం\nచేసుకోవటానికి వచ్చేవారితో, \" చూడండి.\nధర్మప్రభువులు! నేను మీ దగ్గిర లంచం\nపట్టినట్టు వీడు రాజుగారితో చెబుతాడట.\nఅతనే మిమ్మల్ని లంచం అడిగినట్టు నేను\nఫిర్యాదు చేస్తాను. మీరు సాక్ష్యం ఉంటారు\nగదా? \" అన్నాడు.\nధర్మయ్య అక్కడ ఇరవై సంవత్స\nరాలుగా పాతుకుపోయిని మనిషి. పైగా,\nడబ్బు తిన్నప్పటికీ, అందరి పనులూ ఏదో\nరకంగా సానుకూలపరిచేవాడు. అతను\nఆస్ధానంలో లేకపోతే, తమ అవసరాలు\nతెలిసి, తమ పనులు చేసిపెట్టేవాడు\nదొరక్కపోవచ్చు. ఈ ఉద్దేశంతో ఆ వచ్చిన\nవాళ్ళు ధర్మయ్య పక్షాన సాక్ష్యం చెబుతా\nమన్నారు. దాంతో రెండోభటుడి ఆట\nకట్టింది. పైపెచ్చు, ధర్మయ్య వాడి మీద\nరాజుతో ఫిర్యాదు చెయ్యకుండా ఉండ\nగలందులకు రెండోభటుడు తన\nజీతంలో అయిదోవంతు ధర్మయ్యకు\nఇచ్చుకోవలసి వచ్చింది !\nరెండు నెలలు గడిచాయి. తన భర్త\nపూర్తిజీతం ఇంట్లో ఇవ్వడంలేదంటూ\nరెండోభటుడి భార్య రాజుతో విన్నవించు\nకున్నది. రాజు విచారించి అసలు సంగతి\nతెలుసుకుని, ధర్మయ్యను దివాణంలో\nగంటలుకొట్టే పనికి మార్చాడు.\nరాజుగారి కార్యాలయాల్లో పనిచేసే\nఉద్యోగస్తులను ధర్మయ్య కలిసి, కార్యాల\nయాలలో వాళ్ళు పనిచేసే కాలం త్వరగా\nగడిచేటట్టుచేస్తాననీ, అందుకుగాను తనకు\nకొంతలాభం కలిగించమనీ అన్నాడు. పని\nభారం ఎక్కువగా ఉన్న ఉద్యోగులు చాలా\nమంది అందుకు ఒప్పుకున్నారు. వాళ్ళే\nమిగిలినవారిచేత కూడా ఒప్పించారు.\nఅది మొదలు ఉద్యోగులు కార్యాలయం\nపని పూర్తిచేసేటప్పటికి ఇంకా చాలా\nపొద్దు ఉండసాగింది.\nనెలలు గడుస్తున్నాయి. ధర్మయ్య\nక్రమంగా కుబేరుడవుతున్నాడు. అతను\nనగరం మధ్యలో చక్కని స్థలం కొని,\nఅందులో పెద్దభవనం కట్టించుకున్నాడు.\nఒకనాడు చంద్రవర్మతో ఆయన భార్య,\nపగలు చాలా త్వరగా గడుస్తున్నదనీ,\nసాయంకాలాలు ఎంతకీ గడవడంలేదనీ,\nతనకు ఇదంతా అయోమయంగా ఉన్నదనీ\nఅన్నది. చంద్రవర్మకు కూడా లీలగా\nఅలాటి అనుమానమే కలిగి ఉండటంచేత,\nఆయన మర్నాడు తన అంతఃపురంలోని\nఇసుకగడియారం వద్ద కాపువేసుకుని\nకూర్చున్నాడు.\nకార్యాలయాలలో పని ప్రారంభించే\nదాకా ధర్మయ్య కొట్టే గంటలు గడియారం\nచూపే కాలం ప్రకారమే ఉన్నాయి. కాని\nఆ తరవాత ఇసుకగడియారంలో గంట\nపూర్తికాకుండానే ధర్మయ్య గంటకొడుతూ\nవచ్చాడు. సాయంకాలం కార్యాలయాలలో\nపని అయిపోయేవేళకు ఒకగంట తేడా\nవచ్చింది. అంటే కార్యాలయాల పని\nముగించవలసినదానికి ఒకగంట ముందు\nగానే ముగుస్తున్నదన్నమాట !\nచంద్రవర్మ ధర్మయ్యను సభకు\nరప్పించి, విచారణ జరిపి, అతను ఉద్యో\nగస్తుల నుంచి లంచాలు వసూలు చేసినట్టు\nరుజువు చేశాడు. అయితే ఎన్నో ఏళ్ళుగా\nకొలువుచేస్తున్న ధర్మయ్యను నిరుద్యోగి\nచెయ్యడం రాజుకు సమ్మతంకాలేదు.\nఅతన్ని ఎవరైనా కఠినుడైన అధికారి వద్ద\nఉద్యోగానికి వేస్తే అతని ఆట కట్టవుతుం\nదనుకున్నాడు రాజు.\nచంద్రవర్మ వద్ద ఉండే సైన్యాధికారి\nకర్కోటకుడని ప్రతీతి. ఆయనకు సేవ\nకుడుగా ధర్మయ్య నియమించబడ్డాడు.\nఈ కొత్త ఉద్యోగంలో ధర్మయ్య నిజాయితీ\nగానే ఉంటూ, తన పనులు జాగ్రత్తగా\nచేసుకుపోయాడు.\nఒకనాడు సాయంత్రం ధర్మయ్య\nతోటలో మొక్కలకు నీళ్ళు పోస్తున్నాడు.\nతోటవేపు ఉన్న గదిలో సైన్యాధికారీ,\nఆయనభార్యా ఏదోమాట్లాడుకుంటున్నారు.\nమామూలు సంభాషణ చప్పున కీచు\nలాటగా మారింది. ధర్మయ్య చప్పున కిటికీ\nపక్కన చేరి ఆలకించాడు. సైన్యాధికారి\nబయట పులి అయినా, ఇంట్లో భార్య\nదగ్గిర పిల్లి. ఆయన భార్య కోపం పట్టలేక\nచప్పున చేతికి దొరికిన వస్తువు తీసుకుని\nతన భర్తను కొట్టింది.\nసైన్యాధికారి ఎవరైనా చుశారేమోనని\nఅటూ, ఇటూ చూసేసరికి, కిటికీలోనుంచి\nధర్మయ్య తొంగిచూడటం కనబడింది.\nఆయనకు తల కొట్టేసినట్టయింది. ఆయన\nభార్యను ఏమీ అనలేక, తోటలోకి వచ్చి,\nధర్మయ్యను చీవాట్లు పెట్టాలని చూశాడు,\nఅయితే ధర్మయ్య చిరాకుపడుతూ,\n\"చాల్లెండి, ధర్మప్రభువులు ! ఎంత\nప్రేమ ఉంటేమటుకు భార్యచేత కొట్టించు\nకుంటారా? ఈ సంగతి రాచనగరులో\nతెలిస్తే మీకు ఎంత నామర్దా!\" అన్నాడు.\nసైన్యాధికారికి ఈ మాట చురుక్కున\nతగిలింది. ఈ విషయం ఎక్కడా చెప్ప\nవద్దని ఆయన ధర్మయ్యను బతిమాలాడు.\n\" అభ్యంతరం లేదు బాబూ! కాని\nమహారాజుగారు నన్ను పిలిచి, 'ఏరా !\nసైన్యాధికారిగారి ఇల్లు నీకు ఎలా ఉంది? '\nఅని అడిగితే, నిజం దా చ గూ డ దు\nకదండీ? '\" అన్నాడు ధర్మయ్య.\nసైన్యాధికారి ధర్మయ్యకు లంచం\nఇయ్యక తప్పలేదు. అ డ పా ద డ పా\nధర్మయ్య సైన్యాధికారి భార్య వద్ద కూడా\nలంచాలు పుచ్చుకునేవాడు. పులిలాటి\nసైన్యాధికారీ, ఆయన భార్యా ధర్మయ్య\nదగ్గిర పిల్లులలాగా అయిపోయినట్టు,\nఇతర నౌకర్ల ద్వారా పుకారు బయలుదేరి,\nఆ నోటా ఆ నోటా రాజు దాకా వెళ్ళింది.\nరాజు ఆశ్చర్యపడి, ధర్మయ్యను\nరప్పించి సంగతి తెలుసుకుని, రహస్య\nసంభాషణలు విన్నందుకూ ఒక అధి\nకారిని పీడించినందుకూ ధర్మయ్యను\nపనిలోనుంచి తొలగించాడు. అప్పటికే\nబాగా సంపాదించి ఉండటం చేత\nధర్మయ్య ఉద్యోగం పోయినందుకు\nవిచారించలేదు.\nపైపెచ్చు అతను నిరుద్యోగులుగా\nఉన్న నలుగురు యువకులను చేరదీసి,\nకొద్దిపాటి జీతాల మీద వాళ్ళకు తానే\nఉద్యోగం ఇచ్చాడు. వాళ్ళ పని ఏమంటే,\nనలుగురూ నాలుగు పేటలూ తిరిగి,\nతమకు వింతగా తోచిన సంఘటనలనూ,\nమనుషులనూ గురించి తమ వద్ద ఉన్న\nపుస్తకాలలో రాసుకుని వాటిని రాత్రి\nవేళ ధర్మయ్యకు చూపించాలి. వాళ్ళు\nరాసిన విషయాలను ప్రాధాన్యతను బట్టి\nధర్మయ్య తన చిఠా పుస్తకంలో\nరాసుకునేవాడు.\nఅతని చిఠా పుస్తకం లోకోక్తి అయి\nపోయింది. ఎవరికీ తెలీని విషయాలను\nగురించి, '' ధర్మయ్య చిఠా పుస్తకంలో\nదొరకవచ్చు.\" అని ప్రజలు అనేవారు.\nఆఏడాది దనరాఉత్సవాలు నగరంలో\nవైభవంగా జరిగాయి. వాటిని చూడ\nడానికి ఎక్కడెక్కడినుంచో జనం\nవచ్చారు. దూరప్రాంతపు రాజులు కూడా\nవచ్చి, ఉత్సవాలలో పాల్గొని, చంద్ర\nవర్మకు అనేక లక్షలు చేసే వజ్రపు\nటుంగరాన్ని బహూకరించారు.\nపదోరోజున దసరా ఉత్సవాలు ముగి\nశాయి. ఉత్సవాల సందడిలో చంద్ర\nవర్మ తన వజ్రపుటుంగరాన్ని ఎక్కడో\nపారేసుకున్నాడు. దానికోసం భటులూ,\nరాజోద్యోగులూ వెతికి, వేసారిపోయి,\n\" ఉంగరం జాడ ధర్మయ్య చిఠాలో నే\nదొరకాలి.\" అన్నారు.\nకాలక్షేపం కోసం రాజు ధర్మయ్యను\nచిఠాపుస్తకంతో సహా తన వద్దకు పిలి\nపించుకున్నాడు.\n\"పదోనాటి ఉత్సవాలలో విశేషాలు\nఏమైనా ఉన్నాయా ? \" అని రాజు\nధర్మయ్యను అడిగాడు.\nధర్మయ్య తన చిఠా తెరిచి, “ దక్షిణపు\nవీధిలో ఒక చెట్టుకు పట్టపుటేనుగు కట్టి\nవేసి ఉన్నది. మావటివాడు తొందరగా\nతన ఇంటి కేసి పరిగెట్టుతున్నాడు,\" అని\nచదివాడు.\nరాజు ఆ వార్త తెలిపిన యువకుణ్ణి\nపిలిపించమని ధర్మయ్యను అడిగాడు.\nఆ యువకుడు వచ్చి, రాజుగారి మావటి\nవాళ్ళందరిలోనూ తాను చూసినవాణ్ణి\nగుర్తుపట్టాడు.\n\"పట్టపుటేనుగును నడివీధిలో కట్టి,\nఇంటికి ఎందుకు వెళ్ళావు ? \". అని రాజు\nమావటివాణ్ణి అడిగాడు.\n\"ఇంటికి అవసరంగా వెళ్ళవలసి\nవచ్చింది, మహారాజా. ఆ రోజు మీరు\nమార్గమధ్యంలో ఏనుగును దిగి, కాలి\nనడకన ఉత్సవ జనంలోకి వెళ్ళారు.\nనా తప్పుకాయండి,\" అన్నాడు మావటి\nవాడు దీనంగా.\nయువకుడు రాజుతో, \"నిన్న ఈ మావటి\nవాణ్ణి వాడి భార్య పట్టుచీర కొనమనీ\nముత్యాలహారం చేయించమనీ అడగడం\nవిన్నాను. అదికూడా చిఠాలో ఉంటుంది,\nచూడండి.\" అన్నాడు.\nచిఠాలో అదీ ఉన్నది !\n\" నీకు అంత డబ్బు ఎలా వచ్చిందో\nచెబుతావా, ఉరితీయించమన్నావా?\"\nఅన్నాడు రాజు మావటివాడితో.\nమావటివాడు గడగడలాడుతూ, రాజు\nఆ రోజు పట్టపుటేనుగును దిగే తొందరలో\nఉంగరం జారిపోయిందనీ, దాన్ని చప్పున\nతాను తీసుకున్నాననీ, దాన్ని తెగనమ్మి\nతనకు ఖర్చుపెట్టమని తన భార్య\nఅంటున్నదనీ బయట పెట్టాడు.\nరాజుకు ఉంగరం దొరికింది.\nధర్మయ్యనూ, అతని కుర్రాళ్ళనూ ఎలా\nఉపయోగించాలో కూడా రాజుకు తెలి\nసింది. వాళ్ళను ఆయన గూఢచారులుగా\nనియమించి, వాళ్ళకు మంత్రిజీతంతో\nసమమైన జీతం ఇచ్చాడు. రాజులు\nగూఢచారులను నియమించడం అప్పటి\nనుంచే ఆరంభమయింది.",
            "book_page_end": 36
        },
        {
            "title": "పనికిరాని సలహాలు",
            "book_page_start": 37,
            "pdf_page_start": 37,
            "pdf_page_end": 40,
            "author": "ఎం. కామేశ్వరరావు",
            "genre": "హాస్య కథ",
            "moral": "ఇతరులకు సలహాలు ఇవ్వడం సులభం, కానీ వారి సమస్యలను వారే స్వబుద్ధితో పరిష్కరించుకోవాలి.",
            "keywords": [
                "పిశాచి",
                "సంగీతం",
                "సలహాలు",
                "వృద్ధ పిశాచి",
                "సంగీతం మేస్టరు"
            ],
            "characters": [
                "వృద్ధ పిశాచి",
                "ఆడపిశాచి",
                "సంగీతం మేస్టరు"
            ],
            "locations": [
                "శ్మశానం",
                "పాడుబడిన ఇల్లు",
                "దిగుడుబావి"
            ],
            "content": "ఊరి చివర ఉన్న శ్మశానంలో అనేక\nపిశాచాలుండేవి. వాటిలో అనుభవం\nజాస్తిగా గల ఒక వృద్ధపిశాచి, ఇతర\nపిశాచాలకు ఏ సమస్య ఏర్పడినా సలహాలు\nఇస్తూండేది.\nఒక రోజు ఆ వృద్ధపిశాచి అడవిలో\nచాలా సేపు తిరిగి, ఒక పాడుబడిన\nదిగుడుబావి పైమెట్టు మీద కూర్చున్నది.\n\" ఎవరు వారు ? నా స్థలంలో వచ్చి\nకూర్చున్నారు?\" అన్న మాటలు విని\nవృద్ధపిశాచి తల ఎత్తి, ఒక ఆడపిశాచిని\nచూసి, '' ఇది నీ చోటా ? అయితేనేం?\nవిశాలంగానే ఉన్నది గట్టు. నువు కూడా\nవచ్చి కూర్చో,\" అన్నది.\nఆడపిశాచి వృద్ధ పిశాచి పక్కన\nకూర్చున్నది.\nనేను ఇటుగా ఉన్న శ్మశానంలో\nఉంటాను. పిశాచాలకు ఏ సమస్య\nవచ్చినా నన్ను సలహా అడుగుతూంటారు,\"\nఅంటూ వృద్ధ పిశాచి తనను తాను ఆడ\nపిశాచికి పరిచయం చేసుకున్నది.\nవెంటనే ఆడపిశాచి ఉత్సాహం వచ్చి\nనట్టుగా కనబడి, \" నాకూ ఒక సమస్య\nవచ్చి పడింది. బుర్ర బద్దలు కొట్టుకున్న\nప్పటికీ పరిష్కారం తోచటం లేదు. కాస్త\nసహాయం చెయ్యి,\" అన్నది.\nవృద్ధ పిశాచికి అది తన సమస్యను\nఇలా వివరించి చెప్పింది :\nఅది నివసించే మర్రిచెట్టుకు చాలా\nదగ్గిరగా ఒక పాడుబడిన ఇల్లు ఉన్నది.\nనెల క్రితం ఆ ఇంటిని ఒక సంగీతం\nమేస్టరు ఆక్రమించాడు. ఊళ్ళో నుంచి\nచాలామంది అబ్బాయిలూ, అమ్మాయిలూ\nఅతడి వద్దకు వచ్చి. రోజంతా సంగీతం\nసాధన చేస్తారు. ఇంతకాలమూ ప్రశాం\nతంగా జీవిస్తున్న ఆడపిశాచికి ఈ గోల\nదుర్భరంగా ఉన్నది. ఎలాగైనా\nఆ సంగీతం మేస్టర్ని ఆ ఇంటి నుంచి\nవెళ్ళగొట్టాలి. అదీ ఆడపిశాచి సమస్య.\nఅంతా విని వృద్ధ పిశాచి. \"ఇదొక\nసమస్యా ఏమిటి? ఇంతకన్న ఎంతో\nకఠినమైన సమస్యలను పరిష్కరించాను.\nనువు ఇలా చేశావంటే నీ సమస్య తీరి\nపోతుంది,\" అంటూ ఆడపిశాచికి ఏదో\nసలహా ఇచ్చింది.\nఆడపిశాచి ఈ సలహాకు అమితంగా\nసంతోషించి, ఆ రాత్రే సంగీతం మేస్టరు\nఇంటికిపోయి, గండుపిల్లిగా మారి,\nవికృతంగా అరుస్తూ, కిటికీలో నుంచి\nసంగీతం మేస్టరు గదిలోకి దూకింది.\nఈ గొడవతో సంగీతం మేస్టరు నిద్రలేచి,\nగండుపిల్లి కాస్తా పిశాచిగా మారడం\nచూసి, ధైర్యం కూడగట్టుకుని, ‘\" ఎవరు\nనువు ? ఈ వేళప్పుడు ఇక్కడ నీ కేం\nపని?\" అని అడిగాడు.\nపిశాచి విరగపడి నవ్వి, నేను బహు\nచెడ్డ పిశాచిని. కోరిన రూపంతో ఈ ఇంట్లో\nతిరు గు తూంటాను,\" అని చప్పున\nగబ్బిలంగా మారి గది అంతా కలయ\nతిరుగుతూ ఎగిరింది.\n“నీకు పుణ్యం ఉంటుంది, ఇందాకటి\nలాగా పిల్లిగానే ఉండి ఇల్లంతా తిరుగుదూ !\nఎలుకలబాధ చాలా ఎక్కువగా ఉన్నది.\nతరవాత బల్లిగా మారి దోమ ల ను\nతినెయ్యి.\" అన్నాడు సంగీతం మేస్టరు.\nఆడపిశాచి రోషంగా, '' నాకు అంత\nకన్న పనేమీ లేదనుకున్నావా?\" అంటూ\nఅక్కడి నుంచి వెళ్ళిపోయింది.\nఅది మర్నాడు బావిగట్టున వృద్ధ\nపిశాచిని కలుసుకుని, \" నీ పథకం పార\nలేదు. వాడు మహా గట్టిపిండం!\" అన్నది.\n\"ఒక ఎత్తు పారకపోతే ఇంకోటి\nపారుతుంది.\" అంటూ వృద్ధ పిశాచి\nఆడపిశాచికి మరొక ఉపాయం చెప్పింది.\nఅది పారవచ్చునని ఆడపిశాచికి తోచింది.\nఆ పథకం ప్రకారం ఆడపిశాచి\nసంగీతం మేస్టరు ఇంటి కప్పు మీది\nపెంకులు పీకి కింద పారెయ్య సాగింది.\nఆ చప్పుడుకు సంగీతం మేస్టరు నిద్ర\nలేచి, బయటికివచ్చి \" ఆ పెంకులు\nపీకేది ఎవరు ?\" అని అడిగాడు.\n\"నేనే! పిశాచాన్ని! ఏదో ఒకటి\nచేయకపోతే నాకు తోచదు!\" అంటూ\nఆడపిశాచి గాలిలో పల్టీలు కొట్టింది.\n\" ఆ దొమ్మరి ఆటలు తరవాత చేద్దూ\nగాని, ముందు పని కానియ్యి. ఈ మధ్య\nనాలుగు డబ్బులు వస్తున్నాయి; పెంకులు\nతీయించి, మిద్దె వేయించే ఆలోచనలో\nఉన్నాను. తెల్లవారే సరికల్లా పెంకులన్నీ\nతీయటం పూర్తి చెయ్యాలి ! \" అని\nబయట ఒక చెట్టు కింద పడుకుని గుర్రు\nపెట్టసాగాడు సంగీతం మేస్టరు.\n\"నా చేత కూలిపని చేయించుకునేలా\nఉన్నాడు. మొండివాడు!\" అనుకుని\nఆడపిశాచి గుడ్లగూబలా మారి, అరుచు\nకుంటూ బావి దగ్గిరికి ఎగిరిపోయింది.\n\"మంచి ఉత్సాహంలో ఉన్నట్టున్నావు!\nసంగీతం మేస్టర్ని ఈ దెబ్బతో వెళ్ళ\nగొట్టావా ? \" అని వృద్ధపిశాచి అడిగింది.\n\"నా మొహం ! నన్నే వాడు వెళ్ళ\nగొట్టాడు,\" అన్నది ఆడపిశాచి.\nతన రెండు పథకాలూ వృధాపోవటం\nవృద్ధ పిశాచికి అవమానమయింది. అది\nఆడపిశాచికి మూడోపథకం చెప్పింది.\nదాని ప్రకారం ఆడపిశాచి మర్నాడు\nరాత్రి నిద్రపోతున్న సంగీతం మేస్టరును\nతట్టి లేపింది.\n\"మళ్ళీ ఎందుకు తగలడ్డావు?\nబంగారం లాటి నిద్ర చెడగొట్టావు !\"\nఅన్నాడు సంగీతం మేస్టరు.\n\"నువు మర్యాదగా ఈ ఇల్లు వదిలి\nవెళ్ళు. ఈ ప్రాంతమంతా నాది. ఎన్నేళ్ళు\nగానో నేనిక్కడ ప్రశాంతంగా బతుకు\nతున్నాను. నువు వచ్చి నీ కర్ణకఠోరమైన\nసంగీతంతో నా శాంతిని భంగపరిచావు.\"\nఅన్నది ఆడపిశాచి సూటిగా.\n\"మహ బాగా చెప్పావులే! ఎంతో\nకాలం నేను అద్దెకు కూడా ఇల్లు సంపా\nదించలేకపోయాను. సంగీతం మేస్టరుకు\nఇల్లు ఎవరు అద్దెకిస్తారు ? నా అదృష్టం\nకొద్దీ ఈ ఇల్లు తేరగా దొరికింది. శిష్యులు\nబాగానే వస్తున్నారు. అందుచేత నేను\nఈ ఇల్లు వదిలి వెళ్ళే ప్రశ్నలేదు, నువే\nమరెక్కడికైనా వెళ్ళిపో, నేను అభ్యం\nతరం చెప్పను,\" అని సంగీతం మేస్టరు\nస్పష్టంగా చెప్పి అటు తిరిగి పడుకున్నాడు.\nఆడపిశాచి ముఖం దమ్మిడీ అంత\nఅయింది. తీరికూర్చుని సలహాలు\nచెప్పటం సులభం. ఎవరి సమస్యలను\nవారు స్వబుద్ధితో పరిష్కరించుకున్నంత\nఉత్తమం మరొకటి లేదు.\nమర్నాడంతా ఆలోచించి, ఆ రాత్రి\nఆడిపిశాచి సంగీతం మేష్టరుతో, “రేపు\nరాత్రి నుంచీ నాకు సంగీతం నేర్పు. అలా\nకాదంటే ఉదయమే అందరితో బాటు\nకూర్చుని సంగీతం సాధన చేస్తాను.”'\nఅంటూ నమ్మకం కలిగేటట్టు ప్రాధేయ\nపడింది.\nసంగీతం మేస్టరు దడుచుకున్నాడు.\nఇప్పుడిప్పుడే అతనికి కాస్త పేరూ, డబ్బూ\nవస్తున్నాయి. తాను పిశాచాలకు సంగీతం\nనేర్పుతున్నట్టు తెలిసిందంటే విద్యార్థులు\nరారుసరేగదా, ఊళ్ళోవాళ్ళు తనను ఊరి\nనుంచి తరిమేస్తారు.\nఅందుచేత సంగీతం మేస్టరు ఆ రాత్రే\nతన మూటా, ముల్లే సర్దుకుని, తెల్లవార\nగానే ఊరి అవతలివైపు మరో ఇల్లు\nఅద్దెకు తీసుకున్నాడు. ఆడపిశాచి సమస్య\nతీరిపోయింది.",
            "book_page_end": 40
        },
        {
            "title": "ఇద్దరు మూర్ఖులు",
            "book_page_start": 41,
            "pdf_page_start": 41,
            "pdf_page_end": 42,
            "author": "కోలార్ కృష్ణఅయ్యర్",
            "genre": "నీతి కథ",
            "moral": "మూర్ఖంగా వ్యవహరించడం, లంచగొండులను ఆశ్రయించడం వలన అనవసరమైన నష్టం జరుగుతుంది.",
            "keywords": [
                "న్యాయం",
                "నష్టపరిహారం",
                "లంచం",
                "మునసబు",
                "మూర్ఖత్వం"
            ],
            "characters": [
                "రామయ్య",
                "సోమయ్య",
                "మునసబు",
                "తాలూకా అధికారి",
                "జిల్లా అధికారి",
                "రాష్ట్రాధికారి"
            ],
            "locations": [
                "గ్రామం",
                "రాజ్యం"
            ],
            "content": "ఒక గ్రామంలో రామయ్య అనే రైతు\nతన రెండు ఎకరాల భూమిలో జొన్న\nవేశాడు. పైరు ఏపుగా పెరిగి, కోతకు\nవచ్చే తరుణంలో, సోమయ్య అనేవాడి\nపశువులు వచ్చిపడి, పైరునంతా పూర్తిగా\nనాశనం చేశాయి.\nరామయ్య సోమయ్యను వెయ్యి\nరూపాయలు నష్టపరిహారం అడిగాడు.\nసోమయ్య ఒప్పుకోలేదు.\nరామయ్య ఊళ్ళో పెద్దలను తగాదా\nతీర్చమని కోరాడు. ఊరి పెద్దలు,\nరామయ్య తన పొలానికి కంచె వెయ్యక,\nకనీసం కాపలా అయినా పెట్టకపోవటం\nఅతని తప్పనీ, తన పశువులను అదుపులో.\nపెట్టకపోవటం సోమయ్య తప్పనీ, అందు\nచేత సోమయ్య సగం పరిహారం, అంటే\nఅయిదువందలు, ఇయ్యాలనీ తీర్పు\nచెప్పారు.\nఊరి మునసబు లంచగొండి. అందు\nచేత సోమయ్య త మ త గా దా ను\nపరిష్కరించవలసినది మునసబు అని\nరామయ్యకు చెప్పి మునసబు దగ్గిరికి\nవెళ్ళి. తనకు అనుకూలంగా చెబితే\nరెండువందల యాభై ఇస్తానన్నాడు. పరి\nహారం తేలికలో పోతుందని అతని\nఉద్దేశం. మునసబు లంచం పుచ్చుకుని,\nరామయ్య తన పొలానికి కంచెవెయ్యక,\nకాపలా పెట్టకపోవటం అతని తప్పేననీ\nసోమయ్య పరిహారం ఇయ్యనవసరం\nలేదనీ తీర్పు చెప్పాడు.\nరామయ్య ఈ తీర్పును ఆమోదించక\nతాలూకా అధికారి వద్దకు వెళ్ళాడు.\nఅతడు కూడా లంచగొండే. రామయ్య\nఅతనికి రెండువందల యాభైరూపాయలు\nలంచమిచ్చి తనకు అనుకూలంగా తీర్పు\nచెప్పించుకున్నాడు.\n\" గ్రామంలోని చేలకన్నిటికీ కంచెలు\nవెయ్యాలని ఎక్కడా లేదు. రామయ్యకు\nకలిగిన నష్టానికి పూర్తిగా సోమయ్య\nబాధ్యుడు. అందుచేత, అతను\nరామయ్యకు వెయ్యిరూపాయలు నష్ట\nపరిహారం ఇయ్యాలి,\" అని తాలూకా\nఅధికారి తీర్పు చెప్పాడు.\nసోమయ్య జిల్లా అధికారి వద్దకు\nవెళ్ళాడు. అతడు కూడా లంచగొండే.\n\"తాలూకా అధికారి నిన్ను రామయ్యకు\nవెయ్యిరూపాయలు పరిహారం ఇయ్య\nమన్నాడు గద. అందులో సగం నా కిస్తే\nనీకు అనుకూలంగా తీర్పు ఇస్తాను.\"\nఅన్నాడు.\nఅయిదు వందలు లంచం ఇచ్చినా\nతనకు రెండువందల యాభై లాభమే\nఅనుకుని సోమయ్య జిల్లా అధికారికి\nఅయి దు వందలు ఇచ్చుకున్నాడు.\nతాలూకా అధికారి తీర్పు సరికాదనీ,\nమునసబు తీర్పే సరి అయినదనీ జిల్లా\nఅధికారి తీర్పు ఇచ్చాడు.\nరామయ్యకు రోషం ఎక్కువయింది.\nఅతడు మండలాధికారి వద్దకు వెళ్ళి,\nఆ అధికారికి అయిదువందలు లంచం\nపెట్టి తనకు అనుకూలంగా తీర్పు\nతెచ్చుకున్నాడు.\nఇక తీర్పు చెప్పడానికి మిగిలినది\nరాష్ట్రాధికారి. ఆయన నీతిపరుడూ, న్యాయ\nబుద్ధి గలవాడూనూ ఆయన అంతా\nవిని గ్రామపెద్దల తీర్పుతో ఏకీభవిస్తూ,\nసోమయ్య రామయ్యకు అయిదువందల\nరూపాయలు ఇయ్యాలని తీర్పు చెప్పాడు.\nసోమయ్య రామయ్యకు నష్టపరిహారం\nచెల్లించాడు.\nరామయ్యా, సోమయ్యా ఇంటికి తిరిగి\nవస్తూ తాము గ్రామపెద్దల తీర్పు\nఆమోదించనందుకు కలిగిన నష్టాన్ని\nలెక్కించారు. ఒక్కొక్కరికీ ఏడువందల\nయాభైరూపాయల నష్టమూ, శ్రమా కలిగి\nనట్టు తేలింది. అందుకు కారణం\nవాళ్ళ మూర్ఖత్వమూ, లంచగొండులను\nఆశ్రయించటమూనూ.",
            "book_page_end": 42
        },
        {
            "title": "భూతదయ",
            "book_page_start": 43,
            "pdf_page_start": 43,
            "pdf_page_end": 43,
            "author": "సడ్లపల్లి చిదంబరరెడ్డి",
            "genre": "నీతి కథ",
            "moral": "నిజమైన దయ అంటే హింస జరగకుండా ముందే కాపాడటం. పట్టిన తర్వాత విడిచిపెట్టడం కరుణ కాదు.",
            "keywords": [
                "భూతదయ",
                "రాజు",
                "మంత్రి",
                "లేడిపిల్ల",
                "శాసనం"
            ],
            "characters": [
                "రాజు",
                "మంత్రి",
                "వేటగాడు"
            ],
            "locations": [
                "రాజభవనం"
            ],
            "content": "ఒక రాజుగారు పుట్టినరోజు పండగ చేసుకుంటున్నారు. సామంతులు లెక్కలేని కానుకలు\nతెచ్చి యిస్తున్నారు. ఒక వేటగాడు ఒక లేడిపిల్లను తెచ్చి రాజుగారికి అర్పించాడు. రాజు\nసంతోషించి, వాడికి కొంగునిండా బంగారం ఇచ్చి పంపేశాడు.\nఅది చూసి మంత్రి, “తమరు ఆ వేటగాడికి ఇచ్చిన బహుమానం చాలా\nఎక్కువేమో?” అన్నాడు.\n\"ఎంతమాత్రమూ కాదు. స్వేచ్ఛగా విహరించే సాధుప్రాణులకు తిరిగి స్వేచ్ఛ ఇచ్చే\nఅవకాశం నాకు రోజూ వస్తుందా?” అన్నాడు రాజు.\n\"మహారాజా, మీరు ఒక్క విషయం గమనించాలి. బందీ అయిన సాధుప్రాణులను\nమీరు బహుమతులిచ్చి విడుదల చేస్తారని తెలిస్తే, అలాటి వాటిని పట్టుకుని మీకు ఇయ్యటానికి\nఅనేకమంది ప్రయత్నిస్తారు. కొన్నిటికి హాని కూడా జరగవచ్చు. మీరు భూతదయ చూపాలంటే,\nఎవరూ సాధుప్రాణులను పట్టరాదని శాసించండి. అంతేగాని హింసించి పట్టిన వాటిని విడుదల\nచెయ్యటం కరుణ అనిపించుకోదు,” అన్నాడు మంత్రి.\nరాజు సిగ్గుపడి, మంత్రి చెప్పినట్టే శాసనం చేశాడు.",
            "book_page_end": 43
        },
        {
            "title": "తెలివిగలవాడు",
            "book_page_start": 44,
            "pdf_page_start": 44,
            "pdf_page_end": 46,
            "author": "పి. ఆర్. శ్రీనాథ్ శర్మ",
            "genre": "చారిత్రక కథ",
            "moral": "తప్పుడు వ్యక్తులను నమ్మినప్పుడు మోసం తప్పదు. తెలివిగల రాజరిక వ్యవస్థలు గూఢచారులను ఉపయోగించడం అవసరం.",
            "keywords": [
                "విజయనగరం",
                "బుక్కరాయలు",
                "షావుకారు",
                "ఫకీరు",
                "మోసం",
                "న్యాయం"
            ],
            "characters": [
                "బుక్కరాయలు (రాజు)",
                "ముత్యాలు (షావుకారు)",
                "ఫకీరు/వర్తకుడు (మోసగాడు)"
            ],
            "locations": [
                "ఓరుగల్లు",
                "విజయనగరం"
            ],
            "content": "ఓరుగల్లు పతనం కావటంతో కాకతీయ\nసామ్రాజ్యం అస్తమించింది. కాకతీయ\nచక్రవర్తి అయిన ప్రతాపరుద్రుడి కోశాధి\nకారులుగా ఉంటూ ఉండిన హరిహర,\nబుక్షరాయలు అనే ఇద్దరు అన్నదమ్ములు\nతుంగభద్రానదీ ప్రాంతానికి వలసపోయి\nఅక్కడ విజయనగరరాజ్యాన్ని నిర్మిం\nచారు. హరిహరరాయలు చనిపోయిన\nతరవాత బుక్కరాయలు రాజ్యాన్ని\nపాలించాడు. అతను ప్రజలలో ఉండే\nవైషమ్యాలూ, మతవిద్వేషాలూ తొలగించి,\nప్రజలను చక్కగా పాలిస్తూ వచ్చాడు.\nమహమ్మదీయుల పాలనకు తట్టుకోలేక\nవలస వచ్చే హిందువులకు విజయ\nనగరంలో ఆశ్రయం దొరికేది. అయితే\nబుక్కరాయలు అన్నిమతాలనూ సమంగా\nచూస్తూ, ఏ మతానికీ నష్టం రావడం\nసహించేవాడుకాడు.\nఓరుగల్లు నుంచి హిందువులు బహి\nరంగంగా వెళ్ళిపోవాలంటే తమ వెంట\nనల్లపూస కూడా తీసుకుపోరాదు;\nతమకు గల సమస్తమూ ప్రభుత్వ పరం\nచేసి మరీవెళ్ళాలి. తమ వెంట డబ్బూ,\nదస్త్రమూ తీసుకుపోగోరినవారు ఎందరినో\nకూడగట్టుకుని, చాలారహస్యంగా వెళ్లాలి.\nమహమ్మదీయులకు ఈ బాధ లేదు; వాళ్లు\nస్వేచ్ఛగా వెళ్ళవచ్చు, రావచ్చు.\nఓరుగల్లులో ముత్యాలు అనే హిందూ\nషావుకారు ఉండేవాడు. చీటికీ, మాటికీ\nఅధికారులకు నజరానా లిచ్చుకోలేక,\nఅతను విజయనగరం వెళ్ళిపోదామను\nకున్నాడు. బహిరంగంగా వెళ్ళాలంటే\nఅతను కట్టుబట్టలతో వెళ్ళాలి. అందుకని\nఅతను ఒక ఫకీరుతో స్నేహం చేశాడు.\nఫకీరు చాలామంచివాడని ప్రతీతి.\nఅతనికి ఒక ఒంటె ఉండేది. అతను\nమక్షా, మదీనా మొదలైన పుణ్యక్షేత్రాలకు\nవెళ్ళటానికి కూడా దానిమీదనే వెళ్లేవాడు.\nఫకీరుఅనేది అతని పేరే అయికూర్చున్నది.\nఆ పేరుతో పిలిస్తే అతను గడ్డం దువ్వు\nకుంటూ పలికేవాడు. ఈ ఫకీరు\nముత్యాలుకు సహాయం చెయ్యటానికి\nఒప్పుకున్నాడు. ముత్యాలు యావదాస్తి\nమణుగుబంగారమూ కొన్నిరత్నాలూనూ.\nవాటిని క్షేమంరా విజయనగరం చేర్చితే\nఫకీరుకు లక్షరూపాయలు ఇస్తానన్నాడు\nముత్యాలు.\nఫకీరు అతిరహస్యంగా బయలుదేరి\nవిజయనగరం చేరటమూ, తరవాత\nపదిహేనురోజులకు ముత్యాలు కట్టు\nబట్టలతో బయలుదేరి, విజయనగరం\nచేరటమూ, ఫకీరు ముత్యాలు కోసం విజయ\nనగరంలో వేచి ఉండటమూ వాళ్ళు\nచేసుకున్న ఏర్పాటు.\nఆ ఏర్పాటు ప్రకారం ముత్యాలు, ఫకీరు\nబయలుదేరిన పదిహేనురోజులకు తాను\nకూడా బయలుదేరి, విజయనగరం చేరి,\nఫకీరు కోసం వెతికాడు. ఇల్లిల్లూ గాలించినా\nఅతనికి ఫకీరు జాడ దొరకలేదు.\nజరిగినదేమంటే, అంత ధనం చూడ\nగానే ఫకీరుకు దాన్ని అపహరించాలని\nబుద్ధిపుట్టింది. విజయనగరం చేరుతూనే\nఅతను తన గడ్డం గొరిగించి, హిందూ\nవర్తకుడి వేషం వేసుకుని ముత్యాలు\nసరుకంతా అమ్మేశాడు.\nఅతను విజయనగరం వీధుల్లో ఠీవిగా\nతిరుగుతూ ఒకరోజు ముత్యాలుకు ఎదు\nరయాడు. ముత్యాలు అతన్ని గుర్తించక,\n'' అయ్యా, ఓరుగల్లు నుంచి రెండువారాల\nక్రితం ఒంటె మీద ఇక్కడికి వచ్చిన\nఫకీరును మీరు చూశారా? అని\nఅడిగాడు.\n“ చూశానండీ. ఆయనకు బారెడు గడ్డం\nఉంటుంది కదండీ? \" అని ఫకీరు\nముత్యాలును అడిగాడు.\n\" అవునవును. ఆయన జాడ చెప్ప\nగలరా? \" అని ముత్యాలు అడిగాడు.\n\" నేను ఫకీరును కాను,” అన్నాడు\nఫకీరు.\n\" మరి ముత్యాలు నిన్ను ఫకీరని\nఎందుకంటున్నాడు ? \" అని బుక్క\nరాయలు అడిగాడు.\n\" నేను వర్తకుడిననీ, నా దగ్గిర\nడబ్బున్నదనీ తెలిసి ఇతను ఈ ఎత్తు\nవేశాడు,\" అన్నాడు ఫకీరు.\nబుక్షరాయలు ఒకక్షణం ఆలోచించి,\n\" ఈ ముత్యాలు తెచ్చిన అభియోగం\nచెల్లదు. నువు వెళ్లవచ్చు\" అని ఫకీరుతో\nఅన్నాడు.\nఫకీరు ఆనందంతో పొంగిపోతూ బయ\nటికి పోబోతూండగా, బుక్కరాయలు\nవెనకనుంచి, \" ఆ ఫకీరును ఆగమని\nచెప్పండి.\" అని గట్టిగా కేక పెట్టాడు.\nవెంటనే ఫకీరు వెనక్కుతిరిగి చూశాడు.\nఈ విధంగా ఫకీరు బుక్కరాయలుకు\nదొరికిపోయాడు. ముత్యాలుకు తన సొత్తు\nతిరిగి లభించటమే గాక, ఫకీరుకు శిక్ష\nకూడా పడింది.",
            "book_page_end": 46
        },
        {
            "title": "వ్యతిరేకం",
            "book_page_start": 47,
            "pdf_page_start": 47,
            "pdf_page_end": 47,
            "author": "పేర్నమిట్ట నాగేశ్వరరావు",
            "genre": "హాస్యం",
            "moral": "వ్యతిరేక స్వభావం కలవారిని వారి పెంకెతనం ద్వారానే అదుపు చేయవచ్చు.",
            "keywords": [
                "భార్యాభర్తలు",
                "రామయ్య",
                "రాజమ్మ",
                "వ్యతిరేక స్వభావం",
                "పుట్టిల్లు"
            ],
            "characters": [
                "రామయ్య",
                "రాజమ్మ",
                "రంగయ్య"
            ],
            "locations": [
                "రామయ్య ఇల్లు"
            ],
            "content": "రామయ్యా, రాజమ్మా భార్యాభర్తలు. రాజమ్మ ఏమిచెప్పినా రామయ్య అందుకు వ్యతిరేకంగా\nచెప్పేవాడు. ఒకసారి రాజమ్మ రాబోయేపండగకు పుట్టింటికి వెళ్ళివస్తానని భర్తను అడిగింది.\nరామయ్య వెంటనే, “వీల్లేదు. నోరుమూసుకుని ఇంట్లోపడి ఉండు,” అన్నాడు.\nఆ రాత్రి రాజమ్మ అన్న రంగయ్య పని మీద ఆ వూరు వచ్చాడు. రాజమ్మ తన అన్నతో\nభర్త వైనం అంతా చెప్పింది. రంగయ్య ఆ రాత్రి భోజనం చేసి, హాయిగా నిద్రపోయి,\nమర్నాడు ఉదయం వెళ్ళిపోతూ రామయ్యతో, “రామయ్యా, రాజమ్మను పండగకు రమ్మని\nఅడిగాను. నువు వెళ్ళమన్నావుట గాని, తాను రానంటే రానన్నది. ఇది ఇంత పెంకెమనిషిలా\nతయారయిందేమిటి? దాన్ని ఏమీ అనకు,\" అన్నాడు.\nవెంటనే రామయ్య లోపలికి వెళ్ళి, రాజమ్మతో, “ పుట్టింటికి రమ్మంటే రానన్నావుట.\nఎందుకు పోవూ? వెంటనే బయలుదేరు,” అన్నాడు.\n\"వద్దండీ! నేను ఇక్కడే ఉంటాను. మీరు పట్టుబట్టితే పండగరోజు ఉదయం వెళ్ళి\nసాయంకాలం తిరిగివస్తాను,” అన్నది రాజమ్మ,\nరామయ్య మండిపడి, “ అదేంకుదరదు. నువు ఇప్పుడే బయలుదేరు. నోరుమూసుకుని\nపండగ పుట్టింట గడిపి మరీరా!\" అని, బండీ తీసుకురావటానికి బయలుదేరాడు.",
            "book_page_end": 47
        },
        {
            "title": "నిజమా? అబద్ధమా?",
            "book_page_start": 48,
            "pdf_page_start": 48,
            "pdf_page_end": 52,
            "author": "వీరేపల్లి జయరాంరెడ్డి",
            "genre": "సాహస కథ",
            "moral": "ప్రమాదం తెలియగానే తొందరపడి నిర్ణయాలు తీసుకోకుండా, తెలివిగా పరిస్థితిని అర్థం చేసుకుంటే ప్రమాదం నుంచి బయటపడవచ్చు.",
            "keywords": [
                "జ్యోతిష్యం",
                "సిద్ధాంతి",
                "సుధీరుడు",
                "సురేంద్రుడు",
                "రాజద్రోహం",
                "కాలకేశి"
            ],
            "characters": [
                "సుధీరుడు",
                "సురేంద్రుడు",
                "సిద్ధాంతి/బైరాగి",
                "విదర్భరాజు",
                "కాలకేశి (మంత్రి)"
            ],
            "locations": [
                "పూరీ విద్యాపీఠం",
                "అరణ్యం",
                "విదర్భరాజ్యం"
            ],
            "content": "పూరీ విద్యాపీఠంలో విద్యాభ్యాసం తిరిగి జ్యోతిషంలో పాండిత్యం సంపా\nముగించుకుని సుధీరుడూ, సురేంద్రుడూ\nఅనే ఇద్దరు రాచయువకులు తమ\nదేశాలకు బయలుదేరారు. వారిద్దరూ\nమంచి స్నేహితులు వారివి ఇరుగు\nపొరుగు దేశాలు.\nదారిలో వారికొక అరణ్యం తగిలింది.\nఅరణ్యం మధ్యలో వర్షం పట్టుకున్నది\nఅదృష్టవశాన వారు తలదాచుకునే\nటందుకు ఒక పాడుబడిన దేవాలయం\nదగ్గిరలోనే కనిపించింది. వారు అందు\nలోకి ప్రవేశించేసరికి, అదివరకే అక్కడికి\nచేరిన బైరాగి ఒకడు వారికి కనిపించాడు.\nవారి ప్రశ్నలకు సమాధానంగా\nఆ బైరాగి, \" నే నొక సిద్ధాంతిని. దేశ\nసంచారం చేస్తూ నిన్ననే ఇక్కడికి\nవచ్చాను. నాకు మనుషుల మధ్య\nమసలటం ఇష్టంలేదు. దేశ దేశాలు\nదించాను.\" అన్నాడు.\nసురేంద్రుడికి జ్యోతిషమంటే అమిత\nఆసక్తి. అతను తనజాతకం ఎలా ఉన్నదో\nచెప్పమని సిద్ధాంతిని అడిగాడు.\nజరగబోయేది ముందే తెలుసుకుని\nమనిషి చేయగలది ఏమీలేదు. అది\nజరిగే తీరుతుంది. నా శాస్త్రాన్ని నేను\nమనుషులకు ఉపయోగించను,” అన్నాడు\nసిద్ధాంతి.\n\"ఏ చాతగాని వా డై నా ఆ మాట\nఅనవచ్చు\" అని సురేంద్రుడు ఎత్తి\nపొడిచాడు.\nబైరాగి కాస్సేపు కళ్ళు మూసుకుని,\n\" మీరు రాక పూర్వం, ఈ అరణ్యానికి\nఅవతల ఉన్న విదర్భరాజ్యపు\nజాతకాన్ని గుణిస్తున్నాను. ఒక వారం\nలోగా ఆ రాజ్యంలో పెద మార్పులు\nరాబోతున్నాయి. ప్రస్తుతం దాన్ని ఒక\nఅసమర్థుడు పాలిస్తున్నాడు. ఆ అసమ\nర్థుడు హత్య చేయబడతాడు. అయితే,\nఅతన్ని చంపేవాడు కాక, మరొకడు\nగద్దె ఎక్కుతాడు. నా ఈ జోస్యం పొల్లు\nపోదు,\" అన్నాడు.\nసురేంద్రుడు మరేమీ మాట్లాడలేదు.\nజ్యోతిషంలో ఎంతమాత్రమూ నమ్మకం\nలేని సుధీరుడు అసలు నోరే విప్పలేదు.\nఇంతలో వాన వెలిసింది. మిత్రు\nలిద్దరూ బైరాగికి వీడ్కోలు చెప్పి, అక్కడి\nనుంచి ముందుకు సాగారు. అరణ్యం\nదాటగానే ఒక రహదారి వచ్చింది.\nఆ దారిన ఒక దిక్కుగాపోతే విదర్భ\nవస్తుంది. రెండో దిక్కుగా పోతే మిత్రులు\nపోవలసిన దేశాలు వస్తాయి.\nసురేంద్రుడు ఆగిపోయి సుధీరుడితో,\n\"ఈ విదర్భ వ్యవహారం ఏమిటో అంతు\nచూడాలని ఉన్నది. ఈ విదర్భరాజు\nపనికిమాలినవాడు. అతని మూలాన\nప్రజలు నానా అగచాట్లూ పడుతున్నారు.\nవాణ్ణి చంపి విదర్భ ప్రజలకు మేలు\nచేస్తాను,\" అన్నాడు.\nసుధీరుడు ఆశ్చర్యపడి, \"బైరాగి\nమాటలు నమ్మి నువు చిక్కులు కొని\nతెచ్చుకుంటావా? ఏదో దేశపు ప్రజలకు\nనువు మేలు చెయ్యటమేమిటి? పిచ్చి ఆలోచనలు చెయ్యక, మన దారిన మనం\nపోదాం పద. ఒకవేళ బైరాగి జోస్యం\nనిజమే అయినా విదర్భరాజును చంపిన\nఫలితం నీకు ఉండదు. మరెవడో రాజు\nఅవుతాడు,\" అన్నాడు.\n\"ఫలితం నాకు అవసరం లేదు.\nమంచి ఎవరికైనా చెయ్యవచ్చు. నువు\nవెళ్ళు. నేను త్వరలోనే వస్తాను,\" అని\nసుధీరుడు విదర్భ దారిపట్టి వెళ్లిపోయాడు.\nసుధీరుడికి కాలు సాగలేదు. తన\nమిత్రుడు భయంకరమైన ప్రమాదంలో\nచిక్కుకోబోతున్నాడనీ, అతన్ని ఎలాగైనా\nకాపాడటం తన ధర్మమనీ అతనికి\nతోచింది. అందుచేత అతను కూడా\nసురేంద్రుడికి వెనకగా విదర్భకే బయలు\nదేరాడు.\nసురేంద్రుడు తిన్నగా విదర్భ రాజ\nధానికి వెళ్ళి, ఒక సత్రంలో బస చేశాడు.\nసుధీరుడు ఆ సత్రాన్ని గుర్తుపెట్టుకుని,\nవిదర్భ మంత్రి అయిన కాలకేశి ఇంటికి\nవెళ్ళి, తనను తాను పరిచయం చేసుకుని,\nతరవాత తన మిత్రుడైన సురేంద్రుడి\nసంగతి చెప్పాడు. అంతా చెప్పి అతను\nకాల కేశితో, '' ఒక్కవారం పాటు\nనా మిత్రుణ్ణి బంధించి ఉంచి, తరవాత\nవదిలెయ్యండి, తనదారిన తాను పోతాడు.\nఆ తరవాత అతను మీ రాజునుగాని\nమరొకరినిగాని హత్యచేసే ప్రయత్నం\nచెయ్యడని నేను హామీ ఇస్తున్నాను,''\nఅన్నాడు.\n“మా రాజును హత్యచేసే ప్రయత్నంలో\nఉన్నవాణ్ణి ఈ క్షణమే శిరశ్ఛేదం\nచేయిద్దును కాని నిన్ను చూసి వదిలే\nస్తున్నాను. నువు కోరినట్టే అతన్ని వారం\nరోజులపాటు నిర్బంధంలో ఉంచి,\nతరవాత వదిలేస్తాను,” అన్నాడు కాలకేశి.\nసురేంద్రుడి ప్రాణానికి ఎలాటి హానీ\nకలగనియ్యనని మంత్రి ప్రమాణం\nచేసినమీదట, తన మిత్రుడు ఎక్కడ\nబసచేసినదీ మంత్రికి చెప్పి, సుధీరుడు\nమరొక సత్రంలో బసచూసుకున్నాడు.\nకాని మర్నాడు ఉదయమే ఒక\nదుర్వార్త సుధీరుడి చెవినపడింది.\nఅదేమంటే, సురేంద్రుడు గడిచిన రాత్రే\nవిదర్భరాజును హత్యచేసి, రాజభటులకు\nదొరికిపోయాదు.\nఈ పరిణామానికి సుధీరుడు హతాశుడై\nపోయాడు. అతను కాలకేశి ఇంటికి వెళ్లి,\nఈ హత్య జరగకూడదనేగదా నేను\nముందుగా నా మిత్రుణ్ణి బంధించమని\nమిమ్మల్ని హెచ్చరించాను ? అతన్ని\nమీరు నిన్ననే ఎందుకు ఖైదు చెయ్య\nలేదు? మీ అలక్ష్యంవల్లనేగదా ఈ ఘోరం\nజరిగింది ? మీ వల్లకాదంటే నేనే మరో\nఉపాయం చేసి ఉండేవాణ్ణి! '' అన్నాడు.\nకాలకేశి ఎంతో పశ్చాత్తాపం ప్రదర్శిస్తూ,\n‘\" నువు చెప్పినట్టే చెయ్యబోయాను. కాని\nనీ మిత్రుడు మా ఎత్తు కనిపెట్టి తప్పిం\nచుకుపోయాడు. అతనికి మరణదండన\nతప్పదు,\" అన్నాడు.\nసుధీరుడి మనస్సు వికలమైపోయింది.\nమంత్రితో మాట్లాడేది కూడా ఏమీ కని\nపించలేదు. సురేంద్రుణ్ణి మరణదండన\nనుంచి తప్పించే ఉపాయాలు ఏమైనా\nఉన్నాయా అని ఆలోచిస్తూ అతను చాలా\nమధనపడ్డాడు. తన మిత్రుడి మరణ\nశిక్షకు తానే కారకుడా అన్న అనుమానం\nకూడా అతన్ని బాధించింది. రాజు హత్య\nకాకముందే తాను హంతకుడి పేరూ,\nఆచూకీ మంత్రికి చెప్పేశాడు.\nకొద్దిరోజులు గడిచాయి. నగరంలో\nమరొక వార్త పుట్టింది. మర్నాడే మంత్రి\nకాలకేశి పట్టాభిషేకం చేసుకోబోతున్నాడు.\nఅదే ముహూర్తంలో సురేంద్రుడికి మరణ\nదండన అమలు జరగబోతున్నది.\nసుధీరుడు సభకు వెళ్ళాడు. సభలో\nజనం కిటకిటలాడుతున్నారు. కాలకేశి\nసింహాసనం పక్కన మరో ఆసనం మీద\nకూర్చుని ఉన్నాడు. సింహాసనం ఖాళీగా\nఉన్నది. సభలోకి సురేంద్రుణ్ణి చేతులు\nబంధించి తెచ్చారు. ముందు అతని\nశిరశ్ఛేదమూ, తరవాత కాలకేశి పట్టాభి\nషేకమూ జరగవలసి ఉన్నాయి.\nసుధీరుడు కాలకేశిని సమీపించి,\nప్రభూ, రాజద్రోహి తల నరికే అవకాశం\nనాకు ఇప్పించండి. ఆపనిచేసి నా బాధ్యత\nపూర్తి చేసుకుంటాను,\" అన్నాడు.\nకాలకేశి సమ్మతించాడు.\nసుధీరుడు తన క త్తి దూసి సురేంద్రుడి\nకేసి ఒక్క అడుగు వేసి, ఏదో సందేహం\nకలిగినవాడిలాగా మళ్ళీ కాలకేశి కేసి\nతిరిగి, మెరుపులాగా తన కత్తితో కాలకేశి\nతల నరికేశాడు.\nహాహాకారాలు చెలరేగవలసిన సభలో\nచీమ చిటుక్కుమంటే వినబడే నిశ్శబ్దం!\nరాజభటులు నేలచూపులు చూస్తూ ఉండి\nపోయారు. అంతలో సభలో హర్షధ్వానాలు\nచెలరేగాయి. కాల కేశి చచ్చినందుకు\nప్రజలు సంతోషిస్తున్నారు !\nసురేంద్రుడే విదర్భకు రాజు కావాలని\nసభలో ఏకగ్రీవంగా నిర్ణయం జరిగింది.\nఅతని పట్టాభిషేకం కూడా అప్పుడే\nజరిగిపోయింది.\nతరవాత అతను తన మిత్రుడు\nసు ధీరుణ్ణి కౌగలించుకుని, \"నువు\nకాలకేశిని చంపింది నన్ను రక్షించ\nటానికా? లేక బైరాగి మాటలు అబద్ధం\nచెయ్యటానికా ? అని అడిగాడు.\n\" ఏదీ కాదు. కాలకేశి ప్రవర్తన\nనాకు చాలా అనుమానాస్పదంగా కనిపిం\nచింది. ఆ దుర్మార్గుడు తన రాజును\nరక్షించుకోకపోగా, నువు ఆ రాజును హత్య\nచేసిన మీదట నిన్ను ఉపయోగించుకుని,\nతాను గద్దె ఎక్కాలని చూశాడు. బైరాగి\nజోస్యం అప్పుడే అబద్ధమయింది. నువే\nరాజును చంపావు, నువే రాజువు\nఅయావు!\" అన్నాడు సుధీరుడు.\nసురేంద్రుడు నవ్వి, ‘“లేదు, మిత్రమా!\nబైరాగి జోస్యం అక్షరాలా నిజమయింది.\nరాజును చంపినది నేను కాదు, కాలకేశి.\nఆ నేరం నామీద నెట్టి తాను రాజు\nకావాలని చూశాడు.\" అన్నాడు.\nసుధీరుడు ఆశ్చర్యపోయాడు. తాను\nకాలకేశిని చంపకపోతే అతనే రాజై\nబైరాగి జోస్యం అబద్ధమయేదే. ‘అది నిజం\nకావటానికి సురేంద్రుడూ, సుధీరుడూ\nకూడా కృషిచేసిన వాళ్ళయారు!",
            "book_page_end": 52
        },
        {
            "title": "వీరహనుమాన్",
            "book_page_start": 53,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "మహావీరుల త్యాగాల వల్లనే గొప్ప విజయాలు సాధ్యమవుతాయి.",
            "keywords": [
                "కుంభకర్ణుడు",
                "ఇంద్రజిత్తు",
                "లక్ష్మణుడు",
                "బ్రహ్మాస్త్రం",
                "ఓషధులు"
            ],
            "characters": [
                "హనుమంతుడు",
                "కుంభకర్ణుడు",
                "రామలక్ష్మణులు",
                "సుగ్రీవుడు",
                "రావణుడు",
                "ఇంద్రజిత్తు",
                "జాంబవంతుడు"
            ],
            "locations": [
                "లంక",
                "యుద్ధరంగం",
                "ఔషధిపర్వతం",
                "హిమవత్పర్వతం"
            ],
            "content": "వానరులు వేల సంఖ్యలో కుంభ\nకర్ణుడి మీదికి దూకారు. వాళ్ళు\nఆ పర్వతాకారుణ్ణి కొరికి, గీరి, పిడికిళ్ళ\nతోనూ, మోకాళ్ళతోనూ పొడిచారు. కాని\nకుంభకర్ణుడు ఏ మాత్రమూ లక్ష్యపెట్టక,\nవానర సేనలను నిర్మూలించసాగాడు.\nకుంభకర్ణుణ్ణి ఆపటం వానరుల వల్ల\nకాదని స్పష్టమయింది.\nఅంగదుడూ, అతని తరవాత సుగ్రీ\nవుడూ కుంభకర్ణుడి మీదికి కొండలు\nవిసిరారు, కాని అవి అతన్ని ఏమీ చెయ్య\nలేకపోయాయి. అతను సుగ్రీవుడి మీదికి\nతన శూలం విసిరాడు. హనుమంతుడు\nదారిలో దాన్ని ఒడిసిపట్టుకుని, విరిచి\nపారేశాడు. ఇదిచూసి వానరులు ఎంతో సంతోషించి, సింహనాదాలు చేశారు.\nఅప్పుడు కుంభకర్ణుడు ఒక పర్వతశిఖరం\nవిసిరి, సుగ్రీవుణ్ణి మూర్ఛపోగొట్టాడు. అది\nచూసి రాక్షసులు సింహనాదాలు చేశారు.\nకుంభకర్ణుడు మూర్ఛపోయిన సుగ్రీవుణ్ణి\nఎత్తుకునిపోయాడు. సుగ్రీవుణ్ణి కాజేస్తే,\nరామ, లక్ష్మణులతో సహా వానరసేన\nవశమైనట్టేనని అతను అనుకున్నాడు.\nఅతను సుగ్రీవుడితో సహా లంకలోకి వెళ్ళి\nపోయాడు.\nఇదంతా చూసి కూడా హనుమంతుడు\nభయపడలేదు. మూర్ఛ తెలియగానే\nసుగ్రీవుడు తనను తాను రక్షించుకోగలడని\nఅతని నమ్మకం. అందుచేత అతను\nదిగులుపడవద్దని వానరులకు ధైర్యం\nచెబుతూ యుద్ధ రంగంలో ఉండి\nపోయాడు.\nఅతను అనుకున్నట్టుగానే సుగ్రీవుడికి\nస్పృహవచ్చి చూసేసరికి, తాను కుంభ\nకర్ణుడి భుజం మీద ఉన్నట్టు తెలిసింది.\nఅతనికి లంకానగరపు వీధులు కనిపిం\nచాయి. అతను చప్పున కుంభకర్ణుడి\nముక్కూ, చెవులూ కొరికేశాడు. కుంభ\nకర్ణుడు నెత్తురు ఓడుతూ, సుగ్రీవుణ్ణి నేల\nకేసి కొట్టి, కాలితో మట్టగించాడు. అయితే\nసుగ్రీవుడు దాన్ని లక్ష్యపెట్టక, ఆకాశంలోకి\nఎగిరి, రాముణ్ణి చేరుకున్నాడు.\nసుగ్రీవుడు తప్పించుకు పోగానే కుంభ\nకర్ణుడు తిరిగి యుద్ధభూమికి వచ్చి,\nవానరులను భక్షించసాగాడు. అప్పుడు\nలక్ష్మణుడు యుద్ధానికి వచ్చి, అతని మీద\nబాణాలు వేశాడు. కుంభకర్ణుడు వాటిని\nలక్ష్యపెట్టక, రాముడి మీదికిపోయాడు.\nరాముడు అతనితో, ‘\" కుంభకర్ణుడా,\nనువు ఇంద్రుణ్ణి జయించావు కాబోలు.\nనేను ఇంద్రుణ్ణి కాను, రాముణ్ణి నిన్ను\nక్షణంలో చంపేస్తాను,\" అన్నాడు.\n\" రాముడా, నేను విరాధుణ్ణి కాను;\nవాలినీ, మారీచుణ్ణి కాను, కుంభకర్ణుణ్ణి.\nనీ పరాక్రమం నా మీద చూపించు, తర\nవాత నేను నిన్ను తినేస్తాను.\" అన్నాడు\nకుంభకర్ణుడు రాముడితో.\nసాలవృక్షాలను ఛేదించటానికీ, వాలిని\nచంపటానికి ఉపయోగించిన బాణాలను\nరాముడు కుంభకర్ణుడి మీద వేశాడు,\nకాని అవి అతన్ని ఏమీ చెయ్యలేక\nపోయాయి. అప్పుడు రాముడు అతని\nమీద వాయవ్యాస్త్రం ప్రయోగించాడు.\nదానితో కుంభకర్ణుడి చెయ్యి, గదతో సహా\nతెగి పడిపోయింది.\nకుంభకర్ణుడు గట్టిగా అరిచి, రెండో\nచేత్తో ఒక పెద్ద వృక్షం పెరికి, రాముడి\nమీదికి వెళ్ళాడు. రాముడు ఐంద్రాస్త్రంతో\nకుంభకర్ణుడి రెండో చేతినికూడా ఖండిం\nచేశాడు. అప్పటికీ కుంభకర్ణుడు రాముడి\nపైకి పోవయత్నించాడు. రాముడు అతని\nకాళ్ళు కూడా ఖండించాడు, చిట్ట చివరకు\nకుంభకర్ణుడి శిరస్సు కూడా ఖండిం\nచేశాడు.\nకుంభకర్ణుడు చావగానే రాక్షసులు\nఅమితమైన దుఃఖంతో పెద్ద పెట్టున\nఏడ్చారు. వాళ్ళు రాముణ్ణి చూసి హడలి\nపోయారు. వానరులు రాముడి చుట్టూ\nచేరి, అతన్ని పూజించారు.\nకుంభకర్ణుడు రాముడి చేతిలో చచ్చా\nడన్న వార్త రాక్షసుల ద్వారా రావణుడికి\nచేరింది. ఈ మాట విని రావణుడు\nమూర్ఛ పో యాడు. అతని కొడు కు\nలైన దేవాంతకుడూ, నరాంతకుడూ,\nత్రిశిరుడూ, అతికాయుడూ పెద్ద పెట్టున\nఏడ్చారు. అలాగే కుంభకర్ణుడి తమ్ము\nలైన మహోదరుడూ, మహాపార్శ్వుడూ\nఏడ్చారు.\nమూర్ఛ తెలిసిన రావణుడు, ఇక\nలంక వానరుల వశమవుతుందని భయ\nపడ్డాడు. అతనికి రాజ్యంతోనే రుణం\nతీరినట్టు తోచింది, సీత మాట సరేసరి.\nఅతను రాముణ్ణి చంపి తన తమ్ముడి\nకోసం పగ తీర్చుకోవాలనీ, లేదా తాను\nకూడా చావాలనీ నిశ్చయించాడు.\nవిభీషణుడి మాట వినక, అతన్ని దూరం\nచేసుకున్నందుకు కూడా రావణుడిలో\nపశ్చాత్తాపం కలిగింది.\nరావణుడి దుఃఖం చూసి త్రిశిరుడు,\n\" మూడు లోకాలనూ జయించగల నువు\nఇలా అధైర్యపడతావేమిటి? నన్ను\nయుద్ధానికి పంపు. నేను రాముణ్ణి చంపి\nవస్తాను.\" అన్నాడు.\nఆ మాట విని దేవాంతకుడూ, నరాంత\nకుడూ, అతికాయుడూ కూడా యుద్ధానికి\nపోతామని ఉబలాటపడ్డారు. రావణుడు\nవారిని చూసి పరమానందం చెంది,\nకౌగలించుకుని యుద్ధానికి పంపాడు.\nమళ్ళీ రాక్షసులకూ, వానరులకూ\nయుద్ధం జరిగింది. రాక్షస వీరుడైన\nనరాంతకుడు వానరులలో భీభత్సం\nకలిగిస్తూండటం చూసి, అతన్ని చంపమని\nసుగ్రీవుడు అంగదుడి తో చెప్పాడు.\nఅంగదుడు నరాంతకుడితో కొంతసేపు\nయుద్ధంచేసి, చివరకు అతన్ని చంపేశాడు.\nఅది చూసి త్రిశిరుడూ, మహెూ\nదరుడూ, దేవాంతకుడూ అంగదుడి\nమీదికి వచ్చారు. అంగదుడు సాహసంతో\nముగ్గురు రాక్షసులనూ ఎదిరించి పోరాడు\nతూండటం చూసి, హనుమంతుడు తోడు\nవచ్చి, ఒక్క గుద్దుతో దేవాంతకుణ్ణి\nచంపాడు. అలాగే అంగదుడికి తోడువచ్చిన\nనీలుడు మహెూదరుణ్ణి చంపేశాడు.\nమహాపార్శ్వుడితో ఋషభుడు భయం\nకరమైన యుద్ధం చేసి, చివరకు అతన్ని\nచంపాడు. మహాపార్శ్వుడు చావగానే\nరాక్షసులు ఆయుధాలు వదిలి పారి\nపోయారు.\nయుద్ధానికి పోయిన రాక్షస వీరులు\nచచ్చారని తెలిసి అతికాయుడు బయలు\nదేరాడు. చిన్న పర్వతంలాగా వచ్చే\nఅతకాయుణ్ణి చూసి రాముడు విభీష\nణుడితో, '' ఈ రాక్షస వీరుడు ఎవరు?\"\nఅన్నాడు.\nఇతను రావణుడికి ధాన్యమాలిని\nవల్ల కలిగిన కొడుకు, అతికాయుడు.\nప్రతాపంలో రావణుడంతటివాడు. ఇతను\nబ్రహ్మదేవుడి అనుగ్రహం పొంది,\nదివ్యాస్త్రాలు సంపాదించి, దేవతలచేతా,\nరాక్షసులచేతా చావు లేకుండా వరం\nపొందాడు. అతను ధరించిన కవచమూ,\nఅతను ఎక్కిన రథమూ కూడా బ్రహ్మ\nదేవుడు ఇచ్చినవే. వీటి సహాయంతో\nఅనేకసార్లు ఇతను దేవతలనూ, దాన\nవులనూ జయించి, రాక్షసులను రక్షిం\nచాడు. ఇతన్ని త్వరగా చంపకపోతే\nవానర బలాలకు తీవ్రమైన నష్టం\nకలిగించగలడు,\" అని విభీషణుడు\nరాముడితో అన్నాడు.\nఈ లోపల వానరసేన మీదికి వచ్చిన\nఅతికాయుణ్ణి కుముదుడూ, ద్వివిదుడూ,\nమైందుడూ, నీలుడూ, శరభుడూ ఎదు\nర్కొన్నారు. కాని అతన్ని వాళ్ళు ఏమీ\nచేయ లే క పో గా, అతని బాణాలతో\nతీవ్రంగా బాధపడ్డారు.\nఅతికాయుడు తన మీదికి రాని వాడి\nమీదికి పోక, తిన్నగా రాముడి వద్దకు\nవచ్చి, \" పారిపోయే వాళ్ళతో యుద్ధం\nచెయ్యను. నాతో యుద్ధం చేసే ఉత్సాహం\nగలవారెవరు ? \" అని అడిగాడు.\nఈ మాటకు లక్ష్మణుడు అలిగి,\nఅతి కాయు డి ముందుకు వచ్చి,\nధనుష్టంకారం చేశాడు. అతన్ని చూసి\nఅతికాయుడు, “లక్ష్మణుడా, చిన్నవాడివి.\nనీకున్న పరాక్రమం ఎంత ? నాతో ఏమని\nయుద్ధం చేయ వచ్చావు ? ఎందుకు\nవృధాగా చచ్చిపోతావు. అవతలికి వెళ్లు,\"\nఅన్నాడు.\n\" శౌర్యం చూపవలసినది మాటల్లో\nకాదు, చేతల్లో. నిన్ను నువు పొగడుకోక,\nనీ పరాక్రమం నా మీద చూపు\" అన్నాడు\nలక్ష్మణుడు.\nఇద్దరూ బాణాలతో యుద్ధం ఆరం\nభించారు. లక్ష్మణుడి బాణాల దెబ్బలు\nతిన్నమీదట అతికాయుడికి అతని మీద\nకొంత గౌరవం ఏర్పడి ఉత్సాహంతో\nయుద్ధం చేశాడు. ఇద్దరూ ఒకరి మీద\nఒకరు దివ్యాస్త్రాలు ప్రయోగించారు.\nఅ తి కా యు డి బాణాలు లక్ష్మణుణ్ణి\nబాధించాయిగాని, లక్ష్మణుడి బాణాలు\nఅతికాయుడి కవచాన్ని ఛేదించలేక\nపో యా యి. అందుచేత లక్ష్మణుడు\nఅతని మీద బ్రహ్మాస్త్రం వేశాడు.\nకాయుడు దాన్ని ఆపటానికి చేసిన\nప్రయత్నాలు ఫలించలేదు. ఆ బాణం\nఅతికాయుడి తల నరికేసింది.\nఅ తి కాయు డి చావుతో రాక్షసుల\nశోకానికి అంతులేకుండా పోయింది.\nఈ వార్త రావణుడికి చేరేసరికి అతను\nనిర్ఘాంతపోయాడు. ఎందుకంటే మేటి\nరాక్షస వీరులు ఒకరొకరే రామలక్ష్మణుల\nచేతిలో చచ్చిపోతున్నారు. వానరులను\nతక్కువ చెయ్యటం కూడా పొరపాటే\nఅయింది.\nఇంద్రజిత్తు యుద్ధభూమిని చేరి,\nదివ్యరధం సంపాదించటానికై హెూమం\nచేయ నిశ్చయించి, రాక్షసులను తన\nచుట్టూ కాపలా ఉండమన్నాడు. తరవాత\nఅతను మంత్ర యుక్తంగా అగ్నిలో\nహెూమం చేశాడు. అతను హవిస్సులు\nహెూమం చేస్తుంటే, అగ్ని పొగ లేకుండా\nపెద్ద జ్వాలలతో మండింది.\nతరవాత ఇంద్రజిత్తు బ్రహ్మాస్త్రాన్ని\nజపించి, ఆ అస్త్రంతో తన వింటినీ,\nరథాన్నీ, ఇతర ఆయుధాలనూ మంత్రిం\nచాడు. హెూ మం పూర్తి అయింది.\nఇంద్రజిత్తు తన రధంతోనూ, ఆయుధాల\nతోనూ, రధసారధితోనూ ఆకాశంలో\nఅంతర్థానమయాడు.\nరాక్షస సేన\nగుర్రాలతోనూ, రధాల\nతోనూ యుద్ధ రంగానికి కదిలింది.\nరాక్షసులు వానరుల మీద రకరకాల\nఆయుధాలతో యుద్ధం ప్రారంభించారు.\nఇంద్రజిత్తు వాళ్ళను ప్రోత్సహించాడు.\nతరవాత అతను కూడా యుద్ధంలో ప్రవే\nశించాడు. అతను ఒక్కొక్క దెబ్బకు\nఅయిదారుగురు వానరులను చంప\nసాగాడు. అతను మామూలు వానరులనే\nగాక, ముఖ్యమైన వానర వీరులందరినీ\nక్రూరంగా హింసించాడు. గంధ\nమా ద ను డూ. నలుడూ, మైందుడూ,\nగజుడూ, సుగ్రీవుడూ, ఋషభుడూ,\nఅంగదుడూ, ద్వి విదుడూ అతని\nబాణాలకు తీవ్రంగా గురి అయారు.\nకాని, అదృశ్యంగా ఉన్న ఇంద్రజిత్తును\nవారు చూడను కూడా లేదు.\nఇంద్రజిత్తు ప్రయోగించిన బాణాలు\nరామ, లక్ష్మణులకు కూడా తగిలాయి.\nరాముడు లక్ష్మణుడితో, '' ఈ ఇంద్రజిత్తు\nఅదృశ్యంగా ఉండి యుద్ధం చేస్తున్నాడు.\nఅందుచేత అతన్ని చంపలేం. మనం\nఅతని బాణాల మూలంగా పడిపోయినట్టు\nఉన్నామంటే, అతను సంతోషించి,\nలంకకు వెళ్ళిపోతాడు,\" అన్నాడు.\nఅలాగే రామలక్ష్మణులు బాణాల\nదెబ్బలు తిని పడిపోయారు. ఇంద్రజిత్తు\nసింహనాదంచేసి, లంకకు తిరిగివెళ్ళాడు.\nఇంద్రజిత్తు ప్రయోగించినది బ్రహ్మాస్త్రం.\nఎంతమంది వానరులు దానికి కేవలమూ\nబద్ధులయారో, ఎంతమంది చచ్చిపోయారో\nతెలుసుకోవాలన్నాడు హనుమంతుడు\nవిభీషణుడితో.\nహనుమంతుడూ, విభీషణుడూ చెరొక\nమండే కట్టెనూ తీసుకుని, యుద్ధభూమి\nఅంతటా వెతకసాగారు. వాళ్ళకు ప్రాణా\nలతో ఉన్న జాంబవంతుడు కనిపించాడు.\nవిభీషణుడు ఆ వృద్ధుణ్ణి పలకరించి,\n\" ప్రాణాలతో ఉన్నావుగద!\" అన్నాడు.\nజాంబవంతుడికి చూపు దెబ్బ తిన్నది.\nఅతను విభీషణు, హనుమంతుడు\nబతికి ఉన్నాడా ? \" అని అడిగాడు.\n\" రామలక్ష్మణులను గురించి అడగ\nకుండా హనుమంతుణ్ణి గురించి అడుగు\nతున్నా వెందుకు?\" అని విభీషణుడు\nజాంబవంతుడితో అన్నాడు.\n\" నాయనా, విభీషణుడా! హను\nమంతుడు బతికి ఉండి, మిగతా వానర\nసేన అంతా చచ్చినా ఏమంత నష్టంలేదు.\nకాని అతను చచ్చిపోతే, వానర సేన అంతా\nబతికి ఉండినా మన మంతా చచ్చినవారి\nలోనే జమ అవుతాము!\" అన్నాడు\nజాంబవంతుడు.\nపెద్దవాడు. ఇలా అనే సరికి హను\nమంతుడు ముందుకు వచ్చి, జాంబ\nవంతుడి రెండు కాళ్ళూ పట్టుకుని\nనమస్కారం చేశాడు.\nజాంబవంతుడు అతనితో, \"నాయనా,\nహనుమంతుడా! ఇప్పుడు వానరుల\nనందరినీ నువే రక్షించాలి. ఆ పనికి\nనువు తప్ప మరెవడూ లేడు.\" అన్నాడు.\nతరవాత రామలక్ష్మణుల మూర్ఛ\nపోగొట్టటానికి జాంబవంతుడు హను\nమంతుడికి ఒక పని చెప్పాడు :\n\" నువు సముద్రం మీదుగా హిమా\nలయానికి వెళ్ళాలి. అక్కడ నీకు అమిత\nఎత్తయిన శిఖరాలు కాంచనమూ, కైలా\nసమూ కనిపిస్తాయి. ఆ రెంటికీ మధ్యగా\nఓషధిపర్వతం ఉన్నది. దాని శిఖరం\nమీద నాలుగు దివ్యమైనఓషధులున్నాయి.\nఅవి దేదీప్యమానంగా ప్రకాశిస్తూ\nఉంటాయి. వాటి పేర్లు విశల్యకరణి,\nమృతసంజీవినీ, సౌవర్ణకరణీ, సంధాన\nకరణీ. ఈ నాలుగు ఓషధులనూ తీసుకుని త్వరగా రా.వాటితో వానరులను బతికించి,\nఆరోగ్యవంతులను చేద్దాం.\"\nవెంటనే హనుమంతుడు వాయు\nమార్గాన బయలుదేరాడు. అతను సము\nద్రాన్ని, పర్వతాలనూ, నదులనూ, అర\nణ్యాలనూ దాటుకుంటూ హిమవత్పర్వతం\nకేసి అమితవేగంగా వెళ్ళాడు.\nహిమాలయాన్ని చేరగానే హనుమంతు\nడికి అనేక ఎత్తయిన శిఖరాలూ, ఆశ్ర\nమాలూ కనిపించాయి. బ్రహ్మకోశమూ,\nకైలాసపర్వతమూ, ఇంద్రుడు తపస్సు\nచేసినచోటూ, రుద్రబాణ మోక్షస్థానమూ,\nహయగ్రీవక్షేత్రమూ, బ్రహ్మకపాలమూ\nమొదలైన ప్రదేశాలను అతను చూశాడు.\nఇంద్రుడికి బ్రహ్మ వజ్రం ఇచ్చినచోటూ,\nకుబేరుడి స్థానమూ, బ్రహ్మాసనమూ,\nశివధనుక్షేత్రమూ చూశాడు. ఆఖరు కు\nఔషథిపర్వతం కూడా అతనికి, కైలాస\nపర్వతానికీ, ఋషభపర్వతానికీ మధ్యన\nకనిపించింది. దానిమీద ఓషధులన్నీ\nవెలిగిపోతున్నాయి.",
            "book_page_end": 60
        },
        {
            "title": "పన్నాధాయ్ త్యాగం",
            "book_page_start": 61,
            "pdf_page_start": 61,
            "pdf_page_end": 64,
            "author": "చందమామ బృందం",
            "genre": "చారిత్రక కథ",
            "moral": "నిజమైన విధేయత, త్యాగం చరిత్రలో చిరస్థాయిగా నిలుస్తాయి.",
            "keywords": [
                "మేవాడ్",
                "రాజద్రోహం",
                "పన్నా",
                "ఉదయసింగ్",
                "త్యాగం"
            ],
            "characters": [
                "సంగరాణా (రాజు)",
                "విక్రమజితుడు",
                "ఉదయసింగ్ (రాజకుమారుడు)",
                "పన్నా (దాది)",
                "బన్వీర్ (ద్రోహి)"
            ],
            "locations": [
                "మేవాడ్ రాజ్యం",
                "కోమల్ మేర్ రాజభవనం"
            ],
            "content": "దురదృష్టవశాన ఆయన కొడుకులు\nఆయనకు తగినవాళ్ళు కారు. రత్న\nఅనేవాడు మరొక రాజకుమారుడితో\nయుద్ధంచేసి మరణించాడు. తండ్రి\nఅనంతరం రాజై న విక్రమజితుడు అనే\nవాడు విలాస జీవితం గడుపుతూ\nధనమూ, కాలమూ వృధా చేశాడు.\nరాజస్థానులోని సుప్రసిద్ధ రాజ్యమైన\nమేవాడ్ను, 16 వ శతాబ్ది ఆరంభంలో\nసంగరాణా పాలించేవాడు. ఆయన\nగొప్ప శూరుడూ, ఉదారుడూనూ.\nమేవాడ్లో అరాజకస్థితి ఏర్పడింది.\nఢిల్లీలోని మొగలులకు ఆ రాజ్యాన్ని\nకాజెయ్యాలని బుద్ధి పుట్టింది. ఈ పరి\nస్థితిలో దర్బారులోని ప్రముఖులు\nకొందరు, బన్వీర్ అనేవాడి సహాయంతో,\nవిక్రమజితుణ్ణి రాజ్యభ్రష్టుణ్ణి చేయ\nటానికి కుట్ర చేశారు. ఈ బన్వీర్ అనే\nవాడు వీరాగ్రేసరుడైన పృధ్వీరాజుకు\nజారపుత్రుడు,\nబన్వీర్ విక్రమజితుడి పైన ఆకస్మికంగా\nదెబ్బతీశాడు. విక్రమజితుడు ఆత్మ\nరక్షణ చేసుకోలేక మరణించాడు.\nఅతని మిత్రులు పారిపోయారు.\nత్వరలోనే రాజు మరణవార్త రాజ\nభవనమంతటా పాకింది శోకాలూ,\nపెడబొబ్బలూ చెలరేగాయి.\nవిక్రమజితుడి కొడుకు, పసిబిడ్డ అయిన\nఉదయుడు, పన్నా అనే విశ్వాసపాత్రు\nరాలైన దాది రక్షణలో ఉన్నాడు. రాజ\nకుమారుడి వయసే గల కొడుకు\nపన్నాకు కూడా ఉన్నాడు. అంతఃపురం\nలోపల ఆమె ఇద్దరినీ సాకుతూ ఉండేది.\nరాజు హత్య అయినట్టు పన్నాకు రాజ\nభవనం సేవకుడి ద్వారా తెలిసింది.\nఆమె దిగ్రమ చెందింది. బన్వీర్ రాజ\nకుమారుణ్ణి పట్టుకోవడానికి అంతః\nపురంలోకి వస్తున్నట్టు కూడా ఆమెకు\nతెలిసింది.\nతాత్సారం చెయ్యటానికి లేదు. పన్నా\nఆ సేవకుణ్ణి తాను చెప్పినట్టు చెయ్య\nనికి ఒప్పించింది. రాజుగారి పాకశాల\nనుంచి చెత్తా చెదారమూ బయటికి\nతీసుకుపోయే తట్టలో సేవకుడు రాజ\nకుమారుణ్ణి దాచి బయటికి తీసుకు\nపోయాడు.\nఅయినా ద్రోహి అయిన బన్వీర్ రాజ\nకుమారుడి అంతుతేల్చినదాకా విశ్ర\nమించడని పన్నాకు తెలుసును. - ఆమె\nతన కొడుకును రాజకుమారుడి పక్క\nమీదికి మార్చి, రెండో \"పక్క ఎత్తేసింది.\nపన్నా రాజకుమారుణ్ణి రక్షించటానికి\nకంకణం కట్టుకున్నది. రాజకుమారుడు\nతప్పించుకు పోయాడంటే బన్వీర్\nవెంటనే మనుషులను పంపి వెతికిస్తాడు.\nఆమె పక్క మీద పడుకుని ఉన్న తన\nకొడుకును చూపింది. బన్వీర్ తన కత్తిని\nఆ కుర్రవాడి గుండెల్లోకి దిగవేశాడు.\nసేవకుడు నదీ తీరాన కాచుకుని\nఉన్నాడు. త్వరలోనే పన్నా అతన్ని\nకలుసుకున్నది. ఇద్దరూ కోమల్ మేర్\nరాజభవనానికి పారిపోయారు. ఆ రాజ\nకుమారుడు ఉదయసింగ్ అనే పేరుతో\nపెరిగి పెద్దవాడై, బన్వీర్ను పారదోలాడు.\nచరిత్రలో పన్నా త్యాగంలాటిది మరొకటి\nకనబడదు.",
            "book_page_end": 64
        }
    ],
    "statistics": {
        "total_stories": 15,
        "author_counts": {
            "చందమామ బృందం": 5,
            "నారెడ్డి నాగిరెడ్డి": 1,
            "యామినీ సరస్వతి": 1,
            "ఏ. సి. సర్కార్, ఐంద్రజాలికుడు": 1,
            "ఎం. వి. వి. సత్యనారాయణ": 1,
            "ఎం. కామేశ్వరరావు": 1,
            "కోలార్ కృష్ణఅయ్యర్": 1,
            "సడ్లపల్లి చిదంబరరెడ్డి": 1,
            "పి. ఆర్. శ్రీనాథ్ శర్మ": 1,
            "పేర్నమిట్ట నాగేశ్వరరావు": 1,
            "వీరేపల్లి జయరాంరెడ్డి": 1
        },
        "genre_counts": {
            "జానపద కథ": 1,
            "వైజ్ఞానిక వ్యాసం": 1,
            "సాహస కథ": 2,
            "బేతాళ కథ": 1,
            "హాస్యం": 3,
            "సామాజిక కథ": 1,
            "హాస్య కథ": 1,
            "నీతి కథ": 2,
            "చారిత్రక కథ": 2,
            "పౌరాణికం": 1
        }
    }
}