{
    "book_id": "చందమామ_1976_08",
    "stories": [
        {
            "title": "మిత్రసంప్రాప్తి",
            "book_page_start": 38,
            "pdf_page_start": 8,
            "pdf_page_end": 10,
            "author": "చందమామ బృందం",
            "genre": "నీతి కథ",
            "moral": "చేసిన తప్పులకు భయపడకుండా, సరైన సమయంలో తెలివిగా ఆలోచించడం ముఖ్యం. విధి నిర్ణయాన్ని నమ్ముకోవడం కంటే కష్టించి పనిచేయడం శ్రేయస్కరం.",
            "keywords": [
                "ఎలుక",
                "బ్రాహ్మడు",
                "నువ్వులు",
                "బృహస్పతి",
                "విధి",
                "దొంగతనం"
            ],
            "characters": [
                "బ్రాహ్మడి భార్య",
                "కామందకి",
                "బృహస్పతి",
                "చూడాకర్ణుడు",
                "హిరణ్యకం (ఎలుక)",
                "మంధరకం",
                "సాగరదత్తుడు",
                "విధి నిర్ణయం"
            ],
            "locations": [
                "అడవి",
                "కలుగు",
                "ఉజ్జయిని",
                "కౌశాంబీ నగరం"
            ],
            "content": "నక్క కథ విని బ్రాహ్మణుడి భార్య. \" సరే! ఇంట్లో వేయించిన నువ్వులున్నాయి. తెల్లవారుఝామునే అడవికి వెళ్ళి, కట్టెలూ, దర్భలూ తీసుకు రండి. అన్నం వండి. నువ్వులతో ముగ్గురు బ్రాహ్మణులకు భోజనం పెడతాను.” అని భర్తతో అన్నది.\nమర్నాడు తెల్లవారుఝామున బ్రాహ్మ ణుడు అడవికి వెళ్ళాడు. అతని భార్య నువ్వులు దంచి, పొట్టు చెరిగి, పాయసం చేదామని ఎండబెట్టింది. ఆమె వంటింట్లో పని చూసుకోవటానికి వెళ్ళిన సమయంలో ఒక కుక్క వచ్చి, ఆ నువ్వులను అశుద్ధి చేసింది.\nఇది చూసి బ్రాహ్మడి భార్య. '' ఇవాళ బ్రాహ్మణులకు ఏం పెడతాను? ఒకటే దారి కనబడుతుంది. ఈ పొట్టు తీసిన నువ్వులను ముడినువ్వులకు మారకం వెయ్యాలి. ఆతరవాత వంట చెయ్యాలి,\" అనుకున్నది.\nఆమె పొట్టు తీసిన నువ్వుపప్పు తీసు కుని పొరుగింటికి వెళ్ళి. \" ఇది తీసుకుని సరికి సరి ముడినువ్వులు ఇస్తారా ? \" అని ఆ ఇంటావిడను అడిగింది.\nలాభసాటి బేరం గదా అని ఆ ఇంటా విడ సంతోషంగా ఒప్పుకుని బ్రాహ్మడి భార్యకు ముడినువ్వు లిచ్చింది. బ్రాహ్మడి భార్య వెళ్ళిపోయాక ఇంటావిడ తన కొడుకు కామందకితో తాను చేసిన లాభ సాటి బేరంగురించి చెప్పి, “ఏమంటావు?\" అన్నది.\nకామందకి ఆమెతో, \" ఈ మారకం బేరం చూస్తే అనుమానం కలుగుతున్నది. ఏదో కారణం లేకుండా ఎవరూ ఇలాటి నష్టపు బేరం చెయ్యరు. ఎవరా మనిషి? '' అని అడిగాడు.\nఫలాని బ్రాహ్మడి భార్య అని తల్లి చెప్పింది.\n\"అబ్బో, ఆమె చాలా గడుసుదీ, జిత్తులమారీనూ. అమ్మా, ఆ నువ్వుపప్పు అవతల పారెయ్యి. అది పనికివచ్చేదైతే ఆమె నీకు యిచ్చేదికాదు.\" అన్నాడు కామందకి.\nఅది నిజమని గ్రహించి, అతని తల్లి అలాగే చేసింది.\nఈ కథ చెప్పి బృహస్పతి చూడా కర్ణుడి వద్ద ఒక పార అడిగి పుచ్చుకుని నా కలుగు తవ్వ నారంభించాడు (అని ఎలుక చెప్పుకు పోయింది.)\nనాకు చెడ్డ భయం వేసింది. ఎందు కంటే నేను నా కలుగులో చాలా బంగా రమూ, ఆహారమూ దాచుకున్నాను. అవి పోతాయని భయపడ్డాను గాని, వాళ్ళకి అడ్డు తగలలేను, తగిలితే నా ప్రాణాలకే ముప్పు,\nవాళ్ళిద్దరూ నేను దాచినదంతా కాజేసి, బంగారాన్ని చెరిసగం పంచుకుని, పరమానందంతో కూర్చున్నారు. నా ఇల్లు పోయింది: సొత్తు పోయింది. మరొక చోటు చూసుకుందామని అక్కడి నుంచి నా అనుచరులతో బయలుదేరాను.\nనా అనుచరులు ఆకలి మీద ఉన్నారు. చూడాకర్ణుడి పాత్ర నుంచి ఆహారం తస్కరించటానికి సాహసించవచ్చునని వాళ్ళు అభిప్రాయపడ్డారు. సరే, వెనక్కు వెళ్ళాం. మా అలికిడి విని చూడాకర్ణుడు భిక్షాపాత్రను కర్రతో కొట్టాడు.\n\" కర్రను ఆడిస్తున్నా వెందుకు?\" అని బృహస్పతి అడిగాడు.\n\" ఆ దిక్కుమాలిన ఎలుక మళ్ళీ వచ్చింది.\" అన్నాడు చూడాకర్ణుడు.\n\" ఎందుకు భయపడతావు ? దాని ఇల్లూ, సొత్తూ పోయాక, అది చచ్చినదాని కింద జమే. అదేమీ చేయ లేదు,” అన్నాడు బృహస్పతి.\nఈ మాట విని మండిపోయి, నేను భిక్షాపాత్ర కేసి దూకాను; కాని పొట్టలో ఎత్తులేని కారణంచేత దాన్ని అందుకో లేక, తపీమని కిందపడ్డాను. బృహస్పతి వెదురు కర్రతో నన్ను చచ్చే దెబ్బ కొట్టాడు. విధిని నమ్మినవాడి కథలో లాగ ఆ దెబ్బను ఎలాగో తప్పించుకున్నాను.\n\"ఏమిటా కథ ? \" అని మంధరకం అడిగింది.\nహిరణ్యకం ఇలా చెప్పింది:\nవిధిలో విశ్వాసం\nఉజ్జయిని మహా పట్టణంలో సాగర దత్తుడు అనే వర్తకుడు ఉండేవాడు.\nఒకరోజు అతని కుమారుడు నూరు రూపాయలిచ్చి ఒక పుస్తకం కొనుక్కుని వచ్చాడు.\nఆ పుస్తకాన్ని చూసి సాగర దత్తుడు, \" ఈ పుస్తకం ఎంత పెట్టి కొన్నావు?\" అని కొడుకును అడిగాడు.\n\" నూరు రూపాయలు,\" అన్నాడు కొడుకు.\n\" మూర్ఖుడా, శ్లోకంలో ఒక్కపాదం మాత్రమే ఉన్న పుస్తకాన్ని నూరు రూపాయలిచ్చి కొన్నావా ? ఇంత మంద మతివి నువ్వేమి డబ్బు సంపాదిస్తావు? నా ఇంటి నుంచి తక్షణం వెళ్ళిపో,' ' అని సాగరదత్తుడు తన కొడుకును వెళ్ళ గొట్టాడు.\nతన తండ్రి ఇలా చేసినందుకు ఎంతో నొచ్చుకుని కొడుకు చాలా దూరం ప్రయాణం చేసి కౌశాంబీ నగరం చేరి, అక్కడ నివసించసాగాడు. కొద్ది రోజులు గడిచాయి. అక్కడి వాళ్ళు అతన్ని, \" ఎక్కడి నుంచి వచ్చావు? ఏం పని మీద వచ్చావు ? నీ పేరేమిటి?\" అని అడగసాగారు.\nఆ ప్రశ్నకు అతను. \" విధి నిర్ణయం అనివార్యం.\" అని మాత్రం జవా బు చెబుతూ వచ్చాడు.\nఅందుచేత కౌశాంబీలో అందరూ అతన్ని \" విధి నిర్ణయం\" అని పిలవ సాగారు.",
            "book_page_end": 40,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "మాయాసరోవరం",
            "book_page_start": 8,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "జానపద కథ",
            "moral": "సత్యాన్ని మరుగు పరచడానికి మోసం, తప్పుడు ప్రచారం అవసరం లేదు. తెలివైన వారికి లాభం తెలియకుండా ఉండదు.",
            "keywords": [
                "మొసలి",
                "ఏనుగులు",
                "యుద్ధం",
                "వీరనారాయుడు",
                "చరకాచార్యులు"
            ],
            "characters": [
                "మొసలి ఆకారంవాడు (జలగ్రహం ఎక్కినవాడు)",
                "వీరనారాయుడు",
                "చరకాచార్యులు",
                "గ్రామపెద్ద",
                "జయశీలుడు",
                "సిద్ధసాధకుడు"
            ],
            "locations": [
                "మాయాసరోవరం",
                "అరణ్యం",
                "కొలను",
                "గ్రామం"
            ],
            "content": "[ ఏనుగును తమ మీదికి ఉసికొల్పిన మొసలి ఆకారం వాడికి, వైద్యులైన చరకాచారినీ, వీరనారాయుణ్ణి చూపించి, గ్రామపెద్ద శాంతపరిచాడు. వీరనారాయుడు, మొసలి ఆకారం వాడి డొక్కలో దిగిన కత్తిని బయటికి లాగబోతున్న సమయంలో, దూరం నుంచి చరకాచారి ఆర్తనాదంతోపాటు, అడవి ఏనుగుల ఘీంకారాలు వినిపించినై. తరువాత — ]\nఅడవి ఏనుగులు తన మీదికే దాడి వస్తున్నవని మొసలిఆకారంవాడు గ్రహిం చాడు. అవి కొంచెం చిన్నా, పెద్దా కలిసి ఆరు ఏనుగులు మాత్రమే. ఆ ఏనుగులు ఏనాడూ తన వాహనం అయిన జలగ్రహం లాంటి ఏనుగును చూసి వుండవు ! దాని బలం, తన చేతిలోని శూలం శక్తి ఏపాటిదో తెలియగానే, యీ ఏనుగుల్లో చావగా మిగిలినవన్నీ, తిరిగి అరణ్యంలోని చెట్లచాటుకు పారిపోవటం జరిగి తీరుతుంది....\nమొసలిఆకారంవాడు చించి, \" జలగ్రహా ! ఆ ముందు వస్తున్న ఏనుగును, నీ కోరలకు బలిపెట్టు,\" అంటూ అరిచాడు.\nవాడి హెచ్చరిక వింటూనే జలగ్రహం దూకుతూపోయి, అందుబాటులోకి వచ్చిన అడవి ఏనుగు నొకదాన్ని. తన వాడి దంతాలతో తల మీద బలంగా పొడిచింది. ఆ దెబ్బకు అడవి ఏనుగు ఘీంకరిస్తూ పక్కకు పడిపోయింది. అదేసమయంలో మొసలిఆకారంవాడు మరొక ఏనుగు కుంభస్థలం మీద శూలంతో గట్టిగా పొడిచాడు. ఆ పోటుకు అది తల వంచి ముందుకు కూలబడింది. జలగ్రహం దాన్ని కాళ్ళతో తొక్కుతూపోయి మరొక ఏనుగు తలను తొండంతో బిగించి పట్టు కుని, కోరలతో కుమ్మింది.\nఈ విధంగా క్షణాల మీద మూడు అడవి ఏనుగులు బాగా గాయపడి నేల కొరిగినై. మిగిలిన ఏనుగులు వెనుదిరిగి పారిపోతున్నంతలో, మొసలిఆకారంవాడు తన శూలంతో అందినచోటనల్లా వాటి శరీరాల మీద పొడిచాడు. అవి బాధతో ఘీంకరిస్తూ అరణ్యం కేసి పరిగెత్తసాగినై. మొసలిఆకారంవాడు వాటిని కొంత దూరం తరిమి. ఆయాసపడుతూ తన వాహనాన్ని ఆపాడు. హఠాత్తుగా వాడికి తనకు చికిత్స చేయ వచ్చిన వీరనారా యుడు గుర్తుకొచ్చాడు. వాడేమైనట్టు? తనకూ అడవి ఏనుగులకూ జరిగిన పోరాటంలో ఏనుగుల కాళ్ళ కింద పడి నలిగి చావలేదు గదా ?\nవాడికి యీ అనుమానం కలగ్గానే పై ప్రాణం పైనే పోయినట్టయింది. వాడు కళవెళ పడిపోతూ చుట్టూ ఓ మారు కలయచూసి పెద్దగా గొంతెత్తి, \"ఒరే, వీరనారాయుడూ. ఎక్కడ? \" అని కేక పెట్టాడు.\nఆ వెంటనే మొసలిఆకారంవాడి వీపు వెనక నుంచి, \" మొసలిదొరా. నేనిక్కడే వున్నాను: యింత సేపూ తమ తోక పట్టు కుని వేళ్ళాడుతున్నాను. మనం గెలి చామా, అడవి ఏనుగులు గెలిచినయ్యా?\" అన్న జవాబు వచ్చింది.\nఆ మాట్టాడినవాడు వీరనారాయుడు. అతడు జలగ్రహం మీదికి అడవి ఏనుగులు దాడి రాగానే, దాని మీది నుంచి కిందికి దూకి పారిపోదామనుకుని అలా పారిపో చూడటం వల్ల, తను ఏనుగుల కాళ్ళ కింద పడి నలిగి చచ్చే ప్రమాదం వున్న దని భయపడి. సమయానికి చేతికందిన మొసలి ఆకారంవాడి తొడుగుకు వున్న తోక గట్టిగా పట్టుకుని కళ్ళు మూసు కున్నాడు. తరవాత జరిగిందేమిటో అతడికి అంతగా తెలియదు.\nవీరనారాయుడి జవాబు విని మొసలి ఆకారంవాడు కాస్త స్థిమితపడి, \" నువ్వి క్కడే — జలగ్రహం మీద వున్నావన్న మాట, బతికిపోయాను ! ఈ డొక్కలో విరిగిన కత్తిని ఎప్పుడు బయటికి లాగు తావు ? '' అన్నాడు.\n\" మొసలిదొరా, వేగిరపడకండి. తమరు అడవి ఏగుల మీది యుద్ధం గొడవలో అసలు సంగతి మరిచినట్టున్నది. చరకాచార్యులుగారు ఆ మధ్య, యీ దాపుల నుంచే ఒకటి రెండు చావు కేకలు పెట్టారు. ఆయన ఏవో మూలికలూ, ఓషధుల కోసం చెట్లల్లోకి వెళ్ళారు.\" అన్నాడు వీరనారాయుడు.\nఆ మాటలతో మొసలి ఆకారంవాడు గతుక్కుమ ని, \" నిజమే, నిజమే! ఆ ఆచారి రక్షించండి అంటూ రెండు మూడు చావుకేకలు పెట్టాడు. తరవాత పలుకే లేదు. ఒకవేళ ఏ పెద్దపులో అతగాణ్ణి కరుచుకుపోతే, నా డొక్కలో యీ విరిగిన కత్తి అలా వుండిపోవలసిం దేనా? దాన్ని బయటికి లాగి, నా గాయం మానే చికిత్స నువ్వు చెయ్యలేవా ? \" అని అడిగాడు.\nఆ ప్రశ్నకు వీరనారాయుడు పక పక మంటూ నవ్వి, \" శస్త్ర చికిత్స నేర్చిన నాకు, గాయం మాన్పే మందులే తెలియ వనుకుంటున్నారా ? బతుకు తెరువు పోటీ లేకుండా సాగిపోయేందుకు వీలుగా, నేనూ, ఆ ఆచార్యులూ ఒకళ్ళకు తెలి సిన వైద్యం మరొకళ్ళకు తెలియదన్నట్టు గ్రామంలో చిన్న నాటకం ఆడుతున్నాం. అలా చెయ్యకపోతే, గ్రామస్థులు మా ఇద్ద రిలో ఒకళ్ళకే తిండీ తిప్పల సదు పాయం చూస్తూ రెండో వాళ్ళను తరి మేస్తారు,'' అన్నాడు.\nఆ జవాబుకు మొసలి ఆకారంవాడు కూడా పెద్దగా నవ్వబోయి, డొక్కలో వున్న కత్తి ఖళుక్ మనటంతో, పొట్ట పట్టుకుని చిన్నగా మూలిగి, \"ఒరే. కపటపు వెధవా! నువ్వు నా తోక వదిలి ముందుకు రా!'' అన్నాడు కోపంగా.\nవీర నా రాయుడు భయపడుతూనే. మొసలిఆకారంవాడి ముందుకు వచ్చాడు. వాడికిప్పుడు, యీ వింత ఆకారం వాడు ఎక్కిన ఏనుగు ఏదో పిశాచం అయి వుంటుందన్న అనుమానం పట్టుకున్నది. అలా కాకపోతే, ఒక్క ఏనుగు అయి దారు అడవి ఏనుగుల్ని ఎదుర్కుని జయించుకు రావటం సాధ్యమయే పనా ! \" ఒరే, నారాయుడూ! అలా గుడ్లు మిటకరిస్తూ చూడక, యీ కత్తి త్వరగా లాగి, గాయానికి చికిత్స చెయ్యి.\" అన్నాడు మొసలి ఆకారంవాడు.\n\" మొసలి దొరా! ఆ చికిత్సకు అవ సరం అయిన ఆకులూ. మూలికల కోసమే చరకాచార్యులుగారు S అరణ్యవృక్షా ల్లోకి వెళ్లింది. నేనైనా ముందుగా వాటిని సంపాయించకుండా కత్తిని బయటికి లాగటం తమకు ప్రమాదకరం అవు తుంది,\" అన్నాడు వీరనారాయుడు.\n\" నాకు ప్రాణం పోయేంత ప్రమాదం సంభవిస్తే. నువ్వూ నాతోపాటు ఆ మరో లోకానికి ప్రయాణం కట్టవలసిందే. తెలి సిందా? సరే. పద ! ఆ ఆచారి ఎక్క డున్నాడో చూద్దాం. ఏ పులో. సింహమో అతగాణ్ణి పట్టుకుని ఆకలి చల్లార్చుకుని వుంటే, మిగిల్చిపోయిన బొమికలన్నా కంటబడకపోవు.\" అన్నాడు మొసలి ఆకారంవాడు.\nఆ తరవాత అతడు జలగ్రహాన్ని అది లించి గుబురుగా వున్న అరణ్యవృక్షాల కేసి బయలుదేరాడు. చరకాచారి రక్షిం చండి అంటూ కేకలుపెట్టింది, ఆ వృక్షాల వెనకనుంచే.\nఇప్పుడు చరకాచారి ప్రాణాలతో వున్నా డన్న మాటేగాని, మాట్టాడగలిగిన స్థితిలో మాత్రం లేడు. అంతకు కొద్దిసేపటికి ముందుగా అతడు, మొసలి ఆకారం వాడి గాయానికి కట్టు కట్టేందుకు చెట్ల కింద ఓషధుల కోసం వెతుకుతూ, ఒకచోట ఆగి, '' ఆహాఁ. యిక్కడ నేలఉసిరిక ఎంత నేవళంగా పెరిగింది! ఇది గ్రామ పెద్ద కీళ్ళ వాతానికి పనికి వస్తుంది.\" అంటూ మొక్కలను పీకేందుకు చప్పున వంగాడు.\nచరకాచారి వంగిన ప్రదేశానికి పైన వున్న ఒక చెట్టు కొమ్మకు చుట్టుకుని ఒక పెద్ద కొండచిలువ ఆకటితో నకనక లాడుతున్నది. దానికి రెండు రోజులుగా ఆహారం దొరకలేదు. కంటబడితే, ఆ ఆకలి మైకంలో అది పెద్దపులి మీద నైనా, ఏనుగు మీదనైనా పడి పట్టుకు నేందుకు సిద్ధంగా వున్నది. అలాంటి కొండచిలువకు కొమ్మ దిగువగా చర కా చారి కనిపించగానే. అది ఠపీమంటూ అతడి మీదికి జారింది.\nకొండచిలువ పైనుంచి మీదపడగానే, చరకాచారి ఏ చెట్టుకొమ్మో విరిగి మీద పడిందనుకుని, దూరంగా పరిగెత్త బోయాడు. కాని అతడికాళ్ళూ, చేతులూ ఆడలేదు. ఆచారి భయకంపితు డై పోయేంతలో అతడి శరీరాన్ని మెలి పెడుతూ, పెద్ద కొండచిలువ అతడి కంటబడింది. మరుక్షణం అతడు, \" రక్షించండి! రక్షించండి!\" అంటూ కేకలు పెట్టాడు.\nఈ కేకలను జొన్న చేల దగ్గిర వున్న మొసలి ఆకారం వాడూ, గ్రామస్థులతో పాటు; ఆ సమయంలో అటుకేసి వస్తున్న జయశీలుడూ, సిద్ధసాధకుడూ కూడా విన్నారు. వాళ్ళిద్దరూ పొదలో దొరికిన తాళపత్రగ్రంధం తీసుకొని, దాన్ని అకడ వదిలిన వాడి కోసం అరణ్యంలో వెతు కుతున్నారు.\nజయశీలుడూ, సిద్ధసాధకుడూ రక్షిం చండి అనే కేకలైతే విన్నారు గాని, అలా కేకలు పెడుతున్న చరకాచారి మాత్రం వాళ్ళకు కనిపించలేదు. ఇద్దరూ ఆ ధ్వని వచ్చిన వైపుకు కొంత దూరం నడిచే సరికి, అడవి ఏనుగుల ఘీంకారాలూ, వాటితో వింత ఏనుగు నెక్కిన మొసలి ఆకారం వాడు శూలం తీసుకుని పోరాడు తూండటం కనిపించింది.\nసిద్ధసాధకుడు ఆవేశపడి గెంతుతూ, తన చేతిలోని దండాన్ని పైకెత్తి, \"జయశీలా! మన కనకాక్షరాజుగారి పిల్లలను ఎత్తుకుపోయిన దుర్మార్గుడు వీడే! నేను ముందే చెప్పినట్టు వీడు యక్షుడో, గంధర్వుడో, కిన్నెరుడో అయి వుంటాడు! '' అన్నాడు.\n\" నువు చెప్పే వాళ్ళలో వాడెవడైనా కాకపోయినా, మనలాంటి మనిషి మాత్రం కాదు. వాడెక్కివున్న ఏనుగు చూడు! అలాంటి దాన్ని మనం కలల్లో కూడా చూసి వుండం,'\" అన్నాడు జయశీలుడు.\nఅంతలో మరొకసారి చరకాచారి చేసిన ఆర్తనాదం వినిపించింది. జయశీలుడు వెంటనే కత్తి దూసి, \" భయపడకు, వస్తున్నాం!'' అంటూ అటు కేసి బయలు గెరాడు.\nసిద్ధసాధకుడు ఎక్కడలేని ఆశ్చర్యంతో, \"జయశీలా, యిదేంపని ? యువరాణీ, యువరాజుల్ని అపహరించుకు పోయిన దుష్టుడు కళ్ళఎదట కనిపిస్తూంటే, వాణ్ణి వదిలి. ఎవడో ఆటవికుడు ఏ క్రూర మృగం వాతబడో అరుస్తూంటే, వాణ్ణి కాపాడేందుకు పోతున్నావా?'' అన్నాడు.\n\" అవును, సాధకా! మనం తక్షణం సాయపడక పోతే, వీడెవడో ప్రాణాలే కోల్పోతాడు. యువరాజూ, యువరాణులు అంత ప్రాణాపాయస్థితిలో వున్నారను కోను.\" అంటూ జయశీలుడు పరిగెత్త సాగాడు. అతడి వెనకగా సిద్ధసాధకుడు కూడా పరిగెత్తాడు.\nఇద్దరూ చరకాచారిని సమీపించే సమ యానికి, కొండచిలువ అతడి శరీరాన్ని బలంగా చుట్టి నోటితో అతడి తలను వడిసి పట్టుకునేందుకు ప్రయత్నం చేస్తున్నది. చరకాచారి చెట్టుబోదెకు నిలువుగా ఆను కునివున్నాడు. అతడింకా బతికేవున్నా డన్న సూచనగా, అతడి చేతివేళ్లు మాత్రం కదుల్లాడుతున్నవి.\nజయశీలుడు దూకుతూపోయి కత్తితో కొండచిలువ తలను, చరకాచారి తల నుంచి దూరంగా నెట్టేందుకు ప్రయత్నిం చాడు. తన కత్తి దెబ్బ, పాములో నుంచి దూసుకుపోయి మనిషికి తగులుతుం దేమో అని అతడికి భయంకలిగింది. కాని, బలమైన కొండచిలువ బాగా ఆకలి గొని వున్నదేమో—జయశీలుడి కత్తిని తలతో గట్టిగా పక్కకు నెట్టింది.\n''జయశీలా, వీడు ఆటవికుడు కాదు ; చదువు సంధ్యలు నేర్చిన పండితుడిలా వున్నాడు. త్వరగా పామును చంపు.\" అన్నాడు సిద్ధసాధకుడు, చరకాచారి కేసి పరీక్షగాచూస్తూ.\nజయశీలుడు కొండచిలువ తలను ఎడమ చేతితో పట్టుకుని వెనకు లాగుతూ, కత్తితో దాని తల కింది భాగం మీద బలంగా కొట్టాడు. ఆ దెబ్బకు సగం తల తెగిన పాము గిలగిల్లాడుతూ, చరకాచారిని చుట్టబెట్టిన శరీరభాగమంతా వూడిపోగా, దభీమంటూ నేలమీద పడింది.\nకొండచిలువతోపాటు కింద పడబోయిన చరకాచారిని, జయశీలుడు పట్టుకుని, \"సాధకా! త్వరగాపోయి నీళ్లు తీసుకురా. మనిషి దిమ్మెరపోయాడు తప్ప, బతికే వున్నాడు,'' అన్నాడు.\nసిద్ధసాధకుడు పరుగు పరుగునపోయి, దాపులనున్న కొలనులోంచి కమండ లంతో నీరు తీసుకుని, తిరిగి వచ్చాడు. జయశీలుడు ముఖం మీద నీళ్లు చల్లగానే చరకాచారి కళ్ళు తెరిచి, \"నేనెక్క డున్నాను? బతికే వున్నానా, కొండచిలువ పొట్టలో వున్నానా? \" అన్నాడు పెద్దగా మూలుగుతూ.\n\" నువ్వు బతికే వున్నావు. ముందు యీ మంత్రజలం తాగు. నిన్ను పట్టిన నిస్త్రాణా, ప్రాణభయం పోతుంది.\" అంటూ సిద్ధసాధకుడు, చరకాచారి చేత నీళ్ళు తాగించాడు.\nఅంతవరకూ సగం మైకంలో వణికి పోతున్న చరకాచారి అప్పుడు కళ్ళు సాంతం తెరిచి, చుట్టూ కలయచూస్తూ \"మీరెవరు? ఆ మొసలి ప్రభువెక్కడ? వీరనారాయుడేమయ్యాడు?'' అన్నాడు.\nఆ ప్రశ్నతో జయశీలుడికి, చరకాచారి ఎవర్ని గురించి మాట్లాడుతున్నాడో అర్ధమై పోయింది. అతడు సిద్ధసాధకుడితో, \" సాధకా, ఇతడి మాటలు విన్నావా ? ఆ వింత ఏనుగు మీద వున్న మొసలి ఆకారం వాడితో, యితడికేదో నేస్తం వున్నది.\" అని చరకాచారితో, \" నీ పేరే మిటి? ఆ మొసలి ఆకారం వాడికి నువ్వు బంటువా, స్నేహితుడి వా ? '' అని అడిగాడు.\nచరకాచారి జవాబు చెప్పేలోపల మొసలి ఆకారంవాడు చెట్లచాటు నుంచి ముందుకు వచ్చి, '' ఈ చరకాచార్యులు నా సొంత వైద్యుడు. మీ రెవరు? నిజం చెప్పకపోయారో, నా జలగ్రహంతో మిమ్మల్ని నజ్జునజ్జయేలా తొక్కిస్తాను,' ' అన్నాడు.\nజయశీలుడూ, సిద్ధసాధకుడూ లేచి నిలబడ్డారు. జయశీలుడు కత్తి పిడిమీద చేయివేశాడు. సిద్ధసాధకుడు దండం ఎత్తి పట్టుకున్నాడు. — (ఇంకావుంది)",
            "book_page_end": 15,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "శిక్షించేహక్కు",
            "book_page_start": 13,
            "pdf_page_start": 19,
            "pdf_page_end": 22,
            "author": "మొర్రమ సర్వోత్తమరెడ్డి",
            "genre": "బేతాళ కథ",
            "moral": "శిక్షాధికారి కూడా నియమాలకు అతీతుడు కాకూడదు. పాలకుడు ధర్మాన్ని ఉల్లంఘిస్తే, సామాన్య పౌరుడికి కూడా వారిని శిక్షించే హక్కు ఏర్పడుతుంది.",
            "keywords": [
                "ధర్మం",
                "న్యాయం",
                "శిక్ష",
                "రాజద్రోహం",
                "విక్రమార్కుడు",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు"
            ],
            "locations": [
                "శ్మశానం"
            ],
            "content": "పట్టువదలని విక్రమార్హుడు చెట్టు వద్దకు తిరిగి వెళ్ళి. చెట్టు పై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు \" రాజా, నువు పూనుకున్న ఈ దుర్ఘటమైన పనిని ఏ నమ్మకస్తుడైన భృత్యుడికో అప్పగించ నందుకు నీ వివేకాన్ని మెచ్చుకుం టున్నాను. ఏమంటే, ఎంత నమ్మకస్తు డైన భృత్యుడు కూడా అవకాశం దొరికితే రాజద్రోహిగా మారిపోగలడు. ఇందుకు నిదర్శనంగా నీకు విష్ణుగుప్తుడి కథ చెబుతాను, శ్రమ తెలియకుండా విను.” అంటూ ఇలా చెప్పసాగాడు :\nపూర్వం పాంచాలదేశాన్ని గుణ సింహుడు అనే రాజు పాలించేవాడు. ఆయన పరిపాలనలో మంచి క్రమశిక్షణ ఉండేది. దొంగతనమూ, లంచగొండి తనమూ లాటి నేరాలకు చాలా కఠినమైన శిక్షలుండేవి.\nగుణసింహుడు అప్పుడప్పుడూ మారు వేషంలో సంచరిస్తూ, నేరాలు చేసేవారిని స్వయంగా పట్టుకునేవాడు. అలాగే ఆయన మారువేషంలో నారాయణపురం అనే గ్రామానికి వెళ్ళి, అక్కడి న్యాయాధి కారి అయిన ధనగుప్తుడు లంచగొండి అని చూచాయగా విన్నాడు. ఆ సంగతి నిజమో, కాదో తెలుసుకునేటందుకు ఆయన ఒక పథకం వేశాడు.\nఆ పథకం ప్రకారం గుణసింహుడూ, ఆయన మంత్రీ మారు వేషాలతో ధనగుప్తుడి వద్దకు వెళ్ళి, తమ ఇద్దరి మధ్యా ఒక వివాదం ఉన్నట్టు సృష్టించారు. సాక్ష్యం చూస్తే మంత్రి పక్షానే న్యాయం ఉన్నట్టు కనబడింది. ధనగుప్తుడు అంతా విని, మర్నాడు తీర్పు చెబుతానన్నాడు. ఆ రాత్రి రాజు ధనగుప్తుణ్ణి కలిసి, తనకు అనుకూ లంగా తీర్పు చెబితే వందమొహర్లు ఇస్తా నన్నాడు. డబ్బుకు ఆశపడి ధనగుప్తుడు మర్నాడు రాజుకే అనుకూలంగా తీర్పు చెప్పాడు తీర్పు వింటూనే రాజూ, మంత్రి తమ అసలు స్వరూపాలు బయటపెట్టి, ధనగుప్తుణ్ణి బంధించి రాజధానికి తీసుకు పోయి, విచారణ జరిపి, మరణశిక్ష విధించారు. శిక్ష వెంటనే అమలు జరిగింది.\nరాజు చేసిన ఈ పనికి నారాయణ పురంలో చాలామంది రాజును నిందిం చారు. లంచగొండితనానికి మరణశిక్ష విధించటం పిచ్చుక మీద బ్రహ్మాస్త్రం ప్రయోగించటమేనని అందరికీ తోచింది.\nఅలా రాజును నిందించనివాడు ధన గుప్తుడి కొడుకు విష్ణుగుప్తుడు. అతను పెద్ద ఆదర్శాలు గలవాడు. సమర్ధతతో పరి పాలించే రాజు అందుకుగాను ఎలాంటి శిక్షావిధానం అవలంబించినా తప్పు లేదనీ, తన తండ్రి నేరం శిక్షార్హమైనదేననీ అతను నమ్మాడు.\nకాలక్రమాన విష్ణుగుప్తుడు తన విద్య పూర్తిచేసుకుని రాజు కొలువులో చేరాడు. తమైన ఆదర్శాలు గలవాడూ. రుకైన వాడూ, విశ్వాసపాత్రుడూ వటంచేత అతను కొద్దికాలంలోనే రాజు ఆంతరంగికులలో ఒకడుగా అయాడు.\nఇలా ఉండగా పాంచాలదేశం మీదికి శత్రురాజు దండెత్తి వచ్చాడు. ఆరంభం లోనే పాంచాల సేనలు తీవ్రంగా దెబ్బతి న్నాయి; అపజయం తప్పనట్టుకనబడింది.\nఆ పరిస్థితిలో గుణసింహుడు శత్రు రాజును మోసంతో చంపించటానికి పథకం వేశాడు. ఆయన విష్ణుగుప్తుడితో ఈ పథకం చెప్పి, శత్రుశిబిరానికి చెందిన ఒక అంగ రక్షకుడి చేత శత్రురాజును చంపిస్తున్నా ననీ. వాడు ఆ పని చేసినందుకు లక్ష వరహాలు వాడికి లంచం ఇయ్యవలసి ఉంటుందనీ అని, ఆ లక్ష వరహాలనూ విష్ణుగుప్తుడికి ఇచ్చి. ఆ సొమ్ము ఆ అంగ రక్షకుడికి అందజెయ్యమన్నాడు.\nవిష్ణుగుప్తుడు లక్షవరహాలూ తీసుకుని, అంగరక్షకుడికి అందించటానికి ఒప్పు కున్నాడు. కాని అతను అలా చెయ్యక, తిన్నగా శత్రురాజు వద్దకు వెళ్ళి. ఆయనను హత్య చెయ్యటానికి జరిగిన కుట్ర చెప్పి. పాంచాలదేశపు సైనిక రహస్యాలన్నీ తెలిపి, శత్రురాజుకు అనేక విధాల సహాయం చేశాడు. దాని ఫలితంగా శత్రురాజుకు మరింత తేలికగా యుద్ధంలో విజయం లభించింది.\nగుణసింహుణ్ణి విష్ణుగుప్తుడే స్వయంగా చంపాడు. చంపే ముందు తాను తన తండ్రి చావుకు పగతీర్చుకుంటున్నట్టు గుణసింహుడితో చెప్పాడు. శత్రురాజు పాంచాలదేశాన్ని తన తరఫున పాలించ టానికి విష్ణుగుప్తు నియమించాడు. విష్ణు గుప్తుడు కూడా గుణసింహుడి లాగే సమర్థతతో పాలించాడు. అయితే అతను నేరస్థులను దారుణంగా శిక్షించక, నేరా లకు తగిన శిక్షలనే విధిస్తూ వచ్చాడు.\nబేతాళుడు ఈ కథ చెప్పి. \"రాజా, విష్ణుగుప్తుడు మొదటి నుంచీ రాజద్రోహ బుద్ధిగలవాడా. లేక అకస్మాత్తుగా మారాడా? మారితే మార్పుకు కారణ మేమిటి? రాజ్యం మీద ఆశా? లక్ష వరహాలూ తానే కాజెయ్యాలన్న దుర్బుద్ధా? తన తండ్రి చావుకు పగతీర్చుకునే ఉద్దేశం అతనికి అకస్మాత్తుగా ఎందుకు కలిగింది? రాజుగారి ఆంతరంగికుడుగా అతను ఎప్పుడైనా రాజును చంపి ఉండ వచ్చుగద ! ఈ సందేహాలకు సమా ధానాలు తెలిసి కూడా చెప్పకపోయావో నీ తల పగిలిపోతుంది.'' అన్నాడు.\nదానికి విక్రమార్కుడు, ‘\"విష్ణుగుప్తు మొదట నిజంగా రాజభక్తిగలవాడే. త తండ్రికి రాజు ఇచ్చిన మరణదండన తన తండ్రి నేరానికి, అంటే లంచగొండి తనానికి. తగిన శిక్షే అని కూడా అతను నమ్మాడు. కాని ఆ రాజే యుద్ధంలో విజయం కోసం శత్రురాజు అంగరక్ష కుడికి లక్షవరహాలు లంచం ఇయ్యటానికి సిద్ధమయాడు. అందుకు మరణదండన న్యాయమైతే రాజును చంపటం తప్పనిసరి. అది సరి అయిన శిక్షకాని పక్షంలో తన తండ్రి శిక్ష పొందలేదు, హత్య చేయ బడ్డాడు. దానికి పగతీర్చుకోవటం విష్ణు గుప్తుడి విధి. ఎలా చూసినా విష్ణుగుప్తుడి ప్రవర్తనలో తప్పు పట్టటానికేమీ లేదు. అతని ఉన్నతాదర్శాల ముందు రాజ భక్తి ఓడిపోయింది. అదే అతనిలో కలిగిన పెద్ద మార్పుకు కారణం,\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 16,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "తండ్రినిమించిన కొడుకు",
            "book_page_start": 26,
            "pdf_page_start": 19,
            "pdf_page_end": 22,
            "author": "మొర్రమ సర్వోత్తమరెడ్డి",
            "genre": "నీతి కథ",
            "moral": "అత్యున్నత ఆదర్శాలు, ధర్మబద్ధమైన రాజభక్తి కంటే గొప్పవి. ధర్మం తప్పిన రాజును శిక్షించడం తప్పనిసరి.",
            "keywords": [
                "న్యాయం",
                "లంచగొండితనం",
                "మరణశిక్ష",
                "రాజభక్తి",
                "ఆదర్శాలు"
            ],
            "characters": [
                "గుణసింహుడు (రాజు)",
                "విష్ణుగుప్తుడు",
                "మంత్రి",
                "ధనగుప్తుడు",
                "శత్రురాజు"
            ],
            "locations": [
                "పాంచాలదేశం",
                "నారాయణపురం"
            ],
            "content": "పూర్వం పాంచాలదేశాన్ని గుణ సింహుడు అనే రాజు పాలించేవాడు. ఆయన పరిపాలనలో మంచి క్రమశిక్షణ ఉండేది. దొంగతనమూ, లంచగొండి తనమూ లాటి నేరాలకు చాలా కఠినమైన శిక్షలుండేవి.\nగుణసింహుడు అప్పుడప్పుడూ మారు వేషంలో సంచరిస్తూ, నేరాలు చేసేవారిని స్వయంగా పట్టుకునేవాడు. అలాగే ఆయన మారువేషంలో నారాయణపురం అనే గ్రామానికి వెళ్ళి, అక్కడి న్యాయాధి కారి అయిన ధనగుప్తుడు లంచగొండి అని చూచాయగా విన్నాడు. ఆ సంగతి నిజమో, కాదో తెలుసుకునేటందుకు ఆయన ఒక పథకం వేశాడు.\nఆ పథకం ప్రకారం గుణసింహుడూ, ఆయన మంత్రీ మారు వేషాలతో ధనగుప్తుడి వద్దకు వెళ్ళి, తమ ఇద్దరి మధ్యా ఒక వివాదం ఉన్నట్టు సృష్టించారు. సాక్ష్యం చూస్తే మంత్రి పక్షానే న్యాయం ఉన్నట్టు కనబడింది. ధనగుప్తుడు అంతా విని, మర్నాడు తీర్పు చెబుతానన్నాడు. ఆ రాత్రి రాజు ధనగుప్తుణ్ణి కలిసి, తనకు అనుకూ లంగా తీర్పు చెబితే వందమొహర్లు ఇస్తా నన్నాడు. డబ్బుకు ఆశపడి ధనగుప్తుడు మర్నాడు రాజుకే అనుకూలంగా తీర్పు చెప్పాడు తీర్పు వింటూనే రాజూ, మంత్రి తమ అసలు స్వరూపాలు బయటపెట్టి, ధనగుప్తుణ్ణి బంధించి రాజధానికి తీసుకు పోయి, విచారణ జరిపి, మరణశిక్ష విధించారు. శిక్ష వెంటనే అమలు జరిగింది.\nరాజు చేసిన ఈ పనికి నారాయణ పురంలో చాలామంది రాజును నిందిం చారు. లంచగొండితనానికి మరణశిక్ష విధించటం పిచ్చుక మీద బ్రహ్మాస్త్రం ప్రయోగించటమేనని అందరికీ తోచింది.\nఅలా రాజును నిందించనివాడు ధన గుప్తుడి కొడుకు విష్ణుగుప్తుడు. అతను పెద్ద ఆదర్శాలు గలవాడు. సమర్ధతతో పరి పాలించే రాజు అందుకుగాను ఎలాంటి శిక్షావిధానం అవలంబించినా తప్పు లేదనీ, తన తండ్రి నేరం శిక్షార్హమైనదేననీ అతను నమ్మాడు.\nకాలక్రమాన విష్ణుగుప్తుడు తన విద్య పూర్తిచేసుకుని రాజు కొలువులో చేరాడు. తమైన ఆదర్శాలు గలవాడూ. రుకైన వాడూ, విశ్వాసపాత్రుడూ వటంచేత అతను కొద్దికాలంలోనే రాజు ఆంతరంగికులలో ఒకడుగా అయాడు.\nఇలా ఉండగా పాంచాలదేశం మీదికి శత్రురాజు దండెత్తి వచ్చాడు. ఆరంభం లోనే పాంచాల సేనలు తీవ్రంగా దెబ్బతి న్నాయి; అపజయం తప్పనట్టుకనబడింది.\nఆ పరిస్థితిలో గుణసింహుడు శత్రు రాజును మోసంతో చంపించటానికి పథకం వేశాడు. ఆయన విష్ణుగుప్తుడితో ఈ పథకం చెప్పి, శత్రుశిబిరానికి చెందిన ఒక అంగ రక్షకుడి చేత శత్రురాజును చంపిస్తున్నా ననీ. వాడు ఆ పని చేసినందుకు లక్ష వరహాలు వాడికి లంచం ఇయ్యవలసి ఉంటుందనీ అని, ఆ లక్ష వరహాలనూ విష్ణుగుప్తుడికి ఇచ్చి. ఆ సొమ్ము ఆ అంగ రక్షకుడికి అందజెయ్యమన్నాడు.\nవిష్ణుగుప్తుడు లక్షవరహాలూ తీసుకుని, అంగరక్షకుడికి అందించటానికి ఒప్పు కున్నాడు. కాని అతను అలా చెయ్యక, తిన్నగా శత్రురాజు వద్దకు వెళ్ళి. ఆయనను హత్య చెయ్యటానికి జరిగిన కుట్ర చెప్పి. పాంచాలదేశపు సైనిక రహస్యాలన్నీ తెలిపి, శత్రురాజుకు అనేక విధాల సహాయం చేశాడు. దాని ఫలితంగా శత్రురాజుకు మరింత తేలికగా యుద్ధంలో విజయం లభించింది.\nగుణసింహుణ్ణి విష్ణుగుప్తుడే స్వయంగా చంపాడు. చంపే ముందు తాను తన తండ్రి చావుకు పగతీర్చుకుంటున్నట్టు గుణసింహుడితో చెప్పాడు. శత్రురాజు పాంచాలదేశాన్ని తన తరఫున పాలించ టానికి విష్ణుగుప్తు నియమించాడు. విష్ణు గుప్తుడు కూడా గుణసింహుడి లాగే సమర్థతతో పాలించాడు. అయితే అతను నేరస్థులను దారుణంగా శిక్షించక, నేరా లకు తగిన శిక్షలనే విధిస్తూ వచ్చాడు. దానికి పగతీర్చుకోవటం విష్ణు గుప్తుడి విధి.",
            "book_page_end": 29,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "ముందుచూపు",
            "book_page_start": 17,
            "pdf_page_start": 23,
            "pdf_page_end": 26,
            "author": "ఎస్. వి. కామిశెట్టి",
            "genre": "రాజ కథ",
            "moral": "రాజు ప్రజల అభిమానాన్ని, విశ్వాసాన్ని పొందాలి. ప్రజలలో స్వేచ్ఛాప్రియత్వం, ఆత్మరక్షణాసక్తి పెరిగితేనే దేశం సురక్షితంగా ఉంటుంది.",
            "keywords": [
                "ముందుచూపు",
                "పాలన",
                "ప్రజాభిమానం",
                "స్వేచ్ఛ",
                "రాజనీతి"
            ],
            "characters": [
                "మలయసింహుడు (వంగరాజు)",
                "రాజసింహుడు (అంగరాజు)",
                "చంద్రవర్మ (కళింగ రాజు)"
            ],
            "locations": [
                "వంగరాజ్యం",
                "అంగదేశం",
                "కళింగ"
            ],
            "content": "పూర్వం వంగ రాజ్యాన్ని మలయ సింహుడు పాలించేవాడు. వంగదేశాన్ని ఆనుకుని ఉన్న అంగదేశాన్ని రాజ సింహుడు పాలించేవాడు. రెండు దేశాల రాజులమధ్యా. ప్రజలమధ్యా కూడా బంధుత్వాలు ఉండేవి. ఉభయదేశాల మధ్యా పరస్పర సహకారం ఉండేది.\nఇలా ఉండగా కళింగ రాజైన చంద్ర వర్మ ఆకస్మికంగా అంగరాజ్యం మీద యుద్ధం చేశాడు. అంగరాజైన రాజ సింహుడూ, అతని సైన్యాలూ వీరోచితంగా పోరాడినా అపజయం తప్పలేదు. రాజ సింహుడు వంగదేశం పోయి, మలయ సింహుడి అండన చేరాడు. నిజానికి రాజ సింహుడు అంత సమర్థుడైన పాలకుడు కాడు. అయినా అంగదేశానికి సంభవించిన పరాజయం తమ పరాజయంగానే భావించారు వంగదేశ ప్రజలు. మలయ సింహుడు రాజసింహుడి పట్ల సానుభూతి చూచాడు. అతను తలుచుకుంటే రాజ సింహుడి ఓటమికి ప్రతీకారం చెయ్యగల శక్తిగలవాడే. అయినా ఎందుకో అతను అలాటి ప్రయత్నం ఏమీ చెయ్యకుండా వూరుకున్నాడు.\nఒకప్పుడు మలయసింహుడు ఎవరికీ తెలియకుండా తన అంగరక్షకులతో అంగ రాజ్యం ప్రవేశించాడు. అక్కడ అతనికి ఏ విధమైన అలజడీ కనిపించలేదు. కొత్త రాజైన చంద్రవర్మను గురించి ప్రజలలో ద్వేషంగాని, ఓడిపోయిన రాజు గురించి విచారంగాని ఉన్న జాడలు కనిపించలేదు; తమ జీవితాలు తాము, ఏమీ జరగనటే, జీవిస్తున్నారు.\nఎంతకాలం గడిచినా మలయ సింహుడు అంగరాజ్యాన్ని కళింగరాజు నుంచి విడిపించటానికి తన సైన్యాలను ఆయత్తం చెయ్యకపోవటం చూసి రాజ సింహుడు తనకు అవమానం జరిగినట్టుగా భావించి, మరొక పొరుగురాజును ఆశ్ర యించి, ౮ రాజు అందించిన సైనిక సహాయంతో చంద్రవర్మ మీదికి యుద్ధానికి వెళ్ళాడు. కాని అతనికి ఈసారి కూడా అపజయమే కలిగింది.\nరాజసింహుణ్ణి ఆదుకునేవారు 200 వంతులెవరూ లేరని చంద్రవర్మకు తెలిసి పోయింది. మలయసింహుణ్ణి గురించే అతను ఇంతకాలమూ భయపడుతూ వచ్చాడు. కాని మలయసింహుడు రాజ సింహుడికి సహాయపడడని తేలిపోయింది, అందుకే రాజసింహుడు మరొకరిని ఆశ్ర యించవలసి వచ్చింది.\nఇప్పుడు చంద్రవర్మ అంగరాజ్య పరి పాలనలో తీవ్రమైన మార్పులు చేసి, కొత్త రాజకీయ విధానాలు అమలు జరిపాడు. కీలకస్థానాలన్నిటిలోనూ కళింగులు నియ మించబడ్డారు. వారికి పెద్ద పెద్ద వేతనాలూ, సౌకర్యాలూ కలిగించబడ్డాయి. కళింగ పరిశ్రమలకు ఎక్కువ ప్రోత్సాహం ఇయ్య బడింది. కళింగలో తయారైన వస్తువులకే అంగదేశంలో ఎక్కువ చలామణీ లభిం చింది. అంగదేశాన్ని కళింగదేశం దోచు కునేటందుకు తగిన సదుపాయాలన్నీ చేయబడ్డాయి. సహజంగా అంగప్రజల శ్రమా, దరిద్రమూ హెచ్చిపోయాయి.\nఆ మేరకు కళింగుల సుఖమూ, సంపదా పెరిగాయి.\nఅంగదేశంలో కొందరు రాజనీతి తెలి సినవారు జరుగుతున్నవి గ్రహించి, తమ అసంతృప్తిని రాజుకు తెలియజేశారు.\nఅలాటివారి వల్ల తనకు ప్రమాదం ఉంటుందని గ్రహించి చంద్రవర్మ వారి మీద లేని నేరాలు మోపి, ఉరిశిక్షలు అమలుచేశాడు.\nఇది చూసిన ప్రజలలో ఆందోళన బయలుదేరింది. కొంతమంది వంగదేశా నికి వెళ్ళి, మలయసింహుడికి పరిస్థితి అంతా చెప్పి, తమ దేశాన్ని చంద్రవర్మ దుష్పరిపాలన నుంచి రక్షించమని కోరారు.\nకాని మలయసింహుడు వారి సూచన పట్ల ఏమంత ఆసక్తి చూపలేదు. మలయ సింహుడే తమను ఉపేక్షిస్తే ఇక తమను కాపాడేవారు లేనేలేరని వాళ్ళు గ్రహించి, ఎంతగానో విచారపడుతూ తమ దేశానికి తిరిగి వెళ్ళిపోయారు.\nసామాన్య ప్రజలలోనూ, యువకుల లోనూ తిరుగుబాటు సాగింది. చంద్రవర్మ దానిని అతిక్రూరంగా అణచటానికి రాజ్య మంతటా రాక్షస పరిపాలనా విధానం అవలంబించాడు.\nఈ సమయంలో మలయసింహుడు మరొకసారి మారువేషంలో అంగదేశం ప్రవేశించాడు. ప్రజలలో చంద్రవర్మ పట్ల · పూర్తిద్వేషం కనబడింది. వాళ్ళు ఇప్పుడు శాసనాలకు తల ఒగ్గక, రహస్యచర్యలు సాగిస్తున్నారు. రాజకీయ యంత్రాంగానికి, ప్రజలకూ మధ్య పైకి కనబడకుండా లోలోపల అతితీవ్రమైన సంఘర్షణ సాగుతున్నది.\nఇది చూసిన మలయసింహుడు అకస్మాత్తుగా చంద్రవర్మ రాజ్యం మీద రెండుదిక్కుల నుంచి దాడిచేశాడు. అనుకోకుండానూ, అతి తీవ్రంగానూ జరి గిన ఆ దాడికి చంద్రవర్మ తట్టుకోలేక పోయాడు. మలయసింహుడు దాడిచేస్తు న్నట్టు తెలియగానే ప్రజలు బహిరంగంగా తిరుగుబాటు చేసి, చంద్రవర్మ రాజ్యాం గాన్ని క్షణంలో ధ్వంసం చేశారు. చంద్ర వర్మ ఓడిపోయి, మలయసింహుడికి బందీగా చిక్కాడు.\nమలయసింహుడు రాజసింహుణ్ణి పిలి పించి, అతనికి అంగరాజ్యాధిపత్యం ఇస్తూ ఇలా అన్నాడు: \" చంద్రవర్మతో యుద్ధం చేసి ఓడిపోయినందుకు నేను నిన్ను తప్పు పట్టను. కాని నీ పరిపాలనలో ఉండిన అంగ ప్రజలు చంద్రవర్మ పరిపాలన కిందకి వచ్చినప్పుడు వారికి చీమ కుట్టి నట్టయినా లేకపోవటం గమనించాను. దానినిబట్టి నీ మీద నీ ప్రజలకు ప్రత్యేక మైన విశ్వాసం లేదని గ్రహించాను. అది నీ తప్పు. నువు ప్రజల అభిమానాన్ని సంపాదించుకోలేకపోయావు. అయినా, నా బంధువువు గనకా, మిత్రుడివి గనకా నీకు సహాయంచేసి చంద్రవర్మను ఆనాడే ఓడించి ఉందును. కాని అందువల్ల ప్రయోజనం ఉండదు. మరొక బలవం తుడు నీకు ఇదేగతి తెచ్చిపెట్టి ఉండును. అందుచేత నీ ప్రజలలో స్వేచ్ఛాప్రియ త్వమూ, ఆత్మరక్షణాసక్తి పెరిగేదాకా చూస్తూ ఊరుకున్నాను. అంగ ప్రజలకు ఆ రెండూ తెలిసివచ్చాయి. వారు ఇక నీ పైన ఆధారపడరు. ఇక నువు పాలిం చేది చైతన్యం గల ప్రజలను. ఇప్పుడు నీ దేశాన్ని ఎవరూ జయించలేరు.”\nమలయసింహుడి వైఖరిని అర్ధంచేసుకో లేనందుకు రాజసింహుడు పశ్చాత్తాప పడ్డాడు. ప్రజల సహకారంతో ఆతను దేశాన్ని పూర్వంకన్న చాలా సమర్ధతతో పాలించాడు.",
            "book_page_end": 20,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "176. జియస్ దేవాలయ శిథిలాలు",
            "book_page_start": 27,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "చరిత్ర/వింతలు",
            "moral": "",
            "keywords": [
                "జియస్ దేవాలయం",
                "ఏథెన్స్",
                "గ్రీసు",
                "శిథిలాలు",
                "ప్రపంచపు వింతలు"
            ],
            "characters": [],
            "locations": [
                "ఏథెన్స్ (గ్రీసు)"
            ],
            "content": "ఏథెన్స్ (గ్రీసు) వద్ద గ్రీకులు నిర్మించిన గొప్ప దేవాలయం. దీని శిథిలాలు ఇప్పుడు ఈ రూపంలో మిగిలి ఉన్నాయి. జలప్రళయం ముగిసినప్పుడు నీరు ఆఖరున తీసిపోయింది ఇక్కడే నని చెబుతారు. ఆర్యుల దేవుడు “ ద్యౌస్” అన్న పేరుకు మారురూపమే “జియస్” అని పండితుల అభిప్రాయం.",
            "book_page_end": 27,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "శ్రీపతి దూరాలోచన",
            "book_page_start": 22,
            "pdf_page_start": 28,
            "pdf_page_end": 30,
            "author": "ఎం. కామేశ్వరరావు",
            "genre": "హాస్యం",
            "moral": "అత్యుత్సాహంతో కేవలం లాభంపై దృష్టి పెట్టకుండా, చేసే పని యొక్క పరిణామాలు, సాక్ష్యాధారాల గురించి ముందుగానే ఆలోచించాలి.",
            "keywords": [
                "దూరాలోచన",
                "బహుమానం",
                "కుర్రవాడు",
                "రాజభటులు",
                "అనుమానం"
            ],
            "characters": [
                "శ్రీపతి",
                "బాపాయమ్మ (భార్య)",
                "కుర్రవాడు (శ్రేష్ఠి కొడుకు)",
                "శ్రేష్ఠి",
                "రాజభటులు"
            ],
            "locations": [
                "పొరుగూరు",
                "జాతర",
                "శ్రీపతి ఇల్లు"
            ],
            "content": "శ్రీపతి అడావుడి మనిషి. అతను ఏ ఆలో చన చేసినా ఏదో ఒక ఆటంకం ఎదురవు తూనే ఉండేది. అతని భార్య బాపాయమ్మ ఇరుగు, పొరుగు అమ్మలక్కలతో, \"నా మొగుడికి దూరాలోచన బొత్తిగా లేదు. ముందూ, వెనకా ఆలోచించకుండా ఏదో చేసేసి, లేనిపోని గొడవ నెత్తికి తెచ్చు కుంటాడు. కట్టుకున్న పాపానికి నేనూ అంతో, ఇంతో అనుభవించక తప్పదు.\" అని రోజూ మొరపెట్టుకునేది. అది శ్రీపతికి కష్టంగా ఉండేది. తను కూడా ముందుచూపుతో పనులు చేయగలడని ఎలాగైనా నిరూపించాలని అతనికి పట్టు దలగా ఉండేది.\nఒకసారి శ్రీపతి పొరుగూర్లో జాతర జరుగుతూంటే చూడడానికి వెళ్ళాడు. సాయంత్రందాకా జాతర అంతా చుట్టి, తనకు కావలిసిన వస్తువులు తీసుకుని తిరుగుప్రయాణం అయాడు. ఆ సమ యంలో ఒక మిఠాయి దుకాణం ఎదు రుగా నిలబడి ఉన్న అయిదేళ్ళ కుర్ర వాడు కనిపించే సరికి శ్రీపతి కళ్ళు తళుక్కున మెరిశాయి. ఆ కుర్రవాడు మరెవరోకాదు; వాళ్ళ ఊరి పెద్దశ్రేష్ఠి కొడుకు.\nఆ కుర్రవాడు ఆ క్రితం రోజే ఆటలకు వెళ్ళి మరి తిరిగి రాలేదు. శ్రేష్ఠి కంగారు పడి, నాలుగు వైపులకూ మనుషులను పంపాడు. ఆ సమయంలో శ్రీపతి శ్రేష్ఠి గారి ఇంటి మీదుగా వెళుతూ ఉండటం జరిగింది. శ్రేష్ఠి నలుగురు పెద్దలూ వింటూండగా, “సురక్షితంగా అబ్బాయిని తెచ్చిన వారికి నూట పదహార్లు ఇస్తాను.” అనటం శ్రీపతి విని ఉన్నాడు. అప్పుడు శ్రీపతి ఆ మాటలను అంతగా పట్టించుకో లేదు. అయితే అనుకోకుండా ఆ పిల్లవాడు లో కంటపడేసరికి ఒక గొప్ప ఆలో కలిగింది.\nశ్రీపతి వెంటనే కుర్రవాడిని ఎత్తుకుని, \" మిఠాయి తింటావా, బాబూ? \" అని అడిగాడు.\nకుర్రవాడు తింటా నన్నట్టుగా తల ఊపాడు.\nశ్రీపతి ఐదురూపాయలు ఖర్చుపెట్టి, రకరకాల తినుబండారాలూ, ఆటవస్తు వులూ పిల్లవాడికి కొని ఇచ్చి, వాణ్ణి భుజాన ఎక్కించుకుని, చల్లగా తమ ఊరు చేరి, తిన్నగా ఇంటికి వెళ్ళి తలుపు తట్టాడు.\nతలుపు తీసిన బాపాయమ్మ, \"ఎవడీ కుర్రాడు ? ఈ సంతని ఇంటి మీదికి తెచ్చావు దేనికి? వాడి ఆటసామానులన్నీ నువు డబ్బు తగలేసి కొనలేదు గద? \" అని అనుమానంగా అడిగింది.\nశ్రీపతి గుమ్మంలోనే నిలవేసిన పెళ్లాం మీద విసుక్కుంటూ. \"ముందు లోపలికి రానీ, వీడి సంగతి చెబుతాను. వీడు పెద్ద శ్రేష్ఠి ఆఖరు కొడుకు. కనబడకుండా పోయాడు. వీణ్ణి అప్పజెబితే శ్రేష్ఠి నూట పదహార్లు బహుమానం ఇస్తాడు.\" అంటూ సంగతంతా చెప్పాడు.\nబాపాయమ్మ మూతి విరిచి, '' ఎంత డబ్బిస్తే మాత్రం ఏం లాభం! కామాక్షమ్మ కట్టుకున్న చీరలాంటిది కొంటావో, లేదో! అయినా వీణ్ణి ఇక్కడికి తెచ్చావు దేనికీ ? శ్రేష్ఠి ఇంటికే పట్టుకువెళ్లలేకపోయావా?” అన్నది.\n“నీ మతి మండినట్టే ఉన్నది ! బొత్తిగా దూరాలోచన లేదు. పిల్లవాణ్ణి పుచ్చుకుని శ్రేష్ఠి తొంట చెయ్యి చూపిస్తే మనం ఏం చెయ్యగలం? సాక్ష్యం ఏం ఉన్నదీ ? తెల్లవారాక నలుగురు పెద్ద మనుషులను వెంటబెట్టుకుని వెళ్ళితే, శ్రేష్ఠి చచ్చినట్టు డబ్బంతా అణా పైసలతో కక్కుతాడు,\" అన్నాడు శ్రీపతి.\nభర్త దూరాలోచనకు ముచ్చట పడి పోయింది బాపాయమ్మ.\nకుర్రాడు భోజనం చేసి, పాలుతాగి, అవి అరిగేదా కా అల్లరిచేసి, నిద్రపోయాడు. శ్రీపతి కుర్రవాడి పక్కనే పడుకున్నాడు.\nతెల్లవారుఝామున ఎవరో తలుపు తట్టుతూ ఉంటే, శ్రీపతి కళ్ళు నులుము కుంటూ వెళ్ళి తలుపు తెరిచాడు. వచ్చిన వాళ్ళు నలుగురూ రాజభటులని తెలియ గానే శ్రీపతి నిద్రమత్తు పూర్తిగా వదిలింది.\nవాళ్ళు నలుగురూ శ్రీపతిని పక్కకు నెట్టి లోపలికి వచ్చి, శ్రేష్ఠి కొడుకును చూసి తృప్తిపడి, శ్రీపతితో, \" వెంటనే రాజుగారి దగ్గిరికి పద! చిన్నపిల్లల్ని ఎత్తుకువెళ్ళడం పెద్దనేరం. నిన్న జాతరలో నుంచి శ్రేష్ఠిగారి పిల్లవాణ్ణి నువు ఎత్తుకువచ్చినట్టు వాకబుచేస్తే తెలి సింది,'' అన్నారు.\nశ్రీపతి పై ప్రాణాలు పైనే పోయాయి. అతను పిల్లవాడు తప్పిపోయిన వైనం అంతా చెప్పి. '' జాతరలో నుంచి పిల్ల వాడిని శ్రేష్ఠికి అప్పజెప్పాలనే తీసుకు వచ్చాను. పిల్లవాడు కనబడకుండా పోయినట్టు అంతకు ముందు విన్నాను,\" అన్నాడు.\n\"పిల్లవాడు ఆటలకి వెళ్ళి, ఎవరిం లోనో నిద్రపోయాడట. వాడు కొద్దిసేపటికే దొరికాడు. నిన్న శ్రేష్ఠిగారి కుటుంబ మంతా కలిసి జాతరకు వెళ్ళినప్పుడు పిల్లవాడు కనబడలేదు. వాణ్ణి ఎత్తుకు వచ్చినవాడివి వెంటనే శ్రేష్ఠిగారికి ఎందుకు అప్పజెప్పలేదు? ఏదో దురు ద్దేశం లేకపోతే పిల్లవాణ్ణి నీ ఇంట్లో ఎందుకు దాచావు? \" అంటూ రాజ భటులు, శ్రీపతి ఏం చెప్పినా వినిపించు కోకుండా. రాజుగారి వద్దకు ఈడ్చుకు పోయారు.\nఆ తరవాత శ్రీపతి, తాను నిర్దోషినని రుజువు చేసుకోవడానికి, బోలెడంత డబ్బు ఖర్చుచెయ్యవలసి వచ్చింది. చావు తప్పి కన్నులొట్టబోయినట్టయి శ్రీపతి ఇంటికి తిరిగి రాగానే భార్య అలవాటు ప్రకారం, \" నీకు బొత్తిగా దూరాలోచన లేదు,” అన్నది.",
            "book_page_end": 24,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "అతి తెలివి",
            "book_page_start": 31,
            "pdf_page_start": 31,
            "pdf_page_end": 31,
            "author": "కుమారి సురభి రేవతి",
            "genre": "హాస్యం",
            "moral": "అతి తెలివి కొన్నిసార్లు అనుకోని కష్టాలకు దారితీయవచ్చు.",
            "keywords": [
                "పిసినిగొట్టు",
                "అతి తెలివి",
                "తిరణాల",
                "బంధువులు"
            ],
            "characters": [
                "బ్రాహ్మణ దంపతులు",
                "బంధువులు"
            ],
            "locations": [
                "ఊరు",
                "ఇల్లు"
            ],
            "content": "ఒక ఊళ్ళో బ్రాహ్మణ దంపతులుండేవాళ్ళు. వాళ్ళకు పిల్లా, జెల్లాలేరు. పరమ పిసినిగొట్లు కావటంచేత కడుపుకైనా ఇంత తినే వారు కారు.\nఒకసారి వాళ్ళ ఊళ్ళో తిరణాల వచ్చింది. ఎరిగిన వాళ్ళూ, బంధువులూ వచ్చి పడతారని ఇద్దరి గుండెల్లో రాయిపడింది. మొగుడికి ఏమీ పాలుపోక భార్యను సలహా ఆడిగాడు.\n“ఎవరైనా వస్తే ఇద్దరమూ కప్పుకుని పడుకుని, చావు బతుకుల్లో ఉన్నట్టు నటించుదాం,” అన్నది భార్య.\nతిరణాల మొదటి రోజునే బ్రాహ్మడికి దూరంగా ఇద్దరు బంధువులు కనిపించారు. వాళ్లు ఎలాగూ తమ ఇంటికి వస్తారని గ్రహించి, అతను ఇంటికి వచ్చి, భార్యతో చెప్పాడు. ఆ ఇద్దరూ వచ్చేసరికి దంపతులిద్దరూ మంచాల మీద పడుకుని దారుణంగా మూలుగుతున్నారు. వాళ్ళు వచ్చిన వాళ్ళను గుర్తు కూడా పట్టలేదు.\nఇద్దరూ వెంటనే బయటికి వచ్చి, \"తిరణాల మాట దేవుడెరుగు. ఈ దిక్కులేని దంప తులు పెద్ద కష్టంలో ఉన్నారు. బంధుగణానికి తెలియబరచాలి,” అని బయలుదేరారు.\nవాళ్ళు వెళ్లగానే, తమ ఎత్తు పారినందుకు భార్యా భర్తలు సంతోషించి లేచి కూర్చు న్నారు. కాని మర్నాటికల్లా వాళ్ళ బంధుబలగమంతా ఓ యాభై మందిదాకా వచ్చి పడింది. ఏం జరిగినదీ అర్ధం కాలేదు గాని, వాళ్ళు ఆ తిరణాల పది రోజులూ ఉండి మరీ వెళ్ళారు! —కుమారి సురభి రేవతి.",
            "book_page_end": 31,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "వస్తాదుప్రజ్ఞ",
            "book_page_start": 32,
            "pdf_page_start": 32,
            "pdf_page_end": 34,
            "author": "చెల్లూరి సీతారాజేశ్వరరావు",
            "genre": "నీతి కథ",
            "moral": "నిజమైన శక్తి లేదా నైపుణ్యం లేనప్పుడు, కేవలం ప్రగల్భాలు పలికితే పరాభవం తప్పదు. స్వీయ జ్ఞానం లేని రాజుకు గౌరవం దక్కదు.",
            "keywords": [
                "వస్తాదు",
                "కుస్తీపోటీ",
                "జమీందారు",
                "గాడిద",
                "ప్రగల్భం"
            ],
            "characters": [
                "ధవళసేనుడు (రాజు)",
                "మంత్రి",
                "భట్రాజు",
                "గాడిద",
                "సత్యసేనుడు (రాకుమారుడు)",
                "గానాచార్యులు"
            ],
            "locations": [
                "దేశం",
                "ఉద్యానవనం",
                "సభ"
            ],
            "content": "ఒకానొక దేశాన్ని ధవళసేను డనే రాజు పరిపాలించేవాడు. ఒక పర్యాయం ఒక భట్రాజు ఆయన ఆస్థానానికి వచ్చి, ఆయనను సంప్రదాయం ప్రకారం పొగడుతూ, సంగీతంలో ఆయన నారద, తుంబురులను మించినవాడన్నాడు.\nధవళసేనుడు ఆశ్చర్యపోయి, \"ఏమి టేమిటీ? '' అన్నాడు. లోగడ ఆయనను పొగడిన వాళ్ళు పరాక్రమంలో అర్జునుడి కన్న గొప్పవాడన్నారు. నిజమే కాబోలు ుకున్నాడు ధవళ సేనుడు. ఎందుకంటే న ఎన్నడూ యుద్ధం చేసే అవకాశం అలాగే, ఐశ్వర్యంలో ఆయనను తో పోల్చారు. కుబేరుడి వద్ద న్నదో తెలియదు గనక, అది కావచ్చు ననుకున్నాడు\nఇలాగే అబద్ధమని నిరూ లేని కారణం చేత అనేక మంది పొగడ్తలను ఆయన నమ్మవలసి వచ్చింది.\nఅయితే సంగీతం విషయంలో అలా కాదు. నలుగురిలో తాను పాడి వినిపించి, దాన్ని ఎప్పుడైనా రుజువు చేసుకోవచ్చు. ఇంతకు పూర్వం తనను పొగడిన వారెవరూ తన గానాన్ని పొగడి ఉండ లేదు. ఈ భట్రాజు మొట్టమొదటిసారిగా ఈ సమస్య తెచ్చిపెట్టాడు.\nరాజు మంత్రిని దగ్గిరికి పిలిచి, తనకు సభలో గానం చెయ్యాలని ఉన్నదని చెప్పాడు. రాజుగారి కంఠం వింటే చాలు, ఆయన గానం ఎలా ఉండేదీ ఊహించు కోవచ్చు.\nఆయన నిండుసభలో నవ్వులపాలు అయిపోతాడని భయపడి మంత్రి, ‘\" తమ గానం అద్భుతంగా ఉంటుందనడానికి సందేహం లేదు. కాని ముందుగా మీరు కొంత అభ్యాసం చెయ్యాలి. కొలువు చాలించాక మన మిద్దరమూ ఉద్యానానికి పోదాం. అక్కడ మీరు సంగీత సాధన చేతురుగాని ! \" అన్నాడు.\nరాజు ఇందుకు సమ్మతించాడు.\nఉద్యానంలో మంత్రి సమక్షంలో ధవళ సేనుడు కర్ణకఠోరంగా పాడుతూండగా, హఠాత్తుగా వాళ్ళ ముందు ఒక గాడిద ప్రత్యక్షమయింది. వెంటనే రాజుగారు పాడడం ఆపి, ఆశ్చర్యపోతూ. \"ఇదే మిటి? \" అన్నాడు.\nరాజుగారి పాట విని ఆ గాడిద ఎలా ప్రవేశించిందో ఉద్యానంలో ప్రవేశించింది. అది రాజు చుట్టూ తిరగసాగింది. తన గానం ప్రభావం రాజు పొరపాటు లేకుండా అర్థం చేసుకుని, \"పద, మంత్రీ, ఇక పోదాం,” అన్నాడు.\nఇద్దరూ నడుస్తుంటే గాడిద ぴぴ23 వెంటపడింది. రాజు చిరాకుపడి, ఆ గాడిదను బయటికి గెంటెయ్యమని సేవకులతో చెప్పాడు.\nకాని, ఆ సాయంకాలం రాజూ, రాణీ ఉద్యానంలో విహరిస్తూండగా, ఆ గాడిద ఓండ్ర పెడుతూ వచ్చి ముందు ప్రత్యక్షమయింది. రాణి చిరాకుపడి, '\"ఇదేమిటి ? ",
            "book_page_end": 34,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "మాయదారి వరకట్నం",
            "book_page_start": 36,
            "pdf_page_start": 35,
            "pdf_page_end": 46,
            "author": "ఏ. సి. సర్కార్, ఐంద్రజాలికుడు",
            "genre": "సామాజిక కథ",
            "moral": "కట్నం తీసుకోవడం సంఘ ద్రోహం. నిజమైన విలువలు లేకుండా కేవలం డబ్బు కోసం ఆశపడటం తప్పు.",
            "keywords": [
                "కట్నం",
                "వరకట్నం",
                "ఐంద్రజాలం",
                "సంఘ ద్రోహం",
                "పెళ్లి"
            ],
            "characters": [
                "రూపరాం",
                "అరుణ",
                "అంజన్",
                "హరేంద్రుడు (పెళ్లిళ్ల పేరయ్య)",
                "భువనచౌధురీ",
                "ప్రబోధకుమారుడు",
                "సోమనాధుడు (ఇంద్రజాలికుడు)",
                "చంద్ర",
                "కుమరప్ప"
            ],
            "locations": [
                "కామార్పురం",
                "రతిపురం",
                "సముద్రతీరం"
            ],
            "content": "సముద్రతీరాన కొందరు బె స్తవాళ్ళు ఉండేవాళ్ళు. ఒక ఇంట చంద్ర అనే అమ్మాయి చాలా అందంగా ఉండేది. పొరుగింటి కుమరప్ప అనే కుర్రవాడూ, చంద్రా చిన్నతనం నుంచీ స్నేహంగా ఆడుకునే వాళ్లు, అందరూ వాళ్ళు భార్యా భర్తలవుతారు అనేవారు. చంద్ర బామ్మ మటుకు నవ్వుతూ, ‘“మా చంద్రకు ఎవరో రాజకుమారుడే వస్తాడులే! \" అనేది.\nఒకరోజు ఒక జ్యోస్యుడు అటుగా వచ్చి, అందరి చేతులూ చూస్తూ, చంద్ర చెయ్యి చూసి, ‘“ నీకు రాణివాసయోగం ఉన్నది. నిన్ను పెళ్ళాడేవాడు రాజు అవుతాడు.\" అన్నాడు. చంద్ర ఆ జోస్యం నమ్మింది.\nఆమె కుమరప్పతో మునుపటిలాగా మస లటం మానేసింది.\nఒక రోజు కుమరప్ప, “ఏమే, చంద్రా? మనం పెళ్ళి చేసుకుందాం!",
            "book_page_end": 47,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "వైద్య రహస్యం",
            "book_page_start": 37,
            "pdf_page_start": 37,
            "pdf_page_end": 37,
            "author": "వి. యజ్ఞరామయ్య",
            "genre": "హాస్యం",
            "moral": "వైద్య రహస్యాలను తెలుసుకోవడం ద్వారా ఇతరుల వ్యాధులను నిర్ధారించవచ్చు, తద్వారా ధన లాభం పొందవచ్చు.",
            "keywords": [
                "వైద్య రహస్యం",
                "ఆయుర్వేదం",
                "పెరుగు",
                "లాభం",
                "పరిశీలన"
            ],
            "characters": [
                "వెంకటాచార్యులు (వైద్యుడు)",
                "వైద్యుడి భార్య",
                "ఇల్లుగలవాడు"
            ],
            "locations": [
                "పట్టణం"
            ],
            "content": "వెంకటాచార్యులు అనే ఆయుర్వేద వైద్యుడు తన గ్రామంలో బతకలేక, భార్యతోసహా పట్టణం చేరి, ఒక ధనికుడి ఇంట చిన్న భాగం అద్దెకు తీసుకుని, ఇల్లిల్లు తిరిగి మందులు అమ్ముతూ, ఏదో విధంగా కాలక్షేపం చేస్తున్నాడు.\nఒకనాడు అతనితో భార్య, \" ఏమండీ, మనం పల్లెలో ఉన్నా, పట్నంలో ఉన్నా ఒకటి గానే ఉన్నది. ఇంటాయన చూడండి, ప్రతి రాత్రి పెరుగు ఉంటేగాని భోజనం చెయ్యడు,” అన్నది.\n\" ఇంకేం? త్వరలోనే నీ చెవులకు కమ్మలు చేయిస్తాలే,” అన్నాడు వైద్యుడు.\nవైద్యుడి భోజనాల గదికీ, ఇల్లుగలవారి గదికి మధ్య గోడే ఆడ్డం. ఒకరాత్రి ఇల్లుగలాయన తన భార్యతో, \" పెరుగులోకి కాస్త లవణం పట్టుకురా!",
            "book_page_end": 37,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": "న్నాడు.\n\"నీ రెండో కమ్మ కూడా పోయిందే,",
            "చెప్పాడు": "రాత్రి పూట పెరుగు తినటం ఆరోగ్యానికి మంచిది కాదు. ఇల్లుగలాయనకు రోగం వస్తే డబ్బు సంపాదించి నీ చెవులకు కమ్మలు కొందా మనుకున్నాను. కాని పెరుగుకు లవణం సగం విరుగుడు. కొంఠి పొడి పూర్తిగా విరుగుడు. ఆ రహస్యం తెలిసిన వాడు నా దగ్గిరికి ఎందుకు వస్తాడు?\" - వి. యజ్ఞరామయ్య."
        },
        {
            "title": "వరాలైన శాపాలు",
            "book_page_start": 41,
            "pdf_page_start": 47,
            "pdf_page_end": 50,
            "author": "జి. సాంబిరెడ్డి",
            "genre": "నీతి కథ",
            "moral": "శాపాలు లేదా కష్టాలు కూడా కొన్నిసార్లు అదృష్టంగా మారి, గొప్ప అవకాశాలను, లోకోపకారాన్ని అందించగలవు.",
            "keywords": [
                "శాపం",
                "వరం",
                "చండముఖి",
                "దేశాటన",
                "లోకోపకారం"
            ],
            "characters": [
                "నారాయణ (వ్యవసాయదారుడు)",
                "కేశవుడు (స్నేహితుడు)",
                "చండముఖి (దేవత)"
            ],
            "locations": [
                "గ్రామం",
                "రాజధాని",
                "అరణ్యం",
                "చండముఖి ఆలయం"
            ],
            "content": "ఒక గ్రామంలో నారాయణ అనే పేద వ్యవసాయదారు ఇతరుల పొలాలు కౌలుకు తీసుకుని వ్యవసాయం చేసి జీవించేవాడు. అతనికి రెండు తీరని కోరికలుండేవి. ఒకటి దేశాటన చెయ్యటం; రెండోది రాజభోజనం తినాలని. అయితే అవి అతని వంటి పేద రైతుకు తీరే కోరికలు కావు.\nకనీసం రాజధానిలో జరిగే వసంతోత్స వాలైనా చూడాలని నారాయణ ఒక సంవత్సరం, తన స్నేహితుడైన కేశవుడితో కలిసి, రాజధానికి బయలుదేరాడు. వాళ్ళు పగలల్లా ప్రయాణం చేసి, చీకటి పడే సమయానికి అరణ్యం మధ్యలో చిక్కుకుపోయారు. ఆ రాత్రి తలదాచు కోవటానికి ఒక గుడి కనిపించింది. నారాయణ ఉత్సాహంతో, ఆ రాత్రి ఆ గుడిలో గడుపుదామన్నాడు.\nకేశవుడు తల అడ్డంగా ఊపుతూ, \"ఇది చండముఖి అనే దేవత గుడి. ఆ దేవత మహా ముక్కోపి. ఆమె పగలల్లా సంచారం చేసి, ఝాముపొద్దుపోయేసరికి గుడికి తిరిగి వస్తుంది. ఆ సమయానికి గుడిలో ఎవడైనా కనిపిస్తే వాణ్ణి శపిస్తుంది. అందుచేత రాత్రివేళ ఎవరూ గుడిలోకి అడుగు పెట్టరు,'' అన్నాడు.\n“ దేవత ఆగ్రహిస్తే ఆగ్రహించనీ. నే నింక ఒక్క అడుగైనా ముందుకు రాలేను,'' అంటూ నారాయణ ఆవులించి, గుడిలోకి వెళ్ళాడు. కేశవుడు ముందుకు సాగిపోయాడు.\nగుడిలో నడుమువాల్చిన మరుక్షణం నారాయణకు నిద్ర పట్టేసింది. కొంత రాత్రి గడిచినాక ఎవరో కొరడాతో కొట్టి నట్టు తోచి, నారాయణ నిద్ర మేలు కున్నాడు. ఎదురుగా ఒక దేవత, ఎర్రటి కళ్ళతో, చేతిలో కొరడా పట్టుకుని నిలబడి ఉండి, \" ఎవడ్రా నువు? నా అనుమతి లేకుండా నా గుడిలో పడుకోవటానికి నీ కెంత ధైర్యం!\" అన్నది.\nనారాయణ ఆమెకు నమస్కరించి, \"తల్లీ, నే నొక పేద రైతును. రాజధానికి పోతూ, అలసిపోయి. చీకటి పడేసరికి, ఇక్కడ విశ్రమించాను. నా వల్ల తప్పు జరిగితే క్షమించు,\" అన్నాడు.\n\" నిన్ను క్షమించానంటే ఆ సంగతి తెలిసి జనం ఈ గుడిని సత్రంగా మార్చే స్తారు. నిన్ను శపించి తీరాలి. నువు రైతు నంటున్నావు గనక, ఒక సంవత్సరంపాటు నీ చేతి నీరు తగిలిన ప్రతి మొక్కా చచ్చి పోవాలి ! ఇకనైనా బుద్ధికలిగి ఉండు,'' అని దేవత అదృశ్యమైపోయింది.\nవ్యవసాయం చేసుకుని బతికే తన బోటి వాడు సంవత్సరంపాటు వ్యవసాయం చెయ్యకుండా ఎలా బతకాలా అని విచారిస్తూ నారాయణ రాజధాని చేరాడు.\nఆ యేడు వసంతోత్సవాలు బ్రహ్మాం డంగా జరిగాయి. దేశం అన్ని మూలల నుంచీ ఉత్సవాలకు వచ్చిన వ్యవసాయ దార్లు రాజుగారితో తమ కష్ట సుఖాలు చెప్పుకున్నారు. అందరికీ దాపరించిన సమస్య ఒక చిత్రమైన కలుపుమొక్క, దాన్ని ఎన్నిసార్లు పీకినా నిర్మూలంకాక, పైరులన్నిటినీ పాడుచేస్తున్నది.\nఈ సంగతి విని నారాయణ రాజుగారికి నమస్కరించి, \"నాకు అవకాశం ఇస్తే ఒక్క ఏడాదిలో ఈ కలుపు మొక్షలను పూర్తిగా నిర్మూలించగలను.'' అన్నాడు.\nరాజు అతని శక్తిని పరీక్షించి, అతనికి అలాటి శక్తి ఉన్నట్టు రూఢి చేసుకుని, అతనికి కావలసిన పరివారాన్ని ఇచ్చి అతడు కోరిన ఏర్పాట్లన్నీ చేశాడు.\nనారాయణ తన పరివారంతో అన్ని గ్రామా లకూ వెళ్ళి. పైరు నాటేముందుగా పొలా లన్నిటికీ తన చేతిమీదుగా నీరు పెట్టాడు.\nఅప్పటికే చేలో ఉన్న కలుపు మొక్క లన్నీ పూర్తిగా నశించిపోయాయి.\nఈ విధంగా నారాయణ కోరికలు నెర వేరాయి. అతను ఒక్క ఏడాదిలో దేశ మంతా పర్యటించి, గొప్ప సత్కారాలు పొందాడు. 'రాజుగారు అతనికి నూరు ఎకరాల భూమి ఇనాముగా ఇచ్చారు.\nమరుసటి సంవత్సరం కూడా నారా యణ వసంతోత్సవాలకు రాజధాని పోతూ, చండముఖి ఆలయం దగ్గిరికి వచ్చేసరికి చీకటి పడటం చేత. ఆ ఆలయంలోనే విశ్రమించాడు. ఒక రాత్రి వేళ దేవత ప్రత్యక్షమయింది.\nనారాయణ ఆమెకు నమస్కరించి, \"తల్లీ, నీ శాపం వల్ల ఎంతో లోకోపకారం జరగటమేకాక, నా కోరికలన్నీ తీరాయి. దేశాటన చేసి, రాజభోజనం తిన్నాను.\" అన్నాడు.\nచండముఖి కళ్ళ నిప్పులు రాల్చుతూ. \" మూర్ఖుడా, మళ్ళీ నన్ను కవ్వించటానికి వచ్చావా? ఈ సంవత్సరం నువు నడిచిన మేర నిలువులోతు గొయ్యి పడుతుంది. నీకు ఎవరైన పెట్టితేతప్ప తిండి ఉండదు. ఇదే నా శాపం.\" అని అంతర్ధానమయింది.\nతాను కదలటానికి లేదని గ్రహించి, నారాయణ తెల్లవారినదాకా ఆ గుడిలోనే కూర్చుని, ఒక ఉపాయం ఆలోచించాడు. తెల్లవారగానే, ఆ దారినపోయే మనిషితో రాజుగారికి కబురుచేసి. ఒక పల్లకీ తెప్పించుకుని, అందులో వెళ్ళి రాజుగారి దర్శనం చేసుకుని, తన శాపం గురించి వివరంగా చెప్పి. దానివల్ల లాభం పొందే ఒక పథకాన్ని రాజుగారికి సూచించాడు.\nఅదేమంటే, రాజ్యంలో తవ్వవలసిన పంటకాలవలన్నీ ముగ్గులతో గుర్తుపెడితే. నారాయణ వాటి వెంట నడుచుకుంటూ పోతాడు. అతని వెనకనే నిలువులోతు కాలవలు వాటంతట అవే ఏర్పడతాయి.\nఈ పథకం అమలుజరిగింది. నారా యణ కాలువల కోసం నడవనప్పుడు పల్లకీలో ప్రయాణం చేశాడు. అతను ఎక్కడ ఉన్నా రాజభోజనం బంగారు పాత్రలలో అతను ఉన్నచోటికి వచ్చింది.\nఈ విధంగా నారాయణకు దేవత ఇచ్చిన రెండోశాపం వల్ల దేశానికి మరింత మేలు జరిగింది. ప్రయాసలేకుండా, అతి స్వల్పఖర్చుతో దేశమంతటా పంటకాలు వలు ఏర్పడి, ఎంతో కొత్తభూమి సాగులోకి వచ్చింది.\nమూడోసంవత్సరం కూడా నారాయణ వసంతోత్సవాలకు పోతూ, మళ్ళీ చండ ముఖి ఆలయంలోనే చీకటిపడే వేళకు చేరాడు. ఒకఝాము పొద్దుపోయే సరికి దేవత వచ్చింది.\nనారాయణ చేతులు జోడించి ఆమెతో, \" తల్లీ, నీ శాపాలు అమోఘం ! నీ శాపం వల్ల మరొకసారి నాకు దేశాటనా, రాజ భోజనమూ, లోకోపకారంచేసిన పుణ్యమూ లభించాయి. నువు దయ ఉంచి శాపా లియ్యటం మానితే, రాత్రివేళ ఈ అడవిలో చిక్కుకుపోయిన మనుషులు ఇక్కడ విశ్రాంతి తీసుకుంటారు. నీకు నిత్యమూ పూజలు జరిగేటట్టు ఏర్పాటు చేస్తాను.\" అన్నాడు.\nచండముఖి పట్టరాని కోపంతో, \" మూర్ఖుడా, ఇప్పటికి రెండుసార్లు నా ఆ జ్ఞ ధిక్కరించి నా గుడిలో ప్రవేశించావు. నా శాపాలను అవహేళన చేశావు. ఈసారి నీ దేశాటనా, లోకోపకారమూ ఎలాసాగు తాయో చూస్తాను. నీ దృష్టిలో పడిన ఏ వస్తువైనా భగ్గున మండి మసి అయి పోతుంది. నువు బతికున్నన్నాళ్లూ కళ్లకు గంతలు కట్టుకుని, గుడ్డివాడిలా జీవించ వలసిందే!\" అని శపించింది.\nనారాయణ చప్పున పై పంచ తీసి కళ్ళకు అడ్డంగా తలపాగా చుట్టుకుని, ఆ రాత్రంతా ఆలోచించి, తెల్లవారినాక తడుముకుంటూ గుడి బయటికి వచ్చి, తలపాగా విప్పి, ఒకసారి గుడి కేసి చూశాడు. మరుక్షణం గుడి భగ్గున మండి బూడిద కుప్ప అయిపోయింది. దానితో నే నారాయణ శాపంకూడా పోయింది.\nతరవాత నారాయణ అక్కడ ఒక సత్రం కట్టించాడు. అది ప్రయాణీకులకు ఎంతో ఉపయోగపడుతూ వచ్చింది.",
            "book_page_end": 44,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "వీరహనుమాన్ - 23",
            "book_page_start": 45,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "శక్తిని, ధైర్యాన్ని ప్రదర్శించడం ద్వారా శత్రువుల బలహీనతలను తెలుసుకోవచ్చు. రామభక్తులకు విజయం తథ్యం.",
            "keywords": [
                "రామాయణం",
                "యుద్ధం",
                "లంక",
                "నాగాస్త్రాలు",
                "ఇంద్రజిత్తు",
                "అంగదుడు"
            ],
            "characters": [
                "రాముడు",
                "లక్ష్మణుడు",
                "హనుమంతుడు",
                "సుగ్రీవుడు",
                "విభీషణుడు",
                "అంగదుడు",
                "రావణుడు",
                "ఇంద్రజిత్తు",
                "త్రిజట",
                "సీత",
                "జంబుమాలి",
                "సంపాతి"
            ],
            "locations": [
                "లంక",
                "త్రికూటపర్వతం",
                "అశోకవనం"
            ],
            "content": "అదేవిధంగా మిగిలిన ద్వారాల ముట్టడి కూడా అనుకున్న ప్రకారం జరిగింది. సుగ్రీవుడు అవసరాన్నిబట్టి సహాయపడ టానికి ఉత్తర, పశ్చిమద్వారాల మధ్య పెద్ద సేనతో ఉన్నాడు. వానరులు యుద్ధం చెయ్యటానికి చెట్లూ, రాళ్ళూ, పట్టు కున్నారు. మొత్తం వానరసేన లంకను చుట్టుముట్టుతున్నది. వాళ్ళ మూలాన త్రికూటపర్వతం కనబడటం లేదు. ఇక వాళ్ళ కోలాహలం మాట చెప్పనే అవసరం లేదు.\nఆ తరుణంలో విభీషణుడితో చెప్పి, రాముడు అంగదుణ్ణి రావణుడి వద్దకు రాయబారిగా పంప నిశ్చయించి, అంగ దుణ్ణి పిలిపించాడు. అతడు రాగానే రావణుడితో తన మాటగా యిలా చెప్ప మన్నాడు:\nరావణుడా: బ్రహ్మ వల్ల పొందిన వరాల గర్వంతో నువు అనేక పాపాలు చేశావు. నీ గర్వం నశించింది. నా భార్యను ఎత్తుకు పోయావన్న ఆగ్రహంతో నేను యమధర్మరాజు లాగా వచ్చాను. నిన్ను చంపటానికి లంకాద్వారం వద్ద ఉన్నాను. నువు ఏ బలం చూసుకుని సీతను ఎత్తుకు పోయావో, ఆ బలాన్ని ఇప్పుడు చూపు. సీతను తెచ్చి నా కిచ్చి, నన్ను శరణువేడక పోతేనా క్రూరమైన బాణాలు ఈ లోకంలో రాక్షసులు లేకుండా చేస్తాయి. ధర్మా త్ముడూ. నన్ను శరణుచొచ్చిన వాడూ అయిన విభీషణుణ్ణి లంకకురాజు చేస్తాను. నువు ధైర్యంగా యుద్ధం చేస్తే చెయ్యి. అంతేగాని పక్షివై ఎక్కడ్కన్నా పారిపోదా మన్నా అది నేను సాగనియ్యను. నీకు నే నొక మంచి సలహా ఇస్తాను. ఇక నువు లంకను చూడవు, ఇప్పుడే చక్కగా చూసుకో. ఇప్పుడే నీకు నువు ఉత్తర క్రియలు చేసుకో. నీ ప్రాణాలు నా చేతిలో ఉన్నాయి.''\nతార కొడుకైన అంగదుడు రాము డిచ్చిన ఈ సందేశం తీసుకుని ఆకాశ మార్గాన అతి శీఘ్రంగా రావణుడి ఇంటికి వెళ్ళి, మంత్రులతో కూర్చుని ఉన్న రావణుణ్ణి చూశాడు. రావణుడూ, అతడి చుట్టూవున్న మంత్రులూ, ప్రశ్నించక ముందే అతను రావణుడికి తన పేరు చెప్పుకుని రాముడి సందేశం వినిపించాడు.\nఅతి పరుషమైన ఆ సందేశం విని రావణుడికి కోపం వచ్చింది. ఆ కోపంలో అతను కళ్ళెర్రచేసి, \" ఈ దుర్మార్గుణ్ణి వెంటనే పట్టి చంపండి.\" అని మళ్ళీ మళ్ళీ అన్నాడు.\nనలుగురు రాక్షసులు ముందుకు వచ్చి అంగదుణ్ణి పట్టుకున్నారు. అంగదుడు కావాలనే వాళ్ళకు పట్టుబడ్డాడు. వాళ్ళు తనను పట్టుకున్న మరుక్షణం అతను వాళ్ళను తన రెండు చేతుల సందున ఇరికించుకుని, ఆకాశంలోకి లేచాడు. అతను ఇంటి శిఖరంమీద వాలి, రావణుడు చూస్తూండగానే రాక్షసులను కిందపడేసి, ఇంటి శిఖరాన్ని విరిచాడు. తరవాత అతను తన పేరు చెప్పుకుని సింహనాదం చేసి, రాముడి వద్దకు తిరిగి వచ్చాడు.\nఅంగదుడు చేసిన పని రావణుడికి ఆపశకునం అనిపించింది. అతను ధైర్యాన్నికోల్పోయి, దిక్కులు చూస్తూ, నిట్టూర్పులుపుచ్చాడు.\nవానరులు యుద్ధం కోసం ఆత్రంగా కాచుకుని ఉన్నారు. పర్వతాకారుడైన సుషేణుడు, సుగ్రీవుడి ఆజ్ఞ చొప్పున, కొందరు వానర వీరులను వెంటబెట్టుకుని లంక ద్వారాలు నాలుగూ కలయతిరుగు తున్నాడు. నగరం లోపల రాక్షసు లు కూడా ఆయుధాలు ధరించి కోలాహలంగా తిరుగుతున్నారు.\nకొందరు రాక్షసులు రావణుడి వద్దకు వెళ్ళి, వానరులు లంకను ముట్టడించారని చెప్పారు.\nరావణుడు వెంటనే సింహాసనం మీది నుంచి లేచి తన ఇంటి పైకి వెళ్లి, లంక చుట్టూ వానర సేనలు ఉండటం చూశాడు. త్రికూటపర్వతం అంతా వానరసేనలతో నిండివున్నది. అంత మంది వానరులను ఎలా చంపాలో అతనికి అంతు బట్టలేదు.\" \nరాముడు కూడా లంకానగర ప్రాకారం వద్దకు వెళ్ళి, నగరాన్ని రాక్షసులు ఎంత బాగా రక్షిస్తున్నదీ చూశాడు. ఆ లంక లోనే కదా సీత చిక్కి ఉన్నదన్న ఆలో చన రాగానే అతనికి దుఃఖమూ, కోపమూ కలిగాయి. అతను వానరులతో, \"వెంటనే బయలుదేరి శత్రుసంహారం సాగించండి,' ' అన్నాడు.\nవానర శ్రేష్ఠులు చెట్లూ, శిలలూ తీసు కుని అందుకు సిద్ధంగానే ఉన్నారు. రాముడు ఇలా అనగానే వానరులు అక్క డక్కడా ప్రాకారం మీదికి ఎగబాకారు. ద్వారాల పైన వానరుల దాడి ఆరంభ మయింది.\nవిభీషణుడు కవచం ధరించి, తన మంత్రులతో సహా రాముడి సమీపంలోనే ఉన్నాడు. గజుడూ, గవయుడూ, గవా క్షుడూ, శరభుడూ, గంధమాదనుడూ అన్ని చోట్లా తిరుగుతూ వానరసేనను రక్షి స్తున్నారు.\nఈ స్థితిలో రావణుడు తన రాక్షస సేనలను యుద్ధానికి పొమ్మని ఆజ్ఞా పించాడు. వెంటనే రాక్షసులు సింహ నాణాలు చేశారు. భేరీలుమోగాయి. శంఖాలు ఊదారు. ఆవేశపరులై యుద్ధో త్సాహంతో, లంక లోపల రాక్షసులూ, బయట వానరులూ చేసే కోలాహలం మిన్నుముట్టింది.\nఉభయపక్షాలకూ యుద్ధం ఆరంభ మయింది. రాక్షసులు గదలతోనూ, శక్తుల తోనూ, శూలాలతోనూ, గొడ్డళ్ళతోనూ వానరుల పైకి ఉరికి కొట్టసాగారు.\nవానరులు రాక్షసుల మీద చెట్లూ, పెద్ద పెద్ద రాళ్ళూ. తమ గోళ్ళూ, కోరలూ ఉపయోగించారు.\nకొందరు రాక్షసులు ప్రాకారాల మీది నుంచి వానరుల మీద ఆయుధాలు ప్రయోగించారు.\nవానరులు ప్రాకారాల మీదికి ఎగిరి రాక్షసులను కిందపడదోశారు. రాక్షస వానరుల మధ్య అతిభయంకరమైన దొమ్మియుద్ధం జరిగింది.\nదొమ్మి యుద్ధంతో బాటు ద్వంద్వ యుద్ధాలు కూడా జరిగాయి. ఇంద్రజిత్తు అంగదుడితోనూ, విభీషణుడి మంత్రు లలో ఒకడైన సంపాతి అనేవాడు ప్రజంఘు డనే రాక్షసుడితో నూ, హనుమంతుడు జంబుమాలి తోనూ యుద్ధం చేశారు.\nఅలాగే గజుడికి తపను డనే రాక్షసుడి తోనూ, నీలుడికి నికుంభు డనే రాక్షస వీరుడి తోనూ యుద్ధం జరిగింది. సుగ్రీ వుడు ప్రఘసు డనే రాక్షసుడితోనూ, లక్ష్మ ణుడు విరూపాక్షుడితోనూ యుద్ధం చేశారు.\nఇలా అనేకమంది వానరవీరులు, రాక్షస వీరులతో భయంకరమైన ద్వంద్వ యుద్ధాలు చేశారు.\nఈ ద్వంద్వ యుద్ధాలలో అంగదుడు ఇంద్రజిత్తు రధాన్నీ, సారధినీ, గుర్రా లనూ నాశనం చేశాడు: సంపాతి ప్రజం ఘుణ్ణి చంపాడు ; హనుమంతుడు జంబు మాలిని కొట్టాడు; ప్రతపనుడు అనే రాక్షసుడి కళ్ళు నలుడు పీకేశాడు; ప్రఘసుడు సుగ్రీవుడి చేతిలో చచ్చాడు.\nనలుగురు రాక్షసులు రాముడి మీద బాణాలు ప్రయోగించారు. రాముడు తన బాణాలతో ఆ నలుగురి తలలూ తెగ వేశాడు. మైందుడు వజ్రముష్టి అనేవాణ్ణి పిడికిలితో పొడిచి చంపాడు. సుషేణుడి చేతిలో విద్యున్మాలి చచ్చాడు. మొత్తం మీద యిలాజరిగిన ద్వంద్వ యుద్ధాలలో చాలా మంది రాక్షసులు వానరుల చేతిలో చచ్చారు.\nఇంతలో సూర్యాస్తమయమై, చీకటి పడింది. కాని యుద్ధం ఆగలేదు. రాక్ష సులు యుద్ధభూమి అంతటా తిరుగుతూ, వానరులను భక్షించసాగారు. వానరులు బంగారు నగలనూ, తెల్లగా మెరిసే దంతా లనూబట్టి రాక్షసులను పోల్చి, పట్టి చీల్చారు. ఆ కటిక చీకటిలోనే రామ లక్ష్మణులు తమ బాణాలతో అనేకమంది రాక్షసులను చంపారు.\nఅంగదుడు తన రథాన్ని. సారథినీ, గుర్రాలనూ నాశనం చేసిన తరవాత ఇంద్రజిత్తు తన మాయ చేత అదృశ్యమై పోయి, ఇప్పుడు రామలక్ష్మణుల మీద నాగాస్త్రాలు ప్రయోగించి, ఇద్దరినీ బంధించాడు. అతను వాళ్ళతో, \" నేను అదృశ్యంగా యుద్ధం చేసేటప్పుడు నన్ను ఇంద్రుడు అయినా ఏమీ చెయ్యలేడు. అల్పులైన మీ రెంత? ఇప్పుడే మీ ప్రాణాలు తీస్తాను.\" అంటూ సింహ నాదం చేశాడు.\nబాణాలతో శరీరాలు పూర్తిగా కట్టుబడి పోయిన రామలక్ష్మణులకు ఏమీ కనిపించ లేదు. ఇంద్రజిత్తు వేసే బాణాలు వారి మర్మస్థానాలలో తగిలాయి. ఇద్దరూ నేల మీద పడిపోయారు. వారి రక్తం ఏర్లు కట్టి పారింది. రాముడి స్థితి చూసి లక్ష్మణుడికి జీవితం మీద ఆశ పోయింది.\nహనుమంతుడు మొదలైన వానర ప్రముఖులు రామలక్ష్మణుల చుట్టూ చేరి దుఃఖించారు. ఇంద్రజిత్తు కోసం వానరులు అనేకులు అన్ని దిక్కులూ వెతికారు, కాని లాభం లేకపోయింది. ఒక్క విభీషణుడే తన మాయతో ఇంద్రజిత్తును చూడగలిగాడు.\nఈ లోపల ఇంద్రజిత్తు రాక్షసులతో ఇలా చెబుతున్నాడు: \" చూడండి, రామ లక్ష్మణుల పరాక్రమం నా ముందు ఎందుకూ పనికిరాలేదు. వాళ్ళను నా బాణాలతో బంధించాను. ఈ బంధాల నుంచి వారిని ఎవరూ విడిపించలేరు. వీళ్ళు నా చేతిలో చచ్చారు.''\nఇలా అని, ఇంద్రజిత్తు వానర వీరులను తన బాణాలతో నొప్పించసాగాడు. రాక్షసులు ఇంద్రజిత్తును కొనియాడారు. కదలకుండా పడి ఉన్న రామలక్ష్మణు లను చూసి, వాళ్ళు చచ్చిపోయారనుకుని ఇంద్రజిత్తు లంకానగరంలోకి వెళ్ళి పోయాడు.\nసుగ్రీవుడు కూడా రామలక్ష్మణుల శరీరాలను పూర్తిగా కప్పిన బాణాలను చూసి భయపడ్డాడు. అతను ఏడుస్తూం డటం చూసి విభీషణుడు \" సుగ్రీవుడా, భయపడకు. ఏడవకు యుద్ధం అంటే ఇలాగే ఉంటుంది. అన్నప్పుడల్లా విజ యమే కలగదు. రామలక్ష్మణులు మూర్ఛ పోయారు. తిరిగి వాళ్ళు స్పృహ తెచ్చుకో వచ్చు.''\nలంకకు తిరిగి వెళ్ళిన ఇంద్రజిత్తు తన తండ్రిని కలుసుకుని, \" రామలక్ష్మణు లను చంపాను.'' అని చెప్పాడు.\nరావణుడు పరమానందంతో ఆసనం నుంచి లేచి తన కొడుకును కౌగలించు కున్నాడు. అతను రామలక్ష్మణుల వధ ఎలా జరిగినదీ కొడుకును అడిగి చెప్పించు కున్నాడు.\nతరవాత అతను ఇంద్రజిత్తును పంపేసి సీతకు కావలి ఉన్న రాక్షస స్త్రీలను పిలిపించాడు. త్రిజట మొదలుగా గల రాక్షస స్త్రీలు వచ్చారు. రావణుడు వాళ్ళతో,\" ఇంద్రజిత్తు రామలక్ష్మణులను చంపాడని సీతతో చెప్పండి. ఆమెను పుష్పక విమానంలో తీసుకుపోయి, చచ్చి పడి ఉన్న రామలక్ష్మణులను చూపండి. ఇక సీత రాముడి మీది ఆశ వదులుకుని, చక్కగా అలంకరించుకుని నన్ను చేర వచ్చు.\" అన్నాడు.\nరాక్షస స్త్రీలు పుష్పకవిమానాన్ని తీసు కుని అశోకవనంలో ఉన్న సీత వద్దకు వెళ్ళి, సీతను త్రిజటతో బాటు అందులో ఎక్కించి, రామలక్ష్మణులను చూపించ టానికి తీసుకుపోయారు.\nరావణుడు లంకలో జెండా ఎగర వేయించి, అలంకరించటానికి ఉత్తరు విచ్చాడు: ఇంద్రజిత్తు రామలక్ష్మణులను చంపినట్టు చాటింపు వేయించాడు.\nసీత రాక్షసులను చూసింది : వాళ్ళు మహా ఆనందంలో ఉన్నారు. వానరులు దుఃఖంలో ఉండటం కూడా ఆమె చూసింది. బాణాలు శరీరమంతా కప్పి, నేల మీద పడి ఉన్న రామలక్ష్మణులను కూడా ఆమె చూసింది. ఆమెకు దుఃఖం ఆగలేదు.\nరామలక్ష్మణులు చచ్చిపోయారనుకుని సీత చాలా దుఃఖించింది. ఆమెకు లోగడ జ్యోతిష్టులు తాను పుత్రవతి అవుతుందనీ, తనకు వైధవ్యం లేదనీ, తన భర్త అశ్వమేధ యాగం చేస్తాడనీ. తాను సామ్రాజ్యానికి పట్టమహిషి అవుతుందనీ, ఎందుకంటే ఆమె పాదాలలో పద్మరేఖ లున్నాయనీ, ఏమేమో చెప్పారు: అవన్నీ ఇప్పుడు అబద్ధమయాయి !\nఈ విధంగా దుఃఖించే సీతను ఊరడిస్తూ త్రిజట, రామలక్ష్మణులు చావ లేదనీ. మూర్ఛలో ఉన్నారనీ చెప్పింది.\nరాక్షస స్త్రీలు సీతను పుష్పకవిమానంలో అశోకవనానికి తిరిగి తీసుకుపోయారు.\nతరవాత రామలక్ష్మణులలో రాముడు ముందు మూర్ఛ నుంచి బయటపడ్డాడు. అయితే అతను ఇంకా బాణ పాశాలకు కట్టుబడే ఉన్నాడు. చచ్చినట్టు పడి ఉన్న లక్ష్మణుణ్ణి చూసి అతను చాలా శోకించాడు. లక్ష్మణుడు చచ్చిపోతే తాను బతికి ఉండటం అసాధ్యమనీ, విభీషణుణ్ణి రాక్షసరాజు చేస్తానన్న మాట నిలబెట్టు కునే అవకాశం తనకు లేకుండా పోయిం దని. సుగ్రీవుడు మొదలైనవారు వానర సేనలతో కిష్కింధకు వెళ్ళిపోవటం మంచిదనీ రాముడు అన్నాడు. అతను శోకిస్తుంటే, వానర ప్రముఖులంతా అతనితో బాటు శోకించారు.",
            "book_page_end": 52,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        },
        {
            "title": "అమరవాణి",
            "book_page_start": 53,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "నీతి పద్యాలు",
            "moral": "జీర్ణమైన తర్వాత భోజనాన్ని, యౌవనం పోయిన తర్వాత భార్యను, యుద్ధంలో గెలిచిన తర్వాత శూరుణ్ణి, సిద్ధిపొందిన తర్వాత తపస్విని మెచ్చుకుంటారు. లోకంలో నీరు, అన్నం, మంచి మాటలే నిజమైన రత్నాలు. మూర్ఖులు రాళ్ళను రత్నాలనుకుంటారు.",
            "keywords": [
                "నీతి",
                "సుభాషితాలు",
                "విలువ",
                "రత్నాలు",
                "తెలివి"
            ],
            "characters": [],
            "locations": [
                "ప్రపంచం"
            ],
            "content": "జీర్ణ మన్నం ప్రశంసంతి,\nభార్యాం చ గతయౌవనాం,\nశూరం విజిత సంగ్రామం,\nగతపారం తపస్వినం.\n[జీర్ణమైన తరవాత భోజనాన్నీ, యౌవనం పోయాక భార్యనూ, యుద్ధంలో గెలిచినాక\nశూరుణ్ణి, సిద్ధిపొందిన మీదట తపస్సు చేసినవాణ్ణి మెచ్చుకుంటారు.]\nకాకః కృష్ణః, పికః కృష్ణః,\nకో భేదః పిక కాకయోః ?\nవసంతకాలే సంప్రాప్తే,\nకాకః కాకః, పికః పిక\n[ కాకి నలుపు, కోయిల నలుపు, రెంటికీ భేదం ఏమిటి ? వసంతకాలం వచ్చేసరికి కాకి కాకే,\nకోయిల కోయిలే!]\nప్పథివ్యాం త్రీణి రత్నాని\nజల మన్నం సుభాషితం ;\nమూడైః పాషాణఖండేషు\nరత్నసంజ్ఞా విధీయతే.\n[ప్రపంచంలో నీరూ, అన్నమూ, మంచిమాటా అనేవి మూడే నిజమైన రత్నాలు. మూర్ఖులు రాతిముక్కలను `చూసి రత్నాలనుకుంటారు.]\nనిజమైన విలువ",
            "book_page_end": 53,
            " అబ్బా, పెరుగు చాలా పుల్లగా ఉంది. కాస్త శొంఠి పొడి పట్టుకురా!": null,
            "చెప్పాడు": null
        }
    ],
    "statistics": {
        "total_stories": 14,
        "author_counts": {
            "చందమామ బృందం": 5,
            "మొర్రమ సర్వోత్తమరెడ్డి": 2,
            "ఎస్. వి. కామిశెట్టి": 1,
            "ఎం. కామేశ్వరరావు": 1,
            "కుమారి సురభి రేవతి": 1,
            "చెల్లూరి సీతారాజేశ్వరరావు": 1,
            "ఏ. సి. సర్కార్, ఐంద్రజాలికుడు": 1,
            "వి. యజ్ఞరామయ్య": 1,
            "జి. సాంబిరెడ్డి": 1
        },
        "genre_counts": {
            "నీతి కథ": 4,
            "జానపద కథ": 1,
            "బేతాళ కథ": 1,
            "రాజ కథ": 1,
            "చరిత్ర/వింతలు": 1,
            "హాస్యం": 3,
            "సామాజిక కథ": 1,
            "పౌరాణికం": 1,
            "నీతి పద్యాలు": 1
        }
    }
}