{
    "book_id": "చందమామ_1976_02",
    "stories": [
        {
            "title": "ఆహ్వానము",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "సంపాదకీయం",
            "moral": "డబ్బు అండన బతుకుదామనుకునే వాళ్ళు తమకు ఆ సంస్కృతి సరిపడుతుందో లేదో చూసుకోవాలి.",
            "keywords": [
                "సంపాదకీయం",
                "మిత్రభేదం",
                "మిత్రసంప్రాప్తి",
                "డబ్బు",
                "సంస్కృతి"
            ],
            "characters": [],
            "locations": [],
            "content": "సంస్థాపకుడు : ' చ క్ర పాణి '\nసంచాలకుడు : నాగిరెడ్డి\nఈ నెల బేతాళకథ [\"గీతారహస్యం\"] నిజ్ఞయ్య రచన.\nఈ సంచికతో ''మిత్రభేదం ” ముగిసింది. పై సంచిక నుంచి ''మిత్ర సంప్రాప్తి'' ఆరంభమవుతుంది.\nడబ్బు అందరినీ ఆకర్షిస్తుంది. కాని డబ్బు వెంట రకరకాల సంస్కృతి ఉంటుంది. డబ్బు అండన బతుకు దామ నుకునే వాళ్ళు త మ కు ఆ సంస్కృతి సరిపడుతుందో లేదో చూసుకోవాలి. \"తల్లీ కూతుళ్లు” కథలో నీతి ఇదే.\nసంపుటి 58 ఫిబ్రవరి '76 సంచిక 2",
            "book_page_end": 5
        },
        {
            "title": "మిత్రభేదం",
            "book_page_start": 32,
            "pdf_page_start": 6,
            "pdf_page_end": 8,
            "author": "చందమామ బృందం",
            "genre": "నీతి కథ",
            "moral": "మూఢుడైన మిత్రుడి కన్న వివేకి అయిన శత్రువు మేలు.",
            "keywords": [
                "మిత్రభేదం",
                "అవివేకం",
                "కోతి",
                "రాజు",
                "తుమ్మెద"
            ],
            "characters": [
                "రాజు",
                "రాణి",
                "కోతి",
                "మంత్రి కొడుకు",
                "దమనకం",
                "కరటకం",
                "పింగళకం (సింహం)",
                "సంజీవకం (ఎద్దు)"
            ],
            "locations": [
                "రాజభవనం",
                "తోట",
                "అరణ్య రాజ్యం"
            ],
            "content": "రాజభవనంలో ఒక పెంపుడు కోతి ఉండేది. రాజు దానిని చూసి ముచ్చట పడి తన అంగరక్షకుడుగా నియమిం చాడు. ఆ కోతి దర్పంగా అతని కత్తి పట్టుకుని నడుస్తూంటే అందరూ విరగబడి నవ్వేవారు. రాజోచితమైన భోజనాలతో ఆ కోతి చక్కగా తయారయింది. రాజోద్యోగులందరికీ అది అంటే చాలా ఇష్టం. రాజుకు ఆ కోతి మీత అమితమైన ఆప్యాయతా, విశ్వాసమూ ఏర్పడి. దానికి ఒక సొంత ఖడ్గం ఏర్పాటు చేశాడు. అది అస్తమానమూ దాన్ని పట్టుకుని తిరుగుతూండేది.\nరాజభవనం సరసన ఒక అందమైన తోట ఉండేది. అందులో రకరకాల పూలూ, పళ్ళూ ఉండేవి. ఒక శీతాకాలపు వెన్నెలరాత్రి పూల మొక్కల మధ్య వాహ్యాళి చేద్దామని, రాజూ, రాణి ఆ తోటలో ప్రవేశించారు. పరివారమంతా తోట ద్వారం వద్ద ఆగిపోయింది, కాని కోతి మాత్రం వారి వెంట ఉన్నది. చాలా సేపు వెన్నెలలో పూల సౌందర్యం చూసి ఆనందించి, రాజదంపతులు ఒక పొదరింట ప్రవేశించారు.\nరాజు కోతితో, ‘“ నేను నిద్ర పోతాను. నిద్రపోయేటప్పుడు నాకు ఏమీ హాని రాకుండా చూస్తూ ఉండు.\" అని నిద్ర పోయాడు. తరవాత కొంతసేపటికి రాణి కూడా నిద్రపోయింది. కోతి మాత్రం కత్తి భుజాన పెట్టుకుని నిలబడింది.\nకొంత సేపటికి, పువ్వుల మధ్య తిరుగు తున్న తుమ్మెద ఒకటి, రాజు శరీరం నుంచి వస్తున్న సువాసనల చేత ఆకర్షించ బడివచ్చి, రాజు తలమీద వాలింది.\nఇదిచూసి కోతి మండిపడి, \"ఏమిటీ? నేనిక్కడ ఉండగానే ఈ క్షుద్ర కీటకం రాజు తలమీద వాలటానికి సాహ సిస్తుందా?'' అనుకుని, ఎడమచేత్తో దాన్ని తోలేసింది. కాని అది మళ్ళీ ఎగిరివచ్చి రాజు తలమీద వాలింది. కోతి దాన్ని ఎన్నిసార్లు తోలినా అది మళ్ళీ వచ్చి రాజు తల మీదనే వాలుతున్నది.\nకోతి కోపం పట్టలేక, “ఉండు, నీ పని చెబుతా,'' అంటూ తన చేతిన ఉన్న బరువైన ఖడ్గం ఎత్తి బలంగా తుమ్మెదను కొట్టింది. ఆ దెబ్బకు రాజు తల రెండుగా చీలింది. రాజు పెద్ద చావుకేక పెట్టి, ఆ క్షణంలోనే మరణించాడు.\nఆ కేకకు రాణి లేచి, కోతితో, \"పాపీ, నీ మీద ఎంతో విశ్వాసం ఉంచిన రాజును ఇలా చేశావేం?\" అని అడిగితే, కోతి జరిగినదంతా చెప్పింది.\nమంత్రి కొడుకు అక్కడికివచ్చి, జరిగి నది తెలుసుకుని, ''\" మూఢుడైన మిత్రుడి కన్న వివేకి అయిన శత్రువుమేలు. రాజును చంపుదామనుకున్న శత్రువు వివేకి కావటం చేత రాజు ప్రాణాలు కాపాడాడు. ఆ రాజే బుద్ధిలేని మిత్రు డైన కోతిచేత చచ్చిపోయాడు.\" అన్నాడు.\nకరటకం దమనకానికి ఈ కథ చెప్పి, \" మన సింహానికి నీ వంటి మూఢుడైన ఆప్తుడి కన్న వివేకం గల శత్రువు ఉంటే బాగుండేది. గుర్తుంచుకో. ఎప్పటికైనా తప్పు తప్పే, ఒప్పు ఒప్పే. ఎంత దాహం వేసినప్పటికీ మనుషులు మురికి గుంట నీరు తాగరు. కాని నీలాటి రాజకీయ వేత్తల అభిప్రాయాలు అస్తవ్యస్తంగా ఉంటాయి. మిణుగురుపురుగు అగ్ని అనిపిస్తుంది: ఆకాశం చదునుగా తోస్తుంది: అబద్ధం నిజంగానూ, నిజం అబద్ధంగానూ కనిపిస్తుంది. ఎందుకూ? స్వార్ధదృష్టి తప్ప మరేదీలేకపోవటం చేత. నీ వంటి ఒక్క స్వార్ధబుద్ధి ఒక్కడి మాటలు వినేకన్న అనుభవం గల హితైషులను పదిమందిని సంప్రతించటం మన పాలకులు నేర్చుకోవం మంచిదని నిన్ను చూసి గ్రహించాలి.'' అన్నది.\nదమనకానికి ఈ మాటలు ఏమాత్రమూ తలకెక్కలేదు. అది కపటంగా నవ్వి. తన అన్నను విడిచి వెళ్ళిపోయింది.\nఈలోపల పింగళకమూ, సంజీవకమూ తిరిగి పోరాటం మొదలు పెట్టాయి. పింగళకం తీవ్రంగా గాయపడినప్పటికీ చిట్టచివరకు సంజీవకాన్ని చంపేసింది.\nరక్తం ఓడుతూ పడిఉన్న తన పాత మిత్రుడి శవాన్ని చూస్తూ ఉంటే పింగళ కానికి జాలి పుట్టుకొచ్చింది.\n\"ఆహా! ఎంతపని చేశాను! అతనే నేనూ, నేనే అతనూగా ఉంటిమే! అతన్ని చంపి. నేను కూడా సగం చచ్చాను.'' అనుకున్నది పింగళకం.\nదమనకం పింగళకం వద్దకు వచ్చి. \"మహారాజా. ఎందుకు విచారంగా ఉన్నారు? తండ్రి అయేది. తమ్ము డయేది, కొడుకు అయేది, మిత్రుడయేది, రాజు శత్రువును విధిగా చంపాలి. దుర్బలుడైన రాజునూ, నిగ్రహం చాలని న్యాయాధిపతినీ, నీతి లేని భార్యనూ, కపట మిత్రుణ్ణి, పొగరుబోతు సేవకుణ్ణి శీఘ్రంగా తొలగించాలి. సాధారణ వ్యక్తులు పాటించే నీతి సూత్రాలు రాజు లకు వర్తించవు. ఇతరులలో దోషమని పించుకునేది రాజులో సాధారణంగా గుణం అనిపించుకుంటుంది. రాజు సమయోచితంగా, వి శ్వా సం గా నూ, విశ్వాసరహితంగానూ ఉండాలి; క్రూరుడు గానూ, దయామయుడుగానూ ఉండాలి; దాతగానూ, లోభిగానూ ఉండాలి: ధనాన్ని మంచినీరు లాగానూ, మందు లాగానూ వాడాలి. మీ సింహాసనానికి గాలం వేసిన ఈ సంజీవకాన్ని చంపటం చాలా మంచిపని,” అన్నది.\nఈ మాటలతో పింగళకానికి మనో వేదన తగ్గింది. అది దమనకాన్ని తన మంత్రిగా పెట్టుకుని, అరణ్యరాజ్యాన్ని పాలించసాగింది.\n—(మిత్రభేదం సమాప్తం)",
            "book_page_end": 34
        },
        {
            "title": "మాయాసరోవరం-2",
            "book_page_start": 9,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "సాహస కథ",
            "moral": "ఆపదలో ధైర్యం, చాకచక్యం కలిగి ఉండడం ముఖ్యం.",
            "keywords": [
                "జయశీలుడు",
                "శ్మశానం",
                "కాలకాలుడు",
                "సిద్ధసాధకుడు",
                "హిరణ్యపురం"
            ],
            "characters": [
                "జయశీలుడు",
                "కాలకాలుడు (భూతగణం పెద్ద)",
                "సిద్ధసాధకుడు",
                "వృద్ధురాలు",
                "నగర రక్షకుడు"
            ],
            "locations": [
                "ఊడలమర్రి",
                "శ్మశానం",
                "హిరణ్యపురం"
            ],
            "content": "[జయశీలుడనే యువకుడు, దుర్వ్యసనాలకు లోనై, తండ్రి యిచ్చిన ఆస్తి అంతా కొద్దికాలంలోనే పోగొట్టుకున్నాడు. ఆ స్థితిలో అతడికి, జూదగృహం వద్ద ఒక రాజోద్యోగితో వైరం కలిగింది, రాజు, అతడికి దేశబహిష్కరణ శిక్ష విధించాడు. జయశీలుడు తానున్న దేశం వదిలి, కొన్నాళ్ళకు మరొక దేశపు రాజధానినగర ప్రాంతాలను చేరాడు. తరవాత — ]\nఆ రాత్రికి జయశీలుడు అక్కడ వున్న పెద్ద ఊడలమర్రి కింద కాలం గడప దలిచాడు. చీకటిపడి నగరం ప్రవేశిం చటం క్షేమం కాదని అతడికి తోచింది. చింపి గుడ్డలతో దుమ్ము కొట్టుకున్న దేహంతో వున్న అతణ్ణి రాజభటులు చూస్తే, ఏ దొంగో, తోడుబోతో అని అను మానించి ఖైదు చేయగలరు! అనవసరంగా చిక్కుల్లో ఎందుకుపడాలి?\nఇలా ఆలోచించి, జయశీలుడు మర్రి చెట్టు పాదంలో భూమి నుంచి పైకి వచ్చిన ఒక లావుపాటి వేరును తలగడగా పెట్టు కుని పడుకున్నాడు. కొంత సేపటికి అతడికి నిద్ర ముంచుకు వచ్చింది. సరిగా నడి రేయి వేళ, దాపుల నక్కల కూతలు విని. అతడు కళ్ళు తెరిచాడు. కొంచెం దూరంలో చెట్లచాటు నుంచి చిన్న వెలుగూ, పొగా అతడి కంటబడినై.\n\" ఓహెూఁ, నేనేదో శ్మశానప్రాంతం లోని ఊడలమర్రి కింద నిద్రిస్తున్నట్టు న్నది! ఇలాంటి చోట్ల భూత ప్రేత పిశా చాలుంటవని అంటారే! ఏవీ, అలాంటి వేమీ యిక్కడ వున్నట్టులేదు.\" అను కుంటూ జయశీలుడు చీకటిగుయ్యారంగా వున్న మర్రి కొమ్మల్లోకి చూశాడు. అక్కడ అతడి కేమీ కనిపించలేదు. తనకు కలిగిన ఆనుమానానికి తనలో తాను చిన్నగా నవ్వుకుని, జయశీలుడు కత్తిపిడిని ఒకసారి తాకిచూసి, తిరిగి కళ్ళు మూసుకున్నాడు.\nఈసారి అతడికి కునుకుపట్టే సమయా నికి. దూరం నుంచి, రక్షించండి! రక్షించండి ! మహాకాలుడు మింగ జూస్తు న్నాడు!\" అన్న ఆర్తనాదం వినిపించింది.\nజయశీలుడు చప్పునలేచి, కత్తిదూసి ఆ ఆర్తనాదం వచ్చిన వైపుకు పరిగెత్తాడు. అదొక శ్మశానం! అక్కడ దూరదూరంగా రెండు మూడు శవాలు కాలుతున్నవి. ఆ మంటల వెలుగులో నల్లటి వస్త్రాలు ధరించి, జుట్టు విరబోసుకుని ఆర్త నాదాలు చేస్తూ పరిగెత్తుతున్న మనిషి ఒకడు, అతడికి కనిపించాడు. నిలువెల్లా తెల్లని వస్త్రం కప్పుకున్న ఆకారం ఒకటి, అతణ్ణి వెంటబడి తరుముతున్నది.\nజయశీలుడు కత్తిపైకెత్తి ఆర్తనాదాలు చేస్తున్న వాడి కేసి పరిగెత్తుతూ, ''భయ పడకు, భయపడకు! నీ ప్రాణాలు బలిగొననున్న ఆ దుర్మార్గుణ్ణి నా కత్తికి బలి చేస్తాను.\" అంటూ కేక పెట్టాడు.\nఆ కేక వింటూనే నల్లని వస్త్రాలు ధరించినవాడు, జయశీలుడి కేసి పరి గెత్తుకు రాసాగాడు. తెల్లని ఆకారం అతణ్ణి తరుముకువస్తూ \" ఆగు, ఆగు! మహా కాలుడి బంటునైన, ఈ కాలకాలుడిని చూసే భయపడే నీవు : మహాకాలుణ్ణి ఆవాహన చేయచూస్తావా? \" అని అరు స్తున్నది.\nజయశీలుడు, ఆ కాలకాలుని చెప్పు కునేవాణ్ణి అడ్డగించి, \"ఓరీ, నువ్వెవరైనా నాకు భయం లేదు. కాని, వెన్నిచ్చిపారి పోయేవాణ్ణి. వెంటబడి తరిమి చంపాలని చూడటంమాత్రం, సహించను,” అన్నాడు.\nఆ మాటలు వింటూనే కాలకాలుడు వికృతంగా నవ్వి. సెహబాస్, యువ కుడా! నీలో కొంచెం వీరయువకుడి లక్షణాలున్నై. ఏదీ; నా నిజరూపం చూడు!'' అంటూ కప్పుకున్న తెల్లవస్త్రాన్ని తీసి, దూరంగా పారవేశాడు.\nఇప్పుడు ఆ కాలకాలుడి రూపం అతి భయంకరంగా వున్నది. నల్లని శరీర చ్ఛాయతో, నిప్పులు చెరుగుతున్న కళ్లతో, నోట మంటలు కక్కుతూ అతడు భయం కరంగా గర్జనచేశాడు.\nజయశీలుడు ఒక్క తృటికాలం ని శ్చేష్టుడయాడు. కాని, అంతలోనే తెప్పరిల్లి, కత్తిని కాలకాలుడి గుండెల కేసి గురిచేసి, \"దుష్టుడా! నీ వికృతరూపానికి నేను భయపడతాననుకోకు. పారిపోయే వాణ్ణి చంపచూసే నీవు. ఏరకం పిరికి పందవైవుంటావు ? \" అని అడిగాడు.\nఆ మాటలతో కాలకాలుడు ఒక్కడుగు వెనక్కు వేసి, “యువకుడా నీ ధైర్యానికి మెచ్చాను. అమానుషశక్తుల్ని మహా సత్వులు మాత్రమే తమ అధీనంలో వుంచుకోగలరు. ఇప్పుడు నన్ను ఆవాహన చేసిన సిద్ధసాధకుడు అల్పసత్వుడు! అలాంటివాణ్ణి ప్రాణాలతో వదలరాదు. అడ్డం తొలుగు!\" అంటూ ముందుకు దూకబోయాడు.\nజయశీలుడు కత్తిని, కాలకాలుడి వక్షా నికి అడ్డంగా పెట్టి. ఆర్తనాదాలు చేసిన సిద్ధసాధకుడు. ఎక్కడ వున్నాడో అని. వెనక్కు తిరిగి చూశాడు. సాధకుడు భయవిహ్వలత్వం వల్ల, తను పారి పోయేందుకు సరయిన మార్గం ఏదో కూడా చూసుకోకుండా, శ్మశానంలో నే గిరికీలు కొడుతూ, యింకా ఆర్తనాదాలు చేస్తూనే వున్నాడు.\nజయశీలుడు. తాను ముందు సిద్ధ సాధకుడి దగ్గిరకుపోయి, అతడికి ధైర్యం చెప్పటం బావుంటుందేమో అనుకునేం తలో, కాలకాలుడు హుమ్ఁ. అంటూ హుంకరించి, కత్తిని చేత్తో పక్కకు నెట్టాడు.\nజయశీలుడు చప్పున కాల కాలుడి కంఠాని కేసి కత్తి విసిరాడు. ఆ దెబ్బకు వాడి తల మొండెం నుంచి వేరైపోయి, అంత దూరాన పడింది. మరుక్షణం కింద పడిన తల నేలమీద ఎగిరెగిరిపడుతూ, బిగ్గరగా నవ్వి, \"జయశీలా! నిస్సం శయంగా నువ్వు మహా వీరుడివి. నా కంఠ రక్తంలో తడిసిన నీ కత్తి అమోఘశక్తులు కలది! వెళ్ళు, నువ్వు కోరినవన్నీ సాధించుకో,\" అన్నది.\nజయశీలుడు ఆ మాటలకు అబ్బుర పాటు చెంది. ఒకటి రెండు క్షణాలు ఏమ నేందు కూ తోచక అగి. చివరకు తెప్పరిల్లి, '' కాలకాలా! నేనేవో అద్భుత కార్యాలు సాధించాలని. ఇల్లు వదిలిన వాణ్ణికాను. జీవనోపాధికి. ఏ రాజు దగ్గిర నైనా చిన్న ఉద్యోగం దొరికితే చాలు. దానితో తృప్తిపడతాను.\" అన్నాడు.\nకాలకాలుడి కంఠం జవాబివ్వలేదు.\nజయశీలుడు తెగిపడిన తలను సమీపించి, కత్తితో దాన్ని అటూ యిటూ కదిపి చూశాడు: జీవం వున్నట్టు లేదు. ఈ చచ్చినవాడెవడోగాని మంచి బలా ఢ్యుడు. చెవులకూ, ముక్కుకూ వెండి పోగులూ: పుస్తెమీసాలూ, కంఠానికి గట్టిగా బిగించివున్న పూసలదండా, జయశీలుడి కంటబడినై.\nజయశీలుడు కత్తిని తిరిగి ఒరలో పెట్టి, రక్షించమంటూ పరిగెత్తిన నల్లటి దుస్తులవాడి కోసం చుట్టూ కలయ చూశాడు. ఈసారి వాడెక్కడా వున్న సూచనలే లేవు. వాడేమై వుంటాడు? భయంతో గుండెపగిలి, యీ చుట్టు పక్కల వున్న చెట్ల కింద ఎక్కడైనా పడిపోలేదుకదా? ఇలా ఆలోచిస్తూ, జయశీలుడు తాను ముందు పడుకున్న ఊడలమర్రి కేసి నడిచాడు.\nఇప్పుడు మర్రిచెట్టు కొమ్మల్లో గుడ్ల గూబల అరుపులతోపాటు, దూరంగా నక్కల కేకలు కూడా ప్రారంభమయినై ఇక అక్కడ తాను నిద్రించటం సాధ్య పడదనుకున్నాడు. జయశీలుడు. పైగా దాహంతో అతడి నాలుక పిడచకట్టుకు పోతున్నది.\n\"రాత్రి మూడవజాము గడిచినట్టు న్నది. ఈ చుట్టుపక్కల ఎక్కడైనా కొలను లాంటిది వుంటే దాహం తీర్చుకుని, స్నానం చేసి తూర్పు తెల్లనవుతూండగానే నగరంలోకి పోవాలి. దుస్తులు చీలికలూ వాలికలూ అయివున్నా. నడుం నుంచి వేళ్ళాడుతున్న యీ కత్తి ఒర మీదా, పిడి మీదా వున్న నగిషీ పని చూసి, నేనేదో గొప్ప కులీనునే జనం అనుకుంటారు. ఈ చిరుగు దుస్తులకు కారణం: అర ణ్యంలో ఒక సింహాన్నెదుర్కుని హెూరా హెూరిగా పోరాడటం అని చెపుతాను !\" అనుకుంటూ జయశీలుడు మర్రిచెట్టు దగ్గిర నుంచి బయలుదేరాడు.\nఅలా అతడు కొంత దూరం నడిచే సరికి, ఒక చిన్న ఇల్లూ, ఆ ఇంటి కిటికీ లోంచి వెలుగుతున్న దీపం అతడి కంట బడినై. ఆ ఇంటివారినడిగి ముందు దాహం తీర్చుకోవచ్చుననుకుంటూ, \" అయ్యా. నేను బాటసారిని. ఇంత మంచి నీరిచ్చి దాహం తీర్చగలరా?\" అని కేకపెట్టాడు జయశీలుడు.\nఆ వెంటనే ఇంటి తలుపు తెరుచు కున్నది. ఒక వృద్ధురాలు దీపం చేత బట్టుకుని, బయటి చీకటిలోకి చూస్తూ, \"చీకటి పడగానే, ఏ సత్రంలోనో పడు కుని నిద్రించక, ఇంత రాత్రి వేళ ప్రయాణం చేస్తున్నావా? లోపలికిరా, మంచి నీరిస్తాను.\" అన్నది.\nజయశీలుడు లోపలికి వెళ్ళాడు. వృద్ధు రాలు అతణ్ణి దీపపు కాంతిలో పరీక్షగా చూసి, ఆశ్చర్య పో తూ. \" నువ్వేదో వయసుమళ్ళిన తీర్థయాత్రలకుపోయే బాటసారివనుకున్నాను. ఇదేమిటి? ఇంత పిన్నవయసులో కత్తి నడుముకు కట్టు కుని. అర్థరాత్రి వేళ యీ అరణ్య ప్రాంతాల్లో తిరుగుతున్నావు? \" అన్నది.\nజయశీలుడు జవాబు చెప్పబోయాడు. కాని, వృద్ధురాలు అతణ్ణి వారించి, \"ముందు దాహం తీర్చుకో, మంచి నీరు తెస్తాను. అదుగో, ఆ బల్ల మీద కూర్చో.'' అని పక్క గదిలోకిపోయి, ఒక పెద్ద గ్లాసునిండుగా నీరు తెచ్చి అతడి కిచ్చింది.\nజయశీలుడు నీరుతాగి, '' అమ్మా, నా ప్రాణాలు నిలిపావు. ఈ ఇంటిలో మరెవరూ వున్నట్టులేదే!'' అన్నాడు.\n\" ఎవరూ లేరు. నాయనా ! నాకు సంతానం కలగలేదు. నా భర్త సంవత్సరం కిందట చనిపోయాడు. ఆయన రాజా శ్రితుడు. నిరాధారురాలనైన నాకు రాజు గారు, నా భర్త జీతంలో మూడోవంతు భరణంగా యిస్తున్నాడు. దాని ఆధారంతో ఒంటరిగానే, యీ ఇంట్లో కాలం వెళ్ళ బుచ్చుతున్నాను.'' అన్నది వృద్ధురాలు.\n\" అమ్మా, నేనీ ప్రాంతాలకు కొత్తగా వచ్చినవాణ్ణి. ఈ దాపులనున్న నగరం పేరేమిటి? రాజుగారి పేరేమిటి?\" అని అడిగాడు జయశీలుడు.\nఆ ప్రశ్నకు వృద్ధురాలు చిన్నగా నిట్టూర్చి, ''నాయనా, ఇది హిరణ్యపురం. రాజుగారి పేరు కనకాక్షుడు. ఎంతో ప్రజా హితంగా రాజ్యపాలన చేసే ధర్మాత్ముడు. కాని, ఆ మధ్య నెల రోజుల కిందట పెళ్ళీడు వచ్చిన ఆయన కుమార్తెనూ, యౌవరాజ్య పట్టాభిషేకం చేసుకోనున్న ఆయనకొడుకునూ ఎవరో అపహరించుకు పోయారు. ఆ నాటి నుంచి రాజుగారు దిగులుతో మంచం పట్టారు.'' అన్నది.\nకూతురూ, కొడుకూ కనిపించకుండా పోయిన దిగులుతో మంచం ఎక్కిన రాజును ఉద్యోగం కోసం అర్థించటం ఎలా? అనుకున్నాడు జయశీలుడు. ఆ వెంటనే అతడికి తన భుక్తి గడిచే మార్గం కన్న. ముందు రాజు గారు పడ్డ చిక్కుల గురించి తెలుసుకోవాలనిపించింది.\n\" అమ్మా, రాజుగారి కొడుకూ, కుమా ర్తెల్ని ఏ శత్రురాజో రహస్యంగా ఎత్తుకు పోయి వుంటాడు. అంతేనా?\" అని అడిగాడు జయశీలుడు.\n\"అలా జరిగివుంటే చిక్కేమున్నది. నాయనా ! ఆ శత్రురాజును చంపి కన కాక్ష రాజుగారు. తన పుత్రి పుత్రుల్ని ఇంటికి తెచ్చుకునేవాడు. ఆ ఎత్తుకు పోయన వాడెవడో రాక్షసుడో యక్షుడో అనుకుంటున్నారు,\" అన్నది వృద్ధురాలు.\nఆమె మాట ముగించే లోపలే ఇంటి ముందు కలకలం బయలుదేరింది. ఒకడు ఏడ్పు గొంతుతో, '' అయ్యా, శ్మశానంలో నా తండ్రి తల నరికినవాడు యిటే వచ్చాడు. ఈ బ్రాహ్మణావిడ ఇంట్లో దీపం వెలుగుతున్నది. ఆమె ఏమైనా వాణ్ణి చూసిందేమో అడగండి!\" అంటున్నాడు.\n\"ఒరే. కాటికాపరి వెధవా, నోరు మూసుకో ! ఆ మహా వీరుడు చంపింది భూతగణాల పెద్ద అయిన కాలుణ్ణి. సిద్ధ సాధకుణ్ణయిన నాకు, యిలాంటివి క్షుణ్ణంగా తెలుసు!\" అంటున్నాడు మరొ కడు కోపంగా.\nవాళ్ళిద్దర్నీ గదమాయిస్తూ మరొక గొంతు, '' మీ రిద్దరూ కాస్త ఆగండి. చచ్చిన ముసలి కాటికాపరి మళ్ళీ ఎలా బతికాడు. అన్నదానితో పాటు సర్వం విచారించమని. నగర రక్షకుణ్ణయిన నన్ను మంత్రిగారు పంపారు. నాకు అడ్డు రాకండి!\" అన్నది.\nఈ సంభాషణ విన్న జయశీలుడు, వృద్ధురాలితో. \" అమ్మా. నా కోసం నగర రక్షకుడూ, కొందరు భటులూ వచ్చి నట్టున్నది. నీ ఇంట నేను కనబడటం క్షేమమా? లేక పెరటి ద్వారం కుండా బయటికి వెళ్ళమన్నావా ? \" అన్నాడు.\nవృద్ధురాలు జవాబు చెప్పే లోపలే. నగరరక్షకుడు వీధి ద్వారాన్ని సమీ పించి. \" లోపల వున్నవా రెవరో వెంటనే తలుపు తెరవండి!\" అంటూ అధికార స్వరంతో కేక పెట్టాడు.\n—(ఇంకా వుంది)",
            "book_page_end": 16
        },
        {
            "title": "గీతారహస్యం",
            "book_page_start": 17,
            "pdf_page_start": 17,
            "pdf_page_end": 20,
            "author": "నిజ్ఞయ్య",
            "genre": "బేతాళ కథ",
            "moral": "భగవంతుడిపై పరిపూర్ణ విశ్వాసం ఉన్నంతవరకే కర్మఫలం కట్టబడదు.",
            "keywords": [
                "రంగేశుడు",
                "గీతారహస్యం",
                "దైవనిర్ణయం",
                "శిల",
                "విశ్వాసం"
            ],
            "characters": [
                "విక్రమార్కుడు",
                "బేతాళుడు",
                "రంగేశుడు (దొంగ నాయకుడు)",
                "ముని",
                "రాజు",
                "రంగేశుడి కొడుకు",
                "కోడలు"
            ],
            "locations": [
                "రంగపురం అరణ్యం",
                "ముని ఆశ్రమం",
                "రాజు కోట గుమ్మం"
            ],
            "content": "పట్టువదలని విక్ర మార్కుడు చెట్టు వద్దకు తిరిగి వెళ్ళి. చెట్టు పై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \" రాజా. నీలాటి ఉత్తముడు ఇలాటి క్షుద్రకర్మ చెయ్యకూడదు. ఆది పత నానికే దారి తీస్తుంది. అందుకు నిదర్శ నంగా నీకు రంగేశుడు అనే దొంగల నాయకుడి కథ చెబుతాను, శ్రమ తెలియ కుండా విను.\" అంటూ ఇలా చెప్ప సాగాడు :\nపూర్వం రంగపురం అనే నగరానికి సమీపంలో గల అరణ్యంలో ఒక గజ దొంగ తన పరివారంతో సహా ఉండేవాడు. ఆ గజదొంగ కొడుకే రంగేశుడు. రంగే శుడు మంచి సూక్ష్మబుద్ధి కలవాడు. వాడు తన పధ్నాలుగో ఏట నుంచీ తండ్రితో తిరిగి, తండ్రి అనంతరం దొంగల నాయ కుడు కాదగిన నైపుణ్యం సంపాదించాడు.\nచిన్నవాడుగా ఉండగానే ఒకసారి రంగేశుడు తన తండ్రి వెంట రంగపురంలో జరిగే ఉత్సవాలకు పోయి, ఒక చోట భగవద్గీతా పఠనం విన్నాడు. ఆ రోజున వాడు గ్రహించిన దేమంటే, ప్రపంచంలో జరిగే దానికంతా అసలైన బాధ్యుడు దేవుడు : పోతే, మనిషి ఏ ధర్మం ఆచ రించి నప్పటికీ, తనకు కలిగే మంచి, చెడ్డలకూ, సుఖదుఃఖాలకూ అంటకుండా ఉంటే వాడికి మోక్షం లభిస్తుంది. ఈ భావాలు రంగేశుడి మనసులో గాఢంగా నాటుకున్నాయి.\nతండ్రి శ్రమఫలితంగా కొంత కాలానికి వాడు దొంగలముఠాకు నాయకుడు అయాడు. తనవృత్తి ధర్మం ప్రకారం దొంగతనాలూ, దారి దోపిడీలూ చేస్తూ, చాలా ధనం సంపాదించాడు. కాని అతను ఏనాడూ భగవద్గీతలో విన్నది మరిచి పోలేదు. అతని మనోనిగ్రహమూ, దేవుడిలో విశ్వాసమూ ఏ మాత్రమూ సడలలేదు.\nరాజుగారి భటులు అప్పుడప్పుడూ అరణ్యంలో ఉండే దొంగల మీదికి దాడి చేస్తూ ఉండేవారు. అలా ఒకసారి ఆకస్మికంగా దాడి జరిగేసరికి. దొంగలు ఎక్కడి వాళ్ళక్కడ తమ రహస్యస్థావ రాలకు పారిపోయారు. రంగేశుడు కూడా విధిగా పారిపోవలసి వచ్చింది.\nఅతను తన గుర్రం మీద చాలా దూరం పరిగెత్తిపోయి, అమితమైన దాహబాధతో ఒక ముని ఆశ్రమం చేరాడు. ఆశ్రమంలో ఒక చెట్టు కింద ముని తపస్సు చేసు కుంటూ, సమాధిలో ఉన్నాడు. ఆయన పక్కన కమండలం ఉన్నది గాని, అందులో నీరులేదు.\nగత్యంతరం లేక, రంగేశుడు ఆ ముని భుజం తట్టి, \"అయ్యా, తాగటానికి మంచి నీరు ఇప్పించండి! \" అని అడిగాడు.\nముని కళ్ళు తెరిచి, ఆగ్రహంతో, \"ఓరీ, మూర్ఖుడా! నా తపస్సు భగ్నం చేసినందుకు శిల అయిపో!\" అని శపించాడు.\n\"ముందు కాస్త మంచి నీరు తాగ టానికి ఇయ్యండి! '' అన్నాడు రంగేశుడు.\nతనలో అంత తపశ్శక్తి ఉన్నా కూడా తన - శాపం రంగేశుడికి తగలకపోయే సరికి, ముని ఆశ్చర్యపడి, రంగేశుడు మహాపురుషుడు అయి ఉండాలనుకుని, తన శక్తిచేత కమండలంలో నీరు తెప్పించి, రంగేశుడికి ఇచ్చాడు. రంగే శుడు తన దాహం తీర్చుకుని, తన తప్పు క్షమించమని మునిని కోరి, తన ఇంటికి తిరిగి వెళ్ళిపోయాడు.\nరంగేశుడికి ఒక కొడుకు ఉండేవాడు. వాడు కాలక్రమాన పెరిగి పెద్దవా డయ్యాడు. రంగేశుడు తన కొడుకు పెళ్లి చాలా వైభవంగా జరిపించాడు. అరణ్యంలో ఈ పెళ్ళి మూలంగా జరిగిన సంచలనం గూఢ చారులు పసిగట్టి, రాజుకు తెలిపారు. రాజు పెద్ద సేనను పంపాడు. అది అర్ధరాత్రి సమయంలో దొంగల స్థావరాన్ని చుట్టుముట్టింది. రంగేశుడి పరివారమంతా సైనికులకు చిక్కారు. రంగేశుడి కొడుకూ, అతని కొత్త వధువూ కూడా సైనికులకు దొరికి పోయారు. ఒక్క రంగేశుడు మాత్రం చాకచక్యంతో తప్పించుకుని, తన గుర్రం మీద పారిపోయాడు.\nరాజు దొంగల నందరినీ చెరలో పెట్టించి, వారం రోజులలో రంగేశుడు వచ్చి పట్టుబడకపోతే, నూతన వధూవరు లైన అతని కొడుకు, కోడళ్ళ తలలు తీయించి కోటగుమ్మానికి వేళ్ళాడ దీయి స్తానని చాటింపు వేయించాడు.\nఅయితే ఈ చాటింపు జరిగే సమ యానికి రంగేశుడు చాలా దూరాన ఉండి పోవటం చేత అతనికి సకాలంలో వార్త అందలేదు. వార్త అంది. అతను తిరిగి వచ్చేసరికి గడువు దాటి పోయింది రంగేశుడు రాజుగారి కోటకు వచ్చి, కోట గుమ్మాన వేళ్ళాడుతున్న తన కొడుకు కోడళ్ళ తలలు చూసి, దుఃఖం పట్టలేక, \" అయ్యయ్యో ! ఈ పాపిష్ఠి రాజు ఆక్ర మంగా అమాయకులైన ఇద్దరి ప్రాణాలు పొట్టన పెట్టుకున్నాడే!\" అని ఆక్రో శించాడు.\nమరుక్షణమే రంగేశుడు శిలగా మారి పోయాడు.\nబేతాళుడు ఈ కథ చెప్పి, \" రాజా, ముని శపించినప్పుడు శిలగా మారని రంగేశుడు ఏ శాపమూ లేకుండానే ఎందుకు శిలగా మారాడు ? ఈ సందేహానికి సమాధానం తెలిసి కూడా చెప్పకపోయావో నీ తల పగిలిపోతుంది.\" అన్నాడు.\nదానికి విక్రమార్కుడు, \"ముని శాపం తగలక పోవటానికి కారణం రంగేశుడిలో ఉండిన గొప్ప శక్తి. ఆ శక్తి భగవంతుడి యందు అతనికి గల పూర్తినమ్మకం వల్లా, తాను ఏమి చేసినా నిమిత్త మాత్రుణ్ణి అని మనస్ఫూర్తిగా నమ్మటం వల్లా వచ్చింది. కాని తన కొడుకు, కోడళ్ళ తలలను కోటగుమ్మం మీద చూడగానే అతని విశ్వాసం పోయింది. అతను వాళ్ళిద్దరినీ రక్షించే ఉద్దేశంతో రావటం లోనే దైవనిర్ణయం మీద అతని విశ్వాసం చలించింది. వాళ్ళ చావుకు రాజే పూర్తిగా బాధ్యుడని అనుకోవడంతో విశ్వాసం పూర్తిగాపోయింది. వెంటనే అతనికి ముని శాపం తగిలింది,” అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు.\n—(కల్పితం)",
            "book_page_end": 20
        },
        {
            "title": "తల్లీ - కూతుళ్లు",
            "book_page_start": 21,
            "pdf_page_start": 21,
            "pdf_page_end": 26,
            "author": "బూర్లె నాగేశ్వరరావు",
            "genre": "నీతి కథ",
            "moral": "ధనం మాత్రమే సుఖానికి ఆధారం కాదు; ఇతరులకు సహాయం చేయాలనే గుణం ముఖ్యం.",
            "keywords": [
                "ధీరమతి",
                "లక్ష్మి",
                "కళావతి",
                "రామశాస్త్రి",
                "సుఖం",
                "ఐశ్వర్యం",
                "పరోపకారం"
            ],
            "characters": [
                "రామశాస్త్రి (బ్రాహ్మణుడు)",
                "సుబ్బమ్మ (భార్య)",
                "లక్ష్మి (పెద్ద కూతురు)",
                "కళావతి (మధ్య కూతురు)",
                "ధీరమతి (చిన్న కూతురు)",
                "లక్ష్మి అత్తగారు"
            ],
            "locations": [
                "గ్రామం",
                "ధీరమతి ఇల్లు",
                "లక్ష్మి ఇల్లు",
                "కళావతి ఇల్లు"
            ],
            "content": "ఒక ఊళ్ళో రామశాస్త్రి అనే బ్రాహ్మణుడు ఉండేవాడు. ఆయన వేదశాస్త్రాలు చది విన జ్ఞాని. ఆయన పౌరోహిత్యం చేసు కుంటూ, ఎవరికి ఏ ఇబ్బంది కలిగినా చేదోడువాదోడుగా ఉండేవాడు. అందు వల్ల ఆయనను ఊళ్ళో అందరూ ఎంతో గౌరవించేవారు. కాని ఆయన భార్య సుబ్బమ్మ దృష్టిలో ఆయన ఒక సామాన్య పురోహిత బ్రాహ్మణుడు మాత్రమే.\nతన భర్త కన్నా విద్యావివేకాలు తక్కువ వున్నవారు ఎక్కువ సంపా యించడమూ. తన భర్త పరోపకారం పేరిట సంపాదన మీద ఆసక్తి చూపక పోవడమూ ఆమెకు సబబు కాదనిపించేది. మాటిమాటికీ, లౌక్యంగా నడచుకోమని ఆమె భర్తకు సలహాలు ఇచ్చేది. ఆయన అందుకు ఒప్పుకోక, \"పదిమంది కష్ట సుబాలలో పాలు పంచుకోవడమే పెద్ద కలిమి!\" అని ఆమెకు హితవు చెబు తుండేవాడు.\nఆయన కోరిక ప్రకారం ఇరుగు పొరుగు వాళ్ళకు సాయం చెయ్యడం సుబ్బమ్మకు కష్టంగా ఉండేది.\nరామశాస్త్రికి ముగ్గురు పిల్లలు కలిగారు. తండ్రి వాళ్ళ జాతకాలు చూసి, వారి భవిష్యత్తుకు తగినట్టుగా వారికి లక్ష్మీ, కళావతీ, ధీరమతీ అని పేర్లు పెట్టాడు. లక్ష్మిది ధన యోగం. కళావతి అనేక కళలలో ఆరితేరుతుంది. ధీరమతి ఎలాంటి పరిస్థితులనైనా తట్టుకుని, చలించకుండా నిలబడగలదు.'\nఆ అక్కా చెల్లెళ్ళ జీవితాలు రామ శాస్త్రి అనుకున్నట్టే రూపొందాయి. లక్ష్మిని ఒక సంపన్నుడు పెళ్ళాడాడు. ఆమె కాపరానికి రాగానే ఆమె అతవారి సంపద అంతకంతకూ పెరిగిపోయింది.\nకళావతికి చిన్నతనం నుంచీ నాట్యం లోనూ, సంగీతంలోనూ, అభిరుచి ఉన్నది. ఆమె తన తెలివితేటలన్నీ ఆ కళలు అభ్యసించడంలో వినియోగించింది. రామశాస్త్రి కూడా ఆమెకు ఎంతో ప్రోత్సాహం ఇచ్చాడు. ఆ ప్రోత్సాహంతో ఆమె ఆ కళలలో ఆరితేరింది. ఆమెను కళాభిమానం గల ఒక ఉన్నతోద్యోగి కొడుకు పెళ్ళాడాడు. ఆమె రాకతో వారి ఇల్లు కళా నిలయం అయిపోయింది. దేశంలోని కళాకారు లెందరో కళావతి ఇంట చేరి గోష్ఠి జరుపుతూండేవారు.\nధీరమతికి మాత్రం పెద్ద సంబంధం కుదరలేదు. ఆమెను పెళ్ళాడడానికి ఎవరూ ముందుకురాలేదు. రామశాస్త్రి ఎంతో ప్రయత్నం మీద ఒక చిన్న గ్రామంలో ఉండే పురోహితుడి కిచ్చి పెళ్లి చేశాడు. సుబ్బమ్మకు ఆ సంబంధం చెయ్యడం ఏమాత్రమూ ఇష్టం లేదు. కాని ధీరమతి మాత్రం తన అక్కలకు వచ్చిన గొప్ప సంబంధాల వంటిది తనకు రాలేదని చింతించలేదు. \" తెలివిగా బతకటానికి ఐశ్వర్యం అవసరం లేదు,” అన్నదామె.\nముగ్గురు కూతుళ్ళకూ పెళ్ళిళ్ళు చేసిన కొద్దికాలానికే రామశాస్త్రి జబ్బు పడ్డాడు. తన ఆయుర్దాయం తీరిపోయిం దని తెలుసుకుని ఆయన తన కూతుళ్లకు కబురు చేయించాడు. పెద్దవాళ్ళిద్దరూ రాలేదు. కాని ధీరమతి మాత్రం కబురు అందగానే వచ్చి వాలింది. లక్ష్మీ కళా వతీ రానందుకు రామశాస్త్రి ఎంతగానో బాధపడ్డాడు.\nసుబ్బమ్మ మాత్రం వాళ్ళిద్దరినీ సమర్థిస్తూ, \"లక్ష్మి కదిలిరావాలంటే మాటలా? వాళ్ళ ఇల్లు పెద్ద దివాణ మాయె! పిల్ల ఎంత బరువు బాధ్యతలు మోస్తున్నదో మీకేంతెలుసు? ఇక కళావతి మాట చెప్పనే అక్కరలేదు. దాని ఇంటికి దేశదేశాల కళాకారులూ వస్తుంటారు, పోతుంటారు. అదొక రాజుగారి విడిదిలా ఉంటుంది. దాని నుంచి బయట పడడం మాటలా?\" అన్నది.\nరామశాస్త్రి అందుకేమీ జవాబు చెప్ప లేదు. నానాటికీ ఆయన జబ్బు ముదిరింది. కొంచెం ఆలస్యంగానైనా పెద్ద కూతుళ్ళు కూడా వచ్చారు. లక్ష్మి వచ్చి చేరుతూనే ఎక్కడినుంచో గొప్ప వైద్యులను పిలిపించి, తండ్రి వద్దంటున్నా వినకుండా, ఏవేవో చికిత్సలు చేయించింది. కాని ఆయన జబ్బు తగ్గుముఖం పట్టలేదు.\nఒకరోజు రామశాస్త్రి తన భార్యను దగ్గిరికి పిలిచి, '' నా కాలం ముగిసింది. నా అనంతరం నువు ధీరమతి దగ్గరే ఉండిపోవటం మంచిదని నా సలహా,\" అన్నాడు రహస్యంగా.\nభర్త మాటలకు సుబ్బమ్మకు కోపం వచ్చింది. “ మీకు ధీరమతి అంటే ఎందు కంత పక్షపాతం? అసలు దానికి ఉంటే కదా, నాకు పెట్టేది? లక్ష్మికి అంత ఐశ్వర్యం ఉందికదా, అది నన్ను పోషిం చదా? లేక అది కఠినాత్మురాలని అను కుంటున్నారా? కళావతి ఇంటికి యాత్రీ కుల్లాగా ఎవరెవరో వచ్చి పోతుంటారు గదా? నేను దానికి భారమవుతానని ఎలా అను కున్నారు ? ధీరమతి దారిద్ర్యాన్ని పెంచటానికి నన్ను కూడా వెళ్లి దాని గొంతుమీద కూర్చోమంటారా?\" అన్నదామె.\nఅందుకు రామశాస్త్రి ఏమీ అనలేదు. తరవాత కొంతసేపటికే ఆయన తన భార్యను కూతుళ్ళకు అప్పగించి, కన్ను మూశాడు.\nరామశాస్త్రి అంత్యక్రియలు యథా విధిగా జరిపించి, సుబ్బమ్మ భర్త సలహా పాటించకుండా, పెద్ద కూతురు లక్ష్మి వెంట ప్రయాణమయింది. అక్కడ ఆమెకు అతిథి సత్కారాలు చాలా చక్కగా జరిగాయి. భర్త బతికి ఉన్న రోజుల్లో ఇంటిపనితోబాటు, ఇరుగు పొరుగు వారికి చిన్నచిన్న సహాయాలు చేసిపెట్టేపని కూడా ఉండేది. కూతురింట అటువంటి బాదరబందీ ఏమీ లేకుండా తిని కూర్చుని. సుఖపడటమంటే అదే అనుకున్నది ఆమె. అయితే ఆ సుఖం ఎక్కువ రోజులు సాగలేదు. తల్లి ఏ పనీ చెయ్యకుండా గృహదేవత లాగా కూర్చో వడం లక్ష్మికి చాలా చిరాకు తెప్పించింది. ఆ ఇంట్లో అందరికీ బరువూ, బాధ్యతా ఉన్నాయి. అందరికీ సుబ్బమ్మ ప్రవర్తన ఎబ్బెట్టుగానే ఉంది. లక్ష్మి అత్తగారు సూటిపోటి మాటలు అన్నప్పటికీ సుబ్బమ్మ గ్రహించలేదు.\nచివరకు లక్ష్మి అత్తగారు లక్ష్మితో, \" నాకు కూడా మీ అమ్మలాగా విశ్రాంతి తీసుకోవాలనిపిస్తున్నది. నేనూ ఆమె త ఈడుదాన్నే. నా కెందుకీ వెట్టిచాకిరీ? నాభర్తా. నా కొడుకూ ఇద్దరూ సంపా యిస్తున్నారు. పెట్టేదానివి నువు ఉన్నావు. మీ అమ్మనూ, నన్నూ నువే చూసుకో,\" అన్నది.\nఆమె అన్నంత పనీ చేసింది. బండెడు చాకిరీ లక్ష్మి మీద పడింది. తన తల్లి వచ్చేదాకా ఎంత చాకిరీ అయినా చేసిన తన అత్తగారు ఏ ప నీ చెయ్యకుండా పోవడం చూసి, లక్ష్మి తన తల్లికి పనులు చెప్పటమూ, కొన్ని పనులు ఆమె మీదే వదిలెయ్యటమూ మొదలు పెట్టింది.\nసుబ్బమ్మ తనకు ఇష్టం లేకున్నా పనులు చెయ్యటం మొదలు పెట్టింది. అయితే ఆ పనులకు అంతే ఉండేది. కాదు. భర్తతో బాటు దారిద్ర్యం అనుభ వించినప్పుడు కూడా ఆమె అంత చాకిరీ చేసి ఎరగదు. ఇలా కొన్నాళ్ళు గడిచాక ఆమె లక్ష్మిని. \"ఒకటీ అరాపని చెయ్యొచ్చు. కాని అతిథిగా వచ్చిన బంధు వును, అందునా కన్నతల్లినే. ఇలా పని మనిషిలా చూస్తావా?\" అని అడిగింది.\n\"అతిథులు నీలాగా ఎల్లకాలం ఉండి పోతారా? అయినా నీకు ఇక్కడ ఏం తక్కువయిందీ? నీకు ఇక్కడ బాగా లేదనిపిస్తే, మిగిలిన ఇద్దరు కూతుళ్లలో ఎవరి దగ్గరికయినా వెళ్ళొచ్చుగా? \" అన్నది ఆక్ష్మి నిక్కచ్చిగా.\nఆ మాటలు విన్నతర్వాత సుబ్బమ్మకు అక్కడ ఉండాలనిపించ లేదు. ధీరమతి ఇంట్లో కన్నా. కళావతి ఇంట తనకు సుఖంగా ఉండగలదనే అభిప్రాయంతో ఆమె కళావతి ఇంటికి చేరుకుంది. తల్లిని చూసి కళావతి పరమానందం చెంది, గొప్ప కళాకారుల నెందరినో ఆమెకు పరి చయం చేసింది. సుబ్బమ్మ లక్ష్మి ప్రవర్తన గురించి చెప్పేసరికి, కళావతి ఎంతో నొచ్చుకుని, \" నువు జీవితాంతం ఇక్కడే ఉండు. నిన్ను ఎవరూ అడిగేవారు ఉండరు,\" అన్నది.\nఅయితే సుబ్బమ్మకు అక్కడి వాతా వరణం చూస్తే చాలా రోతపుట్టింది. కళావతి ఇంట ఒక శౌచమూ, ఒక ఆచా రమూ అంటూ లేదు. కులగోత్రాలు తెలియని నానా ర కాల మనుష్యులూ వచ్చేవారు. తల్లికి ఆచారమని తెలిసి కళావతి వంటమనిషిని మాన్పించింది. దాంతో వచ్చేపోయేవారి కందరికీ వండ డమూ, వడ్డించడమూ సుబ్బమ్మ మీద పడింది. ఆమెకు ఆ ఇంటి తిండి సహించ లేదు. ఆమె కూతురితో, ''అమ్మాయీ ! మన కులమేమిటి, ఆచారమేమిటి? మన ఇంట ఇంత అనాచారం ఉండేదా ! ధర్మ సత్రాలలో కూడా ఇంత సంకరంగా ఉండదు కదా? అన్నది.\nఅదేమిటమ్మా ! కళలకు కులగ్రోతా లతో నిమిత్తం ఏముంది? ఈ ఇంట అందరు కళాకారులకూ చోటు ఉంటుంది. నీ మడి, ఆచారమూ ఇక్కడ ఎలా సాగు తాయి? అప్పటికీ నీ కోసం బంగారం లాంటి పనిమనిషిని తీసేశాను. నీకు ఇంతకన్న ఇక్కడ నేనేం చెయ్యగలను? నీ ఆచారాల ప్రకారం జరగాలంటే ధీరమతి ఇంట జరుగుతుందేమో! నీ కిక్కడ ఉండడం ఇష్టం లేకుంటే అక్కడికి వెళ్ళి చూడు.\" అన్నది కళావతి.\nఇక చేసేదేమీ లేక సుబ్బమ్మ ధీరమతి ఇంటికి చేరుకుంది. ధీరమతి తనను సరిగా చూడదని ఆమె అనుకొంది. \"నాన్న ఉన్నప్పుడు నిన్ను కష్టపెట్టకుండా చూచుకున్నారు. ఇక ఇప్పుడు మాత్రం నీ వెందుకు కష్టపడాలమ్మా! నీకేం కావా లన్నా నేను చేస్తాను! నీవు విశ్రాంతిగా ఉండు.\" అన్నది ధీరమతి తల్లితో. ఆమె అలాగే నడచుకుంది కూడా.\nతన ఆఖరు కూతురి జీవితం చూసి సుబ్బమ్మ ఆశ్చర్యపడింది. ధీరమతి ఐశ్వర్యవంతురాలు కాదు. అయినా ఆమెకు ఏ లోటూ లేదు. ఇంటి పనంతా చెయ్యడంతో బాటు, ఆమె ఆ ఊళ్ళో ఎవరికైనా ఏదైనా అవసరం వస్తే చేదోడు వాదోడుగా ఉండేది. అందువల్ల ఆమెను అవసరం కలిగినప్పుడు అదుకోవడానికి ఊరివారు సిద్ధమయ్యేవారు.\nధీరమతి మంచితనం చూసిన సుబ్బ మ్మకు భర్త మాటలు గుర్తుకు వచ్చాయి. ధీరమతికి డబ్బు లేకపోయినా పదిమం దికీ సాయపడాలనే గుణముంది. ఎదుటి వారు కష్టపడితే ఆమె చూడలేదు. అందుకే తనను ఆమె బాగా చూచుకో గలదని తన భర్త అనుకున్నా డ ని సుబ్బమ్మ గ్రహించింది. సుఖపడడానికి డబ్బు ఒక్కటే చాలదని ఆమెకు అర్థమైంది.\nఆ తర్వాత ఆమె కూతురితో బాటు, ఆ ఊరివారి కష్టసుఖాలు కనుక్కుంటూ వారికి తన చేతనైన సాయం చేస్తూ హాయిగా గడిచింది.",
            "book_page_end": 26
        },
        {
            "title": "ప్రపంచపు వింతలు: 170. భూగర్భ గుహలు",
            "book_page_start": 27,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "సమాచారం/వ్యాసం",
            "moral": "",
            "keywords": [
                "భూగర్భ గుహలు",
                "నోవీ అఫోన్",
                "నల్ల సముద్ర ప్రాంతం",
                "సోవియట్ ప్రభుత్వం",
                "పర్యాటకం"
            ],
            "characters": [],
            "locations": [
                "నోవీ అఫోన్",
                "నల్ల సముద్ర ప్రాంతం",
                "అమెరికా"
            ],
            "content": "నల్ల సముద్రప్రాంతంలో నోవీ అఫోన్ అనే గ్రామం సమీపంలో భూగర్భంలో చాలా లోతున తొమ్మిది గుహలు ఉన్నాయి. ఈ గుహల మొత్తం నిడివి 800 మీటర్లు. ఏ గుహకు ఆ గుహ ఒక ప్రత్యేక సుందర దృశ్యం. ఇంతకన్న పెద్ద గుహలు అమెరికాలో మాత్రమే ఉన్నాయి. సోవియట్ ప్రభుత్వం ఇప్పుడు ఈ గుహలను టూరిస్టులకు అందుబాటులోకి తెచ్చింది.",
            "book_page_end": 27
        },
        {
            "title": "మహత్తర మూలిక",
            "book_page_start": 24,
            "pdf_page_start": 28,
            "pdf_page_end": 30,
            "author": "ఎం. కామేశ్వరరావు",
            "genre": "నీతి కథ",
            "moral": "నిజమైన మహత్తర మూలిక ప్రజల విశ్వాసం మరియు సేవ.",
            "keywords": [
                "సోమశేఖరుడు",
                "రామయ్యతాత",
                "మూలిక",
                "ప్రజల విశ్వాసం",
                "సేవ"
            ],
            "characters": [
                "సోమశేఖరుడు",
                "రామయ్యతాత (వైద్యుడు)"
            ],
            "locations": [
                "గ్రామం",
                "రామయ్యతాత ఇల్లు",
                "అడవి"
            ],
            "content": "సోమశేఖరుడు అనే యువకుడు చాలా కాలం తన అవ్వ రెక్కల కష్టంతో పెరిగి, ఆమె పోగానే దిక్కూ, దరి లేనివాడై పోయాడు.\nఆ ఊళ్ళోనే రామయ్యతాత అనే వైద్యుడు ఉండేవాడు. నలభై ఏళ్ళ క్రితం ఎక్కడినుంచో ఆ ఊరికి వచ్చి, స్థిరపడి, చుట్టుపక్కల ఊళ్ళలో గొప్ప వైద్యుడని పేరు తెచ్చుకున్నాడు. ఆయనకు ఏదో మహత్తర మూలిక తెలుసు. ఆయన రహస్యంగా అడవికి వెళ్ళి. ఆ మూలిక తెచ్చి, దానితో ఇతర దినుసులు చేర్చి నూరి, గుళికలు చేసేవాడు. ఆయన గుళిక ఒకటి వేసుకుంటే, ఎలాటి జబ్బు గాని ఎగిరి చక్కాపోతుందని ఆ ఊరి ప్రజల నమ్మకం.\nరామయ్యతాత డెబ్భై అయిదేళ్ళ వృద్ధుడు. ఆయనకు ఎవరూ లేరు. ఆయన దగ్గిర చేరి, మూలిక రహస్యం తెలుసుకుంటే జీవితాంతమూ సుఖంగా బతకవచ్చునని సోమ శేఖరుడు ఆలోచించాడు.\nఈ ఆలోచనతో వాడు రామయ్యతాత ఇంటికి వెళ్ళాడు. లోపల గుళికలు చేసుకుంటున్న ముసలాయన తన పని కట్టిపెట్టి, ఇవతలికి వచ్చి, \" నీ కేమీ జబ్బులేదు. నిక్షేపంలా ఉన్నావు. ఇంటికి వెళ్ళు.\" అన్నాడు.\n\" నేను జబ్బు నయంచేసుకోవటానికి రాలేదు. ఈ ముసలితనంలో నీకు అండగా ఉందామని వచ్చాను. నాకు ఇంటి దగ్గిర పని ఏమీలేదు,'' అన్నాడు సోమశేఖరుడు.\n\" నీ చేత చేయించుకునే పని కూడా నాకు ఏమీలేదే!\" అన్నాడు ము స లాయన.\n\" ఇంటి పని అంతా చేస్తాను. అడవికి వెళ్ళి నీకు కావలసిన మూలికలు తెస్తాను.'' అన్నాడు సోమశేఖరుడు.\nముసలాయన సోమ శేఖరుణ్ణి ఎగా దిగా చూసి, '' సరే. ఇంటి పని నువు చూడు. మిగిలిన పని నేను చూసుకో గలను.\" అన్నాడు.\nసోమ శేఖరుడు నిరుత్సాహ ప డ క, ఆ రోజే పనిలో చేరాడు. ముసలాయన వాణ్ణి అన్నిపనులూ చెయ్యనిచ్చేవాడు, కాని మూలికలు తేవటానికి అడవికి వెళ్ళే టప్పుడు తన వెంట రానిచ్చేవాడు కాడు: తాను గుళికలు తయారుచేసేటప్పుడు సోమశేఖరుణ్ణి ఆ చాయల ఉండనిచ్చే వాడు కాడు.\nమూడు మాసాల అనంతరం, ఒకనాడు సోమశేఖరుడు ముసలాయన దగ్గిర తన మనసులో మాట చెప్పుతూ. తాతా. నువు కాటికి కాళ్ళు చాచుకుని ఉన్న వాడివి. అన్ని రోగాలూ నయం చెయ్యగల శక్తి నీ కున్నది. మహత్తరమూలిక ఒకటి నీకు తెలుసు. దాని రహస్యం నీ తోనే పోవటం మహా అన్యాయం! అదేదో నాకు చెప్పు. నీ అనంతరం నేను నీ పేరు మీదుగా వైద్యం చేస్తాను. అందరూ నీ పేరు చెప్పుకుని ఇంట్లో దీపం పెట్టు కుంటారు,\" అన్నాడు.\nరామయ్యతాత విరగబడి నవ్వి. \" నా కేంరా? దుక్కలా ఉన్నాను. ఇప్పు డప్పుడే చస్తానని భ్రమపడకు.\" అన్నాడు.\nఆ తరవాత సోమశేఖరుడు ఆ విషయం మరి ఎత్తలేదు. ఒక సంవత్సరం పాటు వాడు ముసలాయనకు శ్రద్ధగా సేవలు చేశాడు. ఈ కాలంలో ఇద్దరి మధ్యా. వారికే తెలియకుండా, ఒకరిమీద ఒకరికి ఎంతో ఆప్యాయత ఏర్పడింది.\nఒక రోజు రామయ్యతాతకు పెద్ద జబ్బు చేసింది. ఆయనను చూసి సోమ శేఖరుడు కళ్ళ నీరు పెట్టుకుని, \"రెండు గుళికలు మింగు, छछ, జ బ్బు పోతుంది.\" అన్నాడు.\nముసలాయన నీరసంగా నవ్వి, \"ఇంక ఈ ఘటం వెళ్ళిపోతుందిరా. ఇది గుళిక లతో నయమయే జబ్బుకాదు,\" అన్నాడు.\nతరవాత ఆయన వాడితో, '' మూలికా రహస్యం చెప్పమన్నావా? \" అన్నాడు.\n\" ఇప్పుడు వద్దులే. తాతా. కాస్సేపు విశ్రాంతి తీసుకో. ముందు నీ జబ్బు నయంకానీ,'' అన్నాడు సోమశేఖరుడు.\nఆ రాత్రి రామయ్యతాత, తన మంచం పక్కనే నేలమీద పడుకున్న సోమ శేఖరుణ్ణి లేపి, \"నాయనా, నా మూలికా రహస్యాన్ని తాటాకు మీద రాసి, పెట్టెలో పెట్టాను. నేను పోయాక తీసి చదువుకో,\" అని పడుకున్నాడు.\nఅలా పడుకున్న మనిషి మరి లేవలేదు.\nసోమశేఖరుడు రామయ్యతాత కోసం తండ్రి పోయినంతగా ఏడ్చాడు. వాడు రామయ్యతాతకు శ్రాద్ధ కర్మలు యధా విధిగా చేశాడు. ఇక వాడికి ఆ ఇంట ఉండ బుద్ధిపుట్టలేదు. వాడు ఆ ఇల్లు వదిలి పోదామనుకుంటూండగా, రామయ్యతాత తనతో అన్న చివరి మాటలు గుర్తుకు వచ్చాయి.\nవాడు పెట్టెలో నుంచి తాటాకు తీసి ఇలా చదువుకున్నాడు:\n\" నాయనా, శేఖరం. ఆఖరుదశలో నువు నాకు దిక్కు ఆయావు. మూలికా రహస్యం తెలుసుకోవటానికే నువు నా దగ్గిర చేరావు. అయితే రానురాను ఇద్దరమూ స్నేహితులమయాం. నాకు తెలిసిన మహత్తర మూలిక ఏమిటో తెలు సునా ? ప్రజల విశ్వాసం! నాకు ప్రజల విశ్వాసం లభించగానే నా గుళికలకు మహత్తర శక్తి వచ్చింది. నేను పోయాక నా ఇల్లు నీదే. పెరట్లో జామచెట్టు కింద నా డబ్బు చాలా దాచాను. దానితో నీ యిష్టం వచ్చిన వ్యాపారం చేసుకో. నీకు మేలు కలుగుతుంది.\"\nసోమశేఖరుడు మనసులో రామయ్య తాతకు ధన్యవాదాలు చెప్పుకుని, ఆయన చెప్పిన ప్రకారమే చెయ్యటానికి నిశ్చ యించుకున్నాడు.",
            "book_page_end": 26
        },
        {
            "title": "మేలులో కీడు",
            "book_page_start": 31,
            "pdf_page_start": 31,
            "pdf_page_end": 31,
            "author": "చెల్లూరి సీతారాజేశ్వరరావు",
            "genre": "హాస్యం",
            "moral": "అప్పుల ఊబిలో కూరుకుపోవడం మంచిది కాదు. తప్పుడు నమ్మకాలు నష్టాన్ని కలిగిస్తాయి.",
            "keywords": [
                "రాఘవయ్య",
                "రామదాసు",
                "నిమ్మతోట",
                "దయ్యాలతోట",
                "అప్పు"
            ],
            "characters": [
                "రాఘవయ్య",
                "రామదాసు (స్నేహితుడు)"
            ],
            "locations": [
                "ఊరి బైట నిమ్మతోట"
            ],
            "content": "రామవయ్య ఊరికి దూరంగా ఒక నిమ్మతోట కొన్నాడు, కాని దాని కాయలు అతను కళ్ళ చూడలేదు. వాటిని ఎవరో కోసుకుపోతున్నారు. కాపలా మనిషిని పెట్టినా లాభం లేకపోయింది. వాడు దొంగలకు సహాయపడ్డాడు.\nరాఘవయ్యకు రామదాను అనే స్నేహితుడు వున్నాడు. అతను నాటకాలలో చిల్లర వేషాలు కట్టటంలో నిపుణుడు. తాను దయ్యంవేషం వేసి నిమ్మతోట చాయలకు దొంగలు రాకుండా హడలెత్తిం చేస్తానన్నాడు. అతని ఎత్తు పారింది. నిమ్మతోట దయ్యాలతోట అని పేరు తెచ్చు కున్నది. ఆయేడు రాఘవయ్యకు తోట మీద మంచి రాబడి వచ్చింది. ఆ ధైర్యంతో అతను తోట మీద చాలా పెట్టుబడి చేస్తూ, అందుకుగాను అప్పు కూడా చేశాడు.\nకాని మరుసటి ఏడు నిమ్మతోట కాపుమీద ఉండగా గాలివాన వచ్చి, పిందెలురాలి, చెట్లు పడిపోయి అమిత నష్టం వచ్చింది. తోట అమ్మేసి అప్పులు తీరుద్దామనుకుంటే, దయ్యాల తోట అని ఎవరూ కొనటానికి ముందుకురాలేదు.\nచివరకు రాఘవయ్య దాన్ని రామదాసుకే కారుచౌకగా అమ్మాడు.\n— చెల్లూరి సీతారాజేశ్వరరావు",
            "book_page_end": 31
        },
        {
            "title": "బందిపోటు నాయకుడు",
            "book_page_start": 32,
            "pdf_page_start": 32,
            "pdf_page_end": 38,
            "author": "ఏ. సి. సర్కార్, ఐంద్రజాలికుడు",
            "genre": "క్రైమ్, సాహసం",
            "moral": "పౌరుషం, నీతిని వదలకూడదు; బందిపోటు వృత్తి ఎంత బలవంతంగా వచ్చినా, మంచి గుణం మారదు.",
            "keywords": [
                "షేర్సింగ్",
                "అజిత్సింగ్",
                "బందిపోటు",
                "ద్రోహం",
                "ఐంద్రజాలికుడు",
                "కరుణ"
            ],
            "characters": [
                "షేర్సింగ్ (బందిపోటు నాయకుడు)",
                "అజిత్సింగ్ (కొడుకు)",
                "జమీందారు",
                "శంకర్ సింగ్",
                "జశ్వాల్ (నౌకరు)",
                "పోలీసు అధికారి కాపూర్"
            ],
            "locations": [
                "చాంబాల్ ప్రాంతం",
                "కొండగుహలు"
            ],
            "content": "చాంబాల్ ప్రాంతంలో షేర్సింగ్ పేరు చెబితే హడలు. అతను దయాదాక్షిణ్యాలు ఎరగని కర్కోటకుడు. అతను ఎరిగినది డబ్బూ, హత్యలు చెయ్యటమూనూ. అతని అనుచరులు అతని ఆజ్ఞమీరితే మరణ శిక్ష పొందేవాళ్ళు. అ మరణశిక్ష ఎలా జరిగేదంటే, పట్టాకత్తిని విషంలో ముంచి పొట్టలో దిగపొడిచే వాళ్ళు. నిందితుడు వెంటనే చచ్చేవాడు.\nషేర్సింగ్. అతని అనుచరులూ కొండగుహలలో నివసించేవారు. అక్కడికి దగ్గిరలో ఫలవంతమైన గ్రామాలుండేవి. బందిపోటు దొంగలు ఆ గ్రామాల వాళ్లను బెదిరించి, ధాన్యమూ, ఇతర వస్తువులూ వసూలు చేసేవారు. వాళ్ళు రాత్రివేళ దూర ప్రాంతాలు కొల్లగొట్టి, తమ గుర్రాల మీద చీకటి మాటున గుహల్లోకి పారి పోయేవాళ్ళు.\nషేర్సింగ్ ఒకప్పుడు సైనికుడుగా పనిచేసి అన్నిరకాల తుపాకులనూ ఉప యోగించటంలో ప్రవీణుడయాడు. అతను సేనలో ఉండగానే అతని భార్య చనిపోయినట్టు వార్త వచ్చింది. అతను వచ్చి చూసేసరికి అతని ఇల్లు బూడిద కుప్ప అయి ఉన్నది. ఆ దౌర్జన్యానికి కారకుడు ఆ ఊరి జమీందారు. ఆయనే షేర్సింగ్ భార్యనూ. ఆతని చిన్న కొడుకునూ హత్యచేయించాడు.\nకోపం పట్టలేక, షేర్సింగ్ ప్రహరీ గోడ దూకి జమీందారు ఇంట జొరబడి. పడకటింటి తలుపులు పగలగొట్టి, జమీం దారునూ, అతని కుటుంబాన్నీ దారుణంగా హత్య చేశాడు. తన పగతీరగానే అతనికి భయం పట్టుకున్నది. అతను అరణ్యా లకు పారిపోయాడు. పోలీసులు అతని కోసం వెతికారు. కాని ప్రయోజనం లేక పోయింది. అతన్ని పట్టి ఇచ్చిన వారికి పెద్ద బహుమతి ప్రకటించారు.\nఅతను నిద్రాహారాలు లేకుండా ఒక రహస్య స్థావరానికి మారుతూ, ఒక రోజు శంకర్సింగ్ నాయకత్వంగల బందిపోటు ముఠాకు తారసపడ్డాడు. వాళ్ళ రహస్య స్థావరాలు అతను కనిపించిన ప్రాంతం లోనే ఉండటం చేత, అతను పోలీసు గూఢచారి అని అనుమానించి, దొంగలు అతన్ని కొట్ట బోయారు. కాని శంకర్ సింగ్ వారిని వారించి. షేర్సంగ్ను ఎగాదిగా చూసి, \"పోలీసులు వెతుకు తున్న షేర్ సింగ్ లాగున్నాడు. ఇతన్ని పట్టిచ్చిన వారికి పదివేల రూపాయలు బహుమానం ప్రకటించారు. బందీగా పట్టుకోండి.'' అన్నాడు.\nషేర్సింగ్ను తమ స్థావరానికి చేర్చిన అనంతరం శంకర్ సింగ్ అతన్ని అనేక విధాల ప్రశ్నించి, తృప్తిపడి. అతన్ని తన ముఠాలో చేర్చుకున్నాడు. షేర్సింగ్ తుపాకీ ఉపయోగించటంలో సామర్థ్యం గలవాడనీ, అతని గురి అమోఘమనీ త్వరలోనే స్పష్టమయింది. మూడు నెలలు తిరిగేసరికల్లా అతను శంకర్సింగ్కు కుడిభుజం అయాడు. తరవాత కొద్ది కాలానికే, శంకర్ సింగ్ పోలీసుల ప్రతి ఘటనలో గుంగు తగిలి చావటమూ, షేర్సింగ్ ముఠాకు నాయకుడు కావ టమూ జరిగింది. వెంటనే అతను తన అనుచరులకు మంచి శిక్షణ ఇచ్చి, చాంబాల్లో లోయ మీద పడి. గ్రామాలలో ఉండే జమీందార్లతో యుద్ధం చేసి, వారి ఆస్తులు కొల్లగొట్టి, వారి పశువులను దోచు కుని తన భార్యాపుత్రుల చావుకు పగ తీర్చుకున్నాడు.\nషేర్సింగ్ పెద్ద కొడుకు అజిత్సింగ్ అనేవాడు తన తండ్రి ఉండిన గ్రామానికి అయిదుమైళ్ళ దూరాన మరొక గ్రామంలో ఉన్న పినతల్లి వద్ద పెరిగాడు. ఒక రోజు షేర్సింగ్ అక్కడికి వెళ్ళి తన వెంట అజిత్సింగ్ను తీసుకు వచ్చాడు. తన కొడుకును తన ముఠాలో చేర్చి, బంది పోటుగా తయారు చెయ్యాలని అతని ఉద్దేశం అజిత్ శిక్షణపొంది తుపాకి పేల్చటంలో సిద్ధ హస్తుడయాడు. కాని అతను తుపాకి మనిషి కేసి గురి చేసి నప్పుడు అతని చేతులు వణికేవి. తండ్రిని తృప్తిపరచటానికి అతను దోపిడీలలో పాల్గొనే వాడన్న మాటేగాని, అతను ఎన్నడూ మనిషిని కాల్చి చంపలేదు. అతని తుపాకీ ఎప్పుడూ గురి తప్పేది.\nఒకసారి ఒక పెద్ద పోలీసు అధికారి నాయకత్వం కింద ఒక పోలీసు దళం, షేర్ సింగ్ ముఠా ఉండే స్థావరాలు గల కొండ దిగువన శిబిరం వేశారు. వెంటనే షేర్ సింగ్ వేగులవాళ్ళు అతనికి ఈ సంగతి తెలిపారు. షేర్సింగ్ ప్రతి చర్య నిర్ణయించి, దానికి తన కొడుకు అజిత్సింగ్ను నాయకుడుగా నియమిం చాడు. ఇరవైమంది మెరికల లాంటి దొంగలు ఆయుధాలు తీసుకుని, గుర్రా లెక్కి అజిత్సింగ్ వెంట బయలుదేరారు.\nదొంగలు వేసిన మాటు ఫలించింది. చాలామంది పోలీసులు చచ్చారు. పోలీ సులు విసిరిన చేతిబాంబు మూలాన ఇద్దరు దొంగలు కూడా చచ్చారు. చావగా మిగిలిన పోలీసులు పారిపోయారు. పోలీ సుల ఆయుధాలు దొంగలకు దొరికాయి. పోలీసు అధికారి దొంగలకు చిక్కాడు.\n“ఛోటా సర్దార్, ఇతణ్ణి మన సర్దారు దగ్గిరికి తీసుకుపోదాం. ఆయన స్వయంగా ఇతగాడి తల నరికేస్తాడు,\" అన్నాడు ఒక దొంగ అజిత్సింగ్.\n\"ఎందుకొచ్చిన శ్రమ? ఇతని అంతు నేనే తేలుస్తాను. ఇలా ఇయ్యి.\" అంటూ అజిత్సింగ్ అధికారి మెడపట్టీ పట్టుకుని పొదల మధ్యకు ఈడ్చుకుపోయాడు.\nపోలీసు అధికారి పెనుగులాడి తప్పిం చుకో జూశాడు. కాని అజిత్ పట్టు ఉక్కు పట్టు. అతను పోలీసు అధికారికి కన్ను మలిపి, పొదలమాటుకు తీసుకు పోయి, \" చూడు, నేను నిన్ను చంపబో వటం లేదు. నేను ఎన్నడూ హత్య చేసిన వాణ్ణి కాను,\" అన్నాడు.\nపోలీసు అధికారి అజిత్ సింగ్ కేసి అనుమానంగానూ, ఆశ్చర్యంతోనూ చూసి, \" బందిపోటువు హంతకుడివి కాకపోవడ మేమిటి? మీ వాళ్ళు, మా వాళ్ళను ఎంద రిలో చంపారు. షేర్సింగ్ మనుషులు హత్యలు చెయ్యరనటం హాస్యాస్పదం,\" అన్నాడు.\n\" నా మాట నమ్ము. నేను విధి లేక బందిపోటు వృత్తిలో ఉన్నాను. నేను నీ కన్న మంచి పౌరుణ్ణి. కాలయాపన చెయ్యక, నేను చెప్పినట్టు చెయ్యి. నేను ఆ చెట్టు మీద తుపాకీ పేల్చుతాను. నువు చావు కేక పెట్టి, బోర్లా పడుకో. నేను కత్తితో నా తొడ కోసుకుని నీ వీపు మీద రక్తం మరకలు వేస్తాను. నా మనుషులు ఇటు వస్తే ఆ రక్తం చూసి నువు చచ్చి పోయావనుకుంటారు. మేం వెళ్లాక నువు ఇంటికి పో.\" అన్నాడు అజిత్.\nఅతను తాను చెప్పినట్టేచేసి, తన మనుషుల వద్దకు తిరిగి వచ్చాడు. అందరూ పొదల కుండా తిరిగి వచ్చే టప్పుడు చచ్చిపడి ఉన్న పోలీసు అధి కారి వాళ్ళకు కనిపించాడు.\n\"ఛోటా సర్దార్. నీకు రక్తం కారు తున్నది? అది నువ్వు గమనించినట్టే లేదు. ఏమయింది?\" అని ఒక దొంగ ఆత్రంగా అడిగాడు.\n\" ఆ దరిద్రుడు నన్ను నా కత్తితోనే పొడిచాడు. ఫరవాలేదులే. స్ధావరం చేర గానే కట్టు కట్టుకుంటాను.\" అన్నాడు అజిత్.\n* * *\nసర్దార్, నీ కొడుకు ద్రోహం చేశాడు ! చిక్కిన శత్రువును, పోలీసు అధికారి కాపూర్ను తప్పించుకు పోనిచ్చాడు,\" అన్నాడు షేర్సింగ్ పెద్ద వేగులవాడు.\n\"లేదు. చంపాడు! ఏం మాట్లాడు తున్నావో ఆలోచించి మరీ మాట్లాడు.\" అన్నాడు షేర్ సింగ్ కఠినంగా.\n\"నేను కళ్ళారా చూశాను. సర్దార్. అతను తుపాకీతో కొట్టినది చెట్టును. పోలీసు అధికారిని కాదు. అతను కాపూర్ను చచ్చినట్టు పడుకోమని తన తొడ చీరుకుని, అతని వీపు మీద రక్తం మరకలు వేశాడు. మీరంతా అతను చచ్చాడని సంబరపడుతూంటే, అతను క్షేమంగా ఇల్లు చేరుకున్నాడు.\" అన్నాడు వేగులవాడు.\nక్రోధంతో షేర్సింగ్. \" అజిత్ను పిలు! \" అని రంకె పెట్టాడు.\nఅజిత్ ధైర్యంగా వచ్చాడు.\n\"వీడు చెప్పేది నిజమా?\" అని షేర్సింగ్ గర్జించాడు.\nఅజిత్ సూటిగా తండ్రి ముఖంలోకి చూస్తూ. \" నిజమే, సర్దార్. కావలిస్తే నన్ను చంపుగాని, హత్యలు చెయ్యటానికి నన్ను పంపవద్దు. అది నా వల్ల కాదు. దయచేసి నన్ను క్షమించు. నాన్నా..\" అన్నాడు. అలా అంటూ అతను చప్పున ఏడ్చేశాడు.\nషేర్సింగ్ తన అనుచరుల కేసి తిరిగి, \" ఆజ్ఞలను ఉల్లంఘించే ఈ మనిషిని ఏం చెయ్యాలో చెప్పండి. వీడు నా కొడుకే కానీ, శాసనం అందరికీ శా స న మే. మీ నిర్ణయమేమిటో ఆలోచించి, రేపు చెప్పండి,\" అన్నాడు.\nషేర్సింగ్ సైన్యంలో ఉండిన కాలంలో అతని ఇల్లు కనిపెట్టి ఉండటానికి జశ్వాల్ అనే వయసు మళ్ళిన నౌకరు ఉండే వాడు. షేర్సంగ్ తన కొడుకును తన వెంట తెచ్చినప్పుడు ఈ జశ్వాల్ కూడా వచ్చి బందిపోటులో చేరాడు. దొంగలం దరికీ సుష్టుగా వంట చేసి పెట్టటం అతని పని. అంతేగాని అతను దాడులలో పాల్గొనే వాడు కాడు. పసితనం నుంచీ అజిత్ను పెంచినవాడు కావటం చేత జశ్వాల్కు అతనంటే చాలా ప్రేమ. అజిత్ కు రానున్న భయంకరమైన చావు తలుచు కుని అతను కుప్పకూలి పోయాడు. షేర్ సింగ్కు తన కొడుకు కన్న అనుచరులు ఎక్కువ. పట్టాకత్తిని విషంలో ముంచి పొట్టలో పొడుస్తారు !\nపట్టాకత్తిని పొట్టలో దిగపొడవటం గురించి అదే పనిగా ఆలోచిస్తూండగా జశ్పాలుడికి ఏనాటిమాటో ఒకటి గుర్తు వచ్చింది. యువకుడుగా ఉండగా అతను ఒక ఐంద్రజాలికుడి వద్ద పని చేసేవాడు. ఆ ఐంద్రజాలికుడు ఇదే అద్భుతం చేసే వాడు. అది చెయ్యటం జశ్పాల కు కూడా తెలుసు.\nఅందుకు కావలసినది ఒక అర్ధ చంద్రాకారం గల గొట్టం. దాన్ని దుస్తుల చాటున మనిషి నడుముకు అమర్చుతారు. దాని ఒక చివర మనిషి బొడ్డు దగ్గిరా, ఒకటి వెనక వెన్ను దిగువనా ఉంటాయి. కత్తి సూటిగానూ, తేలికగా వంగేదిగానూ ఉండాలి. దాని మొన బొడ్డు వద్ద ఆనించి నింపాదిగా తోస్తే, కత్తి గొట్టం వెంబడి వంగుతూపోయి, వెన్ను వద్ద బయటికి వస్తుంది. రక్తం కూడా కనబరచాలంటే గొట్టంలో ఏ కోడి రక్తమో నింపి, గొట్టం చివరలు రెండూ మూసెయ్యాలి.\nజశ్వాల్ వెంటనే ఒక పథకం ఆలో చించి, దొంగలకు కత్తులూ కటార్లూ చేసి పెట్టే కమ్మరి వద్దకు వెళ్ళి అతని సహా యంతో తనకు కావలసిన విధంగా గొట్టం తయారుచేయించుకుని, అందరూ నిద్ర పోతూన్న సమయంలో దాన్ని అజిత్ నడుముకు అమర్చాడు. రక్తం కూడా కనబడటానికి అతను ఆ గొట్టంలో కోడి రక్తం నింపాడు.\nఈ కమ్మరికీ, జశ్పాలుకూ మంచి స్నేహం. మిగిలిన దొంగలు బయటికి పోయినప్పుడు స్థావరంలో వీళ్ళిద్దరే మిగిలిపోతూండే వాళ్ళు.\nమర్నాడు తెల్లవారు ఝామున దొంగలు సమావేశమై, అజిత్ సింగ్ కు మరణ దండన విధించాలని తమ నిర్ణయం తెలిపారు.\n\" మన ఆచారం ప్రకారం నిందితుణ్ణి వధించండి.\" అన్నాడు షేర్సింగ్.\nజశ్పాల్ అతనితో, ''అజిత్ నా చేతుల మీదిగా పెరిగాడు. అతన్ని నా చేతులతోనే చంపి, అతని జన్మస్థలంలో నేనే దహనం చేస్తాను. అనుమతి ఇయ్యి!\" అన్నాడు.\n\"శిక్షితుడికి అభ్యంతరం లేకపోతే అలాగే చెయ్యి.\" అన్నాడు షేర్సింగ్ జీరపోయిన కంఠంతో.\n\"ఏమంటావు?\" అని జశ్పాల్' అజిత్ను అడుగుతూ కన్ను మలిపాడు.\n\" నా చివరి కోరిక అదే.\" అన్నాడు అజిత్.\nఅతను చేతులు కట్టుకుని ముందుకు వచ్చి నిలబడ్డాడు. జశ్వాల్ కత్తి తీసు కుని, దాన్ని విషపు కుండీలో ముంచాడు. మిగిలిన దొంగలు తృప్తిపడి ఎడంగా వెళ్ళారు.\nజశ్పాల్, ‘'' జై భవానీ!\" అని అరిచి, కత్తి మొనను అజిత్సంగ్ పొట్టకు ఆనించి, బలంగా తోశాడు. కత్తిమొన అజిత్ వెన్ను నుంచి బయటికి వచ్చే టప్పుడు దాని వెంట రక్తం కూడా వచ్చింది. అజిత్ కిందపడి. కాళ్ళూ, చేతులూ తన్నుకుని, నిశ్చలంగా ఉండి పోయాడు. షేర్సింగ్ పెద్దగా అరిచి, కళ్ళు చేతులతో కప్పుకున్నాడు.\nఅంతా అయిపోయింది. జశ్పాల్ కత్తిని లాగేసి ఒరలో పెట్టేశాడు. అతను అజితు ఎత్తి భుజానవేసుకుని గుర్రం మీద బయలుదేరాడు. అతను కొండ దిగు తూండగా పోలీసుదళం అతన్ని చుట్టు ముట్టింది. జశ్వాల్ అజిత్ను కిందికి దించాడు. ఇద్దరూ పట్టుబడ్డారు.\nతరవాత దొంగలకూ, పోలీసులకూ భయంకరమైన పోరాటం జరిగి, అందులో షేర్సింగ్ గుండు దెబ్బతిని మరణిం చాడు. అతని అనుచరులలో చచ్చిన వాళ్ళు చావగా, మిగిలినవాళ్ళు దొరికి పోయారు. పోలీసు అధికారి కాపూర్ సహాయంతో అజిత్కు అయిదేళ్లు మాత్రమే ఖైదు శిక్షపడింది. అయిదేళ్ళ అనంతరం అతను పెళ్ళాడి, జశ్వాల్తో సహా మంచి పౌరుడుగా జీవించాడు.",
            "book_page_end": 38
        },
        {
            "title": "వరహా అప్పు",
            "book_page_start": 37,
            "pdf_page_start": 39,
            "pdf_page_end": 39,
            "author": "మల్లాది వెంకటకృష్ణమూర్తి",
            "genre": "తెలివైన కథ",
            "moral": "తెలివైన ఆలోచనలతో సమస్యలను పరిష్కరించుకోవచ్చు.",
            "keywords": [
                "బ్రాహ్మణుడు",
                "వర్తకుడు",
                "వరహా",
                "అప్పు",
                "ముత్యాలహారం",
                "తాకట్టు"
            ],
            "characters": [
                "బ్రాహ్మణుడు",
                "వర్తకుడు (ధనికుడు)"
            ],
            "locations": [
                "విజయనగరం"
            ],
            "content": "విజయనగరంలో ఒక బ్రాహ్మణుడు ఉండేవాడు. ఆయన చాలా తెలివిగలవాడు. ఒక రోజున ఆయన ఒక ధనికుడి వద్దకు వెళ్ళి, తనకు ఒక వరహా అప్పు కావాలన్నాడు. ధనికుడు పదిశాతం వడ్డీ మీద వరహా అప్పుగా ఇయ్యటానికి ఒప్పుకుని; అప్పుకు గుర్తుగా ఏదైనా వస్తువు తాకట్టు ఉంచమన్నాడు.\n\" ఇది రాయలు నాకు బహూకరించారు. ఇది తాకట్టుకు సరిపోతుందనుకుంటాను,” అంటూ ఆ బ్రాహ్మణుడు ఒక ముత్యాలహారం వర్తకుడికి ఇచ్చాడు. దాని విలువ కనీసం వెయ్యి వరహాలు ఉంటుంది. వర్తకుడు దాన్ని తీసుకుని, అది తన వద్ద తాకట్టు కింద ఉన్నట్టు రాసి ఇస్తూ, బ్రాహ్మణుడికి ఒక వరహా ఇచ్చాడు.\nఆటు తరవాత బ్రాహ్మణుడు ప్రతి ఏడూ వచ్చి వరహాలో పదోవంతు వడ్డీ మాత్రం ఇస్తూ వచ్చాడు. ఇలా అయిదు సంవత్సరాలు గడిచిన మీదట వ్యాపారస్తుడు, \" ఏమండీ, అన్ని ఏళ్ళుగా వడ్డీ కట్టుతున్నారుగదా, అసలు చెల్లువెయ్యటానికి మీ వద్ద ఒక్క వరహా లేదా?” అని అడిగాడు.\nబ్రాహ్మణుడు నవ్వి, \"నేను అట్టే ధనవంతుణ్ణి కాను. ఆ ముత్యాలహారం దాచటానికి నా దగ్గిర ఇనప్పెట్టె లేదు, కొనటానికి నా దగ్గిర డబ్బూలేదు. అందుచేత అతిస్వల్ప ఖర్చుతో మీ దగ్గిర సురక్షితంగా దాచుకున్నాను,” అన్నాడు.\n— మల్లాది వెంకటకృష్ణమూర్తి",
            "book_page_end": 37
        },
        {
            "title": "నేతి గారెలు",
            "book_page_start": 40,
            "pdf_page_start": 40,
            "pdf_page_end": 42,
            "author": "కుమారి సురభి రేపతి",
            "genre": "హాస్యం",
            "moral": "అతి ఆశ, లోభం అనవసర సమస్యలకు దారితీస్తాయి.",
            "keywords": [
                "నేతి గారెలు",
                "బ్రాహ్మణుడు",
                "లక్ష్మీదేవి",
                "లోభం",
                "సువాసన"
            ],
            "characters": [
                "బ్రాహ్మణుడు",
                "బ్రాహ్మణుడి భార్య",
                "బావమరిది",
                "బావమరిది భార్య",
                "వెంకయ్య (పెద్దకాపు)"
            ],
            "locations": [
                "ఊరు",
                "వెంకయ్య ఇల్లు"
            ],
            "content": "ఒక ఊళ్ళో ఇద్దరు బ్రాహ్మణ దంపతులు ఉండేవాళ్ళు. ఒకనాడు బ్రాహ్మణుడి బావమరిదీ. అతని భార్యా చుట్టపు చూపుగా వచ్చారు.\n\"మీ అన్నయ్యా, వదినా రాకరాక వచ్చారు. వాళ్ళకు ఏదైనా మంచి పిండి వంట చెయ్యి.\" అన్నాడు బ్రాహ్మణుడు తన భార్యతో.\n\"మా అన్నయ్యకు నేతి గారెలంటే చాలా ఇష్టం. కాని మన ఇంట్లో నేతి గారెలు చేసుకున్నామంటే సువాసన కొట్టి ఎరిగిన వాళ్ళంతా వచ్చి పడతారు. శ్రమా, డబ్బు ఖర్చూ తప్ప. చివరకు తినటానికి మనకేమీ మిగలదు.\" అన్నది బ్రాహ్మణుడి భార్య.\nఆ మాట మీద బ్రాహ్మణుడు ఒక ఆలోచన చేశాడు. పట్టపగలు నేతి గారెలు వండితే తన భార్య అన్నంత పనీ జరుగు తుంది. అందుచేత బ్రాహ్మణ దంపతులు ఊరికి పోతున్నామని నలుగురికీ చెప్పి, తల వాకిలికి తాళం పెట్టి, ఊరిబయిటికి వెళ్ళినట్టు వెళ్లి, రాత్రి పొద్దుపోగానే తిరిగి వచ్చి, రహస్యంగా దొడ్డి దారిన ఇంట ప్రవేశించారు.\nబ్రాహ్మణుడి భార్య నేతి గారెలు వండ నారంభించింది. నేతి గారెల వాసన ఎవడికో తగలనే తగిలింది. అర్ధరాత్రి వేళ ఈ నేతి గారెల వాసన ఏమిటా అను కుని వాడు తన ఇంట్లో నుంచి బయటికి వచ్చేటప్పటికి, ఎదురుగా ఉన్న బ్రాహ్మ ణుడి ఇంటి నుంచి సువాసన వస్తున్నట్టు తెలిసిపోయింది.\nబ్రాహ్మణుడు ఇంటికి తాళం వేసి వెళ్ళిపోయాడు. ఇంటి నుంచి నేతిగారెల వాసన వస్తున్నది. ఈ వింత అర్ధంకాక వాడు పదిమందికి పోయి చెప్పాడు.\nబ్రాహ్మణుడి ఇంటి ముందు పెద్ద గుంపు తయారయింది. లోపలి నుంచి నేతిగారెల వాసన రావటమే గాక, గాజుల శబ్దం కూడా వినవస్తున్నది.\nదీని అంతు తేల్చుకోవాలనుకుని కొందరు తలుపు మీద దడదడా బాదుతూ, \" ఎవరు లోపల ? నిజం చెప్పండి. లేక పోతే డొక్క చీరేస్తాం!\" అని కేకలు పెట్టారు.\nఈ కేకలకు లోపలివాళ్ళు వణికి పోయారు. అసలే పల్లెటూరు. గోరంత ఉంటే అక్కడివాళ్ళు కొండంత చేస్తారు.\n\" ఎలాగురా. భగవంతుడా! ఏదో ఒకటి చెయ్యకపోతే తలుపులు బద్దలు కొట్టే స్తారు ! వెధవ నేతి గారెల మూలాన మన ఇంట్లోనే మనం దొంగలమయామే ! \" అంటూ బ్రాహ్మణుడి భార్య విలవిలలాడ సాగింది.\nఅప్పుడు బ్రాహ్మణుడి బావమరిదీ, అతని భార్యా ఒక ఉపాయం ఆలోచిం చారు. ముందు ఇద్దరు ఆడవాళ్ళూ తలుపు దగ్గిరికి వెళ్ళి, గాజులు గలగల లాడించారు.\nఆ వెంటనే బయటి కలకలం నిలిచి పోయింది. బయటివాళ్లు ఆశ్చర్యపోతూ, ఆలకిస్తున్నారు. వాళ్ళకు యిదేదో వింతగా తోచింది.\nబ్రాహ్మణుడి బావమరిది భార్య, \"స్వామీ, మహాలక్ష్మిని అయిన నాకు ఈ బ్రాహ్మణుడి ఇల్లు చాలటం లేదు. వైకుంఠం నుంచి వచ్చినాక సరిఅయిన స్థానమే కుదరలేదు. ఈ అసౌకర్యాన్ని భరించలేను.\" అన్నది.\nదానికి ఆమె భర్త, \"అయితే మనం ఏం చేద్దామంటావు. దేవీ?\" అని అడిగాడు.\n\"ఈ ఊరి పెద్దకాపు వెంకయ్య ఇంటికి పోదాం. ఆయన ఇల్లు బాగుం తుంది.\" అన్నది భార్య.\n\"అలాగే చేద్దాం. దేవీ! అంతా నీ యిష్టం. ఆ వెంకయ్య మనకెంతో భక్తుడు గదా.\" అన్నాడు భర్త.\nఈ సంభాషణ అంతా బయట ఉన్న జనం విన్నారు. వారిలో పెద్ద కాపు వెంకయ్య కూడా ఉన్నాడు. ఆయనా, ఆయన వెంట ఉన్న జనమూ లక్ష్మీదేవిని కళ్ళారా చూతామని వెంకయ్య ఇంటికి పడు.బతీశారు.\nవెంకయ్య హడావుడీ, జనాలహడావుడీ చూసి వెంకయ్య భార్య ఆశ్చర్యపడింది. సంగతి అంతా విన్నాక ఆవిడ సంతోషానికి పట్టపగ్గాలు లేవు. ఆమె వెంటనే ఇల్లు అలికించి, ముగ్గులు వేయించింది. పక్క ఊరి నుంచి పురోహితుడు వచ్చి, ఘనంగా లక్ష్మిపూజ చేసి, సంభావన పుచ్చుకుని వెళ్ళిపోయాడు.\nఊళ్ళో ఉండే జనమంతా మహా లక్ష్మి ఎప్పుడు వస్తుందా అని చూస్తూ, వెంకయ్య ఇంటి వద్దనే ఉన్నారు. అందరికీ వెంకయ్య భార్య పంచభక్ష్య పరమాన్నాలతో విందు భోజనాలు పెట్టింది. ఎంత చూసినా ఎవరికీ మహాలక్ష్మి దర్శనం కాలేదు.\nఈ లోపల బ్రాహ్మణ దంపతులు తమ ఇంటి నుంచి బయటపడి, హడావుడి తగ్గి పోయేసమయానికి అప్పుడే పొరుగూరు నుంచే తిరిగి వచ్చినట్టు నటిస్తూ తమ ఇల్లు చేరుకున్నారు.\nవెంకయ్యా, ఆయన భార్యా మటుకు లక్ష్మీదేవి అదృశ్యంగా వచ్చి తమ ఇంట స్థిరనివాసం ఏర్పాటు చేసుకున్నదని కలలుగన్నారు.",
            "book_page_end": 42
        },
        {
            "title": "దురభిప్రాయం",
            "book_page_start": 43,
            "pdf_page_start": 43,
            "pdf_page_end": 46,
            "author": "భైరవరపు కేశవరావు",
            "genre": "నీతి కథ",
            "moral": "తెలివైన వారిని పైపైన చూసి అంచనా వేయకూడదు; నిజమైన విలువను గుర్తించాలి.",
            "keywords": [
                "సోముడు",
                "కాంతం",
                "దురభిప్రాయం",
                "రెండు సోలల బియ్యం",
                "తెలివి"
            ],
            "characters": [
                "సోముడు",
                "కాంతం (భార్య)"
            ],
            "locations": [
                "గ్రామం",
                "పొలం"
            ],
            "content": "ఒక గ్రామంలో సోముడు అనే యువ కుడు ఉండేవాడు. అతనికి చిన్నతనం లోనే తల్లి పోయింది. అతను యు క్త వయస్కుడు అయే తరుణంలో తండ్రి పోయాడు. తరవాత అతను తన గ్రామా నికి కొంత దూరంలో ఉండే మరొక గ్రామంలో తనకు ఈడూ జోడూ అయిన కన్యను చూసి, ఘనంగా పెళ్ళి చేసు కున్నాడు.\nసోముడు పెళ్ళాడిన కన్య పేరు కాంతం. ఆమె చాలా చక్కనిది. ఆమెలో రూపానికి తగినట్టు గుణం కూడా ఉన్న దేమో పరీక్షించి తెలుసుకోవాలని సోముడికి అనిపించింది.\nఒక నాడు సోముడు మాటల సందర్భంలో తన భార్యను, \"మన పెళ్ళికి ఎంత ఖర్చు అయి వుంటుం దంటావు? \" అని అడిగాడు.\n\" రెండు సోలల బియ్యం!'' అన్నది కాంతం ముక్తసరిగా.\nఆ జవాబు విని సోముడు ఉగ్రు డయ్యాడు.\n\"నే నెంతో ఖర్చుపెట్టి వైభవంగా పెళ్ళి చేసుకుంటే, రెండు సోలల బియ్యంతో పెళ్ళి చేసుకున్నా నంటావా? నేను నీకు అంత దరిద్రుడిలాగా కనిపిస్తు న్నానా? నీ వంటి మూర్ఖురాలికి ఈ ఇంట చోటు లేదు. తక్షణం బయలు దేరి, నీ పుట్టింటికి వెళ్ళిపో! \" అని అతను కేకలు పెట్టాడు.\nభర్త ఇలా విరుచుకుపడటం చూసి కాంతం చకితురాలయింది కాని మానాభి మానాలు కలది కావటం చేత మారు పలకలేదు.\nసోముడు ఆమెను ఆమె పుట్టింట దిగ బెట్టి రావటానికి బయలుదేరాడు.\nముందు భర్తా, కొంచెం వెనకగా భార్యా నడుస్తున్నారు.\nవాళ్ళు కొంత దూరం వెళ్ళేసరికి, ఒక పొలంలో కొందరు మనుషులు ధాన్యం బస్తాలను రెండెడ్ల బళ్ళ మీదికి ఎక్కి స్తున్నారు.\nకాంతం ఆగి. ధాన్యం బస్తాల కేసి చూస్తూ, '' ఈ ధాన్యం పోయిన ఏటిదా, ఈ ఏటిదేనా? \" అన్నది.\nభార్య అడిగిన ఆ పిచ్చి ప్రశ్నకు చీదరించుకుని సోముడు ముందుకు నడిచాడు.\nవాళ్ళు మరి కొంత దూరం వెళ్ళాక కొందరు మనుషులు శవాన్ని మోసు కుంటూ ఎదురయారు.\nకాంతం ఆ శవం వెంట ఉన్నవాళ్ళను, \" ఒక శవమేనా లేక వంద శవాలా ? \" అని అడిగింది.\nఆ మాట విని సోముడు తన భార్య మెదడు పూర్తిగా చెడిపోయి ఉంటుం దనుకున్నాడు. అలాంటి వెర్రిదాన్ని వదిలెయ్యటంలో ఏ మాత్రం తప్పులేదని అతనికి తోచింది.\nచాలాదూరం నడిచి వాళ్ళు ఒక చెట్టు కంద కూర్చున్నారు. దారికి కొంత దూరాన ఒక కాకి గెంతుతూ, మాటి మాటికీ నేలను పొడుస్తూండటం వాళ్ళకు కనిపించింది. కాంతం ఆ కాకిని కొంత సేపు గమనించి, \" అక్కడ తవ్వితే నిధి దొరకవచ్చు.\" అని భర్తతో అన్నది.\nసోముడు దీన్నికూడా తన భార్య వెర్రే అనుకున్నాడు. కాని ఆమె లేచి వెళ్ళి, ఆ స్థలం పరీక్ష చేస్తే అది కొత్తగా పూడ్చిన ప్రదేశంగా కనిపించింది. ఆమె గట్టిపుల్ల తీసుకుని మట్టి తవ్వింది. మూరెడు లోతున ఒక కుండా, దాని మూతలో ఏవో ఆహారపదార్థాలూ కనిపించాయి.\nఆ కుండలో బంగారం ఉన్నది. అది చూసి సోముడు నిర్ఘాంతపోయాడు. తన భార్య తాను అనుకున్న దానికన్న తెలివి గలదేనేమోనని అతనికి ఇప్పుడు పెద్ద అనుమానం కలిగింది.\n\"ఇక్కడ నిధి ఉన్నదని నీకు ఎలా తెలిసింది?\" అని అతను భార్యను అడిగాడు.\n'\" అనుమానం తగిలింది. మట్టిని కాకి ఎందుకు పొడవాలి? నేల దిగువన ఏదో ఆహారం ఉండి ఉండాలి. ఎవరన్నా ఆహారం ఎందుకు పూడ్చిపెడతారు ? ఏదన్నా విలువైనది పూడ్చి పెట్టినప్పుడు దానికి రక్షగా భూతాలు ఉండగలందు లకుగాను, ఏదైనా బలి పెట్టుతారు.\" అన్నది కాంతం.\nకాంతం బుద్ధి సూక్ష్మమైనదేనని సోముడు ఒప్పుకోక తప్పలేదు. అలాటి మనిషి లోగడ అంత పిచ్చిగా ఎందుకు మాట్లాడింది?\n'\" ఎవరో శవాన్ని మోసుకు పోతుంటే, ఒక శవమా, నూరుశవాలా అని ఎందుకు అడిగావు? ఒక పాడె మీద ఒక శవమే గదా ఉంటుంది?\" అని అతను భార్యను అడిగాడు.\n\" ఆ చచ్చిపోయినవాడు పదిమందికీ బతికుండగా సహాయపడిన వాడైతే వాడి చావు నూరుమంది చావుతో సమానం. తన కోసమే తాను బతికిన వాడైతే వాడి చావు వాడిదే. ఆ చచ్చిపోయిన మనిషి లోకోపకారి అవునా, కాదా అని అడి గాను,\" అన్నది కాంతం.\nఆమె మాటలో అర్థం ఉన్నట్టు సోముడు ఒప్పుకోవలసి వచ్చింది.\n'' పొలంలో ధాన్యం చూస్తూ, ఈ ఏటి పంటా? కిందటేడుపంటా? అని ఎందుకు అడిగావు? \" అన్నాడు సోముడు.\n\"అప్పులూ, పన్నులూ అన్నీపోగా మిగిలితే అది కిందటేటి పంట. ఆ బస్తా లన్నీ భూస్వామి సొంతమన్నమాట అందులో నుంచి అప్పులు తీర్చి, పన్నులు చెల్లించవలసి ఉంటే ఆ బస్తాలలో భూస్వామికి మిగిలేవి కొన్నిమాత్రమే, ఆ ధాన్యం బస్తాలన్నీ భూస్వామి గాదెలు చేరుతాయా లేదా అని తెలుసుకునే టందుకు అలా అడిగాను,\" అన్నది కాంతం.\nఆమె వివరించిన మీదట ఆమె ప్రశ్న తెలివైనదేనని సోముడు ఒప్పుకోవలసి వచ్చింది.\nఅంతా బాగానే ఉన్నదిగాని, మన పెళ్ళికి అయిన ఖర్చు రెండు సోలల బియ్యమేనని ఎందుకు అన్నావు?'' అని సోముడు భార్యను అడిగాడు.\n\"మీరు మీ గొప్పతనం ప్రదర్శించు కునేటందుకు ఎంత ఖర్చు అయినా పెట్టి ఉండవచ్చు. కాని అది నిజమైన పెళ్ళి ఖర్చు కాదు. మీ ఆప్తులకు ప్రేమతో, ఆప్యాయంగా చేసిన ఖర్చే నిజమైన ఖర్చు. అది రెండు సోలల బియ్యం అన్నాను.\" అన్నది కాంతం.\nఈ సమాధానం విన్న మీదట సోముడు తన భార్యకు క్షమాపణ చెప్పుకుని, ఆమెతో సహా ఇంటికి తిరిగి వచ్చి, ఆమెను ఎంతో గౌరవంగా చూసుకున్నాడు.",
            "book_page_end": 46
        },
        {
            "title": "మోసకారి రాకుమారి",
            "book_page_start": 47,
            "pdf_page_start": 47,
            "pdf_page_end": 48,
            "author": "వీరేపల్లి జయరాంరెడ్డి",
            "genre": "తెలివైన కథ",
            "moral": "మోసాన్ని మోసంతోనే జయించవచ్చు.",
            "keywords": [
                "మోసకారి",
                "రాకుమారి",
                "కళింగ",
                "అంగదేశపు రాకుమారుడు",
                "వేషం"
            ],
            "characters": [
                "కళింగ రాజు",
                "కళింగ రాజకుమారి",
                "అంగదేశపు రాకుమారుడు",
                "అంగరక్షకుడు",
                "చెలికత్తె"
            ],
            "locations": [
                "కళింగ రాజ్యం",
                "రాజభవనం"
            ],
            "content": "పూర్వం కళింగరాజ్యాన్ని ఏలిన ఒక రాజుకు ఒక కుమార్తె ఉండేది. ఆమె చాలా గొప్ప సౌందర్యవతి అయితే ఆమె ఇతరులను అతిసులువుగా మోసగించేది.\nఆమెకు యుక్తవయసు రాగానే, రాజు ఆమె పెళ్ళి తల పెట్టాడు. అందుకు రాకుమారి ఒప్పుకున్నది. కాని, తనను మోసగించగలవాడూ, తన మోసాన్ని బయట పెట్టగలవాడూ అయితేనే తాను పెళ్ళాడతానని ఆమె తండ్రికి చెప్పింది. రాజు తన కూతురు ఎలా ఆడిస్తే అలా ఆడేవాడు కావటంచేత ఆమె చెప్పిన ప్రకారమే చాటింపు వేయించాడు.\n\"కళింగ రాజకుమార్తెను పెళ్ళాడ దలచినవారు ఆమెమోసాన్ని బట్ట బయలు చెయ్యటమే గాక, ఆమెను విజయవంతంగా మోసగించాలి. అలాటి వాడినే ఆమె వివాహమాడుతుంది.\" అన్న చాటింపు విని, చుట్టుపక్కల దేశాలనుంచి ఎందరో రాజకుమారులు ఆమెను పెళ్ళాడే ఆశతో వచ్చారు.\nఅయితే రాజకుమార్తె తన వద్దకు వచ్చినవారి నందరినీ రకరకాలు గా మోసగించి, అవమానించి పంపేసింది. అవమానానికి భయపడినవారు ఆమెను పెళ్ళాడే ప్రయత్నం నుంచి విరమించు కుని వెళ్ళిపోయారు. ఆమె ఏ ఇద్దరినీ ఒకే రకంగా మోసగించకపోవటం చేత ఆమె ఎలా మోసం చేస్తుందో కనుక్కో వటం ఎవరికీ సాధ్యం కాలేదు.\nచాటింపు సంగతి తెలిసి అంగదేశపు రాజకుమారుడు కళింగ రాకుమారిని పెళ్ళాడే ఉద్దేశంతో తన అంగరక్షకుణ్ణి వెంటబెట్టుకుని కళింగదేశం వచ్చి ఒక సత్రంలో దిగాడు. అతని రాక గురించి చారుల ద్వారా రాకుమారికి తెలిసింది.\nమర్నాడు అంగదేశపు రాకుమారుడు తన అంగరక్షకుణ్ణి వెంటబెట్టుకుని రాజ భవనానికి వచ్చి, రాకుమారితో మాట్లాడ వచ్చినట్టు కబురు చేశాడు. వారిద్దరినీ రాజకుమార్తె తన మందిరానికి పిలిపించు కున్నది. వాళ్ళు అక్కడికి వచ్చేసరికి రాజ కుమార్తె వెంట ఒక చెలికత్తె మాత్రమే ఉన్నది.\nచెలికత్తె అతిధులను మర్యాదగా కూర్చో బెట్టి, రాజకుమారుణ్ణి, \"మీరు మా రాకుమారిని ఓడించి పెళ్ళాడడానికి వచ్చారా? లేక, ప్రేమించి పెళ్ళాడ వచ్చారా? \" అని అడిగింది.\nదానికి అంగరక్షకుడు, \" మా రాకుమా రుడు మీ రాకుమారిని మనస్ఫూర్తిగా ప్రేమించి, పెళ్ళాడేటందుకే వచ్చాడు. అందుకోసం ఆమె పెట్టే ఏ పరీక్షలకైనా సిద్ధమే,\" అన్నాడు.\n\" మా రాకుమారి ఎలాటి పరీక్షలూ పెట్టదు. మీరు ఆమెను త్రికరణశుద్ధిగా ప్రేమిస్తున్నట్టు ఆమె చేతిలో చెయ్యివేసి ప్రమాణం చెయ్యండి, చాలు!\" అని చెలికత్తె రాకుమారుడితో అన్నది.\nరాకుమారుడు రాకుమారిని సమీపించి ఆమె చేతిలో చెయ్యి వేశాడు. వెంటనే చెలికత్తె విరగబడి నవ్వనారంభించింది.\nతరవాత ఆమె విజయగర్వంతో \"రాకుమారా, మీరు మోసపోయారు. ఇంత వరకూ మీరు రాకుమారి అనుకుంటున్నది నా పరిచారిక. అసలు రాకుమారిని నేను,\" అన్నది అప్పటిదాకా చెలికత్తెలాగా నటిం చిన రాకుమారి.\nఅప్పుడు అంగరక్షకుడు ఆమెతో, \"మోసపోయినది మీరే. నేను కాదు. ఇప్పటివరకూ మీరు మాట్లాడుతున్నది నా అంగరక్షకుడితో. అసలు అంగరాజ కుమారుణ్ణి నేను. ఇలాంటి మోసం ఏదో జరుగుతుందని ఊహించి నేను ఈ వేషం ధరించాను,\" అన్నాడు.\nకళింగ రాజకుమారి సిగ్గుపడి, తాను ఓడిపోయినట్టు ఒప్పుకున్నది. వారిద్దరికీ వివాహం జరిగింది.",
            "book_page_end": 48
        },
        {
            "title": "వీరహనుమాన్ - 17",
            "book_page_start": 45,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పురాణం",
            "moral": "విధేయత మరియు సమన్వయంతోనే గొప్ప కార్యాలు సాధించబడతాయి.",
            "keywords": [
                "హనుమాన్",
                "సీతాదేవి",
                "మధువనం",
                "రావణుడు",
                "రాముడు",
                "సుగ్రీవుడు"
            ],
            "characters": [
                "హనుమంతుడు",
                "రాముడు",
                "లక్ష్మణుడు",
                "సుగ్రీవుడు",
                "జాంబవంతుడు",
                "అంగదుడు",
                "దధిముఖుడు",
                "మైనాకుడు",
                "సురస",
                "సింహిక"
            ],
            "locations": [
                "మహేంద్ర పర్వతం",
                "లంక",
                "మధువనం",
                "చిత్రకూట పర్వతం"
            ],
            "content": "హనుమంతుడు సీతను తలుచుకుని ఒక నమస్కారం చేసి, ఇలా చెప్పాడు:\n“నేను మహేంద్రపర్వతం మీది నుంచి ఎగరటం మీరందరూ చూశారుగదా. నేను ఆకాశంలో పోతూండగా ఒక అందమైన బంగారు శిఖరం నా దారికి అడ్డంగా పైకి లేచింది. నేను దాన్ని బద్దలు కొట్టుదా మనుకున్నాను. కాని అది నన్ను ఎంతో వాత్సల్యంతో పలకరించి, నా తండ్రి వాయుదేవుడు తనను ఇంద్రుడి బారి నుంచి కాపాడాడనీ, తన పేరు మైనాకు డనీ, రామకార్యం మీద పోతున్న సాకు సహాయం చేస్తాననీ అన్నది. నేను తొంద రలో ఉన్నానని చెప్పి. మైనాకుడి వద్ద సెలవు పుచ్చుకుని, ముందుకు వెళ్ళాను. తరవాత. సర్పమాత అయిన సురస నన్ను మింగుతానని వచ్చింది. నేను అతి పవిత్రమైన పనిమీద పోతున్నాననీ, పని తీరగానే వచ్చి తనకు ఆహారమవుతాననీ చెప్పినా ఆమె వినిపించుకోలేదు. నేను అంగుళం ప్రమాణం గల దేహంతో సురస నోట దూరి, మరుక్షణం బయటికి వచ్చే శాను. తరవాత సురస నన్ను దీవించి మరీ పంపింది. మరి కొంతదూరం వెళ్ళాక నా నీడను ఏదో పట్టుకున్నది. అది సముద్రంలో ఉన్న ఒక భయంకర రాక్షసి నేను చేసేదిలేక అతి చిన్న రూపంతో దాని లోపలికి ప్రవేశించి, దాని గుండె చీల్చి. బయటికి వచ్చాను. దాని పేరు సింహిక అని విన్నాను.\n\"తరవాత నేను లంక చేరి. రహస్యంగా లంకా నగరం ప్రవేశించాను. అక్కడ లంక గొప్ప రాక్షసి రూపంలో నా ముందు నిలబడింది. నేను దాన్ని జయించి, సీత కోసం వెదకసాగాను. రావణుడి ఇంట సీత లేదు. ఆమె నాకు ఒక గొప్ప ఉద్యా నంలో కనిపించింది. ఆమె కృశించి. జుట్టంతా జడ కట్టుకుపోయి, శోకదేవత లాగా, భయంకరులైన రాక్షసస్త్రీల మధ్య కనిపించింది.\"\nఈ విధంగా హనుమంతుడు తాను చూచినదీ. చేసినదీ పూసగుచ్చినట్టు వానరులకు చెప్పాడు. చిట్టచివరకు అతను ఇలా అన్నాడు:\n\" సీత మహాపతివ్రత. ఆమెను చూడ గానే నాకు ఆమెపట్ల ఎంతో భక్తికలిగింది. ఆమె వీరపత్ని. తన భర్తే రావణుణ్ణి చంపాలని ఆమె పట్టుదల. నేను ఒక మాట మీతో చెప్పాలని వచ్చాను. రావణుణ్ణి చంపటానికి మనం చాలుతాం. మనం అలాచేసి, సీతతో సహా రామలక్ష్మ ణుల వద్దకు పోవటం మంచిద ని నా ఉద్దేశం. నిజానికి నేనే రావణుణ్ణి చంపగలను. ఇంద్రజిత్తు ప్రయోగించే అస్త్రాలు నన్నేమీ చెయ్యలేవు. మీరు సరేనంటే నేను ఇంద్రజిత్తును కూడా చంపేస్తాను. జాంబవంతుడూ, అంగ దుడూ ఒంటరిగా రాక్షసులనందరినీ హత మార్చగలరు. ఎవరిచేతనూ చాపకుండా వరం పొందిన మైందుడూ, ద్వివిదుడూ అనే మహాబలులైన రాక్షసులున్నారు. మీరు ఏమంటారు?\"\nఅంగదుడు హనుమంతుడు చెప్పిన దానికి వెంటనే ఒప్పుకుని, \" ఔను ! మనం సీతాదేవిని చూసినమీదట ఆమెను వెంట తీసుకుపోకుండా రాముడి దగ్గిరికి వెళ్ళటం చాలాతప్పు. 'సీతాదేవిని చూశాం గాని, ఆమెను తీసుకు రాలేదు.' అని రాముడితో ఎలా అనగలం? రాక్షస ముఖ్యులనందరినీ హనుమంతుడు చంపనే చంపాడు. ఇక మనకు మిగిలినది మాత్రం ఏమిటి? సీతాదేవిని తీసుకు పోదాం,\" అన్నాడు.\nజాంబవంతుడు అంగదుడితో, \" నువు చెప్పినదంతా బాగానే ఉన్నది. కాని మనం రాముడి ఆజ్ఞ ప్రకారమే నడుచుకో వలసిన వాళ్ళకదా. అలా చేద్దాం.\" అన్నాడు.\nరాముడు వానరులతో సీతను చూసి రమ్మన్నాడుగాని, సీతను తీసుకురమ్మన లేదు. సీత వాళ్ళ వెంట రావటానికి సిద్ధంగాలేదని హనుమంతుడు వానరు లకు చెప్పాడు కూడా.\nఅందరూ జాంబవంతుడి ఆలోచనకు సమ్మతించారు. ఇక వాళ్ళు శీఘ్రంగా రాముడి వద్దకు తిరిగివెళ్ళి. సీత కని పించినవార్త చెప్పవలసి ఉన్నది. వానరు లందరూ ఆకాశమార్గాన బయలుదేరి, భూలోకానికి నందనవనం అనదగిన మధువనం చేరారు. మధువ నాన్ని కాపాడటానికి సుగ్రీవుడు తన మేనమామ అయిన దధిముఖుడు అనేవాణ్ణి నియ మించాడు.\nమధువనం చేరగానే వానరులు మధువు తాగటానికి అంగదుడి అనుమతి కోరారు. అంగదుడు సరేనన్నాడు. సీత కనిపించిన ఆనందంలో వానరులు తప్ప తాగి, ఒకరినొకరు ఇంకా, ఇంకా తాగమని ప్రోత్సహించుకుంటూ, నృత్యాలు చేశారు: కొందరు వెర్రి నవ్వులు నవ్వారు; మరి కొందరు ఒళ్ళు తెలియకుండా పడి పోయారు: కొందరు పరుగులు తీశారు; కొందరు ఎగిరారు: మరికొందరు కేకలు పెట్టారు: కొందరు చిన్న గుంపుగా భుజాలూ, భుజాలూపట్టుకుని తిరిగారు; కొందరు రహస్యాలు చెప్పుకున్నారు; కొందరు పాడారు; ఒకళ్ళమీద ఒకళ్ళు తూలుతూ, తప్పటడుగులు వేస్తూ పడ్డారు. ఒక్కడికి కూడా ఒంటి మీద సరిఅయిన స్పృహలేదు.\nవానరులు వనంలో ఉన్న మధువంతా తాగెయ్యటమేగాక, చెట్లు కూడా పాడు చెయ్యటం చూసి దధిముఖుడు అగ్ర హించి, వానరులనందరినీ వనంలో నుంచి పొమ్మన్నాడు. ఎవరూ వినిపించుకో లేదు. అతను నయానా భయానా వాళ్లను హెచ్చరించయత్నించాడు. వాళ్లు అతని మీదపడి గిల్లి. రక్కి, నానావిధాలుగా పీడించారు.\nహనుమంతుడు వానరులతో, ''మీరు తాగండి. ఎవరు అడ్డంవస్తారో చూస్తాను.\" అంటూ ప్రోత్సాహం ఇచ్చాడు.\n\" హనుమంతుడు చెడ్డపని చెయ్య మన్నా చేస్తాను; మంచిపని చెయ్యమంటే ఎందుకు చెయ్యనూ ? \" అన్నాడు అంగ దుడు, మైకంలో.\nఅంగదుడి మాటలకు వానరులు హర్షించారు. వాళ్ళు తమకు అడ్డం వచ్చిన కావలివాళ్ళను కొట్టి, మధువు తాగుతూ చెట్ల మీది పళ్ళన్నీ తిన్నారు. వాళ్ళను అడ్డవాళ్ళు లేకపోయారు. మొత్తం మీద మధువనం నాశన మయింది.\nదధిముఖుడు ఈ దురాగతాన్ని చూస్తూ ఊరుకోలేక, తన బలగాన్ని తీసుకుని భయంకరంగా అరుస్తూ, వానరుల మీదికి యుద్ధానికి వచ్చాడు.\nఅంగదుడు, దధిముఖుడు తన తాత అన్నది కూడా పాటించకుండా, అతన్ని చావగొట్టాడు. ఇక చేసేది లేక దధిముఖుడు తన వాళ్ళను వెంటబెట్టు కుని సుగ్రీవుడి వద్దకు వెళ్ళాడు.\nదధిముఖుడు వచ్చి తన కాళ్ళమీద పడగానే సుగ్రీవుడు, ఏం కొంప ముణి గిందోనని భయపడి, \"అయ్యో, నా కాళ్ళ మీద పడ్డావేమిటి? లే లే! నీ కేమీ భయం లేదు. ఏం జరిగిందో చెప్పు. మధు వనంలో అల్లరి ఏమీలేదు గద ?\" అన్నాడు.\n\"రాజా, నీ తండ్రి ఋక్షరజుడి కాలంలోగాని నీ కాలంలోగాని ఎవరూ చెయ్యసాహసించని అన్యాయం మధు వనానికి ఈ నాడు జరిగింది. అంగదుడు వాళ్ళు నిన్ను అడ్డగించారని కోపం పెట్టు కోకు. నువా యువరాజువు! ఈ మధు వనం మీద నీకు ఎంత అధికారమైనా ఉన్నది. మాదే పొరపాటు! క్షమించు. మీరంతా ఇక్కడికి విచ్చేశారని సుగ్రీ వుడు ఎంతో సంతోషించాడు. మిమ్మల్నం దరినీ వెంటనే పంపమని చెప్పాడు.\" అన్నాడు.\nఅంగదుడు వానరులతో, \"మనం ఇక్కడికి వచ్చిన వార్త రాముడికి తెలిసి నట్టున్నది. మనం ఇక వెళ్ళకపోవటం మంచిదికాదు. అందరూ బాగా తాగి సేద దేరారు గనక, ఇక్కడ మన కింకేం పని?\" అన్నాడు.\nవానరులు బయలుదేరటానికి సిద్ధం గానే ఉన్నారు. అంగదుడు ఆజ్ఞాపించక పోయినా, అతని మాట వారికి ఆజ్ఞే. అంగదుడు ఆకాశంలోకి లేవగానే వానరులంతా లేచారు. వాళ్లు మేఘాల లాగా గర్జిస్తూ సుగ్రీవుడి వద్దకు బయలు దేరారు.\nఈ సమయంలో సుగ్రీవుడు రాముడితో, \" వానరులు సీతను చూసి వచ్చారన టానికి సందేహం ఏమీ లేదు. నేను పెట్టిన గడువు దాటిపోయినంత కాలానికి వాళ్ళు తిరిగి రానేరారు. అంగదుడు పని పూర్తిచెయ్య కుండా నన్ను చూడ లేడు : మొదలు, మధువనంలో అలా ప్రవర్తించడు. సీత సమాచారం తెలిసిందే అనుకోవచ్చు. ఇక నీ దుఃఖం తీరినట్టే!\" అన్నాడు.\n'అదే సమయంలో వానరులు ఆకా శంలో ఎగురుతూచేసే సింహనాదాలు విన వచ్చాయి. మరి కొద్దిక్షణాలు గడిచేసరికి వానరులందరూ సుగ్రీవుడి ముందు వాలారు.\nహనుమంతుడు రాముడికి సాష్టాంగ నమస్కారం చేసి, \"చూశాను సీతను ! ఆమె క్షేమంగా ఉన్నది.\" అన్నాడు.\nరాముడు అతని కేసి ఎంతో ఆప్యాయంగా చూశాడు.\nఅతను వానరులతో, \"వానరులారా, సీతాదేవి ఎక్కడ ఉన్నది? నా పట్ల ఆమె భావం ఎలా ఉన్నది? ఏమీ దాచకుండా, అంతా నాకు వివరంగా చెప్పండి.\" అన్నాడు.\nమిగిలిన వానరులు హనుమంతుడితో \" నువు చెప్పు.\" అన్నారు.\nహనుమంతుడు సీత ఉన్న దిక్కుకు తిరిగి దణ్ణం పెట్టి, ఆమె తనకు ఇచ్చిన మణిని రాముడికి ఇచ్చి, తాను సీతాదేవిని ఎలా చూసినదీ చెప్పాడు:\n\" నేను నూరు యోజనాలు గల సముద్రాన్ని దాటి సీతాదేవిని వెతకటానికి వెళ్ళాను. అక్కడ రావణుడు ఉండే లంకాపట్టణం ఉన్నది. ఆలంకలో సీతాదేవి రాక్షసస్త్రీల నడుమ కృశించి జీవిస్తున్నది. ఆమె అనుభవిస్తున్న కష్టాలు ఆమెకు రావలసినవి కావు. నేను ఆమెను చూసే సమయానికి ఆమె ఆత్మ హత్య చేసుకోవాలని నిశ్చయించుకుని ఉన్నది. నేను ఎలాగో ఆమెకు నమ్మకం కలిగించి. ఆమెతో మాట్లాడాను. మీరు చిత్రకూటపర్వతం మీద ఉండగా జరిగిన ఒక కాకి వృత్తాంతం నీకు గుర్తు గా చెప్పింది. ఆమె నీ చూడామణిని ఎంతో శ్రద్ధగా కాపాడిందట. తాను యింక ఒక్క నెల మాత్రమే జీవించి ఉండగలనని నీకూ, సుగ్రీవుడికి చెప్పమన్నది. అందు చేత, సముద్రం దాటే ఉపాయం ఏదో ఆలోచించండి. \"\nహమంతు డిచ్చిన చూడామణిని రొమ్ము మీద పెట్టుకుని, రాముడు భోరున ఏడ్చాడు. అతనితో బాటు లక్ష్మణుడు కూడా ఏడ్చాడు. కళ్ళనీళ్ళు కారుతూనే. రాముడు సుగ్రీవుడి తో, '' ఈ చూడా మణిని చూడగానే నా గుండె ద్రవించి పోతున్నది. దీన్ని జనకుడు సీత కు ఇచ్చాడు. పెళ్ళిసమయంలో సీత దాన్ని తలలో పెట్టుకున్నది. దీన్ని చూస్తే నాకు దశరధుణ్ణి, జనకుణ్ణి చూసినట్టుగా ఉన్నది : సీతను చూసినట్టు కూడా ఉన్నది.\" అన్నాడు.",
            "book_page_end": 52
        },
        {
            "title": "అమరవాణి / లక్ష్మి నింద",
            "book_page_start": 57,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "ఆధ్యాత్మికం",
            "moral": "సంపద (లక్ష్మి) స్థిరంగా ఉండదు మరియు లోభి వద్ద మాత్రమే ఆశ్రయం పొందుతుంది.",
            "keywords": [
                "లక్ష్మి నింద",
                "ధనం",
                "స్థిరత్వం",
                "శూరుడు",
                "పండితుడు"
            ],
            "characters": [
                "లక్ష్మి",
                "కృష్ణుడు",
                "సరస్వతి"
            ],
            "locations": [
                "పద్మం"
            ],
            "content": "యా స్వసద్మని పద్మేపి సంధ్యావధి విజృంభతే\nఇందిరా మందిరేన్యేషాం కధం తిష్ఠతి సా చిరం?\n[ తన సొంత ఇల్లు అయిన పద్మంలో నుంచే సాయంత్రం కాగానే వెళ్ళిపోయే లక్ష్మి ఇతర ఇళ్ళలో స్థిరంగా ఎలా నిలుస్తుంది?]\nభీతా లక్ష్మీః కురంగీవ దూరం దూరం పలాయతే\nగుణినం జన మాలోక్య నిజబంధనశంకయా.\n[ గుణం అంటే తాడు అనే అర్థం కూడా ఉన్నది. గుణవంతులు తనను బంధించుతారని భయపడి వారి నుంచి దూరంగా, లక్ష్మి జింక లాగా పారిపోతుంది.]\n4\nశూరం త్యజామి వైధవ్యాత్, ఉదార మవమాననాత్,\nసాపత్న్యాత్ పండిత మపి తస్మాత్ కృపణ మాశ్రయే.\"\n[ లక్ష్మి ఇలా అనుకుంటుందిట : \" శూరుణ్ణి ఆశ్రయిస్తే వైధవ్యం రావచ్చు; ఉదారుణ్ణి ఆశ్రయిస్తే వాడు నన్ను ఎవరికైనా దానం చెయ్యవచ్చు; పండితుణ్ణి ఆశ్రయిస్తే నాకు సరస్వతితో సవతిపోరు వస్తుంది. అందుచేత లోభివాణ్ణి ఆశ్రయిస్తాను.”]\nగోభిః క్రీడితవాన్ కృష్ణ ఇతి, గోసమబుద్ధిభిః\nక్రీడ త్యద్యాపి సా లక్ష్మీ రహెూ దేవీ పతివ్రతా !\n[ తన భర్త అయిన కృష్ణుడు గోవులతో తిరిగాడు గదా అని లక్ష్మి పశుతుల్యలతో తిరుగుతు న్నది. ఎంత పతివ్రత!]\nలక్ష్మి నింద",
            "book_page_end": 57
        }
    ],
    "statistics": {
        "total_stories": 15,
        "author_counts": {
            "చందమామ బృందం": 6,
            "నిజ్ఞయ్య": 1,
            "బూర్లె నాగేశ్వరరావు": 1,
            "ఎం. కామేశ్వరరావు": 1,
            "చెల్లూరి సీతారాజేశ్వరరావు": 1,
            "ఏ. సి. సర్కార్, ఐంద్రజాలికుడు": 1,
            "మల్లాది వెంకటకృష్ణమూర్తి": 1,
            "కుమారి సురభి రేపతి": 1,
            "భైరవరపు కేశవరావు": 1,
            "వీరేపల్లి జయరాంరెడ్డి": 1
        },
        "genre_counts": {
            "సంపాదకీయం": 1,
            "నీతి కథ": 4,
            "సాహస కథ": 1,
            "బేతాళ కథ": 1,
            "సమాచారం/వ్యాసం": 1,
            "హాస్యం": 2,
            "క్రైమ్, సాహసం": 1,
            "తెలివైన కథ": 2,
            "పురాణం": 1,
            "ఆధ్యాత్మికం": 1
        }
    }
}