{
    "book_id": "చందమామ_2001_07",
    "stories": [
        {
            "title": "జీవితానికి పునాది!",
            "book_page_start": 5,
            "pdf_page_start": 5,
            "pdf_page_end": 5,
            "author": "చక్రపాణి. బి.నాగిరెడ్డి",
            "genre": "వ్యాసం",
            "moral": "సత్ప్రవర్తన మానవ జీవితానికి పునాది.",
            "keywords": [
                "సత్ప్రవర్తన",
                "విద్యాబోధన",
                "మానవతా విలువలు",
                "చందమామ",
                "సంస్కృతి"
            ],
            "characters": [
                "చక్రపాణి బి. నాగిరెడ్డి"
            ],
            "locations": [],
            "content": "యాభై నాలుగేళ్ళ క్రితం జూలై నెలలోనే చందమామ ప్రారంభించబడింది. చదవడం, రాయడం, గణితం ఈ మూడూ నేర్పడమే ఆ రోజుల్లో విద్యాబోధన ప్రధాన లక్ష్యాలుగా ఉండేవి. ఈనాడు వీటితోపాటు కంప్యూటర్ పరిజ్ఞానం కూడా అక్షరాస్యతలో నాలుగవ అంశమయింది. వీటన్నిటికీ మించి ఐదవ అంశం ఒకటి ఉంది. అదే సత్ప్రవర్తన. వ్యక్తిగత వికాసానికీ, సామాజిక అభ్యున్నతికీ పునాది సత్ప్రవర్తన! ఈ విషయాన్నే' ఇటీవల ఒక విద్యావేత్త విద్యార్థులనూ, ఉపాధ్యాయులనూ ఉద్దేశించి ప్రసంగిస్తూ ప్రస్తావించాడు.\nసత్ప్రవర్తన కేవలం బోధించడంవల్ల మాత్రమే సిద్ధించేదికాదు. దానిని ఒక్కొక్కరూ శ్రద్ధగా అలవరచుకోవాలి. ధైర్యం, కరుణ, త్యాగం, దేశభక్తి, ధర్మచింతన అంటే మంచి ఆలోచనలు, మంచి పనులు--ఇవన్నీ కలిసినదే సత్ప్రవర్తన అని ఆయన సెలవిచ్చాడు.\nపురాణేతిహాసాలు, జానపద కథలు ధీరోదాత్త గుణాలను కీర్తిస్తూనే ఉన్నాయి. మానవజాతి సముద్ధరణకోసం దేవుళ్ళు అవతారాలెత్తి ఆదర్శ కల్యాణ గుణగణాలను ప్రదర్శించినట్టు మన పురాణాలు చెబుతాయి.\nఒకప్పుడు గురువుల పాదాల చెంత కూర్చుని వారి బోధలు విని సత్ప్రవర్తనను అలవరచుకునే అవకాశం మన బాలబాలికలకు ఉండేది. ఇప్పుడు అటువంటి గురువులు లేరు. అయితే, ఆ మహనీయులు రచించిన ఉత్తమ గ్రంథాలు ఉన్నాయి. వాటినుంచి వారి అనుభవాలనూ, ఉపదేశాలనూ చదువుకోవచ్చు. ఉన్నతమైన మానవతా విలువలను అలవరచుకోవచ్చు.\nగత ఐదు శతాబ్దాలుగా చందమామలో వెలువడుతూన్న కథలూ, శీర్షికలూ మానవతా విలువలను ప్రతిబింబించేవిగా ఉన్నాయని పాఠకులు తరచూ లేఖలద్వారా తెలియ జేస్తున్నారు. చందమామ త్వరలో మరింత ప్రాచుర్యంగల మాధ్యమం ద్వారా విద్యారంగంలో అడుగుపెట్టనున్నది. ఉన్నతమైన విలువలను కథల రూపంలో విశదపరచగలదని తెలియజేయడానికి సంతోషిస్తున్నాము!\n“చందమామ ద్వారా సత్ప్రవర్తన!” అనే నినాదం దశదిశలా వినిపించే కాలం త్వరలో రానున్నది!",
            "book_page_end": 5,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "ఈ నెలలో జన్మించిన ప్రముఖులు: శంకర్",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "చరిత్ర",
            "moral": "జీవితాంతం ఒక లక్ష్యం కోసం నిర్విరామంగా కృషిచేస్తే గొప్ప విజయం సాధించవచ్చు.",
            "keywords": [
                "శంకర్ పిళ్లై",
                "కార్టూనిస్ట్",
                "చిల్డ్రన్స్ బుక్ ట్రస్ట్",
                "నెహ్రూ హౌస్",
                "అంతర్జాతీయ బాలల పోటీ"
            ],
            "characters": [
                "శంకర్ పిళ్లై",
                "జవహర్ లాల్ నెహ్రూ"
            ],
            "locations": [
                "కేరళ",
                "తిరువాన్కూరు",
                "న్యూఢిల్లీ",
                "పోలండ్",
                "బొంబాయి"
            ],
            "content": "దేశ విదేశాలనుంచి తనకు లభించిన సత్కారా లన్నిటికన్నా, పోలండ్ దేశం పిల్లలు ఇచ్చిన 'ఆర్డర్ ఆఫ్ స్మైల్' అవార్డును ఎంతో ప్రియమైనదిగా భావించాడు శంకర్.\n'అంతర్జాతీయ బాలల పోటీ'ని నెలకొల్పిన సుప్ర సిద్ధ వ్యంగ్య చిత్రకారుడైన, శంకర్ను ఈ అవార్డుకు ఎంపిక చేశారు. శంకర్ పూర్తిపేరు శంకర్ పిళ్లై. 1902 జూలై 31 వ తేదీ ఆయన కేరళలోని తిరువాన్కూరులో జన్మించాడు.వాళ్ళది మాతృస్వామ్య కుటుంబం గనక, అమ్మ, అమ్మమ్మ మేనమామలవద్ద పెరిగాడు. ఆయన ఒక్కడే సంతానం. ఆడుకోవడానికి తన ఈడువాళ్ళు లేరు. ఇంటి ఆవరణలోకి వచ్చే రక రకాల పక్షులనూ, సీతాకోక చిలుక లనూఎంతోప్రేమగా చూసేవాడు.\nఒకనాడు తరగతిలో లెక్కల మేష్టారు పిల్లల్ని లెక్కలు వేయ మని పురమాయించి, తాను కాళ్ళు తీసి మేజామీద ఉంచి కుర్చీలో నిద్రకు జారుకున్నాడు. ఆ తరగతిలో ఉన్న శంకర్, ఆ దృశ్యాన్ని చిత్రంగా గీశాడు. అదే శంకర్ గీసిన తొలికార్టూన్. కార్టూనిస్టుగా శంకర్ ఆరోజే జన్మించాడు.\n1926 లో పట్టభద్రుడయ్యాక బొంబాయిలో ఉంటూ కార్టూన్లు వేయడం ఆరంభించాడు. క్రమంగా ఆయన కార్టూన్లువార్తాపత్రికల్లో చోటుచేసుకోసాగాయి. 1932లో ఆయన 'ది హిందూస్థాన్ టైమ్స్' పత్రికలో కార్టూనిస్టుగా చేరాడు. ఒక పత్రికలో కార్టూనిస్టుగా ఉద్యోగం చేయడం ఆన్నది మనదేశంలో శంకర్అనే ఆరంభమయింది!\nమనదేశం స్వాతంత్ర్యం పొందాక ఆయన 'శంకర్స్ వీక్లీ' అనే విలక్షణమైన ఒక కార్టూను వారపత్రి కను ప్రారంభించాడు. తొలి ప్రతిని ఆవిష్క రిస్తూ ప్రధాని జవహర్ లాల్ నెహ్రూ, “శంకర్! నన్నూ వదిలిపెట్టవద్దు!\" అని సలహా ఇచ్చాడు. ఆరోజు నుంచి 1964 వరకు నెహ్రూకు సంబంధించిన 1500 కార్టూన్లు వెలువడ్డాయి. ఆ పత్రికకూ, వేత్తకూ కూడా ఇది రికార్డే!\n1949 పిల్లల ప్రత్యేక సంచిక ప్రచురించ డానికి మనదేశం పిల్లలనుంచి చిత్రాలనూ, రచన లనూ ఆహ్వానించాడు, ఆయేడు డిసెంబర్లో మొట్టమొదటిసారిగా పిల్లల ప్రత్యేకసంచిక వెలు వడింది. మరుసంవత్సరం పదమూడుదేశాల నుంచి పిల్లలు ఎంట్రీలు పంపారు. ఈ 'అంతర్జాతీయపోటీ’ ఇప్పుడు 52 సంవత్సరాలుపూర్తి చేసుకున్నది.\n1950 నుంచి శంకర్ 'బాలల చిత్రాల ప్రదర్శన’ ఏర్పాటుచేశాడు. పిల్లలు స్వయంగా అక్కడికి వచ్చి బొమ్మలుగీసే ప్రత్యక్షపోటీనికూడా ఆయన ప్రవేశ పెట్టాడు.\nఆ తరవాత ఆయన 'చిల్డ్రన్స్ బుక్ ట్రస్ట్' ఏర్పాటు చేయడానికి పూను కున్నాడు. అందుకోసం న్యూఢిల్లీలో ప్రత్యేకంగా 'నెహ్రూ హౌస్' అనే ఐదంతస్థుల భవనం నిర్మిం చాడు. అన్ని భాషలూ కలుపు కుంటే ఈ సంస్థ వెయ్యి ప్రచు రణలను అందుకోనున్నది. చిత్ర కళలో, రచనా వ్యాసంగంలో పిల్ల లకు ఉన్న ఆసక్తిని పెంపొందించ డానికి ఆయన 1968లో 'చిల్డ్రన్స్ వరల్డ్' (బాలల ప్రపంచం) అనే పత్రికను ప్రారంభించాడు. బాలల సృజనాత్మక శక్తులను ప్రోత్సహించడానికే ఈ పత్రికలో ఎక్కువ పుటలు కేటాయించబడుతున్నది. 1965 లో పిల్లలకోసం ఒక గ్రంథాలయాన్నీ, పఠనా మందిరాన్నీ ఏర్పాటుచేశాడు.\nహంగరీ నుంచి ఆయనకు ఒక 'కాస్ట్యూమ్ డాల్' బహుమతిగా వచ్చింది. అప్పటి నుంచి ఆయన ఇతర దేశాలనుంచి కూడా అలాంటి బొమ్మలను సేకరిం చాడు.\n'నెహ్రూ హౌస్'లో వున్న ఇంటర్నేషనల్ డాల్స్ మ్యూజియంలో వందదేశాలకు చెందిన దాదాపు 8,000 బొమ్మలు ఉన్నాయి.\n1989 డిసెంబర్ 26 వ తేదీ శంకర్ కీర్తిశేషు డయ్యాడు. పసిహృదయాలను చిరునవ్వులతో నింపడానికి ఆయన జీవితమంతా నిర్విరామంగా కృషిచేశాడు!",
            "book_page_end": 7,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "మాయని మచ్చ!",
            "book_page_start": 9,
            "pdf_page_start": 9,
            "pdf_page_end": 14,
            "author": "చందమామ బృందం",
            "genre": "బేతాళ కథ",
            "moral": "చేసిన మేలును ఇతరులు తమదిగా చెప్పుకున్నప్పటికీ, చివరకు సత్యమే విజయం సాధిస్తుంది.",
            "keywords": [
                "విక్రమార్కుడు",
                "బేతాళుడు",
                "సత్ప్రవర్తన",
                "త్యాగం",
                "మచ్చ"
            ],
            "characters": [
                "విక్రమార్కుడు",
                "బేతాళుడు",
                "గవరయ్య",
                "శరభయ్య",
                "వందన",
                "శేఖరుడు"
            ],
            "locations": [
                "శ్మశానం",
                "చక్రపురం",
                "స్వర్ణపురం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, తలచుకుంటేనే భీతిగొల్పే శ్మశానంలో, ఇంత అర్ధ రాత్రివేళ ఎవరికి మేలు చేయగోరి, ఇంత కఠిన శ్రమకు పూనుకున్నావో అర్థం కావడంలేదు. పూర్వం గవరయ్య అనేవాడు, బంధుప్రీతి కొద్దీ అస హాయ స్థితిలోవున్న వందన అనే అమ్మా యికి సహాయపడి, చివరకు పది మందిలోనూ నవ్వుల పాలయ్యాడు. నీవూ అలాంటి పరిస్థితికి గురికాకుండా తగు జాగ్రత్తలోవుండేందుకు, అతడి కథ చెబుతాను, శ్రమ తెలియకుండా విను,\" అంటూ ఇలా చెప్పసాగాడు:\nచక్రపురంలో గవరయ్య, శరభయ్య అనే ఇద్దరు మిత్రులున్నారు. శరభయ్య కలిగిన వాడే కానీ పొదుపరి. అయితే, అతడు సొంతా నికి మాత్రం పొదుపుగా వుంటూ, అవస రంలోవున్నవారిని ఆదుకోవడంలో వితరణ చూపేవాడు. గవరయ్య, ఆదాయానికి మించిన వ్యయం చేసే దుబారా మనిషి.\nగవరయ్య తరచుగా శరభయ్యను, “ఉన్నదంతా కట్టుకుపోతావా? బ్రతికున్నంత కాలం సుఖాలు అనుభవించాలి. నీకు డబ్బుంది కానీ అనుభవించే యోగంలేదు,” అని ఎద్దేవా చేస్తుండేవాడు.\nఅందుకు బదులుగా శరభయ్య, “ఏ అనుభవమైనా సంతోషం కోసమే గదా! ఆ సంతోషం నాకు పుష్కలంగా వున్నది. నీకు నీ సంతోషం కంటే, నా గురించిన వ్యథే ఎక్కువగా వున్నట్లున్నది. అందుకు కారణం నీ అప్పులు, నా నిల్వలు. ఉన్నంతలోనే స్వసుఖాలకూ, పరోపకారానికీ వినియో గిస్తూ, ఇతరుల మీద ఆధారపడకుండా వుండడానికి కొంత దాచుకుంటూ వుంటే నీకూ అప్పులుండవు, నిల్వలూ పెరుగు తాయి,” అంటూ చురక వేసేవాడు.\nదీనికి గవరయ్య ఒప్పుకోక, “నేను పరోప కారిని. నా అప్పులన్నీ పరోపకారానికే చేశాను. పరోపకారం చేసేటప్పుడు నాకు ఒళ్ళు తెలియదు. అందువల్ల నావంటివాడికి నిల్వ లుండవు!",
            "book_page_end": 14,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": "టూ తేల్చి పారేశాడు.\nఆ తర్వాత వాళ్ళిద్దరూ డబ్బు, ఖర్చులను గురించి మాట్లాడుకునేవారు కాదు.\nఅయితే, అనుకోకుండా ఆ అవసరం రానే వచ్చింది. చక్రపురానికి దాదాపు నూరు క్రోసుల దూరంలో వుండే స్వర్ణపురంలో భూకంపం వచ్చి ఇళ్ళన్నీ కూలిపోయాయి. ఎంతో ప్రాణ నష్టం జరిగింది.\nఅలాంటి పరిస్థితుల్లో ఒక వ్యక్తి ఆ ఊరుకు వందన అనే పదేళ్ళ అమ్మాయిని తీసుకువచ్చాడు. భూకంపంలో అనాధ అయిన ఆ పిల్లకు గవరయ్య దూరపు బంధువు. అదేసమయంలో గవరయ్య కుటుంబ సమేతంగా తీర్థయాత్రలకు వెళ్ళి వున్నాడు. అప్పుడు శరభయ్య, “గవరయ్య బంధువు నాకూ బంధువే. ఈమె నా ఇంట వుంటుంది,” అని చెప్పగానే, వచ్చిన వ్యక్తి వందనను అతడికి అప్పగించి వెళ్ళిపోయాడు.\nకొన్నాళ్ళకు గవరయ్య తీర్థ యాత్రలు ముగించుకుని ఊరికి తిరిగివచ్చాడు. శర భయ్య ద్వారా జరిగింది తెలుసుకుని, “తీర్థయాత్రల్లో దానధర్మాల పేరిట బోలెడు డబ్బు ఖర్చు చేశాను. ఇప్పుడు మరొక మనిషిని పోషించడం నావల్లకాదు. అందు లోనూ వందన ఆడపిల్ల. దానికి నగలు కోనాలి. పట్టుబట్టలు కొనాలి. పెళ్ళికొడు కును కొనాలి. నువ్వు అనాలోచితంగా, నా వీపుమీద మరింత బరువు వేశావు. నేనుండి వుంటే వందనను ఆ తీసుకువచ్చిన మనిషితో వెనక్కు పంపేసి వుండేవాణ్ణి,",
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": "న్నాడు.\n“నా బంధువును నువ్వు పోషిస్తే నాకు చెడ్డ పేరు వస్తుంది. కాబట్టి, వందన నాకంటే నీకే బాగా దగ్గర బంధువని అందరికీ చెప్పాలి,",
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": "న్నాడు.\n'గవరయ్యా! నువ్వు కోరినట్లే చేస్తాను. నువ్వు జీవితాంతం వందన బాధ్యతలు స్వీకరి స్తానన్నప్పటికీ, ఆ మాటకుకట్టుబడివుండటం కష్టం. ఎప్పుడు అవసరపడినా నేను నీకు ధన సాయంచేస్తూనే వుంటాను,” అని వందనను, గవరయ్యకు అప్పగించి, సకుటుంబంగా స్వర్ణపురానికి వెళ్ళాడు, శరభయ్య.\nఏడాది కొకసారి శరభయ్య చక్రపురం వచ్చి వందనను చూసి వెళుతూండేవాడు. వందన ఆ ఇంట ఎంతో సుఖసంతోషాలతో వుంటున్న దని గ్రహించి సంబరపడుతూండేవాడు. అయితే, వందన గవరయ్యను స్వంత మనిషి లాగానూ, తనను పరాయివాడిలాగానూ చూడడం ఎంతో బాధగా అనిపించేది.\nచాలా ఏళ్ళు గడిచాయి. వందన తన పట్ల ముభావంగా వుంటున్నదని గ్రహించి శర భయ్య క్రమంగా చక్రపురం వెళ్ళడం మాను కున్నాడు. అయితే, గవరయ్య డబ్బు అవసరాల విషయంలో మాత్రం అతడు ఏ లోటూ చేసేవాడు కాదు.\nఇలా వుండగా, స్వర్ణపురానికి శేఖరుడనే ఒక మహాకవి వచ్చాడు. రాజప్రతినిధిగా శేఖరుడికి అతిథి సత్కారాలంద జేయవలసిన బాధ్యత, శరభయ్యది. అతడు తన విధిని సక్రమంగానిర్వహించి శేఖరుడి అభిమానాన్ని చూరగొన్నాడు.\nశేఖరుడికింకా వివాహం కాలేదు. అతడు అందగాడే కానీ ముఖాన కుడి బుగ్గపై చింత గంజంత నల్లని మచ్చ వుంది. అది పోయే దాకా పెళ్ళి చేసుకోకూడదని ఆయన నిశ్చ యించుకున్నాడు. దేవుడిచ్చిన మచ్చ ఎలా పోతుందని శరభయ్య ఆశ్చర్యపడ్డాడు.\n“అది దేవుడిచ్చిన మచ్చకాదు! నేనింకా విద్యాభ్యాస దశలోవున్నప్పుడు, నా గురువు రాసిన కావ్యాన్ని నాదనిచెప్పుకుని, ఒక జమీందారుగారి నుంచి సన్మానం పొందాను. అందుకు నా గురువు కోపించి, నానేరం మచ్చగామారి నా ముఖాన్నే అంటుకుని వుంటుందని శపించాడు. ఇతరుల గొప్ప దనాన్ని తనదని చెప్పుకోవడంలో నన్ను మించినవాణ్ణి, నేను గుర్తించినప్పుడీ మచ్చ, నా నుంచి అతడి ముఖానికి మారుతుందని, ఆయన శాపపరిహారం చెప్పాడు. ఇంతవరకూ నాకు శాపపరిహారం చేయగల వ్యక్తి దొరక లేదు,” అన్నాడు శేఖరుడు.\nఅప్పుడు శరభయ్య, “బాబూ! నీవు తప్పు చేసి వుండవచ్చును. కానీ అది తెలుసు కున్నావు. ఇప్పుడు నీవు నిజంగానే మహాకవివి కాగలిగావు. నీ మచ్చ నీముఖానికి అందాన్నే ఇచ్చింది. నీ వంటి ఉత్తముడికి తగిన ఇల్లాలు చక్రపురంలోవున్నది. ఆమెకిప్పుడు పద్దె నిమిదేళ్ళు, పేరు వందన. నీవామెను పెళ్ళా డితే ఎంతయినా సంతోషిస్తాను,” అంటూ, అతడికి వందన కథ చెప్పాడు.\n“నాయీ మచ్చను చూసి ఎందరో చీద రించుకున్నారు. వందన నన్ను చీదరించుకోని పక్షంలో, నేనామెను తప్పక పెళ్ళి చేసు కుంటాను. మనం చక్రపురం వెళదాం,” అన్నాడు శేఖరుడు.\nశరభయ్య కొద్దిసేపు తటపటాయించి, “ఎందువల్లనో వందనకు నేనంటే అసం తృప్తి వున్నది. ఇంతకు ముందే వందనకు, గవరయ్యతో వున్న బంధుత్వం సంగతి చెప్పానుగదా! నీవు, వందన పరస్పరం ఇష్ట పడితే, పెళ్ళి వేళకు నేనక్కడికి వస్తాను,\" అన్నాడు.\nశేఖరుడు చక్రపురం వెళ్ళాడు. గవరయ్య సంగతి తెలుసుకుని చాలా సంతోషించాడు.. వందన శేఖరుడంటే ఇష్టపడింది. అతడికామె నచ్చింది. వెంటనే పెళ్ళిముహూర్తం నిశ్చ యమై శరభయ్యకు కబురు వెళ్ళింది. పెళ్ళి వైభవంగా జరగడానికి డబ్బు ఏర్పాట్లన్నీ చేసుకుని, శరభయ్య ఆనందంతో పెళ్ళికి వెళ్ళాడు.\nగవరయ్యకు ఆడపిల్లలులేరు. అందు వల్ల, ఆయనే కన్యాదానం చేశాడు. పెళ్ళ య్యాక వధూవరులిద్దరూ పెద్దలకు పాదాభి వందనం చేయాల్సివుంది. శేఖరుడు ముందుగా శరభయ్య వద్దకు వెళ్ళబోగా వందన వారించి, “భూకంపం తర్వాత, నాకీ ఊళ్ళో ఆశ్రయం లభించడానికి కారణం శరభయ్యగారు. అయితే, నాకోసం తన జీవి తాన్ని అంకితం చేసింది గవరయ్యగారు. గవరయ్యగారి పక్కనే నిలబడి ఆయనకు ధైర్యంగా వున్నందుకు, మనం శరభయ్య గారికీ పాదాభివందనం చేయాలి. అయితే, ఆయన స్థానం గవరయ్య గారి పక్కనే తప్ప ముందుకాదు. మనం ముందు గవరయ్య గారికి పాదాభివందనం చేద్దాం,” అన్నది.\nశేఖరుడేదో అనబోయేంతలో ఒక విచిత్రం జరిగింది. ఉన్నట్టుండి గవరయ్య కుడి బుగ్గ మీద చింతగింజంత నల్లని మచ్చ వెలిసింది. శేఖరుడి ముఖంపైన పెళ్ళిచుక్క మాత్రం మిగిలి పూర్వపు మచ్చ మాయమైంది.\nబేతాళుడు ఈ కథ చెప్పి, \"రాజా, గవ రయ్య, వందనను శరభయ్యను మరిపిం చేలా పెంచాడు. వందన ఆ ఇంట ఎంతో సంతోషంగానూ, ఉత్సాహంగానూ వున్నది. శరభయ్య దూరంగావున్నాడే తప్ప, దగ్గరుండి వందన బాగోగులు చూసుకోలేదు. అందు వల్ల వందన, గవరయ్యకు ప్రథమ స్థానాన్ని చ్చింది. అది న్యాయం కూడా! ఒక వేళ అన్యా యమే అయినా, ఆ అన్యాయం వందనది. మరి మాయనిమచ్చ గవరయ్య ముఖానికి మారడం, ఏం న్యాయం? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.\nదానికి విక్రమార్కుడు, “శరభయ్య లేకుంటే వందనకు చక్రపురంలో స్థాన ముండేది కాదు. శరభయ్య ఆదుకుంటా నంటేనే గవరయ్య, వందనను తన ఇంట వుంచుకున్నాడు. నిజానికి వందన తనకు దూరపు బంధువైనా, ఆమె బాధ్యత తనది కాదనీ, శరభయ్యదేననీ గవరయ్య భావించి నట్లు ఎన్నో నిదర్శనాలున్నాయి. వందన స్వర్ణపురానికి తిరిగి వెళ్ళేందుకు భయపడక పోతే, ఆమె శరభయ్య ఇంట్లోనే పెరిగి వుండేది. వందన పేరు చెప్పి గవరయ్య అప్పులు తీరాయి. అతడి పరిస్థితి మెరు గైంది. ఇన్ని జరిగినా వందనను ఇంట వుంచుకుని పెంచినందుకు గవరయ్యకే ప్రథమస్థానం లభించడం అసమంజసం కాదు. కానీ వందన పెంపకంలో శరభయ్య పాత్ర ఏమిటో వందనకు తెలియదని, ఆమె మాటలను బట్టి గ్రహించవచ్చు. అంటే, గవరయ్య ఆమెకు శరభయ్య గురించి ఏమీ చెప్పకుండా, అంతా తనే చేసినట్లు చెప్పి వుండాలి. అందుకే వందన, శరభయ్యతో ముభావంగా వుండేది. వందన పెంపకం గురించి, శరభయ్య ద్వారా అంతావిన్న శేఖరుడు, వందనమాటలు వినగానే శర భయ్య ఔదార్యాన్ని గవరయ్య తనదని చెప్పు కున్నట్లు గ్రహించాడు. అది నిజంకూడా కావ డంతో మచ్చగవరయ్య ముఖానికి మారింది,” అన్నాడు,\nరాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు. -(కల్పితం) [ఆధారం: “వసుంధర” రచన]"
        },
        {
            "title": "యక్షపర్వతం - 7",
            "book_page_start": 15,
            "pdf_page_start": 15,
            "pdf_page_end": 21,
            "author": "చందమామ బృందం",
            "genre": "జానపద కథాసీరీయల్",
            "moral": "శత్రువులు ఆందోళనలో ఉన్నప్పుడు ధైర్యంగా, యుక్తిగా వ్యవహరించి విజయం సాధించాలి.",
            "keywords": [
                "ఖడ్గజీవదత్తులు",
                "సమరబాహు",
                "ఎలుగ్గొడ్డు",
                "తోడేళ్ళబండ",
                "గురుభల్లూకుడు"
            ],
            "characters": [
                "ఖడ్గజీవదత్తుడు",
                "ఖడ్గవర్మ",
                "సమరబాహు",
                "గురుభల్లూకుడు"
            ],
            "locations": [
                "సొరంగ మార్గం",
                "బిలదుర్గం",
                "తోడేళ్ళబండ"
            ],
            "content": "[సమరబాహుణ్ణి, అతడి అనుచరుణ్ణి ఎలుగుబంటు ముఠావాళ్ళు తమ బిలదుర్గంలోకి తీసుకు పోయారు. ఖడ్గజీవదత్తులు, ఒకచోట పొగలేస్తున్న ప్రదేశాన్నిచేరి, అది బిలదుర్గం అని గుర్తించి లోపలికి వెళ్ళారు. అక్కడ వాళ్ళను గురుభల్లూకుడి మనుషులు ఎదురుపడి పట్టుకుని, ఒక సొరంగ మార్గం వెంట తోడేళ్ళబండ దగ్గరకు తీసుకుపోసాగారు. తరవాత-]\nచీకటిమయంగా వున్న సొరంగమార్గంలో, ఎలుగ్గొడ్డువాళ్ళు కొంతదూరం ఖడ్గజీవదత్తు లను నడిపించుకుపోయి, ఒకచోట ఆగారు. ముందున్న ఎలుగ్గొడ్డువాడు తన తోటివాడితో, “ఒరే, అన్నా! ఈ బందీలిద్దరూ తోడేళ్ళబండ అంటే, ఏదో వినోదస్థలం అనుకుంటున్న ట్టున్నది. లోగడ మనం పట్టుకువచ్చినవాళ్ళు అందరూ కూడా తోడేళ్ళ అరుపులు వింటూనే భయంతో గజగజలాడిపోయేవాళ్ళు. వీళ్ళకు తోడేళ్ళబండ ఏమిటో కాస్త చూపిద్దామా?\" అన్నాడు.\n“సరే, అలాగే కానీ,” అన్నాడు రెండో వాడు కాస్త విసుగ్గా.\nఆ వెంటనే మొదటివాడు చేతులెత్తి, గుహ పైభాగానవున్న కొక్కెంలాంటిదాన్నిపట్టుకుని బలంగా లాగాడు. ఆ మరుక్షణం అక్కడ అమర్చివున్న చిన్న తలుపొకటి తెరుచుకుని, సొరంగంలోకి వెన్నెల వెలుగు వెల్లువలా వచ్చి పడింది. ఆ వెలుగులో జీవదత్తుడు సొరంగ మార్గాన్ని పరీక్షగా చూసి, “ఖడ్గా, ఇది మనం అనుకున్నట్టు ఏదో చిన్న బిలం కాదు! ఇక్కడ వీళ్ళు బయటి ప్రపంచానికి తెలియకుండా బతకవచ్చు,” అన్నాడు.\nఆ మాటలకు ఎలుగ్గొడ్డువాడొకడు పెద్దగా నవ్వి, \"ఆహాఁ, బాగా గ్రహించావు. మీరు తోడేళ్ళబండ దగ్గరనుంచి ప్రాణాలతో వారం రోజుల్లో తిరిగి ఈసొరంగమార్గాన్ని చేరగలిగితే, మీ జీవితాలు గురుభల్లూకుడి సేవలో హాయిగా గడిచిపోతాయి,” అన్నాడు.\nఖడ్గజీవదత్తులు తెరుచుకున్న తలుపు ల్లోంచి బయటికి చూశారు. అక్కడ విశాలంగా వున్న ఒక సమతల ప్రదేశంలో పదిపన్నెండడు గుల ఎత్తున ఒక రాతిబండ వున్నది. దానిమీద ఇద్దరు మనుషులు ఈటెలు పట్టుకుని, కింది నుంచి తమకేసి ఎగురుతున్న తోడేళ్ళను అది లిస్తున్నారు.కొన్ని తోడేళ్ళుభీకరంగా అరుస్తూ, బండచుట్టూ గిరికీలు కొడుతున్నది.\n“ధరించిన దుస్తుల తీరునుబట్టి, బండ మీద వున్న వాళ్ళిద్దర్లో ఒకడు సమరబాహులా కనబడుతున్నాడు,” అన్నాడు జీవదత్తుడు.\n“ఏ బాహోగాని, వాడూవాడి అనుచరుడూ నాలుగైదు గంటల్లో, తోడేళ్ళకు ఆహారమై పోతారు. మీరూ ఆ బండమీదికే పోతున్నారు గనక, మీకూ వాళ్ళగతే పడుతుంది. కాని, వృకేశ్వరీదేవి కరుణవల్ల మీరు బతికి రాగలి గారో, ఆ తర్వాత గురుభల్లూకుడి పాద పీఠ ...\"\nఎలుగ్గొడ్డుభటుడు మాట ముగించే లోపలే, జీవదత్తుడు వాణ్ణి గట్టిగా కసురుతూ, “ఊరికే వసపిట్టలా గురుస్తోత్రం చెయ్యకు! మేం ఇక్కణ్ణించే ఆ బండదగ్గరికి పోవాలికదా? అలాగే వెళతాం.ఇక మీదారిన మీరు పొండి,” అన్నాడు.\n\"ఆహా! ఎంత సాహసం? మీరు స్వయంగా ఆ బండదగ్గరికిపోవడమే! ” అంటూ ఎలుగ్గొడ్డు భటుల్లో ఒకడు ఆశ్చర్య పోయాడు.\n“సరే, మమ్మల్ని అక్కడికి ఎలా చేర్చదలి చారు?” అని అడిగాడు ఖడ్గవర్మ.\n“చావడానికి అంత తొందరెందుకు, రండి!''అంటూఎలుగొడ్డుభటులు, వాళ్ళను సొరంగ మార్గంలో మరి కొంతదూరం తీసుకు పోయారు. అక్కడ వాళ్ళకొక నలుచదరపు రాతిపలక కనిపించింది.\nభటులు ఆ పలకలో బిగించివున్న ఇనుప కమ్మీని పట్టుకుని బలంగా లాగారు. పలక పక్కకు జరిగి తోడేళ్ళ బండమీదవున్న సమర బాహూ, అతడి అనుచరుడూ ఖడ్గజీవదత్తు లకు కనిపించారు.\nరాతిపలక పక్కకు జరిగేటప్పుడయిన శబ్దం వింటూనే సమరబాహు, ఎగిరి ఒక గంతు వేసి, “అరే, చందూ! రాతిబండ పొట్టలోంచి తోడేళ్ళు పైకొస్తున్నవి!” అంటూ అరిచాడు.\nఖడ్గజీవదత్తులు బండపైకెక్కుతూ, “మేం తోడేళ్ళంకాదు, నీలాంటి మనుషులమే! భయపడకు సమరబాహూ, నీ మిత్రులం,” అన్నారు.\nఖడ్గజీవదత్తుల్ని చూసి సమరబాహు పొందిన ఆశ్చర్యం అంతా ఇంతా కాదు. అతడేదో అనబోయేంతలో, ఎలుగ్గొడ్డు భటులు రాతి పలకను పైకెత్తి కంతను మూసేస్తూ, “మీరందరూ మిత్రులేనా,అయితే తోడేళ్ళమందకు కలిసికట్టుగా విందు భోజనం కండి!” అన్నారు.\nజీవదత్తుడు, సమరబాహు భుజంతట్టి ధైర్యం చెబుతూ, \" స్వర్ణాచారిద్వారా సంగ తంతా విన్నాం. మనం అందరం సురక్షితంగా, ఈ తోడేళ్ళబండ మీదినుంచి మన ప్రాంతాలు చేరగలం. భయపడవద్దు. నా మాట నమ్ము!” అన్నాడు.\nఅంతలో ఆకలిగొన్న తోడేలొకటి కుప్పించి పైకెగిరి, రాతిబండలో వున్న పగుళ్ళలో ఒక చోట ముందు కాళ్ళతో బలంగా పట్టుకుని బండ పైకి పాకాలని చూసింది. ఖడ్గవర్మ చప్పున ముందుకు వంగి కత్తితో దాని తల మీద బలంగా కొట్టి, మెడ పట్టుకుని పైకి లాగి బండ మీద పడవేశాడు.\nజీవదత్తుడు, “ఖడ్గా, చాలా మంచిపని చేశావు!” అని, సమరబాహును, \"ఎలుగ్గొడ్డు ముఠావాళ్ళు, ఆ తలుపు తెరిచి తోడేళ్ళకు ఆహారం విసర బోతున్నారన్నమాట! ఏవీ, నీ విల్లంబులు బయటికి తీసి, ఆ తలుపుకు గురిచేసి వుంచు!\" అన్నాడు.\nజీవదత్తుడు చెప్పినట్టే ఖడ్గవర్మ బాణాన్ని ఎక్కుపెట్టి, తోడేళ్ళబండ మీద తాపీగా కూర్చున్నాడు. ఒకటి, రెండు క్షణాలు గడిచే లోపల, సొరంగమార్గంపై నున్న తలుపు కిర్రు మంటూ తెరుచుకున్నది. ఇద్దరు ఎలుగ్గొడ్డు వాళ్ళు జంతుమాంసంతో నిండివున్న పెద్ద తట్ట నొకదాన్ని పైకెత్తి, మాంసాన్ని బయటికి వేయ బోతున్నారు. అదే సమయంలో, ఖడ్గవర్మ గురిచూసి వదిలిన బాణం రివ్వుమంటూ పోయి, ఒక ఎలుగ్గొడ్డువాడి నొసటి మధ్యఠపీ మంటూ బలంగా తగిలింది. వాడు ఒకచావు కేక పెట్టి వెనక్కు విరుచుకు పడిపోయాడు. వాడితోపాటు రెండవభటుడూ, మాంసం తట్టా సొరంగ మార్గంలో దభీమంటూ పడి పోయినై.\nఆ వెంటనే బిలంలో కలకలం లేచింది. వృకేశ్వరీదేవి ముందు పద్మాసనం వేసు క్కూర్చుని ధ్యానముద్రలో వున్న గురుభల్లూ కుడికి, ధ్యానభంగమయింది. అతడు కోపంగా లేచి నిలబడి, “ఏమిట్రా గంద్ర గోళం? నిన్న దొరికిన బందీలను తోడేళ్ళు పట్టుకుతింటున్నవా?” అని అక్కడికి పరి గెత్తుకుంటూ వచ్చిన భటుణ్ణి ప్రశ్నించాడు.\n'గురుభల్లూకా! పెద్ద ప్రమాదమే జరి గింది. తోడేళ్ళ బండపై వున్న బందీ ఒకడు, మన వాణ్ణి బాణం కొట్టి చంపాడు,” అన్నాడు.\nగురుభల్లూకుడు కళ్ళెర్ర చేసి, ముక్కు పుటాలు అదురుతూండగా, “వృకేశ్వరీదేవి ప్రియభక్తుణ్ణయిన నా శక్తి సామార్థ్యాల ముందు, ఆ అల్పమానవులేపాటి! ఇప్పుడే వాళ్ళిద్దర్నీ, నా పంచశూలానికి ఆహుతి చేయబోతున్నాను,” అంటూ తోడేళ్ళబండ దగ్గరకు బయల్దేరాడు.\nఆ మాటలకు జీవదత్తుడు నవ్వి, తన చేతి లోని దండాన్ని పైకెత్తి, “అరే ఒరే, గురు భల్లూకా! నువ్వు భల్లూకుడివై వుండి, ఏ భల్లూకేశ్వరినో పూజించక వృకేశ్వరినెందుకు పూజిస్తున్నావో తెలియడంలేదు. ఇదిగో, నేను బండ దిగి, నీ సొరంగ ద్వారం దగ్గరకు వస్తు న్నాను,” అన్నాడు.\nసమరబాహు, జీవదత్తుణ్ణి వారిస్తూ, \"అయ్యా, మీరు ఆకలిగొన్న తోడేళ్ళ మధ్యగా నడిచిపోయి, ఆ గురుభల్లూకుణ్ణి చేరాలని చూస్తున్నారా? అది చాలా ప్రమాదం. గురు భల్లూకుడు మంత్ర తంత్ర విద్యల్లో ఆరితేరిన ఘటం!” అన్నాడు.\nఖడ్గవర్మ తన చేతిలోవున్న ఖడ్గాన్ని పైకెత్తి పట్టుకుని, “సమరబాహూ! ఈ ఖడ్గంలోనూ, జీవదత్తుడి చేతిలోవున్న దండంలోనూవున్న మంత్ర శక్తులు తిరుగులేనివి! గురుభల్లూ కుణ్ణి చూసి భయపడకు,” అన్నాడు.\nజీవదత్తుడు, సొరంగద్వారం వద్ద వున్న గురుభల్లూకుడి కేసి ఒకసారి పరీక్షగా చూసి, ఖడ్గవర్మతో, “ఖడ్గా, ఇక్కడినుంచి బయట పడడానికి ఒకే ఒక ఉపాయం తోస్తున్నది. మనం లోగడ పద్మపురం రాజును, అరణ్యంలో సింహాలను వేటాడుతూ పరిచయం చేసు కున్నామే-అదే పద్ధతిలో ఈ తోడేళ్ళను వేటాడి, భల్లూకుడి బిలదుర్గాన్ని అల్లకల్లోల పరచాలి,” అన్నాడు.\n“ఊ, అలాగే చేద్దాం. మరి ఆలస్యమెం దుకు?” అన్నాడు ఖడ్గవర్మ ఉత్సాహంగా.\nజీవదత్తుడు, ఖడ్గవర్మకు ఏం చేయాలో చెప్పి, “ముందు ఆ చచ్చిన తోడేలును భుజం మీద వేసుకో. ఆకలితోవున్న తోడేళ్ళు దానిమాంసంకోసం, నీ వెంటబడితే, అప్పుడు నీకత్తికి చాలాపని తగులుతుంది!” అన్నాడు.\n\"జీవా! మాటలతో కాలయాపన అయి పోతున్నది. ఈ తోడేలు శవాన్ని ఎంతసేపని మోసేది!” అన్నాడు ఖడ్గవర్మ.\n“అయితే, మనం బండమీదినుంచి కిందికి దూకబోతున్నాం. నువ్వు బండ చుట్టూ పరిగెత్తుతూ, సాధ్యమైనన్ని ఎక్కువ తోడేళ్ళను నీ వెంట పడేలా ఆకర్షించు. నీ వెన్ను కాచి నేనూ పరిగెత్తుతూంటాను. తరవాత...”\nజీవదత్తుడు మాట ముగించే లోపలే ఖడ్గ వర్మ, “ఒరే, గురుభల్లూకా, ఇదే వస్తున్నాం! నువ్వూ, నీ వృకేశ్వరీదేవీ ప్రాణాలు నిలుపు కోవాలంటే బిలదుర్గం వదిలి పారిపొండి,\" అంటూ, కేకపెట్టి తోడేళ్ళబండమీంచికిందికి దూకాడు. అతడికి వెనగ్గా జీవదత్తుడు కూడా దూకాడు.\nఇద్దరు మనుషులు చచ్చిన తోడేలును భుజాన వేసుకుని, తమ మధ్యకు దూకి రావడంచూస్తూనే, ఆకలిమీద వున్న తోడేళ్ళు ఒక్కసారిగా గొంతులెత్తి అరిచి,ఖడ్గజీవద త్తుల కేసి గుంపుగా పరిగెత్తినై. ఖడ్గవర్మ వాటికి అందకుండా ముందు వేగంగా పరిగెత్తుతూ, తోడేళ్ళబండ చుట్టూ తిరగసాగాడు. వెనక జీవదత్తుడు అందిన తోడేళ్ళను తన చేతగల మంత్రదండంతో ఎత్తి విసిరివేస్తూ, తానూ పరిగెత్తసాగాడు.\nసొరంగద్వారం దగ్గర నిలబడి ఇదంతా చూస్తున్న గురుభల్లూకుడు పట్టలేని ఉత్సా హంతో పెద్దగా చప్పట్లు చరిచి, “అంతా ఆ వృకేశ్వరీదేవి మాహాత్మ్యం! తన శత్రువులకు మతులుపోగొట్టి, తన వాహనాలైన తోడేళ్ళకు ఆహారంగా వేస్తున్నది!\" అంటూ భక్తిపార వశ్యంలో కళ్ళు మూసుకుని, మెల్లగా తల పైకెత్తాడు.\nఖడ్గజీవదత్తులకు, గురుభల్లూకుడి వాలకం మంచి అవకాశంలా కనిపించింది. జీవదత్తుడు, “ఖడ్గా, ఇదే మంచి సమయం! ఆ భల్లూకుడు భక్తిమైకంలో వున్నాడు,\" అంటూ ఖడ్గవర్మను హెచ్చరించాడు.\nఖడ్గవర్మ మరుక్షణం తన భుజం మీద వున్న చచ్చిన తోడేలును, ఎడంచేత్తో పైకెత్తి, దాన్ని గురుభల్లూకుడున్న సొరంగద్వారం లోకి విసిరివేశాడు. తమ ఆహారం అలా ద్వారం కేసిపోవడం చూస్తూనే, బాగా ఆకలి గొన్న నాలుగైదు తోడేళ్ళు దానితోపాటు పైకెగిరి ద్వారంలోకి దూకినై.\nకళ్ళు మూసుకుని ధ్యానంలోవున్న గురు భల్లూకుడి మీద చచ్చిన తోడేలూ, దాని మాంసం తినేందుకు, బతికివున్న నాలుగైదు తోడేళ్ళూ ఒకేసారి వచ్చిపడినై.\n“హాఁ, వృకేశ్వరీ!” అంటూ గురుభల్లూ కుడు, తోడేళ్ళ తాకిడికి కిందపడి లేచే లోపల, వెనకవున్న వాడి శిష్యులు, “తోడేళ్ళు! తోడేళ్ళు!\" అంటూ వెనుదిరిగి సొరంగ మార్గం వెంటపడి బిలం మధ్యకు పరిగెత్త సాగారు.\nగురుభల్లూకుడు గజగజ వణికిపోతూ లేచి నిలబడ్డాడు. అల్లంత దూరంలో పడి వున్న చచ్చిన తోడేలు మీదికి కొన్ని తోడేళ్ళు వచ్చిపడి ఆవురావురుమంటూ తింటున్నవి. వాటి మధ్యకు పోయి తానూ తినాలని చూసి సాధ్యంకాక ఇవతలికి వచ్చిన బక్కతోడేలొకటి, కోరలు చాచి గుర్రుమంటూ, గురుభల్లూ కుడి మీదికి దూకేందుకు సిద్ధపడుతున్నది.\nఅది చూసిన భల్లూకుడు, తన చేతిలోని శూలాన్నిపైకెత్తి, తోడేలుకు గురిచేసి, “వృకే శ్వరి ప్రధాన పూజారినే తినాలని చూస్తు న్నావా!” అంటూ దాన్ని అదిలించి, ఒక్కొక్క అడుగే వెనక్కు వేస్తూ పోయి, సొరంగ మార్గాన పడి పారిపోసాగాడు.\nఇక్కడ సొరంగ ద్వారం కింద మిగిలిన తోడేళ్ళను దూరంగా అదిలించి కొడుతూ నిల బడివున్న ఖడ్గజీవదత్తులకు, లోపల ఏం జరుగుతున్నదో అర్థం కాలేదు.\n“ఖడ్గా, ఇక మనం ఇక్కడ నిలబడి లాభం లేదు.గురుభల్లూకుడు బతికివున్నాడో, చచ్చి పోయాడో తెలియడంలేదుగాని, సొరంగంలో ప్రవేశించిన తోడేళ్ళు మాత్రం, ఆ దుర్మార్గు లందరినీ హడలగొట్టినై. బిలంలో చెలరేగిన కల్లోలపు ధ్వనులు, నీకు వినబడుతున్నవి గదా!” అన్నాడు జీవదత్తుడు.\n“వినబడకపోవడం ఏం? ఆ పిరికి వెధవ లంతా బిలం వదిలి, ఈ సరికి అరణ్యం కేసి పరిగెత్తుతున్నారని అనుమానం. గురుభల్లూ కుణ్ణిమాత్రం మనం ప్రాణాలతో వదల కూడదు,” అన్నాడు ఖడ్గవర్మ.\n“అయితే, ఇక్కడ కాలయాపన ఎందుకు? అందరం ఈ సొరంగమార్గం గుండా బిలంలోకి జొరబడదాం. సమర బాహుణ్ణి, అతడి అనుచరుణ్ణి కేకవేసి, ఇక్కడికి రమ్మను,” అన్నాడు జీవదత్తుడు.\nఖడ్గవర్మ పిలవగానే సమరబాహూ, అతడి అనుచరుడూ తోడేళ్ళబండ మీది నుంచి దిగి వాళ్ళ దగ్గరకు వచ్చారు. జీవదత్తుడు, వాళ్ళతో, \"సమరబాహూ! మనం ఈ పైనున్న ద్వారం గుండా బిలంలో ప్రవేశించబోతున్నాం,” అన్నాడు.\nసమరబాహు చుట్టూ ఒకసారి కలయ చూసి భయం భయంగా, “మనం నలు గురం బిలంలో వున్న అంతమంది శత్రువుల్ని జయించగలమా? వెనుదిరిగి పారిపోయి, అరణ్యం చేరేందుకు మరెక్కడైనా మరొక మార్గం వున్నదేమో చూస్తే బావుంటుంది,” అన్నాడు.\n'భయపడకు, సమరబాహూ! ఇది తోడేళ్ళ బండ. ఇక్కడి నుంచి బయటపడాలంటే, బిలం లోంచి మాత్రమే మార్గమున్నది, అర్థ మైందికదా!\" అంటూ జీవదత్తుడు ఎగిరి సొరంగమార్గం మీదికెక్కాడు. అతడి వెనగ్గా ఖడ్గవర్మ కూడా అక్కడికి చేరాడు.\nఇంకా తెగని సంశయంతో, ఏమి చేయ టమా అని ఆలోచిస్తూ కింద నిలబడివున్న సమరబాహుణ్ణి, అతడి అనుచరుణ్ణి మీద పడి తినేందుకు; అక్కడ ఇంకా మిగిలివున్న తోడేళ్ళు కోరలు చాచి, ఒకటొకటిగా వాళ్ళను సమీపించసాగినై. -(ఇంకావుంది)",
            "book_page_end": 21,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "అమోఘవాక్కు!",
            "book_page_start": 26,
            "pdf_page_start": 26,
            "pdf_page_end": 29,
            "author": "దాసరి వెంకటరమణ",
            "genre": "నీతి కథ",
            "moral": "ధర్మాన్ని, సత్యాన్ని, నిస్వార్థతను పాటించే వ్యక్తి మాటలకు గొప్ప శక్తి ఉంటుంది.",
            "keywords": [
                "సుధాముడు",
                "చలమయ్య",
                "అమోఘవాక్కు",
                "సత్యశీలి",
                "కాలద్రష్టుడు",
                "నాగు"
            ],
            "characters": [
                "సుధాముడు",
                "చలమయ్య",
                "నారద మహర్షి",
                "బ్రహ్మదేవుడు",
                "సుబోధకుడు",
                "కాలద్రష్టుడు"
            ],
            "locations": [
                "నిరంజనవరం",
                "సత్యలోకం",
                "అడవి"
            ],
            "content": "నిరంజనవరంలో, సుధాముడు అనే మధ్య తరగతి రైతు కుటుంబీకుడు వుండేవాడు. తనకున్న రెండెకరాల భూమిలో స్వంతంగా వ్యవసాయం చేసుకుంటూ, తన భార్యా బిడ్డలతో తృప్తిగా జీవిస్తున్నాడు.\nఅదే గ్రామంలో చలమయ్య అనే ధన వంతుడున్నాడు. అతడు అవసరంలోవున్న వారికి అధిక వడ్డీలకు అప్పులిచ్చి, ఏదో ఒక వంకతో వారికున్న ఆస్తుల్ని కాజేసేవాడు. సుధాముడి తండ్రి, ఏనాడో చలమయ్య వద్ద అప్పుచేసి, తన జీవితకాలంలో తీర్చలేక పోయాడు. సుధాముడు కూడా చలమయ్య బాకీ తీర్చలేక, ప్రతిఏడూ పంటచేతికిరాగానే వడ్డీకిగాను గింజలు కొలిచేవాడు.\nసంవత్సరాంతమూ కష్టపడి పండించిన ధాన్యం ఇల్లుచేరకుండానే, చలమయ్య మను షులు యమదూతల్లాగా కల్లంలోకి వచ్చి నిలబడేవారు. సుధాముడు తన అక్కసును, ఆవేదనను దాచుకుని, మారుమాట్లాడకుండా ధాన్యం కొలిచేవాడు.\nఒకసారి చలమయ్య తాలూకూ పశువుల కాపరి ఏమరుపాటువల్ల, నాలుగైదు పశు వులు సుధాముడి పొలంలో పడి పంటను నాశనం చేశాయి. జరిగింది గ్రామాధికారి దృష్టికి తీసుకుపోయి, తగిన నష్టపరిహారం పొందమని, సుధాముడికి ఇరుగుపొరుగు సలహా ఇచ్చారు. అయినా అతడు వినిపించు కోలేదు. నష్టం కలిగించింది చలమయ్య పశువులే కాబట్టి, సంగతి గుర్తించి, చల మయ్య ఆ సంవత్సరం ధాన్యం కొలవమని అడగకపోవచ్చని అతడి ఉద్దేశ్యం.\nకానీ కోతలు పూర్తయ్యే సమయానికి, చల మయ్య మనుషులు వడ్డీ ధాన్యం కోసం వచ్చారు. సుధాముడు వాళ్ళతో, “అయ్యా! ఈ సంవత్సరం దిగుబడి సగానికి సగం తగ్గింది. ఈ ధాన్యం మా కుటుంబం తిన డానికి మాత్రమే సరిపోతుంది. వచ్చే సంవ త్సరం నుంచి మామూలుగా ధాన్యం కొలు స్తాను, కాబట్టి, ఈ సంవత్సరానికి ఎలాగైనా కనికరించమని, చలమయ్యకు మనవి చెయ్యండి!” అన్నాడు.\nఆ వార్త విన్న చలమయ్య స్వయంగా అక్కడికి వచ్చి, ధాన్యం కొలవాల్సిందే అని మొండిపట్టుపట్టాడు. సుధాముడు, ఎంత ప్రాధేయపడినా, అతడు వినలేదు. దీనితో సుధాముడిలో సహనం చచ్చిపోయింది.\nఅతడు పట్టరాని ఆగ్రహంతో, “ఇప్పటి నా దీనస్థితికి కారణం, నీ పశువులే! అవి నా పంటను నాశనం చేయకుండా వుండివుంటే, ఈనాడు నీకు ధాన్యం కొలిచివుండేవాడిని. జరిగిన దానికి నువ్వు కారణం అయ్యుండీ, రవ్వంత మానవత్వం కూడా లేకుండా పశు వులా ప్రవర్తిస్తున్నావు,” అన్నాడు.\nసుధాముడిమొండి ధైర్యానికి చలమయ్య ఒక క్షణం విస్తుపోయాడు. ఆ తరవాత తేరుకుని, అతణ్ణి చెట్టుకు కట్టేయించి, కొరడా తెప్పించి ఆవేశంతో కొట్టసాగాడు. అడ్డం వచ్చిన సుధాముడి భార్యాపిల్లలను కూడా కొరడాతో కొట్టాడు.\nఅక్కడ పోగయిన జనంలో ఒక్కరూ చల మయ్యను అడ్డుకోలేకపోయారు. వాళ్ళం దరూ కూడా అంతో ఇంతో చలమయ్యకు అప్పున్నవాళ్ళే! చివరకు చలమయ్య అలసి పోయి, కొరడాను దూరంగా విసిరివేసి, “ఒరే, సుధామా! నీ ఇల్లూ, పొలమూ మొత్తం స్వాధీనం చేసుకున్నా, నా అప్పులో సగమే చెల్లు అవుతుంది. మిగతా సగం అప్పు ఎలా తీరుస్తావో తీర్చు. రేపు ఉదయం వరకూ నీకు గడువిస్తున్నాను!\" అంటూ అక్కడి నుంచి బయలు దేరాడు.\nసుధాముడు అతి కష్టంమీద శక్తిని కూడ దీసుకుని, “ఒరేయ్, ఆగరా!” అన్నాడు.\nచలమయ్య ఆగి, తనను ఒరే అన్న అతడి ధైర్యానికి ఆశ్చర్యంగా చూశాడు.\nసుధాముడు రెండు చేతులూ జోడించి, ఒకసారి తల ఎత్తి ఆకాశం కేసి చూసి, “మని షికి వినాశకాలంలో విపరీత బుద్ధి పుడుతుం దన్నారు. నీకు కాలం సమీపించడంవల్లే, ఇలా మిడిసిపడుతున్నావు. నేనే గనక నిజా యితీపరుణ్ణి, నీతివంతుణ్ణి అయితే - తెల్ల వారేలోగా నువ్వు సర్వనాశనమై పోతావు. ఇందుకు, నట్టనడిమి ఆకాశంలో వెలుగు తున్న, ఆ సూర్యభగవానుడే సాక్షి!'' అన్నాడు.\nఆ రాత్రి అకస్మాత్తుగా మబ్బు పట్టి కుండ పోతగా వానకురిసింది. ఆ సమయంలో ఫెళ ఫెళారావాలతో ఆకాశందద్దరిల్లి, చలమయ్య ఇంటి మీద పిడుగు పడింది. ఇల్లు నేలమట్ట మయింది. ఎవరూ ప్రాణాలతో బయట పడలేదు.\nసరిగ్గా అదే సమయంలో, నారద మహర్షి అదృశ్యరూపంలో భూలోక సంచారం ముగిం చుకుని సత్యలోకం వెళుతూ, ఆ పగలు సుధాముడి పొలం దగ్గరా, రాత్రి ఊళ్ళోనూ జరిగినదంతా ఆసక్తికరంగా గమనించాడు. ఒక సామాన్యుడి మాటకు అంతశక్తి వుండడం చూసి ఆశ్చర్యపోయాడు.\nఆయన సత్యలోకం చేరగానే బ్రహ్మదేవు డితో, “తండ్రీ, ఏమిటీ విడ్డూరం!” అంటూ, తను భూలోకంలో చూసినదంతా చెప్పి, “చలమయ్య మరణం కాకతాళీయమా లేక సుధాముడి వాక్కు ఫలితమా? అలా అయితే, ఒక సాధారణ మానవుడి వాక్కుకు, అంతటి శక్తి ఎలా వచ్చింది?” అని అడిగాడు.\nబ్రహ్మ చిరునవ్వు నవ్వి, “నారదా! సుధా ముడు సామాన్య వ్యక్తికాదు. గొప్ప సత్యశీలి, ధర్మజీవి, నిస్వార్థపరుడు. ఆ కారణంగా అత డిది అమోఘవాక్కు! నీకు జరిగింది అర్థం కావాలంటే.. అటు చూడు!” అని భూలోకం లోని ఒక ప్రాంతాన్ని చూపించాడు.\nఒక అడవి మార్గాన బోధకుడు అనే సన్యాసి వెళుతున్నాడు. మార్గానికి పక్కగావున్న పొద లలో కాలద్రష్టుడనే నాగుడు తీవ్రమైన గాయా లతో విపరీతంగా బాధపడుతున్నాడు. అతడు సుబోధకుడిని చూడగానే, అతి కష్టం మీద పొదలనుంచి బయటికి వచ్చి, “స్వామీ, నన్ను గుర్తించారా?” అని అడిగాడు.\nసుబోధకుడు, నాగుణ్ణి చూసి, “అయ్యో! కాలద్రష్టా ఏమిటీ దుస్థితి?” అని అడిగాడు ఆశ్చర్యంగా.\n“ఏమని చెప్పమంటారు, స్వామీ! అంతా ఆనాడు మీరు చెప్పినట్లే నడుచుకున్నాను. ఇటు వచ్చే మనుషుల్ని కాటువేయడంమాని, బుస మాత్రం కొట్టి బెదిరించడం ప్రారంభిం చాను. అలా కొద్దికాలం జరిగాక, వాళ్ళు నా కోరలు పోయాయనీ, విషంలేదనీ భ్రమ పడి, నన్ను అకారణంగా నానా హింసలపాలు చేస్తున్నారు. ఇప్పుడు నన్నేంచేయమనేదీ, తమరేశెలవివ్వాలి,”అంటూ, కాలద్రష్టుడు ప్రాథేయపడ్డాడు.\nఅంతా విన్న సుబోధకుడు దీర్ఘంగా నిట్టూర్చి, “నీకు జరిగిన బాధాకరమైన అనుభవంలాంటిది,గతంలో చాలా మందికి జరిగింది. ఇందుకు ప్రధాన కారణం, నీ లాంటి ధర్మబుద్ధులు, అధిక సంఖ్యాకులైన మనుషుల్లోవుండే హింసాప్రవృత్తిని, సరిగ్గా అంచనా వేయలేకపోవడం. ఇదిగో, కాల ద్రష్టా! నీ శరీర బాధలన్నిటికీ ఉపశమనం కలిగిస్తున్నాను,”అంటూ వాడి శరీరాన్ని చేతితో దువ్వి, “ ధర్మబద్ధమైన జీవితం గడిపే ప్రతి జీవీ నిప్పులాంటిదే. నిప్పును తాకితే కాలుతుందన్న పరమ సత్యాన్ని, మూఢులకు చేతలద్వారా చెప్పవలసి వుంటుంది, అర్థ మైంది గదా!”అంటూ సుబోధకుడు అక్కడి నుంచి కదిలాడు.\nఒక పావుగంట గడిచేలోగా అక్కడికి ఇద్దరు మనుషులు వచ్చారు. వాళ్ళల్లో ఒకడి చేతిలో పొడవాటి కర్ర వున్నది; రెండవవాడి చేతిలో పాములను పట్టి బంధించే గుండ్రటి బుట్టవున్నది.\nచేతిలో కర్ర వున్నవాడు, కాలద్రష్టుడున్న పొదలోకి చూస్తూ, “ఇక్కడే, విషపు కోరలు ఊడిపోయిన పామున్నది. నేను పొదనుంచి దాన్ని బయటికి తరుముతాను. నువ్వు నిర్భయంగా దాని మెడ పట్టుకుని బుట్టలో పెట్టెయ్యి,” అంటూ పొదమీద కర్రతో కొట్టాడు.\nఆ మరుక్షణం, కాలద్రష్టుడు పొదలోంచి బయటికి వచ్చి, బుస్సుమంటూ వాడి కంఠం మీద కసిగా కాటువేసి, సర్రుమంటూ రెండో వాడికేసి దూకాడు. ఆ వెంటనే ఇద్దరూ చావు కేకలు పెడుతూ, ముళ్ళ పొదలకు అడ్డం పడి పరిగెత్తసాగారు.\nఇది చూసిన నారదుడికి, ధర్మానుసారం జీవించే ప్రతి జీవీ నిప్పుతో సమానమన్న ధర్మసూక్ష్మం బోధపడింది. ఆయన బ్రహ్మ దేవుడికి కృతజ్ఞతలు తెలుపుకున్నాడు.",
            "book_page_end": 29,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "బోయవాడి కుక్క",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "జానపద కథ",
            "moral": "లోకం చూసే విధానం వేరు, వాస్తవం వేరు. ఒకదాని శక్తి తెలియకుండా అంచనా వేయకూడదు.",
            "keywords": [
                "బోయవాడు",
                "కుక్క",
                "బాతులు",
                "ఈత",
                "మోసం"
            ],
            "characters": [
                "బోయవాడు",
                "బోయవాడి స్నేహితులు",
                "కుక్క"
            ],
            "locations": [
                "అడవి",
                "సరస్సు",
                "సంత"
            ],
            "content": "అడవిపక్షుల్నీ, నీటిపక్షుల్నీ వేటాడి జీవించే ఒక బోయవాడికి, వాటిని చెట్లలోనుంచీ, నీటిలోనుంచీ తన దగ్గరకు తీసుకురాగల కుక్క ఒకటి అవసరం అనిపించింది. వాడు సంతకు పోయి, అప్పుడప్పుడే ఈడుకు వస్తున్న ఒక కుక్కను కొన్నాడు.\nవాడు ఇంటికి తిరిగి వస్తూ, కుక్క శక్తి ఏపాటిదో పరీక్షించేందుకు, అప్పుడే ఎగిరివచ్చి, ఒక సరస్సులో ఈదుతున్న అడవి బాతుల గుంపుమీద బాణం వదిలాడు. బాణం దెబ్బతిన్న ఒక బాతు ఎగిరిపోలేక నీళ్ళలో అటూ ఇటూ కొట్టుకోసాగింది. మిగతా బాతులన్నీ గుంపుగా ఎగిరిపోయినై.\nబోయవాడు, తను కొన్న కుక్కను నీటిలో పడివున్న బాతుకేసి ఉసికొల్పాడు. అది నీటిమీద నడుస్తూ పోయి, బాతును పట్టుకుని వాడిదగ్గరకు తీసుకువచ్చింది. ఇది చూసి బోయవాడు నిర్ఘాంతపడిపోయాడు. ఈ సంగతి ఎవరికైనా చెబితే, వాళ్ళు నమ్మకపోగా తనను మతి చెడినవాడికింద జమకడతారని వాడికి అనిపించింది.\nఅందుకని వాడు, మరునాడు తను ఎరిగిన ఇద్దరు బోయవాళ్ళను వెంటబెట్టుకు పోయి, అంతకు ముందు రోజులాగే, ఒక పెద్ద చెరువులో వాలిన అడవిబాతుల మీద బాణంవదిలాడు. దెబ్బతిన్న బాతు తప్ప మిగతావి ఎగిరిపోయినై. బోయవాడు ఉసికొల్పగా కుక్క నీటిమీద నడుస్తూ పోయి, బాతు మెడ పట్టుకుని యజమాని దగ్గరకు తెచ్చింది.\nఇది చూసిన బోయవాడి స్నేహితులు, “ఛీ, ఛీ! సంతలో నిన్నెవడో నిలువునా మోసగించాడు. ఈ కుక్కకు ఈదటం చేతకాదు!\" అన్నారు.",
            "book_page_end": 30,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "కృష్ణభూపతి కథ",
            "book_page_start": 31,
            "pdf_page_start": 31,
            "pdf_page_end": 37,
            "author": "లక్ష్మీగాయత్రి",
            "genre": "చారిత్రక కల్పన",
            "moral": "కష్టాలు లేదా వైఫల్యాలు లేకుండా గొప్ప విజయం సాధించలేరు. ప్రతికూలతలే విజయానికి పునాదులు.",
            "keywords": [
                "కృష్ణభూపతి",
                "చందనవర్మ",
                "మాల్యవంతుడు",
                "జ్యోత్స్నాదేవి",
                "రాజనీతి",
                "యుద్ధం"
            ],
            "characters": [
                "గోపాలభూపతి",
                "కృష్ణభూపతి",
                "సునందాదేవి",
                "చందనవర్మ",
                "మాల్యవంతుడు",
                "జ్యోత్స్నాదేవి",
                "కళాకౌముది"
            ],
            "locations": [
                "మలయ ద్వీపం",
                "కుశద్వీపం",
                "చామర ద్వీపం",
                "కల్హార ద్వీపం"
            ],
            "content": "పూర్వం మందాకినీ నదీతీరంలో, మలయ ద్వీపం అనే దేశం ఒకటి ఉండేది. గోపాల భూపతి అనే రాజు ఆ దేశాన్ని పాలిస్తూండే వాడు. ఆయన ఏకైక కుమారుడు కృష్ణ భూపతి. అతడు పదిహేనేళ్ళ వయసువాడై వుండగా, గోపాలభూపతి మరణించాడు. రాజపీఠానికి వారసుడైన ఒక్కగా నొక్క బిడ్డ, ఇంకా రాజ్యపాలనా వ్యవహారాల్లో ఆరితేరక ముందే తండ్రిని పోగొట్టుకోవడంతో, మహా రాణి సునందాదేవి ఆక్రోశానికి అంతులేకుండా పోయింది.ఆ విషాదఘడియల్లోమహారాణికి అండగా నిలిచినవాడు, చందన వర్మ.\nసునందాదేవికి స్వయానా అన్న అయిన చందనవర్మ, మలయ ద్వీపానికి రెండు దేశాల అవతలవున్న కుశద్వీపపురాజు. బావగారి మరణవార్త తెలియగానే ఉన్న పాటున బైలు దేరి వచ్చిన చందనవర్మ, చెల్లెలి బాధను చూసి ఆమెను వదిలి తన దారిన తాను వెళ్ళలేక పోయాడు. తనకు అత్యంత సన్నిహితుడూ, రాజకుటుంబంలో ఒకడూ అయిన మాల్య వంతుణ్ణి, కుశద్వీపంలో తన ప్రతినిధిగా నియమించి, భార్యాబిడ్డలతో మలయద్వీపం లోనే వుండిపోయాడు.\nఒక శుభముహూర్తాన చందనవర్మ, తన మేనల్లుడు కృష్ణభూపతికి మహారాజ పట్టాభి షేకం చేసి, అతడి పేర తాను పాలన సాగిస్తూ, అతడికి తానే గురువై రాజనీతికి సంబంధిం చిన సమస్తమూ నేర్పాడు. అంతేకాక, పండి తులూ, యుద్ధకళాకోవిదులూ అయిన వారి చేత, ఆయా విషయాల్లో చక్కని విద్యాబోధ చేయించాడు. స్వతహాగా మేధావంతుడైన కృష్ణభూపతి నాలుగైదేళ్ళు గడిచేలోపల శస్త్రశాస్త్రాల్లో దిట్ట అనిపించుకోవడమేకాక, రసమయమైన కవిత్వాన్ని ఆశువుగా చెప్పగల పరిపూర్ణత్వాన్నికూడా సాధించగలిగాడు.\nతన మేనల్లుడు స్వయంగా రాజ్యపాలన చేయగలడన్న గట్టి నమ్మకం కలగగానే చందన వర్మ, కృష్ణభూపతికి మొత్తం పాలనావ్యవహా రాలన్నీ అప్పచెప్పి, స్వదేశానికి తిరుగు ప్రయాణమయ్యాడు.\nస్వదేశం చేరిన చందనవర్మకు ఊహించని విధంగా పిడుగులాంటి సంఘటన ఎదు రైంది. చందనవర్మలేని ఈ నాలుగైదు సంవత్స రాల్లోనూ, రాజవైభోగాలకూ, మితిమీరిన కీర్తికాంక్షకూలొంగిపోయిన మాల్యవంతుడు, ఇన్నాళ్ళ తర్వాత తిరిగివచ్చిన రాజకుటుంబా నికి అరదండాలతో స్వాగతం పలికాడు. నమ్మినవాడి నమ్మకద్రోహాన్ని నిబ్బరంగా తట్టుకోలేక, ఉన్నపాటున కుప్పకూలి గుండె ఆగి మరణించాడు చందనవర్మ. నమ్మకస్థు డైన ఒక భటుడు, ఆపద్బాంధవుడిలా చేసిన సహాయంతో, కుమార్తెను వెంటబెట్టుకుని పుట్టెడు దిగులుతో, తిరిగి మలయద్వీపానికి చేరింది అతడి రాణి.\nతన కుటుంబాన్ని ఒడ్డుకు చేర్చిన అన్నకూ, అతడి కుటుంబానికీ వాటిల్లిన ఆపద చూసి ఎంతో వ్యధ చెందిన సునందాదేవి వదినగారినీ, మేనగోడలినీ ఎంతగానో ఆదరించింది.\nఆనాటి రాత్రి, తల్లి ఒకసారి వచ్చి వెళ్ళమని పంపిన కబురు అందుకుని, కృష్ణభూపతి రాజమాత అంతఃపురానికి వెళ్ళాడు. గంభీర వదనంతోవున్న సునందాదేవి, కొడుకును కూర్చోమని సైగచేసి, సూటిగా అసలు విష యాన్నీ ప్రారంభించింది.\n“కృష్ణా! ఇన్ని సంవత్సరాల జీవితంలో నేను ప్రత్యేకంగా ఎవరినీ, ఏ కోరికలూ కోర లేదు. ఇప్పుడు నిన్ను రెండు కోరికలు కోరుదా మని పిలిచాను! చెప్పు, కోరమంటావా?” అని ప్రశ్నించింది.\nతల్లి మాటలకు కృష్ణభూపతి చిరునవ్వు నవ్వుతూ, “నేను తీరుస్తానో తీర్చనో అన్న సందేహం ఏమాత్రం వున్నా, నన్ను అసలు పిలిచివుండేదానివే కాదు. నిస్సంకోచంగా కోరుకో అమ్మా,” అన్నాడు.\n“నాయనా, నువ్వేదో చిరునవ్వు నవ్వు తున్నావు. అంటే, నా మనసులోవున్న కోరిక లేమిటో, నువ్వు ఊహించి వుండాలి. అవునా?” అంటూ ప్రశ్నించింది, సునందా దేవి.\nఅందుకు కృష్ణభూపతి, “నీ కోరికలు రెండూ ఏమైవుంటాయో, నేను ఊహించగలి గినమాట నిజమే! అంతే, చెప్పు! అన్నాడు.\n“సరే, విను! నా మొదటి కోరిక, నీ మామ పట్ల అంతటి నమ్మక ద్రోహానికి పాల్పడి, అతడి చావుకు కారకుడైన మాల్యవంతుడు సాధ్యమై నంత త్వరలో చచ్చితీరాలి. ఈ ప్రయత్నంలో నువ్వు వీరస్వర్గాన్ని అలంకరించినా, నాకు ఆనందమే.ఇక రెండవ కోరిక; నా మేనకోడలు జ్యోత్స్నాదేవి, నీకు పట్టపురాణి కావాలి. తన కూతుర్ని నీకిచ్చి వివాహం చెయ్యాలని, మా అన్నయ్య ఎంతగానో ఆశపడిన విషయం, నాకు తెలుసు!” అంటూ కన్నీళ్ళు తుడుచు కున్నది.\nకృష్ణభూపతి మృదువుగా, “నువ్వు అంత వేదన చెందవలసిన అవసరంలేదమ్మా! నువ్వు కోరిన ప్రకారమే జ్యోత్స్న ఈ దేశానికి మహా రాణి అవుతుంది. ఇక మాల్యవంతుణ్ణి సంహ రించడమంటావా, అది నాకు చిటికెలోపని! ఈ విషయాన్ని అప్పుడే మహామంత్రితోనూ, సేనాధిపతితోనూ చర్చించడం కూడా జరి గింది. కుశద్వీపం ఒక్కటే కాదు, మనకూ కుశద్వీపానికీ నడుమగల చామర, కల్హార ద్వీపాలు రెండూ కూడా, మన సేనల జైత్ర యాత్రకు గురికాబోతున్నాయి. ఆ రెండు ద్వీపాల అధిపతులూ--ఒకరు మూర్ఖత్వం తోనూ, మరొకరు మితిమీరిన భోగలాలసత్వం తోనూ ప్రజాక్షేమాన్ని పట్టించుకోవడంలేదన్న వార్తలు నానాటికీ ముమ్మరమవుతున్నాయి. అందుచేత, వరుసగా ఆ మూడు ద్వీపాల మీదికీ దండెత్తి వెళ్ళాలని, కొన్నాళ్ళుగా ఆలో చిస్తున్నాం. బహుశా ఈ బహుళ పంచమి నాటికే, మా జైత్రయాత్ర నిశ్చయం కావచ్చు!” అన్నాడు.\nకొడుకు మాటలకు రాజమాత ఎంతో ఆనందపడుతూ, “విజయీభవ! విజయ లక్ష్మిని వెంటబెట్టుకురా, నాయనా!” అన్నది.\nకృష్ణభూపతి చెప్పినట్టే, బహుళ పంచమి నాటి సూర్యోదయానికి పూర్వమే, మలయ ద్వీపసేనావాహిని జైత్రయాత్రకు కదిలింది. సుశిక్షితులైన సైనికుల వీరవిహారం చామర, కల్హారద్వీప ప్రభులను ఇట్టే ఓడించి కృష్ణ భూపతికి పాదాక్రాంతం చేశాయి. ఆ రెండు దేశాలనూ జయించిన విజయోత్సాహంతో సైన్యం కుశద్వీపపు దిశగా ప్రయాణం సాగిం చింది. ఒకపగలంతా ప్రయాణంచేశాక, వారికి బాగా దట్టంగా వున్న చిట్టడవి తగిలింది. రాజు ఆజ్ఞానుసారం అడవి అంచున ఆగి, విడిదికి గుడారం సిద్ధం చేశారు. బాగా అలసివున్న కృష్ణభూపతి గుడారంలోకి ప్రవేశించి, అక్కడ అమర్చిన శయ్యమీద పడుకున్నాడు.\nఒక గంట గడిచీ గడవకుండానే గుడారం బైట ఏదో కలకలం విన్న కృష్ణభూపతి, చప్పున లేచి కూర్చుంటూ, “ఏమిటది?” అంటూ ప్రశ్నించాడు.\nరాజు ప్రశ్నకు, గుడారపుద్వారం వద్ద కాపలా వున్న భటుడు రెండడుగులు లోప లికి వేసి, “ఎవరో కుర్రవాడు, ప్రభూ!ఇంకా మీసాలైనా సరిగ్గా రాలేదు, మన సైన్యంలో చేరుతాడట!మీ దర్శనం వెంటనే కావాలంటూ గొడవ చేస్తున్నాడు. అతడు శత్రుగూఢచారి కావచ్చునన్న అనుమానంతో మన సైనికులు అడుగు ముందుకు వెయ్యకుండా ఆపారు,” అంటూ జవాబిచ్చాడు.\nకృష్ణభూపతి వెంటనే లేచి గుడారం వెలుపలికి వచ్చి చూశాడు. సైనికుల ముందు నిలబడివున్న కుర్రవాడు నిజంగానే చాలా లేత వయస్కుడు. సైనికుల చేతి కాగడాల వెలుతురులో, కుర్రవాడి ముఖంలోని లాలిత్యం, నిప్పుకణికల మధ్య సువర్ణంలా కొట్టవచ్చినట్టు కనిపిస్తున్నది. సైనికులు చేసిన గొడవకు, అతడి విశాలనేత్రాలు, కొలను లోని చేపపిల్లల్లా అటూ ఇటూ కదులుతూ, ఆతృతను కనబరుస్తున్నాయి.\nనిర్భయంగా తనవైపు చూస్తున్న, ఆ నవ యువకుడి ముఖంలో లాలిత్యపు తెరచాటున కనబడుతున్న పట్టుదల, శౌర్యం కృష్ణభూప తిని ఆకర్షించాయి. అతడు ఒక్క నిమిషం కుర్రవాణ్ణి తేరిపార చూసి, “అతణ్ణి లోపలికి పంపించండి!\" అంటూ భటులను ఆదే శించి, వెనుదిరిగి గుడారంలోకి నడిచాడు.\nమరొక నిమిషంలో లోపలికి ప్రవేశించిన కుర్రవాడు, కృష్ణభూపతికి వంగి నమస్క రించి, \"ఇంతలో మీ దర్శనం అవుతుందను కోలేదు, చాలా కృతజ్ఞుణ్ణి ప్రభూ!” అన్నాడు.\nసౌకుమార్యం వీడని అతడి కంఠ మాధు ర్యానికి రాజు తల పంకిస్తూ, “ఇంతకూ ఎవరు నువ్వు? ఏ దేశస్థుడివి? మా సైన్యంలో చేరాలనుకోవడానికి కారణం ఏమిటి?” అంటూ ప్రశ్నించాడు.\n“ప్రభూ! నా పేరు కళాపూర్ణుడు. నేను ఏ దేశస్థుణ్ణయినా, ప్రస్తుతం నా అన్నవారులేని అనాధను. తమరు అధర్మంపై సాగిస్తున్న, ఈ జైత్రయాత్రలో, నన్నూ పాల్గొననివ్వమని ప్రార్థించడానికే, ఇక్కడికి వచ్చాను,” అంటూ కుర్రవాడు సవినయంగా జవాబిచ్చాడు.\nకృష్ణభూపతి నవ్వుతూ, “ఊరికే నీ మాటల మీద నమ్మకం పెట్టుకుని, నిన్ను సైన్యంలో చేర్చుకోమంటావు! యుద్ధ విద్యల్లో నీ ప్రజ్ఞా పాటవాలు ఏపాటివో అడగవచ్చునా?” అన్నాడు.\nకళాపూర్ణుడు గంభీరంగా, \"తప్పకుండా! మీ భటుల్లో ఒకరిని పిలిపిస్తే, నా ప్రజ్ఞను ప్రత్యక్షంగా మీకు చూపిస్తాను,” అన్నాడు.\nకృష్ణభూపతి చప్పట్లు కొట్టి భటుణ్ణి రప్పించాడు.వచ్చిన భటుడు, కళాపూర్ణుడు చెప్పిన ప్రకారం గుడారం చివరి భాగానికి వెళ్ళి, అక్కడ తెరగా కట్టిన గుడ్డను ఆనుకుని నిలబడ్డాడు. వెంటనే కళాపూర్ణుడు తన దుస్తుల్లోంచి, చిన్న కొయ్యడబ్బీ ఒకటి తీసి, అందులో రెండంగుళాల పొడవున్న సన్నపాటి సూదులను లెక్కబెడుతూ, ఒక్కొటొకటిగా భటుడి తలవైపు విసరడం ప్రారంభించాడు.\nపాతిక సూదులు విసిరేసరికి, భటుడి తలచుట్టూ తెరగుడ్డ మీద సూదుల వలయం ఒకటి ప్రత్యక్షమయింది. భటుడు కదిలి ఇవతలికి వచ్చాడు. అప్పటి వరకూ, అత్యంత చాకచక్యంగా ఒకే ఎత్తున శరపరంపరలా దూసుకుపోతున్న సూదులను విభ్రమంగా చూస్తూన్న కృష్ణ భూపతి, భటుడు ఇవతలికి రాగానే, తెర దగ్గరకు వెళ్ళి పరీక్షించి చూశాడు. పాతిక సూదులు ఒకదాని కొకటి సమాన దూరంలో వుండి, చక్కటి అర్ధవలయా కారంలో తెరకు గుచ్చుకుని వున్నవి.\nకృష్ణభూపతి అప్రయత్నంగా చప్పట్లు కొట్టి, \"అద్భుతం, కళాపూర్ణా!'”అంటూ కళాపూర్ణుణ్ణి మెచ్చుకున్నాడు.\nకళాపూర్ణుడు వినయంగా, “ప్రభూ!ఇవన్నీ మామూలు సూదులు. అత్యంత ప్రమాద కరమైన విషపు సూదులు కూడా, నాదగ్గర వున్నవి, ” అన్నాడు.\nకృష్ణభూపతి ఆ మాటలకు జవాబేమీ చెప్పకుండా తలపంకించి కొన్ని క్షణాలు వూరుకుని, కళాపూర్ణుణ్ణి సాదరంగా చేయి పట్టుకుని తీసుకువచ్చి, తన పక్కన కూర్చో బెట్టుకోబోయాడు.\n“వద్దు ప్రభూ! నేనిక్కడ కూర్చుంటాను, చాలు!\" అంటూ కళాపూర్ణుడు సున్నితంగా ఎప్పుడు వచ్చారు?” అంటూ కొద్దిగా తడ బడ్డాడు.\nరాజు నవ్వుతూ, “ఆకాశంలో వెన్నెల కాంతులు వెదజల్లుతున్న పూర్ణచంద్ర బింబాన్ని చూస్తూ- 'ఓ వెన్నెలా! కృష్ణ పక్షం లోని కారునల్లని చీకట్లవల్లే, నీ ఈ ధవళ కాంతులకు ఇంతటి ఘనకీర్తి అబ్బింది సుమా! లోకంలో చెడు అనేదే లేకపోతే, మంచికి అంతటి విలువే వుండదు! అందు చేత, ఓ వెన్నెలా! నీ గొప్ప అంతా నీ స్వంత మేనని మురిసిపోకు. అసలు ఘనత అంతా, ఆ కృష్ణవర్ణానిదే!' అంటూ మధుర స్వరంతో కవితాగానం చేస్తున్నావు చూడు, అప్పుడు నేను ఆ పక్కనే వున్న గున్నమావి చెట్టు వెనక నిలబడివున్నాను,\" అన్నాడు.\nకళాపూర్ణుడు మాట్లాడలేదు. తలవంచు కుని అలాగే శిలావిగ్రహంలా నిలబడ్డాడు.\nకృష్ణభూపతి లేచి కళాపూర్ణుణ్ణి సమీ పిస్తూ, \" నీ ముఖంలోని లాలిత్యం, నీ చేతివేళ్ళ సౌకుమార్యం - ఇవన్నీ నాకు మొదటినుంచీ సందేహాస్పదంగానే వున్నాయి. ఇప్పటికైనా నీ వివరాలుచెప్పి, నా సందేహాలు తీరుస్తావా?” అని ప్రశ్నించాడు.\nకళాపూర్ణుడు వెంటనే ఏ జవాబూ ఇవ్వ లేదు. తలవంచుకునే, తన తల చుట్టూ పాగాలా చుట్టుకున్న పొడవాటి వస్త్రాన్ని ఊడదీశాడు. మరుక్షణం, కారు నల్లని ఒత్త యిన కేశపాశం కృష్ణవేణీ జలపాతంలా జల జలా జారింది. ఆ వెంటనే కృష్ణభూపతి ముందు మోకరిల్లిన ఆ యువతి, “నా స్వార్థంకోసం మీతో అబద్ధాలు చెప్పినందుకు క్షమించండి, ప్రభూ! నేను కళాపూర్ణుణ్ణి కాదు; కళాకౌముదిని!\" అన్నది.\nకృష్ణభూపతి వెంటనే కళాకౌముదిని,రెండు చేతులాపట్టి లేవదీస్తూ, “నువ్వు సుక్షత్రియ కన్యవై వుంటావని, ఆనాడే గ్రహించాను. రా, ఇలా కూర్చుని, కళాపూర్ణుడి అవతారం ఎందుకు ఎత్తవలసి వచ్చిందీ చెప్పు!” అంటూ ఆమెను ఆసనంలో కూర్చోబెట్టాడు.\nరాజు తనపట్ల చూపిస్తున్న గౌరవాద రాలకు, కళాకౌముది కళ్ళ వెంట ఆనంద బాష్పాలు జలజలా రాలాయి. ఆమె కొద్ది క్షణాల పాటు ఏమీ మాట్లాడలేక మౌనంగా ఊరుకుని, చివరకు నెమ్మదిగా తన గురించి చెప్పడం ప్రారంభించింది. —( ముగింపు వచ్చే సంచికలో)",
            "book_page_end": 37,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "మొండికత్తి మొనగాడు",
            "book_page_start": 38,
            "pdf_page_start": 38,
            "pdf_page_end": 42,
            "author": "ఎన్. శివనాగేశ్వరరావు",
            "genre": "వీర కథ",
            "moral": "ధైర్యం, తెగువ, సమయస్ఫూర్తి మరియు అదృష్టం కలిసినప్పుడు అద్భుతాలు జరుగుతాయి.",
            "keywords": [
                "మొండికత్తి",
                "మురారి",
                "రాక్షసుడు",
                "తెగువ",
                "మాంత్రికుడు",
                "రాకుమారుడు"
            ],
            "characters": [
                "బదరీనాధుడు",
                "మురారి",
                "ముని",
                "రాక్షసుడు",
                "దొంగలు",
                "రాకుమారుడు"
            ],
            "locations": [
                "కోసల రాజ్యం",
                "అడవి",
                "కొలను",
                "గుహ"
            ],
            "content": "పూర్వం కోసల రాజ్యంలో, బదరీనాధుడనే పేదవాడుండేవాడు. వాడు దాపులనున్న అడ వికి పోయి, వైద్యులు మందులు తయారు చేయడానికి పనికివచ్చే ఆకులనూ, వేళ్ళనూ, మూలికలనూ సంపాదించి, వాటిని అమ్మి కుటుంబ పోషణ చేసేవాడు.\nవాడికి మురారి అనే కొడుకున్నాడు. వాడిని బాగా చదివించాలన్నది, బదరీనాధుడి ఆశ. కాని, గ్రామంలో వున్న పాఠశాలను నడిపే పండితుడు, వాణ్ణి పాఠశాలలో చేర్చుకోడానికి నిరాకరించాడు. కూలీనాలీ చేసుకుని పొట్ట పోసుకునే వాళ్ళపిల్లలకు, చదువు అబ్బదన్నది ఆయన నమ్మకం.\nబదరీనాధుడు,కొడుకునుచదివించలేక పోయినందుకు దిగులు పడేవాడు. కాలం గడిచింది. మురారికి ఇరవై ఏళ్ళ వయసు వచ్చేసరికి, బదరీనాధుడు వృద్ధుడైపోయాడు. కుటుంబ పోషణ భారం మురారి మీద పడింది. మురారి, తండ్రిలాగే రోజూ అడవికి వెళ్ళి మూలికలూ అవీ తెచ్చి, అవి అమ్మగా వచ్చిన డబ్బుతో కుటుంబపోషణ చేయ సాగాడు.\nక్రమంగా బదరీనాధుడి ఆరోగ్యం చెడి పోయింది. కన్నుమూసే సమయాన మురా రిని చేరబిలిచి, “నాయనా! ఎంతకాలంగానో రహస్యంగా వుంచిన, ఒక ముఖ్య విషయం ఇప్పుడు నీకు చెబుతున్నాను. నేను అడవిలో తపస్సుచేసుకునే ఒక మునికి, చాలాకాలం సేవలు చేశాను. ఆయన, ఇక్కడ తపస్సు చాలించి హిమాలయాలకు ప్రయాణ మవుతూ, నాకొక మొండికత్తిని బహుమతిగా ఇచ్చాడు. ఆ వింత బహుమతికి నేను ఆశ్చర్యపోతుండగా, ఆయన నవ్వి, ‘ఆశ్చర్య పడకు! నేనీ అడవికి తపస్సు చేసుకునేం దుకు వచ్చినప్పుడు, అందరిలాగే సామా న్యుణ్ణి. విషసర్పాలు, క్రూరమృగాలనుంచి రక్షణకుగాను వెంట ఈ కత్తిని తెచ్చాను. ఆదిలో నాలో అంతగా తపశ్శక్తులు లేని రోజుల్లో, ఆ కత్తి ద్వారానే క్రూరమృగాల నుంచి ప్రాణరక్షణ చేసుకున్నాను. ఒక నాడు, రాక్షసుడొకడు హుంకరిస్తూ, నా మీదికి వచ్చాడు. నేను కత్తిని వాడి తలకు గురిచేశాను కాని, వాడు దెబ్బ తప్పుకునే ప్రయత్నంలో వెనకడుగు వేయబోయి వెల్లకిలా పడ్డాడు. అప్పుడు, అందుబాటులో వున్న వాడి కుడికాలిమీద గట్టిగా కొట్టాను. కత్తి సగానికి విరిగిపోయింది. రాక్షసుడు మాత్రం గగ్గోలు పెడుతూ అడవిలోకి పారిపోయాడు. ఈ మొండికత్తికి ఇంత చరిత్ర వున్నది! జాతక రీత్యా, నీకిది ఉపయోగించదు కానీ, నీ సంతా నానికి అష్ట ఐశ్వర్యాలూ ప్రసాదిస్తుంది!' అన్నాడు. నాయనా! ముని మాటకు తిరుగు వుండదు!” అంటూ, మురారికి మొండికత్తి ఇచ్చి మరుక్షణమే కన్ను మూశాడు.\nమురారి, తండ్రి ఇచ్చిన మొండికత్తికి ఒక ఒర చేయించి, నడుముకు కట్టుకుని తిరగ సాగాడు. వాడి దగ్గర వున్నది మొండికత్తి అని తెలిసి గ్రామస్థులు, వాణ్ణి మొండికత్తి మొన గాడు అని హేళన చేయసాగారు.\nఅలా సంవత్సరం గడిచింది. తండ్రిలాగే మురారి అడవికి పోయి మూలికలూ అవీ, తెచ్చి అమ్మి తల్లిని పోషించసాగాడు.\nఒకనాడు వాడు తల్లితో, “అమ్మా, ఎంతో మహత్తుగల మొండికత్తి, ఈనాటి వరకూ నాకు చిన్నమెత్తు మేలు కూడా చేయలేదు. చూడబోతే, ఈ గ్రామం మనకు అచ్చిరానట్టు న్నది. నేను మరే ప్రాంతానికైనా పోయి ధనసంపాదన చేయదలచాను. నువ్వు కొన్నాళ్ళపాటు మేనమామగారింట వుండు,” అన్నాడు.\nఅందుకు, తల్లి సరేనన్నది. వాడామెను పక్క గ్రామంలో వున్న మేనమామ ఇంట వదిలి, ఆమె ఇచ్చిన రొట్టెలను సంచీలో వేసుకుని, మొండికత్తితో అడవిలో ప్రవే శించాడు.\nమురారి అడవిలో కొంత దూరం వెళ్ళే సరికి, భుజానికి వేలాడుతున్న సంచీలో రొట్టెలున్నవని పసిగట్టిన కోతుల గుంపొకటి, కిచకిచమంటూ వాణ్ణి చుట్టుముట్టింది. వాడు కోతులను తరిమికొట్టేందుకు, అక్కడ దొరికిన చిన్న చిన్న రాళ్ళను తీసుకుని, వాటి మీదికి విసిరాడు. కోతులు చెల్లాచెదురుగా పారి పోయినై.\nవాడు, ఇలాంటి ప్రమాదం మళ్ళీ రావ చ్చని అనుమానించి కొన్ని రాళ్ళను సంచీలో వేసుకుని, ముందుకు కదిలాడు. మిట్ట మధ్యాహ్నం వేళకు వాడొక కొలను చేరి, అక్కడవున్న ఒక చెట్టునీడలో కూర్చుని రొట్టెలు తినసాగాడు.\nఆ సమయంలో చెట్టు చాటునుంచి పెద్దగా వికటాట్టహాసం వినిపించింది. మురారి ఆశ్చర్యపోతూ, అటుకేసి చూసేం తలో, తనకేసి వస్తున్న రాక్షసుడొకడు కనిపిం చాడు. వాణ్ణి చూస్తూనే మురారికి వణుకు పుట్టింది. కాని, అంతలోనే, రాక్షసుడి భుజం కింద వున్న ఊతకర్రలూ, కుడికాలు నేల నానకుండా ఊగిసలాడటం కంటబడింది. ఆహా, వాడేవీడు, అని ధైర్యం తెచ్చుకున్నాడు, మురారి.\nరాక్షసుడు, మురారిని సమీపిస్తూనే, “ఆశ్చర్యం! మహారాక్షసుడికీ, మానవాధ ముడికీ, ఒకే సమయంలో ఆకలి,” అన్నాడు వికవికా నవ్వుతూ. ఆ మాటలకు మురారి ఏమాత్రం తొట్రుపాటు లేకుండా, \"వెదక బోయిన రాక్షసుడు ఎదురురావడమంటే ఇదే నన్నమాట! ఆహా, గురుమహాముని ఆజ్ఞ చిటికెలో సిద్ధించిందే!” అంటూ, ఒరలో నుంచి మొండికత్తిని చర్రున లాగాడు.\nమొండికత్తిని చూస్తూనే రాక్షసుడు, గాయపడిన ఏనుగులా కర్ణకఠోరంగా ఘీంక రించి, “నేను చేసిన తప్పిదాన్ని క్షమించ మని, ఆ మహామునికి చెప్పు. ఇంతకూ నువ్వె వరో నాకు తెలియదు,\" అంటూ పారి పోయేందుకు వెనుదిరిగాడు.\nమురారి చప్పున వాడి ఊతకర్రలు లాక్కుని, వాడు కుంటుతూ బోర్లాపడగానే, వాడి వీపు మీద కాలువేసి, “నేను మొండికత్తి మొనగాణ్ణి! మహామునినే మింగజూసిన నిన్ను ప్రాణాలతో వదలను. ఈ మొండి కత్తితో, ముందు కాళ్ళు నరకమంటావా లేక మెడ నరకమంటావా?” అన్నాడు కోపంగా.\nరాక్షసుడు భయంతో కంపించిపోతూ, \"ఓ మొండికత్తి మహావీరా! ఆ రెంటిలో నువ్వేది చేసినా, నేను చచ్చినవాడికిందే లెక్క. అడుగు, ఎలాంటి సాయమైనా చేస్తాను. నేను రాక్షసుణ్ణి గనక, కుంటి కాలితో వేగంగా నడవలేకపోయినా, గాలిలో ఎగర గలను; నీటిలో ఈద గలను,\" అన్నాడు.\nఆ వెంటనే మురారికి ఒక ఆలోచన వచ్చింది. దూరంగా కనబడే అడవులూ, కొండలా వెనక ఒక మహారాజ్యం వున్నదనీ, దాని రాజు సాహసికులైన యువకులకు సైన్యంలో ఉద్యోగాలిచ్చి, మంచి జీతాలిస్తా డనీ లోగడ వినివున్నాడు.\nఅందువల్ల వాడు, రాక్షసుడితో, “నన్ను అడవులూ, కొండలూ దాటించి, ఆవల వున్న రాజ్యానికి చేర్చు,” అంటూ, వాడి వీపు మీద కూర్చున్నాడు.\nరాక్షసుడు, హుం అంటూ, గాలిలోకి లేచాడు. వాడికి మనసులో, ఎలాగైనా ఈ మొండికత్తి మొనగాణ్ణి హతమార్చాలన్న దురాలోచన వున్నది. ఆ కారణంగా వాడు చెట్లమీద ఎగురుతూ కొంతదూరం పోయి, కొండలను సమీపిస్తూ, హఠాత్తుగా గాలిలో పల్టీ కొట్టాడు. మురారి గుబురుగా వున్న ఒక చెట్టు మీద పడి, దాని కొమ్మనుంచి ఎలాంటి హానీ జరక్కుండా నేలకు దిగాడు.\nఅక్కడ ఒక దొంగల ముఠా గుమిగూడి వున్నది. వాళ్ళు ఐదుగురు. వాళ్ళముందు విలువైన దుస్తులు ధరించిన ఒక యువకు డున్నాడు. వాడి చేతులు తాళ్ళతో కట్టబడి వున్నవి. చెట్టుకొమ్మల్లో నుంచి హఠాత్తుగా తమ ముందు ప్రత్యక్షమైన మురారిని చూసి, దొంగలు నివ్వెరపోయారు.\nమురారి వాళ్ళతో ఏదో అనబోయేంతలో, దొంగల్లో ఒకడు, “భయం లేదు, వీడు మామూలు మనిషే!” అన్నాడు.\nఆ వెంటనే దొంగలనాయకుడు కోపంగా, “ఆ సంగతి తెలుస్తూనే వున్నది, నువ్వుఅతి తెలివి చూపకు! ముందు వీడిదగ్గర డబ్బూ, నగా నట్రా ఏమైనావున్నవేమో చూడండి, అన్నాడు.\nదొంగల్లో ఒకడు, మురారి దుస్తుల్నీ సంచినీ వెదికి చూశాడు. వాడికి సంచీలో చిన్నరాళ్ళు మాత్రం కనిపించినై. ఈ సంగతి వాడు చెప్పేసరికి, వీడెవడో వెర్రివాడైవుంటా డనుకుని దొంగలు గొల్లుమంటూ నవ్వారు. ఎంత వెర్రివాడైనా కత్తిని నడుముకు కట్టుకుని తిరగడుగదా, అన్న అనుమానం కలిగింది, దొంగలనాయకుడికి.\nవాడు, మురారితో, “మాకు బందీగా చిక్కిన ఇతడు, కొండల అవతలి రాజ్యపు రాకుమారుడు. ఒక గంట ముందు మేము కత్తులూ, ఈటెలూ పక్కన పెట్టి భోజనాలు చేస్తూండగా, హఠాత్తుగా మామీద దాడి చేశాడు. ఇతడి వెంట వేటకు వచ్చిన భటులు వుండవచ్చని, మేము పారిపోసాగాము. అయినా మమ్మల్ని ఒంటరిగా వెన్నంటి వచ్చి, మాలో ఒకణ్ణి చంపాడు. కత్తి విరిగి పోయింది. చుట్టుముట్టి బందీగా పట్టుకున్నాం. ఏదీ, నీ కత్తి ఇటివ్వు, ముందుగా ఇతగాడి తల నరికి, తరవాత నీ సంగతి చూస్తాం,” అన్నాడు.\n“అలాగా! నా శక్తి ఏమిటో తెలియక, నువ్వుమూర్ఖంగా మాట్లాడుతున్నావు. ఇంతకు ముందే నీలాంటి బందిపోట్లను కొందరిని రాళ్ళుగా మార్చి సంచీలో వేసుకున్నాను,” అన్నాడు, మురారి. ఇది విని, దొంగల నాయ కుడు హేళనగా నవ్వి, “రాళ్ళుగా మార్చావు సరే! వాటిని సంచీలో వేసుకుని తిరగడ మెందుకు?” అన్నాడు.\n“మీలాంటి వాళ్ళను రాళ్ళుగా మార్చేశాక, నొప్పి అంటూ తెలియదుగదా! అందుకే, ఈ రాళ్ళను, నా గుహకు తీసుకుపోయి, మంత్రాల బానలో వేసి ఉడికిస్తాను. అప్పుడు వీళ్ళు క్షణక్షణం నరకం అనుభవిస్తారు,\" అన్నాడు పళ్ళు కొరుకుతూ, మురారి.\nఆ మాటలతో దొంగలకు భయం పట్టు కున్నది. అది గ్రహించిన మురారి, “నేను మహామాంత్రికుడినని, మీ మట్టి బుర్రలకు ఈసరికి అర్థమైవుంటుంది. ఇక కత్తి సంగతి! ఇది, నిరాయుధులను చంపడానికి ఉప యోగపడదు,” అంటూ ఏదో మంత్రం చదువుతున్నవాడిలా నటించి, \"ఇప్పుడు కత్తిని మొండికత్తిగా మార్చాను,” అని ఒర నుంచి మొండికత్తిని వేగంగా బయటికి లాగాడు.\nఅది చూస్తూనే ఐదుగురు దొంగలూ, “మాంత్రికుడు! మాంత్రికుడు!\" అని కేకలు వేస్తూ అక్కడినుంచి తిరిగిచూడకుండా పారిపోయారు.\nమురారి, రాకుమారుడి చేతికట్లు విప్పి “తమరిని, ఈ బందిపోట్లనుంచి కాపాడ గలనని, నేననుకోలేదు. అంతా, ఆ మహా ముని కరుణ!\" అన్నాడు.\nరాకుమారుడు చిరునవ్వుతో, “ఆ మహా ముని కరుణ సంగతి నేనెరుగను. కాని, నీ తెగువా, తెలివితేటలతోపాటు, నీ సమయ స్ఫూర్తి నన్ను కాపాడింది. ఈక్షణం నుంచే నువ్వు నా ప్రాణమిత్రుడివి. రాజప్రాసాదం చేరగానే, నాలాగే నీకూ అన్ని సౌకర్యాలూ ఏర్పాటు చేయిస్తాను. తర్వాత, నీకు సుశిక్షి తులైన వాళ్ళచేత సైనిక శిక్షణ ఇప్పించదల చాను. నా తండ్రిగారి పాలనలో కాకపోయినా, నా పాలనలో అయినా నువ్వు తప్పక ప్రధాన సేనానివి కాగలవన్నది, నా దృఢవిశ్వాసం,” అన్నాడు.\nరాకుమారుడి మాటలకు ఎంతో సంతో షించిన మురారి, మనసులో, “ముని దీవెన, కన్నతండ్రి కోరికా, ఆశీస్సులు వృధా కావు!” అనుకున్నాడు.",
            "book_page_end": 42,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "చస్తేనే పొగడ్తలు",
            "book_page_start": 43,
            "pdf_page_start": 43,
            "pdf_page_end": 46,
            "author": "శ్రీరామ కమల్",
            "genre": "నీతి కథ",
            "moral": "జీవించి ఉన్నప్పుడే మంచి పనులు చేసి ఇతరుల ప్రశంసలు పొందడం ఉత్తమం. మరణించిన తర్వాత వచ్చే పొగడ్తలు విలువైనవి కావు.",
            "keywords": [
                "గోపన్న",
                "పీతాంబరం",
                "పురుషోత్తం",
                "కీర్తి",
                "పిసినారి",
                "ప్రశంస"
            ],
            "characters": [
                "సాంబయ్య",
                "సావిత్రమ్మ",
                "గోపన్న",
                "పీతాంబరం",
                "పురుషోత్తం"
            ],
            "locations": [
                "పల్లెకోన గ్రామం"
            ],
            "content": "పల్లెకోన గ్రామంలోని సాంబయ్య, సావిత్ర మ్మల కొడుకు గోపన్న. వాడికి పట్టుమని పదేళ్ళ వయసయినా నిండలేదు. వాడు ఇంట్లో ఎంత చెప్పినా చిన్నమెత్తుపని చెయ్యడు. అయినా, వాడు ఏంచెప్పినా, ఆ పని క్షణాలమీద జరిగిపోవాలి. లేకుంటే నానా అల్లరి చేసే వాడు. ఆ వయసుకే వాడికి గ్రామంలో, అల్లరి గోపన్న అన్న ముద్ర పడిపోయింది.\n“ఒక్కరి చేతనైనా మంచివాడనిపించు కోరా! లేకుంటే, అందరిచేతా పీనాసి పీతాం బరం అనిపించుకుంటావు,” అని తల్లి తరుచుగా బాధపడేది.\nఈ పీనాసి పీతాంబరంపేరు, గోపన్న చాలా మంది నోట విన్నాడు. గోపన్న మొదట్లో దానిని అట్టే పట్టించుకోలేదు. కాని క్రమంగా వాడికి, ఆ పీతాంబరాన్ని చూడాలని కోరిక పుట్టింది. ఆ విషయం వాడు ఒకనాడు తల్లికి చెప్పాడు.\n“ఆయన పిల్లికి బిచ్చం వెయ్యడు. వడ్డీ వ్యాపారం చేస్తూ, ఎందరి కొంపలో కూల్చాడు. వైద్యం చేయించుకుని, వైద్యుడికి డబ్బు ఎగవేశాడు. గ్రామంలో కరువువస్తే, దాచిన ధాన్యాన్ని హెచ్చుధరకు అమ్మాడు.గ్రామంలో ఒక పండితుడికి ఘనసన్మానం జరుగుతుంటే, అక్కడ వితండవాదం చేసి రసాభాస చేశాడు. దేవుడి హుండీలో రెండణాల చిల్లర డబ్బులు వేసి, తన ఇంటెడు జనానికీ సరిపడ ప్రసాద మిమ్మని గొడవపెట్టాడు. తనకెవరు దణ్ణం పెట్టి పలకరించినా, దాసుని తప్పులు దండంతో సరికావుసుమా, అనిఎగతాళిచేస్తూంటాడు. పలకరించకపోతే కోప్పడతాడు. ఆయన దగ్గర బాగాడబ్బుండడంవల్లనూ, ఆ డబ్బుతో తరు చుగా అవసరపడుతూండడం వల్లనూ, గ్రామ స్థులకు ఆయనతో వేగక తప్పడంలేదు! అలాంటివాణ్ణి చూడాలని నీకు బుద్ధిపుట్టడ మేమిటి?\" అంటూ తల్లి, గోపన్నమీద చిరాకు పడింది.\nతల్లి ఇంత చెప్పాక గోపన్నకు, పీతాంబ రాన్ని చూడాలన్న కోర్కె మరింతగా బల పడింది. అయితే, పిసినారి పీతాంబరం వుండే గ్రామం, తనుంటున్న గ్రామానికి చాలా దూరంలో వుంది.\nఇలావుండగా- ఒకరోజు గోపన్న ఇంటికి పురుషోత్తం అనే ఆయన వచ్చాడు. ఆయ నను అందరూ పుణ్యాత్ముడు పురుషోత్తం అనేవారు. గోపన్న ఇంట్లో ఆయనకు బాగా మర్యాదలు జరిగాయి.వాటిని గోపన్న ఆసక్తిగా గమనించాడు.\nపురుషోత్తం గురించి, తల్లిదండ్రులద్వారా గోపన్నకు చాలా విశేషాలు తెలిశాయి. ఆయన ప్రతిరోజూ ఒక పేదవాడికి, తన ఇంట అన్నం పెడతాడు. అవసరమై అడిగినవారికి చేతనైన సాయం చేస్తాడు. అందరిలో మంచిని మెచ్చు కుంటాడు. అందుకే, ఏ ఊరువెళ్ళినా చాల మంది ఆయనకు ఆతిథ్యమివ్వాలని పోటీ పడుతుంటారు.\nగోపన్నకు, పురుషోత్తం గురించిన పై విశే షాలన్నింటికంటే, ఆయనదీ పిసినారి పీతాంబ రందీ, ఒకే ఊరన్న సంగతి ఎక్కువ ఆశ్చర్యాన్ని కలిగించింది. వాడాయనతో, “అయ్యా! మీరు అన్నీ మంచిపనులే చేస్తారట. పీతాంబరంగారన్నీ చెడ్డపనులే చేస్తారట. ఇద్దరూ ఒక గ్రామం వారేకదా! అయినా, మీరీ గ్రామానికి వచ్చేదాకా, నాకు మీ పేరు తెలియదు. ఈ గ్రామానికి రాక పోయినా, చాలాకాలంగా నాకు పీతాంబరంగారి పేరు తెలుసు. అంటే, ఈ ప్రపంచంలో మంచి గొప్పదా? చెడ్డగొప్పదా?” అని అడిగాడు అమితాశ్చర్యంతో.\nగోపన్న అంత చిన్నవయసులో, ఎంతో ఆలోచనాపరుడిలా అలాంటి ప్రశ్న అడిగే సరికి, పురుషోత్తం ఆప్యాయంగా వాడి భుజం తట్టి, “చాలా మంచి ప్రశ్న వేశావు. కానీ ముందు నీకొక విషయం చెప్పాలి. పీతాం బరం చెడ్డవాడని జనమంటున్నారు. అలాగే, నేను మంచివాడినని జనమంటున్నారు తప్ప, నేననలేదు. జనం నా గురించి చెడ్డగా చెప్పు కుంటే, నాకు బాధగా వుంటుంది. మంచిగా చెప్పుకుంటే చాలా సంతోషంగా వుంటుంది. ఒకవేళపీతాంబరానికి, జనం తనను గురించి చెడ్డగా చెప్పుకుంటేనే సంతోషమేమో! మంచిగా చెప్పుకుంటే బాధగా వుంటుం దేమో!” అన్నాడు.\nగోపన్న కొద్ది క్షణాలాగి, “అదే నిజమైతే ఆయన చాలా సంతోషంగా వున్నట్టే. అంతేకాదు. మా ఊళ్ళో ప్రజల మధ్య మీకంటే ఆయనకే ఎక్కువ పేరుంది. ఎక్కువ పేరు తెచ్చుకోవాలంటే మంచివి కాదు; చెడ్డ పనులు చేయాలి కదా!” అన్నాడు.\n“సువాసన ఆహ్లాదకరంగా వుంటుంది కానీ, తక్కువ దూరం వ్యాపిస్తుంది. కుళ్ళు ఘాటుగావుండి ఎంత దూరమైనా వ్యాపి స్తుంది. ఐతే, జనం ముక్కులు మూసు కునేలా చేస్తుంది. ఇందులో నీకేది ఇష్టమో, నువ్వే నిర్ణయించుకో, బాబూ!\" అన్నాడు పురుషోత్తం నవ్వుతూ.\nఆ తర్వాత, దీనిని గురించి బాగా ఆలో చించగా, గోపన్నకు విషయం చాలావరకు అర్థమైంది.\nఈలోగా, పురుషోత్తం, గోపన్న తల్లిదండ్రు లకు, తనకూ గోపన్నకూ జరిగిన సంభాషణ వివరాలు చెప్పాడు. గోపన్న తల్లి ఆయనతో, “మీరు చెప్పవలసిన వాడికి చెప్పారు. ఇంట్లో వాడు చేస్తున్న అల్లరి భరించడం కష్టంగా వుంది. మీ మాటలతో వాడు బాగుపడతాడని ఆశ,”అన్నది.\n“ఉత్త మాటలకు ఎవరూ బాగుపడరు. మరీ పసిపిల్లల విషయంలో చెప్పనవసరం లేదు. నేనిప్పుడు, మా గ్రామం తిరిగి వెళు తున్నాను. రెండురోజుల్లో తిరిగివస్తాను. మీ వాడిని నాతో పంపండి. వాడు ఒకసారి పీతాంబ రాన్ని ప్రత్యక్షంగా చూడడం మంచిది. కుళ్ళు పట్ల అసహ్యం పుట్టాలంటే, కుళ్ళును దగ్గ ర్నుంచి చూడాలి,” అన్నాడు పురుషోత్తం.\nతల్లిదండ్రులు గోపన్నను, పురుషోత్తంతో పంపడానికి ఒప్పుకున్నారు. ఇన్నాళ్ళకు పీతాంబరాన్ని చూడాలన్న తనకోరిక తీరు తున్నందుకు గోపన్న ఎంతో సంబర పడ్డాడు. కానీ తీరా ఆ గ్రామం చేరేసరికి, ఆ రోజే పీతాంబరం చనిపోయాడు. గ్రామమంతా ఆ వార్త గుప్పుమని, అందరూ ఆయన గురించే మాట్లాడుకుంటున్నారు. గోపన్న ఆసక్తిగా విన్నాడు.\n“పిల్లికి బిచ్చం వేసేవాడు కాదు, నిజానికి అదే మంచి పద్ధతి! నేను అవసరానికి డబ్బిచ్చి ఎందరినో ఆదుకున్నాను. నాకు అవసరపడితే ఒక్కడూ సాయంచేయలేదు సరికదా- ఉన్న డబ్బును తెలివి తక్కువగా ఖర్చుపెట్టానని వేళాకోళం చేశారు. అలాంటి వాళ్ళకు సాయం చేయడం మహాపాపం. పీతాంబరం పుణ్యా త్ముడు. డబ్బును అపాత్రదానం చేయలేదు,\" అన్నాడొకడు.\n“గూబ మెలేసి మరీ నాదగ్గర వడ్డీ వసూలు చేశాడని అప్పట్లో తిట్టుకున్నాను కానీ, ఆ దెబ్బతో నేను మళ్ళీ ఎవరి దగ్గరా అప్పు చేయ లేదు. అప్పుచేసి పప్పుకూడు తినకూడదని, ఆ మహానుభావుడివల్లే అర్థమై; ఇప్పుడు నేను బాగుపడ్డాను,” అన్నాడింకొకడు.\nతర్వాత, పురుషోత్తం, గోపన్నను వెంట బెట్టుకుని పీతాంబరం ఇంటికి వెళ్ళాడు. ఇంటి ముందు ఒక్కగానొక్క మనిషి కూడా లేడు. లోపలినుంచి మాత్రం, సన్నగా ఏడు పులు వినబడుతున్నవి. ఇది చూసి విపరీ తంగా ఆశ్చర్యపడుతున్న గోపన్నతో, పురు షోత్తం, “ఇక ఇంటికి వెళదామా?\" అన్నాడు. గోపన్న తల ఊపి వెనుదిరిగాడు.\nఇద్దరూ ఇల్లు చేరాక గోపన్న, పురుషో త్తంతో, “అయ్యా, పీతాంబరాన్ని గురించి వీధుల్లో అక్కడక్కడా ఏవో నాలుగు మాట లంటున్నారు తప్ప, ఆయన్ను చూసేందుకు ఒక్కరంటే ఒక్కరు కూడా, ఆయన ఇంటి కేసి వెళ్ళలేదేం?” అని అడిగాడు.\nపురుషోత్తం నవ్వి, “చచ్చిన వాడి కళ్ళు చారెడేసి అన్నది సామెత. చనిపోయిన వారి గురించి మంచిని మాత్రమే మాట్లాడడం, మన సంప్రదాయం. పీతాంబరం గురించి బ్రతికుండగా, ఒక్కరూ మంచిమాట అన లేదు. ఆయన గురించి మంచి మాట వినా లంటే, చావు తప్ప వేరే మార్గం లేదు. సాధా రణంగా మంచినీ పొగుడుతారు, చెడ్డనీ పొగుడుతారు. మంచికి బ్రతికుండగా పొగ డ్తలు; చెడ్డకు చస్తేనే పొగడ్తలు! ఆలోచించి చూడు- ఏ పద్ధతి మంచిదో!” అన్నాడు.\nగోపన్నకు విషయమంతా, అరటిపండు వలిచినట్టు అర్థమైంది. వాడికి బ్రతికుండ గానే అందరిచేతా మంచివాడనిపించుకోవ డంలోనే, ఆనందముందనిపించింది. ఇంటికి తిరిగివెళ్ళాక, వాడిలో వచ్చిన మంచి మార్పుకు తల్లిదండ్రులు ఎంతో సంతోషించారు.",
            "book_page_end": 46,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "మారిన మనిషి",
            "book_page_start": 58,
            "pdf_page_start": 58,
            "pdf_page_end": 61,
            "author": "చందమామ బృందం",
            "genre": "సామాజిక కథ",
            "moral": "ఒక వ్యక్తి చెడు అలవాట్లను మాన్పడానికి ప్రేమ, దయతో కూడిన కఠిన చర్యలు అవసరం కావచ్చు.",
            "keywords": [
                "మహాజనుడు",
                "శంభుడు",
                "దుర్వ్యసనాలు",
                "నాటకం",
                "కీర్తి",
                "బాకీలు"
            ],
            "characters": [
                "మహాజనుడు",
                "శంభుడు",
                "నావికులు",
                "బాకీదార్లు"
            ],
            "locations": [
                "కళింగపట్టణం",
                "సముద్రం"
            ],
            "content": "పూర్వం కళింగపట్టణంలో మహాజనుడు అనే గొప్ప వర్తకుడు ఉండేవాడు. ఆయన వ్యాపారదక్షతగలవాడు కావటమేగాక, న్యాయ నిర్ణయంచెయ్యటంలో పేరు ప్రఖ్యాతులు గడించిన వాడు. అనేకమంది తగాదాలు పడి, ఆయన వద్దకు వచ్చి, ఆయన చేసిన నిర్ణ యాన్ని శిరసావహించేవాళ్ళు. ఆ విధంగా ఆయనకు ప్రజలలో గొప్ప పలుకుబడి ఉండేది. మహాజనుడికి శంభుడు అని ఒక కొడుకు ఉండేవాడు. వాడికి తండ్రి తెలివి తేటలుపట్టుబడలేదుగాని, ధనవంతుడి కొడు కుకు అలవడదగిన తాగుడూ, జూదమూ, దుష్టులతో స్నేహమూలాటి దురలవాట్లన్నీ పట్టుబడ్డాయి. వాడి దురలవాట్లు మాన్ప టానికి తండ్రి కొడుక్కు నయానా భయానా ఎంతో చెప్పాడు. అయినా ఆయన మాట ఒక్కటి కూడా వాడి చెవికెక్కలేదు. మహా జనుడు చేసిన హితబోధలన్నీ బూడిదలో పోసిన పన్నీరు అయ్యాయి. తండ్రి ఎంతో కాలంగా కష్టపడి సంపాదించుకున్న కీర్తి ప్రతిష్ఠలను శంభుడు క్రమంగా నీటగలప సాగాడు.\nకొడుకు సమస్య మహాజనుణ్ణి బాధిం చింది. ఒక్క కొడుకు కావటంచేత వాణ్ణి తీవ్రంగా శిక్షించలేడు. అయినా, వాడి బుద్ధి చెడ్డదికాదు. వాడికి తండ్రిమీద ప్రేమ కూడా ఉన్నది. కాని తండ్రి హితబోధలు వాడి చెవికి ఎక్కవు. పైగా దుర్వ్యసనాలకు వాడు బానిస అయిపోయాడు. మహాజనుడు బాగా ఆలో చించి, ఒక నిర్ణ యానికి వచ్చాడు. కొన్నాళ్ళు శంభుడికి దూరంగా ఉందామనీ, తన అండ లేకపోతే వాడు మారవచ్చుననీ నిశ్చయించు కున్నాడు.\nఒకరోజు ఆయన శంభుడితో, “చూడు, నాయనా! నేను సముద్రవ్యాపారంమీద చాలాదూరం పోతున్నాను. అందుకని దగ్గిర వున్న డబ్బు అంతా పట్టుకుపోతున్నాను,” అన్నాడు.\nశంభుడు ఈ మాట విని దిగులుపడి, “డబ్బు లేకపోతే నాకు ఇక్కడ గడవడం ఎలా?” అన్నాడు.\n“అవును బాబూ, దానికోసమేగదా పోతున్నాను? డబ్బు సంపాదించడానికి మొదట పెట్టుబడి కావాలిగా? అయినా నువ్వేమీ దిగులుపడకు, నీకు కావలిసిం దంతా అప్పు చెయ్యి, నేను తిరిగి వచ్చాక తీరు స్తాను,”అని చెప్పి, మహాజనుడు బయలు దేరి వెళ్ళాడు.\nతండ్రి వెళ్ళిపోవటంతో శంభుడికి మరింత స్వేచ్ఛ వచ్చినట్టయింది. వాడు మరింత ఉత్సాహంగా తన దుర్వ్యసనాలలో మునిగి తేలసాగాడు. అందుకు అవసరమైన డబ్బు కోసం దొరికినచోటనల్లా అప్పుచేశాడు. కాని కొంతకాలం గడిచాక సాటివర్తకులు అప్పులు ఇవ్వడానికి నిరాకరించారు. అయినా శంభుడు దానిని లక్ష్యపెట్టక, ఇంట్లో ఉండే నగా, నట్రా అమ్మి తన ఖర్చులు గడుపుకో సాగాడు.\nఇలా ఉండగా, ఒకనాడు శంభుడి వద్దకు ఇద్దరు నావికులు వచ్చి, “అయ్యా, ఏం చెప్పమన్నారు? కొద్ది రోజుల క్రితం మీ నాన్నగారి నౌక సముద్రంలో మునిగిపో యింది. అందులో ఉన్నవాళ్ళు అందరూ పోయారు. సరుకంతా సముద్రంపాల యింది. మేమిద్దరమూ ఎలాగో ప్రాణాలు దక్కించుకుని బయటపడ్డాం,”అంటూ దుఃఖంతో కంట తడిపెట్టారు.\nఈ వార్తవిని శంభుడు నిలువునా కుంగి పోయాడు. ముందు ఏం జరగబోయేదీ అత నికి అంతుబట్టలేదు. కాని త్వరలోనే అతనికి తన పరిస్థితి అనుభవపూర్వకంగా తెలిసి రాసాగింది. మహాజనుడు పోయినవార్త తెలిసి నగరంలోని వర్తకులు తమకు మహాజనుడు బాకీఉన్న అప్పులన్నీ శంభుడినుంచి వసూలు చేసుకోసాగారు. ఆ బాకీలు తీర్చటానికి శంభుడు తన ఇల్లుతప్ప మిగిలిన ఆస్తి అంతా అమ్మవలసి వచ్చింది. కానీ ఇంకా కొత్త అప్పులు పుట్టుకు వస్తూనే ఉన్నాయి.\nశంభుడు కంగారుపడి, తనకు రావల సిన బాకీలు ఏమి ఉన్నాయోనని పద్దుల పుస్త కాలు తిరగవేశాడు. వసూలుకావలసిన బాకీలు కూడా చాలా వున్నాయి. శంభుడికి తిరిగి ఆశకలిగింది. ఆబాకీలు వసూలుచేసు కురమ్మని అతను మనుషులను పంపాడు. అయితే ఒక్క బాకీకూడా వసూలు కాలేదు. తాము ఆ బాకీలు ఏనాడో తీర్చామనీ, అవి తీరినట్టు మహాజనుడు తమకిచ్చిన రశీదులు ఉన్నాయనీ బాకీదార్లు అన్నారు. వాటిని తెచ్చి చూపారు.\nతన తండ్రి చేసిన అప్పులు తాను తీర్చే మార్గం లేకుండా పోయేసరికి శంభుడికి ఒక అనుమానం వచ్చింది. తన తండ్రి ఇన్ని అప్పులు ఎందుకు చెయ్యవలసి వచ్చింది? అవన్నీ దొంగపత్రాలని అనుమానం తగిలి అతను వాటిని నిపుణులచేత పరీక్ష చేయిం చాడు. నిపుణులు పత్రాలను పరీక్షించి, వాటిమీది సంతకాలన్నీ మహాజనుడివేనని చెప్పారు.\nశంభుడు తన తండ్రి చేసిన అప్పులు తీర్చలేకపోయాడు. అప్పులవాళ్ళు పత్రాలు తీసుకుని అతనివద్దకు రావటం మానేశారు. వారితోపాటు శంభుడి పాతమిత్రులు కూడా రావటం మానేశారు. ఆఖరుకు నగరంలో ఒక కాకికూడా అతని ఇంటిమీద వాలటం మానే సింది. అందరూ తనను వెలివేసినట్టయి, శంభుడు చాలా బాధపడ్డాడు. మానసికంగా అతనిలో పెద్ద మార్పు కలిగింది. అతను గడచినదంతా ఒక పీడకలగా భావించి, ఉన్న దానితో సరిపెట్టుకుని పేద వాడుగా బతకటం నేర్చుకున్నాడు. ఇదే నిజమైన బతుకు అని అతనికి అనిపించింది.\nఇలా ఉండగా ఒకనాడు శంభుడి పుట్టిన రోజు వచ్చింది. అతను తన పుట్టినరోజు పండుగ చేసుకునే ఆలోచనలో లేడు. కానీ అతని నిమిత్తం లేకుండా పెద్దఎత్తున పండుగ ఏర్పాట్లు చకచకా జరగసాగాయి. ఎవరో వచ్చి, ఇల్లంతా ఇంద్రభవనంలాగా అలంక రించారు. కొత్తకొత్త వస్తువులు తెచ్చి దించారు.\nఅతను పిలవకుండానే ఎక్కడెక్కడి నుంచో బంధుబలగం చూస్తూండగానే బిలబిలా వచ్చేసింది.\nఇల్లంతా పెళ్ళిసందడి చూసి శంభుడు విస్మయం చెందాడు. నగరంలోని వర్తకు లంతా వచ్చి కూర్చున్నారు. శంభుడికి ఆశ్చ ర్యంతోబాటు ఆనందం కూడా కలిగింది. వాళ్ళనందరినీ చూస్తూంటే అతనికి తండ్రి జ్ఞాపకంవచ్చి, చెప్పరాని దుఃఖం ముంచు కొచ్చింది. అదేక్షణంలో మహాజనుడు ఎక్కడి నుంచోవచ్చి శంభుణ్ణి కౌగలించుకున్నాడు. శంభుడు ఒక్కక్షణం తన కళ్ళను తానే నమ్మలేక పోయాడు.\n“అవును బాబూ, నేను బతికే ఉన్నాను. నిన్నూ నీ చర్యలనూ, అనుక్షణం కనిపెడు తూనేఉన్నాను. నీలోమార్పు తీసుకు రావ టానికి ఈ నాటకం ఆడవలసి వచ్చింది,\" అన్నాడు మహాజనుడు.\nశంభుడు తండ్రి కాళ్ళమీదపడి, “ఇంతకాలమూ మీ మనసును ఎంత బాధపెట్టానో ఇప్పుడు తెలిసివచ్చింది. ఇక ఎన్నడూ అలా చేయను,” అన్నాడు.\nమహాజనుడి కళ్ళల్లో ఆనందబాష్పాలు నిలిచాయి. అది చూసి శంభుడు తల దించేసుకుని, “నేనైతే మారాను గాని, మనం ఇప్పుడు చాలా బీదవాళ్లం. అప్పులవాళ్ళు వచ్చి, అంతా పట్టుకుపోయారు. మనకు బాకీలున్నవాళ్ళు మీ సంతకాలతో రశీదులు చూపించారు వాటిని మీరు కూడా పరీక్ష చెయ్యండి,” అన్నాడు.\nమహాజనుడు నవ్వుతూ, “పత్రాలూ, రశీదులూ వాళ్ళు సృష్టించినవి కావు. నేను సృష్టించినవే. అవి నిజంకాదు. నీ దగ్గిర డబ్బు లేకుండా చెయ్యటానికి చేసిన ప్రయత్నం. డబ్బంతా నా వద్దనే ఉన్నది,” అన్నాడు.\nతన అవివేకం వల్ల సర్వనాశనం కలగ కుండా తండ్రి జాగ్రత్తపడినందుకు శంభుడు సంతోషించి, తండ్రికి నచ్చిన విధంగా మసలు కుంటూ అచిరకాలంలో మంచిపేరు తెచ్చు కున్నాడు.",
            "book_page_end": 61,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "పెళ్ళిమాటలు",
            "book_page_start": 65,
            "pdf_page_start": 65,
            "pdf_page_end": 65,
            "author": "చందమామ బృందం",
            "genre": "హాస్యం",
            "moral": "వయస్సులో తేడా విషయంలో సరైన అవగాహన లేకుండా మాట్లాడటం అజ్ఞానాన్ని సూచిస్తుంది.",
            "keywords": [
                "వివాహం",
                "వయస్సు తేడా",
                "హాస్యం",
                "అమాయకత్వం",
                "గోపీనాధుడు"
            ],
            "characters": [
                "గోపీనాధుడు",
                "మిత్రుడు",
                "బాలిక తండ్రి",
                "బాలిక"
            ],
            "locations": [
                "కృష్ణాపురం అగ్రహారం"
            ],
            "content": "ఒకసారి గోపీనాధుడనే పండితుడు పొరుగునవున్న కృష్ణాపురం అగ్రహారంలో, తన మిత్రుణ్ణి చూడబోయాడు. ఆరోజు మధ్యాహ్నం భోజనాలయ్యాక, ఆయనా, మిత్రుడూ కబుర్లాడు తూండగా, పక్కనవున్న ఇంట్లోంచి ఒక రెండేళ్ళ బాలిక తప్పటడుగులు వేస్తూ, అక్కడికి వచ్చింది. ఎర్రగా బొద్దుగా వున్న ఆ బాలిక ఏదో మాట్లాడాలని చిలకపలుకులు పలుకు తూండగా, ఆ బాలిక తండ్రి కూడా అక్కడికి వచ్చాడు.\nగోపీనాధుడు, ఆ బాలికను చూసి ముచ్చటపడి, ఆ వచ్చినాయన ఆ బాలిక తండ్రి అని తెలుసుకుని, ఛలోక్తిగా, \" ఏమండీ, మీ అమ్మాయి అచ్చు బాలలక్ష్మిలా వున్నది. నాకొక్కడే కొడుకు. వాడికి నాలుగేళ్ళ వయసు; ఏ బాలకృష్ణుడో అన్నట్టుంటాడు. పెళ్ళిమాట, వాళ్ళు యుక్త వయస్కులయ్యాక - ప్రస్తుతానికి నిశ్చితార్థంలాంటివి చేస్తే ఎలావుంటుందంటారు?” అన్నాడు.\n“మా అమ్మాయిని ముసలాయనకిచ్చి కట్టబెట్టమంటారా ఏం?\" అన్నాడు బాలిక తండ్రి కోపంగా.\nఆయన మాటలు అర్థంకాక గోపీనాధుడు ఆశ్చర్యపోయాడు. అప్పుడు బాలిక తండ్రి పెద్దగా చిటికె వేసి, “వినండి! మీ అబ్బాయి వయసు నాలుగేళ్ళు; మా అమ్మాయి వయసు రెండేళ్ళు. అంటే, మీ అబ్బాయి వయసులో సగం మాత్రమే. అలాంటప్పుడు, మా అమ్మాయిని ఇరవై ఏళ్ళ వయసులో, మీ అబ్బాయికిచ్చి పెళ్ళిచేయడమంటే, అప్పటికి వాడి వయసు నలభై. ఒకవేళ మా అమ్మాయికి ఇరవై ఐదేళ్ళ వయసులో పెళ్ళి చేస్తే, మీ వాడికి యాభై ఏళ్ళ వయసవుతుంది; అవునా? మరి, ఆ వయసువాడు ముసలివాడు కాదంటారా?” అని అడిగాడు.\nబాలికతండ్రి అమాయకత్వాన్నీ, అజ్ఞానాన్నీ గ్రహించి, గోపీనాధపండితుడు మౌనంగా వూరు కున్నాడు.",
            "book_page_end": 65,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        },
        {
            "title": "మహాభారతం - 66: స్వర్గారోహణ",
            "book_page_start": 47,
            "pdf_page_start": 47,
            "pdf_page_end": 53,
            "author": "చందమామ బృందం",
            "genre": "పౌరాణిక సీరియల్",
            "moral": "ధర్మానికి కట్టుబడి ఉన్నవాడు, విశ్వాసాన్ని విడిచిపెట్టనివాడు చివరికి ఉత్తమ లోకాలను పొందుతాడు. పుణ్య పాపాలకు తగిన ఫలితం ఉంటుంది.",
            "keywords": [
                "ధర్మరాజు",
                "మహాప్రస్థానం",
                "స్వర్గారోహణ",
                "కుక్క",
                "ఇంద్రుడు",
                "నరకం",
                "పాపవిముక్తి"
            ],
            "characters": [
                "ధర్మరాజు",
                "భీముడు",
                "అర్జునుడు",
                "నకులుడు",
                "సహదేవుడు",
                "ద్రౌపది",
                "అగ్నిదేవుడు",
                "ఇంద్రుడు",
                "యముడు",
                "కర్ణుడు",
                "దుర్యోధనుడు",
                "నారదుడు"
            ],
            "locations": [
                "హస్తినాపురం",
                "మేరుపర్వతం",
                "స్వర్గం",
                "వైతరణి నది",
                "ఆకాశగంగ"
            ],
            "content": "తరవాత ధర్మరాజు విందుభోజనాలతో ఋషు లను తృప్తిపరచి, కృష్ణుడి తరఫున గొప్ప దానాలు చేశాడు; పరీక్షిత్తును కృపుడికి శిష్యు డుగా ఇచ్చేశాడు; తన మంత్రులను పిలిచి తాను మహాప్రస్థానం చెయ్యబోతున్నట్టు చెప్పాడు; వాళ్ళు బాధతో రకరకాల అభ్యం తరాలు చెబితే, వారినందరినీ ఎలాగో ఒప్పించాడు.\nతరవాత పంచపాండవులూ, ద్రౌపదీ తమ ఆభరణాలన్నీతీసేసి,నారబట్టలు ధరించారు; తమ అగ్నులన్నిటినీ నీట గలిపి, భవనాలు వదిలి బయలు దేరారు. ఆ స్థితిలో వాళ్ళను చూస్తూ ఉంటే, కొన్ని సంవత్సరాల క్రితం జూదంలో ఓడి, వారు వనవాసం బయలు దేరటం గుర్తుకు వచ్చి, పౌరస్త్రీలు ఎంతో దుఃఖించారు.కాని పాండవులు మాత్రం ఏమాత్రమూ చింతించలేదు. నిర్విచారంగా ముందుకు నడిచారు.\nవాళ్ళు నగరం దాటి పోతూంటే కుక్క ఒకటి వారి వెంట బయలుదేరింది. కుక్కతో సహా ఏడుగురూ మహాప్రస్థానం బయలు దేరారు. వాళ్ళ ఉద్దేశాన్ని మార్చే ఉద్దేశంతో కొందరు పౌరులు వారి వెంట కొంతదూరం వెళ్ళి, వెనక్కు తిరిగారు.\nద్రౌపదితో సహా పాండవులు వెళ్ళిపోయే సరికి, ఉలూపి గంగానదిలోకీ, చిత్రాంగద మణిపురానికి వెళ్ళిపోయారు. పాండవుల మిగిలిన భార్యలు పరీక్షిత్తు వెంట ఉండి పోయారు.\nముందుగా పాండవులు తూర్పు దిక్కుగా, ఒకరివెనక ఒకరు నడుస్తూ, ప్రయాణించారు. వాళ్ళు మెల్లగా అనేక దేశాలూ, నదులూ దాటి కాలక్రమాన లౌహిత్యం అనే సముద్రాన్ని చేరారు.\nఅర్జునుడు అన్నదమ్ములతో కలిసి సాగి స్తూన్న ఈ మహాప్రస్థానంలో ఇంకా తన గాండీవాన్నీ, అక్షయతూణీరాలనూ తన వెంటనే ఉంచుకుని ఉన్నాడు.\nవారి దారిలో అగ్నిదేవుడు కొండలాటి శరీరంతో ఎదురు తగిలి, “పాండవులారా, నేను అగ్నిదేవుణ్ణి. అర్జునుడికి ఇక గాండీవంతో పనిలేదు. దాన్ని అతను వదిలిపెట్టాలి. అది వరుణుడిది. దాన్ని వరుణుడికి తిరిగి ఇచ్చె య్యాలి,” అన్నాడు.\nఅర్జునుడు మిగిలిన వాళ్ళుచెప్పిన మీదట తన గాండీవాన్నీ, అక్షయతూణీరాలనూ సముద్రంలో పడేశాడు.\nతరవాత పాండవులు దక్షిణంగా తిరిగి, సముద్ర తీరం వెంబడి నైరృతీ దిశగా నడిచి, పడమరకు తిరిగారు. సముద్రంలో మునిగిన ద్వారక వారికి కానవచ్చింది. అక్కడి నుంచి వారు ఉత్తరంగా నడిచారు. వారికి హిమాల యాలు తగిలాయి; వాటిని దాటివెళ్ళగా వారికి మేరుపర్వతం కనిపించింది.\nఇలా వారు నడుస్తూ ఉండగా, దారిలో ద్రౌపది చచ్చిపడిపోయింది. భీముడు ఆ సంగతి ధర్మరాజుకు చెప్పేసరికి, ధర్మరాజు వెనక్కు తిరిగి అయినా చూడకుండా ముందుకు సాగాడు.\nతరవాత కొంతసేపటికి సహదేవుడు పడి పోయాడు. ఇలా వరసగా నకులుడూ, అర్జు నుడూ కూడా పడిపోయిన సంగతి భీముడు ధర్మరాజుకు తెలిపాడు. తరవాత భీముడు కూడా తాను పడిపోతున్నానని చెప్పి, పడి పోయాడు. ధర్మరాజు మాత్రం వెనక్కు తిరిగి చూడకుండా ముందుకు సాగాడు. కుక్క మాత్రం ధర్మరాజు వెనకగా అలాగే నడుస్తూనే ఉన్నది.\nకొంతసేపటికి పెద్దమోతతో ఇంద్రుడు తన రథంలో వచ్చి, ధర్మరాజును ఆ రథంలో ఎక్కమన్నాడు. ధర్మరాజు ఇంద్రుడితో, “నా తమ్ములంతా చనిపోయారు గదా! వారు కూడా నాతో రావాలి. ద్రౌపది కూడా మా వెంట ఉండాలి. ఇందుకు సమ్మతించు. వాళ్ళు లేకుండా నేను స్వర్గానికి పోగోరను, అన్నాడు. దానికి ఇంద్రుడు, “వాళ్ళందరూ తమ శరీరాలను వదిలిపెట్టి ఇదివరకే స్వర్గానికి చేరారు. నీకు బొందితో స్వర్గం లభిస్తున్నది,\" అన్నాడు.\n“అయితే, ఈ కుక్క ఎంతో విశ్వాసంతో నా వెంట వస్తున్నది. దాన్ని కూడా స్వర్గానికి తీసుకు పోవాలి,” అన్నాడు ధర్మరాజు.\n“నా అంతవాడివై స్వర్గానికి పోతున్న నీకు ఇంకా ఈ కుక్కతో ఏం పని? దీన్ని విడిచి పెట్టు,” అన్నాడు ఇంద్రుడు.\nధర్మరాజు అందుకు ఒప్పుకోలేదు. కుక్క లకు స్వర్గంలో చోటు లేదని ఇంద్రుడు ఎన్ని విధాలుగా చెప్పినా ఆయన వినిపించు కోలేదు.\nఅప్పుడు కుక్క రూపంలో ఉన్న యముడు ధర్మరాజు ముందు ప్రత్యక్షమై, \"నిన్ను వనవాసమప్పుడు యక్షుడి రూపంలో ఒకసారి పరీక్షించాను. ఇప్పుడు మళ్ళీకుక్కరూపంలో పరీక్షించాను. నీతో సమానుడు స్వర్గంలో కూడా లేడు. శరీరంతో నువ్వు ఉత్తమ లోకా లకు పోగలవు,” అన్నాడు.\nఇంద్రుడూ, యముడూ, మరుత్తులూ, అశ్వనీదేవతలూ, ఇతర దేవతలూ ధర్మరాజును రథంలో కూర్చోబెట్టి, తమ విమానాలలో ఆయన వెంట బయలుదేరారు.\n“ఎందరో రాజర్షులు ఉత్తమ లోకాలకు వచ్చారు గాని, బొందితో ఇలా వస్తున్న ధర్మ రాజుకు ఎవరూ సాటికారు,” అని నారదుడు అన్నాడు. “సుఖమైనా, దుఃఖమైనా నా తమ్ములు లేని స్థానం నాకు అవసరం లేదు,”అన్నాడు ధర్మరాజు.\nఇంద్రుడు ఆయనతో, “రాజా, ఉత్తమ లోకాలకు పోతున్నా నువ్వు మానవ సంబం ధాలను విడిచిపెట్టవేమిటి? నీ తమ్ములు ఉత్తమలోకాలకు పోలేదు. ఈ స్వర్గాన్నీ, దేవతలనూ, సిద్ధులనూ, దేవఋషులనూ చూడు!\" అన్నాడు.\n“నా తమ్ములను విడిచి ఉండలేను. వాళ్ళూ, ద్రౌపదీ, మా కొడుకులూ ఎక్కడ ఉంటే నేను అక్కడికే పోతాను,” అన్నాడు ధర్మరాజు.\nస్వర్గానికి చేరుకున్న ధర్మరాజు అక్కడ ఉత్తమాసనం మీద కూర్చుని, దేవతల మధ్య వెలిగిపోతున్న దుర్యోధనుణ్ణి చూశాడు.\nఆయనకు వెంటనే అసూయపుట్టి, అక్కడి నుంచి వెనక్కు తిరిగి, “లోభి అయిన ఈ దుర్యోధనుడితో బాటు నాకు స్వర్గ సుఖాలు వద్దు,” అన్నాడు.\nనారదుడు నవ్వి, “రాజా, స్వర్గంలో పాత పగలు విడిచిపెట్టాలి. ఈ దుర్యోధనుడు వీరమరణం పొంది, స్వర్గం సాధించు కున్నాడు,” అన్నాడు.\nదానికి ధర్మరాజు, “సమస్త పాపాలకూ ఒడిగట్టిన ఈ దుర్యోధనుడికి స్వర్గం లభిస్తే, మహాపుణ్యాత్ములైన నా తమ్ములకు ఏ ఉత్తమ లోకాలు లభించాయో నేను తెలుసుకోవాలి. ధృష్టద్యుమ్నుడూ, అభిమన్యుడూ, ఉప పాండవులూ మొదలైనవారు ఎక్కడ ఉన్నారో,” అని నారదుడితో అన్నాడు.\nకర్ణుడూ, తన కోసం యుద్ధంలో ప్రాణాల ర్పించిన రాజులూ స్వర్గంలో కనిపించక పోవటం చూసి ధర్మరాజు ఆశ్చర్యపోయాడు.\nఆయన అలా అనటం విని, “వారున్న చోటికే పద. నీ ఇష్టప్రకారం జరపమని ఇంద్రుడు మాకు ఆజ్ఞ ఇచ్చాడు,” అన్నారు దేవతలు.\nవాళ్ళు ఒక దూతను పిలిచి, ధర్మరాజుకు ఆయన కోరిన వారందరినీ చూపమన్నారు. ఆ దూత ధర్మరాజును వెంటబెట్టుకుని,భీముడు, కర్ణుడు మొదలైన వారున్నచోటికి బయలు దేరాడు.\nవాళ్ళు వెళ్ళే దారిలో పాపులున్నారు. మార్గం నడవడానికి ఏమీ సుఖంగాలేదు. దారినిండా నెత్తురూ, మాంసమూ ఉన్నాయి. ఈగలూ, దోమలూ ముసురుతున్నాయి. ఎటు చూసినా జుట్టూ, ఎముకలూ, క్రిమి కీటకాలూ, మంటలూ ఉండి భయంకరంగా కనబడుతున్నాయి. దారిలో సెగలు కక్కు తున్న వేడినీరు గల నది కనిపించింది.\nధర్మరాజు తన ముందు నడిచే దేవ దూతతో, “ఇలా మనం ఇంకా ఎంత దూరం వెళ్ళాలి?” అన్నాడు.\n“నీకు శ్రమగా ఉన్నట్టున్నది. తిరిగి పోదాం. ఇక ముందు నడవదగిన దారి కూడా లేదు,” అన్నాడు దేవదూత.\nధర్మరాజుకు నిరాశతో బాటు, దుర్గంధం మూలంగా తల తిరిగిపోయింది. ఇంతలో కొన్ని గొంతులు దీనంగా, “ధర్మరాజా, నువ్వు రావటంవల్ల మాకు కాస్త సుఖంగా ఉన్నది. రెండు ఘడియలు ఆగు,\" అనటం వినిపిం చింది.\n“మీరంతా ఎవరు? ఎందుకిక్కడ విల పిస్తూ ఉన్నారు?” అని ధర్మరాజు ఆ కంఠా లను అడిగాడు.\n“నేను కర్ణుణ్ణి! నేను భీముణ్ణి! నేను అర్జునుణ్ణి! నేను నకులుణ్ణి! నేను సహదేవుణ్ణి! నేను ద్రౌపదిని!” అని ఆ గొంతులు సమా ధానమిచ్చాయి.\nఇది విని ధర్మరాజు తనలో, “ఈ పుణ్యా త్ములంతా ఏ పాపాలు చేశారు? ఏ పుణ్యం చేసి దుర్యోధనుడు అక్కడ స్వర్గసుఖాలు అనుభవిస్తున్నాడు? ఇదంతా ఏమిటి? ఏమిటీ విపరీత దృశ్యాలు? నేను నిద్రపోతు న్నానా? మేలుకుని ఉన్నానా? పీడ కలలు కంటున్నానా? నాకు పిచ్చిగాని పట్టిందా?\" అని రకరకాలుగా బాధపడ్డాడు.\nఆయనకు దేవతలమీదా, ధర్మంమీదా అమితమైన కోపంవచ్చి తిట్టిపోశాడు. తర వాత ఆయన దేవదూత కేసి తిరిగి, “నువ్వు ఎవరి దూతవో వారి దగ్గరికి పో. నేను వారి వద్దకు రానని చెప్పు. నేను నా సోదరులను విడిచి రాను. నా రాకతో వాళ్ళు కాస్త సుఖ పడుతున్నారు,” అన్నాడు.\nదేవదూత ఇంద్రుడి వద్దకు తిరిగివెళ్ళి జరిగిన సంగతి చెప్పాడు.\nధర్మరాజు రెండు ఘడియలపాటు అక్కడే ఉండిపోయాడు. ఇంతలో ఇంద్రుడు మొద లైన దేవతలు అక్కడికి వచ్చారు. వారు రాగానే అక్కడి చీకటి అంతా పోయింది. పాపుల ఆక్రందనలు ఆగిపోయాయి. వేడి సెగలు చిమ్మే వైతరణి అదృశ్యమయింది.సుఖమైన వాయువులు మెల్లగా వీచి, సువాసనలు వచ్చాయి.\nఇంద్రుడు ధర్మరాజుతో, “ధర్మరాజా, నీ ప్రవర్తనను దేవతలు మెచ్చారు. ఇక చాలు, వచ్చెయ్యి. నువ్వు సిద్ధి పొందావు. నీకూ, నీ తమ్ములకూ ఉత్తమలోకాలు కలుగు తున్నాయి. కోప్పడవద్దు. ప్రతి వ్యక్తి తాను చేసిన పుణ్య పాపాలలో ముందు పుణ్యం అను భవిస్తే తరవాత పాపం అనుభవించక తప్పదు. అలాగే ముందు పాపం అనుభ వించినవాడు తరవాత పుణ్య ఫలితం పొందుతాడు. తక్కువ పాపం చేసినవాడు ముందుగా నరకం అనుభవిస్తాడు. అందుకే నిన్ను ముందు నరకానికి పంపాను.నీ తమ్ములూ, ద్రౌపదీ కూడా తాము చేసు కున్న కొద్ది పాపానికి నరకం అనుభవించారు. వారికి పాప విముక్తి కలిగింది. ఇప్పుడు నీ వారంతా స్వర్గంలో ఉంటారు. వచ్చి చూడు. నీవు కర్ణుణ్ణి గురించి కూడా ఆదుర్దా పడుతున్నావు. అతనికి కూడా స్వర్గప్రాప్తి కలిగింది. నీవు రాజులు సంపాదించే కన్న ఎక్కువ పుణ్యం సంపాదించావు. హరి శ్చంద్రుడూ, మాంధాతా, భగీరథుడూ, దుష్యంతుడి కొడుకైన భరతుడూ పొందిన స్థానాలు నీకు లభిస్తున్నాయి. ఇదిగో ఆకాశగంగ. భావాలన్నీ పోతాయి,” అన్నాడు.\nధర్మరాజు ఆకాశగంగలో తన మానవ శరీరాన్ని విడిచిపెట్టి, తిన్నగా తనవారున్న చోటికి వెళ్ళాడు.\nఅక్కడ ఆయనకు కృష్ణుడు కనిపిం చాడు. అతను ఇప్పుడుకూడా గుర్తించ దగిన రూపంలోనే ఉన్నాడు. అర్జునుడు కృష్ణుడి వెంటనే ఉన్నాడు. ధర్మరాజును చూసి వాళ్ళు గౌరవంగా ఆయనను సమీపించారు.\nఇంకొక చోట ఆదిత్యులలాగా ప్రకా శిస్తూ కర్ణుడు కనిపించాడు. భీముడు పూర్వపు రూపంలోనే మరుద్గణాల మధ్యకానవచ్చాడు. అలాగే నకుల సహదేవులు అశ్వనీ దేవతల స్థానంలో కనిపించారు.\nఇంద్రుడు ధర్మరాజుకు ద్రౌపదినీ, ఆమె కొడుకులనూ అభిమన్యుణ్ణి, పాండురాజునూ, కుంతీమాద్రులనూ, భీష్మద్రోణులనూ, యుద్ధంలో వీరమరణం పొందిన ఇతర యోధులనూ చూపించి, వారిని గురించి వివరాలు చెప్పాడు. - (అయిపోయింది)",
            "book_page_end": 53,
            "శరభయ్యా! భగవం తుడు మనిషికి భిన్న ప్రవృత్తులనిచ్చాడు. నీ పద్ధతి నీది,నాపద్ధతినాది.దీన్నిగురించి చర్చలు అనవసరం,": null,
            "దేవుడి దయ వల్ల నా పరిస్థితి కాస్త మెరుగ్గానే వున్నది. నీకు అభ్యంతరం లేకపోతే, వందన మాఇంట్లోనే వుంటుంది. దాని బరువు బాధ్యతలు నేనే వహిస్తాను,": null,
            " నీ ఇబ్బంది నాకు అర్థమైంది. పరోపకారానికి పోయి కొత్తగా ఆర్థిక ఇబ్బందులు తెచ్చుకున్నాను. నువ్వు నా అప్పులన్నీ తీర్చావంటే, సంతోషంగా జీవి తాంతం వందన బాధ్యతలు స్వీకరిస్తాను,": null
        }
    ],
    "statistics": {
        "total_stories": 12,
        "author_counts": {
            "చక్రపాణి. బి.నాగిరెడ్డి": 1,
            "చందమామ బృందం": 7,
            "దాసరి వెంకటరమణ": 1,
            "లక్ష్మీగాయత్రి": 1,
            "ఎన్. శివనాగేశ్వరరావు": 1,
            "శ్రీరామ కమల్": 1
        },
        "genre_counts": {
            "వ్యాసం": 1,
            "చరిత్ర": 1,
            "బేతాళ కథ": 1,
            "జానపద కథాసీరీయల్": 1,
            "నీతి కథ": 2,
            "జానపద కథ": 1,
            "చారిత్రక కల్పన": 1,
            "వీర కథ": 1,
            "సామాజిక కథ": 1,
            "హాస్యం": 1,
            "పౌరాణిక సీరియల్": 1
        }
    }
}