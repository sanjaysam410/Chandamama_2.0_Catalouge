{
    "book_id": "చందమామ_2001_10",
    "stories": [
        {
            "title": "ఇచ్చేకొద్దీ పెరిగే విద్య!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "విద్యను ఇతరులకు నేర్పడం ద్వారా అది మరింత ప్రకాశిస్తుంది. అక్టోబర్ 2న గాంధీజీ సూక్తిని గుర్తుచేసుకుని, అక్షరదీపాన్ని వెలిగించడానికి ప్రయత్నిద్దాం.",
            "keywords": [
                "విద్య",
                "స్వాతంత్ర్యం",
                "అక్షరాస్యత",
                "మహాత్మాగాంధీ",
                "సంపాదకీయం"
            ],
            "characters": [],
            "locations": [
                "భారతదేశం"
            ],
            "content": "మన దేశంలో దాదాపు యాభై సంవత్సరాల క్రితం వరకు, విదేశీపాలకులు తమకు\nఉపయోగకరంగా రూపొందించిన విద్యావిధానమే అమలులో ఉండేది. అందుకే అప్పటి\nపాఠశాలలను, కళాశాలలను గుమాస్తాలను తయారుచేసే కార్ఖానాలుగా విమర్శించేవాళ్ళు.\nఅయితే దేశం స్వాతంత్య్రం పొందాక, విద్యావిధానంలో ఎన్నోమార్పులు వచ్చాయి.\nకాలానుగుణంగా పాఠ్యాంశాలలోనూ, బోధనా పద్ధతులలోనూ మార్పులు చోటుచేసుకున్నాయి.\nవీటి ఫలితంగా మనదేశంలో ఉన్నత విద్యను అభ్యసించి, పెద్దపెద్ద ఉద్యోగాలు వెతుక్కుంటూ\nవిదేశాలకు వెళ్ళే విద్యావంతులు కొందరయితే; పట్టాలను చేత పట్టుకుని నిరుద్యోగులుగా\nమిగిలిపోయేవారు మరెందరో తయారయ్యారు. మరోవైపు, క్రమేణా విద్యకూడా వ్యాపార\nవస్తువుగా మారిపోవడంతో అది చాలామందికి అందని మానుపండుగానే ఉంటోంది.\nఅటువంటివాళ్ళు దేశజనాభాలో చెప్పుకోతగినంతమంది ఉన్నారు. ఉన్నత విద్యావకాశాలు\nమాత్రమేకాదు; కనీసం ప్రాథమిక విద్యకుకూడా నోచుకోని నిర్భాగ్యులకూ మనదేశంలో\nకొదవలేదు. దరిదాపుల్లో పాఠశాలలు లేకపోవడం; తల్లిదండ్రుల ఆర్థికదుస్థితి; కుటుంబ\nపరిస్థితులూ ఈ దయనీయస్థితికి మూలకారణాలు.\nఅటువంటివారిని అక్షరాస్యులను చేయడానికి ప్రభుత్వం, పెద్దలుచేసే కృషితోపాటు,\nపిల్లలుకూడా ప్రయత్నించవచ్చు. విద్య అన్నది పాఠశాల తరగతి గదులకే పరిమితంకాదు.\nచదువుకున్న పిల్లలు — ఆ అవకాశం లేని ఇరుగుపొరుగు పిల్లలకూ, తమ ఇళ్ళల్లో పనిచేసేవాళ్ళ\nపిల్లలకూ తీరికసమయంలో చదువు నేర్పవచ్చు. మనం నేర్చిన విద్యను పదిమందికీ నేర్పడంవల్ల\nఅది మరింత ప్రకాశిస్తుంది. వెలిగేదీపం నుంచి మరెన్ని దీపాలనైనా వెలిగించవచ్చు. పిల్లలు\nతమకు తెలిసినవాటిని సాటి పిల్లలకు నేర్పడంద్వారా తమ విద్యనుకూడా అభివృద్ధిపరచుకోవచ్చు.\nపైగా, అలాంటివారికి మనుషులను గురించీ, బయటి ప్రపంచం గురించీ అవగాహన\nపెరుగుతుంది.\nఅక్టోబర్ రెండు, మహాత్మాగాంధీ జన్మదినం. \"బాలబాలికలలోని శక్తిసామర్థ్యాలను\nవెలికితెచ్చేదే అసలైన విద్య!\" అన్న బాపూజీ సూక్తిని గుర్తుతెచ్చుకుని ఆచరణలో పెడదాం.\nనవరాత్రి సందర్భంగా చదువులతల్లి సరస్వతిని పూజించే ఈ శుభసమయంలో ప్రతి\nహృదయంలోనూ అక్షరదీపం వెలిగించడానికి ప్రతి ఒక్కరమూ ప్రయత్నిద్దాం!\nసంపాదకుడు : విశ్వం",
            "book_page_end": 5
        },
        {
            "title": "మంచిదొంగ",
            "book_page_start": 7,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "కల్పిత కథ",
            "moral": "కష్టం, శాపం లేదా దారిద్య్రం వల్ల దొంగతనం చేసినా, పశ్చాత్తాపపడి, న్యాయమార్గంలో తిరిగి ఇచ్చే గుణం కలిగి ఉండాలి.",
            "keywords": [
                "దొంగతనం",
                "శాపం",
                "కవిత్వం",
                "ప్రాయశ్చిత్తం",
                "నగరపాలకుడు"
            ],
            "characters": [
                "విద్యాధరుడు",
                "వాణీనాధుడు",
                "ముని",
                "శ్రీకరుడి కుమార్తె",
                "నగరపాలకుడు"
            ],
            "locations": [
                "దండకారణ్యం",
                "వాణీనాధుడి గురుకులం",
                "కాంభోజీ నగరం"
            ],
            "content": "చిన్నప్పటినుంచీ విద్యాధరుడికి, కవిత్వమంటే\nఎంతో ఇష్టం. అతడు ఎక్కడెక్కడి కావ్యాలూ\nవెదికి తెచ్చుకుని చదువుతూ, పదేళ్ళ వయసుకే\nతనేస్వయంగా కవిత్వం చెప్పగలిగాడు. ఒకసారి,\nచుట్టపుచూపుగా అతడింటికి వచ్చిన పండితు\nడొకాయన, విద్యాధరుడి కవిత్వానికి ఎంతో\nముచ్చటపడి, అతడి తల్లిదండ్రులకు, \"విద్యా\nధరుణ్ణి దండకారణ్యంలోని వాణీనాధుడి\nవద్దకు పంపండి. కవిత్వంతోపాటు సకల\nశాస్త్రాలలోనూ ఆరితేరినవాడవుతాడు,” అని\nసలహా యిచ్చాడు.\nతల్లిదండ్రులాయన సలహా పాటించి,\nవిద్యాధరుణ్ణి దండకారణ్యం పంపించారు.\nఅతడక్కడ వాణీనాధుడి గురుకులంలో,\nఆరుసంవత్సరాలు బహుశ్రద్దగా విద్యాభ్యాసం\nచేసి, గురువు మన్ననలందేవిధంగా చదువు\nపూర్తిచేశాడు. అతడు ఒకవారం రోజుల్లో తన\nఇంటిముఖం పట్టాలని అనుకుంటూండగా,\nఒక దుర్ఘటన జరిగింది. వాణీనాధుడి శిష్యులు\nకొందరు విద్యాధరుడితో సహా కందమూలాలు\nతేవడానికి, ఆశ్రమం నుంచి అరణ్యం లోపలికి\nవెళ్ళారు. వాళ్ళు అలా అరణ్యంలో మరికొంత\nదూరం వెళ్ళేసరికి, వాళ్ళకు కొందరు బాటసారు\nలను దోచుకుంటున్న దొంగలు కనబడ్డారు.\nదొంగలు వాణీనాధుడి శిష్యులను చూడగానే\nభయపడి అక్కడి నుంచి పారిపోసాగారు.\nశిష్యులు వాళ్ళను వెంటబడి తరిమారు.\nవిద్యాధరుడు కూడా ఒక దొంగను\nవెంటబడి వెళ్ళాడు. ఆ దొంగచెట్లచాటుకు వెళ్ళి\nకనబడకుండా పోయాడు.\nవిద్యాధరుడు, ఒక చెట్టువెనక్కువెళ్ళి\nచూడగా, అక్కడ ఒక ముని తపస్సు చేసు\nకుంటూ కనిపించాడు. దొంగ వేషంమార్చి\nఅలా కూర్చున్నాడని భ్రమపడిన విద్యా\nధరుడు, “నేను నిన్ను కనుక్కోలేనను\nకున్నావా?, \" అంటూ గడ్డం పట్టుకుని లాగాడు.\nమునికితపోభంగమైంది. ఆయనకళ్ళు తెరిచి,\nసంగతి గ్రహించి “మూర్ఖుడా! నన్నుదొంగ అని\nఅవమానించినందుకు, ఒక ఏడాది పాటు\nరోజుకొక్క నేరమైనా చేస్తూ, దొంగబ్రతుకు\nబ్రతుకు. అలా చెయ్యకపోతే నువ్వు చదివిన\nదంతా మరచి పోతావు!\" అని శపించాడు.\nవిద్యాధరుడు, మునికాళ్ళమీద పడి\nవేడుకున్నాడు. కాని ముని మనసు కరగలేదు.\nచివరకు అతడు ఆశ్రమానికి తిరిగివెళ్ళి,\nజరిగినదంతా గురువుకు చెప్పి ఏడ్చాడు.\nవాణీనాధుడు, శిష్యుణ్ణి ఓదార్చి, “విధి\nరాతను ఎవరూ తప్పించలేరు. జరిగినదానికి\nవిచారిస్తూ కూర్చుంటే లాభంలేదు. ఏడాది\nపాటు ఏ నేరం చెయ్యకుండావుంటే, నీ చదు\nవంతా వృధా అవుతుంది. నువ్వు కాంభోజీ\nనగరానికివెళ్ళు. అక్కడ లెక్కలేనంతమంది\nసంపన్నులున్నారు. లెక్కకు మించిన సంపద\nన్యాయమార్గంలో రాదుకదా! నువ్వు, వారి\nఇళ్ళల్లో దొంగతనాలు చెయ్యి. ఒక ఏడాదిపాటు\nనువ్వే నేరంచేసినా, నువ్వు పట్టుబడకూడదు.\nఒక ఏడాదిపాటు దొంగతనం అనే కళలోని\nఅన్ని మెలువకులు తెలుసుకుంటున్నాననుకో!\nనీ అనుభవాలన్నీ పుస్తకరూపంలో రాస్తే, అది\nచోరులను గురించి తెలుసుకునేందుకు రక్షక\nభటులకు సహకరిస్తుంది,” అన్నాడు.\nగురువు చెప్పినట్లే విద్యాధరుడు\nవెళ్ళాడు. తన చాతుర్యాన్నంతా ఉపయోగించి,\nరోజు రోజుకూ పద్ధతులు మార్చుతూ, అక్కడ\nదొంగతనాలు ప్రారంభించాడు. రక్షకభటులు.\nఎన్ని పథకాలు పన్నినా, విద్యాధరుడు వారికి\nదొరకలేదు.\nగురువు సలహాననుసరించి, విద్యాధరుడు\nతను చేసిన ప్రతి దొంగతనం గురించీ వివరంగా\nతాళపత్రాల మీద రాసుకుని భద్రపరుస్తున్నాడు.\nఅతడు, శ్రీకరుడనే మధ్యతరగతి కుటుంబీకుడి\nఇంట బసవుంటున్నాడు. అతడి పాండిత్య\nప్రతిభకు, ఆ ఇంటివారేకాక, చుట్టుపక్కల\nవారూ అచ్చెరువు చెందేవారు. ఎవరికీ తనమీద\nఅనుమానం రానివిధంగా మసలుకుంటూ,\nఎవరికీ తెలియనివిధంగా దొంగతనాలుచేస్తూ,\nరోజులు లెక్కపెట్టుకుంటున్నాడు, విద్యాధరుడు.\nశ్రీకరుడికి పదునాలుగేండ్ల వయసున్న\nకుమార్తె వున్నది. ఆమెకు విద్యాధరుడి\nకవిత్వమంటే ఎంతో ప్రాణం. ఒకసారి\nఅతడామెకు రోజంతా కనబడలేదు. ఏమ\nయ్యాడోనని వెతుకుతూ, ఆమె అతడుంటూన్న\nఇంటి భాగంలో ప్రవేశించింది. ఇంట్లో విద్యా\nధరుడు కనబడలేదు. ఒకచోట ఆమెకు కొన్ని\nతాళపత్రాలు కనిపించాయి. అవి చదువు\nతూంటే ఆమెకు నగరాన్ని అల్లకల్లోలంచేస్తూన్న\nగజదొంగ, విద్యాధరుడేనని తెలిసిపోయింది.\nఆ తాళపత్రాలు తీసుకుని ఆమె బయటకు\nవెళ్ళబోతూండగా, హఠాత్తుగా అక్కడికి విద్యా\nధరుడు వచ్చాడు. జరిగిందేమిటో అతడికి\nఅర్థమైపోయింది.\n“ఈ నగరంలో నేనిక రేపొక్కరోజుమాత్రమే\nవుండాలనుకున్నాను. అంతవరకూ నా గురిం\nచిన రహస్యం ఎవరికీ తెలియకూడదను\nకున్నాను. ఐతే నీకు తెలిసిపోయింది! నిన్ను\nబ్రతకనివ్వను. ఎవరు చంపారో తెలియని\nవిధంగా, నిన్ను హత్య చేస్తాను,” అన్నాడు\nవిద్యాధరుడామెతో.\nశ్రీకరుడి కుమార్తె భయంతో వణికిపోతూ,\n“రేపు నువ్వేం నేరం చెయ్యబోతున్నావో\nముందుగా రాసిపెట్టుకున్నావు. అదీ నేను\nచదివాను. అయినా, నీ గురించి ఎవరికీ\nచెప్పను. నన్ను చంపకుండా వదిలి పెట్టు,\"\nఅని బ్రతిమలాడింది.\nవిద్యాధరుడు సరేనని ఆమెను విడిచి\nపెట్టాడు. అయితే ఆమె అన్నమాటను నిల\nబెట్టుకోలేదు. జరిగింది తండ్రికి చెప్పింది.\nతండ్రి, నగర రక్షకుడికి ఫిర్యాదు చేశాడు.\nమర్నాడు విద్యాధరుడు ఒక ఇంట దొంగతనం\nచేస్తూండగా, ముందే విషయం తెలుసుకాబట్టి,\nనగరరక్షకుడు భటులతో వెళ్ళి అతణ్ణి పట్టుకుని\nకారాగారంలో వేశాడు. ఈ వార్త నగరంలో పెద్ద\nసంచలనం కలిగిం చింది. నగరపాలకుడు,\nవిద్యాధరుడిపై బహి రంగ విచారణ\nజరిపించగా, అతడాయనకు తన కథను\nచెప్పుకున్నాడు.\nఅంతా విన్న నగరపాలకుడు, “నీ కథ\nనమ్మశక్యంగాలేదు. అయినప్పటికీ నువ్వనే\nఆ వాణీనాధుడివద్దకు దూతను పంపి, నిజం\nతెలుసుకోగలను. కానీ నాకు కొన్ని సందేహా\nలుండిపోయాయి. నువ్వు పండితుడివి.\nగురువు నీకు వరమిచ్చినంత మాత్రాన, నీ\nనేరాలు నీకంటకుండా వుండగలవని ఎలా\nనమ్మావు? ఒకవేళ నమ్మినా, చివరి నేరంలో\nపట్టుబడిపోవడంవల్ల, ఆ వరమెలాగూ\nకొరగాకుండాపోయింది గదా!” అన్నాడు.\n“నేను నానేరాలకు ప్రాయశ్చిత్తం వరాలతో\nచేసుకోదలచలేదు. అందుకే, ప్రతి దొంగ\nతనం వివరాలూ రాసుకున్నాను. నా దొంగ\nతనంవల్ల, రోజువారీ అవసరాల్లో ఏ ఇబ్బందీ\nకలగని వారినే దోచుకున్నాను. ఆ డబ్బంతా\nనాదగ్గర భద్రంగా వున్నది. శాపానికి భయపడి\nమాత్రమే దొంగతనాలు చేశాను కాబట్టి, శాప\nకాలం పూర్తికాగానే ఎవరిడబ్బు వారికిచ్చే\nస్తాను. ఆ విధంగా, నానేరాలకు ప్రాయశ్చిత్తం\nజరుగుతుందని, నా నమ్మకం,” అన్నాడు\nవిద్యాధరుడు.\nదానికి నగరపాలకుడు చిన్నగా నవ్వి, “నీ\nనమ్మకం శ్రీకరుడి కుమార్తెను నమ్మినప్పుడే\nదెబ్బతిన్నది. నిజంగా శాపానికి భయపడిన\nవాడివైతే, ఆమెను హతమార్చి వుండేవాడివి.\nఅలా చెయ్యకపోవడంవల్ల నేను నీ కథను\nనమ్మలేకపోతున్నాను,” అన్నాడు.\nఅప్పుడు విద్యాధరుడు చేతులు జోడించి,\n\"అయ్యా! నే చెప్పేదికాస్త శ్రద్ధగా వినండి.\nనేనెక్కడ దొంగతనంచేసినా, తిరిగి ఇవ్వగలిగినదే\nతీసుకున్నాను. శ్రీకరుడి కుమార్తె ప్రాణాలు\nతీస్తే, తిరిగి ఇవ్వగలిగిన సామర్థ్యం నాకులేదు.\nఅందుకేనేనామెను బెదిరించాను తప్పితే\nచంపలేదు. ఆమెను చంపకపోవడంవల్ల, నా\nఏడాది శ్రమా బూడిదలోపోసిన పన్నీరై, నాకు\nశాపం తగిలి పామరుణ్ణయిపోగలనని తెలిసినా\nనేనాపని చెయ్యలేదు,” అన్నాడు.\n“ఆ సంగతే నాకు చాలా ఆశ్చర్యం కలిగి\nస్తున్నది,” అన్నాడు నగరపాలకుడు.\n\"అయితే వినండి! దొంగల్లో మంచి దొంగ\nలుంటారు. వాళ్ళు గత్యంతరంలేకనే దొంగతనాలు\nచేస్తారు. ఏమాత్రం వీలుపడినా, వాళ్ళు తాము\nదోచింది తిరిగివ్వాలనే అనుకుంటారు. తిరిగి\nఇవ్వలేనివి వాళ్ళు ముట్టరు. నేను మునిశాపం\nతగిలిన మంచిదొంగను. మరికొందరు పేదరికం\nశాపం తగిలిన మంచిదొంగలుంటారు. అలాంటి\nవారిలో మంచి మార్పు తీసుకురావడానికీ,\nఅలాంటివారికి సాయపడమని ప్రబోధించ\nడానికీ, నా కథ ఎంతగానో ఉపయోగపడుతుం\nదని, నా నమ్మకం,\" అన్నాడు విద్యాధరుడు.\nఈ మాటలకు, న్యాయవిచారణ విన\nవచ్చిన ప్రజలు కరతాళధ్వనులు చేశారు.\nనగరపాలకుడు, విద్యాధరుణ్ణి విడిచిపెట్ట\nడమేగాక, ఘనసన్మానం కూడా చేశాడు.\nదొంగతనం చేయడంలో తన అనుభవా\nలను తెలియజేస్తూ విద్యాధరుడు రాసిన పుస్త\nకాన్ని, అధికారులూ రక్షకభటులూ చదవ\nడంతో దొంగతనాలను అరికట్టగలిగారు. ఆ\nరాజ్యంలో దొంగతనాలు బాగా తగ్గిపోయాయి.",
            "book_page_end": 10
        },
        {
            "title": "యక్షపర్వతం",
            "book_page_start": 11,
            "pdf_page_start": 11,
            "pdf_page_end": 17,
            "author": "చందమామ బృందం",
            "genre": "ధారావాహిక కథ",
            "moral": "తొందరపాటు పనికిరాదు. ఉపాయంతో, ధైర్యంతో శత్రువులను ఎదుర్కోవాలి.",
            "keywords": [
                "వీరపురరాజు",
                "స్వర్ణాచారి",
                "సమరబాహు",
                "యుద్ధం",
                "ఉపాయం"
            ],
            "characters": [
                "వీరపురరాజు",
                "సేనానాయకుడు",
                "స్వర్ణాచారి",
                "సమరబాహు",
                "జీవదత్తుడు",
                "ఖడ్గవర్మ",
                "గురుభల్లూకుడు",
                "ఆటవిక నాయకుడు"
            ],
            "locations": [
                "యక్షపర్వతం (కొండకోట)",
                "అరణ్యం"
            ],
            "content": "[వీరపురరాజు ఆజ్ఞాపించగా, సేనానాయకుడు గుర్రపు రౌతుల్నీ, కాల్బలాన్నీ వెంటబెట్టుకుపోయి,\nకొండమీదవున్న స్వర్ణాచారినీ, సమరబాహు అనుచరులనూ లొంగిపొమ్మని హెచ్చరించాడు.\nసమరబాహు అనుచరులు, గురిచూసి వీరపుర సైనికులమీదికి ఈటెలు విసిరారు. అందులో\nఒకటి రయ్మంటూ పోయి, వీరపురసేనాని భుజంలో గుచ్చుకున్నది. తరవాత]\nఈటె దెబ్బ తింటూనే వీరపుర సేనాని ఒక\nచావుకేకపెట్టి, గుర్రంమీదినుంచి కిందపడి\nపోయాడు. ఆ పడే సమయంలో భుజంలో\nగుచ్చుకునివున్న ఈటె జారి పక్కన పడింది.\nఅతణ్ణి సైనికులు దూరంగా తీసుకుపోయి,\nగాయానికి కట్టుకట్టారు. స్వర్ణాచారి సమర\nబాహు అనుచరులను మెచ్చుకుంటూ,\n\"మొదటి దెబ్బతోనే మనం శత్రువులను హడల\nగొట్టాం. మనం లెక్కకు ఇరవై ఆరుగురమే\nఅయినా, ఈ దెబ్బతో శత్రువులు మనను\nఎక్కువగా అంచనా వేస్తారు!” అన్నాడు.\nఆమాట వింటూనే సమరబాహు అనుచ\nరుడొకడు, “ఆచార్య మహామంత్రి! శత్రువులు\nఒకవేళ సాహసించి కొండ ఎక్కాలని చూశారో,\nమనం నియోగించిన ఆటవికులు, వాళ్ళ\nమీదికి సింహాన్నీ, పులులను వదిలి చీకాకు\nపరుస్తారు,” అన్నాడు.\nమరిద్దరు సమరబాహు అనుచరులు,\n\"ఆచార్య మహామంత్రీ! ఆజ్ఞ ఇవ్వండి,\nమేమంతా పోయి గుంపుగావున్న శత్రువుల\nమీద పడి, మా ఈటెలకు వాళ్ళను ఎరచేసి,\nవాళ్ళెక్కి వచ్చిన గుర్రాలను పట్టుకుంటాం,”\nఅన్నారు.\nఅతడు వాళ్ళతో, “సంఖ్యలో శత్రువులు\nమనకన్న పదింతలున్నారు. అందువల్ల మనకు\nఏమాత్రం తొందరపాటు పనికిరాదు. చాలా\nజాగ్రత్తగా ఉండాలి. మన ఒంటెలనన్నిటినీ\nకొండ అవతలవున్న పల్లపు ప్రాంతంలో\nజాగ్రత్తపరిచారుగదా?” అన్నాడు.\n“వాటన్నింటినీ ఒకచోట మందవేసి,\nఇద్దర్ని కాపలా పెట్టాం. శత్రువులక్కడా,\nమనం ఇక్కడా, అంతేనా?\" అన్నారు సమర\nబాహు అనుచరులిద్దరూ.\nవాళ్ళ మాటలకు స్వర్ణాచారి నవ్వి,\n“యుద్ధం అప్పుడే ముగిసిపోయిందని\nభ్రమపడకండి!” అని, గుర్రాలెక్కుతున్న\nవీరపుర సైనికుల్ని చూపించాడు.\nఅంతలో ఇద్దరు సైనికులు పట్టి ఎత్తి,\nసేనానాయకుణ్ణి గుర్రంమీద కూర్చోబెట్టారు.\nఅతడు గుర్రాన్ని పరిగెత్తిస్తూ కొండ దిగువ\nభాగాన్ని చూడసాగాడు. అతడి వాలకం\nచూస్తేనే స్వర్ణాచారికి, శత్రు సేనాని కొండె\nక్కేందుకు సులువైన మార్గం కోసం వెతుకు\nతున్నట్టు అర్థమైంది.\nస్వర్ణాచారి, సమరబాహు అనుచరులను\nవడిసెలలూ, ఈటెలూ శత్రువులపై విసిరేం\nదుకు సిద్ధంగా వుండమని హెచ్చరించి,\nసింహం, పులులు వున్న చోటుకు వెళ్ళాడు.\nసింహంవున్న బోను ఒక గుహ ముందు\nభాగాన వున్నది. పులులున్న బోనులూ అలాగే\nమరొక గుహముందున్నవి. ఆ బోనుల మీద\nఇద్దరేసి ఆటవికులు కూర్చుని వున్నారు.\nస్వర్ణాచారిని చూస్తూనే ఆటవిక నాయకుడు,\n“వీరపురసైనికులు కొండ ఎక్కి ఈ దాపులకు\nరాగానే, బోనుల తలుపులు ఎత్తేసి, మావాళ్ళు\nపారిపోతారు. ఈ క్రూరమృగాలు శత్రువులను\nచీల్చి చెండాడుతవి,\" అన్నాడు.\nఈ ఏర్పాటుకు చాలా సంతోషించిన స్వర్ణా\nచారి, సమరబాహు అనుచరులదగ్గరకు తిరిగి\nవచ్చి కొండ దిగువకు చూశాడు. వీరపుర\nసేనాని ఆజ్ఞాపించగానే, కాల్బల సైనికులు\nకాలిబాట వెంట కొండఎక్కడం ప్రారంభించారు.\nవాళ్ళల్లో కొందరిదగ్గర విల్లంబులున్నవి. పైనుంచి\nసమరబాహు అనుచరులు ఈటెనుగాని, వడిసె\nలతో రాళ్ళనుగాని విసిరినప్పుడల్లా, సైనికులు\nఆగి, వాళ్ళకేసి బాణాలు కొడుతున్నారు.\nఇంతలో కొందరు గుర్రపు రౌతులు, సైనికులకు\nవెనకగా కొండ ఎక్కసాగారు.\nరానున్న ప్రమాదాన్ని గ్రహించిన స్వర్ణా\nచారి, సమరబాహు అనుచరులకు ధైర్యం\nచెబుతూ, “ఉష్ట్ర వీరుల్లారా! మీలో కొందరు\nశత్రువులమీదికి బండరాళ్ళు దొర్లించండి,\nమిగిలినవాళ్ళు గురిచూసి వడిసెలలు\nప్రయోగించండి!\" అని హెచ్చరించాడు.\nసమరబాహు అనుచరులు పెద్దపెద్ద\nరాళ్ళను నెట్టుకువచ్చి, కాలిబాట వెంట పైకి\nవస్తున్న వీరపుర సైనికులకేసి దొర్లించారు.\nకాని వాటిల్లో చాలాభాగం దారిలో వున్న ఎత్తూ\nపల్లాల్లో పడిలేస్తూ గురితప్పి మరొక మార్గాన\nదొర్లుకుపోసాగినై. ఇది చూసిన వీరపుర సైని\nకులు ఉత్సాహంగా కేకలువేస్తూ పైకి రాసా\nగారు. వాళ్ళను అనుసరించి వస్తున్న ఆశ్వి\nకులు కత్తులుదూసి పైకెత్తి పట్టుకుని, తమ\nరాజుకు జయజయధ్వానాలు చేయసాగారు.\nఅంతలో హఠాత్తుగా సింహగర్జన, పులుల\nగాండ్రింపూ వినిపించింది. మరుక్షణం సింహం,\nపులులూ బోనుల్లోనుంచి కుప్పించి బయటికి\nదూకి, అందుబాటులో వున్న వీరపుర సైనికుల\nమీద పడినై. హఠాత్తుగా వచ్చిన ఈ దాడిని\nవాళ్ళు ఎదుర్కొనేందుకు సిద్ధంగా లేరు. ఈ\nగందరగోళంలో సైనికుల వెనకవస్తున్న ఆశ్వి\nకుల గుర్రాలు బెదిరి, చప్పున వెనుదిరిగి\nపారిపోబోయి, రౌతులతోపాటు కాళ్ళుజారి\nకిందపడి పల్లటీమీద పల్లటీ కొడుతూ కొండ\nదిగువకు పోయి పడినై. సింహం, పులులూ\nతమకడొచ్చేవాళ్ళెవరూ లేకపోవడంతో, చేరు\nవలోవున్న అరణ్యంకేసి పరిగెత్తినై.\nఈ జరిగినదానికి చాలా సంతోషించిన\nస్వర్ణాచారి, సమరబాహు అనుచరులతో,\n“చచ్చిన వాళ్ళూ, గాయపడ్డవాళ్ళూ పోగా,\nఇంకా చాలా మంది కొండదిగువున వున్నారు.\nమనం వాళ్ళ దాడిని మరొకసారి తిప్పికొట్టలేం.\nమనం కొండ పక్క పల్లపు ప్రదేశంలో దాచిన\nమన ఒంటెల నెక్కి అరణ్యంలోకి పోదాం.\nఅక్కడ క్షత్రియ యువకులూ, సమరబాహు\nమహారాజుకూడా కనిపించవచ్చు. అందరూ\nఒంటెలున్నచోటుకు బయలుదేరండి!”\nఅంటూ ముందుండి దారితీశాడు.\nఅయితే, స్వర్ణాచారీ, సమరబాహు అను\nచరులూ ఒంటెలున్నచోటుకు పోయి, వాటిపైన\nఎక్కి పల్లపుప్రదేశం నుంచి పైకి వచ్చేసరికి,\nసుమారు రెండువందల గజాల దూరంలో\nనలభై, యాభైమంది వీరపుర ఆశ్వికులు\nకత్తులూ, ఈటెలూ పైకెత్తి పట్టుకుని వాళ్ళకేసి\nవస్తున్నారు.\nఇది చూసిన స్వర్ణాచారి కత్తి పైకెత్తి, \"ఉష్ట్ర\nయోధుల్లారా, నా వెంటరండి, శత్రువుల్ని కొండ\nకోటదేవికి బలిపెడదాం. సమరబాహు మహా\nరాజుకూ, జై!\" అంటూ ఒంటెను ముందుకు\nదూకించాడు. అదేసమయంలో వీరపుర ఆశ్వి\nకులు, “వీరసింహమహారాజుకూ జై!” అంటూ\nతమ గుర్రాలను అదిలించి, శరవేగంతో వచ్చి\nసమరబాహు అనుచరులమీద పడ్డారు.\nస్వర్ణాచారి కత్తిదూసి ధైర్యంగా వీరపుర\nఆశ్వికులమీదికి తన ఒంటెను దూకించడం\nచూసి, సమరబాహు అనుచరులు ఎక్కడలేని\nతెగువతనంతో పోయి శత్రువులమీద కలియ\nబడ్డారు. అప్పుడు వీరపుర ఆశ్వికులకూ, సమర\nబాహు ఉష్ట్రయోధులకూ మధ్య భయంకర\nమైన పోరాటం సాగింది.\nనాలుగైదు నిమిషాలకాలం ఈవిధంగా\nపోరు జరిగేసరికి కొందరు సమరబాహు అను\nచరులూ, వీరపుర సైనికులూ గాయపడి,\nతమతమ వాహనాలమీదినుంచి పట్టుతప్పి\nకిందపడిపోయారు. స్వర్ణాచారి తన అనుచరు\nలను హెచ్చరిస్తూ, చావగా మిగిలిన పదిహేనూ,\nపదహారుమంది ఉష్ట్రయోధులతో శత్రువుల\nమధ్య దారిచేసుకుని, దాపులవున్న అరణ్యంకేసి\nపారిపోసాగాడు.\nఆ సమయంలో, భుజంమీది గాయం\nబాధతో మధ్యమధ్య మూలుగుతూ అక్కడి\nకొచ్చిన వీరపురసేనాని, పారితున్న స్వర్ణాచారీ,\nఅతడి అనుచరులకేసిచూసి, \"ఇంత కొద్ది\nమంది శత్రువులు మన చక్రబంధాన్ని ఛేదించు\nకుని పారిపోగలిగారన్నమాట! ఇంతకన్న\nఅవమానం ఏముంటుంది! నేను పంపిన\nఅశ్వదళనాయకుడెక్కడ? బతికున్నాడా,\nచచ్చాడా?\" అంటూ కోపంగా అరిచాడు.\nఆ అరుపు వింటూనే ఆశ్విక దళనాయ\nకుడు, సేనాని ముందుకు వచ్చాడు. సేనాని\nఅతడికేసి కళ్ళెర్రచేసి చూస్తూ, \" ఆ చొక్కా,\nపైపంచాకూడా లేని పిలకవెధవ, మహాయో\nధులైన వీరపుర ఆశ్వికుల్లో కొందరిని చంపి\nక్షేమంగా అరణ్యంలోకి పారిపోయాడని తెలిస్తే,\nమహారాజుగారేమంటారు? నీకూ, నాకూ ఉరి\nతప్పదు,\" అన్నాడు.\nదళనాయకుడు భయకంపితుడైపోయి,\nవణుకుతున్న గొంతుతో, \"మహాసేనానీ! ఆ\nపిలకవెధవ ఒట్టొట్టి పిలకవెధవకాదు. అతణ్ణి,\nఆచార్య మహామంత్రీ అంటూ అతడి అను\nచరులు సంబోధించడం విన్నాను. అతడు\nరూపురేఖల్లో, శౌర్యపరాక్రమాల్లో మహా\nభారతంలోని....”\nదళనాయకుడు మాట ముగించకముందే\nసేనాని గట్టిగా, \"ఇక ఆ భట్టుకవిత్వం చాలు,\nనోర్ముయ్యి!” అని కోప్పడి, “నువ్వు నలుగురు\nఆశ్వికుల్ని వెంటబెట్టుకుని, ఆ గుండుపిలక\nఒంటెవెధవా వాళ్ళు అరణ్యంలో ఎక్కడ దాగి\nవున్నారో వెంటనే వెదికిచూడు. నేను ముందుగా\nఈ కొండకోటను స్వాధీనపరుచుకుని, మన\nవీరపురరాజ్య పతాకాన్ని దానిమీద ఎగరవేసి,\nసైన్యంతో అరణ్యంలోకి వస్తాను,” అన్నాడు.\nదళనాయకుడు అక్కణ్ణించి బయలుదేరాడు.\nకానీ, స్వర్ణాచారి ఆసరికే అరణ్యంలో చాలాదూరం\nవెళ్ళిపోయాడు. దారిలో అతడికి ఒక కొలను\nకనిపించింది. స్వర్ణాచారī, సమరబాహు అను\nచరులూ అక్కడ ఒంటెలను దిగి, వాటికి\nకొలనులో నీళ్ళుపెట్టి, మేయడానికి వదిలిపెట్టి\nఒక చెట్టుకింద కూర్చున్నారు.\nఒక అరగంటకాలం గడిచింది. చెట్లల్లో\nఏదైనా కాయలూ, పళ్ళూ కొరుకుతవేమో\nనని వెతుకుతున్న ఇద్దరు సమరబాహు అను\nచరులకు, కొలనుకేసి వస్తున్న పదీ పన్నెండు\nమంది ఎలుగ్గొడ్డుముఠావాళ్ళు కనిపించారు.\nసమరబాహు అనుచరులు పరుగు పరుగున\nపోయి, ఆ సంగతి స్వర్ణా చారికి చెప్పారు.\n“వెతకబోయిన తీగ కాలికి తగలడమంటే\nఇదే! ఈ ముఠావాళ్ళే మన సమరబాహు\nరాజును బందీగా పట్టుకుపోయారు,” అన్నాడు\nస్వర్ణాచారి.\nఅంతలో ఎలుగ్గొడ్డుముఠావాళ్ళు, కొలను\nసమీపించారు. వాళ్ళల్లో ఒకడు, దాపులమేస్తున్న\nఒంటెలను చూసి, “వృకేశ్వరీమాతా, నువ్వే\nదిక్కు!\" అని కేకపెట్టి, మిగతావాళ్ళకు ఒంటె\nలను చూపించాడు.\nఆ మరుక్షణం, స్వర్ణాచారీ, సమరబాహు\nఅనుచరులూ చెట్లచాటునుంచి, \"సమర\nబాహు మహారాజుకూ, జై!' అంటూ ఈటెలెత్తి\nవాళ్ళకేసి బయలుదేరారు.\nవాళ్ళను చూస్తూనే ఎలుగ్గొడ్డుముఠావాళ్ళు,\n\"చస్తిమి, వృకేశ్వరీమాతా” అంటూ వెనుదిరిగి\nస్వర్ణాచారికి దొరక్కుండా పారిపోయారు.\nఅలా పారిపోతున్న ఎలుగ్గొడ్డువాళ్ళకు\nదారిలో ఖడ్గ,జీవదత్తులూ, సమరబాహూ,\nగురుభల్లూకుడూ కనిపించారు. వాళ్ళు\nస్వర్ణాచారిని గురించి వాళ్ళకు చెప్పారు.\n\"ఎక్కడో కోటకట్టే ప్రయత్నాల్లో వున్న\nస్వర్ణాచారి, ఈ ప్రాంతానికి ఎందుకొచ్చినట్టు?\nకొండమీద ఏవో చిక్కుల్లో పడి ఇక్కడికి పారి\nపోయి రాలేదుగదా!” అన్నాడు జీవదత్తుడు.\n\"స్వర్ణాచారి గొప్ప రాజభక్తిపరాయణుడు.\nబహుశా, నన్ను ఎలుగ్గొడ్డుముఠావాళ్ళనుంచి\nకాపాడాలన్న ప్రయత్నంలో ఇక్కడికి వచ్చి\nవుంటాడు!\" అన్నాడు సమరబాహు ఎంతో\nతృప్తిగా.\nవాళ్ళిలా మాట్లాడుకుంటూ కొలనును\nసమీపిస్తున్నంతలో, స్వర్ణాచారి వాళ్ళను చూసి\nబ్రహ్మానందంచెంది, వాళ్ళదగ్గరకు పరుగు\nపరుగున వచ్చి, “సమరబాహు మహారాజా,\nక్షత్రియయోధుల్లారా, ఇవే నానమస్కారాలు!\"\nఅన్నాడు వంగి నమస్కరిస్తూ.\n“స్వర్ణాచారీ! నువ్వేదో మీ మహారాజుగారి\nకోటను గాలికివదిలి, అరణ్యవిహారానికి బయలు\nదేరి వచ్చినట్టున్నదే!” అన్నాడు జీవదత్తుడు.\n“క్షత్రియ వీరయోధుల్లారా! ఆ కోట\nశత్రువుల వశమైపోయింది. దాన్ని రక్షించేం\nదుకు నేనూ, సమరబాహు మహారాజుగారి\nఅనుచరులూ గట్టి ప్రయత్నం చేశాం. ఆ\nప్రయత్నంలో కొందరు వీరస్వర్గం అలంకరిం\nచారుకూడా!\" అన్నాడు స్వర్ణాచారి కొంచెం\nవిచారంగా.\n“సరే, వీరస్వర్గాన్ని అలంకరించకుండా\nఇక్కడే వుండిపోయినవాళ్ళెంతమంది?\" అని\nఅడిగాడు ఖడ్గవర్మ నవ్వుతూ.\n“నాతో కలిపి పదహారుమంది. మా వాహ\nనాలు ఉష్ట్రాలుకూడా ఇక్కడే వున్నవి,”\nఅన్నాడు స్వర్ణాచారి.\n\"కొండకోటను శత్రువులు ఆక్రమించారా?\nఎవరా శత్రువులు?\" అన్నాడు సమరబాహు\nకోపంకొద్దీ పటపట పళ్ళుకొరికి, మీసం\nమెలివేస్తూ.\nస్వర్ణాచారి, అరణ్యంలోకి వచ్చిన వీరపుర\nజంతుప్రదర్శనశాలాధికారితో ప్రారంభించి,\nజరిగినదంతా సమరబాహుకు వివరంగా\nచెప్పాడు.\nఅంతా శ్రద్ధగా విన్న సమరబాహు పెద్దగా\nనిట్టూర్చుతూ, “అంటే కోటతోపాటు, మనం\nఎంతోకాలంగా కూడబెట్టిన ధన ధాన్య సంపద\nయావత్తూ శత్రువశమైందన్నమాట! ఆ వీరపుర\nరాజును క్షమించరాదు. అతడి అంతంచూడాలి.\nఖడ్గ జీవదత్తుయోధుల్లారా! ఇందుకు మీరు\nనాకు సాయపడాలి,” అన్నాడు.\nజీవదత్తుడు ఒక క్షణం ఆగి, “సమర\nబాహూ! నువ్వు రాజ్యం సంపాయించి పోగొట్టు\nకున్నవాడివి కాదుగదా, వీరపురరాజుమీద\nపగసాధించడానికి! ఈ మహారణ్యంలో ఏ\nప్రాంతాన అయినా, నీ అనుచరులతో కలిసి\nసుఖంగా పంటలు పండించుకుంటూ,\nహాయిగా జీవించవచ్చునే!\" అన్నాడు.\nదానికి సమరబాహు జవాబివ్వకుండా\nతలవంచుకున్నాడు. అప్పుడు స్వర్ణాచారి కలగ\nజేసుకుని, \"క్షత్రియ యోధుల్లారా, నాదొక\nమనవి, చిత్తగించాలి! పేరునుబట్టి, ఈ సమర\nబాహు మహారాజు ఏ గొప్ప క్షత్రియ వంశీయుడో\nఅయివుంటాడని తెలుస్తూనేవున్నదిగదా. అలాంటి\nమహారాజుదగ్గర మంత్రిత్వం నెరపాలన్న కోరిక\nనాక్కలుగుతున్నది. మీరు సాయపడితే కనీసం,\nఆ వీరపురరాజును కొండకోట ప్రాంతాల\nనుంచయినా తిరోగమించేలా చేయగలం.\nఅప్పుడు కొండకోట, ఆ చుట్టుపక్కలవున్న\nఆటవిక గూడేలతో కలిపి ఒక చిన్న రాజ్యమవు\nతుంది,” అన్నాడు.\nజీవదత్తుడు, ఖడ్గవర్మకేసి చూసి, \"ఖడ్గా,\nఈపాటి సాయం మనం చేయడం బావుంటుం\nదనుకుంటాను,” అని, సమరబాహు, స్వర్ణా\nచార్లతో, “మనం ముందుగా వీరపురసైనికుల్ని\nదెబ్బతీయాలి. అల్పసంఖ్యలో వున్న మనం\nవాళ్ళతో ముఖాముఖి యుద్ధం చేయలేం.\nఉపాయంతో వాళ్ళను ఓడించాలి. ఆ సైనికు\nలందర్నీ ఎలాగైనా గురుభల్లూకుడి బిలంలో\nప్రవేశించేలా చేయడం అవసరం,” అన్నాడు.\n“అదెలా సాధ్యం, జీవదత్త ప్రభూ!\"\nఅన్నాడు స్వర్ణాచారి సంశయిస్తూ.\n“అందుకొక మార్గంవున్నది. గురుభల్లూ\nకుడి శిష్యుల్లో ఒకళ్ళిద్దరు ఇప్పుడే బయలు\nదేరి వెళ్ళి, వీరపుర సైనికుల నాయకుడి\nదగ్గరకుపోయి, మనమంతా ఆ బిలంలో\nదాక్కుని వున్నామని చెప్పాలి. వాళ్ళు మనను\nవధించేందుకు ఆవేశంతో బిలంలో ప్రవేశి\nస్తారు. అప్పుడు...” అంటూ, ఆగి గురు\nభల్లూకుడితో, \"భల్లూకా! నీ శిష్యులు నీ\nమాటను జవదాటని తత్వంగలవాళ్ళా, లేక\nతమ ప్రాణాలు కాపాడుకునేందుకు గురు\nద్రోహానికి సైతం ఒడిగట్టే రకమా?” అని\nఅడిగాడు.\nఆ ప్రశ్న వింటూనే గురుభల్లూకుడు\nఉద్రేకపడిపోతూ, \"అయ్యా, నేనాజ్ఞాపిస్తే\nవాళ్ళు కొండశిఖరం మీదినుంచయినా\nకిందికి దూకేస్తారు. ఇక్కడ అంత పెద్దకొండ\nలేదుగనక, ఆ కనబడే చెట్టు చిటారుకొమ్మ\nమీది నుంచి కిందికి దూకమని ఆజ్ఞాపిస్తాను,\"\nఅన్నాడు.\nజీవదత్తుడు వారించే లోపలే, ఒక ఎలు\nగ్గొడ్డువాడు పరిగెత్తుకుంటూ పోయి, నూరడు\nగుల ఎత్తున వున్న ఒక చెట్టుపైకి పాకి, అక్క\nణ్ణించి, \"గురుభల్లూకా, ఇదే నీ ప్రియ\nశిష్యుడి తుది నమస్కారం!” అంటూ కేక\nపెట్టి, చేతిపట్టు వదిలి, తలకిందులుగా నేల\nమీదికి పడసాగాడు. (ఇంకావుంది)",
            "book_page_end": 17
        },
        {
            "title": "రాజనర్తకి చిత్రపటం",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "నీతి కథ",
            "moral": "వయసుతో పాటు రూపం మారుతుంది. పాత పొగడ్తలు శాశ్వతం కాదు.",
            "keywords": [
                "చిత్రకారుడు",
                "రాజనర్తకి",
                "అవంతీ నగరం",
                "సౌందర్యం",
                "వయసు"
            ],
            "characters": [
                "సుహర్షుడు",
                "భాసురాంగి"
            ],
            "locations": [
                "అవంతీ నగరం"
            ],
            "content": "పూర్వం అవంతీ నగరంలో సుహర్షుడు అనే యువచిత్రకారుడుండేవాడు. నగరంలో ఎంతోమంది\nఅనుభవజ్ఞులైన చిత్రకారులున్నా, సుహర్షుడి చిత్రకళా నైపుణ్యాన్ని ధనికులైన వర్తకులూ,\nరాజబంధువులూ ఎక్కువగా ప్రశంసించేవారు. అతడు ఎవరి చిత్రాన్ని చిత్రించినా, ఆయా\nవ్యక్తులు తమ చిత్రాన్ని గురించిన బాగోగులు వెల్లడించినప్పుడు వాళ్ళకు బాధ కలగకుండా\nసున్నితంగా జవాబులిస్తూండేవాడు.\nసుహర్షుడి ఖ్యాతి విని, ఒకసారి రాజనర్తకి భాసురాంగి అతడితో చిత్రాన్ని గీయించుకుని,\nఅతడి నైపుణ్యాన్ని మెచ్చుకుంటూ, “రాజుగారితోపాటు స్త్రీ సౌందర్యం, నాట్యకళ గురించి\nక్షుణ్ణంగా ఎరిగిన ఎందరో పండితులు నన్ను జగదేకసుందరి అంటూ అభివర్ణించడం, కేవలం\nమెచ్చుకోలుకాదు. నీ చిత్రంద్వారా వాళ్ళ పొగడ్త నిజమని, ఇప్పటికి నేను గ్రహించాను!\" అన్నది.\nఆ తర్వాత పది సంవత్సరాలు గడిచాక భాసురాంగి తన చిత్రాన్ని గీయమని మరొకసారి\nసుహర్షుణ్ణి కోరింది. అతడు బాగా శ్రమించి నెలరోజులకు ఆమె చిత్రాన్ని పూర్తిచేశాడు.\nభాసురాంగి, ఆ చిత్రాన్ని ఏవగింపుగా చూస్తూ, “సుహర్షా! ఆశ్చర్యంగా వుంది; ఇది నా\nచిత్రపటమా? నా ఈ రూపాన్ని చూసేనా ఆ అంతమంది నన్ను జగదేకసుందరి అని పొగిడింది!”\nఅన్నది.\nదానికి సుహర్షుడు ఎంతో శాంతంగా, \"అమ్మా, భాసురాంగీ! ఆనాడు నీ చిత్రాన్ని\nగీసినప్పుడు, నా వయస్సు ఇప్పటికన్న పదేళ్ళు తక్కువ,” అన్నాడు.",
            "book_page_end": 18
        },
        {
            "title": "సన్యాసి వరాలు!",
            "book_page_start": 19,
            "pdf_page_start": 19,
            "pdf_page_end": 24,
            "author": "మాచిరాజు కామేశ్వరరావు",
            "genre": "బేతాళ కథ",
            "moral": "ఇతరులకు మేలు చేయడం కోసం కాకుండా, కేవలం స్వప్రయోజనం కోసం దివ్యశక్తిని ఉపయోగించాలనుకుంటే, అది విఫలమవుతుంది.",
            "keywords": [
                "బేతాళుడు",
                "సన్యాసి",
                "వాక్శుద్ధి",
                "శాపం",
                "గయ్యాళి భార్య"
            ],
            "characters": [
                "విక్రమార్కుడు",
                "బేతాళుడు",
                "శంకరుడు",
                "కనకవల్లి",
                "ధర్మపాలుడు",
                "కాళీపాదుడు",
                "బాలామణి"
            ],
            "locations": [
                "వరాళదేశం",
                "పల్లె గ్రామం",
                "అడవి",
                "పూటకూళ్ళ బస"
            ],
            "content": "'పట్టు వదలని విక్రమార్కుడు చెట్టు\nవద్దకు తిరిగివెళ్ళి, చెట్టుపైనుంచి\nశవాన్ని దించి భుజానవేసుకుని,\nఎప్పటిలాగే మౌనంగా శ్మశానంకేసి\nనడవసాగాడు. అప్పుడు శవంలోని\nబేతాళుడు, \"రాజా, నువ్వు ఈ\nఅపరాత్రివేళ, స్వార్థంకొద్దీ ఏవైనా\nఅపూర్వశక్తులు సంపాయించాలని\nఇంత శ్రమపడుతున్నావో, లేక ఇతరు\nలకుమేలుచేయాలన్న ఉదార గుణంతో\nఇన్ని ఇక్కట్లను ఓర్చుకుంటున్నావో\nతెలియడంలేదు. కానీ, ఈ అపూర్వ\nఅలౌకికశక్తుల ప్రభావం కొన్ని సంద\nర్భాలలో చిత్ర విచిత్రంగా వుంటుంది.\nఇందుకు ఉదాహరణగా శంకరుడు,\nకాళీపాదుడు అనే వాళ్ళకథ చెబుతాను,\nశ్రమ తెలియకుండా, విను,\" అంటూ ఇలా\nచెప్పసాగాడు:\nపూర్వం వరాళదేశంలోని ఒక పల్లె\nగ్రామంలో, ధర్మపాలుడనే ఒక చిన్న రైతు\nవుండేవాడు. అతడికి శంకరుడనే ఒక\nకొడుకుండేవాడు. తల్లిలేని శంకరుణ్ణి,\nధర్మపాలుడు అల్లారుముద్దుగా పెంచాడు.\nఆ ముద్దుమురిపాలతో వాడికి చదువు\nసంధ్యలు ఏమాత్రం అబ్బకపోగా, వల్లమాలిన\nపనిబద్ధకం కూడా తోడైంది. పెళ్ళిచేస్తే\nకొడుకు దారిలోకి వస్తాడని ధర్మపాలుడు,\nశంకరుడికి, దూరపుబంధువుల పిల్ల కనక\nవల్లితో పెళ్ళి జరిపించాడు.\nఅయితే, భార్య కనకవల్లి ఎన్ని ప్రయ\nత్నాలు చేసినా శంకరుడిలో మార్పు రాలేదు.\nవాడు కడుపునిండా తిని, అది అరిగేదాకా\nఊరంతా తిరిగి వస్తూండేవాడు. దానితో\nబాగా విసిగిపోయిన కనకవల్లి, శంకరుడి\nమీదా, అటువంటి కొడుకును తనకు\nఅంటగట్టిన మామ ధర్మపాలుడిమీదా\nఅమితమైన కసి పెంచుకుని, అనుక్షణం\nగట్టిగా అరుస్తూ, వాళ్ళను సాధించడం\nప్రారంభించింది.\nతర్వాత కొన్నాళ్ళకు ధర్మపాలుడు\nపోయాడు. అప్పటినుంచీ శంకరుడిపాట్లు\nరెట్టింపు అయ్యాయి. కనకవల్లి గయ్యాళి\nతనం రోజు రోజుకూ పెరగసాగింది. అయినా\nశంకరుడిలో మాత్రం ఎలాంటి మార్పూ\nరాలేదు.\nఒకరోజున, పట్నంలో స్థిరపడిన శంకరుడి\nచిన్ననాటి స్నేహితుడొకడు అతణ్ణి చూడ\nవచ్చాడు. శంకరుడు భార్యతో, “ ఈ పూట\nనా స్నేహితుడి క్కూడా వంటచెయ్యి,\"\nఅన్నాడు.\nఆ మాట వింటూనే కనకవల్లి తాటి\nప్రమాణాన శంకరుడిమీద విరుచుకుపడి,\n“చిల్లిగవ్వ సంపాయించలేని నీకు, వండి\nవడ్డించడమే దండగపని! ఇప్పుడేమో నీ\nస్నేహితుడిక్కూడా వంట చెయ్యమంటు\nన్నావు. దారేపోయే దానయ్యలకు విందులు\nచేయడానికిది ధర్మసత్రం కాదు,” అన్నది\nచేతిలోని పులుసు గరిటెను తిప్పుతూ.\nఅరుగుపై కూర్చున్న శంకరుడి స్నేహి\nతుడు, కనకవల్లి జవాబుకు హడలిపోయి,\nఅప్పటికప్పుడే వెళ్ళిపోయాడు.\nస్నేహితుడు అలా వెళ్ళిపోవడం ఎంతో\nఅవమానం అనిపించి, అప్పటికే భార్య\n'గయ్యాళి తనంతో విసిగివున్న శంకరుడు,\nఇల్లు వదిలి బయలుదేరాడు.\nవాడు పల్లెకు అల్లంత దూరంలోవున్న\nఅడవికి అడ్డంపడి చాలాదూరం నడిచాడు.\nఆ సరికి చీకటిపడబోతున్నది. అంతలో,\n“ఎవరు నువ్వు? చీకటి కమ్ముకుంటు\nన్నది. అడవిలో ఈ సమయంలో ఇంకా\nముందుకు పోవడం ప్రమాదం!\" అన్న\nమాటలు వినిపించి, శంకరుడు అటుకేసి\nతిరిగి చూశాడు.\nదాపుల ఒక ఎత్తయిన రాళ్ళగుట్టమీద,\nఒక సన్యాసి కూర్చుని వున్నాడు. శంకరుడు\nగబగాబా ఆయనదగ్గరకు వెళ్ళాడు. సన్యాసి\nముఖంలో ఏదో తేజస్సు కనిపించింది,\nశంకరుడికి.\nశంకరుడు, సన్యాసి కాళ్ళ దగ్గర కూల\nబడి, భార్య గయ్యాళితనం కారణంగా తను\nపడుతున్న కష్టాలన్నీ వెళ్ళబోసుకుని,\n\"స్వామీ! ఇక నాలో ఆ గయ్యాళి భార్యతో\nవేగే ఓపికలేదు. ఆవిడ గయ్యాళితనం\nపోగొట్టే భారం తమదే. అలా కానప్పుడు,\nతమకు పరిచర్యలు చేస్తూ, అడవిమధ్య ఈ\nరాళ్ళగుట్టమీద తమతోనే వుండిపోతాను,”\nఅన్నాడు.\nసన్యాసి, శంకరుడికేసి ముందు చిరు\nకోపంగాచూసి, తర్వాత చిరునవ్వు నవ్వి, ఒక\nక్షణకాలం తలాడించి కళ్ళుమూసుకుని,\nపక్కనేవున్న కమండలంలోని నీళ్ళు చేతిమీద\nఒంపుకుని, “ఆ కనకవల్లి గయ్యాళితనం\nసమూలంగా నశించాలి!\" అన్నాడు నీళ్ళను\nనేలమీదికి జారవిడుస్తూ.\nతర్వాత సన్యాసి శంకరుడితో, “నాయనా,\nఈ కమ్ముకుంటున్న చీకట్లో ఇంకా అడవి\nలోకి వెళ్ళడం ప్రమాదంకాని, బయటికి\nపోవడంలో ఎలాంటి ఇబ్బందీ వుండదు.\nఇప్పుడే తిన్నగా ఇంటికిపోయి, ఆ గయ్యాళి\nకనకవల్లి తీరు ఎలావున్నదో గమనించు,\"\nఅన్నాడు.\nశంకరుడు సన్యాసి పాదాలు తాకి, ఇల్లు\nచేరేసరికి బాగా చీకటి పడిపోయింది. కనక\nవల్లి, శంకరుణ్ణి గుమ్మం ముందుచూస్తూనే\nవెళ్ళి కాళ్ళమీదపడి, “నన్ను క్షమించండి!\nఇన్నాళ్ళుగా అనరాని మాటలతో మిమ్మల్ని\nవేధించాను. నా పాపానికి ప్రాయశ్చిత్తం\nలేదు,” అన్నది కళ్ళనీళ్ళతో.\nశంకరుడి ఆనందానికి అంతులేదు. వాడు\nజరిగినదంతా భార్యకు చెప్పి, “నీలో వచ్చిన\nమంచి మార్పుకు కారణం, ఆ సన్యాసి\nఇచ్చిన వరం!\" అన్నాడు.\nఆ మాటలు విని ఆశ్చర్యపోయిన\nకనకవల్లి, “చెప్పరేం మరి! దేవతలు\nవరాలిచ్చేకాలం చెల్లిపోయి, సన్యాసులు\nవరాలిచ్చే కాలం వచ్చిందన్నమాట! ఎవరి\nదైతేనేం వరం వరమే!\" అంటూ తన చేతుల\nకేసి కొద్దిసేపు పరీక్షగా చూసుకుని, \"నా\nశరీరపు రంగు బాగా మెరుగవడంతోపాటు,\nకాస్త స్థూలం కూడా తగ్గేట్టు, ఆ సన్యాసిని\nవరం అడిగి రండి,” అన్నది.\nచేసేదిలేక మర్నాడు శంకరుడు మళ్ళీ\nసన్యాసిదగ్గరకు వెళ్ళి, భార్య అందంగా మారే\nవరం సంపాయించి, ఇల్లు చేరేసరికి, మీరు\nమిట్లుగొలిపే అందచందాలతో స్వాగతం\nపలికింది, కనకవల్లి.\nమరుసటి రోజు ఆమె, శంకరుడితో,\n“ఎన్ని మంచి కూరగాయలూ, ఆకు కూరలూ\nవున్నా, నాకు రుచిగా వంట చేయడం చేత\nగాదు. ఇది మా ఇంటి ఆడపడుచులంద\nరికీ, పూర్వం ఓర్వలేనివాళ్ళెవరో ఇచ్చిన\nశాస్త్రం. సన్యాసిని అడిగి, నేను రుచిగా\nవంటచేయగల వరం సంపాయించుకు\nరండి,” అన్నది.\nశంకరుడు అయిష్టంగానే సన్యాసి దగ్గరకు\nవెళ్ళి, ఆ వరంకూడా సంపాయించుకు\nవచ్చాడు.\nఒక వారం రోజులు గడవనిచ్చి కనక\nవల్లి, శంకరుడితో, “నాకు అందచందాలు\nవచ్చినై. కమ్మగా వంట చేయగల శక్తీ\nఅబ్బింది, అయినా ఏం లాభం! మన\nపేదరికం మాత్రం వదిలిందికాదు. మీరు\nమరొకసారి పోయి, మనకు సర్వసంపదలతో\nసుఖంగా జరిగిపోయే వరం కోరి రండి, ”\nఅన్నది.\nఈసారి శంకరుడు కాస్త విసుక్కుంటూనే\nఅడవికి వెళ్ళాడు. కానీ అక్కడ రాళ్ళగుట్ట\nమీద సన్యాసి కనిపించలేదు. వాడు\nచుట్టుపక్కల చాలా దూరం వెతికి చూసి\nనిరాశగా ఇంటిదారి పట్టాడు. వాడు పల్లె\nమొగలో వున్న పూటకూళ్ళ బస ముందుకు\nరాగానే, “నీ సమస్యలన్నీ తీరిపోయాయి\nకదా? ఇప్పుడు సంతోషంగా వున్నావా,\nశంకరా?\" అంటూ ఒకతను పలకరించాడు.\nగడ్డం తీసివేయడంతో శంకరుడికి, సన్యాసిని\nగుర్తించడం వెంటనే సాధ్యపడిందికాదు. వాడు\nఆయన్ను గుర్తించగానే ఆశ్చర్యంతో, “స్వామీ,\nఇదేమిటి? మీ గడ్డం, కాషాయ వస్త్రాలూ\nఏమయినై? \" అని అడిగాడు.\nదానికి సన్యాసి నవ్వి, “నా పేరు కాళీ\nపాదుడు. ఎవరో గొప్ప వివేకి చెప్పినట్టు,\nభార్య అనాకారితనం భరించడం అతి సులభం;\nగయ్యాళితనం భరించడం మహాకష్టతరం. నా\nభార్యలోవున్న ఈ రెండు లక్షణాలూ భరించ\nలేక, నేను సన్యాసం స్వీకరించాను. అయితే,\nఆరేళ్ళ ధ్యానఫలంగా వాక్శుద్ధి కలిగి, నేనన్న\nమాటలు ఫలించి నీ కాపురం చక్కబడింది.\nఅది చూశాక, నా కాపురాన్ని కూడా చక్కదిద్దు\nకోవచ్చునన్న విశ్వాసం కలిగి, కాషాయం\nవిసర్జించి, మా ఊరికి బయలుదేరాను,\"\nఅన్నాడు.\nఇది విన్న శంకరుడు నిలువునా కుప్ప\nకూలిపోతూ, \"స్వామీ! ఆరేళ్ళకాలంగా\nధ్యానంలో వున్నారు. మరొక్క రోజంటే\nఒక్కరోజు - ఆ ధ్యానం కొనసాగిస్తే, మీ\nసొమ్మేం పోయేది? మీరు మాకు సర్వసంప\nదలతో సుఖంగా బతికే వరం ఇస్తారన్న\nకొండంత ఆశతో, ఆ కారడవిలోని రాళ్ళ\nగుట్ట దగ్గరకు వెళ్ళి చూసి మీరు కనిపించక\nపోయేసరికి నిరాశతో ఇలా తిరిగి వస్తున్నాను,\"\nఅన్నాడు.\nశంకరుడి మాటలకు సన్యాసి కాళీ\nపాదుడు పెద్దగా నవ్వి, “శంకరా! కష్టేఫలీ\nఅన్నారు పెద్దలు. బద్దక పిశాచిని దూరంగా\nతరిమి, చేతనైన పనిలో కష్టించడమే,\nసుఖంగా బతికేందుకు మార్గం. మళ్ళీ\nఏదో ఒకనాడు కలుసుకుందాం. ఇక్కడికి\nమా ఊరు చాలాదూరం. చీకటి పడక ముందే\nఇల్లుచేరాలి,\" అంటూ అక్కణ్ణించి కదిలాడు.\nకాళీపాదుడు తన ఊరు చేరేసరికి బాగా\nచీకటిపడింది. అతడు ఉత్సాహంగా తన\nఇంటిని సమీపించాడు. ఆ సమయంలో\nతెరిచివున్న కిటికీలోంచి అతడి భార్య\nబాలామణి, పదేళ్ళ కూతురునూ, ఎనిమి\nదేళ్ళ కొడుకునూ కసురుకుంటూ అంటున్న\nమాటలు అతడికి వినిపించినై:\n\"కట్టుకు పోగలిగినంత ఆస్తిపాస్తుల్ని,\nమీ తాత వదిలిపోయాడు; అయినా ఏం\nలాభం! వాటిని కాపాడే నాధుడు లేడు.\nసరైన అదుపు లేక మీకు చదువులు అబ్బ\nడంలేదు. మరి ఐదారేళ్ళలో మీ పెళ్ళిళ్ళు.\nఇన్ని భారాలు నేను మోయగలనా! మీ నాన్న\nకిరాతకుడు! నేను గయ్యాళినే కావచ్చు.\nలోకంలో గయ్యాళి భార్యల భర్తలందరూ\nఇల్లొదిలి సన్యాసుల్లో కలిసిపోతున్నారా? ఆ\nలెక్కన కోపదారులైన భర్తలున్న భార్య\nలందరూ ఏ సన్యాసుల్లో కలవడమో లేక\nఏ నూతిలోనో దూకి చావడమో చేయక\nతప్పదు. ఛీ!”\nఆ తర్వాత ఏదో కంచులోటా గోడకు\nఠపీమంటూ కొట్టుకున్న పెద్ద శబ్దమైంది.\nకాళీపాదుడు వెనుదిరగబోయి ఒక క్షణం\nఆగి, తర్వాత మూసివున్న తలుపు దగ్గరకు\nనడిచి, “బాలా! నేను తిరిగి వచ్చాను, తలుపు\nతియ్యి,” అంటూ తలుపుమీద కొట్టాడు.\nబేతాళుడు ఈ కథ చెప్పి, “రాజా,\nశంకరుడు ఏ శ్రమా ప్రయాసల్లేకుండానే, తన\nభార్య గయ్యాళితనాన్ని పోగొట్టేందుకు,\nసన్యాసి కాళీపాదుడి నుంచి సాయంపొంది,\nతన సమస్యకు పూర్తి పరిష్కారం సాధించాడు.\nకానీ, తన ఆరేళ్ళ ధ్యానంద్వారా వాక్శుద్ధిని\nపొందిన కాళీపాదుడికి మాత్రం, తన భార్య\nగయ్యాళి తనం నుంచి విముక్తి కలిగినట్టు\nలేదు. ఇలా ఎందుకు జరిగింది? రోగికి\nతన చికిత్సద్వారా వ్యాధినివారణ చేసిన\nవైద్యుడు, తనకున్న అదే తరహా వ్యాధిని\nచికిత్సద్వారా నయం చేసుకోలేక పోవడం\nవింతల్లో వింత కాదా? ఈ సందేహాలకు\nసమాధానం తెలిసికూడా చెప్పకపోయావో, నీ\nతల పగిలిపోతుంది,” అన్నాడు.\nదానికి విక్రమార్కుడు, \"సన్యాసి కాళీ\nపాదుడికి, తన సన్యాసం మీదా, ధ్యానం మీదా\nమొదట్లో అంతగా నమ్మకం వున్నట్టు కన\nబడదు. ఐతే, అతడు తన మాటలు శంక\nరుడికి మంచి ఫలితాన్నిచ్చిన తర్వాత, తనకు\nవాక్శుద్ధి లభించిందని గ్రహించాడు. ఆ\nకారణంగానే అతడు, అడవిలో తన ధ్యానానికి\nస్వస్తి పలికి, తన భార్య గయ్యాళితనాన్ని\nకూడా పోగొట్టి, తిరిగి గృహస్థజీవితంలో\nకుదురుకుందామని ఇంటికి బయలు\nదేరాడు. కానీ, అతడి ధ్యాన వాక్శుద్ధులు,\nఆమె మీద ఏమాత్రం ప్రభావం చూపినట్టు\nలేదు. ఇల్లుచేరి, ఆమె గయ్యాళి మాటలు\nవిని, తిరిగి అడవికి పోదామనుకున్న అతడికి\n--ఆమె, భార్యల గయ్యాళితనాన్ని గురించీ,\nభర్తల కోపదారితనాన్ని గురించీ అన్న మాటల్లో\nఎంతో సత్యమున్నట్టు తోచింది. అందువల్లనే\nతలుపుకొట్టి భార్యను కేక వేశాడు. అతడు\nభార్య విషయంలో విఫలుడవడానికి\nముఖ్యకారణం; అతడిలో తన ధ్యానశక్తిని\nపరుల ప్రయోజనానికి కాక, స్వప్రయోజ\nనానికి ఉపయోగించుకోవాలన్న స్వార్థచింతన\nకలగడం,” అన్నాడు.",
            "book_page_end": 24
        },
        {
            "title": "ప్రకృతిలో దైవ దర్శనం!",
            "book_page_start": 25,
            "pdf_page_start": 25,
            "pdf_page_end": 27,
            "author": "విశ్వావసు",
            "genre": "చరిత్ర/సంస్కృతి",
            "moral": "ప్రకృతిని దైవ స్వరూపంగా భావించడం భారతీయ సంస్కృతిలోని విశిష్ట అంశం.",
            "keywords": [
                "భారత సంస్కృతి",
                "ప్రకృతి",
                "హిమాలయాలు",
                "అమరనాథ్",
                "శివుడు",
                "శుకదేవుడు"
            ],
            "characters": [
                "దేవనాధుడు",
                "సందీపుడు",
                "శ్యామల",
                "శివుడు",
                "పార్వతి",
                "శుకదేవుడు"
            ],
            "locations": [
                "హిమాలయాలు",
                "కైలాసగిరి",
                "అమరనాథ్ గుహ",
                "పహాల్ గాన్"
            ],
            "content": "సందీపుడికీ, శ్యామలకూ అది మరపురాని రోజు.\nతాతయ్య దేవనాధుడితో కలిసి పట్టణానికి\nసమీపంలోవున్న అందమైన ప్రదేశానికి వెళ్ళారు.\nచిన్న సరస్సు, దానికి ఆనుకుని తీర్చిదిద్దిన\nచిత్రంలాగా చిన్న కొండ ఉన్న సుందర ప్రాంతం\nఅది. అన్నాచెల్లెళ్ళతో పాటు వాళ్ళ స్నేహితులు\nకూడా రావడంతో రోజంతా సంతోషంగా పరిసర\nప్రాంతాలను తిరిగి చూశారు.\nవాతావరణం ఎంతో ఆహ్లాదంగా ఉంది. చుట్టు\nపక్కల చెట్లన్నీ రకరకాల రంగుల పువ్వులతో కళకళ\nలాడుతున్నాయి. సూర్యుడు బంగారు బంతిలా\nపడమటి కొండలచాటుకు చేరుకుంటున్నాడు. ఆ\nప్రశాంత గంభీర వాతావరణంలో అస్తమిస్తూన్న\nసూర్యుణ్ణి చూస్తూ, “ఆహా! దివ్యమైన దృశ్యం\nకదూ!\" అన్నది శ్యామల.\n\"ఆహా! దివ్యం అనే చక్కని పదం వాడావు.\nచాలా బావుంది తల్లీ! మన పెద్దలు ప్రకృతినే\nదివ్య స్వరూపంగా భావించారు. అది మన\nసంస్కృతిలోని ఒక విశిష్ట అంశం. మనిషి\nమానసిక చైతన్య పరిథిని విస్తృతపరచే విశాల\nదృక్పథం అది. ఆ దృక్పథం కలిగి ఉన్నందువల్లే\nమన ఋషులు హిమాలయాలను దివ్యాత్మగా\nఅభివర్ణించారు. మంచుకొండల మధ్య కూడా\nదేవాలయాలను ఏర్పాటుచేశారు. హిమాలయ\nశిఖరాలలోని కైలాసగిరిని పరమశివుడి నివాస\nస్థానంగా కొనియాడారు,” అన్నాడు దేవనాధుడు.\n“భక్తులు ఎన్నో శ్రమలకు ఓర్చి అలాంటి\nదేవాలయాల యాత్రకు వెళుతూ ఉంటారు.\nఅలాంటి యాత్రీకులను మాటువేసి హత మార్చ\nఉందారుణం కదా! మొన్న జూలైలో అమరనాధ్\nఆఖరికి ఒక గుహను కనుగొన్నారు. శివపార్వ\nతులు ఆ గుహలోకి ప్రవేశించారు. శివుడు\nపార్వతిని పక్కన కూర్చోబెట్టుకుని అమరత్వ\nరహస్యాన్ని వినిపించసాగాడు. దానిని వింటూ\nవింటూ పార్వతి కొంతసేపటికి నిద్రలోకి జారు\nకున్నది. శివుడు ఏకధాటిగా ఏకాగ్రచిత్తంతో\nవివరిస్తూవెళ్ళాడు. పరిసరాలను గమనించ\nలేదు. అయితే, మరికొంతసేపటికి తాను\nచెబుతూన్నదానికి పార్వతి కాకుండా మరెవరో\nమెల్లగా ఊకొడుతున్నట్టు గమనించి శివుడు\nతలతిప్పి చూశాడు. అప్పుడే గుడ్డునుంచి\nవెలువడిన చిలుకపిల్ల రివ్వున గుహనుంచి\nవెలుపలికి ఎగిరిపోయింది. ఆ చిలుకే ఆ తర\nవాత వ్యాసముని కుమారుడైన శుకదేవుడిగా\nజన్మించింది!\nశివుడు పార్వతికి అమరత్వ రహస్యాన్ని ఉప\nదేశించిన పుణ్యస్థలం అమరనాధ్ దేవాలయం!\nఇక ఇప్పటి కథకు వద్దాం. గొర్రెలకాపరి\nచూపిన మార్గంగుండా రాజూ, పరివారం గుహ\nప్రాంతానికి చేరారు. ఇది జరిగిందికూడా\nవెయ్యేళ్ళకు పూర్వం! నాటినుంచి యేటా\nవేలాదిమంది భక్తులు- మంచు కరిగి మార్గం\nసుగమంగా ఏర్పడినప్పుడు - ప్రకృతి\nసహజంగా ఏర్పడిన ఆ దేవాలయాన్ని దర్శి\nస్తున్నారు.\nభక్తులు ఒక శుభదినాన పహాల్ గాన్ శిఖ\nరాలలో, దూదంగవంటి నదులలో ప్రకృతి\nసౌందర్యాన్ని తిలకిస్తూ గమ్యంకేసి సాగు\nతారు. ఒకవిధంగా పరిసర ప్రకృతిలో అంత\nర్భాగమైపోతారు. అదే ఒక అపూర్వ అనుభవం.\nగుహ లోపల దివ్యాద్భుత శోభలు వెదజల్లే\nమంచు లింగాన్ని దర్శిస్తారు. అంతటితో యాత్ర\nపూర్తయి జన్మతరించిన అనుభూతితో తిరుగు\nప్రయాణమవుతారు!\" అని ముగించాడు\nదేవనాధుడు.\nసూర్యుడు అస్తమించడంతో మసకమసక\nచీకట్లు సరోవరంచుట్టూ అలముకుంటున్నాయి.\nదివ్య సౌందర్యాన్ని గుర్తుచేసే ప్రకృతిని గౌరవిం\nచాలన్న ఉన్నతభావం నిండిన హృదయాలతో\nఅందరూ తిరుగుప్రయాణానికి ఆయత్త\nమయ్యారు.",
            "book_page_end": 27
        },
        {
            "title": "తెలివి అమ్మబడును",
            "book_page_start": 28,
            "pdf_page_start": 28,
            "pdf_page_end": 33,
            "author": "ఏ.కె. రామానుజం",
            "genre": "జానపద కథ",
            "moral": "తెలివిని డబ్బుతో కొనుగోలు చేయలేరు. ముఖ్యమైన విషయాలపై శ్రద్ధ వహించి, ఏ పనైనా చేసే ముందు ఆలోచించాలి.",
            "keywords": [
                "విపులుడు",
                "తెలివి",
                "రాజనర్తకి",
                "వ్యాపారం",
                "గుజరాత్",
                "చాకచక్యం"
            ],
            "characters": [
                "విపులుడు",
                "బుధునాధుడు",
                "రాజు",
                "రూపమతి",
                "తారామతి",
                "వైద్యుడు",
                "మంత్రి"
            ],
            "locations": [
                "గుజరాత్ ప్రాంతం",
                "అంగడి వీధి",
                "రాజభవనం"
            ],
            "content": "ఒకానొకప్పుడు గుజరాత్ ప్రాంతంలోని ఒక\nరాజ్యంలో విపులుడనే యువకుడు ఉండేవాడు.\nవిపులుడు పసివాడుగా ఉన్నప్పుడే వాడి తండ్రి\nమరణించాడు. తండ్రి విపులుడికి బతకడానికి\nఆస్తి అంటూ ఏదీ వదిలి వెళ్ళలేదు. అయినా వాడు\nతండ్రి బతికి ఉన్నపుడు ఆయన దగ్గరే ఉండి,\nఆయన వ్యాపారం చేసే పద్ధతులను గమనించి\nచాలా విషయాలు నేర్చుకున్నాడు. కొన్నాళ్ళకు\nఅతనికి ఒక చక్కని ఆలోచన వచ్చింది.\nవిపులుడు తన తండ్రికి పరిచయమున్న\nకొందరు వ్యాపారుల దగ్గర కొంచెం అప్పుచేసి,\nఅంగడి వీధిలో ఒక చిన్నకొట్టు ఏర్పాటు చేసు\nకున్నాడు. 'ఇక్కడ తెలివి అమ్మబడును' అని\nఒక పలకమీద రాసి కొట్టుముందు తగిలించాడు.\nకొన్ని తెల్లకాగితాలు, కలం, సిరాబుడ్డి ముందు\nపెట్టుకుని కూర్చున్నాడు.\nఅక్కడున్న వ్యాపారులు తమదగ్గరున్న సరుకుల\nపేర్లు చెప్పి జనాన్ని పిలవడం పరిపాటి. అక్కడ\nరకరకాల వస్తువులు అమ్ముతారు. బంధేజ్, జరీ,\nఉటోలా లాంటి విలువైన వస్త్రాలను విక్రయిస్తారు.\nబొమ్మలు, ఆటవస్తువులు, కుర్చీలు, ఊయలలు\nమొదలైనవాటినీ అమ్ముతారు. ఇంకా కొంచెం\nముందుకు వెళితే, ఖమమ్ ధోక్లా, పధారా, ఖాండ్వి,\nవేయించిన ఫార్సాన్లులాంటి ఆహారపదార్థాలనూ,\nవేడివేడి జిలేబీ, దూధ్్పక్, శ్రీఖండ్ లాంటి తీపి\nతినుబండారాలనూ అమ్మేవాళ్ళు కనిపిస్తారు.\nఒకవైపు ఆహారధాన్యాలు, మరొకవైపు కూరగా\nయలు, పళ్ళుకూడా అమ్మేవాళ్ళున్నారు. ఒక్క\nమాటలో చెప్పాలంటే అక్కడ లేని వస్తువంటూ\nలేదు. చూడగలిగినవీ, తాకగలిగినవి, రుచి, వాసన\nచూడ గలిగినవి అంటూ అన్నీ ఉన్నాయి. అయినా\nకంటికి కనిపించనిదాన్ని, ఆ మాటకు వస్తే జ్ఞానేంద్రి\nయాలకు అతీతమైన తెలివిని అమ్మకానికి పెట్టిన\nవింత వ్యక్తి ఎవరా అని ఆ పలకను చూసిన వాళ్ళం\nదరూ ఆశ్చర్యపడసాగారు. కొందరైతే అతన్ని\nపిచ్చివాడికింద జమకట్టి ఊరుకున్నారు. అయితే,\nవిపులుడు మాత్రం ఎవరేమన్నా నిరుత్సాహ\nపడకుండా రోజూ కొట్టుకు వెళ్ళి కూర్చుని, “తెలివి\nఅమ్మబడును,” “తెలివి అమ్మబడును,” అని\nపదిమందికీ వినబడేలా చెబుతూ వచ్చాడు.\nఒకనాడు బుధునాధుడనే ఒక ధనికుడి కొడుకు\nఅటుకేసి వచ్చాడు. అతని తండ్రి అతన్నెప్పుడు\nచూసినా 'తెలివిలేని దద్దమ్మ' అని తిడుతూ\nఉండేవాడు. అతడు విపులుడి కొట్టుదగ్గరికి రాగానే\nఆశ్చర్యంతో, \"నిజంగానా? తెలివిని అమ్మడమే?”\nఅని అడిగాడు.\nవిపులుడు, “అవును. ఇక్కడ నిజంగానే తెలివి\nఅమ్మబడును,” అని జవాబిచ్చాడు.\nతన తండ్రిని సంతోషపెట్టడానికి చక్కని అవకాశం\nవచ్చినట్టు భావించి పొంగిపోతూ బుధునాధుడు,\n\"గజం తెలివి ఖరీదు ఎంత?\" అని అడిగాడు.\n\"తెలివిని గజాల లెక్కన అమ్మను. నాణ్యతను\nబట్టిదాని ధర ఉంటుంది,” అన్నాడు విపులుడు.\nదేన్నిగురించిగానీ అంతగా తెలియని బుధు\nనాధుడు, \"అలాగా! అయితే, నాకు రూపాయి\nఖరీదుచేసే తెలివిని ఇవ్వు,” అన్నాడు.\nవిపులుడు ఒక కాగితాన్ని అందుకుని, కలాన్ని\nసిరాలో ముంచెత్తి, “ ఇద్దరు మనుషులు గొడవ\nపడుతున్నప్పుడు దగ్గరికి వెళ్ళి చూడవద్దు,\" అని\nరాసి అతడికిచ్చాడు.\nబుధునాధుడు,, “చాలా సంతోషం!\" అంటూ\nదానిని తీసుకుని మడిచి తలపాగాలో దాచుకుని,\nరూపాయి తీసి ఇచ్చి, చాలా చౌక బేరం అని\nమురిసిపోతూ ఇంటికి బయలుదేరాడు.\nఆ రాజ్యాన్నేలే రాజుకు రూపమతి, తారామతి\nఅని ఇద్దరు భార్యలు. ఇద్దరిమధ్యా పచ్చగడ్డివేస్తే\nభగ్గుమంటుంది. ఎప్పుడు చూసినా ఏవో గొడవలే.\nవాళ్ళేకాదు, వాళ్ళపరిచారికలు కూడా సాకుదొరికితే\nచాలు కయ్యానికి కాలుదువ్వేవాళ్ళు.\nఒకనాడు బుధునాధుడు అంగడివీధిలో\nఅటూ, ఇటూ చాలాసేపు తిరిగాడు. ఆ సమయంలో\nఇద్దరి రాణుల పరిచారికలు ఇద్దరుకూడా అక్కడికి\nవచ్చారు. ఒకరిని చూసి ఒకరు మూతి విరుచు\nకుంటూ కూరగాయల అంగడికి వెళ్ళారు. ఇద్దరి\nచూపులూ ఒక్కసారిగా ఒక గుమ్మడికాయ మీద\nపడ్డాయి. ఇద్దరూ దానిని తమకే కావాలన్నారు.\nకొట్టువాడికి మతిపోయినంత పనయింది. \"ఆ\nగుమ్మడికాయలో ఎలాంటి ప్రత్యేకతాలేదు. పక్కనే\nకావలసినన్ని గుమ్మడికాయలున్నాయి. వాటిలో\nఒకటి తీసుకోండి, అనవసరంగా గొడవలెందుకు?\"\nఅని వాడు ఎంత నచ్చజెప్పినా వాళ్ళు వినిపించుకో\nలేదు. కొద్దిసేపటికల్లా ఒకరినొకరు తిట్టుకోసాగారు.\nబుధునాధుడు మందమతే తప్ప, చాలా నిజా\nయితీపరుడు. అందువల్ల, తన తండ్రి విపులుడి\nకిచ్చిన మాటను గుర్తుకు తెచ్చుకుని- ఇద్దరాడవాళ్ళ\nగొడవను అక్కడే నిలబడి చూడసాగాడు. అంతలో\nపరిచారికలమధ్య మాటలు ముదిరి, కొట్లాటకు\nదిగారు. ఒకరినొకరు కొట్టు కోవడం, గిచ్చుకోవడం\nప్రారంభించారు. వాళ్ళిద్దరిలో ఒకతె\nబుధునాధుణ్ణి చూసి, “ఈ\nగొడవంతా ఆరంభించింది,\nఆవిడే. అందుకు నువ్వే\nసాక్షి!” అన్నది.\nవెంటనే మరొక పరిచా\nరిక, “నువ్వే నా సాక్ష్యం.\nఆవిడే నా మీదికి వచ్చి\nమొదట నా జుట్టుపట్టి\nలాగింది. నువ్వే చూశావు\nకదా! అదేచెప్పాలి,” అన్నది.\nతరువాత\nరాణివాసంలో చేయవలసిన పనులు చాలా\nఉన్నాయన్న సంగతి ఇద్దరికీ గుర్తు రావడంతో, వెంటనే\nతిరుగుముఖం పట్టారు. ఇరువురూ పట్టరాని\nఆగ్రహంతో తమ రాణుల నివాసమందిరాలలోకి\nవెళ్ళారు.\nపరిచారికలు తమ రాణులకు అంగడి వీధిలో\nజరిగిన సంగతిచెప్పి, ఒకరిపై ఒకరు నిందలు\nవేసుకున్నారు. బుధునాధుడే వీటన్నిటికీ సాక్ష్యం\nఅని అన్నారు. ఇందులోని నిజానిజాలు తేల్చడానికి\nరాజు బుధునాధుణ్ణి పిలుచుకురమ్మని భటులను\nఆజ్ఞాపించాడు.\nబుధునాధుడు పెద్ద చిక్కులో పడ్డాడు. వాడు\nఎటుచెప్పినా ప్రమాదమే ముంచుకు వస్తుంది.\n\"ఆడవాళ్ళ గొడవలు నీకెందుకురా? నీ దారిన\nనువ్వు రావలసిందేకదా? మతిమాలిన వాడా!”\nఅని కొడుకును తిట్టడం తప్ప, ధనికుడు మరేమీ\nచేయలేకపోయాడు.\n“విపులుడికి తిరిగి ఇచ్చిన తెలివిని ఉపయో\nగించననీ, ఏవైనా గొడవలుజరిగితే అక్కడే నిలబడి\nచూస్తాననీ విపులుడికి మనం మాట ఇచ్చాంకదా?\nమరి ఆ మాట తప్పవచ్చా?” అని తండ్రికి ఎదురు\nతిరిగాడు బుధునాధుడు.\nమరొకమార్గం కనిపించక తండ్రీకొడుకులు,\nవిపులుడి దగ్గరికి వెళ్ళి సంగతి చెప్పి తరుణోపాయం\nఅడిగారు. అంతా విన్న విపులుడు, “నా దగ్గర\nమంచి సలహా ఉంది. అయితే, ధర కాస్త ఎక్కువ,\"\nఅన్నాడు.\n“ఫరవాలేదు. ఎంతో చెప్పు\" అన్నారు తండ్రీ\nకొడుకులు.\n“ఐదు వందల వెండి రూపాయలు!\" అన్నాడు\nవిపులుడు.\n“అంత ధరా!” అని మొదట ఆశ్చర్యపోయినా,\nధనికుడు సరే అనక తప్పలేదు.\n“రాజు సమక్షానికి వెళ్ళి పిచ్చివాడిలా నటించు.\nనువ్వు మాట్లాడేది ఏదీ రాజుకు అంతుబట్ట\nకూడదు. నోటికి వచ్చినట్టు మాట్లాడు. రాజు\nవదలిపెడతాడు. రాణులకు కూడా నీమీద కోపం\nఉండదు,” అన్నాడు విపులుడు బుధునాధుడితో.\nధనికుడు విపులుడికి ఐదువందల రూపాయలు\nచెల్లించాడు. బుధునాధుడు, విపులుడి సలహాను\nపాటించి రాజుదగ్గర పిచ్చివాడిలా నటించి, గండం\nనుంచి బయట పడ్డాడు.\nఅయితే, ఇల్లుచేరాక తండ్రీకొడుకులకు\nఎదురుచూడని మరొక కొత్త సమస్య ఎదురయింది.\nబుధునాధుడు పిచ్చివాడు కాదనీ, కావాలనే పిచ్చి\nవాడిలా నటించి తనను మోసగించాడనీ రాజుకు\nతలియవస్తే తమ గతి ఏమవుతుంది? తలుచుకుం\nటేనే ధనికుడి గుండె దడదడలాడసాగింది. తిన్నగా\nవిపులుడి దగ్గరకి వెళ్ళి అతడి సలహా నాణ్యతను\nగురించి ఫిర్యాదు చేశాడు.\n“సరే. నేను ఇచ్చినప్పుడు అది మంచి సలహా.\nసరిగ్గానే పనిచేసిందికదా? ఇప్పుడు మరొక ఐదు\nవందలు చెల్లించుకోండి. వేరొక మంచి సలహా\nచెబుతాను,\" అన్నాడు విపులుడు.\nరాజుగారితో వ్యవహారం ఏం చేస్తాడుమరి?\nధనికుడు అలాగే ఐదు వందలు తీసి ఇచ్చాడు.\n“రాజుగారు సంతోషంగా ఉన్నప్పుడు,\nఅసలు సంగతి చెప్పి, క్షమాపణలు చెప్పుకోండి.\nసమస్య సులభంగా పరిష్కారమవుతుంది! రాజు\nనవ్వేసి మిమ్మల్ని క్షమిస్తాడు. ఒక విషయం\nగుర్తుంచుకోండి. మీరు ఈ విషయం చెప్పేప్పుడు\nరాజుగారు సంతోషంగా ఉండాలి. అది చాలా\nముఖ్యం!” అన్నాడు విపులుడు.\nబుధునాధుడూ, అతడి తండ్రీ విపులుడు చెప్పి\nనట్టే తు.చ. తప్పకుండా చేశారు. వాళ్ళమాటలు\nవిని రాజు పగలబడి నవ్వాడు. వాళ్ళను క్షమించాడు.\nవిపులుడి పథకం పారింది. అయితే, రాజుకు వాళ్ళకు\nతెలివిని అమ్మిన యువకుణ్ణి చూడాలన్న ఉత్సాహం\nకలిగింది. విపులుణ్ణి వెంటనే పిలిపించాడు.\nవిపులుడు రాగానే రాజు, “నువ్వు తెలివిని\nఅమ్ముతావని తెలియవచ్చింది. నాకు ఎలాంటి\nతెలివిని అమ్మగలవు?” అని అడిగాడు.\n“ప్రభువులు మన్నించాలి. నేను విక్రయించే\nవివేకం ధర కాస్త ఎక్కువ,” అన్నాడు విపులుడు\nవినయంగా.\n“అలాగా! ఎంత ధర పలుకుతుందేమిటి?”\nఅని అడిగాడు రాజు నవ్వుతూ.\n“ఐదువేలు! తమకు తగిన తెలివి ధర ఐదు\nవేలు ప్రభూ!\" అన్నాడు విపులుడు.\n“నాణ్యత నిజంగానే బావుంటే, అంత ధర\nచెల్లించడానికి నాకు ఏమాత్రం అభ్యంతరంలేదు,”\nఅన్నాడు రాజు.\nవిపులుడు ఒక కాగితం తీసుకుని, అందులో,\n“ఏపనైనా సరే చేసే ముందు సావధానంగా ఆలో\nచించండి!,” అని రాసి రాజుకు ఇచ్చాడు.\nరాజుకు ఆ సలహా బాగా నచ్చింది. విపులుడికి\nఐదువేల రూపాయలు ఇచ్చి పంపాడు. అంతే\nకాదు. రాజభవనంలో తన చూపుపడే చోటల్లా,\nఅంజార్ చిత్రాల పక్కనా, విసన కర్రల మీదా\nమట్టి పాత్రల మీదా ఆ సలహాను రాయించాడు.\nఇది జరిగిన కొన్నాళ్ళ తరవాత, రాజు\nఅస్వస్థ తకు లోనయ్యాడు. రాణీ రూపమతి,\nదుర్మార్గుడైన మంత్రి కలిసి, రాజు అడ్డు తొలగిం\nచాలనుకున్నారు. రాజవైద్యుడికి లంచం ఇచ్చి,\nఔషధంలో విషం కలపమన్నారు. వైద్యుడు అం\nదుకు సరేనన్నాడు. రాజు, వైద్యుడి చేతినుంచి\nఅందుకున్న ఔషధాన్ని సేవించడానికి ముందు\nగోడమీద రాయబడివున్న, 'ఏ పనైనాసరే,\nచేసేముందు సావధానంగా ఆలోచిం చండి!'\nఅన్న సలహా ఆయనకు కనిపించింది. ఆ మాట\nలోని అద్భుత సత్యానికి అచ్చెరువొందిన రాజు,\nఔషధాన్ని తాగకుండా, ఆ మాటను గురించి\nఆలోచిస్తూ దూరంగా చూడసాగాడు.\nరాణీ, మంత్రీ బెదిరింపుల కారణంగా\nపాపానికి ఒడిగట్టినప్పటికీ, అపరాధ భావంతో\nతల్లడిల్లుతూన్న వైద్యుణ్ణి రాజుగారి గంభీర\nమౌనం మరింత కలవర పెట్టింది. రాజుకు\nఔషధంపట్ల అనుమానం తలెత్తిందని భావించి\nవైద్యుడు పడలిపోయాడు. గుండె దడదడ\nలాడసాగింది. పట్టుబడక ముందే తప్పు ఒప్ప\nకోవడం క్షేమమనిపించింది. వెంటనే రాజు\nపాదాలపైబడి, “క్షమించండి, ప్రభూ!” అని\nకన్నీళ్ళు కార్చసాగాడు.\nరాజు మొదట ఆశ్చర్యపోయాడు.\nజరిగింది సాంతం గ్రహించాక అమితా\nగ్రహం చెందాడు. రాణినీ, మంత్రినీ పిలిచి\nవిచారణ జరిపి - వాళ్ళిద్దరినీ, వైద్యుణ్ణి\nరాజ్యం నుంచి బహిష్కరించాడు.\nఆ తరవాత రాజు విపులుణ్ణి పిలి\nపించి, అతన్ని తనమంత్రిగా నియమించు\nకున్నాడు. విపులుడి వివేకవంతమైన సల\nహాల ప్రకారం ప్రజలకు ఏ కొరతాలేకుండా\nరాజ్యాన్ని చిర కాలం పాలించాడు.",
            "book_page_end": 33
        },
        {
            "title": "కథకళి! భారతీయ నృత్యాలు",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "సాంస్కృతిక వ్యాసం",
            "moral": "చందమామ బృందం",
            "keywords": [
                "కథకళి",
                "కేరళ",
                "నృత్యనాటకం",
                "ముఖాలంకరణ",
                "కొడియాట్టం"
            ],
            "characters": [
                "నాయకులు",
                "ప్రతినాయకులు",
                "రాజులు",
                "రాణులు"
            ],
            "locations": [
                "కేరళ రాష్ట్రం",
                "భారతదేశం"
            ],
            "content": "దేవుళ్ళు, దేవతలు; రాక్షసులు,\nగంధర్వులు ఇలా రకరకాల\nవేషాలు ధరించిన కళాకారులు\nఆశ్చర్యం కలిగించే వేగంతో నృత్యం\nచేస్తారు. వేదికపై ఒకే ఒక పెద్ద దీప\nస్తంభం. మసక వెలుతురు ప్రసరిస్తూన్న\nగంభీర వాతావరణంలో ఆకర్షణీయమైన\nరంగురంగుల దుస్తులు ధరించి, విచి\nత్రమైనముఖాలంకరణలు చేసుకున్న\nకళాకారుల నృత్య ప్రదర్శన కళ్ళకు\nమిరమిట్లు కొలిపేలా\nఉంటుంది!\nదక్షిణ భారతదేశంలో\nకేరళరాష్ట్రానికి చెందిన ఈ\nనాట్యంపేరు కథకళి. కథకళి\nఅంటే 'కథానాట్యం' అని అర్థం. సుప్రసిద్ధ ఇతివృ\nత్తంతో ఉత్సాహభరితంగా ప్రదర్శించబడే కథకళి ఒక\nశాస్త్రీయ నృత్యనాటకం. నాట్యం, నాటకం, యుధ్ధ\nకళల మిళితమైన ఈ నాట్య ప్రక్రియ దాదాపు\nమూడువందల సంవత్సరాల నుంచి ప్రదర్శించ\nబడుతోంది. తొమ్మిదవ శతాబ్దంలో\nప్రాచుర్యం పొందిన కేరళ ప్రాంత\n'కొడియాట్టం' కళా ప్రక్రియ ప్రభావం\nదీని మీద ఉంది. ఈ 'కొడియాట్టా'న్ని\nసాంస్కృతిక వారసత్వ కళారూపంగా\nయునెస్కో ఇటీవల గుర్తించింది!\nపురాణ, ఇతిహాసాల ఘట్టాలను తీసుకుని\nఈ కళాకారులు నాట్యప్రదర్శనలిస్తారు.\nఈ నృత్య నాటికలలో నాట్యం చేసేవారు\nఒక్కమాటకూడా మాట్లాడరు. అయితే వేదికకు\nపక్కన కూర్చుని కొందరుగాయకులు పురాణ\nకథను పాటలుగా పాడతారు. ఆ\nపాటలలోని కథాంశాలకు అను\nగుణంగా నృత్యకారులు హస్త\nముద్రలతో, ముఖభావాలతో\nనేత్రాభినయాలతో వివరిస్తూ\nనాట్యం చేస్తారు.\nకథకళిలో ఇరవైనాలుగు పద్ధతు\nలలో ఇమిడిపోయే ఏడువందల\nముద్రలున్నాయి. నిపుణులైన నృత్య\nకారులు తమకళ్ళను పదిహేడు\nవిధాలుగా కదిలించగలరని\nచెబుతారు. కనుబొమ\nలను కదిలించడానికి\nఎనిమిది విధాలు;\nకనురెప్పల కదలికకు\nఎనిమిది విధాలు ఉన్నాయి. వాటినిచూస్తే ఎవరి\nకైనా ఆశ్చర్యం కలుగుతుంది.\nఇటీవలి కాలంవరకు కథకళిని పురుషులే\nప్రదర్శించేవాళ్ళు. స్త్రీ పాత్రలనుకూడా వాళ్ళు\nఎంతో అందంగా, అవలీలగా పోషించడం ప్రేక్ష\nకులకు ఆనందం కలిగిస్తుంది.\nముఖాలంకరణ\nపెదవులు, కనుబొమలు, రెప్పలు\nపెద్దవిగా కనిపించడానికి వీలుగా నృత్య\nకారులు ముఖానికి ముదురు రంగులు\nవేసుకుంటారు. నాయకులు, ప్రతినాయకులు;\nరాజులు, రాణులు; మునులు, రాక్షసులు ఇలా\nఒక్కొక్క పాత్రకు ప్రత్యేకమైన దుస్తుల అలంకరణ,\nముఖాలంకరణ ఉంటాయి. ఈ అలంకరణ చేసు\nకోవడానికే కనీసం నాలుగయిదు గంటలు\nపడుతుంది.\nపచ్చరంగును మంచితనా\nనికీ; ఎరుపును శక్తికీ, ధైర్యానికీ;\nనలుపును దుష్టస్వభావానికీ;\nపసుపు పచ్చ రంగును అద్భు\nతానికీ; తెలుపు రంగును\nనైర్మల్యం సూచించడానికీ\nఉపయోగిస్తారు. ఈ రంగుల\nకలయికలు నాటకంలోని\nపాత్రల స్వభావాన్నీ, మానసిక\nస్థితినీ సూచిస్తాయి.\nనాట్యకారుల కళ్ళకు కాటుక\nవేయడంద్వారా పెద్దవిగా కని\nవించేలా చేస్తారు. ‘చుండపూ' అనే పువ్వు విత్తనా\nలను కళ్ళల్లో వేసుకుంటారు. ఇవి దీపం వెలుగులో\nధగధగ మెరుస్తూ కళ్ళుఎర్రగా కనిపించేలా\nచేస్తాయి.\nఅలంకరణ చేసుకోవడానికి ముందు కళాకా\nరులు ముఖాన్ని శుభ్రంగా కడుక్కుని, నుదుట\nశుభప్రదమైన చందనం బొట్టు పెట్టుకుంటారు.\nఆ తరవాత అలంకరణ చేసుకోవడానికి వీలుగా,\nనేలమీద పడుకుంటారు.\nఈ నృత్యనాటికలను సంప్రదాయానుసారం,\nదేవాలయప్రాంగణాలలో, బహిరంగ ప్రదేశాలలో\nప్రదర్శించేవాళ్ళు. రాత్రి బాగా పొద్దుపోయాక\nప్రారంభించే ఈ నాటకాలను తెల్లవారుజాము\nవరకు ఆడేవారు.\nవళ్ళత్తోళ్ నారాయణ మీనన్ అనే కవి చెరుత్తు\nరిత్తిలో 'కేరళ కళామండలం' స్థాపించిన తరవాత\nకథకళి నాట్యప్రదర్శనలో కొన్ని మార్పులు\nచేర్పులు ప్రవేశపెట్టి దానికి కొత్త ఊపిరిపోశారు.\nప్రస్తుతం ఈ నాట్య ప్రదర్శనలు సాయంకాల\nసమయాలలో కళామండపాలలో, వేదికలపై\nజరుగుతున్నాయి.\nమన పురాణేతిహాసాలనుంచేకాకుండా ఇటీవల\nబైబిలు కథలను (మేగ్డలీన్ మేరీ) కూడా ఇతివృత్తా\nలుగా స్వీకరించి కథకళి ప్రదర్శనలు ఇస్తున్నారు.",
            "book_page_end": 35
        },
        {
            "title": "అనవసరపు విమర్శలు",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "నీతి కథ",
            "moral": "ఒక విషయాన్ని విమర్శించే ముందు, దాని విలువ గురించి పూర్తి అవగాహన ఉండాలి.",
            "keywords": [
                "సూఫీ",
                "సాధువు",
                "విమర్శ",
                "ఉంగరం",
                "విలువ",
                "నగల వ్యాపారి"
            ],
            "characters": [
                "సూఫీ సాధువు",
                "యువకుడు",
                "నగల వ్యాపారి",
                "సంతలోని స్త్రీ"
            ],
            "locations": [
                "గ్రామం",
                "సంత"
            ],
            "content": "సూఫీ సాధువుల గురించి మీరు వినే ఉంటారు.\nసూఫీమార్గం ఒక ఇస్లాం సంప్రదాయం. ప్రేమ\nమార్గాన్నీ, సోదరభావాన్నీ బోధించడంలో సూఫీలు\nసుప్రసిద్ధులు. అయినా జీవితంలో విమర్శలు\nఎదుర్కోనివారు ఎవరుంటారు? ఇది సూఫీలకూ\nతప్పలేదు.\nఒకానొకప్పుడు ఒక గ్రామంలో యువకుడొకడు\nఎప్పుడు చూసినా సూఫీ సాధువులను కటువుగా\nవిమర్శించేవాడు. వాడు మంచి మాటకారీ,\nదురుసు స్వభావీ కావడంతో వాదానికి దిగి వాణ్ణి\nమెప్పించడం ఎవరికీ సాధ్యపడేది కాదు. గ్రామ\nప్రజలు వాడి విమర్శలను వినలేకపోయేవారు.\nకొన్నాళ్ళు గడిచాక, ఆ గ్రామంలోనే ఉంటూన్న\nఒక సూఫీ సాధువు, యువకుడికి వాడి విమర్శల\nవిలువ ఏపాటిదో తెలియజేయాలన్న నిర్ణయానికి\nవచ్చాడు. ఆయన తన వేలి ఉంగరాన్ని తీసి, యువ\nకుడికి ఇచ్చి, “నాయనా, దీనిని తీసుకువెళ్ళి సంతలో\nఐదువందల రూపాయలకు అమ్ముకుని రా,”\nఅన్నాడు.\nయువకుడు వెంటనే ఉత్సాహంగా సంతకు\nబయలుదేరాడు. కానీ ఎంత ప్రయత్నించినా\nసాధువు చెప్పిన ధరకు దానిని కొనేవాళ్ళు లేక\nపోయారు. ఆఖరికి ఒక స్త్రీ ఉంగరాన్ని అటూ\nఇటూ కాస్సేపు తిప్పి చూసి, “కావాలంటే దీనికి\nపది రూపాయలిస్తాను, అదీ ఉంగరం కావాలని\nనా బిడ్డ అడగడంవల్లే,” అన్నది.\nయువకుడు తిరిగి వెళ్ళి జరిగింది సాధువుకు\nచెప్పాడు. ఆ తరవాత సాధువు, “ఇప్పుడు దానిని\nనగల వ్యాపారి దగ్గరికి తీసుకువెళ్ళి\nచూపి, ఎంతధర పలుకుతుందో\nఅడుగు,\" అన్నాడు.\nయువకుడు అలాగే నగల\nవ్యాపారి దగ్గరికి వెళ్ళి చూపాడు.\nఅతడు దానిని పరిశోధించి; తూకం\nవేసి, “విలువైన ఉంగరం. ఐదువేల\nరూపాయలిస్తాను,\" అన్నాడు.\nయువకుడు ఆశ్చర్యంతో\nసాధువు దగ్గరికి వచ్చి సంగతి\nచెప్పాడు. సాధువు చిన్నగా నవ్వి,\n\"నాయనా, ఈ ఉంగరం గురించి\nసంతలోని స్త్రీకి ఎంత తెలుసో,\nసూఫీల గురించి నీకూ అంతే\nతెలుసు,” అన్నాడు.\nయువకుడు సిగ్గుతో తలదించు\nకున్నాడు. ఆ రోజునుంచి సాధువు\nలను అనవసరంగా, దురుసుగా\nవిమర్శించడం మానుకున్నాడు.",
            "book_page_end": 36
        },
        {
            "title": "దసరా ఉత్సవాలు!",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "సాంస్కృతిక వ్యాసం",
            "moral": "దసరా పండుగ చెడుపై మంచి సాధించిన విజయానికి సంకేతం. ఇది వివిధ రూపాలలో జరుపుకునే పెద్ద ఉత్సవం.",
            "keywords": [
                "దసరా",
                "నవరాత్రి",
                "దుర్గాపూజ",
                "మైసూరు",
                "రామ్-లీల",
                "విజయదశమి"
            ],
            "characters": [
                "దుర్గాదేవి",
                "మహిషాసురుడు",
                "శ్రీరాముడు",
                "రావణుడు",
                "ముమ్మడి కృష్ణరాజ ఉడయార్"
            ],
            "locations": [
                "పశ్చిమ బెంగాల్",
                "మైసూరు",
                "కులూ లోయ (హిమాచల్ ప్రదేశ్)",
                "తమిళనాడు",
                "గుజరాత్"
            ],
            "content": "మనదేశంలో దాదాపు అన్ని ప్రాంతాలలో\nఆటపాటలతో, అలంకరణలతో ఆనందోత్సా\nహాలతో జరుపుకునే పండుగ దసరా. ఇది\nఆశ్వయుజ మాసంలో వస్తుంది. దుర్గాదేవి\nలోక కంటకుడైన మహిషాసురుణ్ణి సంహ\nరించినందుకు గుర్తుగా దసరా ఏర్పడిందని\nచెబుతారు. ఏ దేవుడిచేతా తనకు మరణం\nలేదని పరమశివుడి నుంచి వరం పొందిన\nమహిషాసురుడు, ఆ వరగర్వంతో విర్రవీగుతూ\nఅందరినీ పీడించసాగాడు. మితిమించిన\nఅహంకారంతో సాధువులనూ, సజ్జనులనూ\nహింసించసాగాడు. అందువల్ల దేవతలందరూ\nవెళ్ళి పరాశక్తిని వేడుకున్నారు. రాక్షస సంహారం\nకోసం దుర్గ అవతరించింది. దివ్యాస్త్రాలతో,\nఅద్భుత శక్తులతో దుర్గాదేవి మహిషాసురుడి\nమీదికివెళ్ళి, యుధ్ధంచేసి వాణ్ణి హతమార్చింది.\nమహాలయ అమావాస్యతో ఆరంభమయ్యే\nఈ పండుగను కొన్ని ప్రాంతాలలో తొమ్మిది\nరోజులు జరుపుకుంటారు. దీనిని దేవీ\nనవరాత్రులు అని అంటారు. పండుగ\nపదవరోజు విజయదశమితో పరి\nసమాప్తమవుతుంది.\nకొన్ని ప్రాంతాలలో దీనిని పది\nరోజుల పండుగగా భావిస్తూ\n'దసరా' అని పిలుస్తారు.\nపశ్చిమబెంగాల్ లో\nదుర్గాపూజ\nఆడపడుచులు పండుగలూ,\nపర్వాలూ ఇతర ముఖ్యమైన సంద\nర్భాలప్పుడు తల్లిగారింటికి రావడం\nమన సంప్రదాయం. ఆ ఆచారం\nప్రకారం యేటా పర్వత రాజకుమారి\nఅయిన దుర్గాదేవి సపరివారంగా తన\nపుట్టినిల్లయిన హిమాలయ పర్వతాలకు\nవెళ్ళివస్తుందని బెంగాలీలలో ఒక విశ్వాసం. ఆమె\nఅలా బయలుదేరివెళ్ళడాన్ని పశ్చిమ బెంగాల్ లో\nదుర్గాపూజగా జరుపుకుంటారు.\nరాష్ట్రవ్యాప్తంగా జరిగే ఈ పండుగ సంద\nర్భంగా విశాలమైన పందిళ్ళు వేస్తారు. వేదికల\nమీద బ్రహ్మాండమైన దుర్గ, లక్ష్మి, సరస్వతి,\nగణేశ, కార్తికేయ విగ్రహాలు ప్రతిష్ఠించి,\nదీపాలతో అలంకరిస్తారు. పాదాలవద్ద చచ్చిపడిన\nమహిషాసురుడితో, భయంకరమైన సింహాన్ని\nఅధిరోహించిన భంగిమలో దుర్గాదేవి విగ్రహాన్ని\nతయారు చేస్తారు.\nదుర్గాదేవి మహిషాసురుణ్ణి సంహరించ\nడాన్ని చెడుమీద మంచి గెలుపుకు సంకేతం\nగానూ చెబుతారు.\nమహాసప్తమినాడు అంటే ఏడవరోజు\nపూజను ప్రారంభించి, ఎనిమిదవ రోజు అంటే\nమహాఅష్టమినాడు పూర్తిచేస్తారు. మేళతాళాలతో\nసంప్రదాయబద్ధంగా పూజలు జరిపిస్తారు.\nవిజయదశమినాడు అలంకరించిన అంద\nమైన శకటాలలో విగ్రహాలను అమర్చి మేళ\nతాళాలతో, సంగీత వాయిద్యాలతో కోలా\nహలంగా నిమజ్జనానికి తీసుకువెళతారు.\nఈ సందర్భంగా చుట్టుపక్కల ఉన్న స్త్రీలు,\nఊరేగింపు బయలుదేరడానికిముందు పందిళ్ళ\nవద్దచేరి విగ్రహం నుదుట కుంకుమబొట్టు\nపెడతారు. దుర్గాదేవి నోట్లో తీపి వంటకాన్నీ,\nచేతిలో తాంబూలాన్నీ ఉంచి, సంప్రదాయ\nబద్ధంగా వీడ్కోలు పలికేఈ ఆచారాన్ని 'సింధూర్\nఖెల్లా' అని అంటారు.\nదుర్గామాతకే కాకుండా స్త్రీలు, ఒకరికొకరు\nతిలకందిద్ది పరస్పర ప్రేమాభిమానాలు పంచు\nకుంటారు.\nమైసూరులో దసరా\nదక్షిణాదిలో దసరా అనగానే మనకు గుర్తుకు\nవచ్చేవి మైసూరులో బ్రహ్మాండంగా జరిగే దసరా\nఉత్సవాలు. శ్రీకృష్ణదేవరాయల కాలంలో\nఅంటే పధ్నాలగవ శతాబ్దంలో హంపి విజయ\nనగరంలో ఈ ఉత్సవాలు ఘనంగా జరిగేవని\nచెబుతారు. చివరి విజయనగరం పాలకుడు,\nఆ ఉత్సవాలను జరిపే బాధ్యతను మైసూరు\nమహారాజా ముమ్మడి కృష్ణరాజ ఉడయార్కు\nఅప్పగించాడట. ఉడయార్ పాలనాకాలంలో\nదసరా ఉత్సవాలు వైభవోపేతంగా జరిగేవి. ఆ\nసమయంలో సైనికదళాల ప్రదర్శన; సాయం\nకాలం సంస్థానంలో ఉన్నతోద్యోగులనుంచి\nగౌరవ వందనస్వీకారం జరిగేది. సుప్రసిద్ధ\nసంగీతకారులు, నర్తకులు, మల్లయుద్ధ\nవీరులు, కళాకారులు తమ ప్రావీణ్యాన్ని\nప్రదర్శించేవారు. అదేవిధంగా అలంకరించిన\nఏనుగులు, గుర్రాలు, ఒంటెలు కూడా ఊరేగిం\nపులో భాగంగా ఉండేవి. ఫిరంగులు, తుపాకులు,\nబంగారు, వెండి శకటాలు ఈ సందర్భంగా జరిగే\nఊరేగింపుకు మరింత శోభను సమకూర్చేవి.\nరాజప్రాసాద ప్రాంగణంలో పూజలు జరిపే\nవారు.అలంకరించిన పట్టపుటేనుగు అంబారీ\nమీద మహారాజావచ్చేవారు. ఊరేగింపుకు\nముందు 'నందకంబ' ఉంటుంది. మేళ\nతాళాలు, నృత్యాలు ముందు వెళతాయి.\nపూర్వ వైభవం క్రమేణా తగ్గుతూవస్తున్నా,\nఈనాటికీ మైసూరు దసరా ఉత్సవాలు ఘనం\nగానే జరుపుతున్నారు.\nహిమాచల్ ప్రదేశ్లో దసరా\nహిమాచల్ ప్రదేశ్ కులూ లోయలో దసరా\nవేడుకలను ప్రత్యేక పద్ధతిలో జరుపుకుంటారు.\nఇక్కడి గిరిజనులు దసరాను ఒక సామూహిక\nఉత్సవంగా జరుపుకుంటారు. రఘునాధ దేవుడి\nబంగారు, వెండి విగ్రహాలను ఊరేగింపుగా\nతీసుకువెళతారు.\nతమిళనాడులో నవరాత్రి\nతమిళనాడు రాష్ట్రంలో దీనిని నవరాత్రి\nఉత్సవంగా జరుపుకుంటారు. విద్యాలయా\nలలో విద్యార్థులు సరస్వతి పూజ చేస్తారు. కార్మి\nకులు పనిముట్ల పూజను జరుపుకుంటారు.\nవీటితోపాటు ఇంటింటా ముత్తయిదువలు పెట్టే\nబొమ్మలకొలువు ఈ పండుగ ప్రత్యేక ఆకర్షణ.\nకొలువులో పెట్టే ఈ బొమ్మలు కొన్ని కుటుంబా\nలలో ఒకతరంనుంచి మరొక తరానికి వస్తూ\nవుంటాయి. వీటికితోడు ఎప్పటికప్పుడు\nకొత్తబొమ్మలు కలుస్తూ ఉంటాయి. దేవతా\nవిగ్రహాలతోపాటు, సమకాలీన వ్యక్తుల, వస్తువుల\nబొమ్మలు కూడా అలంకారానికి పెడుతూ\nఉంటారు. గ్రామ దృశ్యం; పెళ్ళి దృశ్యం;\nసంగీత కచేరీ; పాఠశాల; వ్యాపార స్థలాలు,\nవిమాన నిలయాలు, ఓడరేవులు ఇలా వారివారి\nఅభిరుచులకు అనుగుణంగా బొమ్మల కొలు\nవును అలంకరించుకుంటారు. అంటే, స్త్రీలలో\nఉన్న కళాభిరుచిని, నైపుణ్యాన్ని వ్యక్తీకరించ\nడానికి ఇది ఎంతగానో దోహదం చేస్తుంది.\nపసిపిల్లలకు కూడా ఇది చాలా ముఖ్యమైన\nపండుగ. ఎందుకంటే పిల్లలకు విజయదశమి\nరోజున అక్షరాభ్యాసం ఆరంభిస్తే విద్య నిర్వి\nఘ్నంగా కొనసాగుతుందనే విశ్వాసం పలువురికి\nఉంది. అందువల్ల పసిపిల్లలను ఆరోజు బడిలో\nచేర్పిస్తూ ఉంటారు. ఒక్క విద్యాభ్యాసమే\nకాదు; ఏపనైనా సరే విజయదశమి రోజున\nప్రారంభిస్తే తప్పక విజయవంతమవుతుందనే\nనమ్మకం ఉంది. విజయానికి సంకేతంగా\nవిజయదశమిఉంటోంది!\nగుజరాత్లో ఆటపాటలు\nదైవపూజలతోపాటు, ఆనందోత్సాహాలు\nపెల్లుబికే తరుణం గుజరాత్లో నవరాత్రి సమ\nయం. యువతులు రంగురంగుల చోళీలు,\nఘఘ్రాలులాంటి సంప్రదాయ దుస్తులను\nధరించి, మట్టిప్రమిదదీపం చుట్టూ చప్పట్లు\nకొడుతూ సుతారంగా నృత్యం చేస్తారు. యువతీ\nయువకులు ఆకర్షణీయమైన గుజరాత్\nసంప్రదాయ వస్త్రాలయిన చనియా, చోళీలు,\nకెడియాలు ధరిస్తారు.\nకృష్ణుడూ, గోపికలూ కలిసి రాస (క్రీడ) నృత్యం\nచేశారని మన పురాణాలు పేర్కొంటు న్నాయి. ఈ\nరాసనృత్యంలో చాలారకాలు ఉన్నాయి. వాటిలో\n'దండియా' నృత్యం ప్రధానమైనది. అంటే\nకోలాటంలాంటిదన్నమాట. యువతీ యువ\nకులు కోలాటంవేస్తూ నృత్యం చేస్తారు. మరొకరకం\nనృత్యం చప్పట్లు చరుస్తూ చేస్తారు. ఇది మన\nగొబ్బి ఆటలాంటిది. దీనిని 'గార్భా' అంటారు.\n'గార్భా' నృత్యం చాలా ప్రసిద్ధి చెందిన జానపద నృ\nత్యం. లయబద్ధంగా సాగేఈ అందమైన నృత్యానికి\nఆరంభం శ్రీకృష్ణుడి మనమడు అనిరుద్ధుడి\nభార్య అయిన ఉషాదేవి కాలంఅని చెబుతారు!",
            "book_page_end": 40
        }
    ],
    "statistics": {
        "total_stories": 10,
        "author_counts": {
            "సంపాదకుడు : విశ్వం": 1,
            "చందమామ బృందం": 6,
            "మాచిరాజు కామేశ్వరరావు": 1,
            "విశ్వావసు": 1,
            "ఏ.కె. రామానుజం": 1
        },
        "genre_counts": {
            "సంపాదకీయం": 1,
            "కల్పిత కథ": 1,
            "ధారావాహిక కథ": 1,
            "నీతి కథ": 2,
            "బేతాళ కథ": 1,
            "చరిత్ర/సంస్కృతి": 1,
            "జానపద కథ": 1,
            "సాంస్కృతిక వ్యాసం": 2
        }
    }
}