{
    "book_id": "చందమామ_1955_08",
    "stories": [
        {
            "title": "తిన్న ఇంటికే కన్నం",
            "book_page_start": 2,
            "pdf_page_start": 16,
            "pdf_page_end": 17,
            "author": "చందమామ బృందం",
            "genre": "గేయ కథ",
            "moral": "కృతజ్ఞత లేకుండా మేలు చేసిన ఇంటికే కన్నం వేయడం (దొంగతనం) మహా పాపం.",
            "keywords": [
                "దొంగతనం",
                "విశ్వాసఘాతుకం",
                "రైతు",
                "రాగులు",
                "పద్యం"
            ],
            "characters": [
                "మునికృష్ణయ్య",
                "దొంగల నాయకుడు",
                "దొంగలు"
            ],
            "locations": [
                "ముత్తుకూరు గ్రామం",
                "రైతు ఇల్లు"
            ],
            "content": "ముత్తుకూరు అను గ్రామమందున\nమునికృష్ణయ్యను రైతన్న\nశక్తికొలది సేద్యంబు జేయుచు\nభుక్తికి సంపాదించెగదన్న !\nఎండల కెండియు వానకు దడిసియు\nకండల నన్నిట కరిగించి\nదండిగ రాగులు రెండు గరిసెల\nనిండుకు శ్రమతో పండించి—,\nధరపలికినచో అమ్ముకొందమని\nఅరలో రాగుల పోయించి\nరాత్రిపూటలో కావలి పడుకొని\nరాగుల గాయుచు నుండెను రైతు.\nఒక్కనాడొక పరాయివాడు\nప్రక్కన నిలబడి దీనుండై\nఆకలియనుచు ప్రార్థించగనే\nశోకము గని మునికృష్ణయ్య—,\nఇంటిలోపలకు తీసుకవెళ్ళి\nవంటయైనదే వడ్డనజేసి\nఆకలి దీర్చి పంపె నంతియే\nఆ రాత్రియె కడు ఆశ్చర్యం!\nనలుగురు దొంగలు తలుపులు బాదగ\nకలవరపడి లేచెను రైతు\nవెలుపలివారలు దొంగలే యని\nతెలుసుకొన్న మునికృష్ణయ్య—,\nగబగబ అరను దీసి రాగులను\nగంపకు ముంచీ ఇల్లంతా\nచల్లివేసి యొక బడితె పుచ్చుకొని\nమెల్లగ తలుపును తీశాడు!\nకాలూనగనే జర్రున జారగ\nకంగారున నేలను బడగా\nబడితే నెత్తుకొని మొత్తె దొంగలను\nపడిరి తెలివి తప్పగ వారు !\nదీపమెత్తుకొని ముఖముల జూచెను\nతెలిసిపోయెగద విద్రోహం !\nగే య క థ\nపగటిపూట తన యింట దిన్న యా\nపాపి దొంగలకు నాయకుడు !\nతిన్న ఇంటికే కన్నం వేసిన\nధీరుని ముఖమును తుడిచాడు\nకనులు చెరువగా పైకి లేపి తను\nకనికరంబుతో అన్నాడు.\n\" అన్నా రాతిరి భోంచేశావా ?\nఅన్నముందిలే లెమ్మ”నగా\nఖిన్నుడాయె గద దొంగ పాపము\nకన్నుల నీరులు కారంగా !",
            "book_page_end": 3
        },
        {
            "title": "ఆశాపాతకుడు",
            "book_page_start": 4,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జాతక కథ",
            "moral": "కోరికలకు హద్దు ఉండాలి. హద్దు మీరిన ఆశలు మనోవ్యాధిని, ప్రమాదాలను కలిగిస్తాయి.",
            "keywords": [
                "ఆశ",
                "త్యాగం",
                "వైరాగ్యం",
                "రాజ్యకాంక్ష",
                "ధర్మబోధ"
            ],
            "characters": [
                "బ్రహ్మదత్తుడు",
                "పెద్ద కొడుకు (బోధిసత్వుడు)",
                "చిన్న కొడుకు",
                "దేవేంద్రుడు",
                "ధనవంతుడు"
            ],
            "locations": [
                "కాశీ రాజ్యం",
                "అయోధ్యా నగరం",
                "సామంత రాజ్యం"
            ],
            "content": "కాశీరాజ్యాన్ని పాలించే బ్రహ్మదత్తుడికి ఇద్దరు కొడుకులు. తనకు అవసానకాలం సమీపించగానే, రాజు పెద్దవాడికి రాజ్య మిచ్చి, చిన్నవాడిని సేనాధిపతిగా చేశాడు. తండ్రి తదనంతరం జ్యేష్ఠుడి పట్టాభిషేకా నికి ఏర్పాట్లు జరిగినై. తీరా, గద్దె యెక్కే సమయాన అతడు 'నా కీ రాజ్యంతో పని లేదు. తమ్ముణ్ణి ఏలుకోనీ' అంటూ వైరాగ్యంలో పడ్డాడు.\nఅతను కాశీ రాజ్యం విడిచిపోయి, ఎక్కడో దూరాన వుండే ఒక సామంత రాజ్యం చేరుకున్నాడు. అక్కడ ఒక ధనికుని ఇంట కొలువుకు కుదురుకొని, కాయకష్టంతో కాలక్షేపం చేయసాగాడు.\nకొంతకాలానికి కాశీ రాజ్యం నుండి కొందరు ఉద్యోగులు భూములు తనిఖీచేసి పన్నులు విధించే పనిమీద ఈ రాజ్యానికి వచ్చారు. వారు ధనవంతుని యింట వున్న రాజకుమారుని ఆనవాలుపట్టి అతనికి భక్తి చూపారు. ఈ సంగతి తెలియగానే, ఆ ధనవంతుడు రాజకుమారునివద్దకు వచ్చి, 'కాశీరాజయిన మీ తమ్ముడికి జాబు వ్రాసి, నాకు పన్నులు తగ్గేట్టు చూడవల సింది' అని కోరాడు. రాజకుమారుడు అలానే వ్రాశాడు. కాశీరాజు వప్పుకున్నాడు.\nఇది వెల్లడికాగానే, గ్రామస్థులు అనేక మంది వచ్చి, తమకుకూడా భూమి పన్నులు తగ్గించమని రాజుగారికి వ్రాయమంటూ వేధించారు. అందరి తరఫునా రాజకుమా రుడు విజ్ఞాపనలు రాసి కాశీ రాజుకు పంపాడు. అందరికీ కోరినప్రకారం పన్నులు తగ్గినై.\nనాటి నుంచి ప్రజలు వారీయవలిసిన పన్నులు పట్టుకవచ్చి రాజకుమారునికే చెల్లించి, పుచ్చుకోమని నిర్బంధింప జొచ్చారు. అతనికి లోకులు బ్రహ్మరథం పట్టారు. రాజకుమారునికి వైరాగ్య భావం పోయి, మళ్ళీ రాజ్యకాంక్ష అంకురించింది. ఐతే, వద్దన్న రాజ్యం ఇప్పుడెలా వస్తుంది?\nకనుక, క్రమంగా ఒక్కొక్క సామంత రాజ్యమే వశంచేసుకుంటూ, ఈ మాట తమ్ముడికి తెలుపుతూ వచ్చాడు. కాశీ రాజయిన అతని తమ్ముడు అన్న మాట ల్లో దేనికి కాదనలేదు. తరవాత కాశీ రాజ్యమే ఆక్రమిద్దామని అన్నకు ఆశ పుట్టింది. నలుగురు పెద్దల్ని నియమించి, 'రాజ్యం వశపరుస్తావా, యుద్ధం చేస్తావా?' అంటూ తమ్ముడికి రాయబారం పంపించాడు.\n' నాకు నీతో యుద్ధం వద్దు. అసలీ రాజ్యం నీదే. కనుక నీవే తీసుకోవడం న్యాయం ’ అని కబురు పంపాడు తమ్ముడు. అన్న రాజ్యం అధిష్ఠించాడు. తమ్ముడు సేనాధిపతి పదవి అలంకరించాడు.\nపెద్దవాడు రాజ్యం ఆక్రమించాడేకాని, ఈ ఒక్క రాజ్యంతో అతనికి తృప్తి లేక పోయింది. రాజ్యతృష్ణ మిక్కుటమైనకొద్దీ ఇంకొకటి, మరొకటి, ఇలా ఎన్నో రాజ్యాలు జయించి, తన రాజ్యానికి చేర్చుకోసాగాడు. ఎన్ని రాజ్యాలు చేర్చుకున్నా అతనికి సంతుష్టి కలగలేదు.\nదేవేంద్రుడు భూలోక వ్యవహారాలన్నీ చర్చచేస్తూ వుండగా, కాశీరాజ్యం సంగతి వచ్చింది. ఈ విషయంలో ఉపేక్షిస్తే లోకా నికి హాని కలిగేట్టు తోచింది. అందుచేత పెద్దవానికి గట్టిగా బుద్ధి చెప్పాలనుకున్నాడు.\nఈ సంకల్పంతో దేవేంద్రుడు ఒక యువకుని రూపంలో రాజదర్శనానికి వచ్చాడు. ఒక చిన్న రహస్యం చెప్పిపోదా మని వచ్చానన్నాడు. రాజు వానిని తన అంతఃపురంలోకి తీసుకు పోయాడు.\n'రాజా !— నా ఎరుకలో ఒక చోట మూడు మహానగరాలున్నవి. అవి సమస్త సిరి సంపదలతోనూ, గజ తురగ పదాతి బలాలతోనూ తులతూగుతున్నవి. వాటిని నా శక్తివల్ల నేనే జయించి నీ కిస్తాను,” అంటూ ప్రోత్సహించాడు.\nఆశతో పరవశుడయ్యాడు రాజు. దేవేం ద్రుడు అంతలో అదృశ్యమైపోయాడు.\nరాజు యువకునికోసం వెతికాడు. కని పించకపోయేసరికి కలవరపడ్డాడు. వెంటనే ముఖ్యోద్యోగుల్ని పిలిపించి, 'ఇప్పుడు వచ్చినతడు నాకు మూడు మహానగరాలను జయించి ఇస్తానన్నాడు. చూడండి. వెతికి పట్టండి,' అని వేగిర పెట్టాడు.\nపరిచారకులు పోయి నగరమంతా గాలించారు. యువకుని జాడ లేదు. రాజుకు మతిపోయినట్టయింది.\nఈ విచారం ముదిరి, మనోవ్యాధిగా పరిణమించి, రాజు మంచంపట్టాడు. ఎంతటి ఘనవైద్యులు వచ్చినా వ్యాధి కుదరలేదు.\nఇదే సమయాన— సమస్తశాస్త్రాలలోనూ ప్రవీణుడై, బోధిసత్వుడు తక్షశిలనుండి ఇంటికి వచ్చాడు. రాజు సంగతి తెలిసి, కోటకు వెళ్ళి, 'వ్యాధి నేను కుదురుస్తా'నని కబురుచేశాడు.\nలోపలికి రమ్మన్నాడు రాజు. 'మీ బాధ యేమిటి?' అని అడిగాడు బోధినత్వుడు.\nఅప్పుడు ఆవేశంతో రాజు— తనకు ఆనాడు యువకుడు మూడు మహానగరాలు వాగ్దానంచేయడం దగ్గిరనుంచీ జరిగిందంతా వివరంగా చెప్పాడు. ' అప్పటినుంచి నా కి జబ్బు పట్టుకొని పీడిస్తున్నది. కుదర్చగల వేమో చూడు' అన్నాడు.\n'రాజా ! ఈవిధంగా మనోవేదన పడుతూ వుంటే ఆ మహానగరాలను జయిం చటం సాధ్యమవుతుందా?' అని ప్రశ్నిం చాడు బోధిసత్వుడు. 'లేద'న్నాడు రాజు.\n'అందుచేత విచారపడి ఏమీ లాభం లేదు. ఈ ప్రపంచంలో ప్రతివస్తువూ కొంత కాలానికల్లా కంటికి కనబడకుండా నశించి పోతున్నదికద!' అని అడిగాడు బోధి సత్వుడు. ' అవు 'నన్నాడు రాజు.\n'ప్రతి జీవుడు —ప్రాణం పోవటంతో, దేహాన్ని సైతం ఇక్కడ వదిలి పోవలిసిందే కద !' అని మళ్ళీ అడిగాడు బోధిసత్వుడు.\nఒప్పుకొన్నాడు రాజు.\n'కనుక, రాజా! మూడు కాదు, ముప్పయి మహానగరాలు సంపాదించినప్ప టికీ, నీవు ఎక్కువ సుఖపడేదిలేదు. ఏదీ శాశ్వతంకాదు. 'ఆశ' అనేది ఒక పెను భూతం. దానికి అంతులేదు. ఆశకు మాన వుడు లొంగినప్పుడు, ఇప్పుడు నీకు పట్టు కొన్నలాగే, మనోవ్యాధి పట్టుకు పీడిస్తుంది. దీని పీడ తప్పించుకోవాలంటే మనసులో కలిగే కోరికలను ఒక హద్దులో ఉంచాలి. దాటనీయరాదు. చెప్పుకి సరిగా సరిపడేట్టు మాదిగవాడు ఎలాగ చర్మం కోస్తాడో, అలా జీవితంలో మనకు ఊపయోగపడేటంత వరకే కోరికల్ని అతిశయించనీయాలి. హద్దు దాటనిచ్చామో, ఆజ్యం పోసిన అగ్ని జ్వాలలాగా కోరికలు విజృంభించి, ప్రమాద కరమవుతై,' అని చెప్పేసరికి, రాజుకు మనశ్శాంతి కలిగి, వ్యాధి నయమయింది.\nరాజు కోరిక పైన బోధిసత్వుడు మరెన్నో ధర్మబోధలు చేసి, జీవితాంతంవరకూ దేశి కుడుగా ఉండి, రాజ్యపాలనలో అవసర మైన సలహాల నిస్తుండేవాడు.",
            "book_page_end": 7
        },
        {
            "title": "మకరదేవత (సీరియల్)",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ, అడ్వెంచర్",
            "moral": "దేశద్రోహులు ఎంతటివారైనా శిక్షార్హులే. ఆపత్కాలంలో దైవ సహాయం కోరడం ఉత్తమం.",
            "keywords": [
                "రాజద్రోహం",
                "యుద్ధం",
                "తుఫాను",
                "దైవ సహాయం",
                "మరాళద్వీపం"
            ],
            "characters": [
                "మందరదేవుడు",
                "నరవాహనమిశ్రుడు",
                "ద్రోహులైన అంగరక్షకులు",
                "మరాళ సైనికులు",
                "కుండలినీ సైనికులు"
            ],
            "locations": [
                "మరాళ ద్వీపం",
                "కుండలినీ ద్వీపం",
                "సముద్రతీరం"
            ],
            "content": "[ శాంతి సంపదలతో తులతూగుతున్న మరాళద్వీపానికి మందరదేవుడు రాజు. పొరుగున వున్న కుండలినీద్వీపంలో ఆరాజకం బయలుదేరింది. నరవాహనమిశ్రుడనే సేనాని అధి కారాన్ని హస్తగతం చేసుకుని, మరాళద్వీపంమీదికి వాడి బయలుదేరాడు. అదే సమ యంలో అతడి వేగులు మందరదేవుణ్ణి బంధించి తీసుకుపోసాగారు. అప్పుడు— ]\nఉరుములూ మెరుపులతో జడివాన ప్రారంభమైంది. సముద్రపుతీరాన గల నిడుపాటి కొబ్బరిచెట్లనూ, సరుగుడు చెట్లనూ కూకటి వేళ్ళతో పెళ్ళగిస్తూ తుఫానుగాలి వీచింది. సముద్రంలో ప్రాణాలకు తెగించి యుద్ధం చేస్తున్న మరాళ, కుండలినీద్వీప నావికాదళాలు చెల్లాచెదరు కాసాగినై. అప్పటికే తీరం చేరిన కొన్ని నావలనుంచి కుండలినీ సైని కులు దిగి, మరాళద్వీప సైనికులతో బాహా బాహి యుద్ధానికి తలపడ్డారు.\nగుర్రాన్ని అదలించి అతివేగంగా స్వారి చేస్తున్న మందరదేవుని చెవులకు కుండలినీ, మరాళసేనల యుద్ధధ్వానాలు వినబడు తున్నవి. 'జై కుండలినీ!' అని అరుస్తూ భీకరంగా ముందుకు చొచ్చుకు వచ్చే కుండలినీ సైనికులను, 'జై మరాళీ!' అని చెవులు చిల్లులు పడేలా అరుస్తూ మరాళ సైనికులు ఎదుర్కొంటున్నారు. ఆకాశాన పెనుమబ్బులు, గాలి తాకుడుకు చెల్లాచెద రవుతూండగా, ఉరుముల కఠోర శబ్దం భూమ్యాకాశాలను బద్దలు చేస్తున్నది.\n\"నా రాజ్యానికీ నాకూ యింతటితో సరి!” అనుకున్నాడు మందరదేవుడు. తను తప్పించుకు పారిపోయే మార్గం లేదు. ఎదురు తిరిగి ద్రోహులైన తన అంగ రక్షకులతో పోరాడేందుకైనా, తను నిరా యుధుడు. ఇలాంటి ఆపదనుంచి బయట పడటం ఎలానా అని అతడు ఆలోచించే టంతలో, \"జై మరాళీ!\" అన్న సింహ నాదాలు అతడిని ఆశ్చర్యపరిచినై.\nఆ విధంగా నినాదాలు చేసినవారు మంత్రి పంపగా, మందరదేవుడి రక్షణకు బయలుదేరిన సైనికులు. వాళ్ళు అతి వేగంగా గుర్రాలను ముందుకురికిస్తూ, మందరదేవుడిని బందీచేసిన ద్రోహులను సమీపిస్తున్నారు. ఆ నినాదాలు వినగానే మందరదేవుడు వెనుదిరిగి చూశాడు. మరు క్షణంలోనే అతడి కళ్ళు మిరుమిట్లు కొలి పేంత కాంతితో, చెవులు బద్దలయేంత ధ్వనితో పెద్ద పిడుగు పడింది. అతడు త్రుటికాలంలో కళ్ళు తెరిచేసరికి ద్రోహు లైన ఇద్దరు అంగరక్షకులూ నేలమీద పడి గిలగిల తన్నుకుంటున్నారు. వాళ్లు ఎక్కిన గుర్రాలలో ఒకటి మరణబాధతో తన్ను కుంటోంది. రెండవది పిచ్చి ఎత్తినదానిలా దారీతెన్నూ లేకుండా పరిగెత్తుతున్నది.\nమందరదేవుడు దఢాలున గుర్రం దిగాడు. అంతలో అతడి రక్షణకై బయలు దేరిన సైనికులు నలుగురూ అక్కడికి చేరారు. అందరూ మరణబాధతో విల పిస్తున్న అంగరక్షకులకేసి నడిచారు.\nమరణిస్తున్న అంగరక్షకులలో ఒకడు, మందరదేవుడికేసి చేయి ఎత్తి దగ్గరకు రమ్మన్నట్టు సౌజ్ఞచేశాడు. మందరదేవుడు అతణ్ణి సమీపించి దగ్గరగా కూర్చున్నాడు. అప్పుడు ఆ సైనికుడు ఆయాసపడుతూ :\n\"మహారాజా ! మేం ఇద్దరం మీకు ద్రోహం తలపెట్టాం. కాని ఆ నీచకార్యానికి మేం ఒడిగట్టింది ధనంకోసం కాదు. ఈ కార్యక్రమంలో తనకు సహాయపడకపోతే, మా కుటుంబాలను సర్వనాశనం చేస్తానని, ఆ నీచుడు— నరవాహనమిశ్రుడు మాకు వర్తమానం పంపాడు. మేం కుండలినీ ద్వీపవాసులమని మీకు తెలియంది కాదు. మా ద్రోహానికి ప్రాయశ్చిత్తం అనుభ వించాం. కాని మీకు చేసిన ద్రోహానికి పరి హారంగా ఒక సహాయం చేయదలిచాను. మీరు ఏ కారణంచేతనైనా యీ ద్వీపాన్ని వదలదలిస్తే —యిక్కడికి సూటిగా వున్న ఆ కొబ్బరితోటకు ఆవల, తీరానికి ఆనుకుని రెండు పడవలు వున్నవి” అంటూ ఆ అంగరక్షకుడు ప్రాణఁవిడిచాడు.\nమందరదేవుడు లేచి తన కోటకేసి పరి కించిచూశాడు. కోట బురుజులపైనుండి సైనికులు అగడ్తలకేసి బాణాలు వదులు తున్నారు. కొందరు పెద్ద పెద్ద రాతి బండ లను కిందకు దొర్లిస్తున్నారు. కుండలినీ సైనికులు నిచ్చెనలతో కోట గోడలు ఎక్కేందుకు ప్రయత్నిస్తున్నారు.\nతన సైనికుల పరిస్థితి విషమంగా వున్న దని మందరదేవుడు గ్రహించాడు. ఇంత పెనుతుఫానులోనూ కుండలినీ సైనికులు తన రక్షణ సైనికులను ఓడించి కోటను ముట్టడించారు. తను యిప్పుడు శత్రు సైనికుల వెనకభాగాన వున్నాడు. నలుగురు సైనికులతో తను వాళ్లను వెనకనుంచి ఎదుర్కోవటం ఆత్మహత్యతో సమానం.\nఇలాంటి ఆలోచనలతో మందరదేవుడు కొట్టుమిట్టాడుతుండగా, అగ్నిపర్వతం బద్ద లైనంత భయంకర శబ్దం వినిపించింది. మరుక్షణంలోనే అతడి కాళ్లకింద భూమి దద్దరిల్లింది. నిర్విణుడై అతడు కోటకేసి చూశాడు. కోట బురుజు ఒకటి గాలిలోకి లేచి, ముక్కలు చెక్కలుగా కిందకు ఒరగటం కనిపించింది. సైనికుల హాహా కారాలూ, కేకలూ మిన్నుముట్టినై.\nబద్దలుకొట్టారు. మన ఓటమి క్షణాల్లో ఉంది,” అన్నాడు మందరదేవుడు. “అవును మహారాజా !” అంటూ పక్కన వున్న నలు గురు సైనికులూ తలలు వంచారు.\nఇక తను మరాళ ద్వీపాన్ని వదలక తప్పదన్న నిశ్చయానికి వచ్చాడు మందర దేవుడు. ఒకసారి శత్రువు కోటను భేదిం చిన తరువాత దానిని వశపరుచుకోవటం ఏమంత కష్టంకాదు. ఆ పని ముగియగానే శత్రువులు తనకోసం వెతుకుతారు. తను ఖైదీగా చిక్కితే, చిత్రహింసలకు గురి చేయకపోయినా, ఆ క్రూర నరవాహన మిశ్రుడి చేతులలో అవమానం తప్పదు.\n\"పదండి, ఈ ద్రోహి చెప్పిన పడవల మాట నిజమే అయివుంటుంది. మరాళ దేవి కరుణ వుంటే మనం సురక్షితంగా మరో ద్వీపం చేరగలం. ఆ దేవి సహాయం తోనే ఈ మరాళరాజ్యాన్ని తిరిగి జయించ గలం కూడా!\" అన్నాడు మందరదేవుడు.\nసైనికులు విచార వదనాలతో కోట వైపుకు చూచారు. కోట బురుజులనుండి ప్రతిఘటిస్తున్న మరాళ సైనికుల జాడ లేదు. కుండలినీ సైనికులు నిచ్చెనల సహా యంతో కోట గోడలపైకి నిర్భయంగా ఎగ బాకుతున్నారు.\nమందరదేవుడు ముందుకుసాగాడు. తమ రాజు నిరాయుధుడుగా వున్నాడని గ్రహిం చిన ఒక సైనికుడు, మరణించిన అంగ రక్షకులదగ్గర వున్న ఒక కత్తిని తీసి రాజుకు అందించాడు. అందరూ సముద్ర తీరాన గుబురుగా కనబడుతున్న కొబ్బరి తోటకేసి బయలుదేరారు. ఉరుములూ, మెరుపులతో ' ధారాపాతంగా వర్షం కురు స్తూనే వుంది.\nనిరాశా నిరుత్సాహాలతో కుంగిపోతూ తలలు వంచుకుని నడుస్తున్న మందర దేవుడూ, సైనికులుకూడా—వెనుక భాగాన అల్లంత దూరంలో చెలరేగిన కోలాహలం విని గిరుక్కున వెనుదిరిగి చూచారు. కోట వైపునుంచి తమకేసి హుటాహుటిగా వస్తున్న కొందరు అశ్వికులు వాళ్ళకు కనిపించారు. వెంటనే మందరదేవుడు పెద్దగా కేకవేసి-\n\" అరుగో, వాళ్ళు కుండలినీ సైనికులు. మనను పట్టి బంధించేందుకు వస్తున్నారు. ఈ బయలు ప్రదేశంలో మనం అశ్వికులను ఎదిరించటం ప్రమాదకరం. ముందు ఆ కొబ్బరితోట చేరటం మంచిది!” అంటూ అటుకేసి పరిగెత్తసాగాడు. సైనికులుకూడా తమ రాజును అనుసరించి పరిగెత్తారు. అందరూ కొబ్బరితోట చేరి అక్కడచెట్ల వెనక నక్కి కోటదిక్కుకేసి చూచారు. కుండలినీ అశ్వసైనికులు కొందరు వాయు వేగంతో అటువైపు వస్తున్నారు. మందర దేవుడు కత్తిదూసి, అక్కడకు అతిదాపుల నున్న సముద్రంకేసి చూచాడు. ద్రోహి అంగరక్షకుడు చెప్పినట్టు అక్కడ రెండు పడవలు ఒడ్డున తేలిఆడుతున్నవి. ఒక్క ఉరుకున ఆ పడవలను చేరి సముద్ర మార్గాన్ని అనుసరించటం క్షేమమా అన్న ఆలోచన కలిగింది మందరదేవుడికి. కాని రెండవవైపుకు చూచేసరికి కుండలినీ అశ్వి కులు- పదిహేనుమంది దృఢకాయులు తోటను సమీపిస్తున్నారు. వారి చేతులలో తళతళ లాడుతున్న కత్తులు మెరుపుల్లా కాంతిని ప్రసరిస్తున్నై.\n\"విజయమో, వీర స్వర్గమో! మరి మార్గాంతరం లేదు,” అంటూ మందర దేవుడు కత్తి ఝళిపించి, సైనికులను హెచ్చరించాడు. వారుకూడా కత్తులు దూసి చెట్లచాటున పొంచి నిలబడ్డారు. తమ శత్రువులు ఏ చెట్టుచాటున దాగివున్నదీ తెలియని కుండలినీ అశ్వికులు గుడ్డిగా తమ గుర్రాలతో చెట్ల మధ్యకు వచ్చేశారు.\n'జై మరాళీ!' అంటూ మందరదేవుడు బెబ్బులిలా ముందుకు ఉరికి ఒక శత్రు సైనికుడి కంఠాన్ని కత్తితో నరికివేశాడు.\nమందరదేవుడి సింహగర్జన, కుండలినీ అశ్వికుల గుండె నిబ్బరాన్ని చీకాకుపరి చింది. ఇరుకు చెట్లమధ్య చిక్కుకుపోయిన గుర్రాలను ఎటు తిప్పుకునేందుకూ సాధ్యం కాక వాళ్లు తబ్బిబ్బు పడసాగారు. ఇదే అదనుగా మందరదేవుడూ అతని సైనికులూ అశ్వికులలో ఒక్కొక్కరినే తమ వాడికత్తు లతో గాయపరచసాగారు.\nఅశ్వికులలో నలుగురైదుగురు కింద పడగానే, ఇది పనిగాదని మిగిలిన అశ్వి కులు కింద దిగి మందరదేవుడిని, అతని సైకులనూ ఎదుర్కొన్నారు. చెట్లమధ్య బాహాబాహి యుద్ధం ప్రారంభమయింది.\nఆ సంకులసమరంలో కత్తిదెబ్బలు కొన్ని శత్రువులకూ, కొన్ని గురి తప్పి చెట్ల బోదె లకూ తగలసాగినై.\nపోరాటం ప్రారంభమై ఒకటి రెండు ఘడియలు జరిగేసరికి కుండలినీ సైనికు లలో చాలామంది మరణించారు. చెట్ల చాటున తప్పుకుంటూ దొంగమాటుగా ముందుకు దూకి, అంతలోనే చెట్టుచాటుకు తప్పుకుంటూ మందరదేవుడూ, అతడి సైని కులూ చాలామంది శత్రువులను తుద ముట్టించారు. అక్కడకు వచ్చిన పదిహేను మంది అశ్వికులలో అధిక భాగం మర ణించటమో, గాయపడి బొబ్బరించటమో ప్రారంభించేసరికి మిగతావాళ్ళు గుండె ధైర్యం సన్నగిల్లి అక్కడినుంచి పారిపో సాగారు.\nఅలా పారిపోయే శత్రువులను, ' జై మరాళీ!' అని అరుస్తూ మందరదేవుడి సైనికులు వెనుకనుంచి కత్తులతో ఎదురుని మరికొందరిని హతమార్చారు.\nకొద్ది సేపటిలో అంతా సద్దుమణిగింది. ఆకాశాన ఉరుముల రణగొణ ధ్వనితప్ప- కోట ప్రాంతంనుంచికూడా ఏ ధ్వనీ రావటం లేదు. చావు తప్పించుకున్న కుండలినీ సైనికులు కొందరు మాత్రం గుర్రాలను ఆ కొబ్బరితోటలోనే వదిలి, కోటకేసి పరి గెత్తుతున్నారు. ఆసరికి కోట కుండలినీ సైని కులవశం అయిపోయింది. రాజప్రాసాద ప్రాంతంలో యింకా ఎదిరిస్తున్న కొద్దిమంది మరాళ సైనికులు మాత్రం వున్నారు.\nమందరదేవుడికీ, అతడి సైనికులకూ స్వల్పమైన దెబ్బలు తప్ప ప్రమాదకర మైన గాయాలేమీ తగలలేదు. కాని అందరూ బాగా డస్సిపోయివున్నారు.\nమందరదేవుడు కత్తి ఒరలో పెట్టి \"ఇకమనం జాగుచేయటం క్షేమంకాదు,” అంటూ తీరం దగ్గిర వున్న పడవలకేసి బయలుదేరాడు. నలుగురు సైనికులూ ఒకసారి తలలుఎత్తి కోటప్రాంతంకేసి చూసి తమరాజును అనుసరించి నడిచారు.\nద్రోహి అయిన అంగరక్షకుడు చెప్పి నట్టుగా రెండు పడవలైతే సముద్రతీరాన వున్నవికాని అవి సముద్రంమీద దూర ప్రయాణానికి పనికివచ్చేవి కావు. అవి చాలా చిన్న పడవలు. తెరచాపల్లాంటి సాధనాలతో కాక కేవలం తెడ్ల సహాయం తోనే వాటిని నడపవలసివుంటుంది.\nమందరదేవుడు పడవలను సమీపించి హఠాత్తుగా ఏదో ఆలోచన వచ్చినవాడులా సైనికుల కేసి చూసి తల పంకించాడు. — (ఇంకావుంది)",
            "book_page_end": 16
        },
        {
            "title": "సమస్యాపూరణం",
            "book_page_start": 17,
            "pdf_page_start": 31,
            "pdf_page_end": 33,
            "author": "జె. గంగాధరశర్మ",
            "genre": "సాహిత్యం, పండిత సభ, కవిత్వం",
            "moral": "ప్రతిభ, శక్తి ఉన్నవారికి సాధన సామగ్రి ముఖ్యం కాదు; వారు తమ శక్తితోనే కార్యాలను సాధిస్తారు.",
            "keywords": [
                "కవిత్వం",
                "సమస్య",
                "పూరణ",
                "భోజరాజు",
                "ప్రతిభ"
            ],
            "characters": [
                "భోజరాజు",
                "విలోచనకవి",
                "విలోచనకవి భార్య",
                "విలోచనకవి కొడుకు",
                "విలోచనకవి కోడలు",
                "అగస్త్యుడు",
                "రాముడు",
                "మన్మథుడు"
            ],
            "locations": [
                "కాశీ నగరం",
                "ధారా నగరం"
            ],
            "content": "కాశీనగరంలో విలోచనకవి అని ఉండేవాడు. ఆయనే కాక ఆయన భార్యా, కొడుకూ, కోడలూకూడా గొప్పగా కవిత్వం చెప్పగలవారు. విలోచనకవి సకుటుం బంగా యాత్రలుచేస్తూ, కవిత్వమంటే చెవి కోసుకునే భోజరాజు దర్శనం చేసుకుందా మని ధారానగరం చేరి భోజరాజు ఆస్థా నానికి వెళ్ళాడు.\nవచ్చినవారు నలుగురూ కవులని విని, భోజరాజు వారికి ఉచితాసనాలిచ్చి కూర్చో బెట్టి, ఈ కింది సమస్య ఇచ్చాడు:\n\"క్రియా సిద్ధి స్సత్త్వే భవతి మహతాం,\nనోపకరణే.\"\nప్రతిభావంతులైనవారు తమ శక్తిచేతనే పనులు సాధిస్తారుగాని, పరికరాల మీద ఆధారపడరని ఈ సమస్యయొక్క భావం. భోజరాజు శ్లోకంలో ఒక పాదమే చది వాడు. మిగిలిన పాదాలు పూర్తిచేయటం అవతలివారి వంతు. సమస్యకూ మిగిలిన శ్లోకానికీ భావం చక్కగా కలవాలి.\nభోజుడిచ్చిన సమస్యను విలోచనకవి ఈ విధంగా పూర్తిచేశాడు:\n\"ఘటో జన్మస్థానం, మృగపరిజనో,\nభూర్జవసనో.\nవనే వాసః, కందాదిక మశన.\nదేవం విధగుణః,\nఅగస్త్యః పాథోధిం యదకృత\nకరాంభోజకుహరే,\nక్రియా సిద్ధి స్సత్త్వే భవతి మహతాం,\nనోపకరణే.\"\nఈ శ్లోకానికి తాత్పర్యం ఏమంటే : అగస్త్యుడు- కుండలో పుట్టాడు, అడవిలో, నారబట్టలు ధరించి, మృగాలే పరివారంగా, కందమూలాలు తింటూ బతికాడు. ఆయన ఇటువంటివాడైకూడా సముద్రాన్ని దోసిట పట్టి తాగేశాడుగనక, ప్రతిభావంతుడు కార్యసాధన చెయ్యటానికి శక్తే ప్రధానం గాని పరికరాలు కావు.\nఈ శ్లోకం విని సంతోషించి భోజరాజు విలోచనకవికి ఒక రత్నం బహూకరిం చాడు. తరవాత ఆయన విలోచనకవి భార్యకేసి తిరిగి, \"అమ్మా, ఈ సమస్యను మీరెలా పూరిస్తారు?” అని అడిగాడు.\nవిలోచనుడి భార్య వెంటనే ఈ కింది శ్లోకం చెప్పింది :\n“రథ స్యైకం చక్రం,\nభుజగనమితా స్సప్తతురగా,\nనిరాలంబో మార్గః, చరణ వికల\nస్సారథిరపి,\nరవిర్యాత్యే వాంతం ప్రతిదిన\nమపారస్య నభసః,\nక్రియా సిద్ధి స్సత్త్వే భవతి మహతాం,\nనోపకరణే.\"\nదీని అర్థమేమిటంటే — సూర్యుడికి ఒకే చక్రం గల రథం, పాములతో పూన్చిన ఏడు గుర్రాలు, దారి చూడబోతే ఆధారం లేని ఆకాశమార్గం, సారధి తొడలు లేని అనూరుడు. ఇలా వుండికూడా సూర్యుడు అంతు లేని ఆకాశంలో వస్తూ, పోతూ ఉన్నా డు గ న క, ప్రతిభావంతులు కార్య సాధన చెయ్యటానికి శక్తి ప్రధానంగాని పరికరాలు కావు.\nభోజరా జామెకు పన్నెండు రత్నాలు బహూకరించి, విలోచనకవియొక్క కొడు కును చూసి, \"నాయనా, సమస్యను నువ్వెలా పూరిస్తావు?\" అన్నాడు.\nవిలోచనకవియొక్క కొడుకు ఈ కింది శ్లోకం చెప్పాడు :\n\"విజేతవ్యా లంకా, చరణ తరణీయో\nసమరభువి\nవిపక్షః పౌలస్త్యో, రణభువి\nసహాయాశ్చ కవయః,\nపదాతి ర్మర్త్యో సౌ సకలమవధీ\nద్రాక్షసకులం\nక్రియా సిద్ధి స్సత్త్వే భవతి మహతాం,\nనోపకరణే.\"\nదీని అర్థం: జయించవలసి నది లంక, సముద్రాన్ని కాలినడకను దాటవలిసి వుంది, శత్రువు చూడబోతే పులస్త్య బ్రహ్మ సంతతివాడైన రావణుడు, సహాయానికి కోతులు తప్ప ఏమీ లేవు, తాను చూడబోతే మానవమాత్రుడు, కాల్బంటు అయికూడా రాముడు రాక్షస వంశాన్ని యావత్తూ నిర్మూలించాడుగనక, ప్రతిభావంతులకు కార్యసిద్ధి కలిగించేది శక్తే తప్ప పరికరాలు కావు.\nభోజరాజు ఈ శ్లోకానికి పదహారేనుగులు బహుమతి ఇస్తూ, విలోచనకవి కోడలికేసి తిరికి, “నువ్వుకూడా సమస్య పూరిస్తావా, అమ్మా?' అని అడిగాడు.\nవెంటనే ఆమె ఈ శ్లోకం చెప్పింది :\n\"ధనుః పౌష్పం, మౌర్వీ\nదృశాం కోణో బాణః, సుహృ\nదపి జడాత్మా హిమకరః,\nస్వయం చైకో నంగః,\nసకల భువనం వ్యాకులయతి\nమధుకరమయీ, చంచల దృశాం\nక్రియా సిద్ధి స్సత్త్వే భవతి మహతాం,\nనోపకరణే.\"\nదీని అర్థం: పూలతో చేసిన బాణానికి, తుమ్మెదల బారు నారిగా పెట్టుకుని, స్త్రీల చూపులనే బాణాలతో, జవసత్వాలు లేని చంద్రుడి ఆధారంతో, శరీరంకూడా లేని మన్మథుడు ప్రపంచాన్ని చెండుకు తింటున్నాడుగనక, ప్రతిభావంతులు కార్య సిద్ధికోసం తమ శక్తిపై ఆధారపడతారుగాని పరికరాలపై ఆధారపడరు.\nఈ శ్లోకం విని భోజరాజు పరమానందం చెంది, విలోచనకవి కోడలికి అంతులేని రత్నాభరణాలు బహూకరించాడు. సభ లోనివారు కోడలు చెప్పిన శ్లోకంలో ఎక్కువ స్వారస్యం ఉన్నదని భావించారు.",
            "book_page_end": 19
        },
        {
            "title": "వ్యర్థ జీవితం",
            "book_page_start": 20,
            "pdf_page_start": 34,
            "pdf_page_end": 35,
            "author": "టి. శివరామయ్య",
            "genre": "నీతి కథ, హాస్యం",
            "moral": "మనుషుల నిజమైన విలువ వారు నేర్చుకున్న విద్యలలో లేదు, ఆపదలో ఉపయోగపడే నైపుణ్యాలలో ఉంది. శ్రమజీవుల విలువను తక్కువ అంచనా వేయకూడదు.",
            "keywords": [
                "నిరర్థక జీవితం",
                "శ్రమజీవి",
                "విద్య",
                "పడవవాడు",
                "వరద"
            ],
            "characters": [
                "సద్బ్రాహ్మణుడు",
                "పడవవాడు"
            ],
            "locations": [
                "ఊరు",
                "నది"
            ],
            "content": "ఒక ఊళ్లో సకల విద్యలూ, సకల శాస్త్ర పురాణ ఇతిహాసాలూ చదివిన ఒక సద్ర్బాహ్మ డుండేవాడు. తాను గొప్పగా చదివినవాడి నన్న అతిశయంతోబాటు, ఎక్కువ చదువు కొనివారిమీద ఆయనకు అలక్ష్యభావంకూడా ఉండేది. చెమటోడ్చి సంఘానికి అనేక విధాల సేవచేసే వ్యవసాయకులూ, పశు కాపర్లూ, వడ్రంగులూ, కమ్మర్లూ, సాలీలూ, కుమ్మరులూ మొదలైనవారి జీవితాలు కేవలం నిష్ప్రయోజనమైనవని ఆయన అనుకుంటూండేవాడు.\nఒకనాడీ బ్రాహ్మడు నదిదాటి ఏటవత లికి వెళ్లవలిసి వచ్చింది. వీటి అవతలకూ, ఇవతలకూ జనాన్ని చేర్చటానికిగాను ఒక పడవ ఉండేది. ఆ పడవను నడిపేవాడు రాత్రింబగళ్ళు విధివిరామంలేకుండా పని చేస్తూ, జీవితమంతా ఈ పనిలోనే గడిపాడు. నది దాటటానికి బ్రాహ్మడు పడవ ఎక్కాడు. ఇంకా ఎవరైనా వస్తారేమోనని కాస్సేపు చూసి, ఎవరూ రానందున పడవ వాడు తెడ్డువేసి పడవను నది దాటించ నారంభించాడు.\nబ్రాహ్మడు కాస్సేపు పడవవాడి కేసి చూసి, \"నీది ఎంత నిరర్థకమైన బ్రతుకు!” అన్నాడు. వాడు చేస్తున్న శరీరశ్రమ చూస్తే వాడి మీద రోత పుట్టింది బ్రాహ్మడికి.\n\"అదేం, బాబూ? ఆట్లాగన్నారు?” అన్నాడు పడవవాడు.\n\"నీకు శాస్త్రాలేమైనా తెలుసా?” అని అడిగాడు బ్రాహ్మడు.\n\" నాబోటిగాడికి శాస్త్రాలెలా తెలుస్తాయి, బాబూ?” అన్నాడు పడవవాడు.\n\" ఇకనేం ? నీ జీవితం సగం వృథా!... పోనీ పురాణాలేమైనా విన్నావా?” అన్నాడు బ్రాహ్మడు, మిగిలిన సగం జీవితం ఎట్లా ఉన్నదీ తెలుసుకుందామని.\n\"అస్తమానం ఈ చాకిరీతోనే సరి పాయె. పురాణాలు వినటానికి నాకు తీరి కెక్కడ, బాబూ?\" అన్నాడు పడవవాడు.\n\"చూశావామరీ? నీ జీవితంలో మూడు పాళ్ళు వృధా !... కనీసం కావ్యాలన్నా చదువుకున్నావా ?” అన్నాడు బ్రాహ్మడు.\n\"సరీపోయింది ! నాకు మొదలు చద వటమే రాదు. నేను కావ్యాలెట్లా చదివేది, బాబూ ?” అన్నాడు పడవవాడు.\n\" ఇంకేముందీ? నీ జీవితం పధ్నాలుగు వీసాలు వృథా. నువు రెండు వీసాలు మాత్రమే జీవిస్తున్నావు!\" అన్నాడు బ్రాహ్మడు పెదవి విరుస్తూ.\nవిరివిధంగా మాట్లాడుకుంటూ ఉండే సమ యంలో, ఏటిగాలి సాగింది. నది భయంకరంగా పొంగి రాసాగింది. నదిలో భయంకరమైన అలలు లేవసాగాయి. ఆకాశాన కారుమబ్బులు కమ్మి వాన ప్రారంభమయింది.\nపడవ నదిమయానికి చేరింది. అలలు దా న్ని ఇటూ అటూ విసిరేస్తున్నాయి. ప్రవాహం దాన్ని ముందుకు ఈడ్చేస్తున్నది. తెడ్డు వేసి పడవ నడపటం పడవవాడికి అసాధ్యమయిపోయింది. పడవలోకి నీరు వచ్చి కొంచెం, కొంచెమే పడవ ముణిగి పోతున్నది.\n\"ఏమోయ్, అబ్బీ! పడవ ముణిగే ట్టుందే?” అన్నాడు బ్రాహ్మడు, గాభరా పడిపోతూ.\n\"చిత్తం, బాబూ! అంతకూ తమకు ఈదటం వచ్చా?” అన్నాడు పడవవాడు.\n\"నాకది రాదే!\" అన్నాడు బ్రాహ్మడు.\n\"అయితే, బాబూ, తమ జీవితం పూర్తి గా వృథా!” అంటూ పడవవాడు నీళ్ళ ల్లోకి దూకి, అలలమీదగా యీదు కుంటూ ఒడ్డుకు వెళ్ళిపోయాడు,",
            "book_page_end": 21
        },
        {
            "title": "అత్తను జయించిన కోడలు",
            "book_page_start": 22,
            "pdf_page_start": 36,
            "pdf_page_end": 40,
            "author": "పి. నారాయణరావు",
            "genre": "హాస్యం, జానపద కథ",
            "moral": "తెలివైన కోడలు దుర్మార్గపు అత్తను కూడా లొంగదీసుకోగలదు. తెలివితేటలు, ధైర్యం విజయాన్ని ఇస్తాయి.",
            "keywords": [
                "అత్తాకోడళ్లు",
                "గృహహింస",
                "తెలివితేటలు",
                "యుక్తి",
                "శ్మశానం"
            ],
            "characters": [
                "కోడలు",
                "అత్త",
                "కొడుకు",
                "పూజారి",
                "రాజు",
                "దొంగలు"
            ],
            "locations": [
                "గ్రామం",
                "అమ్మవారి గుడి",
                "శ్మశానం"
            ],
            "content": "పూర్వం ఒక ఊళ్ళో ఒక యువకుడుండే వాడు. అతనికి పెళ్ళి అయి, పెళ్ళాం కావరానికి వచ్చింది. కాని అతని తల్లి పరమ దుర్మార్గురాలై, కోడల్ని నానా బాధలూ పెట్టేది. ఆఖరుకు కడుపునిండా భోజనమైనా చెయ్యనిచ్చేది కాదు.\nవాళ్ళ దొడ్లో కాకరపాదుండేది. అత్త రోజూ కాకరకాయలు కోసి, తనకూ తన కొడుక్కూ సరిపడినంతే వండి, కోడలికి ఒక్క ముక్క దక్కనిచ్చేదికాదు. అసలే కోడలికి కాకరకాయలంటే ఇష్టం. తినే టందుకు లేకపోవటంచేత ఈ ఇష్టం రెట్టింపయింది. కాని, ఏంచేస్తుందీ? మొగు డితో మొత్తుకుంటే యేమీ లాభంలేదు. ఎందుకంటే, వాడు వట్టి చవట. తల్లికి ఎదురు చెప్పలేడు.\nఇలా వుండగా ఒకనాడు అత్త ఊళ్ళోనే కాపరంచేస్తున్న కూతురు ఇంటికి బయలు దేరి వెళ్ళింది. ఇదే సమయ మనుకుని, కోడలు పాదున వున్న కాకరకాయలు ఇన్ని కోసి సలక్షణంగా కూర చేసి అన్నం వండుకుంది.\nఅక్షడ, కూతుర్ని చూడబోయిన అత్తను వియ్యాలవారు భోజనంకూడా పెట్టకుండా ఇంటికి పంపించేశారు. చేసేది లేక అత్త మళ్లీ ఇంటికి వచ్చి తలుపు తట్టి కోడల్ని కేకవేసి పిలిచింది.\nకోడలు, పాపం, విస్తట్లో అన్నమూ, కూరా పెట్టుకుని తినబోతూండగా, అత్త కేక వినిపించింది. కోడలు తన ప్రారబ్ధాన్నీ, అత్తనూ తిట్టుకుని విస్తరి ఎత్తి ఖాళీ బిందెలో పెట్టి, బిందె చంకన పెట్టుకుని వెళ్లి అత్తకు తలుపు తీసి, అటునుంచి అంటే నీళ్ల బావికి వెళ్ళింది.\nస్వర్గానికి పోయినా వడేకులు తప్పనట్టు, మిట్టమధ్యాన్నంవేళ అయినా నీళ్ళబావి దగ్గిర ఇంకా చాలామంది అమ్మలక్క లున్నారు. వాళ్లు చూస్తుండగా బిందెలో ఉన్న అన్నమూ కూరా తిన్నట్టయితే, డప్పే సుకుని వాళ్లు ఊరంతా చాటే మాట నిజం, తన అత్తగారికి తెలిసే మాటా నిజం.\nఅందుకని కోడలు, ఆ సమీపంలో వున్న అమ్మవారి గుడికి వెళ్ళింది. గర్భ గుడిలో తలుపు బిగించుకు కూచుని బిందెలో నుంచి విస్తరి తీసి, కూరన్నం పెద్ద పెద్ద ముద్దలు చేసి దిగమింగింది.\nఇది చూసి విస్తుపోయి అమ్మవారు ముక్కుమీద వేలేసుకుని, అట్లాగే ఉండి పోయింది. ఈ సంగతి గమనించకుండానే, కోడలు అన్నమంతా తినేసింది. ఆమె బావికి వెళ్ళి, బిందెలో నీళ్ళు చేదుకుని, ఇంటికి తిరిగి వెళ్ళిపోయింది.\nఆ సాయంకాలం పూజారి మామూలు ప్రకారం అమ్మవారి గుడికి వచ్చి, అమ్మ వారు ముక్కుమీద వేలుచూసి కొయ్యబారి పోయాడు. కొంత సేపటికా అర్చకుడు స్పృహ తెలుసుకుని గబగబా రాజుగారి దగ్గిరికి వెళ్లి మొరపెట్టుకున్నాడు.\n\"మహారాజా ! ఘోరం! దేశానికి పెద్ద కీడు కలిగింది!” అన్నాడు పూజారి గాభరా పడుతూ. \"ఏం జరిగింది?” అన్నాడు రాజు.\n\" అమ్మవారు ముక్కుమీద వేలేసు కుంది !” అన్నాడు పూజారి.\nఈ వింత చూడటానికి రాజుగారు సకు టుంబంగా బయలుదేరి వచ్చాడు. ఈలోపల ఊళ్ళోవారంతా గుడిదగ్గిర చేరారు. అమ్మవారి ముక్కు మీది వేలు చూసి అందరూ ముక్కుమీద వేలేసుకున్నారు.\n\" ఇది నిజంగా దేశానికి చెరుపే! అమ్మ వారి ముక్కుమీదినుంచి వేలు దించిన వారికి వెయ్యిన్నూట పదహార్లు ఇప్పిస్తాను” అన్నాడు రాజు.\nఎందరో ప్రయత్నించారు కాని యేమీ లాభం లేకపోయింది. కోడలు రాజుగారి దగ్గిరికి వెళ్ళి, అమ్మవారి ముక్కుమీదివేలు తాను దింపిస్తానన్నది. రాజు సరేనన్నాడు.\nకోడలు ఉత్తబిందె తీసుకుని అమ్మవారి ఆలయానికి వెళ్ళింది. గర్భగుడి తలుపు మూసి, బిందె పైకెత్తి, అమ్మవారి దగ్గిరికి వెళ్ళి, \"మొగుటిచాటు పెళ్ళాలుంటారు, అత్తచాటు కోడళ్లుంటారు. నువ్వేం ఆడపుట్టక పుట్టలేదా? ఒకర్నిచూసి ముక్కున వేలేసుకునే మాయరోగమేం? వేలు దించుతావా? బిందెతో నెత్తిన ఒక్కటి పెట్టనా?” అని అడిగింది.\nవెంటనే అమ్మవారు ముక్కుమీది వేలు దించేసింది. పూజారి ప్రాణం కుదుట పడింది. రాజు కోడలికి వెయ్యిన్నూట పదహార్లూ, పసుపూ, కుంకం, చీరా, రవికా మొదలైనవి పంపించాడు. ఇక ఊళ్ళో వాళ్ళిచ్చిన కానుకలకు లెక్కేలేదు.\nఅది మొదలు ఊళ్ళోవాళ్లు అమ్మవారి జాతర్లు మాని కోడిపుంజుల్ని, గొర్రె పొటే ళ్ళనూ కోడలికే ఇచ్చిపోసాగారు. ఇవన్నీ చూస్తున్న అత్తగారికి కోడలిమీద ఈర్ష్యతో పాటు భయంకూడా పట్టుకుంది.\nఆవిడ ఒకనాడు కొడుకును పిలిచి, వాడితో రహస్యంగా, \"నీ పెళ్ళాం మహా శ క్తిరా, నాయనా! దానితో నువ్వేం కాపరం చేస్తావు? దానికి కోపం వచ్చిందంటే నిన్నూ నన్నూకూడా విరుచుకుతింటుంది!” అని ఆదుర్దాగా అన్నది.\n\" నేనేం చేసేదమ్మా ? అదివరకు నాకు నువ్వంటేనే భయంగా ఉండేది. ఇప్పుడు అది అన్నా హడలుగానే ఉంది!” అన్నాడు కొడుకు పిచ్చిమొహంవేసి.\n\"కనకనే మనం యుక్తిగా దాన్ని మారణహోమం చేసేద్దాం. ఆతరవాత నీకు బుద్ధిమంతురాల్ని చూసి మళ్ళీ పెళ్ళి చేస్తాలే!” అన్నది తల్లి,\n\" నీ యిష్టం, నువ్వేం చెయ్యమంటే అది చేస్తాను,\" అన్నాడు కొడుకు.\nఒకనాడు రాత్రి కోడలు నిద్రపోతుండగా తల్లీ కొడుకులు చేరి దాని చేతులూ, కాళ్లూ కట్టేశారు. అరవకుండా దాని గొంతులో గుడ్డలుపెట్టారు. తరవాత దాన్ని ఒక చాపలో చుట్టి శ్మశానానికి మోసుకుపోయారు.\nకొడుకు శ్మశానంలో దొరికిన పుల్లలూ, మండలూ పోగుచేసి తెచ్చి కాష్టం పేర్చాడు. కాని నిప్పు లేదు. సమయానికి శ్మశానంలో శవంకూడా ఏదీ కాలటంలేదు.\n\"నువు ఇంటికి పోయి నిప్పు పట్టుకురా!\" అన్నది తల్లి.\n\"నే నొక్కణ్ణి వెళ్లలేను, ఈ చీకటంటే నాకు భయం!” అన్నాడు కొడుకు.\n\"అయితే నే వెళ్ళి తీసుకొస్తా, నువ్వి క్కడే ఉండు!\" అన్నది తల్లి.\n\"నే నొక్కణ్ణి ఉండలేను, భయం!” అన్నాడు కొడుకు.\nచేసేది లేక ఇద్దరూ ఇంటికి బయలు దేరారు. ఈ సమయంలో కోడలు, మెల్లిగా చేతికట్టు విడిపించుకున్నది. చాపలోనుంచి బయటికి వచ్చింది. కాళ్లకట్లు ఊడదీసు కున్నది. ఒక ఈతబొండును చాపలో చుట్టి, మళ్ళీ చుట్టను చితిమీద పెట్టి, తానొక చెట్టుమీద ఎక్కి కూచుంది,\nకొంచెంసేపటికి తల్లీ కొడుకులు తిరిగి వచ్చి, చితి అంటించి, వెళ్లిపోయారు.\nమరి కాస్సేపటికి ఇద్దరు దొంగలు, ఎక్కడో నగలూ, బట్టలూ, డబ్బూ దొంగ తనం చేసివచ్చి, కోడలు ఎక్కివున్న చెట్టు కింద ఆగి, చితివెలుగులో సొమ్ము పంచుకో సాగారు. ఈ సమయానికి చెట్టుమీద వున్న కోడలు నిద్రమత్తున తూలి ఆ దొంగలపైన దభిమని పడింది.\n\"అమ్మో, బ్రహ్మరాక్షసి!\" అని దొంగ లిద్దరూ శరవేగంతో చెరొక దారినా పారి పోయారు. వాళ్లు వదిలిపెట్టిన నగలన్నీ కోడలు మెడలో వేసుకుంది. ఉన్న చీరెలలో మంచిది తీసి కట్టుకుని తాను కట్టుకున్న చీరె విప్పి చితిలో వేసేసింది. మిగిలిన బట్టలూ, సొమ్మూ తీసుకుని తెల్లవారేలోపుగా ఇంటికి పోయి తలుపు తట్టింది.\nతలుపు తెరిచిన అత్తగారు కోడల్ని చూసి దయ్యమనుకుని కెవ్వున కేక పెట్టి పడిపోయింది. కోడలు అత్తకు ఉప చారాలుచేసి ఏదోవిధంగా స్పృహ తెప్పించి, \" భయపడ కత్తయ్యా! నేను దయ్యాన్ని కాను. మీరు తగల బెట్టి నాక యమదూతలు వచ్చి నన్ను పట్టు కెళ్లారు. యముడు నన్ను చూసి దూత లను కోప్పడ్డాడు. ' అత్తను తీసుకు రమ్మంటే కోడలి నెందుకు తెచ్చారు?' అని అడిగాడు. నేను యమధర్మరాజును బతి మాలి, 'మా అత్త ఇకమీదట బుద్ధిగా వుంటుంది. ఆవిడను అప్పుడే తీసుకు రాకండి,' అన్నాను. యముడు చివరకు బలవంతాన ఒప్పుకున్నాడు. తరవాత యములవాళ్లు నా కి నగలూ, బట్టలూ పెట్టి మన ఇంటి బయట దిగబెట్టారు. ఇదీ జరి గిన సంగతి,\" అన్నది.\nఆ నాటినుంచీ కోడల్ని ఏమన్నా అంటే యమదూతలు వచ్చి తనను పట్టుకుపోతా రేమోనని అత్తకు తగని భయంగా వుండేది. అందుచేత ఆమె కోడల్ని చాలా మంచిగా చూడసాగింది.",
            "book_page_end": 26
        },
        {
            "title": "పంచమాంగబలం",
            "book_page_start": 27,
            "pdf_page_start": 41,
            "pdf_page_end": 46,
            "author": "ఎస్. మాణిక్య ప్రసాద్",
            "genre": "రాజకీయం, నీతి కథ",
            "moral": "రాజు ధర్మంగా, అప్రమత్తంగా ఉంటేనే రాజ్యాన్ని రక్షించగలడు. రాజద్రోహులకు శిక్ష తప్పదు.",
            "keywords": [
                "దండనీతి",
                "రాజకీయం",
                "ద్రోహం",
                "పంచమాంగబలం",
                "గూఢచర్యం"
            ],
            "characters": [
                "ధర్మపాలుడు",
                "విజయకేతుడు",
                "విహారభద్రుడు",
                "సునందాదేవి",
                "వినీతుడు",
                "చోళరాజు"
            ],
            "locations": [
                "కౌశాంబినగరం",
                "మాళవ దేశం",
                "చోళ దేశం"
            ],
            "content": "కౌశాంబినగరం రాజధానిగా గల మాళవ దేశానికి ఒకప్పుడు ధర్మపాలుడు రాజయి నాడు. ఆయనకు అనుభవం గల మంత్రు లిద్దరుండేవారు. ఒకడి పేరు విజయ కేతుడు. రెండవవాడి పేరు విహారభద్రుడు.\nకొత్తగా రాజ్యాభిషిక్తుడైన ధర్మపాలుడు తన మంత్రులను వేరువేరుగా తన రహస్య మందిరానికి పిలిపించి, \"నా పరిపాలన సరిగా వుండాలంటే నేను పాటించవలసిన ప్రధాన నీతి ఏది ?” అని అడిగాడు.\nఈ ప్రశ్నకు విజయకేతు దీవిధంగా చెప్పాడు :\n\"రాజా, అన్నిటిలోకి ప్రధానమైనది దండ నీతి. అగ్నిచేత బంగారానికి కాంతి వచ్చినట్టు, సమ్మెటదెబ్బలచేత ఇనుముకు బలం వచ్చినట్టు, దండనీతి ద్వారా పరి పాలన ప్రకాశిస్తుంది. ప్రజలకు హాని సోకదు. వారు సుఖపడతారు.”\nతరువాత విహారభద్రుడుకూడా వచ్చి ఈ విధంగా చెప్పాడు:\n\"రాజా, పరిపాలన దుస్తరమైనది. ఆదర్శంగా పరిపాలించే రాజుకు నిద్రా హారాలుకూడా ఉండవు. అందుచేత బుద్ధి మంతుడైన రాజు పరిపాలనా భారాన్ని సమర్థులైన మంత్రులపై వదలి, తనివి దీర సుఖా లనుభవించాలి.”\nరాజు ఆశ్చర్యపడి, \"మరి రాజనీతి మాట?” అన్నాడు.\n\" రాజా, నీతి పుస్తకాలలో ఉంటుంది. తమ సుఖంకోసం నీతిని వ్యాసపరాశరుల వంటి వారే ఉల్లంఘించారు. మనవంటి మానవమాత్రు లెంత? నీవు చిన్నవాడవు. ఈ యౌవనమూ, రాజభోగాలూ శాశ్వ తమా? కావాలంటే మళ్లీ వస్తాయా ? అందుకని ఉండగానే వీటిని సార్థకం చేసు కోవాలి,” అన్నాడు విహారభద్రుడు.\n\"దండనీతిగురించి నీ అభిప్రాయ మేమిటి?” అని అడిగాడు రాజు.\n\"విష్ణుగుప్తుడు సంగ్రహపరిచిన దండ నీతి చూసినా ఆరువేల శ్లోకాలున్నవి. అదంతా వల్లెవేసినా దానికి భాష్యం చెప్ప టానికి బోలెడంత శబ్దశాస్త్రం చదవాలి. అప్పటికీ ఒకరు చెప్పే అర్థాలు మరొకరు ఒప్పరు. మనం లోకవృత్తం అనుసరించి పోవలిసిందేగాని, శాస్త్రాలవల్ల కొంచెంకూడా పని కాదు,\" అన్నాడు విహారభద్రుడు.\nధర్మపాలుడికి ఈ సలహా నచ్చినట్టు కనబడింది. ఆయన రాజ్యభారమంతా విహారభద్రుడికి వదిలి పెట్టి తాను జూదం, వేటా, తాగుడూ మొదలైన వ్యసనాలలో ముణిగిపోయాడు. విజయకేతుణ్ణి పిలిచే వాడుకాడు, ఏ సలహా అడిగేవాడు కాడు.\nపైకి చూడటానికి విహారభద్రుడిదే రాజ్య మన్నట్టు కనబడింది. ఆయన ఏ విష యమూ రాజుతో చెప్పేవాడు కాడు. అన్ని రాచకార్యాలూ తానే స్వయంగా చూసే వాడు. ఆయనద్వారా అన్యాయం జరిగిన వారు రాజుతో మొరబెట్టుకునేటందుకు కూడా లేదు. విహారభద్రుడి ఆదరం లభించినవారు విశృంఖలంగా ప్రవర్తించ నారంభించారు.\nక్రమంగా దివాణమంతా అరాజకమై పోయింది. ప్రజలలోకూడా జూదమూ, తాగుడూ మొదలైనవి హెచ్చిపోయాయి. వీటివెంటనే దొంగతనంకూడా ప్రబలింది. అయితే జూదరులూ, తాగుబోతులూ తమ అవసరాలకోసం చేసే దొంగతనాలకు శిక్ష కూడా ఉండేది కాదు. ఎందుకంటే న్యాయాధికారులుకూడా అటువంటి దురభ్యాసాలు కలవారే!\nకౌశాంబీనగరంలోని అరాజకస్థితిని గురించి చోళదేశానికి వార్తలు వెళ్ళాయి. మామూలు పరిస్థితులలో చోళరాజు మాళవ దేశాన్ని జయించలేడు. ఇప్పుడు పరిస్థితులు మారటంవల్ల ఆయన తన మంత్రికొడు కును, వినీతుడనేవాణ్ణి కౌశాంబీకి పంపాడు. వాడు వచ్చి దివాణం పరిస్థితులన్నీ గమ నించి, మెల్లిగా విహారభద్రుడి అండ చేరాడు. ఇద్దరూ కలిసి కుట్ర చేశారు.\nఒకనాడు విహారభద్రుడు వినీతుణ్ణి రాజు దగ్గిరికి తీసుకుపోయి, \" రాజా, ఇతను చోళదేశపు మంత్రికుమారుడు. తన రాజు చేత అవమానం పొంది, పగబట్టి, మన ఆశ్రయం కోరి వచ్చాడు. మన శత్రువుకు శత్రువైనవాడు మన మిత్రుడేనన్న రాజ నీతి ప్రకారం ఇతనికి మనం ఆశ్రయం ఇవ్వవచ్చు,” అని రాజుతో చెప్పాడు.\nరాజు దీనికి అంగీకరించాడు.\nవిజయకేతుడి కిది ఏమీ నచ్చలేదు. ఆయన రాజువద్దకు వెళ్లి, \"రాజా, ఈ వినీతుణ్ణి మనం పరీక్షించకుండా చేర నివ్వటం పొరపాటు. చోళరాజు మనదేశం మీద చాలా కాలంగా కన్నువేసి వున్నాడు. మనని జయించటం అలవి గాక కాలానికి కట్టుపడి ఉన్నాడు. ఈ వినీతుడు మన కోట రహస్యాలు చోళదేశానికి చేరవేస్తే మన పతనం తప్పదు,” అని హెచ్చరించాడు.\n\"పిచ్చివాడా, మనమే చోళదేశపు రహస్యాలు వినీతుడిదగ్గిర తెలుసుకుందాం. నువ్వేమీ భయపడకు,\" అన్నాడు రాజు.\nచూస్తూండగానే ధర్మపాలుడి ఆస్థా నంలో వినీతుడు గొప్పవాడైనాడు. అతని పరివారం రోజు రోజుకూ మారుతూండేది. చోళదేశంనుంచి నిత్యమూ ఎవరెవరో వచ్చి వినీతుడి వెంట కొద్దిరోజులు తిరిగి మాయమై పోతూండేవారు.\n\"వీరంతా చోళరాజ్యం మనచేతికి రావ టానికి ప్రాణాలొడ్డేవారే!” అని వినీతుడు రాజుతో చెబుతూవుండేవాడు.\nఈవిధంగా వచ్చినవారంతా చోళ సైని కులు. వారు ఒక్కరూ తిరిగిపోలేదు. వారందరినీ రహస్యంగా దాచటానికి వినీ తుడు ఒక పెద్ద బ్రహ్మాండమైన ఇంటిని దివాణం ఖర్చుతోనే కట్టించాడు. దాని చుట్టూ ఎత్తయిన ప్రహరీగోడ నిర్మించాడు. దాని నిండా ఆయుధాలు చేర్పించాడు. వారిని రాజుగారి సొత్తుతోనే పోషించ సాగాడు. కొద్ది కాలంలోనే అయిదువేల సైనికులు సమకూర్చబడ్డారు.\nఇదంతా విజయకేతుడు తన గూఢ చారులవల్ల తెలుసుకుంటూనే ఉన్నాడు. వినీతుడి స్వంత ఖర్చుకింద ఆయే మొత్తాన్ని బట్టి అతను పోగుచేసిన సేననుకూడా ఆయన ఊహించగలిగాడు. రాజు గారితో చెప్పి ప్రయోజనం వుండదని విజయకేతుడు తాను తెలుసుకున్న విషయాలను రాణి అయిన సునందాదేవికి తెలియబరిచాడు. ఆవిడ అదంతా భర్తకు చెప్పేసింది.\nధర్మపాలుడు ఎన్నడూ విహారభద్రుణ్ణి పూర్తిగ నమ్మలేదు. అయితే తాను యువకుడూ, రాజ్యానుభవం లేనివాడూ కావటంచేత తన మంత్రులిద్దరిలో తన మేలు కోరిన దేవరో తెలుసుకోవటానికి ఇంత కాలంనుంచీ అమాయకుడులాగా నటించాడు. ఇప్పుడు తాను జోక్యం కలి గించుకునే సమయంవచ్చింది.\nఇలాంటి సమయంకోసమే రాజు ఎంతో కాలంగా ఎదురుచూస్తున్నాడు.\nమర్నాడు సభకు రాగానే ధర్మపాలు డిలో చాలా మార్పు కనిపించింది. ఆయన విహారభద్రుణ్ణి పిలిచి, \"మంత్రీ, రాజ్యాంగ మంతా ఇంతకాలమూ నువే చూస్తున్నావు. ఇవాళ నేను చూస్తాను,” అన్నాడు.\nవిహారభద్రుడు చమత్కారపు మాట లతో రాజు మనసు మళ్ళించజూచాడు కాని లాభం లేకపోయింది. రాజు ఖజానా పరి స్థితి, రాబడీ ఖర్చూ, పన్నుల వసూళ్లూ, ప్రజలు చేసుకున్న విజ్ఞాపనలూ, వాటి విషయం జరిగిన చర్యలూ విచారించాడు.\n\"మంత్రి, శత్రురాజులు మనపై వచ్చి పడితే వారు గెలవటానికి మన పరిస్థితి అనుకూలంగా వున్నది. దీనికేమంటావు?” అని అడిగాడు రాజు విహారభద్రుణ్ణి.\n\" రాజా, ఇప్పుడు మనకు యుద్ధ భయ మేమిటి?” అన్నాడు విహారభద్రుడు.\n\"చోళరాజు మన మీదికి పంచమాంగ బలాలతో ఎత్తి రాబోతున్న సంగతి నీకింకా తెలియలేదా?\" అన్నాడు రాజు.\nవిహారభద్రుడు తెల్లబోయి, \" పంచ మాంగ బలాలేమిటి, మహారాజా?” అన్నాడు. ఆనాటి సేనలలో రథ, గజ, తురగ, పదాతిబలాలుండేవి. వీటిని చతు రంగ బలాలనేవారు.\n\"చతురంగ బలాలతో చోళరాజు మన మీదికి వస్తాడు. పంచమాంగ బలం మన ఉప్పు తింటూ మన దేశంలోనే ఉన్నది. ఈ సంగతికూడా తెలియని నిన్ను మంత్రిగా ఉండనివ్వటం మంచిదికాదు,” అంటూ రాజు ఆయన్ని అప్పటికప్పుడే ఖైదు చేయించి, విజయకేతుణ్ణి మంత్రిగా చేశాడు.\nవెంటనే రాజూ, మంత్రి కలిసి వినీ తుడు తన సైనికులకోసం కట్టించిన భవ నానికి వెళ్లారు. ఆ భవనం ఎవరి వని రాజు అడగగా అది వినీతుడిదేనని అక్కడి వారన్నారు. రాజు వెంటనే వినీ తుడికి కబురుచేసి, అతను వచ్చాక, \"ఈ భవనం నీదేనా? ఇంత పెద్ద భవనాన్ని ఎవరి అనుమతితో కట్టించావు? ఇందులో ఏమున్నది?” అని అడిగాడు.\n\" ఏలినవారికోసం మంత్రిగారు కట్టంచ మంటే నేనే దగ్గిరవుండి కట్టించాను. ఈ భవనం నాది కాదు. ఇందులో ఏమున్నదీ నాకు తెలియదు,\" అన్నాడు వినీతుడు.\n\" నాకు ప్రస్తుతం ఈ భవనంతో పని లేదు. అందుచేత దీని వాకిళ్ళూ, కిటి కిలూ మూసివేసి, ఇటుకలూ, సున్నమూ పెట్టి గోడలు పెట్టుచండి. ఈ భవనంలో ఏమున్నదీ తరువాత చూసుకుందాం. అంత దాకా వినీతుణ్ణి భద్రంగా చెరలో ఉంచండి,\" అన్నాడు రాజు.\nఒక్క పూటలో ఆ భవనం అయిదువేల శత్రు సైనికులకు గోరీ అయిపోయింది. వినీతుడు ఖైదీ అయిపోయాడు. కాని అదివరకే అతను పంపిన వార్తనుబట్టి చోళ రాజు తన చతురంగ బలాలతో కౌశాంబీ కోటపైకి దాడెత్తి వచ్చాడు. దీని కంతకూ సిద్ధంగానే వున్న విజయకేతుడు శత్రుబలాలను కోట దాకా రానిచ్చి తన బలాలచేత వారి బలాలను చుట్టు ముట్టించాడు. కోట గోడలమీద ఉన్న సేనకూ, తమ వెనుక చేరిన సేనకూ మధ్య నలిగి చోళ బలాలు నాశన మయాయి. అనుకున్న ప్రకారం సమ యానికి కోటలోపల వున్న పంచమాంగ దళం ఎందుకు రాలేదో చోళరాజు ఊహించ లేకపోయాడు. ఆయన యుద్ధంలో పరా భవం పొంది ఎట్లాగో ప్రాణాలతో తప్పించు కుని తన దేశం చేరాడు.\nధర్మపాలుడు విహారభద్రు, వినీతుణ్ణి విచారణ జరిపించి వారిద్దరికి ఉరిశిక్ష విధించాడు. వారి శవాలను కోటగోడకు తలకిందుగా వేలాడగట్ట, గోడమీద \" పంచ మాంగ బల నాయకుల కిదే శిక్ష!\" అని రాయించాడు.",
            "book_page_end": 32
        },
        {
            "title": "పనికిమాలిన మూక",
            "book_page_start": 33,
            "pdf_page_start": 47,
            "pdf_page_end": 51,
            "author": "ఆర్. విమలాకుమారి",
            "genre": "హాస్యం, నీతి కథ",
            "moral": "విజ్ఞానం లేనివారు, బాధ్యతారహితులు ఎంత సంపద ఉన్నా దాన్ని వ్యర్థం చేస్తారు. ప్రపంచ జ్ఞానం చాలా ముఖ్యం.",
            "keywords": [
                "మూఢత్వం",
                "బాధ్యతారాహిత్యం",
                "వర్తకం",
                "వ్యవసాయం",
                "నువ్వులు"
            ],
            "characters": [
                "ఆసామీ",
                "నలుగురు కొడుకులు",
                "తల్లి",
                "మేనమామలు",
                "రైతులు"
            ],
            "locations": [
                "గ్రామం",
                "పాలెం",
                "మేనమామల ఊరు"
            ],
            "content": "ఒక గ్రామంలో ధనికుడైన ఆసామీ ఒక డుండేవాడు. ఆయనకు నలుగురు కొడుకు లుండేవారు. నలుగురుకూడా యెందుకూ పనికిరాని పరమ మూఢులే. పెరిగి పెద్ద వాళ్ళయి పిల్లల్ని కనే వయసు వచ్చినా కూడా వాళ్ళు తల్లిచాటు పిల్లల్లాగా, తండ్రి చాటు పిల్లల్లాగా ప్రవర్తించుతూ, ఏ బాధ్యతా లేకుండా బతికారు.\nఇదిచూసి తండ్రి వారిపై బాధ్యతలు పడేసి, స్వతంత్రంగా బతకటం నేర్పాలని నిశ్చయించుకున్నాడు. ఒకనాడాయన పెద్ద వాణ్ణి పిలిచి, \"నువు మీ మేనమామల ఊరికి పోయి అక్కడ అందరి క్షేమసమా చారాలూ తెలుసుకునిరా!” అన్నాడు.\nవాడు మర్నాడు తెల్లవారుజామున బయలుదేరి వెళ్ళేటప్పుడు, తల్లి \"నాయనా, ఆ వూరు అసలే నిప్పూ, నీరూ పుట్టని ఊరు. నువు అదేపనిగా అక్కడుండిపోక వెంటనే తిరిగివచ్చెయ్యి, మీ మామలు నాలుగు రోజులుండమంటే, తొందరపని ఉన్నదని చెప్పు,” అన్నది.\nపెద్దవాడు ఎవరికీ తెలియకుండా రెండు దుత్తలు సంపాదించి, ఒకదానిలో కొద్దిగా నిప్పూ, రెండోదానిలో నీరూ పోసుకుని మేన మామల ఊరికి బయలుదేరాడు. కొంత దూరం పోయాక రెండు దుత్తలు మోయటం వాడికి ఇబ్బంది అనిపించి, నిప్పున్న దుత్తలోనే నీళ్ళు పోసేసి ఖాళీ దుత్త అవతల పారేసి ప్రయాణం సాగిం చాడు. ఇప్పుడు వాడికి నడక బాగా సాగింది. త్వరలోనే మేనమామలు వుండే ఊరు చేరుకున్నాడు.\nవాణ్ణి చూడగానే మేనమామలు, \"ఆ దుత్త ఏమిట్రా?\" అని అడిగారు.\n\"మీ ఊళ్ళో నిప్పూ, నీరూ పుట్టవుటగా? అందుకని వెంటతెచ్చాను” అన్నాడు వాడు.\n\"ఓరి నీ తెలివి తెల్లవారా! నిప్పేదీ? అని వాళ్ళు అడిగారు.\n\" నీళ్ళల్లోనే వుంది,” అన్నాడు వాడు.\nవాడి అమాయకత్వానికి మేనమామలు నవ్వుకుని, వాణ్ణి తిప్పి పంపేటప్పుడు, \"చూడు, నాయనా ! ప్రపంచం పాపిష్టిది. నువ్వెప్పుడూ ఒంటరిగా ఇల్లు కదలవద్దు!” అని సలహా ఇచ్చారు.\nవాడింటికి తిరిగివచ్చి జరిగినదంతా తండ్రికి చెప్పాడు. తండ్రి వాడిమీద ఆశలు మానుకుని రెండో కొడుకును దగ్గరకు పిలిచి, \" ఒరే, నాయనా! నువు వెళ్ళి మన పాలెంలో కాపరం పెట్టి ఈ యేడునుంచీ స్వయంగా దగ్గిరఉండి వ్యవ సాయం చూడరా !” అన్నాడు వాడితో.\n\"సరే, నాన్నా!\" అని రెండోవాడు పాలెంలో కాపరం పెట్టి వ్యసాయంపనులు చూడసాగాడు. అక్కడి పొలాలలో నువ్వులు పండిస్తారు. అది నువ్వులు చల్లే తరుణం. అందుచేత రైతులు నువ్వుల బస్తాలు విప్పి సిద్ధంగా ఉంచారు.\nఆసామీ కొడుకు తోచక పచ్చినువ్వులు గుప్పిళ్ళతో తీసుకుని తినసాగాడు. ఇది చూసి ఒక రైతు అతనితో, “పచ్చి వెందుకు తింటారు, బాబూ! కావలిస్తే వేపిస్తాను,” అంటూ తన భార్యచేత ఒక శేరు నువ్వులు వేపించి యజమాని కొడుక్కు పెట్టించాడు.\nవాడు వాటిని తిని వాటి రుచికి ఆశ్చర్య పోయి. \" అదుగో ముందు ఈ బస్తాలలోని నువ్వులన్నీ వేపించండి,” అని రైతులక ఉత్తరువిచ్చాడు.\n\"మరి విత్తనాల కో?” అన్నారు రైతులు నిర్ఘాంతపోయి.\n\"నే చెబుతాగా!\" అన్నాడు ఆసామీ కొడుకు అంతా తెలిసినట్టు.\nపోనీ అతని ఇష్టప్రకారమే చేద్దామని నువ్వులన్నిటినీ రైతులు మంగ లాల్లో పోయించి, వేపించారు.\n\" ఇక వీటిని తీసుకుపోయి పొలంలో చల్లండి. కమ్మని నువ్వులు కాస్తాయి. ఇంతకాలంగా వ్యవసాయం చేస్తున్నారు. పచ్చినువ్వులు చల్లి పచ్చినువ్వులు పండిం చటం తప్ప మీ కింకేమీ తెలీదు!” అన్నాడు ఆసామీ రెండో కొడుకు.\nరైతులు ఆసామీదగ్గిరికి పరిగెత్తి జరిగిన దంతా చెప్పారు. ఆసామీ తల బాదుకుని రెండో కొడుకును వెనక్కు పిలిపించాడు.\nఆసామీకి ఉన్న గ్రామంలోనే ఒక మూల పశువుల శాల ఉన్నది. అక్కడ పెత్తనం చెయ్యమని ఆసామీ తన మూడో కొడుకును నియోగించాడు.\nవాడక్కడ కొన్ని రోజులున్న తరవాత ఒక గొప్ప ఆలోచన తట్టింది. వెంటనే వాడు పశువుల కాపర్లను అందరిని పిలిచి ఈవిధంగా చెప్పాడు :\n\" ఒరే, యింకో నెల ఈ సంక్రాంతి పండగ వస్తుందిట. మీరు ఈ నెలరోజులూ ఒక్క పశువునుకూడా పొలు పిండకండి. సంక్రాంతినాడు నెలరోజుల పాలూ ఒక్క సారి పిండేసి ఎక్కువ థరకు అమ్మేద్దాం!”\nఈ మాటలు విని కొంతమంది నౌకర్లు నవ్వారు. మరికొంతమంది, “ అది కుదిరే పని కాదులెండి, దొరా!” అని మర్యాదగా చెప్పి చూశారు.\nకాని ఆసామీ కొడుకు మండిపడి, \" నేను చెప్పినట్టు చెయ్యండి. యజ మా ని ని నేనా, మీరా?” అన్నాడు.\nమనకెందుకు లెమ్మని వాళ్లు పశువులను పాలు పిండటం మానేశారు. సంక్రాంతి వచ్చేసరికి పశువులన్నీ వట్టిపోయాయి. పశుకాపర్లు జరిగినదంతా తమ యజ మానికి విన్నవించారు. ఆయన తన మూడో కొడుకును ఇంటికి పిలిపించుకున్నాడు.\nఇప్పుడు ఆసామీ ఆశలన్నీ తన ఆఖరు కొడుకుమీద ఉన్నాయి. నిజానికి వాడు మిగిలిన ముగ్గురికంటె తెలివిగలవాడుగా కనపడేవాడు.\nమిగిలినవాళ్ళకు చెప్పినట్టుగా ఆఖరు వాడితో తండ్రి ఫలాని పని చెయ్యమని చెప్పక, \"నువ్వేం చేద్దామనుకుంటున్నా వురా, అబ్బాయ్ ?” అని అడిగాడు.\n\"నాకు వర్తకం చెయ్యాలని వుంది. నాన్నా!” అన్నాడు కడగొట్టువాడు.\n\" అయితే రెండువేల రూపాయలు తీసు కుని వర్తకంచేసి డబ్బుసంపాదించుకురా!” అన్నాడు తండ్రి.\nతండ్రి ఇచ్చిన రెండువేలూ పట్టుకుని ఆఖరు కొడుకు బస్తీకి వెళ్లాడు. అక్కడ రకరకాల సరకులు బేరంచేసి చివరకు గంధపు చెక్క కొని ఒక బండిమీద వేసు కుని బయలుదేరాడు.\nఆ బండీతో వాడు చాలా దేశం తిరిగాడు గాని సరుకు అమ్మకం కాలేదు. చివరకు ఒక ఊరు చేరి, \"ఈ ఊళ్ళో ఏం బాగా అమ్ముతుంది?\" అని అక్కడివారిని కొందరిని అడిగాడు.\n\"అబ్బో! ఇవాళ బొగ్గుకున్న గిరాకీ మరి దేనికీ లేదు !\" అన్నారు, వాళ్ళు.\n\"భేష్ \" అనుకుని ఆసామీ ఆఖరు కొడుకు, తన బండిమీది గంధంచెక్క యావత్తూ దింపి, దాన్ని బొగ్గుచేసి, అప్పటి కప్పుడే పదిరూపాయలకు అమ్మేశాడు.\nతరవాత వాడు బండిమీద మరొక ఊరికి వెళ్లి, అక్కడివాళ్ళని, \"ఇక్కడ చౌకగా దొరికే సరుకేమిటి?\" అని అడిగాడు.\n\" ఇంకేముందీ ? దూది! ఏ ఇంటో అడిగినా దొరుకుతుంది!\" అన్నారు ఊళ్ళో వాళ్ళు అతనితో.\nఆసామీ ఆఖరు కొడుకు తనదగ్గిర వున్న పదిరూపాయలతోనూ దూది కొని బండిమీద వేసుకుని ఒక బస్తీకి చేరి అక్కడ దూది అమ్మకానికి పెట్టాడు.\nసరుకు చూసినవారల్లా, \"కొందుము గాని దూది శుద్ధంగా లేదు, బాబూ!” అన్నారు. ఈ దూది ఇక ఎక్కడా అమ్ముడు పోదని తేలిపోయింది.\nఆసామీ కొడుక్కు యేం చెయ్యాలో పాలుపోలేదు. వాడు బండిని నడిపించు కుని వీధివెంట వస్తూ, కాస్సేపు విశ్రాంతి తీసుకుందామని అక్కడ కనిపించిన ఒక ఇంటి అరుగుమీద కూచున్నాడు.\nఅరుగుమీదే ఒక పక్కగా ఒక కమసాలి కొలిమిలో బంగారం పెట్టి గొట్టంతో ఊదుతూ కనిపించాడు.\n\"ఏమిటో చేస్తున్నారే కమసాలిగారు?” అన్నాడు ఆసామీ ఆఖరు కొడుకు.\n\"బంగారం నిప్పులో పెట్టి శుద్ధి చేస్తున్నాను, బాబూ!\" అన్నాడు కమసాలి.\nఆసామీ ఆఖరు కొడుక్కు ఎక్కడలేని ఉత్సాహమూ వచ్చింది. అతను వెంటనే బయలుదేరి, బసకు వెళ్ళి, బండిమీది నుంచి దూదిబస్తాలు డింపించి, పెద్ద హెూమగుండం తయారుచేయించి, దూదిని శుద్ధి చెయ్యటానికిగాను, బస్తాలన్నిటినీ ఆ గుండంలో పడేయించాడు.\nదూదికాస్తా భగ్గున మండి నుసినుసి అయిపోయింది. అంతతో ఆసామీ ఆఖరు కొడుకు వర్తకంకూడా ఆఖరయింది. ఆసామీ తన కొడుకులమీద పెట్టుకున్న ఆశలుకూడా ఆఖరయాయి.",
            "book_page_end": 37
        },
        {
            "title": "నమ్మకద్రోహం",
            "book_page_start": 38,
            "pdf_page_start": 52,
            "pdf_page_end": 54,
            "author": "బి. అంకరాజు",
            "genre": "నీతి కథ, రాజకీయం",
            "moral": "నమ్మకద్రోహం, అన్యాయం చేసేవారికి శిక్ష తప్పదు. వ్యాపార ధర్మం పాటించాలి.",
            "keywords": [
                "నమ్మక ద్రోహం",
                "రత్నం",
                "వర్తకుడు",
                "రాజనీతి",
                "పేదరికం"
            ],
            "characters": [
                "నరవాహనదత్తుడు",
                "వసుధరుడు",
                "హిరణ్యగుప్తుడు",
                "రత్నదత్తుడు",
                "యౌగంధరాయణుడు"
            ],
            "locations": [
                "అమరావతీ నగరం",
                "వత్స దేశం",
                "రాచనగరు"
            ],
            "content": "వత్సదేశానికి రాజధాని ఐన అమరావతీ నగరంలో, నరవాహనదత్తుడు పరిపాలన చేసే కాలంలో, వసుచరుడనే పేదవాడు బరువులు మోసి, జీవిస్తూండేవాడు.\nఇటువంటి గర్భదరిద్రుడికి ఒకనాడు రాచనగరు ద్వారం సమీపంలో రత్నాలు పొదిగిన కంకణం ఒకటి దొరికింది. వసు ధరుడు దానిని తన ఇంటికి తీసుకుపోయి, కంకణంనులచి ఒక రత్నం ఊడగొట్టి, హిరణ్యగుప్తుడనే రత్నవర్తకుడి దగ్గిరికి పట్టుకుపోయాడు.\nహిరణ్యగుప్తుడు దానిని పరీక్షించి, \"రత్నం మేలుజాతిది. నువు అమ్మే టట్టయితే ల క్ష దీ నా రాలిచ్చి కొంటాను. అమ్మి డబ్బు వుంచుకుంటావా?” అని అడిగాడు హిరణ్యగుప్తుడు.\n\" అంత డబ్బు నేనుమాత్రం ఎక్కడ దాచేది, బాబూ? మీదగ్గరే ఉంచండి. నాకు కావలిసినప్పుడల్లా వచ్చి తీసుకుంటూ ఉంటాను!'' అన్నాడు వసుధరుడు.\nతరవాత వాడు అయిదుసార్లుగా అయిదు వేల దీనారాలు తీసుకుని రాజభోగంగా తింటూ, తాగుతూ, మంచి బట్టలు వేసు కుని ఉల్లాసంగా తిరగసాగాడు.\nఅమరావతీ నగరంలోనే రత్నదత్తుడనే వర్తకుడున్నాడు. ఆయన వసుధరుడిచేత చాలాసార్లు సరుకులు మోయించు కున్నాడు. వాడు ఇటీవల తనవద్దకు రాక పోవటం రత్నదత్తుడు గమనించి, ఇతర కూలీలను అడిగితే, వాళ్ళు, \" వాడిప్పుడు కూలి కెందుకు వస్తాడు, బాబూ? గొప్ప వాడైపోయాడు. వాడి చేతిలో లక్ష్మి తాండ వం చేస్తున్నది!\" అని చెప్పారు\nవసుధరుడికి సిరి ఎట్లా ఎత్తుకున్నది తెలుసుకోవాలని రత్నదత్తుడికి కోరిక కలి గింది. ఆయన వాణ్ణి మంచిగా పిలిపించి, \"ఒరే, నీకు మంచిరోజులు వచ్చినట్టు విన్నాను. ఒకపూట మా యింట భోజనం చేసి వెళ్ళు. మనం మనం చాలాకాలపు స్నేహితులంగదా !\" అన్నాడు.\nవసుధరుడు ఒప్పుకున్నాడు. రత్న దత్తుడు వాడిచేత బాగా తాగించి, మంచి మాటలతో, వాడి రహస్యమంతా తెలుసు కున్నాడు. తరవాత రత్నదత్తుడు వసు ధరుణ్ణి ఇంటికి పంపేసి, రాజుగారిదగ్గిరికి వెళ్ళి అంతా చెప్పేశాడు.\n\"మహాప్రభూ, అంత వెలగల కంకణం తమదే అయివుండాలి. విచారణ చేసి న్యాయంచేయాలి,” అన్నాడు రత్నదత్తుడు.\nఈ మాట వినగానే నరవాహనదత్తుడికి తన కంకణం పోయిన సంగతి జ్ఞాపకం వచ్చింది. కొంత కాలంక్రితం ఆయన ఊరే గింపు వెళ్ళివచ్చాక చేతి కంకణం ఒకటి కనిపించలేదు. దానికోసం వెతికించమని ఉత్తరువుచేశాడు. తిరిగి దాని విషయం ఆయనకు జ్ఞాపకం రానేలేదు.\nనరవాహనదత్తుడు కంకణంతోసహా వసుధరుణ్ణి ఆస్థానానికి పిలిపించాడు. కంకణం రాజుదే అని తేలింది. దానిమీద అయనగారి పేరుకూడా ఉన్నది. \"దీని మీద మా పేరు వుండటం చూసికూడా ఏమని నీ సొంతం చేసుకున్నావురా?” అని రాజు వసుధరుణ్ణి గద్దించి అడిగాడు.\n\"కూలిమూటలు మోసుకునేవాళ్లు. నాకు దానిమీద ఏం రాసుందో ఎట్లా తెలు స్తుంది, దొరా?\" అన్నాడు వసుధరుడు.\n\"పోనీ, ఇది ఎవరిదని నలుగుర్ని విచా రించలేకపోయావా?” అన్నాడు రాజు.\n\"నావంటి పేదవాడిదగ్గిర ఇంత గొప్ప నగ ఎవరన్నా చూశారంటే ముందు దొంగ తనం అంటగట్టి తరువాత మాట్లాడతారే!” అన్నాడు వసుధరుడు.\nఇదంతా వింటున్న వృద్ధమంత్రి యౌగంధరాయణుడు, \"వాడు నిర్దోషి, పోనివ్వండి! హిరణ్యగుప్తుడికి, రత్నంతో సహా రమ్మని కబురు పంపండి!” అన్నాడు.\nకొద్దిసేపట్లోనే హిరణ్యగుప్తుడు రత్నంతో సహా వచ్చాడు.\n\"ఏమయ్యా, ఈ కంకణంమీద మా పేరుండటం చూసి కూడా యిందులోని రత్నాన్ని ఏమని కొన్నావు? నీవు దండ నార్హుడివి కావా?” అన్నాడు రాజు.\n\"ప్రభూ, నే నీ కంకణం యెన్నడూ చూడలేదు. వసుధరుడనేవాడు నాదగ్గిరికి ఈ రత్నంమాత్రం తెచ్చి అమ్మాడు. పేద వాడుగదా అని నేను అన్యాయం చేయ లేదు. న్యాయమైన వెలకే దాన్ని కొన్నాను. వాడు నాదగ్గిర అయిదువేల దీనారాలు మాత్రమే పుచ్చుకున్నాడు. మిగిలిన సొమ్మంతా నావద్దనే ఉన్నది,” అన్నాడు హిరణ్యగుప్తుడు.\n\" అంత పేదవాడికి యింత వెలగల రత్నం ఎలా వచ్చింది? దొంగలించాడేమో నని నీకు అనుమానం కలగలేదుటయ్యా?” అన్నాడు రాజు.\n\"ప్రభూ, మా వృత్తి వర్తకం చేసు కోవటం, దొంగలను పట్టటం కాదు. మా ధర్మం మేము తప్పి నడిచినప్పుడు ప్రభు వులు మమ్మల్ని దండించవచ్చు!” అన్నాడు హిరణ్యగుప్తుడు.\n\" అతను నిర్దోషి.. అయిదువేల దీనా రాలూ తిరిగి ఇప్పించి, అతన్ని పంపిం చెయ్యండి! రత్నదత్తుణ్ణి ఒకసారి రప్పిం చండి,” అన్నాడు యౌగంధరాయణుడు.\nరాజుగారు బహూకరిస్తారని రత్న దత్తుడు ఉత్సాహంగా వచ్చాడు. కాని అతన్ని చూస్తూనే యౌగంధరాయణుడు, \"ఏమయ్యా, నీ ప్రవర్తన మాకేమీ నచ్చ లేదు. నీవు వసుధరుణ్ణి నమ్మించి మోసం చేశావు. కాని ఇది మొదటి తప్పు కనక క్షమిస్తున్నాము!\" అన్నాడు. రత్నదత్తుడు సిగ్గుతో తల వంచుకుని వెళ్ళిపోయాడు.",
            "book_page_end": 40
        },
        {
            "title": "నక్కవైనాగ్యం",
            "book_page_start": 41,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "హాస్యం, నీతి కథ",
            "moral": "ఆపదలో పడిన అహంకారి వైరాగ్యాన్ని ప్రదర్శించినా ఫలితం ఉండదు.",
            "keywords": [
                "నక్క",
                "ఊబి",
                "అహంభావం",
                "వైరాగ్యం",
                "హాస్యం"
            ],
            "characters": [
                "నక్క"
            ],
            "locations": [
                "అడవి",
                "ఊబిగుంట"
            ],
            "content": "ఒక నక్క ఒకనాడు ఏదో దొంగతనానికి పోతూంటే దారిలో ఒక ఊబిగుంట అడ్డుతగిలింది. దూకలేక పోతానా అనే అహంభావంతో నక్క వెనక్కు తిరిగి పోవటానికి మారుగా ఊబిగుంటమీదిగా దూక బోయి అందులో పడింది.\nవెంటనే నక్క గిజగిజా తన్నుకొంటూ భయంకరంగా అరిచి, శాపనార్థాలు పెట్టసాగింది, ఈ శాపనార్థాలకూ, అరుపులకూ భయపడి చుట్టూ ఉండే కొండలూ, చెట్లూ, చేమలూ తనను రక్షిస్తాయని నక్క నమ్మకం. కాని ఈ ఎత్తు సాగలేదు.\nతాను నోరు పారేసుకోవటంవల్ల, లభించదగిన సహాయంకూడా రాకుండా పోతున్నదేమోనని నక్కకు అనుమానం కలిగింది. అందుచేత అది గొంతు తగ్గించి, \"ఒకరి వల్ల ఈపని జరిగిందని నేనుమాత్రం అంటానా? అయితే మటుకు, ఎవరైనావచ్చి ఈ పరిస్థితి ఏమిటో కాస్త చూడగూడదూ?\" అన్నది.\nఅప్పటికీ ప్రయోజనం కలగలేదు. చివరకు నక్క విరక్తిగా, \"సరే పోనీ, జరిగేది జరుగుతుంది. ఈ ప్రపంచంలో ఏది శాశ్వతం ?\" అనుకున్నది.",
            "book_page_end": 41
        },
        {
            "title": "పలుపు భ్రాంతి",
            "book_page_start": 41,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "హాస్యం, జంతు కథ",
            "moral": "అనవసరమైన వస్తువుపై అతి ప్రేమ (భ్రాంతి) ప్రమాదంలోకి నెడుతుంది.",
            "keywords": [
                "ఆవు",
                "పలుపు",
                "స్వేచ్ఛ",
                "భ్రాంతి",
                "జంతు కథ"
            ],
            "characters": [
                "ఆవు",
                "కుక్క",
                "యజమాని"
            ],
            "locations": [
                "ఇల్లు",
                "రోడ్డు"
            ],
            "content": "ఒక ఆవుకు స్వేచ్ఛమీద కాంక్ష పుట్టింది. ఒక కుక్క సహాయంతో అది నిర్బంధంనుండి బయటపడదామనుకుంది. రాత్రిపూట ఆవును విడిపించటానికి కుక్కవచ్చింది. అది ఆవు పలుపు తాడు కొరకబోయింది.\n\"చూడు, తమ్ముడూ! చక్కని పలుపు తాడు. నాకున్న ఆస్తి అదే. కొరకమాకు తాడును గుంజనుంచి విప్పెయ్యి వెంటపెట్టుకుపోతాను!” అని బతిమాలింది ఆవు.\nకుక్క అలాగేచేసింది. ఆవు పారిపోయింది అయితే అది ఎంతోదూరం పోలేదు. రోడ్డుపక్కన ఉన్న బండరాయికింద పలుపు ఇరుక్కుని ఆపు కదలలేకపోయింది. ఇంతలో యజమాని రానేవచ్చి ఆవును మళ్ళీ ఇంటికి తోలుకు వెళ్ళాడు.",
            "book_page_end": 41
        },
        {
            "title": "కాకి శాసనం",
            "book_page_start": 41,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "హాస్యం, జంతు కథ",
            "moral": "అధికారం చెలాయించడానికి శక్తి లేనివాడు తన నిబంధనలనే మార్చుకోవలసి వస్తుంది.",
            "keywords": [
                "కాకి",
                "శాసనం",
                "రాజరికం",
                "అధికారం",
                "హాస్యం"
            ],
            "characters": [
                "కాకి",
                "ఇతర పక్షులు"
            ],
            "locations": [
                "అడవి"
            ],
            "content": "కాకికి రాజవుదామనిపించింది. రాజు కావాలంటే రాజ్యం ఉండాలి కద. ఆగ కుండా ఎగరగలిగినంత మేర ఒక చుట్టు ఎగిరివచ్చి, ఆ వలయంలో ఉన్న భూమీ, చెట్లూ, ఆకాశమూ తన రాజ్యమని కాకి ప్రకటించింది. \" నా రాజ్యంలో మరే ఇతర పక్షి నడవరాదు, ఎగరరాదు, గూడు కట్టరాదు,” అని శాసించింది కాకి\nకాని ఇతర పక్షులీ శాసనాన్ని లక్ష్యపెట్ట లేదు. అవి మామూలుప్రకారమే కాకిరాజ్యంలో ఎగిరాయి, నడిచాయి, గూళ్ళుకట్టాయి. కాకి తన శాసనాన్ని అమలు చేసుకోలేక దేబెమొహం వేసింది.\n\"సరే, కానివ్వండి. మీకు ప్రత్యేక హక్కులిచ్చాను. మీరుమటుకు నా రాజ్యంలో ఎగరవచ్చు, నడవవచ్చు, గూళ్ళు కట్టుకోవచ్చు.” అన్నది కాకి.\nఇంకా అనేక పక్షులువచ్చి కాకిరాజ్యంలో గూళ్ళుకట్టసాగాయి.\n\"ఇకనుంచీ నా రాజ్యంలో ఏ పక్షిఅయినా నడవవచ్చు, ఎగరవచ్చు, గూళ్ళు కట్టుకోవచ్చు. నాది అంత ఉదారమైన హృదయం!\" అన్నది కాకి.",
            "book_page_end": 41
        },
        {
            "title": "మనిషి - గాడిదా",
            "book_page_start": 41,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "హాస్యం",
            "moral": "మనిషి మాట కంటే గాడిద ఓండ్రకు ఎక్కువ విశ్వాసం ఇచ్చే స్నేహితుడు హాస్యాస్పదం.",
            "keywords": [
                "విదూషకుడు",
                "అబద్ధం",
                "గాడిద",
                "స్నేహం",
                "హాస్యం"
            ],
            "characters": [
                "గోహా",
                "మిత్రుడు",
                "గాడిద"
            ],
            "locations": [
                "కైరో నగరం"
            ],
            "content": "కైరోనగరంలో గోహా అనే విదూషకుడుండేవాడు. అతను ఎన్నడూ కాయకష్టం చేసి ఎరగడు. అతని హాస్యం చూసి అందరూ ఆదరించేవారు.\nఒకరోజు ఒక మితుడు గోహావద్దకు వెళ్ళి, \"గోహా, నేను దీర్ఘప్రయాణం మీద పోతున్నాను. నాకు నీ గాడిదను అరువిస్తావా?” అని అడిగాడు. గోహా విచారంగా ముఖం పెట్టి, \" ఇద్దునుగాని, ఇటీవలనే నా గాడిదను అమ్మేశానే!” అన్నాడు. ఇంతలోనే దొడ్డిలో ఉన్న గాడిద ఓండ్రపెట్టనారంభించింది.\n\" అదుగో, గాడిద ! దాని అరుపు వినిపిస్తుంటేనే?” అన్నాడు మిత్రుడు, గోహా తనతో అబద్ధమాడినందుకు నొచ్చుకుంటూ.\nగోహా సిగ్గుపడటానికి మారుగా ఆశ్చర్యపోతూ, \"ఏమిటీ? నీకు చదువు కున్న నా మాటలోకన్న గాడిదమాటలో ఎక్కువ విశ్వాసమా? ఎటువంటి స్నేహితుడివి?” అన్నాడు. మిత్రుడు సిగ్గుపడి, తనదారిన తాను వెళ్లాడు.",
            "book_page_end": 41
        }
    ],
    "statistics": {
        "total_stories": 13,
        "author_counts": {
            "చందమామ బృందం": 7,
            "జె. గంగాధరశర్మ": 1,
            "టి. శివరామయ్య": 1,
            "పి. నారాయణరావు": 1,
            "ఎస్. మాణిక్య ప్రసాద్": 1,
            "ఆర్. విమలాకుమారి": 1,
            "బి. అంకరాజు": 1
        },
        "genre_counts": {
            "గేయ కథ": 1,
            "జాతక కథ": 1,
            "ఫాంటసీ, అడ్వెంచర్": 1,
            "సాహిత్యం, పండిత సభ, కవిత్వం": 1,
            "నీతి కథ, హాస్యం": 1,
            "హాస్యం, జానపద కథ": 1,
            "రాజకీయం, నీతి కథ": 1,
            "హాస్యం, నీతి కథ": 2,
            "నీతి కథ, రాజకీయం": 1,
            "హాస్యం, జంతు కథ": 2,
            "హాస్యం": 1
        }
    }
}