{
    "book_id": "చందమామ_1955_07",
    "stories": [
        {
            "title": "చందమామ",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "తోకచుక్క",
                "మకరదేవత",
                "పునఃప్రారంభం",
                "ఇంగ్లీషు"
            ],
            "characters": [],
            "locations": [],
            "content": "క్రిందటి సంచికతో ముగిసిన \"తోకచుక్క” పాఠకుల .మన్ననల నందుకున్నందుకు చాలా సంతోషం. అయితే కొందరు పాఠకులు \"తోకచుక్క”కు సంబంధించిన కొన్ని విషయాలు స్పష్టంకాలేదని వ్రాశారు. ఈ సంచి కలో ప్రారంభమవుతున్న \"మకరదేవత”లో పాఠకుల అనుమానాలన్నీ తీరిపోతాయి. \"తోకచుక్క” లోని సంఘటనలు జరిగిన 20 ఏళ్ల తర్వాత \"మకరదేవత” ప్రారంభమవుతుంది. అందులోని కొన్ని పాత్రలు ఇందులో మళ్ళీ దర్శనమిస్తాయి. కాని కథ దేనికదే. \"తోకచుక్క”లాగే \"మకరదేవత” కూడా పాఠకుల ఆదరాభిమానాలు చూరగొంటుందని ఆశిస్తాము.\nఈ మాసంనుంచీ \"చందమామ\" ఇంగ్లీషులోకూడా ప్రారంభమయిందని తెలపటానికి సంతోషిస్తున్నాము.",
            "book_page_end": 15
        },
        {
            "title": "అట్టమీది బొమ",
            "book_page_start": 10,
            "pdf_page_start": 16,
            "pdf_page_end": 16,
            "author": "చందమామ బృందం",
            "genre": "పౌరాణికం (వివరణ)",
            "moral": "N/A",
            "keywords": [
                "వైవస్వతమనువు",
                "మహాప్రళయం",
                "శ్రీ మహావిష్ణువు",
                "పునఃసృష్టి"
            ],
            "characters": [
                "మార్కండేయుడు",
                "వైవస్వతమనువు",
                "చేప (మహావిష్ణువు)"
            ],
            "locations": [
                "గంగానది",
                "సముద్రం",
                "హిమాలయ శిఖరం"
            ],
            "content": "అరణ్యవాసంలో ఉన్నటువంటి పాండవులవద్దకు మార్కండేయుడు వచ్చి, అనేకమైన గాథలు వినిపిస్తున్నాడుకదా! వాటిలో ఇదొకటి :-\nపూర్వం, వైవస్వతమనువు అనే ఒక మహారాజు ఉండేవాడు. ఆయన ఒకప్పుడు గంగానదీతీరాన తపస్సు చేసుకొంటూ వుండగా, ఒక చిన్న చేప కనిపించి, 'ఓ తపోనిధీ! - మా జాతిలో పెద్దచేప చిన్న చేపను మింగడం ఆచారంగా ఉంటున్నది. నన్ను పెద్దచేప ఏదైనా వచ్చి మింగుతుందేమోనని భయమవుతున్నది. కనుక, నన్ను ఈ గంగలోనుంచి తీసుకుపోయి, మరొక సురక్షితమైన జలాశయంలో వదిలి పుణ్యం కట్టుకో. నీకు ఎప్పటికైనా, ఏ విధంగా నైనా ఉపకృతి చేసి రుణం తీర్చుకుంటాను' అని వేడుకొన్నది.\nదయాళువు అయిన వైవస్వతుడు దానిని తన వెంట పట్టుకపోయి, ఒక జలాశయంలో వుంచి, జాగర్తగా కాపాడుతున్నాడు. కొద్దిరొజులకే ఆ చేప పెద్దదై, 'రాజా !— ఈ స్థలం నాకు చాలటంలేదు. మరొక పెద్ద జలాశయంలో నన్ను విడిచిపెట్టు,' అని కొరింది,\nఅలానే రాజు, దానిని ఒక పెద్ద సరోవరంలో విడిచి పెట్టాడు. మరికొంత కాలానికి ఆ చేప, ఆ సరోవరంకూడా పట్టనంత పెద్దదిగా తయారయింది. అప్పుడు మనువు దాని కోరిక పైన ఆ చేపను గంగానదిలో వదిలాడు.\nఐతే—గంగానది లోతుకూడా దానికి చాలక, ఆ చేప తను సముద్రానికి వెళుతున్నానని చెప్పి, 'రాజా ! కొద్ది కాలంలోనే మహాప్రళయం రాబోతున్నది. కనుక నీవు మహనియులైన సప్తయుమల్నీ, సృష్టిలోని సమస్త బీజాలనూ ఒక పడవలో ఎక్కించుకొని సముద్రంలో బయల్దేరు. నేను నా శృంగాన్ని ఆ పడవ తాడుకు తగిలించి, పడవను ప్రళయజలంనుండి రక్షిస్తాను' అని తెలిపింది.\nకొద్ది కాలానికి మహాప్రళయం రానేవచ్చింది. అప్పుడు చేపరూపంలో వున్న శ్రీ మహావిష్ణువు పడవను ప్రళయజలంనుంచి లాక్కుపోయి, మునగకుండా మిగిలివున్న ఒకే ఒక హిమాలయ శిఖరానికి చేర్చాడు. తరువాత ఈ వైవస్వత మనువునుంచే ప్రపంచంలో పునఃసృష్టి ప్రారంభమయింది.",
            "book_page_end": 10
        },
        {
            "title": "అమృతసిద్ధి",
            "book_page_start": 11,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "జాతక కథ",
            "moral": "రాజ్యకాంక్ష, అమరత్వం కంటే త్యాగం గొప్పది.",
            "keywords": [
                "జరామరణం",
                "అమృతసిద్ధి",
                "బోధిసత్వుడు",
                "దేవేంద్రుడు",
                "త్యాగం"
            ],
            "characters": [
                "బ్రహ్మదత్తుడు",
                "నాగార్జునుడు",
                "చిరాయువు",
                "సోమదేవుడు",
                "దేవేంద్రుడు",
                "జయసేనుడు"
            ],
            "locations": [
                "కాశీ రాజ్యం",
                "భూలోకం",
                "స్వర్గం"
            ],
            "content": "పూర్వం, బ్రహ్మదత్తుడు కాశీ రాజ్యాన్ని పాలించే కాలంలో — సామంత రాజయిన 'చిరాయు 'వద్ద నాగార్జును డనే పేరుతో బోధిసత్వుడు ముఖ్యమంత్రిగా ఉండేవాడు.\nనాగార్జునుడు దయాళువు, దానశీలు డున్ను. అంతేకాదు. రసాయన శాస్త్రం లోనూ, ఓషధీ జ్ఞానంలోనూ గొప్ప నిధి. అతను, తనకు తెలిసిన రసాయనిక ప్రయో గంతో ఒక రహస్య యోగం కనిపెట్టి, తనకూ, రాజుకూ జరామరణాలు లేకుండా చేసుకున్నాడు.\nఒకనాడు అతని కొడుకులలో కెల్లా తనకు ప్రేమాస్పదుడైన సోమదేవుడు చనిపోవడం తటస్థించింది. కుమారుని చావు నాగార్జును డికి అంతులేని దుఃఖం కల్గించింది. సహ జంగా కరుణాళువైన నాగార్జునుడు - 'ఇటు పైన లోకంలో మరణమనేదె ఉండకూడదు. ఇందువల్ల ఎవరూ శోకించకూడదు. ఇందుకు తగిన ఉపాయం కనిపెట్టాలి' అంటూ. తీవ్రమైన యోచనలో పడ్డాడు.\n'రసాయనాలైతే అమిత వ్యయంతో కూడుకొన్న పని. అందుచేత, సామాన్యుల క్కూడా సులభ సాధ్యమై, అందుబాటుల్ వుండే మూలికలతోనే అమృతం తయారు చేయాలి. దీనితో లోకంలో మరణ మనే లేకుండాచేస్తే ప్రజ సుఖంగా వుంటారు అని నాగార్జునుడు నిశ్చయించాడు.\nఇలా నిశ్చయించి, అతడు ఓషధులు సంపుటతో అమృతాన్ని తయారు చేయ డానికి పూనుకొన్నాడు. తను సంపాదించిన శాస్త్ర విజ్ఞానాన్ని అంతటినీ పరీక్షకు పెట్టి: చిర కాలం అనేక పరిశోధనలు చేశాడు. చాల వరం ప్రక్రియలన్నీ పూర్తిఅయినై. నాగా ర్జునుడి యత్నం చివరి ఘట్టానికి వచ్చింది. 'అమృత కల్పం' అనే మూలిక ఒక్కటి చేర్చడంతో, పని పూర్తి అవుతుంది.\nఅంతలో, ఈ సంగతి దేవేంద్రునికి తెలియవచ్చింది. వెంటనే దేవేంద్రుడు అశ్వినీ దేవతల్ని పిలిచి, 'మీరు ఇప్పుడే భూలోకానికి పోయి, ఎలావినా, నాగార్జు నుడు తలపెట్టిన 'అమృతయోగం' సిద్ధించ కుండా చేయాలి. సామదాన భేద దండో పాయాలు ప్రయోగించండి. తక్కినపని నేను చూస్తా 'నన్నాడు.\nఇందుకు నియమించబడిన అశ్వినీ దేవతలు మారు రూపాలతో భూలోకానికి దిగివచ్చి, నాగార్జునుణ్ణి దర్శించి, కుశల ప్రశ్నలు ప్రారంభించారు. 'మంత్రిపుంగవా! తెలిసిన ఘనుడ వు నీకు తెలియని విషయం లేదు. కాని ఇప్పుడు బ్రహ్మ సంకల్పానికే నిరోధం కల్గించటానికి సాహ సిస్తున్నావు. మానవుల ధర్మగతి ఐన మర ణాన్ని నీవు అమృతసిద్ధిచేత ప్రతిబంధించి నట్టయితే, సృష్టిపరిపాలనే తారుమారవు తుందే? మానవుడు ఒక్కడూ చావకుండా వుంటే, ఎన్ని లోకాలైనా సరిపోతవా? పైగా- దేవతలు చేయవలిసిన ఈ కార్యం, మానవ మాత్రుడవైన నీవే సాధించబూనుకుంటే, దేవతలకూ మానవులకూ వ్యత్యాస మేముంది? ఇంతకూ, నీ కొడుకు చని పోయాడని దుఃఖంకొద్దీకదా, ఇంత పని చేస్తున్నావు? నీ కుమారుడు భూలోకం వదిలినా, స్వర్గంలో సుఖంగానే వున్నాడు' అని ధర్మబోధ చేశారు.\nఈ మాటలు నాగార్జునుడి మనస్సుకి అంతగా తృప్తి కలిగించలేదు. త ను చేస్తున్న పని తప్పు అవుతుందా కాదా అన్న ఆలోచనలో ముణిగిపోయాడు.\nఇలా వుండగా—\nచిరాయు పుత్రుడైన జయసేనుడి యువ రాజ్యాభిషేకానికి ఘనమైన యేర్పాట్లు జరిగినై. శుభముహూర్తాన దర్బారంతా కిటకిటలాడుతూ వుంది !\nఈలోపల, వృద్ధబ్రాహ్మణ రూపంలో భూలోకానికి చేరుకున్న దేవేంద్రుడు జయ సేనుణ్ణి సమీపించి, రహస్యంగా ఇలా అన్నాడు : 'నాయనా ! - నీ తండ్రికి నాగార్జునుడు ప్రయోగించే రసాయనిక సేవనవల్ల ఆయనకు జరామరణాలే లేవన్న మాట నీకు తెలియదా? అటువంటప్పుడు నీవు యువరాజుగా ఉండిపోవలిసిందేకాని, నీకు రాజ్యార్హత ఎప్పటికీ కలగదు.”\nఇది విని, జయసేనుడు విచారంతో కుంగిపోయాడు. అప్పుడు వృద్ధబ్రాహ్మ ణుడు వానిని ఇలా సముదాయించాడు: 'నాయనా ! — ఈపాటిదానికే భేదపడకు. నీ కోరిక నెరవేరడానికి సులువైన ఉపాయ మున్నది. రోజూ భోజనం ముందు, ఎవరేమి కోరినా లేదనకుండా ఇవ్వడం నాగార్జు నుడికి మామూలు. రేపు నీవు ఆ వేళకు వెళ్లి, ఎంతమాత్రం జంకకుండా, ' నాకు నీ తల కావాలి!' అని అడుగు. తరువాత ఏం జరుగుతుందో నీవే చూదువుగాని,' అని మనస్సుకు నచ్చేటట్టు నూరిపోశాడు.\nరాజ్యకాంక్షతో వున్న జయసేనుడు మరునాడు భోజనాల వేళ నాగార్జునుడి వద్దకు వెళ్ళి, సరిగా వృద్ధుడు చెప్పినట్టే కోరాడు. నాగార్జునుడు కొంచెమైనా సంశ యించక, తన కత్తి జయసేనుడి చేతికిచ్చి, 'నాయనా !— తల తెగొట్టి తీసుకో. భయ పడకు' అన్నాడు. రసాయనప్రభావంవల్ల నాగార్జునుడి శరీరం వజ్రకాయమై వుండె! కనుక, జయసేనుడు ఎన్ని దెబ్బలు కొట్టినా, కత్తి తూలుతూవుండేగాని, నాగార్జునుడి తలమాత్రం తెగలేదు !!\nఈ సమాచారం ఒక్క త్రుటిలో రాజుకు తెలిసి, ఆయన ఆత్రంతో పరుగెత్తివచ్చాడు. కొడుకు చేస్తున్న పనికి చింతించి, వానిని వారింపబోయాడు.\nఅప్పుడు నాగార్జునుడు 'మహారాజా !— యువరాజు కోరిన కోరికకు పూర్వాపరాలు అన్నీ నాకు తెలుసు. అతను నిమిత్త మాత్రుడు. కనుక, వాని నాటంకపర్చ వద్దని కోరుతున్నాను. ఇప్పటివరకూ గత జన్మలలో నేను తొంభైతొమ్మిదిసార్లు, లేదనకుండా నా తల కొట్టి ఇచ్చివున్నాను. ఇది నూరవది. ఈ కొంచెంలో వెనుకంజ వలసిన భారం నీపై వున్నది ' అంటూ కడ పటిసారి భక్తితో రాజును ఆలింగనంచేసు కున్నాడు. వెంటనే తనవద్దనున్న మూలిక లలోనుండి ఒకటి తీసి, కత్తికి రాసి, జయ సేనుడితో 'ఇప్పుడు కొట్టు నాయనా!' అన్నాడు. జయసెనుడు ఈసారి కత్తితో కొట్టగానే, నాగార్జునుడి తల, కాడనుండి ఊడిన కమలంలాగా కిందపడింది!\nఈ దృశ్యం చూడలేక, రాజు కూడా ప్రాణత్యాగంచేయడానికి సిద్ధమయాడు.\nఅప్పుడు — కింద పడిన నాగార్జునుడి మొండితల ఇలా అన్నది: \"రాజా !— విచారించకు. ఎన్ని జన్మలకైనా నీతోనే ఉంటాను...' అంటూ ప్రాణం విడిచింది.\nరాజు పూర్తి విరాగి అయాడు. వెంటనే కొడుక్కి పట్టభిషేకం కట్టి, తను తపస్సు చేసుకోవటానికి అడవులకు వెళ్ళిపోయాడు.\nఈ విధంగా జయసేనుడికి రాజ్యం చిక్కింది. దేవేంద్రుని వ్యూహం నెరవేరింది.",
            "book_page_end": 14
        },
        {
            "title": "అనుమాన పిశాచి",
            "book_page_start": 15,
            "pdf_page_start": 21,
            "pdf_page_end": 25,
            "author": "ఆర్. శివరావు",
            "genre": "సామాజిక కథ",
            "moral": "అనుమానం అనే పిశాచిని మనసులో చేరనివ్వకూడదు. భార్యలను గౌరవంగా చూసుకోవాలి.",
            "keywords": [
                "అనుమానం",
                "పండితుడు",
                "శిష్యులు",
                "విద్వాంసురాలు",
                "ఛాందసుడు"
            ],
            "characters": [
                "శుద్ధమతి",
                "శుద్ధమతి భార్య",
                "రాజు",
                "విద్యార్థులు",
                "బ్రాహ్మణులు"
            ],
            "locations": [
                "కర్ణాటక దేశం",
                "కాశీ",
                "నగరం"
            ],
            "content": "పూర్వం కర్ణాటక దేశంలో శుద్ధమతి అనే గొప్ప పండితుడుండేవాడు. ఆయన నలభై ఏళ్ళు కాశిలో చదువుకుని వచ్చిన మహా విద్వాంసుడు కావటంచేత, యాభైయేళ్ళ వాడైనప్పటికీ ఆయన కెవరో పిల్లనిచ్చారు. ఆయనదగ్గిర చాలామంది శిష్యులు చదువు కుంటూ ఉండేవాళ్లు.\nశుద్ధమతి ఎంత విద్వాంసుడైనా వట్టి ఛాందసుడు. ఆయన భార్య ఆయనకన్నా చాలా చిన్నదీ, అమాయకురాలూనూ. ఆమె తమ శిష్యులతో సరదాగా మాట్లాడుతూ ఉండేది. ఇది చూసి గురువుగారికి భార్య మీద లేనిపోని అనుమానాలు కలగసాగాయి.\nఒకసారి అనుమానపిశాచిని చేరనిచ్చిన వాడికి మనశ్శాంతి ఉండదు. శుద్ధమతి ఎవరికీ తెలియకుండా ఇల్లు వదిలి ఒకనాటి అర్థరాత్రి ప్రయాణమైనాడు. తెల్లవార గానే గురువుగారు లేరని గమనించిన నలు గురు విద్యార్థులు ఆయనను వెతుక్కుంటూ బయలుదేరి త్వరలోనే ఆయనను ఒక గ్రామంవద్ద కలుసుకున్నారు.\n\" ఒరే, నా భార్య ప్రవర్తన మంచిది కాదని నేను వెళ్లిపోతూంటే, మీరంతా నావెంట ఎందుకు పడ్డారు ?” అని గురువు వారి నడిగాడు.\nవిద్యార్థులు తెల్లబోయి, \"గురూ, ఆవిడ మా తల్లిలాటిది. ఆవిడ ప్రవర్తన ఎటువంటిదో మేము కనిపెట్టలేమా? మీకీ పాపిష్టి అనుమానం ఎలా కలిగింది? మేము మటుకు మీదగ్గిరే చదువుకుంటాం. మీ రెక్కడికి పోతే అక్కడికి వస్తాం,” అన్నారు.\nతాను పొరపడ్డట్టు శుద్ధమతి తెలుసు కుని, ఇంటికి శిష్యులతో తిరుగుప్రయాణ మైనాడు. దారిలో ఒక నగరం వచ్చింది. అప్పటికి జాము పొద్దెక్కింది. వారందరూ నడకశ్రమవల్ల ఆయాసపడుతూ వీధిలోనే ఒకచోట చతికిలబడి పైబట్టలతో విసురుకో సాగారు. ఆ వీధి పొడుగునా ఇళ్ళ అరుగు లున్నాయికాని వారికి వాటిమీద విశ్రమించ వచ్చునని తోచలేదు.\nకొద్దిసేపట్లో ఒక స్త్రీ చంకన బిందె పెట్టు కుని అటుగా బావికి పోతూ వీరిని చూసి, \"అయ్యా, మీరెవరు?” అని అడిగింది.\n\"అమ్మా, మేము పరదేశులం?” అన్నారు వాళ్ళు.\n\"మీరు పరదేశులు కాకేం?\" అంటూ ఆమె బావికి వెళ్ళిపోయింది.\nవారు ఒకరి మొహం ఒకరు చూసుకుని, ఆమె బిందెతో ఇంటికి పొయ్యేటప్పుడు, \" అమ్మా, మేం పరదేశులం కాకపోతే మార్గస్థులం,” అన్నారు.\n\"మీరు మార్గస్థులూ కారు,” అంటూ ఆమె వెళ్లిపోయింది.\nఆమె మళ్ళీ బిందె ఎత్తుకుని బావికి వెళ్లేటప్పుడు, వాళ్ళు, \"అట్లాఐతే మేం బాట సారులమని ఒప్పుకుంటావా ?” అన్నారు.\n\" ఒప్పుకోను,” అంటూ ఆమె బావికి వెళ్ళింది. ఆమె తిరిగివచ్చేలోగా గురు శిష్యులు తమలో తాము విత్కరించు కున్నారు. ఈవిడ చాలా విద్వాంసురాలై ఉండవచ్చు. ఈవిడ నడిగి తామెవరో తెలుసుకుంటేగాని తమ చదువు ఫలిం చదు. అందుకని ఆమె మళ్ళీ ఇంటికి వెళ్ళేటప్పుడు, \" అమ్మా, మేము పరమ మూఢులం–” అని యేదో చెప్పబోయారు.\nఆమె నవ్వి, వారి మాటకు అడ్డొస్తూ, \" మీరు మూఢులుకూడా కారు,” అన్నది.\n\" అయితే, దయచేసి, మేమెవరమో చెప్పి మరీ వెళ్ళు,\" అన్నారు వాళ్లు.\n\"బాగా పొద్దెక్కింది. ముందు మా ఇంటికి వచ్చి, వంట చేసుకుని భోంచెయ్యండి. తరవాత మీరెవరో చెబుతాను,” అన్నదామె.\nఈ మాట వినగానే వారందరికీ పరమా నంద మయింది. వారామెవెంట ఆమె యింటికి వెళ్ళారు. ఆమె వారికి వంట ఇల్లు చూపించి, \" అయ్యా, నాభర్త రాజు గారింట పురాణపఠనం చేసి సరిగా రెండు జాముల వేళకు ఇల్లు చేరుతారు. ఆయన అసలే అనుమానం మనిషి. అందుచేత ఆయన వచ్చేలోగా మీరు స్నానం, జపం, వంటా, ముగించుకోండి. లేకపోతే చాలా చిక్కువస్తుంది,” అని హెచ్చరించింది.\nఆ చాదస్తపు బ్రాహ్మణులు సరేనన్నారే గాని, వాళ్ల స్నానాలూ, జపాలూ, గీతా పారాయణలూ మొదలైన కర్మకాండ ఎంతకీ పూర్తికాలేదు. ఈలోగా ఇంటి యజ మాని రానేవచ్చాడు.\nఆయన భార్య చెప్పినట్టు ఆయన తగని అనుమానం మనిషి. తన భార్య చాలా దుర్మార్గురాలనీ, ఎట్లాగైనా ఆవిడ దుర్మా ర్గాన్ని రుజువు చెయ్యాలనీ ఎంత కాలం గానో చూస్తున్న ఆ బ్రాహ్మణుడు వంట ఇంటో ఈ ఛాందసులను చూసి వెంటనే ఆ గదికి తాళం పెట్టి, తన భార్య ఏ గదిలో ఉన్నదీ చూసి, ఆ గదికికూడా తాళంపెట్టి నేరుగా రాజుగారిదగ్గిరికి వెళ్ళాడు.\nపురాణం చదివే బ్రాహడు అంతలోనే తిరిగి రావటం చూసి రాజు ఆశ్చర్యపడ్డాడు.\n\"మహారాజా, నాభార్య దుష్టురాలు, దండించమని నేను తమర్ని ఎన్నోసార్లు కోరాను. కాని తమరు రుజువు కావా లన్నారు. వంట ఇంటో అయిదుగుర్ని దాచింది. కళ్ళారా చూద్దురుగాని. దయ చెయ్యండి,” అన్నాడు బ్రాహ్మడు.\nరాజు కంగారుపడుతూ ఆయన వెంట వచ్చాడు. బ్రాహ్మడు వంట ఇల్లు తలుపు తాళం తీసేసరికి ఐదుగురు బ్రాహలు, విభూతి పెండెకట్లు ధరించి కనబడ్డారు. వారిని చూసి ఆశ్చర్యపోతూ :\n\"అయ్యా, మీరెవరు?\" అన్నాడు రాజు.\n\"అది తెలుసుకోవటానికే కద. మేమీ ఇంటావిడ వెంట వచ్చి ఇక్కడ వంట చేసుకుంటున్నాం?” అన్నారు వాళ్ళు.\nవాళ్లు చెప్పినదంతా విన్నాక రాజుకు ఆ యింటావిడ నిర్దోషి అని తెలిసిపోయింది. కాని, ఆవిడ ఈ బ్రాహ్మలను చూసి, వారు పరదేశులుగాని, మార్గస్తులుగాని, బాట సారులుగాని, మూఢులుగాని కారని ఎందు కన్నదో రాజుకు అర్థంకాలేదు.\nఆయన ఇంటావిడ ఉన్న గది తాళం కూడా తీయించాడు.\n\" అమ్మా, నీవల్ల తప్పేమీ లేదని నాకు తెలిసింది. కాని ఈ బాహ్మలు నీ దృష్టిలో ఎవరో చెప్పు. వారు పరదేశులమంటే కాదని ఎందుకన్నావు?” అని రాజు అడిగాడు.\n\"అయ్యా, వారు నీడలో అరుగులుండగా వాటిమీద కూచోక ఎండలో, వీధి లో దర్భాసనాలు పరిచి కూచుని ఉండటం చూశాను. వారి ఛాందసం చూసి జాలికలిగి, వారిని ఇంటికి పిలిచి స్నాన భోజన సౌకర్యాలు చూపుదామని పలకరించాను. మీరెవరంటే పరదేశులమన్నారు. మనం మాట్లాడే భాషే మాట్లాడేవారు. మనకు పర దేశులెల్లా అవుతారు ? అందుకని కార న్నాను,\" అన్నది ఇంటావిడ.\n\"మరి మార్గస్తులు కారని ఎందు కన్నావూ?” అని అడిగాడు రాజు.\n'' అయ్యా, మార్గస్థులు విశ్రాంతి తీసు కునే చోట విశ్రాంతి తీసుకుంటారు. బాట సారులు బాటను నడవటానికి ఉపయో గిస్తారు. కాని వీరలా చేయక బాటను సత్రంలాగా వినియోగించుకున్నారు. అది చూసి నేను, వారు మార్గస్థులు కారనీ, బాటసారులుకూడా కారనీ అన్న మాట నిజమే!' అన్నది ఇల్లాలు.\n\" నిజ మే. కాని, వారు తాము మూఢుల మని ఒప్పుకున్నా, కాదని ఎందు కన్నావు?” అన్నాడు రాజు.\nఈ ప్రశ్నకు ఆ యిల్లాలు వెంటనే సమాధానం ఇవ్వకపోవటం చూసి రాజు, \" చెప్పమ్మా! నేనుండగా నీకు భయ మెందుకూ?” అన్నాడు.\n\"పట్టపగలు మిట్టమధ్యాన్నం అయిదు గురిని తన భార్య ఇంట చేర్చిందని నమ్మే భర్తనూ, అటువంటివాడు చేసిన ఫిర్యా దును నమ్మి కళ్ళారా చూడవచ్చిన న్యాయ పాలకు మూఢులనటం చెల్లుతుందిగాని, ఛాందసులైనంత మాత్రాన చదువుకున్న విద్వాంసులు మూఢులౌతారా మహారాజా?” అని అడిగిందా యిల్లాలు.\nఆమె భర్తా. రాజూకూడా ఏమీ అనలేక తలలు వంచుకున్నారు.\n\" అనుమాన పిశాచిని చేరనిచ్చిన నాకు తమరు సరిఅయిన శిక్ష విధించాలి!” అన్నాడు పురాణాల బ్రాహ్మడు.\nఈ మాట వినగానే శుద్ధమతి ముందుకు వచ్చి, \"మహారాజా, నేనుకూడా అను మాన పిశాచిని ఆదరించి నవాణ్ణి. ఈ బ్రాహ్మడికి ఏ శిక్ష విధిస్తారో అదే శిక్ష నాకు కూడా దయచేయించండి,\" అంటూ తన కథ అంతా చెప్పాడు.\nరాజు వారిద్దరినీ ఓదార్చి, \"ఇకముందైనా మీ భార్యలను గౌరవంగా చూసుకోండి,” అని సలహాచెప్పాడు. శుద్ధమతి శిష్యులతో ఇంటికి తిరిగి వెళ్లాడు.",
            "book_page_end": 19
        },
        {
            "title": "బ్రాహ్మణ దొంగ",
            "book_page_start": 20,
            "pdf_page_start": 26,
            "pdf_page_end": 27,
            "author": "వి. సత్యనారాయణ",
            "genre": "నీతి కథ",
            "moral": "దారిద్య్రం ఉన్నా కూడా, మంచి విద్య, ఆత్మగౌరవం దొంగతనం చేయనివ్వవు.",
            "keywords": [
                "భోజరాజు",
                "దానధర్మం",
                "దారిద్య్రం",
                "బ్రాహ్మణుడు",
                "శ్లోకం"
            ],
            "characters": [
                "భోజరాజు",
                "మంత్రి",
                "లీలావతి",
                "బ్రాహ్మణ దొంగ"
            ],
            "locations": [
                "రాజు పడకగది"
            ],
            "content": "భోజరాజు నిత్యమూ చేసే దానధర్మాల కింద ధనం హెచ్చుగా ఖర్చయి పోతూం డేది. ఈ ఖర్చు ఎలాగైనా తగ్గేటట్టు చేయా లని మంత్రికి తోచింది. 'మహాప్రభూ ! తమరు కవి పండితులకింద చాలా ద్రప్యం ఖర్చు చేసేస్తున్నారు. ఇందువల్ల ధనాగా రంలో తగినంత సొమ్ము నిలవ ఉండటం లేదు,' అంటే రాజుకు ఆగ్రహం వస్తుంది.\nఅందుచేత ఒకనాడు మంత్రి భోజరాజు లేని సమయంలో ఆయన పడకగదిలో గోడమీద, ఈవిధంగా రాశాడు.\n\" ఆప దర్థం ధనం రక్షేత్ ”\n(ఆపత్సమయంలో అవసరానికిగాను ధనం కూడబెట్టాలి)\nఆ రాత్రి భోజుడు గోడమీద వున్న శ్లోక పాదం చదువుకుని, తానుచేసే ఖర్చును విమర్శిస్తూ ఎవరో ఆ మాటలు రాశారని అర్థంచేసుకున్నాడు. ఆ చరణం కింద, భోజరాజు ఇలా ఎదురుప్రశ్న రాశాడు.\n\" శ్రీమతా మాపదః కుతః ?\"\n(శ్రీమంతులకు ఆపద ఎక్కడ ?)\nమర్నాడు మంత్రి భోజుడు రాసినది చదువుకుని, దానికింద,\n\"సా చే దపగతా లక్ష్మీ ”\n(ఆ సంపద పోతేనో) అని రాశాడు.\nఇది చదువుకుని భోజరాజు దానికింద,\n\" సంచితార్థో వినశ్యతి'\n(కూడబెట్టినదికూడా పోతుంది.) అని రాశాడు.\nఆరాత్రే ఒక పేద బ్రాహ్మడు దొంగ తనానికని భోజరాజు పడకగదిలో ప్రవే శించి ఒక మూల దాక్కున్నాడు. ఆ బ్రాహ్మడు చదువుకున్నవాడు. అయితే దారిద్య్రం భరించలేక దొంగతనానికి పూను కున్నాడు. రాజుగారి పడకగదిలో చాలా రత్నాభరణాలు కనిపించాయి. తీరా తీసుకో బోయేసరికి ఆయన అంతరాత్మ ఒప్పలేదు. వట్టిచేతులతో వెళ్ళిపోవటమా, వచ్చిన పని పూర్తిచేసుకోవటమా అని చాలాసేపు తట పటాయించి, దొంగతనం చేయగూడదని నిశ్చయించుకుని. ఆయన బయటికి పో బోతూండగా భోజరాజూ, ఆయన భార్య లీలావతీ గదిలోకి వచ్చారు. బ్రాహ్మడు దాక్కున్నచోటే ఉండిపోయాడు.\nలీలావతి గోడమీది శ్లోకంచూసి, అదేమి టని భర్త నడిగింది. భోజరాజామెకు ఎవరో రాసిన పంక్తులూ, దానికి తాను రాసిన సమాధానాలు చూపి, ఆమెతో అన్నాడు:\n\" చేతోహరా యువతయ ! సుహృదోనుకూలాః, సద్బాంధవాః. ప్రణయగర్భ గిరిశ్చ భృత్యాః, వల్లంతి దంతినివహ, స్తరళా స్తురంగా ః—”\n[(నాకు) అందమైన భార్యలున్నారు, అనుకూలులైన స్నేహితులున్నారు, మంచి చుట్టాలున్నారు, ఇష్టంగా మాట్లాడే సేవకు లున్నారు, అనేక ఏనుగు లు న్నా యి, గుర్రాలున్నాయి—]\nభోజరాజు చెప్పేది పూర్తికాకమునుపే, దాక్కుని ఉన్న బ్రాహ్మణ దొంగకు తిక్క రేగిపోయింది.\n“సమ్మీలనే నయనయో ర్నహి కించి దస్తి '\n(ఆ రెండు కళ్ళూ మూసేసరికి, ఏదీ ఉండదు.) అని ఆయన, భోజరాజు పూర్తి చెయ్యకుండా మిగిల్చిన శ్లోకం పూర్తి చేశాడు.\nభోజరాజు నివ్వెరపోయి, \" ఎవరది ?” అని కేకపెట్టాడు. బ్రాహ్మణదొంగ ముందుకు వచ్చి, రాజుకు నమస్కరించి తన గొడవ చెప్పుకుని క్షమాపణ కోరాడు.\nభోజరాజు సంతోషించి, తన చేతిమీదు గానే ఆ బ్రాహ్మడికి కొన్ని నగలూ, దుస్తులూ ఇచ్చి పంపేశాడు.",
            "book_page_end": 21
        },
        {
            "title": "వింత కీటకాలు",
            "book_page_start": 22,
            "pdf_page_start": 28,
            "pdf_page_end": 30,
            "author": "కె. అనసూయ",
            "genre": "హాస్యం/ఫాంటసీ",
            "moral": "చిన్న కష్టాలకే అతిగా కలతపడి, జీవితాన్ని వృథా చేసుకుంటే ఫలితం ఉండదు.",
            "keywords": [
                "కుటుంబ కథ",
                "అతి విచారం",
                "అక్కచెల్లెళ్లు",
                "నల్లులు",
                "కీటకాలు"
            ],
            "characters": [
                "గృహస్థు",
                "తల్లి",
                "ముగ్గురు కుమార్తెలు"
            ],
            "locations": [
                "ఊరు",
                "పుట్టిల్లు"
            ],
            "content": "ఒక ఊళ్ళో ఒక గృహస్థుకు ముగ్గురు కుమార్తెలు. తండ్రి ఆ ముగ్గురికి మంచి సంబంధాలు తెచ్చి పెళ్ళిళ్ళు చేసేశాడు.\nఆఖరుపిల్లను దాని అత్తగారు ఒక్క పని చెయ్యనిచ్చేదికాదు. పైపెచ్చు అది ఎక్కడ కండిపోతుందో అని దానికి అడ్డ మైన ఉపచారాలూ తానే చేసేది.\nఇంతలో సంవత్సరాది వచ్చింది. అత్త తన కోడలికి చక్కగా తలంటి నిళ్ళుపోసి, కొత్త పట్టుచీరె కట్టబెట్టి, ఆంటోవున్న నగ లన్నీ పెట్టింది. మధ్యాన్నం కొడుక్కూ, కోడలికీ పిండివంటలతోసహా స్వయంగా వంట చేసి పెట్టింది. సాయంకాలందాకా, ముసలావిడ ఇంటిపనులన్నీ చేసి, బయటికి పోతూ, \" అమ్మాయ్, గుడికి వెళ్ళొస్తాను కనుచీకటి పడగానే దీపంపెట్టు !\" అని చెప్పి వెళ్లిపోయింది. ఈ మాట విని కోడలు మండిపడింది.\n\" ఊరికే కూచునిపోతానని ఏదో ఒక పని చెబుతుంది! వెళ్లేమనిషి ఆదీపం తానే పెట్టిపోగూడదూ? ఈ భాగ్యానికి కను చీకటి పడాలా? ఎవరు పడతా రీ కొరంటికం ? నేను పుట్టింటికి వెళ్లిపోతాను. ఈ ఇంటో క్షణం ఉండను,\" అనుకుని, ఆపిల్ల అప్పటి కప్పుడు తన చీరెలు నాలుగూ మూటకట్టు. కుని బయలుదేరింది.\nదారిలోనే దాని చిన్నక్క అత్తవారి ఊరు. తన కష్టాలు అక్క చెవినివేసి మరీ పోదాంగదా అని ఆ పిల్ల వాళ్లింటికి వెళ్లింది చిన్నక్కతో జరిగినదంతా చెప్పుకుని కంట నీరు పెట్టుకుంది.\nచిన్నక్క చెల్లెల్ని ఓదారుస్తూ, \"ఊరు కోవే, అమ్మా! నిన్ను అత్తముండ కష్టాలు పెడుతోంది. అది ఇవాళ ఉంటుంది. రేపు పోతుంది. నా కష్టాలకు దరీదాపూలేదే! నేనెవరితో చెప్పుకోను?” అన్నది.\n\"ఏమిటి, చిన్నక్కా, నిన్ను కష్టాలు పెట్టేదెవరు?” అని చెల్లెలు ఆత్రంగా అడిగింది.\n\" ఇంకెవరున్నారు ? నామొగుడే ? పండ గకి చేయించానని కట్టెడు బరువు కాసుల దండతెచ్చి మెడలో వేశాడు. మొయ్యలేక చచ్చాను. మెడంతా పీక్కుపోయింది. ఆపేక్షగల మొగుడైతే అంత దుర్మార్గం చేస్తాడా? నేనీ కాపరం ఈదలేను, తల్లీ! పద, ఇద్దరంకలిసి అమ్మతో చెప్పుకుందాం!”\nఒకరికి ఇద్దరై బయలుదేరారు. దారి లోనే వాళ్ళ పెద్ద అక్క అత్తవారి ఊరు.\n\"పనిలో పని, పెద్దక్క ఏమి ఇక్కట్లు పడుతున్నదో తెలుసుకుని మరీ పోదాం,\" అనుకున్నారు వాళ్ళు.\nతన చెల్లెళ్ళను చూడగానే పెద్ద అక్కకు ఎక్కడలేని ఆనందమూ కలిగింది. వాళ్ల బాధలన్నీ విని పెద్దది తన కళ్ళు తుడుచు కుంటూ, \"ఇంకా నీ మొగుడే నయం. నామొగుడిసంగతి వింటే మీరు నిర్ఘాంత పోతారు,” అన్నది.\n\"ఏమక్కా ? నీ మొగుడేంచేశాడు?” అన్నారు చిన్నవాళ్ళిద్దరూ.\n\"ఏమని చెప్పేది? నిన్న రాత్రి భోంచే శాక కాస్సేపు నేనూ మా ఆయనా పారిజాతం చెట్టుకింద కూచున్నాం. చెట్టుమీదినుంచి టపా టపా నాలుగు పువ్వులు రాలి నా మొహాన పడ్డాయి.\nఅయ్యో, దెబ్బతగిలిందా అని నన్ను ఆద రించటం అటుంచి ఆ కర్కోటకుడు నన్ను చూసి నవ్వాడు. ఇంత కసాయివాడితో ఎంత కాలం కాపరంచేస్తాను, ఏమిటి దారి అను కుంటూండగా మీరూ వచ్చారు. పదండి, నేనుకూడా మీతో వస్తున్నా!\" అన్నది పెద్దది.\nముగ్గురు అక్కచెల్లెళ్ళూ కలిసి పుట్టిల్లు చేరుకున్నారు. తల్లి వంటింటో వంట చేస్తున్నది. ముగ్గురు కూతుళ్ళూ తల్లిని కావిలించుకుని బావురుమని ఏడిచారు.\n\" అయ్యొ నా కూనల్లారా? మీకేం కష్టం వచ్చింది? అన్నీ భరించటానికి నేనున్నాను గద. నాతో చెప్పండి!” అన్నది తల్లి.\nముగ్గురూ తమ కష్టాలను చెప్పుకున్నారు.\nఅంతావిని తల్లి, \" నేనంటూ బతికి ఉన్నానుగనక మీరు నాదగ్గిరికి వచ్చారు. నన్ను మీ నాన్న పెట్టే కష్టాలెవరితో చెప్పు కునేది?\" అన్నది.\n\"చెప్పమ్మా! మేమున్నాంగా? మాతో చెప్పు! ” అన్నారు ముగ్గురూ ఆత్రంగా.\n\"నిన్న పండగకాదూ? పిండివంట ఏమన్నా చెయ్యమన్నాడు మీనాన్న. గిద్దెడే గిద్దెడు బియ్యమూ, పప్పూ నానేసి రుబ్బి మూడు రొట్టెలు చేశా. ఉప్పు సరిపోయిందో లేదోనని ఒకటి తినిచూశా. సరిగా కాలిందో లేదో అని ఇంకొకటి తిన్నా. ఏవేళకూ మీ నాన్న భోజనానికి రాకపోయేసరికి పరధ్యా నంగా మూడోది కూడా తినేశా. ఆయన వచ్చి రొట్టెలు చేశావా అని అడిగితే, మూడు రొట్టెలు చెయ్యటమూ అయింది, తినటమూ అయింది, అనిచెప్పా. ఆయన కాస్తయినా విచారించకుండా, పోనీలే, అన్నాడు. ఇంకో మొగుడైతే, ' అయ్యో, మూడు మినప రొట్టెలు తిన్నావుటే? అజీర్ణంచేసి, కడుపు నొప్పి వస్తుందేమో!' అని ఆదుర్దాపడడూ? ఎంత కర్కోటకుడు!\" అన్నది తల్లి.\nతల్లి కష్టాలు కూతుళ్ళూ, కూతుళ్ళ కష్టాలు తల్లీ తలుచుకుని భోరున ఏడుపులు ప్రారంభించారు. వారి కళ్ళవెంట నీరు గంగాళాలకొద్దీ ప్రవహించసాగింది. కొద్ది సేపట్లోనే వారి శరీరాల్లో ఒక్కచుక్క కూడా నీరు లేకుండా పోయింది. అవి ముడు చుకుపోయి చిన్నవై, ఇంకా చిన్నవై, చివ రకు పెసరబద్దలంత అయాయి. వాళ్ళు నలుగురూ నాలుగు నల్లులై పోయారు.\nవాళ్ళు బతికి ఉన్నన్నాళ్లూ మనుషుల రక్తం పీల్చుకుతాగారు. వారి సంతతి ఇప్పటికీ అదేవిధంగా బతుకుతున్నది.",
            "book_page_end": 24
        },
        {
            "title": "మకరదేవత (సీరియల్)",
            "book_page_start": 25,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "ధారావాహిక/సాహసం",
            "moral": "సంక్షోభ పరిస్థితుల్లో ధైర్యం కోల్పోకుండా, విధిని నమ్మాలి.",
            "keywords": [
                "మరాళద్వీపం",
                "నరవాహనమిశ్రుడు",
                "నావికా యుద్ధం",
                "ద్రోహం",
                "ప్రళయం"
            ],
            "characters": [
                "మందరదేవుడు",
                "మంత్రి",
                "సేనాని",
                "నరవాహనమిశ్రుడు",
                "సైనికులు"
            ],
            "locations": [
                "మరాళద్వీపం",
                "కుండలినీద్వీపం",
                "సముద్రతీరం",
                "కోట"
            ],
            "content": "మరాళద్వీపానికి రాజైన మందరదేవుడు, ఒకనాడు ఉద్యానవనంలో విహరిస్తూండగా కోటద్వారంవద్ద పెద్ద కలకలం బయలు దేరింది. ప్రజల కేకలూ, సైనికుల హెచ్చ రికలతో కోటప్రాంతమంతా మారుమోగ సాగింది, ఇంత కలకలానికి కారణమేమిటా అని మందరదేవుడు ఉద్యానవనంనుంచి కోటద్వారంకేసి బయలుదేరాడు.\nకొద్ది సేపటిలో మందరదేవుడు కోట ద్వారాన్ని సమీపించే సరికి మంత్రి ప్రజలను శాంతంగా వుండవలసిందని హెచ్చరించటం అతడి కంటబడింది. రాజు రాక గమ నించిన కొందరు సైనికులు, ఆ సంగతి మంత్రితో చెప్పారు. వెంటనే మంత్రి వెను తిరిగి రాజును సమీపించాడు. \"ఏమిటీ కలకలం?'' అని ప్రశ్నించాడు మందరదేవుడు. మంత్రి క్షణకాలం కోట ద్వారంకేసి చూసి, \"ప్రభూ, నిజమో అబద్ధమో యింకా ధృవపడలేదు. నావరకు నేను యిందులో కొంత నిజం వుండవచ్చు నని భావిస్తున్నాను. కుండలినీద్వీపం యీ మధ్య అరాజక స్థితిలో వున్నదని మన అందరికీ తెలిసినదే. పోతే యిప్పుడువచ్చిన వార్త ఏమిటంటే ఆ ద్వీప రాజ్యాధి కారాన్ని నరవాహనమిశ్రుడనే సేనాని హస్త గతం చేసుకుని మన రాజ్యంమీదికి దాడి బయలుదేరాడని. ఇది చేపలు పట్టబోయిన జాలరులు తెచ్చిన వార్త. ప్రజలు కలవర పడుతున్నారు. శాంతంగా వుండవలసిందని హెచ్చరిక చేశాను,” అన్నాడు.\nమందరదేవుడు తల పంకించి వూరు కున్నాడు. మంత్రి భావించినట్టు ఇందులో కొంత సత్యం వుండవచ్చుని ఆతడికి తోచింది. రాజు మౌనం వహించటంతో, ఆయనా ప్రమాదాన్ని శంకిస్తున్నాడని గ్రహించిన మంత్రి, \" ప్రభూ, ముందు జాగ్రత్తకోసం తగు ఏర్పాటులు చేయవల సిండిగా సేనానికి కబురు పంపాను. ఈ వార్తలోని నిజానిజాలు సూర్యాస్తమయం లోపల మన వేగులద్వారా తెలుసుకోవచ్చు. వారు వచ్చేవేళ అయింది,” అన్నాడు.\nమందరదేవుడు మంత్రికేసి ప్రశ్నార్ధ కంగాచూసి, క్షణం ఆగి, \"సరే, ఆ వార్తలోని నిజానిజాలు తెలియగానే, నాకు తెలియ పరుచు. నీకోసం చూస్తూంటాను,” అంటూ భవనంవేపుకు సాగిపోయాడు.\nరాజు వెళ్ళగానే మంత్రి సరాసరి పోయి కోటబురుజు ఎక్కాడు. అక్కడ నిలబడి చూస్తే, దూరంగావున్న సముద్రం, అందులో తేలియాడుతున్న నావలూ కనబడతై. మంత్రి ఆశించిన విధంగానే దూరాన తెర చాప ఎత్తిన ఒకనావ కనిపించింది. అది సూటిగా మరాళద్వీపానికేసి వస్తున్న సూచ నగా క్షణక్షణానికి మరింత స్పష్టంగా కని పించసాగింది.\nఇక సేనాని మంత్రినుంచి వార్త రాగానే ముందుజాగ్రతకోసం సైనికులను సమీక రించాడు. చుట్టూ సముద్రంచేత ఆవరింప బడివున్న మరాళద్వీపానికి అప్పుడప్పుడు చేరువలో వున్న ద్వీపరాజ్యాల నుంచి ప్రమాదం సంభవిస్తూండేది. ఆ కారణం వల్ల మరాళద్వీపంలోని ప్రతి పురుషుడూ అంతోయింతో సైనికశిక్షణ పొందడం రాజ శాసనంగా వుండేది.\nసేనాని కొందరు సైనికులతో సముద్ర తీరానికి బయలుదేరాడు. మరాళద్వీప నావికాదళంకూడా అవసరమైతే శత్రునావ లతో యుద్ధానికి తలపడేందుకు సిద్ధ మౌతోంది. శంఖనాదాలద్వారా, చాటింపుల ద్వారా ప్రతి నావికుడూ, సముద్రతీరాన వున్న తమతమ నావలకు రావలసిందిగా ఆజ్ఞాపించబడ్డాడు.\nకోట బురుజుపై వుండి ఈ సన్నాహా లను చూస్తున్న మంత్రి, సేనానుల జాగ్ర తకూ, విధి నిర్వహణలో వారు చూపు తున్న శ్రద్ధకు చాలా ఆనందపడ్డాడు.\nకాని మంత్రి పొందిన ఆనందం, అంతలోనే ఆదుర్దాగా పరిణమించింది. వేగులు వస్తున్న నావకు వెనకగా కొంతదూరంలో హఠాత్తుగా నల్లని మేఘాలు కమ్మినట్టయింది. ఇది తుఫాను సూచనేమో అని మంత్రి అటు పరికించి చూసేటంతలో — అవి మేఘాలు కావనీ, కొన్ని యుద్ధనావలు గుంపుగా మరాళ ద్వీపంకేసి రావటమనీ అతడు గ్రహించాడు. ఆ మరుక్షణంలోనే ఆ యుద్ధనావలనుండి నల్లని పొగలు బయలుదేరినై. కొద్దిసేపటి కల్లా నూనె గుడ్డలు చుట్టి నిప్పంటించటం వల్ల మండుతూన్న కొన్ని బాణాలు వేగులు వస్తూన్న నావమీడికి రాసాగినై.\nజాలరులు తెచ్చిన వార్తలు నిజమని అప్పటికి మంత్రి అర్థంచేసుకున్నాడు. ముందు ఏ హెచ్చరి కా యివ్వకుండా, యుద్ధప్రకటనకూడా చేయకుండా, పర దేశాల మీద చాడిచేసే కొత్త సంప్రదాయాన్ని కుండలినీ రాజరికాన్ని హస్తగతం చేసు కున్న నరవాహనమిశ్రుడు ప్రారంభించాడని మంత్రి పళ్లు కొరికాడు. ఒకటి రెండు వందల సంవత్సరాలక్రిందట శాక్తేయు డనే మాంత్రికుడు ఈవిధంగా, యుద్ధ ప్రకటన చేయకుండానే చాలా ద్వీపరాజ్యా లను దోచుకున్నాడు. అతడు రాజవంశీ యుడు కాడనీ, మాంత్రికుడు గనక అలా అధర్మంగా ప్రవర్తించాడనీ అప్పట్లో చాలా మంది సరిపెట్టుకున్నారు.\nమంత్రి ఇలాంటి ఆలోచనలతో వుండగా, మరాళద్వీప నావికా సైన్యం, తమ నావకు రానున్న ప్రమాదాన్ని గ్రహించి ముందుకు వురికింది. సైనికులు సింహనాదాలు చేస్తూ నావలను ముందుకు నడిపించారు. కొద్ది సేపట్లో సముద్రతీరానికి నాలుగైదు మైళ్ళ లోపల కుండలినీ - మరాళిద్వీప నావికా దళాలు యుద్ధానికి తలబడినై.\nఇంతలో సైనికులు కోట బురుజుపైకి రాసాగారు. ఒకవేళ మరాళద్వీప నావికా దళం ఓడింపబడితే, పట్టణాన్ని, రక్షించేం దుకు ముందు జాగ్రతగా సైనికులు అక్క డికి పంపబడ్డారు. మంత్రి ఆ సైనికులలో ఒకరిని పిలిచి యుద్ధవార్తలను రాజుకు చెప్పేందుకు పంపాడు.\nఈలోపల సముద్రంలో నావికా యుద్ధం ముమ్మరంగా సాగుతోంది. ఇరుప క్షా ల నావికులు ప్రాణాలకు తెగించి పోరాడ సాగారు. నూనెలో ముంచిన గుడ్డలను బాణాలకు చుట్టి నిప్పంటించి ఒకరి నావల మీదికి ఒకరు విసురుకోసాగారు. నిప్పంటు కున్న నావలనుంచి సైనికులు సముద్రం లోకి దూకుతూంటే, మండుతున్న నావల లోని మంటలను ఆర్పి, వాటిని వశపరుచు కునేటందుకు ఎదిరిపక్షపు సైనికులు వాటిని ఎక్కుతున్నారు.\nకోట బురుజుమీంచి ఇదంతా చూస్తున్న మంత్రికి ఇప్పుడు జరుగుతున్న నావికా యుద్ధ పర్యవసానం తన రాజ్యానికి అను కూలంగా పరిణమిస్తుందన్న నమ్మకం సన్నగిల్లసాగింది. అతడికి వున్న ఒక ఆశా తాను పంపిన వేగులతో వున్న నావ సుర క్షితంగా తీరం చేరాలని. అప్పుడుగాని తనకు కుండలినీ రాజ్యంలో జరిగిన మార్పులూ, నరవాహనమిశ్రుడి సంగతీ, ప్రజల మనస్థితీ అర్థంకాదు\nఇంతలో వెనక అడుగుల చప్పుడు విన బడింది. మంత్రి తలతిప్పి చూసేసరికి, రాజుకు యుద్ధవార్త తెలియపర్చేందుకు పంపబడిన సైనికుడు రొప్పుతూ, రోస్తూ అక్కడికి వచ్చాడు.\n\"ఏమి జరిగింది ? ఎందుకలా పరుగెత్తు కుంటూ వచ్చావు?” అంటూ మంత్రి సైనికుణ్ణి ఆదుర్దాగా ప్రశ్నించాడు.\n\"రాజుగారు ఎక్కడ వున్నదీ తెలియటం లేదు !\" అంటూ సైనికుడు తడబడుతూ జవాబిచ్చాడు.\n\" ఆ సంగతి నీకెలా తెలుసు?\" అని అడిగాడు మంత్రి.\n\" అయ్యా, నే వెళ్ళేసరికే రాజభవనం అంతా గందరగోళంగా వుంది. కొద్ది నిమి షాలకిందట రాజుగారు వారి గదిలోనుంచి సహాయానికై కేకలు వేయటం ఒకళ్ళిద్దరు దాసీలు విన్నామని చెపుతున్నారు. భటులు ఆయనకోసం భవనమంతా వెతికారు. ఆయన జాడ లేదు. అంగరక్షకులు ఇద్దరు కూడా కనుపించటంలేదు,” అన్నాడు.\nఅంగరక్షకులు కనిపించటంలేదనేసరికి, మంత్రికి ఏదో ద్రోహం జరిగిందన్న అను మానం కలిగింది. బహుశా యిది కుండ లినిద్వీప రాజ్యాన్ని చేజిక్కించుకున్న నరవాహనమిశ్రుడి కొత్త రాజనీతి ప్రభావం కావచ్చనుకున్నాడు. రాజు భవనంలో లేడనేది ఆయనకోసం వెతికిన భటులు చెపుతున్నారు కనక — ఆయనను బంధిం చినవారెవరైనా యీసరికి రాజును కోటగోడ ఆవలికి తీసుకుపోయివుండవచ్చన్న అను మానంకూడా మంత్రికి కలిగింది.\nఇలాంటి అనుమానం కలగటమే తడ వుగా మంత్రి కొండరు సైనికులను తీసు కుని, కోటపైని ఒక బురుజునుండి మరొక బురుజుకు పరుగెత్తుతూ, వెలపల వున్న అగడ్తకేసి చూడసాగాడు. ఒకచోట కోట గోడకు వేలాడుతున్న తాడూ, దానిని పట్టు కుని కిందకు దిగుతున్న ముగ్గురు మను షులూ ఆయన కంటబడ్డారు. వెంటనే మంత్రితో వున్న సైనికులు, \"అరుగో, మహారాజూ, ఆయన అంగరక్షకులూ!” అంటూ కేకలువేశారు.\nఇప్పుడేం చేయాలి? మంత్రికి పెద్ద గడ్డుసమస్య ఎదురైంది. కోటగోడను వున్న మేకునుంచి వేలాడుతున్న తాడును ఛేదించ వచ్చు. కాని అలా చేస్తే రాజూ, అతనిని నిర్బంధించి తీసుకుపోతున్న ద్రోహులైన అంగరక్షకులూ అగడ్తలో పడిపోతారు. అలాకాక చూస్తూ వూరుకుంటే వాళ్ళు రాజును బంధించి నిరాటంకంగా తమ రాజ్యానికి తీసుకు పోగలరు.\nమంత్రి యిలాంటి సంశయాలతో కొట్టు మిట్టాడుతుండగా ఒక సైనికుడు, \"అయ్యా, అటు చూడండి. అగడ్తఒడ్డునే మూడు గుర్రాలు సిద్ధంగా వున్నవి,” అంటూ ఆశ్చర్యంతో అరిచాడు. మంత్రి ఆ వైపుకు చూచేసరికి జీనులతో సర్వసిద్ధంగా వున్న మూడు గుర్రాలు కనిపించినై. సమయం చూచి రాజును బంధించి తెచ్చేందుకు నరవాహనమిశ్రుడు రాజభవనంలో తన బంట్లను ప్రవేశపెట్టగలిగాడని మంత్రికి అర్థమైంది. మంత్రి సముద్రంకేసి చూచాడు. వేగులు వున్న నావ తీరాన్ని సమీపిస్తోంది. కుండలినీద్వీప యుద్ధనావలు కూడా రెండు తీరంవైపుకు వస్తున్నవి.\nపరిస్థితి విషమంగా వున్నదని గ్రహించిన మంత్రి, సైనికులకేసి తిరిగి, \"మీలో నలుగు రైదుగురు గుర్రాలెక్కి రాజుగారి రక్షణకు వెళ్ళండి. ఈ దుర్ఘటనను గురించి మాత్రం మీరు బయటవున్న ప్రజలతో అనకండి. వెంటనే పొండి,\" అని ఆజ్ఞాపించాడు.\nసైనికులు ఆక్కడినించి పరుగెత్తారు. మంత్రి కిందకుచూశాడు. అప్పటికి రాజును ద్రోహులైన ఆంగరక్షకులిద్దరూ అగడ్త దాటించి గుర్రాలు వున్నచోటుకు నడుపు తున్నారు. రాజు ముందు నడుస్తూండగా, వాళ్ళిద్దరూ కత్తులు చేతబట్టి ఆయన వెనక నడుస్తున్నారు. కొద్దిసేపట్లో వాళ్ళు గుర్రా లెక్కి రాజు ఎక్కిన గుర్రానికి వెనకగా తమ గుర్రాలను పరిగెత్తించసాగారు, వాళ్ళు రాజును సముద్రతీరంకేసి తీసుకుపో తున్నట్టు మంత్రి గ్రహించాడు.\nఇక రాజు రక్షణకై బయలుదేరిన సైని కులు నలుగురూ, గుర్రాలెక్కి బయలు దేరారు. వాళ్ళు కోట తూర్పుద్వారంనుంచి బయటపడి కొద్దిసేపట్లో, రాజును బంధించి తీసుకుపోతున్న ద్రోహులకేసి తమ గుర్రా లను పరిగెత్తించసాగారు. గిట్టల చప్పుడు విని వెనుదిరిగి చూచిన ద్రోహులు యిద్దరూ తమను సైనికులు వెంబడిస్తున్నారని గ్రహించి, రాజు వీపుకు తమ కత్తులను గురిచేసి ఆయనను వేగంగా గుర్రాన్ని పరు గెత్తించవలసిందని ఆజ్ఞాపించారు.\nకోట బురుజు పైనుంచి యిదంతా గమ నిస్తున్న మంత్రి ఒకమారు బంధితుడైన రాజుకేసీ, మరోమారు తీరాన్ని సమీపిస్తున్న శత్రునావలకేసీ చూస్తూ, \"మరాళదేవీ, నీ భక్తులను కఠినపరీక్షకు గురిచేస్తున్నావా?” అంటూ హృదయంమీద చేతులు పెట్టుకుని ఆకాశంకేసి తల ఎత్తాడు.\nమరుక్షణంలోనే ప్రళయభయంకరమైన ఫెళఫెళారావాలతో ఉరుములూ, మెరు పులూ, ప్రారంభమై, మరాళద్వీపాన్ని దద్ద రిల్లచేసినై, మంత్రి నివ్వెరపోయాడు.",
            "book_page_end": 32
        },
        {
            "title": "ముగ్గురు పెళ్లికొడుకులు",
            "book_page_start": 33,
            "pdf_page_start": 39,
            "pdf_page_end": 47,
            "author": "సి. జగన్నాధరావు",
            "genre": "చమత్కారం",
            "moral": "సంపద కంటే గుణమే ముఖ్యం. మోసం ద్వారా మోసపోయినవారు నశిస్తారు.",
            "keywords": [
                "రాజకుటుంబం",
                "వివాహం",
                "జయభద్రుడు",
                "మోసం",
                "ధనం vs గుణం"
            ],
            "characters": [
                "మంత్రపాలుడు",
                "చంద్రమతి",
                "హైమవతి",
                "జయభద్రుడు",
                "గుణవర్మ",
                "ధనవర్మ"
            ],
            "locations": [
                "అమరావతి",
                "కళింగ",
                "లలాట దేశం",
                "అరణ్యం"
            ],
            "content": "మగధకు రాజధాని అయిన అమరావతీ పట్టణాన్ని ఒకప్పుడు మంత్రపాలుడనే రాజు ఏలేవాడు. ఆయన భార్య పేరు చంద్రమతి. వారికి హైమవతి అనే కుమార్తె ఉండేది. ఆ పిల్ల చాలా చక్కనిది. మణి ప్రస్థం ఏలే కుంతిభోజుడి ఏడవ కుమారుడు జయభద్రుడు తమ కుమార్తెకు భర్త అయితే బాగుండునని వారు చాలారోజులు ఆశపడ్డారు. జయభద్రుడు చక్కనివాడు. జన్మతహా అతనికి రాజ్యాధికారం లేక పోయినా, అతని జాతకం చూసినవారు, అతను మహారాజ తాడని చెప్పారు. తమ కుమార్తెను అతనికిచ్చి చేసినట్టయితే పిల్ల చాలా సుఖపడుతుందని మంత్రపాలుడూ, ఆయన భార్యా అనుకున్నారు. కాని వారి ఆశ త్వరలోనే నిరాశ అయింది. కుంతి భోజుడు తన కడగొట్టు కొడుకుకోసం కన్యా న్వేషణ చేస్తూ కబురైనా చెయ్యలేదు.\n\"ఏంచేస్తాం? వారి తాహతుకు మనం చాలలేదు.” అనుకుని మంత్రపాలుడు హైమవతికి ఇతరత్రా పెళ్ళిప్రయత్నాలు సాగించాడు. అదేమి పాపమోగాని, హైమ వతికి సర్వలక్షణాలు గల సంబంధం ఒకటీ రాలేదు. ఉన్న వాటిలో మెరుగుగా కనబడినవి రెండే. వారిలో ఒకడు కళింగ రాజు కొడుకు గుణవర్మ, రెండోవాడు లలాటరాజు కొడుకు ధనవర్మ. ధనవర్మకు లక్ష్మి వున్నది గాని సరస్వతి లేదు. గుణ వర్మకు చదవున్నది గాని డబ్బు లేదు ; వాం రాజ్యం అప్పులపాలై వున్నట్టుకూడా తెలియవచ్చింది.\nఈ రెంటలో గుణవర్మ సంబంధం హైమవతి తండ్రికి నచ్చింది. ఆమె తల్లికి ధనవర్మ సంబందం నచ్చింది. ఇద్దరూ అభిప్రాయాలు కలవక కొంత తగాదాపడ్డ మీదట మంత్రపాలుడు, తనను అడ్డేవారు లేరు గనక గుణవర్మ సంబంధం నిశ్చయం చేసి, ముహూర్తం పెట్టించి, లగ్నపత్రిక పంపించి, వివాహయత్నా లారంభించాడు.\nస్వతంత్రం లేనిదైనా చంద్రమతి, తన కుమార్తెను ధనవర్మకే ఇచ్చిచేయాలనే పట్టుదలతో, రహస్యంగా పెళ్ళికి తరలి రమ్మని లాలూచీగా లలాట దేశానికి కబురు పంపింది. పెళ్లికి గుణవర్మ సపరివారంగా మేళతాళాలతో తరలివస్తే, ధనవర్మ చడీ చప్పుడూ లేకుండా తానుకూడా తరలి వచ్చాడు. రాజుగారు ఏర్పాటుచేసిన విడి దిలో గుణవర్మ బహిరంగంగా విడిదిచేస్తే, ఊరి మరొక మూల రాణిగారు రహస్యంగా ఏర్పాటుచేసిన సత్రంలో ధనవర్మ సపరి వారంగా విడిదిచేశాడు.\nహైమవతిని పెళ్ళికూతుర్ని చేశారు. కొద్దిసేపట్లో ముహూర్త మనగా చంద్ర మతి హైమవతిడగ్గిరికి వచ్చి, \" అమ్మాయి, నువు సుఖపడదలుచుకుంటే నేను చెప్పి నట్టు చెయ్యి. ఒక గంపలో నిన్ను కూర్చో బెట్టి అసలు పెళ్లి కొడుకుదగ్గిరికి పంపుతాను. దీనికి ఒప్పకోకపొతివా. నిన్నా దరిద్రుడు గుణవర్మ కిచ్చి ముడిపెట్టేస్తారు!\" అన్నది.\nతల్లి తన మేలు కొరే ఈ పని చేస్తున్న దని అనుకుని హైమవతి గంపలో కూర్చుని వెళ్ళిపోవటానికి ఒప్పుకున్నది. ఆమెను గంపలో కూచోబెట్టి పైన ఒక చీర కప్పి వాసెనలాగా కట్టారు. గంపకు గల చిల్లుల మూలాన హైమవతికి ఊపిరాడటమే గాక బయట జరిగేవంతా కనిపిస్తున్నదికూడా.\nహైమవతి కూర్చున్న గంపను ఒక పరి చారిక తన నెత్తిన పెట్టుకుని సత్రంకేసి పోసాగింది. ఆమె రాజసౌధంలో తిరిగే పరిచారికే గనక రాజభటులు ఆడ్డగించలేదు.\nకాని ఈ పరిచారిక సత్రందాకా పొయ్యే లోపలే ఒక అవాంతరం జరిగింది. సత్రంలో రహస్యంగా బసచేసిన పెళ్ళివారి ఆజాగ్రత్త వల్ల చుట్టుపక్కల ఇళ్ళు అంటుకున్నాయి.\nఇళ్ళలో సామానంతా వీధికి అడ్డంగా పెట్టారు కాలుతున్న ఇళ్ల చప్పుడూ జనం చేసే కోలాహలమూ మొదలైనవాటితో ఆ ప్రాంతమంతా ఆల్లకల్లోలంగా ఉంది.\nపరిచారిక, పాపం, శ్రమపడి ఏవిధంగా నైనా సత్రం చేరుదామని యత్నిస్తుండగా ఎవరో అడ్డగించి, తట్ట డింపించారు. అది ఎవతో, వీధిలో వేసిన వస్తువులు ఎత్తుకుపో తున్నదని వారనుమానపడ్డారు. వారు తట్టలో చూస్తే తన రహస్యం బయటపడు తుండని దాసీది దొంగలాగా నటిస్తూ పారి పోయింది. అందులో ఏమున్నదో చూడా లన్న ఆత్రం ఎవరికీ కలగలేదు.\nఇంతలో గుర్రాలెక్కి పెద్దమనుషులల్లె వేషాలు వేసుకుని అసలు దొంగలే వచ్చారు. వీధిలో పరిచిన వస్తువులలో పెద్దవిగా కన బడినవి తలా ఒకటి గుర్రాలమీదికెత్తుకుని తాపీగా వెళ్ళిపోయారు. వారిలో ఆఖరు దొంగ ఏమీ దొరక్క హైమవతి ఉండిన గంప ఎత్తుకున్నాడు. వారంతా పెళ్ళివారనుకుని ఎవరూ వారినడ్డగించ లేదు.\nతెల్లవారేసరికల్లా దొంగలు అరణ్యం మధ్య చేరుకున్నారు. హైమవతి ఉండిన గంపతప్ప మిగిలిన సామానంతా గుర్రాల మీదినుంచి దించారు. ఆ గంపలో పువ్వులో పళ్ళో ఉంటాయని వారి ఉద్దేశం ! దొంగ సాయంకాలమయింది. చీకటిపడేలోగా తాను ఆ అడవిలో నుంచి బయటపడగలనని ఆమెకు తోచలేదు.\nఇంతలో భయంకరంగా గాండ్రిస్తూ ఒక పొద వెనకనుంచి పెద్దపులి ఒకటి ఎదురొచ్చి, ఆమెను చూసి ఆగింది. హైమవతి కెవ్వున అరిచి మూర్ఛపోయింది. ఆమెకు మూర్ఛ తెలిసేసరికి, పెద్దపులిని మించి వికృతంగా కనిపించే ఒక ఆటవికుడి ముఖం ఆమెకు కనబడింది. ఆ ఆటవికుడే దూరంనుంచి సమయానికి పెద్దపులిని చూసి, బాణంతో కొట్టి హైమవతిని కాపాడాడు.\nవాడి ముఖం వికారమైనా హృదయం మంచిది. \"అమ్మా, చీకటిపడుతోంది. ఇది అసలే పులుల ఆడివి. ఈరాత్రిక మాయింట పడుకుందువు రా. తెల్లవారి నిన్ను అడివి దాటిస్తాను,” అన్నాడు వాడు. ఇద్దరూ కలిసి బయలుదేరారు. హైమవతిని గురించి ఆలో చించటంలో ఆ దౌర్భాగ్యుడు తాను చంపిన పులిని పట్టుకుపోవట- మరిచి పోయాడు.\nవాడు హైమవతిని వెంటబెట్టుకుని ఇంటికి పోగానే వాడిభార్య మండిపడి. \" ఈ పెళ్ళికూతురెతెరా?\" అని అడిగింది. ఆటవికుడు జరిగి దంతా చెప్పాడు తన మొగుడు పులిని చంపికూడా తీసుకు రాక పోవటానికి కారణం హైమవతేనని అను కుని, ఆటవికుణ్ణి వాడి భార్య చచ్చేటట్టు కొట్టి, రక్తి, జుట్టు పీకి తనవాళ్ళను పిలు చుకు వచ్చింది. వాళ్ళు ఉభయపక్షాలూ విని తీర్పు చెప్పేశారు:\n\"దీనిమూలంగా మీకు తగాదా వచ్చింది గనక దీన్ని మేం తీసుకుపోయి నూతిలో పారెస్తాం. నీకు నిజంగా దీనిమీద భ్రమ లేక పొతే ఈ తిర్పుకు ఒప్పుకో.”\nఆటవికుడు ఒప్పక చేసేడిలేదు. ఒప్పు కోనంటే వాడి పెళ్లాం అనుమానం రూఢి అవుతుంది; అందరూ కలిసి వాణ్ణి చంపే స్తారుకు డా. ఆటవికులందరూ హైమవతిని పట్టుకుపోయి కొంతదూరంలో ఉన్న లోతైన పాడుబావిలో పారేసి తమదారిన తాము పోయారు.\nఅయితే హైమవతికి ఆక్కడ చావు రాసిపెట్టిలేదు. ఆమె ఆ బావిలో పెరిగే ఒక కొమ్మను పట్టుకుని రాతల్లా దానిని కర చు కొని కూచుంది. మర్నాడు తెల్లవారి ఒక జాము గడిచాక ఎవరో ఆ బావిలోకి తొంగి చూశారు, వారికి హైమవతి కనబడింది.\nఆవిధంగా ఆ బావిలో ఉన్న హైమవతిని చూసి కాపాడినవాడు మరెవరో కాదు, మణిప్రస్థం ఏలే కుంతి భోజుడి ఏడవకమా రుడు జయభద్రుడే అతను ఆ కిందటిరోజే వేటకు వచ్చి, దారితప్పి, తెల్లవారగానే నీటి కోసం వెతుకుతూ అటుగా వచ్చాడు. హైమ వతిని చూడగానే అతను సమీపాన ఉన్న మర్రిఊడలు తాడుగా ముడివేసి, దాని సహాయంతో బావిలోకి దిగి హైమవతిని పట్టకున్నాడు. అతని చేతుల్లోనే ఆమె స్పృహతప్పి పడిపోయింది.\nఆమె పెళ్ళికూతురి వేషం చూసి జయ భద్రుడు మరింత ఆశ్చర్యపడ్డాడు. ఆమెకు స్పృహ వచ్చాక విషయమంతా తెలుసు కున్నాడు. ఈ సమయంలోనే ఒక గుర్రం అటుగా వచ్చింది. అది దొంగల గుర్రమే. జయభద్రుడు హైమవతిని గుర్రంమీద ఎక్కించి తానుకూడా వెనక ఎక్కి పోసా గాడు. సాయంకాలమయేసరికి వారొక గ్రామం చేరి, ఒక సత్రంలో ప్రవేశించి ఆరాత్రి అక్కడే వండుకుతిని, అసలే బడలి ఉండటంచేత నిద్రపోదానునిపడుకున్నారు.\nఆరాత్రి ఆ సత్రానికి కొందరు బ్రాహ్మలు వచ్చి చేరారు. వారు అరుగుమీద పడుకుని కబుర్లు చెప్పుకోసాగారు. వారి సంభాషణ ద్వారా అమరావతిలో జరిగిన విషయాలు కొన్ని హైమవతికి తెలిశాయి..\nరాణి చంద్రమతి రహస్యంగా మరొక సంబంధం చెయ్యటానికి యత్నాలు చేసి నట్టు రాజుకు తెలిసింది. పెళ్లికూతురు హైమవతికోసం వెతికారు. ఆమె కనిపించక పోయేసరికి గుణవర్మా, ధనవర్మా ఏకమై, మంత్రపాలుడు తమ ఇద్దరినీ పరాభవించ టానికి ఇంతపని చేశాడని ఆగ్రహించి, ఆ రాజునూ, రాణీని నిర్బంధంలో పెట్టి సాధించసాగారు.\nఈ వార్త వినగానే హైమవతి తన తల్లి దండ్రుల స్థితి తలుచుకుని ఏడవసాగింది. జయభద్రు డామెను ఓదార్చి, \"నువ్వేమీ భయపడకు. మనం అమరావతి పొదాం. గుణవర్మనూ, ధనవర్మనూ ఏదోవిధంగా మోసగించి నీ తలిదండ్రులను నేను కాపాడతాను. కాని వారిద్దరిలో నీ కెవరిని పెళ్లాడాలని ఉందో నాకు చెప్పు!\" అన్నాడు.\n\"నా కా దుర్మార్గులు అక్కర్లేమ,” అన్నది హైమవతి. కాని తన కెవరు కావాలో చెప్పలేదు. జయభద్రుడు గుచ్చి అడగనూ లేదు.\nవారు ఒక్కొక్క గ్రామమే దాటుతూ ప్రయాణం సాగించారు. దారివెంబడి ఖర్చు కోసమని హైమవతి తన ఆభరణాలు ఒక్కొక్కటే అమ్ముతూ రాసాగింది. వారి అవసరం కనిపెట్టి వర్తకులు అతి చవుకగా వాటిని తీసుకున్నారు. కాని లాభం గూబ ల్లోకి వచ్చిందన్నట్టు, హైమవతికోసం వెతికే రాజభటులు ఈ వర్త కులవద్ద వుండిన హైమ వతి ఆభరణాలను గుర్తించి వారిని బంధించి పట్టుకుపోయారు.\nకాలక్రమాన జయభద్రుడూ, హైమవతీ అమరావతి చేరారు. జయభద్రుడు హైమ వతిని మారువేషంలో ఒకచోట వుంచి, మారుపేరుతో రాజభవనానికి వెళ్లాడు. గుణవర్మతోనూ, ధనవర్మతోనూ పరిచయం చేసుకున్నాడు. ఈ పరిచయం త్వరలోనే స్నేహంగా పరిణమించింది,\nఒకనా డతను ధనవర్మతో, “మీరు హైమ వతి జాడ తెలియక చాలా ఇబ్బంది పడు తున్నారు. నాకు వెయ్యి రూపాయలు ఇప్పించినట్టయితే ఆమెను ప్రత్యక్షంగా మీకు చూపించగలను,” అన్నాడు.\nధనవర్మ తక్షణమే రెండువేల రూపా యలిస్తూ, “చెప్పు, హైమవతి ఎకడుంది?\" అని అడిగాడు.\n\"మరెక్కడుంటుంది ? గుణవర్మ ఆధీ నంలోనే వుంది. తనకు తెలియనట్టు నటి స్తున్నాడు !\" అన్నాడు జయభద్రుడు.\nధనవర్మ \"రుజువు చేస్తావా?” అన్నాడు. \"ఈ రాత్రే రుజువు చేస్తాను,” అన్నాడు జయభద్రుడు.\nఅతను ఇదేవిధంగా గుణవర్మదగ్గిరికి వెళ్లి, హైమవతి ధనవర్మ ఆధీనంలోనే వున్నదనీ, కావలిస్తే ఆ రాత్రే చూపిస్తాననీ అతనికి మాట ఇచ్చాడు.\nతరవాత జయభద్రుడు ఒక పెద్ద భవనం అద్దెకు తీసుకుని ఇల్లంతా చక్కగా అమర్చాడు. అంమలో హైమవతిని ప్రవేశ పెట్టాడు. ఆమెకు మామూలు వెషం వేయించాడు. అర్ధరాత్రిధాకా ఆమెతో వీణ వాయిస్తూ మేలుకొని ఉండమని చెప్పాడు.\nరాత్రి జాము పొద్దుపోయాక ఆ ఇంటివద్దకు రావలిసిందని ధనవర్యకూ, గుణవర్యకూ కబురుచేశాడు.\nఆ రాత్రి ముందుగా ధనవర్మ వచ్చాడు. జయభద్రు డతనికి కిటికీ లోనుంచి హైమ వతిని చూపాడు తనదగ్గిర ఉన్న ప్రతి మనుబట్టి ధనవర్మ హైమవతిని గుర్తించి, \"గుణవర్మ ఎక్కడ?” అని అడిగాడు.\n\"వచ్చేవేళ అయింది. చూపిస్తాను,\" అంటూ జయభద్రుడు, మరొక పక్కనుంచి అతన్ని ఇంట్లో ప్రవేశ పెట్టాడు. ఇంట్లో ప్రవేశించగానే ఆక్కడ ఒక నడవ వున్నది. ఆ నడవకు ఒక పక్కగా రెండు గదు లున్నాయి. అందులో మొదటిదానిలో ధన వర్మను దాచి, \" తలుపు సందులలో నుంచి చూస్తూవుండండి. గుణవర్మ లోపలికి వెళ్లే టప్పుడు కనిపిస్తాడు,” అన్నాడు.\nమరి కొంత సేపటికి గుణపర్మ వచ్చాడు ధనవర్మలాగే కిటికీలనుంచి హైమవతిని చూసి గుర్తించాడు. గుణవర్మను పక్క వాకిలి నుంచి రమ్మని తాను మరొకదారిన రెండో గదగ్గిరికి వచ్చాడు. గుణపర్మ రెండో గదికి పోయే సమయంలో ధనవర్మ తలుపు సందులనుంచి చూశాడు. తరవాత గుణ వర్మనుకూడా జయభద్రుడే పంపేశాడు.\nఇంత తతంగం చేసిన ఫలితంగా గుణ వర్మా ధనవర్మా ఒకరికొకరు బద్ద శత్రు వులైపోయారు. \"ఈ దుర్మార్గుడు ఇంత కాలమూ హైమవతిని తనడగ్గి 3 ఉంచుకుని ఏమి ఎరగుట్టు నన్ను మోసంచేస్తాడా?” అని ధనవర్మమీద గుణవర్మకూ, గుణ వర్మమీద ధనవర్మకూ పట్టరాని ఆగ్రహం కలిగింది. మర్పాడుదయం వారు రాజ సభకు వస్తూనే, మామూలు ప్రకారం ఒకరి నొకరు కౌగిలించుకుని, ఒకరి విపులో ఒకరు కత్తులు పాడు చుకుని, అందరూ మాస్తుండ గానే చచ్చిపోయారు.\nవెంటనే జయభద్రుడు హైమవతి తల్లి దండ్రులను చెర విడిపించాడు. హైమవతి నగలను చౌకగా కొన్న వర్తకుల సొమ్ము వారి కప్పించి, వారినికూడా బంధవిముక్తు లను చేయించాడు.\nహైమవతికి జయభద్రుడికి వైభవంగా పెళ్ళి జరిగింది. తాము అనుకున్న సంబం ధాలకన్నకూడా మంచి సంబంధం హైమ వతికి దొరికినందుకు రాజూ, రాణి ఎంతో సంతోషించారు. హైమవతి సగలను చౌకగా కొనిన వర్తకులుచాడా పెళ్లికి ఉండిపోయి వధూవరులకు గొప్పగా కానుకలూ, కట్నాలూ చదివించారు.",
            "book_page_end": 41
        },
        {
            "title": "ఉత్తమ విద్య",
            "book_page_start": 42,
            "pdf_page_start": 48,
            "pdf_page_end": 49,
            "author": "ఎస్. వెంకటసుబ్బయ్య",
            "genre": "నీతి కథ",
            "moral": "సకల విద్యల కంటే గొప్ప విద్య సహనం.",
            "keywords": [
                "జ్ఞానప్రియుడు",
                "కమ్మరి",
                "సహనం",
                "విద్యాభ్యాసం",
                "గృహస్థ ధర్మం"
            ],
            "characters": [
                "జ్ఞానప్రియుడు",
                "పండితులు",
                "వృద్ధుడు",
                "కమ్మరి (గురువు)"
            ],
            "locations": [
                "కాశీ",
                "గ్రామం"
            ],
            "content": "పూర్వం జ్ఞానప్రియుడనే యువకుడు చిన్న తనంనుంచీ కాశిలో ఉండి, గొప్ప గొప్ప గురువులకు శుశ్రూష చేసి సకల విద్యలూ అభ్యసించాడు. అతని పాండిత్యానికీ, శాస్త్ర పరిజ్ఞానానికి ప్రతివారూ మెచ్చుకున్నవారే.\nకాని జ్ఞానిప్రియుడికి ఒకవిఢమైన అసం తృప్తి పటుకున్నది. \"ఇన్ని విద్యలు నేర్చుకున్నానుగాని, జీవయాత్ర సుఖంగా సాగించటానికి ఇందులో ఒక్కటీ పనికి రాదు. నా చదువులో ఏదో లొటున్నది. అది పూర్తి చేస్తేగాని సంసార సాగరంలో అడుగు పెట్టను,” అనుకున్నా డతను.\nజ్ఞానశ్రేయుడు ఎందరో పండితుల దగ్గి రికీ వెళ్లాడు. తాను చదివిన విద్యలన్నీ వారికి చెప్పి, \"నా చదువు పూర్తికావ టానికి నే నింకేమి చదవాలో దయచేసి చెప్పండి!” అని అడిగాడు. వారు అంతా విని, \"ని చదువంతా ముగిసింది,\" అన్నారు.\nఒక్క వృద్ధుడు మటుకు, \"నాయనా, నీ చదువింకా కొద్దిగా దిగబడివున్నది. కాని నీ కా విద్య నేర్పగలవాడు ఒక్కడే ఉన్నాడు. అతను కమ్మరి వృత్తి చేసు కంటూ ఫలాని గ్రామంలో ఉంటాడు. అతనికి శుశ్రూష చేస్తివా, నీ చదువు పూర్తి అవుతుంది,” అని చెప్పాడు.\nజ్ఞానప్రియుడికి వృద్ధుడి మాటలయందు గురి కుదిరింది. తన చదువు పూర్తి అవు తుందిగదా అన్న ఆనందంకూడా కలిగింది.\nఆయన చెప్పినప్రకారం ఆ కమ్మరిని వెతుక్కుంటూ, ఆయన వుండే గ్రామానికి వెళ్లాడు. కొలిమికి తిత్తివేస్తున్న కమ్మరి ముందు సాష్టాంగపడి, \"సకల విద్యలూ పూర్తిచేశాను. కాని నా చదువు ఇంకా కొంచెం మిగిలిపోయింది. అనుగ్రహించి జీఎతానికి అక్కరకువచ్చే విద్య నేర్పండి” అని జ్ఞానప్రియుడు వేడుకున్నాడు.\nకమ్మరి కొలిమి ముందునుంచి లేచి, \"అట్లా కూచుని తిత్తివెయ్యి,\" అన్నాడు. జ్ఞానప్రియుడు కొలిమి ముందు కూచుని తిత్తి వెయ్యసాగాడు.\nఆరోజు గడిచింది, ఆ వారం గడిచింది, ఆ నెల గడిచింది, ఆ సంవత్సరంకూడా గడిచింది. జ్ఞానప్రియుడు రొజూ తిత్తి వేస్తూనే ఉన్నాడు. కమ్మరి అతనితో ఏమీ మాట్లాడనేలేదు. \" నే నెందుకు వచ్చానో ఆయనకు తెలుసుకదా! మళ్ళీ జ్ఞాపకం చెయ్యడం దేనికి?” అని జ్ఞానప్రియుడు కూడా మాట్లాడక ఊరుకున్నాడు.\nకాని తాను వచ్చి సంవత్సరం నిఁడినా గురువుగారు తన సంగతి ఎత్త= పొవటం గురించి జ్ఞానప్రియుడు ఖినుడై, తిత్తి వెయ్యటం ఆపి, ఒకనాడు, కమ్మరితో, \"స్వామి, నా చదువు ” అన్నాడు.\nతిత్తి వెయ్యి!” అన్నాడు. కమ్మరి.\nఅంతే, గువు అంతంటె ఇంకేమి అన లేదు. జ్ఞానప్రియుడుకూడా మళ్ళీ ఆ ప్రశంస ఎత్తలేదు.\nఈవిధంగా అయిదేళ్లు గడిచాయి.\nఒకనాడు ఉదయం జ్ఞానప్రియుడు కొలిమివద్దకు వచ్చి కూచుని తిత్తి చేత పట్టుకుంటుండగా కమ్మరి వచ్చి అతని భుజంమీద చెయ్యివేశాడు. జ్ఞానప్రియుడు లేచి నిలబడి నమస్కారంచేసి, \" ఏమిటి, గురూ?” అన్నాడు.\n\" నాయనా, నీ చదువు పూర్తి అయింది. నువ్విక ఇంటికి పోయి, పెళ్లాడి, సుఖంగా సంసారం ఈదగలవు. అన్ని విద్యలనూ మించిన సహనం సంపాదించుకున్నావు!” అన్నాడు కమ్మరి.\nజ్ఞానప్రియుడు పరమానందభరితుడై తన గురువువద్ద సెలవు పుచ్చుకుని ఇంటికి వెళ్ళిపోయి, గృహస్థ ధర్మం స్వీకరించి కలకాలం సుఖంగా జీవించి, గొప్ప జ్ఞాని అనిపించుకున్నాడు.",
            "book_page_end": 43
        },
        {
            "title": "వానర సహాయం",
            "book_page_start": 44,
            "pdf_page_start": 50,
            "pdf_page_end": 54,
            "author": "ఆర్. చిదానందమూర్తి",
            "genre": "అదృష్టం",
            "moral": "సోమరితనం (నిద్ర మొహం) ఉన్నా కూడా, దయ చూపితే అదృష్టం వరిస్తుంది. విశ్వాసంగా ఉంటే ప్రతిఫలం దక్కుతుంది.",
            "keywords": [
                "నిద్ర మొహం",
                "రంగడు",
                "వర్తకుడు",
                "ముత్యాల దీవి",
                "ముసలి కోతి"
            ],
            "characters": [
                "రంగడు",
                "రంగడి తల్లి",
                "వరహాల శెట్టి",
                "కోతులాడించేవాడు",
                "ముసలి కోతి"
            ],
            "locations": [
                "పట్టణం",
                "చీనాదేశం",
                "తూర్పుదీవులు",
                "ముత్యాల దీవి"
            ],
            "content": "ఒక పట్టణంలో ఒక పేదరాలుండేది. ఆమె భర్త చాలా మంచిపేరు తెచ్చుకున్నాడు గాని దమ్మిడీ కూడా వెనక వెయ్యకుండా, తన భార్యనూ, కుమారుణ్ణి కడు బీడస్థితిలో ఉంచి చనిపోయాడు. ఆతని కొడుకుపేరు \" నిద్ర మొహం\" రంగడు.\nతండ్రి పోయేసరికి రంగడికి పదిహే నేళ్ళు. కాని వాడికి కూచున్న చోటనుంచి కడిలే ఓపిక ఉండేది కాదు. వట్టి మన్ను తిన్న పాము. వాడు ఎప్పుడుచూసినా పడుకుని నిద్రపోతూ వుండేవాడు. లేచి తిరుగుతూవుండగా, ఏదైనా పని చేస్తూం డగా వా చూసినవారెవరూ లేరు.\n\"వాణ్ణి దేవుడు అట్లా సృష్టించాడు. ఏంచేసాం?” అనుకుని రంగడి తల్లి, వాణ్ణి రొష్టుపెట్టకుండా, తానే నాలుగిళ్ళూ తిరిగి, దొరికిన కూలీ చేసుకుని, ఆ డబ్బులతో తన పొట్ట తన కొడుకుపొట్టా నింపుతూండేది.\nరంగడు తల్లి లేపినప్పుడు లేచి అన్నంతిని మళా పడుకుని నిద్రపొయేవాడు.\nరంగడి ఇంటిపొరుగునే ఒక వర్తకు దుండేవాడు. ఆయన పేరు వరహాల శెట్టి. ఆయన వర్తకంమీద చీనాకు పోతున్నాడని రంగడి తల్లి విన్నది. అదృషవశాత్తూ ఆమెకు అప్పుడే నెలజీతం ముట్టింది. అందులో అయిదు వెండికాసులు తీసి రంగడికిచ్చి ఆవిడ, \" నాయనా, వీటిని వరహాల శెట్టికిచ్చి, తిరిగి వచ్చేటప్పుడు చీనా నుంచి ఇది పెట్ట ఏదన్నా ఫరుకు తెచ్చి పెట్ట మను. దానితో నువు వర్తకం చేసుకుని బతుకుదువుగాని,\" అన్నది.\nతల్లి పొరగా, పొరగా రంగడు ముకుకూ, మూలు తూ లేచాడు, ఆవలించాడు. తల్లి దగ్గిర అయిదు కాసులూ తీసుకుని, నిద్ర మత్తుగా నడుస్తూ వరహాల శెట్టి వద్దకు వెళ్లి, తల్లి చెప్పిన నాలుగు ముక్కలూ చెప్పాడు.\nరంగణ్ణి చూస్తే వరహాలశెట్టికి జాలి వేసింది. ఆ కొద్దిడబ్బుతో ఈ రంగడు వర్త కం చేసేదేమిటి ? బాగుపడేదేమిటి? ఈ సంగతి తెలిసికూడా, దయాగుణం గల వాడు కావటంచేత వరహాలశెట్టి, \" అలాగే, నాయనా !\" అంటూ అయిదు వెండి కాసులూ తీసుకున్నాడు. రంగడు మళ్ళీ ఇంటికి తిరిగి పోయి హాయిగా పడుకుని నిద్రపో యాడు.\nవరహాల శెట్టి తోటి వర్తకులందకి నీ కలుపుకుని, ఓడ మాట్లాడుకుని, మంచి ముహూర్తం నిర్ణయించి లంగరు ఎత్తిం చాడు. అదృష్టవశాత్తూ దారిపొడుగునా గాలి అనుకూలించింది, ఓడ రేవుపట్టిన చోటనల్లా వర్తకులకు క్రయవి కయ విక్రయాలు బాగా సాగాయి. చివరకు ఓడ చీనాదేశం చేసింది.\nఅక్కడ వర్తకులందరూ తాము తెచ్చిన సరుకులు పూర్తిగా అమ్మేసి మారుబేరానికి చీనాంబరాలూ, దంతపు సామానులూ, రత్నాలూ మొదలైనవి ఎవరి శక్తికొద్దీ వారు కొనుక్కున్నారు. మళ్ళీ ఓడ తిరుగు ప్రయాణమయింది.\nపది రోజులు గడిచాక వరహాలశెట్టికి అకస్మాత్తుగా రంగడిచ్చిన అయిదు వెండి కాసులు మాటా జ్ఞాపకం వచ్చింది. అది పెట్టి ఏదైనా సరుకు కొనితెచ్చి పెట్టమన్నాడు రంగడు వర్తకం అడావుడిలొ శెట్టి ఆ విష యమే మరిచాడు. పోనీ తాను కొన్న వాటిలో ఏదైనా రంగడి ద్దామా అంటే అంత చవుక వస్తువు ఏవీ లేదు.\nవరహాల శెట్టి మిగిలిన వర్తకులతో, \"ఓడను మళ్లా చీనాకు తీసుకుపోదాం, ఇలా నావల్ల పొరపాటు జరిగిపోయింది,” అన్నాడు వారెవ్వరూ అందుకు ఒప్పుకోక, \" కావలిస్తే మేమంతా తలా ఒక అయిదు మొహరీలూ చందా వేసుకుని ఆ కుర్ర వాడికి ఇచ్చుకుంటాం. ఓడమాత్రం వెనకు తిప్పవదు!\" అన్నారు.\nకొన్నాళ్ళు గడిచాక ఓడ తూర్పుదీవుల్లో ఒకరేవు చేరుకున్నది. ఓడ దగ్గిరికి బిచ్చ గాళ్లు చాలా మంది వచ్చారు. వారిలో ఒకడి వెంట మూడు కోతులున్నాయి. అందులో రెండు చలాకీ అయినవి, యజమాని ఏ ఆట ఆడమంటే ఆ ఆట ఆడగలవి. మూడోకోతి ముసలిది. దానికి ఒక్క ఆటా వచ్చినట్టు కనబడలేదు. మిగిలిన రెండూ ఆడుతుంటే అది దిగులు ముఖంపెట్టి సముద్రంమీదికి చూస్తూ కూచుంది.\nఆ కోతులను చూస్తుంటే వరహాలశెట్టి కొక ఆలోచన వచ్చింది. రంగడిచ్చిన అయిదు వెండి కాసులతో ఒక కోతిని కొనుక్కుపోయి ఇస్తే తన బాధ్యత తీరి పోతుందనుకున్నాడు శెట్టి.\n\" అబ్బీ, ఆ కోతుల్లో ఒకటి అమ్ము తావా? అయిదు కాసులిస్తాను!\" అన్నాడు శెట్టి కోతులాడించేవాడితే'.\n\" ఈ ముసలి కోతిని తీసుకోండి, బాబూ!” అన్నాడు వాడు.\n\"పడుచు కోతి నివ్వరాదురా?” అన్నాడు శెట్టి.\n\"వాటిని నూరు కాసులక్కూడా ఇవ్వను, బాబూ అవే నా బతుకుతెరువు. ఈ ముసలిమొద్దును అయిదు కాసులకు కొన్నాను. తిండి దండగే తప్ప ఒక్క ఆటా రాదు. నేర్పినా నేర్చుకోదు. దాని) తీసుకోండి, బాబూ!\" అన్నాడు కోతులనాడించే వాడు బతిమాలుతూ.\nచేసేదిలేక వరహాల శెట్టి ముసలికోతిని కొని ఓడ ఎక్కాడు. అదికూడా రంగడి లాటిదిగానే కనబడింది. తిండి తినేటప్పుడు తప్ప మిగిలిన అన్ని వేళలా కునికిపాట్లు పడుతూ వుండేది. దాన్ని కట్టివేసే అవ సరంకూడా లేకపోయింది.\nమరికొంత కాలానికి ఓడ ముత్యాల దీవి చేరింది. ఈ దీవిచుట్టూ సముద్రంలో ముత్యపు చిప్పలు దొరుకుతాయి. ఈ దీవిలో ఉండే పల్లెవాళ్ళు, వర్తకులు వచ్చినప్పుడు నీటిలో ఈది ముత్యపు చిప్పలు పట్టుకు వచ్చి చౌకగా అమ్ముతూంటారు. వర్తకుల అదృష్టాన్నిబట్టి ఒక్కొక్కసారి ఒక్కొక్క వర్తకుడికి ముత్యపు చిప్పల్లో పెద్ద పెద్ద ముత్యాలు దొరుకుతాయి. ఆదృష్టం లేని వారికి ముత్యపు చిప్పల వెలకూడా గిట్టదు.\nఈ ఓడ ఈ దీవికి వచ్చింది ముత్యపు చిప్పలకోసమే. ఓడ రేవుచేరగానే పల్లె కుర్రవాళ్ళు కేకలు వేసుకుంటూ పరిగెత్తు కుంటూ వచ్చి నీటిలోకి దూకారు. అంత దాకా మన్నుదిన్న పాములాగా కూర్చుని ఉండిన కోతి ఈ కుర్రాళ్ళ కేకలు విని లేచి ఒక్క దూకున ఓడలోనుంచి సముద్రం లోకి దూకింది.\nపాపం, రంగడికి కోతికూడా దక్కదు కాబోలునని వరహాలశెట్టి భయపడ్డాడు.\nకాని కొద్దిసేపట్లో ఆ కోతి రెండు చేతులా ముత్యపు చిప్పలు రొమ్ముకు అదిమిపట్టు. కుని ఈదుతూ వచ్చింది. ఓడలోకి ఎక్కి వాటిని ఒక చోట పెట్టి మళ్ళా సముద్రం లోకి దూకింది. చూస్తుండగానే అది దాదాపు ఒకవంద ముత్యపు చిప్పలు తెచ్చి పోగుపెట్టింది.\nమిగిలిన వర్తకులు ఎవరికి తోచినన్ని ముత్యపుచిప్పలు వారు కొనుక్కున్నారు.\nఏ ఒకరికి రెండు మూడు ముత్యాలు మించి దొరకలేదు. అవయినా చాలా చిన్నవి. కొందరు అదృష్టహీనులకు ఒక్క ముత్యమూ దొరకలేదు. కాని కోతి తెచ్చిన ముత్యపుచిప్పలలో అనేక పెద్ద ముత్యాలూ, చిన్న ముత్యాలూ దొరికాయి.\nదీనికి కారణం ఉన్నది. ఈ ముసలి కోతి ఒకప్పుడు ఈ ముత్యాల దీవిమీదనే వుండేది. దీని యజమాని ఒక పల్లెవాడు. వాడు దీనికి ముత్యపు చిప్పలు పట్టుకు రావటం నేర్పాడు కొంతకాలానికి వాడు చనిపోయాడు. తరవాత దాన్ని ఏ పడవ కళాసులో పట్టుకుని కొంతకాలం పెంచారు.\nఅది అస్తమానం నిద్రమత్తుగా ఉండటం చూసి, దాన్ని మరొకదీవిలో కోతులాడించు కునే వాడికి చౌకగా అమ్మారు. అదే ఇప్పుడు రంగడి సొత్తయి, అప్పడే వాడి కొక నిధి పోగుచేసి పెట్టింది. కోతులనాడించే వాడు ఈ కొతిని తనవద్ద అంతకాలం ఉంచుకునికూడా దాని విలువ తెలుసుకో లేకపోయాడు.\nవరహాలశెట్టి రంగడి ముత్యాలన్నీ భద్రంగా దాచి తన పట్టణం చేరగానే వాటిని రంగడికి వప్పజెప్పాడు. అన్న ప్రకారం వర్తకులంతా రంగడికి తలా ఐదు బంగారు మొహార్లూ ఇచ్చుకున్నారు.\nఆ సొమ్ముతో రంగడు చక్కని మేడ కట్టించుకుని మత్యాల అమ్మకంతో చాలా ధనవంతుడైనాడు. ముత్యాలదీవి చూ డ గానే కోతికి మత్తు వదలిన ట్టే' చేసేటందుకు పని కనబడగానే రంగడి మత్తుకూడా వది లింది. అతను ఏడాదికొక సారి తన కొతిని తీసుకుని ఓడమీద ముత్యాలదీవికి వెళ్ళే వాడు, ముత్యపు చిప్పలు దొరికినన్ని తీసు కుని తిరిగి వచ్చేవాడు. బోలెడన్ని ముత్యాలు దొరికేవి. ఈవిధంగా రంగడు కొద్ది కాలంలోనే గొప్ప ధనికుడై, పెళ్ళిచేసు కుని చాలాకాలం సుఖంగా బతికాడు.",
            "book_page_end": 48
        },
        {
            "title": "నకలు ఖలీఫా",
            "book_page_start": 49,
            "pdf_page_start": 55,
            "pdf_page_end": 62,
            "author": "కె. సోమసుందరం",
            "genre": "చారిత్రక కల్పన/సాహసం",
            "moral": "చేసిన తప్పులకు శిక్ష అనుభవించి, పశ్చాత్తాపపడితే మంచి జీవితం లభిస్తుంది.",
            "keywords": [
                "ఖలీఫా హారూన్",
                "మోసం",
                "వివాహం",
                "నకలు వేషాలు",
                "పరాభవం"
            ],
            "characters": [
                "మహమ్మదలీ",
                "జాఫర్ చెల్లెలు (మహమ్మదలీ భార్య)",
                "ఖలీఫా హారూన్ ఆల్షీద్",
                "జాఫర్",
                "జుబేదా"
            ],
            "locations": [
                "బగ్దాద్ నగరం",
                "టిగ్రిస్ నది",
                "రాజభవనం"
            ],
            "content": "పూర్వం బగ్దాద్ నగరంలో మహా ధన సంపనుడైన రత్నవర్తకు దుండేవాడు. ఆయనవద్ద అంతులేని రత్నాలూ, చిత్ర మైన పనితనం గల నగలూ మాత్రమే గాక, ఆయనకు అనేక మేడలూ, దుకా ణాలూ, దొడ్లూ తోటలూ, స్థలాలూ ఉండేవి; వందలాది బానిసలుండేవారు.\nఆయన చనిపోగానే ఈ ఆస్తియావత్తూ ఆయన కుమారుడిదయింది. అతని పేరు మహమ్మదలీ. ఒకనాడు మహమ్మదలీ తన దుకాణంలో కూచుని పని చూసు కుంటూ ఉండగా, అనేకమంది పరిచారి కలను వెంటబెట్టుకుని ఒక అపురూప సుందరి అతని దుకాణం ప్రవేశించి, అంద మైన బంగారు పట్టెడలేమైనా ఉంటే చూపమని అడిగింది.\nమహమ్మదలీకి ఆమెను చూస్తూనే ఆమెమీద అంతులేని ప్రేమ పుట్టుకొచ్చింది. అతను తనవద్ద ఉన్న నూరు రకాల నగి షీలు గల పట్టెడలూ తెచ్చి ఆమెముందు పెట్టాడు. ఆమె వాటిని చూసి, \"໘໐ కన్న మంచివి లేవా?” అని అడిగింది.\nమహమ్మదలీ కొంచెమైనా సందేహించ కుండా, తన తండ్రి ఏనాడో లక్ష దీనారాలిచ్చి కొని ఇంట ఉంచిన పట్టెడను లోపలి నుంచి తెప్పించి ఆమెకు చూపాడు. దాన్ని చూస్తూనే ఆమె ఆనందంతో పరవశురాలై \" నాకిదే కావాలి. దీని ఖ రీదెంత ? ఎంత కైనా కొంటాను.” అని అడిగింది.\nఆమెను చూసి ఆనంద పరవశుడై పోయిన మహమ్మదలీ, \" దానికి విలువ ఏమీ లేదు. నా బహుమతిగా తీసుకో వచ్చు,” అన్నాడు.\nకాని ఆమె దానిని ఊరికే తీసుకోవ టానికి ఒప్పక, మహమ్మదలీ తండ్రి లక్ష దీనారాలు పెట్టి దానిని కొన్నట్టు తెలుసు కుని, వడ్డీకింద మరి అయిదువేల దీనా రాలిస్తానన్నది. సొమ్ము పుచ్చుకోవటానికి మహమ్మదలీ పట్టెడ తీసుకుని ఆమె వెంట వాళ్ల ఇంటికి వెళ్లాడు.\nఅక్కడ అతను ఆ పట్టెడను తన చేత్తోనే ఆమె మెడకు పెట్టాడు. అది పెట్టు కోగానే ఆమె అతనికి రెట్టింపు అందంగా కనబడింది. అత నామెను బతిమాలుతూ, \"ఆ పట్టెడ నీదే! నేనూ నీవాణే! నన్ను అనుగ్రహించు \" అన్నాడు.\nఆమె నవ్వి, \" వెర్రివాడా ! నాకుమాత్రం నీమీద ప్రేమ లేదనుకున్నావా? నీతో మాట్లాడటానికే పట్టెడ కొనే మిషమీద నీ దుకాణానికి వచ్చాను. కాని నేను ఉత్తమ కుల స్త్రీని. నా అన్న ఖలిఫావద్ద వజీర్ గా ఉంటున్న జాఫర్. అందుచేత మనకు వివాహమయేదాకా నన్ను నువ్వంటటానికి వీల్లేదు,” అన్నది.\nఆమె వజీరు సోదరి అని వినగానే మహమ్మదలీ గుండె చల్లబడిపోయింది. ఆమెతో తనకు వివాహం అసంభవ మను కున్నా డతను.\nఅతని నిస్పృహ చూసి ఆమె మళ్ళీ నవ్వి, \"గొప్పఇంటి దాన్నయినంత మాత్రాన నేను స్వతంత్రురాలను కానను కున్నావా?” అంటూ ఆమె ఆ క్షణంలోనే కాజీని పిలిపించింది. కాజీ వారిద్దరికీ వివాహంచేసి వెళ్ళిపోయాడు.\nమహమ్మదలీ విందులు కుడుస్తూ సంగీతం వింటూ, ఒక మాసంపాటు ఆ యింటనే గడిపాడు. అన్నాళ్ళూ భార్యా భర్తలు ఒకరిని విడిచి ఒకరుండలేదు. అంతకాలమూ మహమ్మదలీ తన యింటిని గురించిగాని, దుకాణంగురించిగాని తలచిన పాపాన కూడా పోలేదు.\nఒకనాటి ఉదయం మహమ్మ ద లీ భార్య స్నానానికి వెళ్లిన సమయంలో ఒక ముసలిది వచ్చి, \" ఖలీఫా భార్య జుబేదా తమర్ని అవశ్యం చూడాలంటున్నది. వెంటనే బయలుదేరండి,” అన్నది.\nమహమ్మదలీకి చిక్కే వచ్చింది. అతని భార్య స్నానం ముగించి వచ్చి భర్త కని పించకపోతే చాలా బాధపడుతుంది. ఖలీఫా భార్య పిలిస్తే పోకపోవటం అప చారమేమో !\nజుబేదారాణిని చూడవెళ్ళానంటే భార్య తనను క్షమించకపోతుందా అనుకుని మహమ్మదలీ ముసలిదాని వెంట బయలు దేరాడు. జుబేదాకూ, తన భార్యకూ మధ్య పచ్చిగడ్డి వేస్తే భగ్గుమంటుందని, పాపం, మహమ్మదలీ ఏమాత్రమూ ఎరగడు!\n\"మా వజీర్ చెల్లెలు ఎటువంటి వాణ్ణి వలచిందో చూతామని పిలిపించాను. ఆమెకు తగినవాడివే!” అని జుబేదా అతన్ని అభినందించి, కొంతసేపు అతనితో ఇష్టాగోష్ఠి జరిపి, అతను ఇంటికి తిరిగి వెళ్ళటానికి అనుమతి ఇచ్చింది.\nఅతను తిరిగి వచ్చేసరికి అతని భార్య పట్టరాని ఆగ్రహంతో ఉన్నది.\n\"దుర్మార్గుడా, ఆ జుబేదా దర్శనం చేసుకోవటానికి నన్ను విడిచి పోతావా? వెళ్ళినవాడివి తిరిగి ఏముఖంతో నన్ను చూడవచ్చావు?” అంటూ ఆమె చప్పట్లు చరిచి, “ సవ్వాబ్ !” అని కేకపెట్టింది.\nకేకవిఁటూనే కత్తి చేతపట్టుకుని ఒక నౌకరు వచ్చాడు.\" ఈ ప్రేమ ద్రోహి తల తీశెయ్యి !\" అన్న దామె.\nతీరా మహమ్మదలీక శిరచ్ఛేదం జరగ బోయే క్షణంలో, ఇంటోవున్న బానిసజన మంతా వచ్చి తమ యజమానురాలి కాళ్ళూ చేతులూ పట్టుకుని అతను నేరక అపచారం చేశాడనీ, అంత కఠినశిక్ష విధిం చటం ధర్మంకాదనీ చెప్పారు.\nవారిమాట కాదనలేక ఆ ఇల్లాలు తన భర్తను నౌకర్లచేత క రలతోనూ కొరడాల తోనూ తీవ్రంగా కొట్టించి, ఇంటినుంచి బయటికి గెంటించింది.\nతనకు మించిన భార్యను చేసుకున్నం దుకు ఈవిధంగా శిక్షాపరాభవాలు పొందిన వాడై మహమ్మదలీ ఎట్లాగో ఇంటికి వచ్చి పడి రెండు మాసాలు దెబ్బలతోనూ, గాయాలతోనూ తీసుకున్నాడు. తిరిగి వొళ్లు చక్కబడగానే అతను, తన దుకాణానికి వెళ్లాడు. అందులో ఉన్న సరుకు పూచిక పుల్ల మిగలకుండా అయినకాడికి అమ్మేసి డబ్బు చేసుకున్నాడు.\nఈ డబ్బుసహాయంతో మహమ్మదలీ తనకు జరిగిన అవమానాన్ని మరిచిపోవ టానికి ఒక కార్యక్రమం అవలంబించాడు.\nముందుగా నాలుగువందలమంది బానిస లను కొన్నాడు. వారందరికీ ఖరీదైన దుస్తులు వేశాడు. తనకు మరింత ఖరీ దైన దుస్తులు కొనుక్కున్నాడు. తన బానిస లలో వజీర్ జాఫర్ పోలికలున్నవాణ్ణి ఒకణ్ణి ఖలీఫావెంట వుండే వేత్రహస్తుడు, మసూర్ పోలికలున్న వాణ్ణి మరి ఒకణ్ణి ఏరాడు. వారికి తగిన దుస్తులు వేయించాడు. తాను ఖలీఫా దుస్తులు ధరించి ప్రతి రాత్రీ ఒక పడవలో ఎక్కి తన పక్కల నకలుజాఫర్నూ, నకలు మసూర్న్నూ కూచోబెట్టుకుని టిగ్రిస్ నది వెంట బయలుదేరేవాడు. దీపాల కాంతితో దేదీప్యమానంగా వెలుగుతూ పడవ నది వెంట వెళ్ళేటప్పుడు మహమ్మదలీ బాని సలు, \"ఖలీఫా పడవ వస్తున్నది. తొల గండి. దారి తప్పుకోండి,” అని కేకలు వేసేవారు. అది సొజంగా ఖలీఫాగారి పడవే ననుకుని నదిమీద వుండే ఇతర పడవలు ఒడ్డుకు చేరి మహమ్మదలీ పడవను యథే చ్ఛగా సాగి పోనిచ్చేవి.\nమహమ్మదలీ పడవ నదివెంట కొంత దూరం వెళ్లి ఒక తోటవద్ద ఒడ్డుపట్టేది. ఆ తోటలో రాజభవనానికి తీసిపోని మేడ వుంది. అందులో మహమ్మదలీకోసమూ, అతని బానిసలకోసమూ విందు సిద్ధంగా ఉండేది. పాడే స్త్రీలూ, ఆడే స్త్రీలూ సిద్ధంగా వుండేవారు. మహమ్మదలీ తెల్లవార్లూ జల్సాగా గడిపి, ఖలీఫాలాగే నటించి, తెల్ల వారేలోపుగా ఇల్లు చేరుకునేవాడు.\nఈవిధంగా ఒక సంవత్సరం గడిచింది.\nఒకరాత్రి ఖలీఫా హారూన్ ఆల్షీద్కు నిద్ర పట్టలేదు. ఆయన తన వజీరయిన జాఫర్ను పిలిచి, \" ఈరాత్రి మనం మారు వేషాలతో బగ్దాద్ వీధుల వెంట నదిదాకా పోయివద్దాం,” అన్నాడు.\nత్వరలోనే జాఫర్ ఖలీఫాకూ, తనకూ, మస్రూరూ వర్తకుల దుస్తులు సమ కూర్చాడు. వారు వాటిని ధరించి, నిర్మా నుష్యమైన వీధులవెంబడి నడుస్తూ నది ఒడ్డుకు వెళ్లారు.\nఅక్కడ ఒక పడవ ఉండటం చూసి ఖలీఫా, పడవవాడితో, \" ఒరే, నీకొక దీనారం ఇస్తాం. మమ్మల్ని కాస్సేపు నది మీద షికారు తిప్పుతావా?\" అన్నాడు.\nవాడాశ్చర్యపోతూ, \"బాబూ, మీరీ నగరంవారు కారా ఏమిటి? ఈవేళప్పుడు ఖలీఫా పడవ వస్తుందని మీ రెరగరల్లే వుంది,” అన్నాడు.\nముగ్గురూ ఒకరి మొహాలొకరు చూసు కున్నారు. పడవవాడు తమతో పచ్చి అబద్ధం చెబుతున్నాడని వాళ్ళు అనుకుంటున్న సమయంలోనే నది మధ్యగా, దీపాలతో ప్రకాశిస్తూ ఒక పడవ వచ్చింది. \"ఖలీఫా పడవ! తప్పుకోండి!\" అంటూ బానిసల కేకలు వినపడ్డాయి.\nఆ పడవ దగ్గిరికి వచ్చేసరికి దాని మధ్య గొప్ప దుస్తులు ధరించి ఒక యువకుడూ, వాడి పక్కల జాఫర్, మస్రూర్ లను పోలిన వ్యక్తులూ ఉండటం కనిపించింది.\nఆ పడవను కొంత దూరం పోనిచ్చి ఖలీఫా, పడవవాడితో, \" నీకు పది దీనారా లిస్తాను. మమ్మల్ని నీ పడవలో ఆ పడవ వెనకగా తీసుకుపో.” అన్నాడు.\nపడవవాడు కొంత అనుమానించి చివ రకు ఒప్పుకున్నాడు. పోయి పోయి నకలు ఖలీఫా పడవ ఒక ఉద్యానవనందగ్గిర ఒడ్డు పట్టింది. అసలు ఖలీఫా పడవ దానికి కొంచెందూరంలో ఒడ్డు వేరింది. అందులో నుంచి దిగి ఖలీఫా, అతని అనుచరులూ ఉద్యానవనం వైపు నడవసాగారు.\nవారు కొద్దిదూరం వెళ్ళారో లేదో కొందరు బానిసలు చెట్ల చాటునుంచి వచ్చి వారి పైన పడి పట్టుకుని, \"ఎవరు మీరు ? ఏ దేశంవారు ? ఆహ్వానం లేకుండా ఖలీఫా విందు కెలా వచ్చారు ?” అని గట్టిగా గద మాయించారు.\n\"మేము పరదేశులం. ఖలీఫా కరు ణిస్తే మేం ఆయన విందులో పాల్గొంటాం. మా కాకలి దహిస్తున్నది,” అన్నారు ఖలీఫా, అతని అనుచరులూ.\nబానిసలు వారి) తీసుకుపోయి మహము దలీ ఎదట పెట్టారు. మహమ్మదలీ వారు చెప్పినదంతా విని, \" మిత్రులారా, ఖలీఫా విందులో అతిథులకు స్థానం వుంది. కూచుని భోజనంచెయ్యండి,” అన్నాడు.\nలోపల బ్రహ్మాండమైన విందు ఏర్పాట్లు అవీ ఉన్నాయి. ఆ దీపాలూ, వైభవమూ, నౌకర్లూ చూసి ఖలీఫాకే ఆశ్చర్యమయింది.\nవిందు సగంలో ఉండగా ఒక స్త్రీ వచ్చి మనోహరంగా విరహగీతాలు పాడింది.\nఅవి వింటున్న మహమ్మదలీకి ఉద్రే కం వచ్చేసి, తన ఒంటి మీద వున్న విలువైన దుస్తులను వెంటనే చింపేసుకుని, పిచ్చి ఎత్తినవాడల్లే అయిపోయాడు. ఆటువంటి వెల గల దుస్తులను నిర్లక్ష్యంగా అతను చింపేస్తున్నందుకే ఆశ్చర్యపడుతున్న ఖలీ ఫాకు, మహమ్మదలీ శరీరంమీది వాతలు చూసేసరికి మరింత ఆశ్చర్యమయింది.\nఆయన తన అనుచరుల చెవిలో, \"ఈ నకలు ఖలీఫా ఒంటిమీద ఖైదీల కుండే చిహ్నలుండటం చిత్రంకాదా ?\" అన్నాడు.\nతన అతిథుల రహస్య సంభాషణ కని పెట్టి మహమ్మదలీ, \"మిత్రులారా, అతి థులు ఏకాంత సంభాషణ చేయటం మర్యాద కాదు. మీకే మై నా అనుమానా లుంటే నన్నడగండి,” అన్నాడు.\n\" మరేంలేదు. ఖలీఫాగారి శరీరంమీది మచ్చలు చూస్తే వారికేదో భయంకరమైన అనుభవం సంప్రాప్తమైనట్టు మాకు తోచింది. ఆ అనుభవం యెటువంటిదో తెలుసుకోవాలని మాకు అభిలాషగా వున్న మాట నిజమే,\" అన్నారు అతిథులు.\nమహమ్మదలీ దీనంగా నవ్వి, \" మీరు పరదేశులు కనక మీకు నా అనుభవం చెప్పే స్తాను. సావధానంగా వినండి,” అంటూ తన విచిత్ర కథను వారికి చెప్పేశాడు.\nఅంతా విని ఖలీఫా, \"అల్లా మహిమ! \" అంటూ లేచి తన అనుచరులతోకూడా నకలుఖలీఫాదగ్గిర సెలవు పుచ్చుకుని తన భవనం చేరుకున్నాడు.\nమహమ్మదలీ కథ విన్నతరవాత, అత నికి కలిగిన అన్యాయానికి కొంత బాధ్యత తమదేనని ఖలీఫాకూ, జాఫర్ కూ తోచింది. ఎందుకంటే ఖలీఫా భార్యకూ, జాఫర్ చెల్లెలికి మధ్య ఉండే పగే మహమ్మదలీ కష్టాలన్నిటికీ కారణమయింది.\nమర్నాడుదయం ఖలీఫా కొలువు తీరి, మహమ్మదలీని పిలిపించాడు.\n\"ఏమోయ్, నిన్న రాత్రి నువు విదేశీ వర్తకులతో చెప్పిన నీ కథ ఇప్పుడు మళ్ళీ చెప్పు.” అన్నాడు ఖలీఫా.\nమహమ్మదలీ ఖలీఫా అభయం పొంది, తన కథ యావత్తూ వెల్లడించాడు.\n\" ఇంత చేసిన నీ భార్యను నువు తిరిగి స్వీకరించగలవా?\" అని అడిగాడు. ఖలీఫా.\n\"ఏలినవారి చేతిమీదుగా ఏమిచ్చినా స్వీకరిస్తాను,\" అన్నాడు మహమ్మదలీ.\n\"వజీర్, మీ చెల్లెన్ని పిలిపించు,\" అన్నాడు జాఫర్ ఖలీఫా.\nఆమె రాగానే ఆయన, \" ఈ మనిషి నెరుగుదువా?\" అని అడిగాడు.\n\" పరపురుషుణ్ణి ఎరిగే అవకాశం నా కెలా ఉంటుంది\" అన్న దామె.\n\" ఇతని పేరు మహమ్మదలీ. అయిన దేదో అయింది. నేను నిన్నితనికి భార్యగా ఇవ్వ నిశ్చయించాను,\" అన్నాడు ఖలీఫా.\n\" మహాప్రసాదం,” అన్ష దామె.\nఖలీఫా అప్పుడే కాజీని పిలిపించి, అందరి సమక్షానా వారిద్దరికీ మళ్ళీ యథో క్తంగా వివాహం జరిపించాడు. మహమ్మ దలీ ఆనాటినుంచి ఖలీఫా ఆంతరంగి కుల్లో ఒకడుగా ఉండిపోయాడు.",
            "book_page_end": 56
        },
        {
            "title": "గడుసరి భార్య (గేయం)",
            "book_page_start": 58,
            "pdf_page_start": 64,
            "pdf_page_end": 65,
            "author": "వజ్రపాణి",
            "genre": "హాస్యం/గేయం",
            "moral": "తెలివైన భార్య అమాయక భర్తను ఎలా మోసగించిందో చెప్పడం.",
            "keywords": [
                "గేయం",
                "గడుసరి భార్య",
                "కాకరకాయ",
                "వెంకటయ్య",
                "హాస్యం"
            ],
            "characters": [
                "వెంకటయ్య",
                "గౌరిదేవి"
            ],
            "locations": [
                "అన్నవరం గ్రామం",
                "పొలం"
            ],
            "content": "అన్నవరం గ్రామములో\nఉన్నాడొక రైతు,\nతెలివితేట లొకించుకయు\nకలుగని ఒక బైతు!\nఅతని పేరు వెంకటయ్య,\nఅతివ పేరు గౌరిదేవి,\nఅతడెంతటి అమాయకుడొ\nఆమె అంత గడుసరి!\nఅతనికి కాకరకాయలు\nఅతి ప్రియము; అందుచేత\nతన పొలమున పాదు వేసి\nతానె పెఁచి పెద్దచేసె.\nమూడే కాకర కాయలు\nముచ్చటగా కాసినవి—\nఒకనా డవి కోసివైచి\nఉవిద కిచ్చి వండుమనెను !\nఅని, అమాయకుడు, పాపము\nతన పొలమున కేగినాడు,\nకాకర కాయలను వండ\nగా సాగెను గౌరిదేవి.\nనేతియందు వేపునపుడు\nఆ తన్వికి నోరూరెను !\nఉప్పు, కారముల జూడగ\nనొక్క కాయ మ్రింగివైచె !\nవేళ మించిపోవుచుండె,\nవెంకటయ్య రాడాయెను !\nఆకలితో గౌరిదేవి\nఅన్నము వడ్డించుకొనెను !\n\" అర్థాంగికి సగమువఁతు\nఆర్యసమ్మతమే కదా!”\nఅని, మిగిలిన రెండు కాయ\nల నింకొకటి తినివైచెను !\nవేళమిగిలి వచ్చినట్టి\nవెంకటయ్య, \" విస్త లో\nఒకే కాయ ఉన్నదేమి ?\nఅకటా !\" అన, ఆమె చెప్పె :\n\"రుచి చూడగ నొకటి తింటి,\nప్రచుర ధర్మ సమ్మతముగ\nరెంటియందు నొకటి తింటి,\nతంటా యేమున్నదిందు ?”\n\"ఎట్లు తింటివే ?” అని చీ\nవాట్లు పెట్టె నామెభర్త ;\n\"ఇటు ”లని, మిగిలిన కాయను\n* గుటుకు 'న దిగమ్రింగె భార్య!",
            "book_page_end": 59
        },
        {
            "title": "గ్రహాలు (శుక్రుడు)",
            "book_page_start": 60,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "శుక్రుడు",
                "గ్రహాలు",
                "వేగుజుక్క",
                "సూర్యకాంతి",
                "ఖగోళ శాస్త్రం"
            ],
            "characters": [],
            "locations": [
                "శుక్ర గ్రహం",
                "భూమి",
                "సూర్యుడు"
            ],
            "content": "సూర్యుడికి దగ్గిరగా ఉండే గ్రహాలలో బుధుడి తరవాతది శుక్రుడు. ఇది సూర్యుడికి 6,72,45,000 మైళ్ళ దూరాన ఉన్నది. శుక్రుడు భూమికంటె కొద్దిగా చిన్న గ్రహం. భూమి అడ్డుకొలత 7,918 మైళ్ళు, అయితే శుక్రుడిది 7,826 మైళ్ళు. శుక్ర గ్రహం మన భూమికి 2 కోట్ల 37 లక్షల మైళ్ళ దూరంలోకి వస్తూ, 16 కోట్ల 22 లక్షల మైళ్ళ దూరానికి పోతూవుంటుంది.\nభూమికి గల ఆకర్షణశక్తితో పోలిస్తే శుక్రుడి ఆకర్షణశక్తి నూటికి 14 పాళ్ళు తక్కువ.\nభూమికన్న సూర్యుడికి దగ్గిరగా ఉండటంచేత శుక్రుడిమీద పడే సూర్యకాంతీ, వేడీ కూడా భూమిమీద పడేవానికి రెట్టింపుదాకా వుంటుంది.\nరోజుకు 18 లక్షల 73 వేల మైళ్ళ వేగాన నడుస్తూ, శుక్ర గ్రహం 224 రోజుల 16 గంటల 48 నిమిషాల కాలంలో ఒకసారి సూర్యుణ్ణి చుట్టివస్తుంది.\nసూర్యుడికి చాలాదగ్గిరగా ఉన్న గ్రహం కావటంచేత భూమిమీదినుంచి చూసే మనకు సూర్యుడికి దగ్గిరలోనే కనిపిస్తుంది ఒకప్పుడిది సూర్యుడికి వెనకగా అస్తమిస్తుంది, మరొకప్పుడు సూర్యుడికి ముందుగా ఉదయిస్తుంది సూర్యుడికి ముందుగా ఉదయించే టప్పుడు దీనిని మనం వేగుజుక్క అంటాం. ఇది ఆకాశంలో కనిపించిన కొద్ది సేపు దీని కాంతి మిగిలిన నక్షత్రాలన్నిటి కాంతిని మించి ఉంటుంది.\nభూమి ఇరవైనాలుగు గంటల కొకపర్యాయం తన చుట్టూ తాను తిరుగుతుంది. అది మనకు ఒక రోజు. శుక్ర గ్రహం ఎంతకాలాని కొంసారి తన చుట్టూ తాను తింగేదీ తెలి యదు. అదికూడా బుధుడిలాగే సంవత్సరాని కొకసారి తనచుట్టూ తాను తిరుగుతుందనీ, ఎప్పుడూ ఒక ముఖమే నూర్యుడికెసి ఉంటుందోనీ కొందరు నమ్ముతున్నారు.\nమనం శుక్రుడికేసి టెలిస్కోప్లోనుంచి చూసినట్టయితే కనిపించినంత మేర మంచు లాగా తెల్లగా ప్రకాశిస్తూ ఉంటుంది. ఈ తెల్లని గ్రహంమీదా మరింత తెల్లని, కాంతివంతమైన చుక్కలు కనిపిస్తాయి. వీటినిబట్టి శుక్రుడి పై భాగం ఎట్లా ఉండేదీ సరిగా అర్థంకాదు. ఇది భూమిని పోలినవేగనక దీని మిద కొండలూ, లోయలూ, మైదానాలూ ఉండవచ్చు.",
            "book_page_end": 60
        }
    ],
    "statistics": {
        "total_stories": 13,
        "author_counts": {
            "చక్రపాణి": 1,
            "చందమామ బృందం": 4,
            "ఆర్. శివరావు": 1,
            "వి. సత్యనారాయణ": 1,
            "కె. అనసూయ": 1,
            "సి. జగన్నాధరావు": 1,
            "ఎస్. వెంకటసుబ్బయ్య": 1,
            "ఆర్. చిదానందమూర్తి": 1,
            "కె. సోమసుందరం": 1,
            "వజ్రపాణి": 1
        },
        "genre_counts": {
            "సంపాదకీయం": 1,
            "పౌరాణికం (వివరణ)": 1,
            "జాతక కథ": 1,
            "సామాజిక కథ": 1,
            "నీతి కథ": 2,
            "హాస్యం/ఫాంటసీ": 1,
            "ధారావాహిక/సాహసం": 1,
            "చమత్కారం": 1,
            "అదృష్టం": 1,
            "చారిత్రక కల్పన/సాహసం": 1,
            "హాస్యం/గేయం": 1,
            "విజ్ఞానం": 1
        }
    }
}