{
    "book_id": "చందమామ_1955_12",
    "stories": [
        {
            "title": "ఆహ్వానము",
            "book_page_start": 11,
            "pdf_page_start": 11,
            "pdf_page_end": 11,
            "author": "చ క్ర పాణి",
            "genre": "సంపాదకీయం",
            "moral": "స్వార్థం వీడి, పరోపకారం చేసి జ్ఞానోదయం పొందడం ముఖ్యం.",
            "keywords": [
                "స్వార్థం",
                "అనాదరణీయుడు",
                "బోధిసత్వుడు",
                "న్యాయం",
                "జ్ఞానోదయం"
            ],
            "characters": [
                "బోధిసత్వుడు",
                "కాశీరాజు",
                "రాణి"
            ],
            "locations": [],
            "content": "స్వార్థం వల్ల మనుష్యులు ఎన్నో నీచమైన పనులు చేస్తారు. స్వలాభంకోసం వారు తమ సన్నిహితులను సయితం మోసగించుతారు. అలాంటి వారికి బుద్ధి వచ్చేటట్టు చేయాలంటే వారి స్వార్థానికే దెబ్బకొట్టాలి.\n\"అనాదరణీయుడు\" అన్న కథలో కాశీరాజు కొడుకు, తనతో సమంగా కష్టాలుపడిన భార్యపట్ల చాలా నీచంగా ప్రవర్తిస్తాడు. భార్యపై అనాదరణ వహిస్తాడు.. ఆమెవంతు తిండి తాను తింటాడు. తాను అనుభవించే సుఖాలలో తన భార్య భాగం పంచుకుఁటున్నదా అని అయినా విచారించడు. బోధిసత్వుడు రాజు చేసిన నీచపు పనులు సభలో బయట పెట్టించటమేగాక, రాణీ కి రాజును వదిలెయ్యమని సలహా ఇస్తాడు. అప్పుడుగాని రాజుకు జ్ఞానోదయం కలగదు.\nడిసెంబరు 1955 సంపుటి 17 సంచిక 6",
            "book_page_end": 11
        },
        {
            "title": "రాజూ-పేదా",
            "book_page_start": 2,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "నీతి కథ",
            "moral": "బలవంతుల సహాయం కోరితే, బడుగు ప్రజల కష్టాలు మోసంగా మారవచ్చు. తమ కష్టాలను తామే భరించడం మేలు.",
            "keywords": [
                "రైతు",
                "తోట",
                "కుందేలు",
                "రాజు",
                "మోసం",
                "గేయ కథ"
            ],
            "characters": [
                "రైతు",
                "రాజు",
                "కుందేలు",
                "సైనికులు"
            ],
            "locations": [
                "గ్రామం",
                "తోట"
            ],
            "content": "అనగా అనగా ఒక గ్రామం\nఆ గ్రామంలో ఒక రైతు\nఆ రైతుకు కల దొక తోట\nఆ తోటకు కల దెంతో అందం.\nచక్కని పువ్వులు పూచేను\nతీయని ఫలాలు పండేను\nమల్లీ మాలతి విరజాజి\nఅరటీ ద్రాక్షా ఎలమావి.\n\"ఈ లోకంలో ఏచోటా\nసాటేలేనిది నా తోట!”\nఅనుకున్నా డా ఆసామీ\nసందేహం లేదందేమీ.\n\"నాదే నాదే సంతోషం\nజీరే లేని సంగీతం”\nఅనుకున్నా డా నిరుపేద\nతనదే హాయని ఇకమీద.\nఅయితే ఉందొక కుందేలు\nజిత్తులలో పెట్టిన పేరు\nతోటని ధ్వంసం చేసింది\nదొరకక తిప్పలు పెట్టింది.\nరైతు మనసులో సంతోషం\nఅంతా పోయీ సంతాపం\n( గే య క థ )\nనిండగ ఆతని తల ప్రాణం\nనోకకి వచ్చెనయో పాపం.\nఆ వూ రేలే రాజును చూసి\nపేదరైతు తన గోడు తెలుపగా\n\"మేమున్నాం భయమెందుకు నీ” కని\nరాజు సేనలను నడిపించె.\nసేనలతోనే గుర్రాలూ\nవాటి వెనకనే వేటకుక్కలూ\nఆర్భాటంగా తోటంతా\nనానా హంగామా చేసె.\nకుక్కలు చింపిన విస్తరిగా\nదిక్కుమాలిపోయెను తోట\n\" నేరక సాయం కోరేను!\nతోటకు రూపే మారేను!”\nఅనుకున్నా డా ఆసామీ\nఅయితే మరి చేసేదేమీ\nలేశ కర్మమని ఊరుకునీ\nనిలిచాడు నోరు మూసుకునీ\nబడుగు జనం తమ కష్టాలు\nతామే భరించడం మేలు ;\nబలవంతులతో వ్యవహారం\nమొదటికి తెచ్చునుగా మోసం!",
            "book_page_end": 3
        },
        {
            "title": "అట్టమీది బొమ",
            "book_page_start": 14,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "పౌరాణిక కథా సారాంశం",
            "moral": "తల్లిదండ్రులను ఆదరించడం, ధర్మం తెలుసుకోవడం ముఖ్యం.",
            "keywords": [
                "కౌశికుడు",
                "కొంగ",
                "తపస్సు",
                "ధర్మవ్యాధుడు",
                "మాతృభక్తి"
            ],
            "characters": [
                "కౌశికుడు",
                "కొంగ",
                "గృహిణి",
                "ధర్మవ్యాధుడు"
            ],
            "locations": [
                "మిథిల",
                "ఆశ్రమం"
            ],
            "content": "పూర్వం కౌశికుడనే బ్రహ్మ చారి ఉండేవాడు. వయోవృద్ధులైన తల్లిదండ్రులను కూడా వదిలి పెట్టి, కౌశికుడు ఎంతో నిష్ఠతో తపస్సు చేసుకోసాగాడు.\nఒకనాడు కౌశికుడు ఒక చెట్టుకింద కూచుని తపస్సు చేసుకుంటూ ఉండగా, చెట్టుమీద ఉన్న ఒక కొంగ అతనిపై రెట్టవేసింది. పట్టరాని ఆగ్రహంతో ఆ బ్రహ్మచారి లేచినిలబడి తలఎత్తి చెట్టు మీద ఉన్న కొంగకేసి చూశాడు. వెంటనే కొంగ గిలగిలా తన్నుకుని చచ్చి కిందపడింది.\nమధ్యాహ్నం కాగానే కౌశికుడు బిక్షాటనకు బయలుదేరి ఒక ఇంటికి వెళ్ళాడు. అదేసమయానికి గృహస్థు ఇంటికి వచ్చాడు. గృహిణి తన భర్తకు కాళ్ళు కడిగి, భోజనంపెట్టి, కాళ్ళు ఒత్తి నిద్రపుచ్చి, కౌశికుడికి భిక్ష తెచ్చింది.\nకౌశికుడు మండిపడి, \"నన్నింతసేపు వాకిట నిలిపి ఉంచుతావా ? ఎవ రనుకున్నావు?” అని గద్దించాడు.\n\" నువు కొంగను చంపి తపశ్శక్తిని నాశనంచేసుకున్న కౌశికుడవు కావా, నాయనా ? బడలి ఇంటికి వచ్చిన భర్తకు ఉపచారాలు చెయ్యటం భార్యధర్మం కాదా? తెలిసీ తెలియక ఎందుకాగ్రహిస్తావు?” అని అడిగింది గృహిణి.\nతాను కొంగను చంపిన సంగతి ఆమెకు తెలిసిందని కౌశికుడు చాల సిగ్గుపడ్డాడు. \" అమ్మా, నాకు ధర్మం ఏమిటో తెలియదు. దయవుంచి చెబు తావా ?” అని అడిగాడు.\n\"నీకు థర్మబోధ చెయ్యగలవాడు ధర్మవ్యాధుడు. అతను మిథిలలో ఉంటాడు. నువ్వతని దగ్గిరికివెళ్ళి ధర్మం తెలుసుకో!” అన్నది గృహిణి.\nకౌశికుడు ఆ ప్రకారమే మిథిలకుపోయి ధర్మవ్యాధుడికోసం విచారిం చాడు. అతనొక కసాయివాడని తెలియగానే కౌశికుడికి అసహ్యం కలిగింది. కౌశికుడు తన అసహ్యాన్ని అణచుకుని ధర్మవ్యాధుడి దుకాణానికి వెళ్ళాడు.\n\"బ్రాహ్మణా! నువ్వెందుకు వచ్చావో నాకు తెలుసును. మా యింటికి పోదాం పద!” అంటూ ధర్మవ్యాధుడు, కౌశికుణ్ణి తన యింటికి తీసుకుపోయాడు.\nధర్మవ్యాధుడు ఎటువంటి మాతృభక్తి, పితృభక్తి కలవాడో కౌశికుడు అర్థంచేసుకున్నాడు. అతను ధర్మవ్యాధుడివల్ల అనేక ధర్మాలు తెలుసుకుని, ఇంటికి తిరిగివచ్చి, తన తల్లిదండ్రులను ఆదరంతో చూస్తూ తరించాడు.",
            "book_page_end": 14
        },
        {
            "title": "అనాదరణీయుడు",
            "book_page_start": 5,
            "pdf_page_start": 15,
            "pdf_page_end": 18,
            "author": "చందమామ బృందం",
            "genre": "జాతక కథ",
            "moral": "భార్య పట్ల న్యాయంగా ప్రవర్తించాలి. స్వార్థంతో ఇతరులను మోసం చేసేవారికి పతనం తప్పదు.",
            "keywords": [
                "కాశీరాజు",
                "భార్య",
                "అనాదరణ",
                "స్వార్థం",
                "బోధిసత్వుడు",
                "జాతక కథ"
            ],
            "characters": [
                "బ్రహ్మదత్తుడు",
                "రాజు కుమారుడు",
                "రాజు భార్య",
                "బోధిసత్వుడు"
            ],
            "locations": [
                "కాశీరాజ్యం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు, బ్రహ్మదత్తుడివద్ద పండితామాత్యుడుగా జన్మించాడు.\nఒక సందర్భంలో కాశీరాజైన బ్రహ్మ దత్తుడికి తన కుమారుడిపై కోపం కలిగి, అతన్ని రాజ్యంనుంచి వెళ్ళగొట్టాడు. రాజు కొడుకు, భార్యాసమేతుడై దేశాంతరాలలో చాలా కాలంపాటు అనేక కష్టాలుపడ్డాడు. నిలిచే నీడలేకా, తినటానికి తిండిలేకా భర్త కష్టా లనుభవిస్తుంటే, మహాసాధ్వి అయిన ఆయన భార్య ఎంతో ఓర్పుతో ఆ కష్టాలన్నిటినీ తానుకూడా అనుభవించింది.\nఇలా కొంత కాలం జరిగాక బ్రహ్మదత్తుడు చనిపోయాడు. ఆయన కొడుకు స్వదేశం తిరిగిరావటానికి అడ్డంకి తొలగిపోయింది. తండ్రి చనిపోయినట్టు తెలియగానే రాజు కొడుకు పరమానంద భరితుడయాడు. ఎప్పుడు కాశీ చేరుకుందామా, యెప్పుడు సింహాసనంమీద కూచుందామా అన్న ఆదుర్దాలో బ్రహ్మదత్తుడి కొడుకు అతి వేగంగా కాశీమార్గం పట్టి రాసాగాడు. తన భార్య తనతో సమంగా నడవలేదనీ, తన కష్టాలలో ఆమె భాగం పంచుకున్నటే ఆమె కష్టసుఖాలు తాను పాటించాలనీ ఆ మూఢుడికి తోచలేదు. అందుచేత ఆహార విశ్రాంతులుకూడా పాటించకుండా అతను రాత్రింబగళ్ళు తాను నడిచి, భార్యనుకూడా తనతో సమంగా నడిపించాడు. అతని మనస్సు పూర్తిగా సింహాసనంమీద లగ్నమై ఉండటం వల్ల అతనికి భార్య పడే కష్టాల విషయం పట్టనేలేదు.\nమగవాడైతేమటుకు అతను మాత్రం ఆహార విశ్రాంతులు లేకుండా ఎంతదూర మని నడుస్తాడు? భార్యతోబాటు అతనికి కూడా ఆకలివేసింది. ఈ ఆకలితోనే నడిచి నడిచి వారిద్దరూ ఒక ఊరుచేరారు. అక్కడ కొందరు వీరి దుస్థితి చూసి, \" నాయనా, చాలా ఆకలిమీద నడుస్తున్నట్టున్నారు. ఇంత భోజనం పెడతాం, మూటకట్టుకు పోయి తినండి,” అన్నారు.\nబ్రహ్మదత్తుడి కొడుకు తన భార్యను ఒకచోట విశ్రాంతి తీసుకోమని, భోజనం పెడతామన్న వారివెంట వెళ్ళాడు. వాళ్ళు అతనికి ఇద్దరు తినే ఆహారం ఆకులో పొట్లంకట్టి ఇచ్చారు. ఆ పొట్లం తీసుకుని భార్య వున్న చోటికి తిరిగివస్తూ అతను ఇలా ఆలోచించాడు :\nఈ భోజనం తానూ భార్యా కలిసి తింటే మళ్ళీ రెండో పూటకే ఆకలివేస్తుంది. తిరిగి భోజనం ఎప్పటికి దొరుకుతుందో? తాను వెళ్ళవలసిన దూరం ఇంకా చాలావుంది. తాను కాశీకి చేరటం ప్రధానంగాని, తన భార్య చేరటం ప్రధానం కాదు. తాను త్వరత్వరగా ప్రయాణం సాగించటానికి ఆమె అసలే ప్రతిబంధకంగా వున్నది. అందు చేత ఏదైనా ఉపాయంచేసి ఈ ఆహారమంతా తానే తినెయ్యాలి.\nఆ నీచుడు ఈ ఆలోచన చేసినవాడై భార్య ఉన్న చోటికి చేరి, \" నువు ముందు నడుస్తూవుండు. నేను కొంచెం కాలకృత్యాలు తీర్చుకుని నిన్ను కలుసు కుంటాను,” అన్నాడు. అతని భార్య ఈ మాటలు నిజమని నమ్మి ముందు పోసా గింది. ఆమె సాగగానే రాజుకొడుకు ఆహార మంతా తానే తిని, ఆకులన్నీ వదులుగా మళ్ళీ పొట్లంచుట్టి, గబ గబా నడుస్తూ భార్యను చేరుకున్నాడు. ఆమెకు అతను పొట్లం విప్పిచూపించి, \"ఈ ఊరివాళ్ళెంత మోసగాళ్లో చూడు. ఉత్త ఆకులు పొట్లం కట్టి ఆహారమని ఇచ్చారు!” అన్నాడు.\nకాని అతని భార్య నిజం తెలుసుకుని పైకిమాత్రం ఏమీ అనకుండా ఊరుకున్నది.\nమరి కొంతకాలం ప్రయాణంచేసి వారు ఎలాగైతేనేం, కాశీ చేరారు. బ్రహ్మదత్తుడి కొడుకు రాజ్యాభిషేకం సక్రమంగా జరి పించుకుని రాజైనాడు.\nరాజయాక అతడికి తన భార్యనుగురించి ఆలోచించే అలవాటు బొత్తిగా లేక పోయింది. తన కష్టాలను ఎంతో సహనంతో పంచుకున్న భార్యకు తన సుఖాలలో భాగ మివ్వాలని ఆతనికి తట్టనేలేదు. ఆమె మంచి బట్టలు వేసుకున్నదో, లేదో, సరిగా భోజనం చేసిందో, లేదో, రాజు ఎన్నడూ విచారించిన పాపాన పోలేదు. అందుచేత రాణి కష్ట కాలం తీరిపోయినా పూర్వంలాగే ఎప్పుడూ విచారసముద్రంలో ముణిగి వుండసాగింది.\nరాజువద్ద పండితామాత్యుడుగా ఉంటున్న బోధిసత్వుడు రాణి విచారాన్ని గమనించి ఒకసారి ఆమెను చూడ బోయాడు. రాణీ ఆయనను ఆదరించి ఉచిత మర్యాదలు చేసింది.\n\"అమ్మా, తమ కష్టాలు తీరి మంచి రోజులు వచ్చినందుకు రాజుగారు ఎన్నో బహుమతు లిచ్చారు. కాని నీ చేతిమీదుగా నాకు ఈనాటివరకూ ఏవిధమైన బహుమతీ ముట్టలేదు,” అన్నాడు బోధిసత్వుడు.\n\"బాబూ, నేను పేరుకు రాణినిగాని, వాస్తవానికి అంతఃపుర దాసీలకూ నాకూ తేడా ఏమీ లేదు. రాజుగారి కష్టాలలోనే తప్ప సుఖాలలో భాగంలేని రాణి ఎలాటి రాణి అనిపించుకుంటుందో మీరే చెప్పండి!” అంటూ రాణి, మార్గంలో తన భర్త తన వంతు ఆహారం తనకు పెట్టకుండా ఏవిధంగా తినేసిందీ చెప్పింది. \"ఇప్పు డైనా నా భర్త నేను సుఖపడుతున్నానో, లేదో విచారించడు. నేను మంచిభోజనం చేస్తున్నానా, మంచిబట్టలు కట్టుతున్నానా అన్న ఆదుర్దాకూడా ఆయనకు లేదు,” అని రాణి కంటనీరు పెట్టుకున్నది.\n\" అమ్మా, చింతించకు. ఈ విషయం నీ నోట తెలుసుకునేటందుకే నేను వచ్చాను. రేపు నిండుసభలో నిన్ను నేను అప్పుడడి గిన మాటలే అడుగుతాను. నువ్వేమాత్రం జంకక ఇవే సమాధానాలు చెప్పావంటే నీకీ విచారం లేకుండా నేను చూస్తాను,” అన్నాడు బోధిసత్వుడు.\nమర్నాటి సభకు రాణికూడా వచ్చింది. ఆమెను చూసి బోధిసత్వుడు, \"రాణిగారు రాజ్యానికి వచ్చాక భృత్యుల విషయం చూడటమేలేదు,” అన్నాడు.\nరాణి పూర్వం బోధిసత్వుడికి చెప్పిన విషయాలన్నీ సభలో చెప్పేసింది. తాను ఆమె వంతు భోజనం దొంగతనంగా తిన్న మాట ఆమె బయటపెట్టేసరికి రాజుకు సభికులలో తీరని తలవంపులయింది\nరాణి మాట్లాడటం పూర్తికాగానే బోధీ సత్వుడు, \" రాజుగారికి నీపట్ల ఆదరం లేనప్పుడు, నువ్వాయనను అంటిపెట్టుకుని ఉండటం అనవసరం.\nచజే చజంతం, వణ్ణం న కయిరా ;\nఅపేత చిత్తేన న సంభజేయ్య ;\nద్విజో దుమం ఖీణ ఫలంతి ఇుత్వా ;\nఅంఞం సమేక్టైయ్య, మహాహిలోకే.\n(విడిచిన వాణ్ణి విడిచిపుచ్చు, అలాటి వాడి స్నేహం వద్దు; విముఖ మనస్కుణ్ణి సంభావించకు; పక్షి ఫలాలులేని చెట్టును విడిచి ఇతర చెట్లు చూసుకుంటుంది. లోకం విశాలమైనది)\nఅందుచేత నువు ప్రపంచంలోకి వెళ్ళి పోయి ఆదరం లభించే చోటు చూసుకో వటం మంచిది,” అన్నాడు.\nవెంటనే రాజు సింహాసనంనుంచి డిగి వచ్చి బోధిసత్వుడి కాళ్ళపైబడి, \"పండితా మాత్యా, నా తప్పు క్షమించండి! నా పరువు కాపాడండి! జరిగిందేదో జరిగిపోయింది. ఇకముందు నా భార్యపట్ల న్యాయంగా ప్రవర్తిస్తాను,” అని కన్నీళ్లతో క్షమాపణ వేడుకున్నాడు.\nఆదిమొదలు రాజు రాణిని ఆదరంతో చూస్తూ సుఖంగా జీవించాడు.",
            "book_page_end": 8
        },
        {
            "title": "మకరదేవత",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహస కథ",
            "moral": "రాజు ఆత్మత్యాగం ప్రజలలో ఐక్యతను, దేశభక్తిని నింపుతుంది. దేశ రక్షణకు ప్రజలంతా సిద్ధం కావాలి.",
            "keywords": [
                "చిత్రసేనుడు",
                "సమరసేనుడు",
                "శివదత్తుడు",
                "ఆత్మత్యాగం",
                "యుద్ధం",
                "దేశభక్తి",
                "కుండలిని ద్వీపం"
            ],
            "characters": [
                "చిత్రసేనుడు",
                "సమరసేనుడు",
                "శివదత్తుడు",
                "నరవాహనుడు",
                "మందరదేవుడు"
            ],
            "locations": [
                "కుండలిని ద్వీపం",
                "కోట ప్రాకారం"
            ],
            "content": "[శివదత్తుడి సలహాప్రకారం, సమరసేనుడు తానే స్వయంగా సేనానాయకత్వం స్వీకరించ టానికి, అంగీకరించాడుగదా? సైన్యసమీకరణకు సంవాహనుణ్ణి పంపాడు. అతడు సైని కుల, ప్రజల చేతుల్లో దెబ్బలుతిని తిరిగివచ్చాడు. గత్యంతరంలేక, రాజప్రాసాద రక్షణకు మృగశాలాధిపతి, క్రూరమృగాలను బోనుల్లోనుంచి బయటకు వదిలాడు. తరవాత -]\nసమరసేనుడు తనను ప్రశ్నించిన విధం, శివదత్తుడు చెప్పగా విని, మందరదేవుడు చిరునవ్వు నవ్వాడు.\n\"పట్టణ ప్రాకారాల కావల విడిసివున్న శత్రుపులకూ, పట్టణంలో రెచ్చిపోయిన ప్రజలకూ కూడా, కావలసింది రాజు గద్దె దిగటం! తరవాత రాజ్యాధికారాన్ని ఎవరు వశం చేసుకున్నా ఫలితం ఒకటేగదా?\" అన్నాడు మందరదేవుడు.\n\" అవును,\" అంటూ తలవూపాడు శివ దత్తుడు. “అప్పట్లో సమరసేనుడికి యింత సూక్ష్మంగా ఆలోచించేందుకు, సరిఅయిన అవకాశం చిక్కలేదు. అంతా గందర గోళంగా వుంది. అందుకే నేను, \" అవును సమరసేనా, అదే ప్రస్తుత పరిస్థితిగా కన బడుతోంది! నన్నడిగితే రాజ్యాధికారాన్ని పరులపాలు చేయటంకంటె, రాజును పదవినుండి తొలగించి, యీ ప్రజల సహా యంతో శత్రువుల మదమణచటం ఉత్తమ మంటాను,” అన్నాను.\n\" అదే నేనూ అనుకుంటున్నది! చిత్ర సేనుడు వృద్ధుడు, వంశోద్ధారకుడుకూడా లేడు. ఆయన సింహాసనం పరిత్యజిం చేందుకు అంగీకరించగలడని భావిస్తాను. ఒకసారి ప్రజలు శాంతించిన తరవాత, అప్పుడు పట్టణ ప్రాకారాల వెనక వున్న శత్రువులను ఓడించటం ఏమంత కష్టం కాదు,\" అన్నాడు సమరసేనుడు.\nమేం యిలా మాట్లాడుతున్నంతలో చిత్ర సేనుడు అక్కడికి రానేవచ్చాడు. ఆయన రావటం చూచిన ప్రజలు, ఒక్క పెట్టున, \" రాజు నశించాలి, రాజరికం నశించాలి!\" అంటూ అరవసాగారు.\nచిత్రసేనుడు సరాసరి మే వున్న చోటుకు వస్తూనే, \" సమరసేనా, కోట బురుజు మీద నిలబడి చూస్తే, బయట గుడారాలు వేసుకుని దాడిచేసేందుకు సర్వసన్నద్ధంగా వున్న వందలాది శత్రువులు కనిపించారు. ఇక పట్టణప్రజల క్రోధో ద్రేకాలు నాకు తెలియనివి కావు. తన వినోదాల్లో, విందుల్లో మునిగిపోయి, ప్రజల బాగోవులను మరచిన రాజు, సింహాస నార్హుడు కాదు. నేను ప్రజలు కోరినవిధంగా రాజ్యపరిత్యాగమే కాదు; అంతకన్న పెద్ద త్యాగమే చేయదలిచాను!\" అంటూ మండపం మీదికి వచ్చాడు.\nచిత్ర సేన మహారాజు ఆ విధంగా మాట్లాడేసరికి, నేనూ, సమర సేనుడూకూడా నిర్విణులమయాము. మా నోటివెంట మాట వెలువడలేదు. చిత్రసేనుడు ప్రజల నుద్దే శించి చేతులు ఊపుతూ \" కుండలినీ ద్వీప వాసులారా ! మీ ఆగ్రహాన్నీ, న్యాయ మైన మీ కోర్కె నూకూడా నేను గుర్తిం చాను. నేను భోగలాలసుడనై, మీ యిక్కట్టులను చాలాకాలంగా తెలుసుకో లేకపోయాను. అట్టి నన్ను కిరీటం త్యజించ మని కోరటం, ధర్మసమ్మతంగానే వుంది. నేను కిరీటాన్నే కాదు, అంతకన్న గొప్ప విలువైనదాన్నే త్యజించబోతున్నాను. మీరుమాత్రం, మీ నాయకుడైన సమర సేనుడి ఆజ్ఞలనుపరిపాలించండి,\" అన్నాడు.\nమరుక్షణంలోనే ప్రజల నుండి జయ జయధ్వానాలు మిన్నుముట్టినై. ఆ వెంటనే చిత్రసేనుడు మంటపంమీదినుంచి కిందికి దూకేశాడు! అంతా కన్ను మూసి తెరి చేంతలో జరిగిపోయింది. నేనూ, సమర సేనుడూ నివ్వెరపడి కిందకు చూశాము. చిత్రసేనుడు అప్పటికే ప్రాణాలు విడిచి నట్టుంది, కదలామెదలటం లేదు.\nహఠాత్తుగా అంత ఎత్తునుంచి తమ మధ్యకు దూకిన ప్రాణి ఎవరో తెలియక, భయకంపితమైన క్రూరమృగాలన్నీ చెల్లా చెదరుగా పారిపోయినై.. ప్రజలందరూ నిశ్చేష్టులయారు.\n\"అంతా అయిపోయింది, సర్వం ముగిసినట్టే!\" అంటూ సమరసేనుడు అక్కడ వున్న స్తంభానికి వేలాడపడి పోయాడు. కళ్లలో నీటిబుగ్గ కదుల్లాడింది.\nనేను జనంకేసి చూశాను. అంతా నిశ్శబ్దం. హఠాత్తుగా జరిగిన యీ ఘోర సంఘటన వాళ్లను స్తంభీభూతుల్నిచేసింది. సమర సేనుడు స్థాణువులా వుండిపోయాడు. నరవాహనుడిలో చలనం వున్నట్టు లేదు.\nఅంతలో అక్కడికి మృగశాలాధిపతి పరిగెత్తుకుంటూ వచ్చాడు. \" మహాసేనానీ, యిప్పుడు...యిప్పుడు...\" అంటూ అత డేమో చెప్పబోయాడు.\nనేను అతణ్ణి వారించి, దగ్గరకు పిలి చాను. \"ఇక నీ మృగాలనన్నిటినీ వాటి వాటి బోనుల్లోకి వెళ్ళేట్టుచూడు. ఆపని ఎంత తొందరగా జరిగితే అంత మంచిది. ఒకటి రెండు నిమిషాల్లో కోటద్వారం తెరి పెంచబోతున్నాను. ఈ లోపల మహారాజు భౌతిక కాయం, ప్రాంగణం నుంచి తొలగించి, సురక్షిత ప్రదేశంలో జాగ్రత్తగా భద్రపరచ వలసింది,” అని ఆజ్ఞాపించాను.\nసమరసేనుడు నా మాటలను ఆల కిస్తూనే వున్నాడు. కొంచెం ఎడంగా నిలబడి వున్న నరవాహనుడు, నాకేసి ఓమారు ఓర చూపు చూచి, మంటపంమీదికి వెళ్ళాడు.\nకొద్దిసేపట్లోనే క్రూరమృగాలు వాటి బోనుల్లోకి తరమబడినై. చిత్ర నుడి భౌతిక కాయం ప్రాంగణంనుంచి తొలగించ బడింది. నేనూ, సమరసేనుడూ ప్రాసాదపు మెట్లుదిగి, ద్వారంకేసి బయలుదేరాం.\nమేము ద్వారాన్ని చేరేసరికి ప్రజల్లో కలకలం బయలుదేరింది. వారొకుమ్మడిగా చేసిన, \" సమర సేనుడికి జై!\" అన్న నినా దాలు భూనభోంతరాళాలను బ్రద్దలుచేసినై.\nకోటద్వారం తెరువబడింది. సమర సేనుడు ఒకటి రెండడుగులు ముందుకు వేసి, గొంతు సవరించుకొని, \" కుండలినీ ద్వీపవాసులారా!\" అని పెద్దగా సంబోధించే సరికి, అంతా నిశ్శబ్దం. “నేను జరిగిపోయిన దానిని గురించి, యిప్పుడు మాట్లాడదలచ లేదు,” అన్నాడు సమరసేనుడు. \"దేశం అరాజకం పాలయింది, ఆ మాట నిజం! దీనికి ఎవరు ఎంతవరకు బాధ్యులన్నది ప్రస్తుత విషయంకాదు. ఈ నాడు రాజు లేడు, కనక రాజభక్తి ప్రసక్తికూడా లేదు. ఇక యిప్పటి పరిస్థితుల్లో అవసరమైంది, ప్రతి పౌరుడిలో దేశభక్తి, ఐక్యతాభావం!”\n\"కుండలినిద్వీపం వర్ధిల్లాలి!” అని ప్రజలు ఏకకంఠంతో అరిచారు.\n\"పట్టణప్రాకారాల అవతల ప్రబలు లైన త్రువులు పట్టణంమీద దాడిచేసేం దుకు విడిసివున్నారు. ముందు పట్టణ రక్షణ, తరవాత దేశరక్షణ! ఆయుధం పట్ట గలిగిన ప్రతి పౌరుడూ ముందుకు రావాలని కోరుతున్నాను!” అన్నాడు సమరసేనుడు.\nప్రజల్లో కలకలం బయలుదేరింది. అందరూ ఒకేసారి ముందుకు తోసుకుంటూ రాసాగారు. \" నాకు కత్తి యివ్వండి, నాకు గండ్రగొడ్డలి యివ్వండి, నాకు బాణం అంబులపొదీ...” ఇవీ కేకలు.\nసమరసేనుడు వెనుదిరిగి చూచాడు. సమీపంలోనే నిలబడివున్న నరవాహనుడి మీద అతడి దృష్టి ప్రసరించింది. \"నర వాహనా! ఈసారి నీపని సుకరం అను కుంటాను. సైన్యాన్ని సమాయత్తపరుచు!” అంటూ వెనుదిరిగాడు సమరసేనుడు.\nనేనూ, సమరసేనుడూ అక్కడినుంచి కోటబురుజు మీదికి వెళ్ళాం. దూరంగా పుట్టగొడుగుల్లా శత్రువుల గుడారాలు అసం ఖ్యాకంగా కనబడినై. చీమల బారుల్లావున్న శత్రుసైనికులు, ఆ గుడారాలముందు విన్యా సాలు చేస్తున్నారు.\n\" శివదత్తా, శత్రువులు యుద్ధతంత్రం, వ్యూహారచన తెలియని వర్థి మందకాదు. ఆ విన్యాసాలు చూస్తూంటే, వాళ్ళు సుశి క్షితులైన సైనికులులా కనబడుతున్నారు,” అన్నాడు సమరసేనుడు.\nసమరసేనుడు చెప్పినదాంట్లో సత్యం లేకపోలేదు. బారులుతీరి యుద్ధవిన్యాసాలు చేస్తున్న శత్రుసైనికుల తీరుచూస్తే, వాళ్ళు సైనికశిక్షణలేని అరాజకజనంలా తోచలేదు.\nనేను కోటగోడ వెంటవున్న అగడ్తకేసి చూశాను. అందులో అంతగా నీరున్నట్టు కనబడలేదు. వెంటనే ఒక సైనికుడిని పిలిచి, అగడ్తకు నిండుగా నీరు వదల వల సిందని ఆజ్ఞాపించాను. అప్పుడు సమర సేనుడు నాకేసి తిరిగి, \" శివదత్తా, సేనా నాయకత్వం నేను వహించక తప్పదు. పోతే కోట రక్షణభారం నీమీద వదలదలిచాను. నీ అభిప్రాయం ఏమిటి?” అన్నాడు.\nనేను వెంటనే ఆ ప్రశ్నకు జవాబు చెప్పలేకపోయాను. కోట రక్షణభారం నేను వహించటం అంటే, శత్రువుల మీద దాడికి బయలుదేరబోతున్న సైనికుల వెంట నేనుండే అవకాశం వుండదన్నమాట. అప్పుడు ఉపసేనానిగా, సమరసేనుడి వెంట నరవాహనుడు వెళ్ళే అవకాశం కలుగు తుంది! ఈ చిక్కునుంచి బయటపడటం ఎలా అని నేనాలోచించేటంతలో నర వాహనుడు అక్కడికి రానేవచ్చాడు.\n\"మహాసేనానీ, రెండువేలమంది సుశి క్షితులైన సైనికులను సమీకరించాను. ప్రజల్లో దృఢకాయుల్ని ఏరి ఒక నాలుగు వేలమందివరకూ ఆయుధాలిచ్చాను. ఇక, యిప్పుడు చేయవలసిందేమిటి?” అని నరవాహనుడు ప్రశ్నించాడు.\nసమరసేనుడు నాకేసి తిరిగి, \" పట్టణ రక్షణకు, రెండువేలమంది చాలునను కుంటాను?” అన్నాడు. నేను తలవూపాను.\n\"సరే, యీ రక్షణ భారమంతా నీది, నేను రెండువేలమంది సైనికులతో, ఆయుధధారు లైన రెండువేలమంది ప్రజలతో దాడి బయలుదేరబోతున్నాను. మేము బయటికి వెళ్ళగానే పట్టణద్వారాలు జాగ్రత్తగా మూయించవలసింది,” అన్నాడు.\nసైన్యమంతా పట్టణ ద్వారాల నుంచి బయటికి వెళ్ళిపోగానే, నా పాతికమంది అనుచరులతో నేను రక్షణకార్యక్రమాలు పర్యవేక్షించసాగాను. ఆయుధాలు ధరించిన ప్రజల వాలకం చూస్తే వాళ్లకు వాటిని ఎలా ఉపయోగించాలో తెలిసినట్టు కనబడలేదు.\nక్రమపద్ధతిలో వాళ్ళ నందర్నీ ఒకచోట నిలబెట్టటంకూడా చాలా కష్టసాధ్యమైంది. పైగా, వాళ్ళల్లోవాళ్ళు గిల్లికజ్జాలు పెట్టు కుంటూ, చిన్నచిన్న గుంపులుగా తయారై తగాదా పడసాగారు.\nనేను పట్టణ ద్వారాలు మూయించి, కోటబురుజుమీదికి వెళ్లాను. సమరసేనుడి ముఖ్యసైనికభాగం కోటనుంచి వెలువడ గానే, శత్రుశిబిరాల్లో కొంత సంచలనం బయలుదేరింది. వాళ్ళు హడావిడిగా ఆయుధ ధారణచేసి, బారులుతీరి యుద్ధ సన్నద్ధమౌతున్నారు. అశ్వికులు పెద్ద పెద్ద ఈటెలు ధరించి, కాల్బల సైనికులకు ముందుగా నిలబడ్డారు. కొందరు చిన్నచిన్న ముఠాలుగా ఏర్పడి, సమరసేనుడి సైనిక భాగానికి అన్నివైపులా మెరుపుదాడి చేసేందుకు ముందు కురికారు.\nరెండు ప్రధాన సేనలమధ్య యుద్ధం తటస్తపడి, ఫలితం ఆటో యిటో వెంటనే తేలిపోయే అవకాశం లేదని నేను గ్రహిం చాను. పదిపన్నెండు మంది శత్రు అశ్వికులు ఒక్కుమ్మడిగా, సమరసేనుడి సైనికులు పైబడి, చేతికి అందినంతమందిని చంపి, ఆవెంటనే దూరంగా పారిపోతున్నారు. ఈ రకమైన మెరుపు దాడులను సమరసేనుడు ముందుగా వూహించి వుండడు. ఆయన తన సైనికబలాలను నిలువరించి, తన అశ్వికులనుకూడా పదిపదిమంది చొప్పున చిన్నచిన్న ముఠాలుగా సమీకరించాడు.",
            "book_page_end": 16
        },
        {
            "title": "ప్రత్యక్ష సాక్ష్యం",
            "book_page_start": 27,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "హాస్య కథ",
            "moral": "మనలోని లోపాలను ఇతరులు చెప్పే వరకు అంగీకరించం, కానీ మన ప్రవర్తనే వాటికి ప్రత్యక్ష సాక్ష్యం కావచ్చు.",
            "keywords": [
                "దురాగ్రహం",
                "దుస్సాహసం",
                "విమర్శ",
                "స్నేహితులు",
                "సాక్ష్యం"
            ],
            "characters": [
                "విమర్శించిన మిత్రుడు",
                "దురాగ్రహపరుడైన వ్యక్తి",
                "స్నేహితులు"
            ],
            "locations": [
                "ఒక చోటు"
            ],
            "content": "ఒకనాడు కొందరు ఒకచోట చేరి తమ మిత్రుడు మరొకడి మంచిచెడ్డలను గురించి ముచ్చటించుకుంటున్నారు. చాలామంది అతని మంచిగుణాలను గురించి పొగడినమీదట ఒక మిత్రుడు, \" మనవాడు అన్ని విధాలా మంచి వాడే— సందేహంలేదు. వాడికి రెండే అవలక్షణాలున్నాయి!\" అన్నాడు.\n\" ఏమిటవి?” అని అడిగారు మిగిలినవాళ్ళు.\n\"ఒకటి దురాగ్రహమూ, రెండు దుస్సాహసమూనూ!” అన్నాడు మిత్రుడు.\nఅప్పుడే అక్కడికి వస్తున్న ఆ వ్యక్తి తననుగురించి ఈ విమర్శ వింటూనే గబగబా వచ్చి విమర్శించినవాడి గొంతు పట్టుకుని, \" చండాలుడా! నాకు దురాగ్రహమంటావా? గొంతు పిసికిపారేస్తాను! ఏమిటనుకున్నావో!” అని చంపబోయినంత పనిచేశాడు.\nమిగిలిన స్నేహితులు అతన్ని విడిపించి. \"నీకు దురాగ్రహమూ, దుస్సా హసమూ ఉన్నట్టు నువ్వే రుజువుచేసుకున్నావులే!\" అని హేళనజేశారు.",
            "book_page_end": 27
        },
        {
            "title": "ఆత్మబలిదానం",
            "book_page_start": 18,
            "pdf_page_start": 28,
            "pdf_page_end": 34,
            "author": "చందమామ బృందం",
            "genre": "బేతాళ కథ",
            "moral": "స్వచ్ఛంద ఆత్మబలిదానం గొప్పదే అయినప్పటికీ, ఆసన్నమైన మరణం నుంచి మరొకరిని కాపాడటానికి ప్రయత్నించడం ఉత్తమ ధర్మం.",
            "keywords": [
                "జీమూతవాహనుడు",
                "శంఖచూడుడు",
                "గరుత్మంతుడు",
                "ఆత్మబలిదానం",
                "కల్పవృక్షం",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "జీమూతవాహనుడు",
                "జీమూతకేతుడు",
                "మిత్రావసువు",
                "మలయవతి",
                "శంఖచూడుడు",
                "గరుత్మంతుడు"
            ],
            "locations": [
                "శింశుపా వృక్షం",
                "శ్మశానం",
                "కాంచన నగరం",
                "మలయ పర్వతం"
            ],
            "content": "పట్టు వదలని విక్రమార్కుడు శింశుపా వృక్షంవద్దకు తిరిగివెళ్ళి, చెట్టుమీదినుంచి శవాన్ని దించి, భుజంమీద వేసుకుని శ్మశానంకేసి బయలుదేరాడు. శవంలో గల బేతాళుడు, వికటాట్టహాసం చేసి, \"రాజా, నిన్ను చూస్తే నాకు జీమూతవాహనుడి కథ జ్ఞప్తికి వస్తున్నది. కాలయాపనకోసం ఆ కధ విను,” అంటూ ఈ కథ చెప్పాడు :\nహిమాలయపర్వతాల నడుమ కాంచన నగరాన్ని జీమూతకేతువనే రాజు పరిపా లిస్తూండేవాడు. ఆ రాజు ఇంటి పెరట్లో కల్పవృక్షం ఉండేది. ఆ కల్పవృక్ష ప్రభావంచేత రాజవంశంవారు తమ కోరిక లన్నీ నేరవేర్చుకుంటూండేవారు.\nజీమూతకేతువుకు కుమారుడు జీమూత వాహనుడు. యుక్తవయసు రాగానే తండ్రి అతనికి యౌవరాజ్యపట్టాభిషేకం జరిపాడు. ఆ సమయంలో మంత్రులు జీమూతవాహ నుడితో, \" యువరాజా, మీ వంశానికి కల్ప వృక్షం గొప్ప అండగా ఉంటున్నది. అది అనేకతరాలుగా మీ పూర్వీకులకు ఇష్ట కామ్యసిద్ధి కలిగించటమే గాక, ఎలాటి శత్రుభయమూ లేకుండా చేస్తున్నది. నీవు ఆ కల్పవృక్షాన్ని ప్రార్థించి నీ కోరికలన్నీ తీర్చుకోవచ్చు,” అన్నారు.\nఈ మాట వినగానే జీమూతవాహనుడు ఆనందించటానికి బదులు, విచారంతో, \"అయ్యో, నా పూర్వీకులు అన్ని కోరికలు తీర్చగల కల్పవృక్షాన్ని దగ్గిర ఉంచుకుని కూడా స్వార్థం చూసుకున్నారేగాని ఎన్నడూ పరోపకారం చేసినవారు కారే! ఈ జీవితంలో పరోపకారం తప్ప మిగిలినదంతా క్షణ భంగు మేకద ? ఈ కల్పవృక్షం తమదని చెప్పుకున్నవారంతా ఇప్పుడెక్కడ వున్నారు? నేనుమాత్రం ఈ కల్పవృక్షాన్ని స్వార్థానికి వినియోగించను!” అనుకున్నాడు.\nఈ విధంగా అలోచన చేసినవాడై జీమూతవాహనుడు కల్పవృక్షంవద్దకు పోయి, \"దేవా! ఎన్ని తరాలుగానో మా వంశానికి అడిగినదల్లా లేదనకుండా ఇచ్చావు. నాది ఒక టే ప్రార్థనః ప్రపంచంలో అభాగ్యజీవులూ, అనాధలూ ఎందరో ఉన్నారు. నీవు వెళ్ళి వారికి ఏ లోటూ రాకుండా చెయ్యి! ఇంతకంటే నేను నిన్నేమీ కోరను,” అని ప్రార్థించాడు.\nవెంటనే కల్పవృక్షం అదృశ్యమై పోయింది. భూమిమీద వానలు చక్కగా కురిసి, పాడిపంటలు హెచ్చి, ప్రపంచంలో దరిద్రుడనేవాడు లేకుండాపోయాడు.\nజీమూతకేతుడికీ, జీమూతవాహనుడికీ కల్పవృక్షం లేకుండాపోయిందని తెలియ గానే, వారి రాజ్యం కాజెయ్యాలనే దురా శతో దాయాదులు సైన్యాలు తరలించు కుని కాంచననగరం మీదికి దండెత్తి వచ్చారు. వారితో యుద్ధం సాగించటానికై జీమూతకేతుడు యత్నాలు ఆరంభించాడు.\nకాని జీమూతవాహనుడు తండ్రితో, \" నాయనా, ఎందుకీ యుద్ధం ? ఈ రాజ్యం కోసం మనం మన దాయాదులనే చంపు కుందామా? కొంత కాలం వారినే రాజ్యం విలనీ! మనం మరెక్కడికైనా పోయి ఇహపరసుఖం వెతుక్కుందాం!\" అన్నాడు.\n\" నీ యిష్టం, బాబూ ! నీకే రాజ్యకాంక్ష లేకపోతే నాకెందుకు?” అన్నాడు తండ్రి.\nజీమూతవాహనుడు రాజ్యాన్ని దాయా దులపరం చేసి, తన తల్లిదండ్రులతో బయలుదేరి దక్షిణసముద్రతీరాన మలయ పర్వతంమీద ఆశ్రమం ఏర్పరచుకున్నాడు.\nమలయపర్వతం మీద సిద్ధజాతివారుండే వారు. సిద్ధరాజు కొడుకైన మిత్రావసుడనే వాడితో జీమూతవాహనుడికి త్వరలోనే స్నేహం కలిసింది.\nఒకనాడు జీమూతవాహనుడు పర్వతం మీద షికారు వెళ్లి గౌరీదేవళం చేరు కున్నాడు. దేవళంలో ఎవరో వీణవాయిస్తూ గౌరీస్తవాలు పాడటం వినిపించింది. అతను లోపలికి వెళ్ళేసరికి ఒక చక్కని యువతి కనిపించింది. ఆమె మిత్రావసువు చెల్లెలనీ, పేరు మలయవతి అనీ ఆమె చెలికత్తెవల్ల అతను తెలుసుకున్నాడు. అనంతరం ఆ చెలికత్తె మలయవతికి జీమూతవాహనుణ్ణి పరిచయం చేసింది.\nవెంటనే మలయవతి అతన్ని ఎలా సత్కరించాలో తెలియక తన పళ్ళెంలో ఉన్న మాల తీసి జీమూతవాహనుడి మెడలో వేసింది. మరుక్షణం ఆ దండనే జీమూతవాహనుడు మలయవతి మెడలో వేశాడు. ఈ సంగతి విని మిత్రావసుడు తన చెల్లెలూ, తన మిత్రుడూ ఒకరినొకరు ప్రేమించుకున్నట్టు రూఢిచేసుకుని వారిరు వురికీ వైభవంగా వివాహం చేసేశాడు.\nకొంతకాలం గడిచింది. ఒకనాడు బావ మరుదు లిద్దరూ చందనవృక్షాల మధ్యగా పర్వతం దిగి సముద్రతీరంవేపు బయలు దేరారు. ఒకచోట పెద్ద ఎముకలగుట్టలు ఉండటంచూసి జీమూతవాహనుడు మిత్రా వసువును, అవి ఏమిటని అడిగాడు.\n\"గరుత్మంతుడికి నాగజాతిమీద పగ ఉన్న విషయం నీకు తెలుసుగదా. ఆ గరుత్మంతుడు తమ నాగకులంమీద పడి చంపుకుతింటూ భీభత్సం కలిగిస్తూండటం చూసి, నాగరాజైన వాసుకి గరుత్మంతుడితో ఒక ఒప్పందం చేసుకున్నాడు. ఆ ఒప్పందం ప్రకారం రోజుకొక నాగుణ్ణి ఆ కనబడే శిలవద్దకు పంపుతారు. గరుత్మం తుడు వచ్చి వాణ్ణి తిని వెళ్ళిపోతాడు. గరువంతుడు తినివేసిన . నాగుల అస్థికల గుట్టలే ఇవి,” అన్నాడు మిత్రావసువు.\n\"మనం ఇల్లు విడిచి చాలాసేపయింది. తిరిగిపోదామా?” అన్నాడు మిత్రావసువు.\n\" నువు పద. నేను కొంచెం వెనకగా వస్తాను,\" అని జీమూతవాహనుడు, తన బావమరిదిని పంపేశాడు. అసలు సంగ తేమంటే, ఆనాడు గరుత్మంతుడికి ఆహారం కానున్న నాగుడికి బదులు తానే ఆహారమై, కనీసం ఒక్క ప్రాణికైనా ప్రాణప్రదానం చేసి తరించుదామని అతను మనసులో నిశ్చయించుకున్నాడు.\nకొద్దిసేపట్లోనే రోదనధ్వని వినిపించింది. ఒక ముసలిదీ, ఒక కుర్రవాడూ శిలకేసి రాసాగారు. \"ఆయ్యో, నాయనా, శంఖ చూడా! నీకప్పుడే నూరేళ్ళూ నిండాయా? నువు పోతే నాకు దిక్కెవరు, తండ్రీ ? నా గతి ఏంకాను!\" అని ముసలిది కడుపు పగిలేట్టు ఏడుస్తున్నది.\nఇంతలో జీమూతవాహనుడు ముందుకు వచ్చి, \"అమ్మా, నీ కొడుకుకోసం దుఃఖం చకు. ఈ రోజుకు నీ కొడుకు బదులు నేను గరుత్మంతుడికి ఆహారమవుతాను! నీ కొడుకును తీసుకొని నిశ్చింతగా నువ్వు ఇంటికి వెళ్లిపో!” అన్నాడు.\nముసలిడి కన్నీటితోబాటు ఆనందాశ్రు వులుకూడా రాలుస్తూ, \"ఎంత చల్లనిమాట అన్నావు, తండ్రీ! కాని ఇంతమాట అన్న వాడివి నువుమాత్రం నా కొడుకువంటి వాడివి కావా? నువు గరుత్మంతుడికి ఆహారం అయితేమాత్రం నాకు దుఃఖం కలగదా? వద్దు బాబూ, వద్దు!” అన్నది.\nశంఖచూడుడు త్వరత్వరగా తల్లిని అక్కడినుండి పంపేసి, గరుత్మంతుడు వచ్చేలోగా గోకర్ణుడికి మొక్కుకు వద్దామని పరిగెత్తివెళ్ళాడు. శంఖచూడుడు తిరిగి వచ్చేలోగా ఎగురుతూ గరుత్మంతుడు వచ్చాడు. అది గమనించి జీమూతవాహ నుడు శిలవద్ద నిలబడ్డాడు. గరుత్మంతుడు, అతనే నాగుడనుకుని అతన్ని పట్టి భక్షించ సాగాడు, అయితే గరుత్మంతుడికి ఒకం దుకు ఆశ్చర్యమయింది: ఈ నాగుడు ఇతర నాగుల్లాగా చావటానికి కొంచెమైనా భయపడటంలేదు. ఇతని ముఖాన శాంతం తప్ప మరేభావమూ లేదు. ఇది గరుత్మంతు డికి అర్థంకాలేదు.\nఇంతలోనే శంఖచూడుడు పరిగెత్తు కుంటూ వస్తూ, \" గరుత్మంతుడా, ఆగు! అతను నాగుడుకాడు! నాగుణ్ణి నేను! అతన్ని తినకు! నన్ను తిను!” అంటూ కేకలువేశాడు.\nగరుత్మంతుడు నివ్వెరపోయి జీమూత వాహనుడికేసి చూసి, \" నువు నాగుడివి కాకపోతే నాకెందుకు ఆహారమవు తున్నావు?” అని అడిగాడు,\n\" నువు పాషాణహృదయుడివి గనక రోజుకొక నాగుణ్ణి నిశ్చింతగా పొట్టన పెట్టు కుంటున్నావు. కాని ప్రాణం ఎంత అమూల్యమైనదో నాకు తెలుసు. అందు చేత ఒక నాగుడికైనా ప్రాణదానం చేద్దా మని నేనీ పని చేశాను. ప్రాణదానంకంటె ఉత్తమధర్మం ఏమున్నది?” అన్నాడు జీమూతవాహనుడు.\nగరుత్మంతుడికి పశ్చాత్తాపం కలిగి, \"మహాత్మా! తెలియక చేసిన అపరాధాన్ని క్షమించు,” అన్నాడు.\n\"తెలిసి రోజూ అపచారం చేసేవాడికి క్షమాపణ ఏమిటి? రోజూ నువు భక్షించే నాగులు నాలాటి ప్రాణులుకారా?” అన్నాడు జీమూతవాహనుడు.\n\"ఇక నాగుల జోలికెన్నడూ పోను. నన్నుమటుకు నువు క్షమించాలి!\" అన్నాడు గరుత్మంతుడు. శంఖచూడుడి ప్రాణం దక్కింది. జీమూతవాడ సుడు ఇంటికి తిరిగివెళ్ళాడు. ఆదిమొదలు గరుత్మంతుడు నాగకులాన్ని బాధించక స్వేచ్ఛగా వదిలివేశాడు.\nఈ కథ చెప్పి బేతాళుడు, \" రాజా ? ఆ యిద్దరిలో ఎవరు గొప్ప ? శంఖచూడుడి బదులు తానే గరుత్మంతుడికి ఆహారం కావటానికి సిద్ధపడిన జీమూతవాహనుడా? జీమూతవాహనుణ్ణి చావకుండా కాపాడిన శంఖచూడుడా? తెలిసి చెప్పకపోయావో, నీ తల వెయ్యి చెక్కలవుతుంది?” అన్నాడు.\n\"జీమూతవాహనుడు జీవకారుణ్యం కలవాడు. ప్రాణదానంకోసం ఆత్మబలి చేసుకోవటం తన ధర్మంగా భావించిన వాడు. శంఖచూడుడికోసరం కాకపోతే మరొకరికోసం అతను నిశ్చింతగా చచ్చి పోతాడు. అది స్వచ్ఛంద మరణం. శంఖ చూడుడి మరణం స్వచ్ఛందమరణం కాదు. అతనికి చావు బలాత్కారంగా ఆసన్న మయినది. ఆరోజు చావు తప్పితే అతనికి బలవన్మరణం ఉండదు. అది తెలిసికూడా జీమూతవాహనుణ్ణి కాపాడటానికి యత్నిం చాడు గనక శంఖచూడుడే గొప్పవాడు!” అన్నాడు విక్రమార్కుడు.\nరాజుకు మౌనభంగం కాగానే బేతాళుడు శవంతోసహా మాయమై చెట్టెక్కాడు.",
            "book_page_end": 24
        },
        {
            "title": "కల్పనా-వాస్తవం",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "నీతి కథ",
            "moral": "కల్పన ఎంత గొప్పదైనా, వాస్తవంలో దానికి నిలకడ ఉండకపోవచ్చు.",
            "keywords": [
                "చిత్రకారుడు",
                "సింహం",
                "వేటగాడు",
                "కల్పన",
                "వాస్తవం"
            ],
            "characters": [
                "చిత్రకారుడు",
                "సింహం",
                "జనం"
            ],
            "locations": [
                "ప్రదర్శన స్థలం"
            ],
            "content": "ఒక చిత్రకారుడు ఒక బొమ్మవేశాడు. అందులో ఉన్న దృశ్యం ఏమంటే : ఒక వేటగాడు ఒంటరిగా ఒక గొప్ప సింహాన్ని చంపేశాడు. ఈ బొమ్మను చూడటానికి జనం ఎగబడ్డారు. అంత పెద్ద సింహాన్ని ఒంటరిగా చంపిన వేట గాడి పరాక్రమాన్ని ప్రశంసించసాగారు.\nఇంతలో అక్కడికి ఒక సింహం వచ్చింది. దాన్ని చూడగానే అందరి నోళ్ళూ కట్టుబడ్డాయి. అదికూడా బొమ్మకేసి చూసి, జనంవంక తిరిగి, \"మిత్రు లారా, ఈ బొమ్మలో మీరు విజయం సాధించారనటాని కేమీ సందేహం లేదు. కాని ఇది చిత్రకారుడి కల్పన. మా సింహాలు బొమ్మలు వేయటం నేర్చుకుంటే ఆ బొమ్మలు ఇంతకన్న మరి కొంచెం వాస్తవికంగా వుండేవి!\" అన్నది.\nబొమ్మను చూసి ఆనందిస్తూవుండిన జనం ఈ మాటలు విని సిగ్గుపడి తలవంచుకు వెళ్లిపోయారు.",
            "book_page_end": 35
        },
        {
            "title": "దేవుడి సలహా",
            "book_page_start": 27,
            "pdf_page_start": 37,
            "pdf_page_end": 42,
            "author": "ఆర్. రామనరసయ్య",
            "genre": "నీతి కథ",
            "moral": "మోసగాడి సలహాలు, అవి దైవ సలహాల పేరుతో వచ్చినా, అన్యాయంగా బతకడానికి మాత్రమే ఉపయోగపడతాయి.",
            "keywords": [
                "రైతు",
                "ఇగోరి",
                "దేవుడి సలహా",
                "మోసం",
                "బంగారు రికాబు",
                "జమీందారు"
            ],
            "characters": [
                "పేద రైతు",
                "ఇగోరి",
                "జమీందారు",
                "నౌకరు",
                "న్యాయాధికారి"
            ],
            "locations": [
                "రహదారి",
                "న్యాయస్థానం"
            ],
            "content": "ఒకదేశంలో ఒక పేదరై తుండేవాడు. వాడికి ఏడుగురు పిల్లలు. ఒక్కొక్కప్పుడు ఇంట్లో తినటానికి చిన్న రొట్టెముక్కగాని, తాగటానికి గంజిగాని ఉండేదికాదు. రైతుకు చూడబోతే శ్రమపడి పనిచెయ్య టానికి శ క్తిగాని, దొంగతనాలు చెయ్యటానికి ధైర్యంగాని లేదు.\nకర్తవ్యమేమిటా అని ఆలోచిస్తూ, రైతు ఒకనాడు రహదారిమీద నిలబడి వుండగా ఇగోరి అనే ఒక పరాక్రమవంతుడు గుర్రం మీద సవారిచేస్తూ అటుగా వచ్చాడు.\n\"దణ్ణం, బాబయ్యా! యెక్కడికి ప్రయాణం ?” అని అడిగాడు రైతు.\n\" దేవుడి దగ్గిరికి,\" అన్నాడు ఇగోరి.\n“దేనికి ?” అని రైతు అడిగాడు.\n\"మనుషుల కర్తవ్యాలు తెలుసుకు రావటానికి,” అని ఇగోరి జవాబు చెప్పాడు.\n\" నీకు పుణ్యం వుంటుంది. నన్ను దేవుడు ఏం చెయ్యమంటాడో కాస్త కనుక్కురా, బాబూ!” అని రైతు బతిమాలాడు.\n\" అలాగేలే,” అంటూ ఇగోరి సాగి పోయాడు. ఈ అగోరి గొప్ప మోసగాడు. ఇత నికి -వుడితో మాట్లాడివచ్చే శ క్తి ఉన్నదని నమ్మి అనేకమంది అమాయకులు ఇతని సహాయం కోరేవారు. వాళ్ళ సమస్యలు తెలుసుకుని, వాళ్ళవద్ద డబ్బు పుచ్చుకుని ఇగోరి వెళ్లిపోయేవాడు. కొంత కాలాని కి తిరిగివచ్చి, \"దేవుడు నిన్ను ఈవిధంగా చెయ్యమన్నాడు!\" అని అందరికీ తలా ఒక సలహా ఇచ్చేవాడు. వాళ్ళు చాలా సంతోషించేవాళ్ళు. జనాన్ని ఇలా మోస గించిన డబ్బుతో ఇగోరి జలతారు దుస్తులు ధరించి, బంగారు జీనుగల గుర్రంమీద ఎక్కి తిరుగుతూండేవాడు.\nరైతు ఇగోరి రాకకోసం రహదారిపైన కాపువేసివుండి, అతను కనిపించగానే, \" నా విషయం దేవుడితో మాట్లాడావా? దేవుడేం సలహా ఇచ్చాడు?\" అని అడిగాడు.\n\" నేను నీ విషయం దేవుణ్ణి అడగటం మరిచాను,” అన్నాడు ఇగోరి.\nమరుసటిరోజున ఇగోరి మళ్లీ ఆ దారిన వెళ్ళేటప్పుడు రైతు అతనికోసం కనిపెట్టు కునివుండి, \" ఈమారైనా మరిచిపోకుండా దేవుణ్ణి నా విషయం అడుగు!\" అన్నాడు.\nఇగోరి సరేలెమ్మన్నాడేగాని తిరిగి వచ్చే టప్పుడు రైతు కనిపించగానే, \" నీ మాటే మరిచాను,” అని జవాబుచెప్పాడు. ఇలా అంటే రైతు తనకేమన్నా ముట్టజెప్పుతా డేమోనని ఇగోరి ఆశ.\nమూడోసారి ఇగోరిని రైతు మళ్ళీ దారి కాచి పట్టుకున్నాడు.\n\"ఈసారైనా దేవుడికి నా బాధ కొంచెం చెబుదూ, నీకు పుణ్యంవుంటుంది! దారి ద్ర్యేంబాధ భరించలేక చచ్చిపోతున్నాను,” అని రైతు ఇగోరిని బతిమాలాడు.\n\"అదెంత భాగ్యం! అడుగుతాలే!\" అన్నాడు ఇగోరి.\n\" అలాకాదు. నువు మళ్ళీ మరిచి పోతావు. నీ బంగారు రికాబుల్లో ఒకటి నా దగ్గిర ఉంచి మరీ వెళ్ళు. అలా అయితే గాని నీకు జ్ఞాపకం ఉండదు! ఈ రికాబు నావద్ద ఉంచావంటే నన్ను జన్మలో మరిచి పోవు!” అన్నాడు రైతు.\nరికాబు ఇవ్వనంటే రైతు తన్నేస్తా శేమో అని ఇగోరికి భయం వేసింది. అతను పరా క్రమవంతుడుగా చలామణీ అవుతున్నాడే గాని నిజంగా పరాక్రమవంతుడు కాడు. అంతుచేత గత్యంతరం లేనివాడై ఇగోరి తన గుర్రం జీనునుంచి ఒక రికాబు ఊడదీసి రైతుకిచ్చి ముందుకు సాగిపోయాడు.\nఅతను తిరిగివచ్చేదాకా రైతు రహదారి మీద కాచుకుకూచుని, ఇగోరి రాగానే, \"ఏమన్నాడు దేవుడు ?” అని అడిగాడు.\n\"నువు నా రికాబు తీసుకుని ఉండక పోతే మళ్లీ నీ విషయం మరిచేవాణ్ణిసుమా! అందరి విషయాలూ అడిగి తిరిగి గుర్రం ఎక్కబోతూ, రికాబు కనిపించకపోయేసరికి నీ మాట జ్ఞాపకం తెచ్చుకున్నాను. మళ్ళీ వెనక్కు వెళ్ళి నీ మాట అడిగానన్నమాట,” అన్నాడు ఇగోరి నవ్వుతూ.\n\"ఆఁ, ఆఁ! ఏమంటాడు దేవుడు ? నన్నెట్లా బతకమంటాడు ?” అన్నాడు రైతు ఎంతో ఆత్రంగా.\n\" నువు ఎట్లాగూ బతకలేవన్నాడు దేవుడు. ఎవరి నెత్తినైనా చెయ్యిపెట్టి బతక మన్నాడు! అంతకంటె వేరే ఉపాయం లేదన్నాడు!” అని చెప్పాడు ఇగోరి.\n\" ఈ సహాయంచేసి చాలా పుణ్యం కట్టు కున్నారు. దణ్ణాలు, బాబయ్యా!\" అంటూ రైతు వెళ్ళిపోవటానికి వెనక్కు తిరిగాడు.\n\"ఉండు! ఆగు! ఎక్కడికి పోతున్నావు? నా బంగారు రికాబు నాకిచ్చి వెళ్ళు!\" అన్నాడు ఇగోరి ఆదుర్దాగా.\n\"ఏం రికాబు?\" అన్నాడు రైతు వెనక్కు తిరిగిచూసి,\n\" నాదగ్గిరనుంచి తీసుకున్న రికాబు!\" అన్నాడు ఇగోరి.\n\"నేను నీదగ్గిర రికాబెప్పుడు తీసు కున్నాను! ఇంతకుముందు నిన్ను చూడ నైనాలేదే?” అన్నాడు రైతు దౌర్జన్యంగా.\nఅగోరికి ఏంచెయ్యాలో తోచలేదు. రైతుతో ఎంత వాదించినా ఏమీ లాభం లేకపోయింది. పోట్లాడితే రైతు తంతాడేమో! \"ఈ రికాబు నావద్ద ఉంచావంటే నన్ను జన్మలో మరిచి పోవు,” అని రైతు అన్న మాటలు అక్ష రాలా నిజమయాయి. చేసేదిలేక ఇగోరి తనవారిన తాను వెళ్లాడు.\nరైతు బంగారు రి కాబును కనిపించిన వారికల్లా అమ్మ జూపనారంభించాడు. ఒక రోజు ఒక జమిందారు గుర్రపుబండీలో రహదారివెంట వస్తూ రైతును చూసి ఆ రికాబును బేరంచేశాడు.\n\"దీన్ని ఎంతకమ్ముతావు?” అని ఆది గాడు జమీందారు.\n\"పదిహేనువందల కాసులకిస్తాను,\" అన్నాడు రైతు.\n\"పదిహేను వందలు చేస్తుందిటోయ్, ఈ రికాబు?” అన్నాడు జమీందారు.\n“మేలిమి బంగారంతో చేసింది, బాబూ!'' అన్నాడు రైతు.\nజమీందారు తన సంచీలో వున్న సొము ఎంచిచూస్తే వెయ్యి కాసులే ఉన్నాయి.\n\" ఇదుగోనోయ్, ఈ వెయ్యి కాసులూ తీసుకుని రి కాబిచ్చెయ్యి. మిగిలిన అయిదు వందలూ ఇంటికి వెళ్లి పంపిస్తాను, నీ సొమ్మెక్కడికి పోదులే!” అన్నాడు జమీం దారు ఎంతో నమ్మకంగా.\n\"వెయ్యి కాసులూ ఇచ్చెయ్యండి, కాని పది హేనువందలూ చేతికందితేగాని రికా బివ్వను,” అన్నాడు రైతు.\nజమీందారు వెయ్యి కాసులూ రైతు కిచ్చి ఇంటికి వెళ్ళాడు. వెంటనే మరొక అయిదువందల కాసులు తన నౌకరుచేతి కిచ్చి, \" ఇవి తీసుకుపోయి రైతుకిచ్చి, బంగారు రికాబిస్తాడు పట్టుకురా!” అన్నాడు.\nనౌకరు రైతువుండే గుడిసెదగ్గరకు వచ్చి, \"మా దొరగారు, నీకు ఈ డబ్బియ్య మన్నారు,” అని చెప్పాడు.\n\"సరే, మీ దొరగారు ఇయ్యమంటే ఇచ్చెయ్యి,” అన్నాడు రైతు.\nనౌకరు అయిదువందల కాసులూ రైతు చేత పెట్టి, \"ఇక రికాబు ఇచ్చెయ్యి. నేను తొందరగా వెళ్ళాలి,” అన్నాడు.\n\"రికాబేమిటి?” అన్నాడు రైతు.\n\" నీదగ్గిర మా దొరగారు కొన్న బంగారు రికాబు !” అన్నాడు నౌకరు.\n\" నాదగ్గిర బంగారు రికాబెక్కడిది?\" అని అడిగాడు రైతు.\n\"లేకపోతే డబ్బెందుకు పుచ్చుకున్నావు? ఇచ్చెయ్యి!” అన్నాడు నౌకరు. \"డబ్బా? ఏం డబ్బు?” అని అడిగాడు రైతు.\n\" నేను నీ కిప్పుడిస్తినే అయిదువందల కాసులూ?” అన్నాడు జమీందారు పంపిన నౌకరు నిర్ఘాంతపోయి.\n\" కాసులా? నేను అయిదు గవ్వలు కూడా నా కంటితో చూసిన పాపానపోలేదు,” అన్నాడు రైతు.\nనౌకరు తిరిగిపోయి, రైతు అన్న దగా ఖోరు మాటలు జమీందారుకు తెలిపాడు.\nజమీందారు వెంటనే రైతు ఇంటికి బయలు దేరివచ్చి కోపంగా, \"దొంగవెధవా? నా నౌకరుచేత పంపిన డబ్బుకూడా తీసుకుని బంగారు రికాబివ్వను పొమ్మన్నావుటగా?” అని కోపంగా అడిగాడు.\n\"పేదవాణ్ణి, పెద్దవాణ్ణి. నాదగ్గిర బంగారు రికాబెందు కుంటుంది? తమరే సెలవియ్యండి!” అన్నాడు రైతు.\n\"అయితే నీ సంగతి యిప్పుడే తేలుస్తాను న్యాయస్థానానికి పోదాం పద,\" అన్నాడు జమీందారు కోపంగా.\n\"దానికేం భాగ్యం? కాని, నేనేమో తిండికిలేని రైతును. నా బట్టలు చూడండి. తమరు సామంతులు, నావెంట న్యాయస్థా నాని కెట్లా బయలుదేరుతారో తమరే ఆలో చించండి. కాస్త మంచిబట్టలైనా ఉంటే తమవెంట వద్దును!\" అన్హాడు రైతు.\n\"బట్టలకేంలే ? నేనిప్పిస్తాను. చేయలు దేరు,\" అన్నాడు జమీందారు.\nజమీందారు కట్టబెట్టిన మంచిబట్టలు ధరించి రైతు జమీందారుమెంట న్యాయస్థా నానికి వెళ్ళాడు.\n\" వీడు నాకు బంగారు రికాబు అమ్ము తానని మాటయిచ్చి డబ్బంతా తీసేసుకుని, ఇప్పుడడిగితే రికాబు నాపరంచెయ్యకుండా తిప్పలు పెడుతున్నాడు,” అని జమీందారు న్యాయస్థానంలో ఫిర్యాదు చేశాడు.\n\"ధర్మప్రభువులు చిత్తగించాలి. నేను పేదవాణ్ణి, పెద్దవాణ్ణి. పిల్లలకు ఇంత రొట్టె ముక్కఅయినా లేని బీదసంసారం. నాదగ్గిర బంగారురి కాబు లెందుకుంటాయి? ఈ పెద్దమనిషి నన్నే మియ్యమంటారో నా కర్థంకాకుండా వుంది ? ఇంకాస్సేపుంటే నేను వేసుకున్న బట్టలుకూడా తెమ్మంటా రల్లే వుంది!” అన్నాడు రైతు.\n\"ఆ బట్టలు నావికావా?” అని అడి గాడు జమీందారు ఆశ్చర్యంగా.\n\" చూశారా? ఆలావుంది న్యాయం!” అన్నాడు రైతు న్యాయాధికారితో.\nన్యాయాధికారి జమీందారు తెచ్చిన ఫిర్యాదు కొట్టేసి, ఇద్దరినీ పంపేశాడు. రైతు \"దేవుడి సలహా” ప్రకారం అందర్నీ మోసగిస్తూ సుఖంగా బతకసాగాడు.",
            "book_page_end": 32
        },
        {
            "title": "పేద బ్రాహ్మణుడు",
            "book_page_start": 34,
            "pdf_page_start": 44,
            "pdf_page_end": 45,
            "author": "జె. రామావధాని",
            "genre": "నీతి కథ",
            "moral": "దానం చేసే వ్యక్తి గొప్పవాడైనప్పటికీ, గ్రహీతకు అదృష్టం లేకుంటే దేనికీ నోచుకోలేడు.",
            "keywords": [
                "భోజరాజు",
                "బ్రాహ్మణుడు",
                "దానం",
                "కట్టెలు",
                "దురదృష్టం"
            ],
            "characters": [
                "భోజరాజు",
                "బ్రాహ్మణుడు",
                "కోశాధికారి"
            ],
            "locations": [
                "అడవి",
                "రాజ ఆస్థానం"
            ],
            "content": "ఒకనాడు భోజరాజు తన గుర్రమెక్కి వేట కని బయలుదేరాడు. అడివికిపోయే మార్గా నికి అడ్డంగా ఒక సేలయేరున్నది. ఆ సమ యానికే వీటిలో దిగివస్తూ, నెత్తిన కట్టెల మోపు పెట్టుకుని ఒక బ్రాహ్మడు కనిపిం చాడు. ఆ బ్రాహ్మడు అడవిలో కట్టెలు కొట్టుకుని తెచ్చుకుంటున్నాడు. రాజుకూ అతడికీ ఈవిధంగా సంభాషణ జరిగింది.\nభోజుడు: కియన్మానం జలం, విప్ర? (బ్రాహ్మడా, నీరెంత లోతు ?)\nబ్రాహ్మడు : జానుడఘ్నం, న రాధి ప. (రాజా, మోకాటి లోతు)\nభోజుడు : ఈదృశీ కి మవస్థా తే? (నీకి అవస్థ ఏమిటి ?)\nబ్రాహ్మడు : నహి సర్వే భవాదృశాః. (అందరూ నీలాటి వారౌతారా?)\nబ్రాహ్మడు అనిన చివరి మాటకు ముచ్చటపడి భోజరాజు, \" నువు వెంటనే కోశాధికారివద్దకు వెళ్ళి, నే నిమ్మన్నానని లక్షరూపాయలు తెచ్చుకో!” అని తన దారిన తాను వెళ్ళాడు.\nఈ మాటకు బ్రాహ్మడు ఎంతో సంతో షించి, ఆ కట్టెలమోపు అక్కడే పారేసి నేరుగా భోజరాజు ఆస్థానానికి వెళ్ళాడు. అక్కడ ఆయన కోశాధికారి దర్శనం చేసు కుని, \" భోజరాజుగారు తమరి నడి లక్ష రూపాయలు తీసుకో మ న్నారు,” అని సవినంయగా చెప్పాడు.\nబ్రాహ్మడి వాలకం చూసి కోశాధికారి నమ్మలేక, \" రాజుగారి ఉత్తరువైతే తప్ప ఇవ్వటానికి వీలులేదు. వెళ్ళు” అన్నాడు.\nభోజ రాజు వేటనుంచి తిరిగివచ్చాక బ్రాహ్మడు మరొకసారి కోశాధికారి దర్శనం చేశాడు. \"రాజుగారు నాతో నీ విషయం ఏమీ చెప్పలేదు. సొమ్మెలా ఇచ్చేది?” అన్నాడు కోశాధికారి.\n\"తమరు అడిగిచూశారా?\" అని అడి గాడు బ్రాహ్మడు.\n\"ఇచ్చేవారు నాతో చెప్పరుటయ్యా? నేనెందు కడగాలీ? కావలిస్తే నువే వెళ్ళి అడుగు!” అని కసిరాడు కోశాధికారి.\nబ్రాహ్మడు భోజరాజువద్దకు వెళ్ళి \"మహాప్రభూ ! తమరు కోశాధికారి నడిగి లక్ష పుచ్చుకోమన్నారు. కోశాధికారి నడి గితే తమ ఉత్తరువు అయితేగాని సొమ్మివ్వ టానికి వీలులేదన్నాడు. ఏమిటి నాగతి ?” అని అడిగాడు.\nభోజరాజు నొచ్చుకుని, \"కోశాధికారి దగ్గిరికి మళ్లీ వెళ్ళి నేనిమ్మన్నానని రెండు లక్షలు పుచ్చుకో!” అన్నాడు. కాని కోశాధి కారి బ్రాహ్మణ్ణి అవమానించి, డబ్బివ్వ కుండానే పంపాడు.\nబ్రాహ్మడికి చాలా కోపం వచ్చింది. ఆయన నేరుగా భోజరాజు దర్శనానికి వెళ్లి, ఆయనతో ఇలా అన్నాడు :\n\" రాజన్, కనకధారాభిః త్వయి సర్వత్ర వర్షతి,\nఅభాగ్యచ్ఛత్ర సంపన్నే మయి నాయాంతి\nబిందవః !\nత్వయి వర్షతి పర్జన్యే సర్వే పల్లవితాద్రుమాః,\nఅస్మాక మర్క వృక్షాణాం పూర్వ\nపత్రేషు సంశయః!”\n(ఓరాజా ! నువు అంతటా బంగారువాన కురిపిస్తున్నప్పటికీ దురదృష్టమనే గొడుగు వేసుకున్న నాపైన ఒక్క చుక్క అయినా పడకుండా వున్నది. నువు కురిపించే వానకు అన్ని చెట్లూ చిగుర్చుతూంటే నావంటి జిల్లేడు చెట్టుకు పూర్వం వుండిన ఆకులు కూడా పోతాయా అనిపిస్తోంది!)\nభోజరాజు డబ్బిస్తాడన్న ఆశతో, పాపం, బ్రాహ్మడు కట్టెలు కొట్టుకునే పనికూడా మానేశాడు. అతని దుస్థితి గ్రహించిన భోజ రాజు, కోశాధికారికి కబురుచేసి బ్రాహ్మడికి మూడులక్షల రూపాయలూ, పది ఏనుగులూ ఇప్పించి, అతణ్ణి సంతోష పెట్టాడు.",
            "book_page_end": 35
        },
        {
            "title": "బుద్ధిలేని పెద్దమ్మ",
            "book_page_start": 36,
            "pdf_page_start": 46,
            "pdf_page_end": 48,
            "author": "ఎస్. ఇందిరాదేవి",
            "genre": "పౌరాణిక కథ",
            "moral": "తెలివైనవారు దురదృష్టాన్ని కూడా అదృష్టంగా మార్చుకోగలరు.",
            "keywords": [
                "లక్ష్మీదేవి",
                "జ్యేష్ఠాదేవి",
                "రైతు",
                "పంట",
                "తెలివి",
                "ఉపాయం"
            ],
            "characters": [
                "లక్ష్మీదేవి",
                "జ్యేష్ఠాదేవి",
                "కాపు",
                "షావుకారు"
            ],
            "locations": [
                "గ్రామం",
                "పొలం"
            ],
            "content": "ఒక ఊళ్ళో ఒక కాపువాడు ఉండేవాడు. అతను నిత్యమూ లక్ష్మిని ఆరాధించేవాడు. అందుచేత లక్ష్మి అతనికి అన్నివిధాలా కలిసి వచ్చేటట్టు చూస్తూండేది.\nఇలావుండగా ఒకనాడు లక్ష్మీదేవీ, ఆమె అప్పగారైన జ్యేష్ఠాదేవీ కలిసి ఈ కాపు వుండే ఊరివేపు వచ్చారు. దారిలో లక్ష్మి తన అప్పకు ఒక పొలం చూపించి, \" ఈ పొలం చూశావా, అక్కా? ఎంత బాగా పెరిగివస్తున్నదో ? ఈ పొలం ఒక కాపుది. అతను మట్టి పట్టుకుంటే బంగార మవు తుంది,” అన్నది.\nజ్యేష్ఠాదేవి కళ్లు చికిలించి పొలంకేసి ప రీక్ష గా చూసి, \"మరొక వారంలోగా పెద్దవాన కురిపించి ఈ పంట యావత్తూ నాశనంచేస్తాను.” అన్నది.\nఆరాత్రి లక్ష్మీదేవి కాపు ఇంటికి పోయి అతనితో, \" అబ్బీ, నువు బాగుపడదలిస్తే రేపు ఉదయమే ఈ ఏటి పంటంతా జట్టికి ఇచ్చెయ్యి,” అన్నది. కాపు ఆప్రకారమే పంట యావత్తూ ముందుగానే ఆవూరు షావు కారుకు అమ్మేసి, అతని వద్దనుంచి సగం సొమ్ము బయానా పుచ్చుకున్నాడు.\nవారం తిరక్కమునుపే అట్టహాసంగా వానకురిసింది. అన్ని చేలూ అంతి ఇంతో దెబ్బతిన్నాయిగాని కాపు పొలంలో పంట బొత్తిగా నేలమట్టమై పోయింది.\nమళ్లీ అప్పాచెల్లెళ్ళు అటుగా వచ్చారు.\n\" చూశావా, కాపు గతి ఏమయిందో?” అన్నది పెద్దమ్మ.\n\"కాపు నష్టపడలేదనుకుంటాను. ఎందు కంటే అతను ఈ పంటను ఒక షావు కారుకు జట్టికిచ్చాడు,” అన్నది లక్ష్మి.\n\" అలాగా ? పాపం, షావుకారు నిష్కార ణంగా నష్టపడిపోతాడే ! అయినా చేను దెబ్బతినకుండా, పూర్తిపంట పండేట్టుగా చేస్తాను. అప్పుడు రైతు రోగం కుదురు తుంది!” అన్నది పెద్దమ్మ.\nలక్ష్మి మళ్ళీ కాపువద్దకు వెళ్ళి, \"అబ్బీ, షావుకారు దగ్గిరనుంచి పంటను మళ్ళీ తిరిగి కొనేసుకో,” అని చెప్పింది.\nకాపు ఆప్రకారమే షావుకారు వద్దకు వెళ్లి, \"బాబూ, తమరు చాలా నష్ట పడ్డారు. చెడ్డ సొమ్ము చెరిసగం. పంట నాకు వదిలెయ్యండి; మీరివ్వదేలిన బాకీ నేను వదులుకుంటాను,” అన్నాడు.\nషావుకారు పంట వదులు కున్నట్టు పత్రం రాసి కాపుచేతి కిచ్చేశాడు.\nకాపు పొలంలో పడిపోయిన మొక్క లన్నీ మళ్ళీ లేచినిలబడ్డాయి. మామూలు కన్న విరగకాసింది చేను.\nఅక్క చెల్లెళ్ళు అటుగా వచ్చారు.\n\"చూశావా? షావుకారుకు నష్టం కలగ కుండా చేను కాపాడాను!\" అన్నది పెద్దమ్మ.\n\"ఆ పంట యావత్తూ కాపు, షావుకారు దగ్గిర అప్పుడే కొన్నాడుగా? నష్టంమాత్రమే షావుకారిది!\" అన్నది లక్ష్మి.\nపెద్దమ్మ పళ్ళు పటపటా కొరికి, \"దుర్మార్గుడు! నేను చేసిన యుక్తికల్లా ప్రతియుక్తి చేస్తాడుగా? కుప్పకి రెండు బస్తాలకన్న గింజరాలితే చూడు!\" అన్నది.\nలక్ష్మి మూడోసారి కాపువద్దకు పోయి, \" అబ్బీ, నువ్వు పంటకోసి కుప్పలు వేసే టప్పుడు సాధ్యమయినన్ని ఎక్కువ కుప్పలు వేసి, వాటిని వేరు వేరు కళ్లాలలో నూర్చు. ఈ సంగతి బాగా గుర్తుంచుకో, లేకపోతే చాలా నష్టపడిపోతావు,” అన్నది.\nకాపు ఆ విధంగానే తన పంటను చిన్న చిన్న కుప్పలుగా వేసి, వేరు వేరు కళ్ళా లలో నూర్చాడు. ప్రతి కుప్పకు రెండేసి బస్తాల గింజలు రాలి మామూలుకన్న మూడింతలు ధాన్యం ఇల్లు చేరింది. ఆ ధాన్యం నిలవచేయటానికి కాపు కొత్తగా కొట్లు కట్టవలిసి వచ్చింది.\nమరి కొద్దిరోజులకు అప్పచెల్లెళ్ళు కాపు ఇంటిమీదిగా పోయేటప్పుడు పెద్దమ్మ ఆగి, \"ఈ కొట్లన్నీ ఏమిటి?” అన్నది.\n\" నువు చేసిన పనే! కుప్పకు రెండు బస్తాలు రాలాలంటివిగా? మూడువందల కుప్పలు వేసి నూర్చాడు. ధాన్యం దాచ టానికి చోటు చాలక కొట్లు కట్టించు కున్నాడు,” అన్నది లక్ష్మి.\nఇదంతా తన చెల్లెలే చేస్తున్నట్టు ఇప్ప టికి పెద్దమ్మ తెలుసుకున్నది, \" ఈసారి ఈ కాపు నేంచేస్తానో చూసుకో. రేపీపాటికి సర్వనాశనం కాకపోతే అప్పుడడుగు!” అన్నది పెద్దమ్మ.\n\"ఏం ఏంచేస్తా వేమిటి?” అని అడి గింది లక్ష్మి నవ్వుతూ,\n\"ఇంకా నీకు చెప్పకేం ?” అన్నది పెద్దమ్మ కోపంగా.\nఆ రాత్రి లక్ష్మి కాపును చూడబోయి ఒక ఉపాయం చెప్పింది. మర్నాడు అప్పచెల్లెళ్ళు అతని ఇంటి చాయలకు వెళ్లే సరికి కాపు ఇంటి బయట మేళతాళాలు మోగుతున్నాయి.\nఇద్దరూ మానవరూపాలు ధరించి లోప లికి వెళ్ళారు. కాపు ఏదో పూజచేయబోయే ప్రయత్నంలో ఉన్నాడు.\n\"ఏమ్ పూజచేస్తున్నావు, నాయనా?” అని లక్ష్మి కాపునడిగింది.\n\"జ్యేష్ఠాదేవికి పూజచెయ్యబోతున్నాను. ఆవిడ దయవల్ల నాకు ఈ యేడు ఎంతో కలిసివచ్చింది,” అన్నాడు కాపు.\nఇద్దరూ బయటికి వచ్చాక లక్ష్మి తన అప్పతో, \"నేనేమో చేశాననుకుంటివే అక్కా? అంతా నీ చలవేనని అతనికి ముందే తెలుసు!” అన్నది.\n\"అలాగుటే? అయితే చాలా యీగ్యు డన్నమాటే! నేనింకా ఏమిటో అను కున్నా!” అన్నది అమాయకపు పెద్దమ్మ.\nఈ విధంగా రైతుకు అపాయం తప్పింది.",
            "book_page_end": 38
        },
        {
            "title": "కపట వైద్యం",
            "book_page_start": 49,
            "pdf_page_start": 49,
            "pdf_page_end": 49,
            "author": "చందమామ బృందం",
            "genre": "హాస్య కథ",
            "moral": "అవివేకంతో కూడిన కోరికలు ఉన్నప్పుడు, తెలివైన మోసగాళ్లు సులభంగా లాభపడతారు.",
            "keywords": [
                "రాజు",
                "కుమార్తె",
                "వైద్యుడు",
                "చికిత్స",
                "మోసం",
                "బహుమానం"
            ],
            "characters": [
                "రాజు",
                "రాజకుమార్తె",
                "వైద్యుడు"
            ],
            "locations": [
                "రాజభవనం"
            ],
            "content": "ఒక రాజు కొక కుమార్తె కలిగింది. ఆయనకు ఆడపిల్లలంటే అంత ఇష్టంలేదు. ఈ పిల్ల ఎప్పుడు పెరిగి పెద్దదై, పెళ్ళిచేసుకుని అత్తవారింటికి వెళ్ళిపోతుందా అని ఆయనకు విచారం పట్టుకున్నది. ఎవరైనా ఏదైనా మూలికాప్రయోగం చేసి, పిల్ల వెంటనే పెద్దవయేలాగు చేస్తారేమో! అలా పిల్లను మందులతో పెద్ద దాన్ని చేసినవారికి లక్షరూపాయలిస్తానని రాజు చాటింపువేశాడు.\nరాజు వేయించిన చాటింపు విని వైద్యులంతా పొట్ట చెక్కలయేటట్టు నవ్వుకున్నారు. ఒక్క వైద్యుడు మటుకు రాజువద్దకు వెళ్లి, \" మహారాజా, తమ కుమార్తె పెద్దది కావటానికి తగిన చికిత్స నేను చేయగలను. నాకు లక్ష రూపాయ లిప్పించండి !” అన్నాడు.\n\" చికిత్స ఎంతకాలం పడుతుంది?” అన్నాడు రాజు.\n\"మూలిక వెయ్యి ఆమడనుంచి తెప్పించాలి. అది రాగానే ఔషధం తయారై పోతుంది,” అన్నాడు వైద్యుడు. రాజు చికిత్సకు ఒప్పకున్నాడు.\nకొన్ని సంవత్సరాలు గడిచాయి. రాజు, వైద్యుణ్ణి పిలిచి, \"చికిత్స ముగి సిందా ?\" అని అడిగాడు.\n\" వెళ్లినవారింకా తిరిగిరాలేదు, మహారాజా!” అన్నాడు వైద్యుడు.\nఇలావుండగా రాజకుమార్తె పెరిగి పెద్దదయింది. వైద్యుడు రాజువద్దకు వెళ్లి, \"చికిత్స పూర్తి అయింది. ఇక అమాయిగారికి వివాహం ఏర్పాటు చేయించ వచ్చు!” అన్నాడు. రాజు వైద్యుడికి మరొక లక్ష బహుమానం చేశాడు.",
            "book_page_end": 49
        },
        {
            "title": "నిజం చెప్పిన నీచుడు",
            "book_page_start": 40,
            "pdf_page_start": 50,
            "pdf_page_end": 56,
            "author": "టి. నారాయణమూర్తి",
            "genre": "నీతి కథ",
            "moral": "నీచమైన స్వార్థంతో ఇతరులను మోసం చేసిన కపట వైద్యుడికి చివరికి పతనం తప్పలేదు. నిజాయితీ, దయ ఎప్పుడూ ఉత్తమం.",
            "keywords": [
                "అర్చకుడు",
                "ముసలివాడు",
                "కపటం",
                "రాజకుమార్తె",
                "వైద్యం",
                "శిక్ష"
            ],
            "characters": [
                "బ్రాహ్మణుడు/అర్చకుడు",
                "ముసలివాడు",
                "రాజు",
                "రాజకుమార్తె",
                "నౌకరు"
            ],
            "locations": [
                "శివాలయం",
                "రాజభవనం",
                "సత్రం"
            ],
            "content": "ఒక ఊళ్ళో ఒక బ్రాహ్మ డుండేవాడు. ఆయనకు వేదశాస్త్రాలు రావుగాని పూజలూ పునస్కారాలూ చేయించటానికి పనికివచ్చే మంత్రాలు మాత్రం వచ్చు. అయినా ఆ బ్రాహ్మడు చాలా నీచుడు కామంచేత ఎవరూ అతన్ని పూజలకుకూడా పిలిచే వారుకారు. చివర కాయనకు పొట్టగడిచే దారి లేక ఊళ్ళమీద బయలుదేరాడు.\nఒక ఊరి చివర ఆ బ్రాహ్మడి కొక శివాలయం కనిపించింది. ఆ ఆలయంలో పూజా పునస్కారాలు జరగటంలేదు. బ్రాహ్మడు. ఆ ఆలయం ఆక్రమించుకుని దానికి అర్చకుడైనాడు. తరవాత ఆయన ఊళ్ళో పెద్దవారందరి దగ్గిరికి వెళ్ళి, తనకు ఈశ్వరుడు కలలో ప్రత్యక్షమైనాడనీ, అర్చన జరపమని కోరాడనీ, అందుకే తాను ఆరా మడనుంచి వచ్చాననీ ఎన్నో అబద్ధాలు చెప్పాడు. వారందరూ నమ్మారు.\nశివాలయంలో పూజా పునస్కారాలు జరుగుతున్నాయని తెలిసిన ఊళ్ళోవాళ్ళు కొందరు ఆలయానికి వచ్చి ఈశ్వరుడికి నైవేద్యాలు సమర్పించసాగారు. కాని అర్చ కుడు అనుకున్నంతగా డబ్బు దొరకలేదు. ఈశ్వరుడి మహత్తు ప్రదర్శించటానికి అర్చ కుడు చాలా కుయుక్తులు పన్నాడు. కాని, ఎంత శ్రమపడినా అర్చకుడికి తిండిఖర్చూ, పైఖర్చూ గడిచి డమ్మిడీ మిగలలేదు.\nఆఖరుకు ప్రాణంవిసిగి అర్చకుడు ఒక రోజు రాత్రి శివలింగాన్ని ఒక్క తన్ను తన్ని ఆరోజు తనవంతు వచ్చిన ప్రసా దంలో తాను తినగా మిగిలినది మూట కట్టుకుని, గుడిని వదిలేసి మళ్ళీ ఊళ్ళమీద బయలుదేరాడు.\nతెల్లవారే సమయానికి అర్చకుడికి ఒక వృద్ధుడు తటస్థపడ్డాడు. ఇద్దరికీ గమ్య స్థానం లేదు. అందుచేత ముసలివాడు, \"బాబూ, నన్నుకూడా కలుపుకో. పెద్ద వాణ్ణి, దిక్కులేనివాణ్ణి. ఒంటరిగా ప్రయా ణంచేయలేను,” అని బ్రతిమాలాడు. అర్చ కుడు సరేనని ఒప్పుకున్నాడు.\nమధ్యాన్నమయింది. ఇద్దరు ప్రయాణీ కులూ ఒక నీడపట్టున భోజనానికి కూచున్నారు. \" నాదగ్గిర కాసిని ఆటుకు లున్నాయి. అవి తిన్నాక, ఇంకా కడుపు నిండకపోతే నీదగ్గిర ఉన్నది తిందాం,” అన్నాడు ముసలివాడు. దీనికి అర్చకుడు అభ్యంతరం చెప్పలేదు.\nకాని తీరా తినటం మొదలు పెడితే ముసలివాడి అటుకులే ఇద్దరూ కలిసి తిన లేక పోయారు. ముసలివాడు భుక్తాయాసంతో చెట్టునీడను నడుమువాల్చి నిద్రకుపడ్డాడు. అదే సమయమనుకుని అర్చకుడు ముసలి వాడి పైబట్ట కొంగున మూటలో మిగిలివున్న అటుకులు తీసుకుని తినేశాడు.\nముసలివాడు కొంతసేపటికి లేచి అటు కులకోసం వెతుక్కుని, అవి కనబడకపోయే సరికి, \" నా ఆటుకు లేమయాయి? నువే మైనా తీసుకు తిన్నావా ఏమిటి?” అని అర్చకుణ్ణి అడిగాడు,\n\"లేదే? నేను వాటిని చూడనైనాలేదు,” అన్నాడు అర్చకుడు.\n\" అలాగా, అయితే పోనీలే,” అన్నాడు ముసలివాడు.\nవాళ్ళు అక్కడినుంచి బయలుదేరి ఒక దేశం వెళ్ళారు. ఆ దేశపు రాజకుమార్తె చావుబతుకుల్లో ఉన్నది. ఆమె వ్యాధి నయంచేసినవారికి రాజు అంతులేని ధన మిస్తానని ప్రకటించాడు.\nఈ సంగతి తెలిసి ముసలివాడు అర్చ కుడితో, \"ఈ రాజకుమార్తె వ్యాధి మనం సులువుగా నయంచేయవచ్చును. పాపం, ఆమె ప్రాణం కాపాడదాం,” అన్నాడు.\n\"మనకు రాజు బోలెడంత బంగారం ఇస్తాడు,” అన్నాడు అర్చకుడు ఆశగా.\nఇద్దరూ కలిసి రాజభవనానికి వెళ్లారు. రాజకుమార్తె కొనప్రాణంతో వున్నది.\n\"మహారాజా, మీకిక మరొక ఆశలేని పక్షంలో మీ కుమార్తెను మాకు వప్పగిం చండి. మే మామెకు చికిత్స చేస్తాం. చికిత్సవివరాలు మీరు చూడటానికి వీల్లేదు\" అన్నాడు ముసలివాడు రాజుతో.\nతన కుమార్తె బతికే ఆశలేక రాజు ఆమెను ముసలివాడికి వప్పగించటానికి ఒప్పుకున్నాడు. చికిత్సకు వేరేయిల్లు ప్రత్యే కించారు. ముసలివాడు అందులో పెద్ద గుండంలో హెూమంతయారుచేయించాడు. పెద్ద గంగాళంతో పాలు తెప్పించాడు. తర వాత అర్చకుణ్ణితప్ప మిగిలిన అందర్శీ పంపేసి, తలుపులు గడియలు పెట్టాడు.\nముసలివాడు ఏం చికిత్స చేస్తాడోనని అర్చకుడు శ్రద్ధగా పరికిస్తున్నాడు. ముసలి వాడు రాజకుమార్తెను ఎత్తి హెూమ గుండంలో పడేశాడు. కొద్దిసేపట్లో ఆమె భస్మమై పోయింది.\n\"భేష్ ! ఇప్పుడామెను బతికిస్తాం!” అంటూ ముసలివాడు రాజకుమార్తె అస్తి కలు బతుటికితీసి వాటిని పాలగంగాళంలో వేశాడు. వెంటనే రాజకుమార్తె పూర్ణాయు రారోగ్యాలతో నవనవలాడుతో గంగాళంలో లేచి నిలబడింది.\nరాజు పరమానందభరితుడై ముసలి వాడికీ, అర్చకుడికి సమస్త సత్కారాలూ చేసి, భోజనం పెట్టి, అంతులేని బంగారు కాసులు తెచ్చి వారి ఎదట పోసి, \"అశ్వినీ దేవతల్లాగా మీరు సమయానికి వచ్చి నా కుమార్తెను బతికించారు. ఏమిచ్చినా మీ రుణం తీరదు. ఈ బంగారంనుంచి మీరు మోయగలిగినంత తీసుకుని నన్ను కృతా ర్థుణ్ణి చెయ్యండి,” అని ప్రార్థించాడు.\nఇదిచూసి రాజభవనంలో నౌకర్లు, అర్చ కుడే అసలు వైద్యుడై ఉంటాడనుకున్నారు. వారిలో ఒకడు అర్చకుడిదగ్గిరికి వచ్చి రహస్యంగా, \" ఇక్కడికి అయిదామడల దూరాన మరొక రాజుగారున్నారు. ఆయన కుమార్తెకూడా దీర్ఘవ్యాధి తో బాధపడు తున్నది. అయితే ఆమె ప్రాణాపాయ స్థితిలోలేదు. మా రాజకుమార్తె వ్యాధి కుదిర్చిన మీకు ఆమె వ్యాధి కుదర్చటం ఏమంత కష్టంకాదు. మీరు వెళ్ళి ఆమెను చూడటం మంచిది,\" అని చెప్పాడు.\nతాను ప్రయాసతో మోయగలిగినంత బంగారం మూటగట్టుకున్నాడు.\n\" మన మిద్దరమూ ఇంతకాలంగా కష్ట సుఖాలు పంచుకున్నాం. అందుచేత నాకు ఈ బంగారంలో కూడా వంతు ఇప్పించాలి,” అని అర్చకుడు ముసలివాణ్ణి అడిగాడు.\nముసలివాడు సరేనని బంగారు కాసులు ఎంచి మూడు కుప్పలుగా పేర్చసాగాడు.\n\"మనం ఇద్దరమేకదా? మూడ వాటాలు దేనికి?” అని అడిగాడు అర్చకుడు.\n\" మూడో వాటా, నా అటుకులు దొంగ తనంగా తిన్నవాడిది!” అని జవాబు చెప్పాడు ముసలివాడు.\n\" అవి నేనేకదా తిన్నాను ? ఆ వాటా కూడా నాదే!\" అన్నాడు అర్చకుడు పర మానందంతో.\nముసలివాడు తలయెత్తి అర్చకుణ్ణి కోపంగాచూసి, \"ఓరీ, పరమ నీచుడా! నువు నాకు అర్చకుడివిగా వుండి నన్ను కూడా అపవిత్రుణ్ణి చేశావుగదరా!” అంటూ అదృశ్యుడై పోయాడు.",
            "book_page_end": 46
        },
        {
            "title": "పురాతన జంతువులు",
            "book_page_start": 48,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "విజ్ఞాన శాస్త్రం",
            "moral": "లేదు",
            "keywords": [
                "డైనోసార్",
                "డిప్లోడకస్",
                "భ్రాఖియోజారస్",
                "ప్లిసియోజార్",
                "టెరజార్",
                "సరీసృపాల యుగం"
            ],
            "characters": [],
            "locations": [
                "భూమి",
                "జలం",
                "గాలి"
            ],
            "content": "\"భయంకరమైన బల్లుల\" లో నేలమీద నివసించిన వాటిని \"డినజార్” లంటారు. క్రిందటి నెల మూడురకాల \"డినజార్” లను గురించి తెలుసుకున్నాం.\n\"డినజార్” లలో కెల్లా పెద్దది \"డిప్లోడకస్.” ఇది \"బ్రాంటజారన్” కన్ననేగాక, ప్రపంచంంలో అంతకు పూర్వంగాని తరవాతగాని పుట్టిన అన్ని భూచరాలకన్న పెద్దది. “డిప్లోడకస్\" ముక్కు చివరనుంచి తోకచివరకు 90 అడుగులుండేది. ఇది ఈనాడు బతికి వుంటే మేడల మూడో అంతస్తుకు సులువుగా తొంగిచూడగలదు.\nభయంకరమైన బల్లులలో విపరీతమైన శరీరాలు గలవి ఇంకా అనేకం ఉన్నాయి. \"భ్రాఖియోజారస్” అనేది 50 టన్నుల బరువుండేది. ఈ బల్లులన్నీ గుడ్లనుంచి వచ్చినవే. వాటి గుడ్లు ఎంత పెద్దవో ఊహించటానికి మనకు ఒకే ఆధారం ఉంది. 9 అడుగుల నిడివి గల ఒక డినజార్ 9 అంగుళాల గుడ్డు పెట్టేది. ఈ లెక్కప్రకారం డిప్లోడకస్ 7 న్నర అడు గుల గుడ్డు పెట్టివుండాలి!\nభయంకరమైన బల్లులలో కొన్ని నీటిని ఆశ్రయించాయి. “ప్లిసియోజార్” ఇలాటిది. దీనికి కాళ్లు లేవు, వాటికిబదులు ఈదే దొప్పలుండేవి. వీటి నిడివి 50 అడుగులదాకా ఉండేది. దీని నోట్లో వాడిఅయిన దంతాలుండేవి. నీటిలో నివసించే భయంకరమైన బల్లులు గాలి పీల్చటానికి నీటి పైకి వస్తూండవలసి వచ్చేది. వీటికి పెద్ద పెద్ద కన్నులుండేవి. వీటికి భూమిమీద గుడ్లుపెట్టే శక్తిలేదు. వీటి గుడ్లు నీటిలో పొదగవు. అందుచేత ఈ \" చేప బల్లులు ” తమ గుడ్లను తమ శరీరాలలోనే పొదగనేర్చాయి. \" ఇఖియోజార్”, “మోస జార్ ” అనేవికూడా “చేపబల్లులు”.\nఇలాగే పక్షిబల్లులుకూడా కొన్ని తయారయాయి. \"టెరజార్” ఇలాటిది. గబ్బిలాల లాగా దీనికి తోలుపొర రెక్కలుండేవి. రెక్కలు విప్పినప్పుడు వాటిమధ్య 30 అడుగుల నిడివి ఉండేది. \"ఆర్కియో టెరిక్స్” “టెరానడాన్” మొదలైనవి “ పక్షిబల్లులు”.\nఈవిధంగా భూమినీ, జలాన్నీ, గాలినీ ఆశ్రయించిన \"భయంకరమైన బల్లులు 15 కోట్ల ఏళ్ళపాటు భూమిపై అవిచ్ఛిన్నంగా ఏలి ఆకస్మికంగా అంతరించిపోయాయి. అంతటితో “సరీసృపాల యుగం\" ముగిసింది.",
            "book_page_end": 48
        },
        {
            "title": "దూర గ్రహాలు",
            "book_page_start": 5,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "విజ్ఞాన శాస్త్రం",
            "moral": "లేదు",
            "keywords": [
                "గ్రహాలు",
                "సౌర వ్యవస్థ",
                "యురేనస్",
                "నెప్ట్యూన్",
                "ప్లూటో",
                "ఉపగ్రహాలు",
                "సూర్యకాంతి"
            ],
            "characters": [],
            "locations": [
                "సౌర వ్యవస్థ"
            ],
            "content": "మన పూర్వీకులు వారాలకు పేర్లు పెట్టినపుడు సూర్యుడు, చంద్రుడు, కుజుడు, బుధుడు, గురుడు, శుక్రుడు, శని ఈ పేర్లతో రోజులు ఏర్పాటుచేశారు. సూర్యుడి చుట్టూ తిరిగే గ్రహాలింకా ఉన్నాయని వారికి తెలియకపోవటానికి కారణం అవి చాలా దూరాన ఉండటమే.\n* వీటిలో యురేనస్ అనే గ్రహం 1781లో కనిపెట్టబడింది. ఇది నూర్యుడికి సుమారు 178 కోట్ల మైళ్ళ దూరాన వున్నది. దీనిమీద పడే సూర్యకాంతి, భూమిపై పడేదానితో పోలిస్తే వెయ్యిలొ 3 వంతులు మాత్రమే. ఈ గ్రహం గంటకు 260 మైళ్లచొప్పున సూర్యుణ్ణి చూట్టివస్తూ 84 ఏళ్ళకొక ప్రదక్షిణంచేస్తుంది. ఈ గ్రహం నిడివి దాదాపు 35 వేల మైళ్ళు.\n* నెప్ట్యూన్ అనే గ్రహం 1846 లో కనిపెట్టబడింది. ఇది సూర్యుడికి 279 కోట్ల మైళ్ళ దూరాన ఉన్నది. యురేనభ్పైన పడే సూర్యకాంతిలో మూడోవంతు మాత్రమే ఈ గ్రహంపై పడుతుంది. గంటకు 186 మైళ్ళ వేగంతో నడుస్తూ, ఈ గ్రహం 165 యేళ్ళ కొకసారి సూర్యుణ్ణి చుట్టివస్తుంది. దీని నిడివి దాదాపు 33 వేల మైళ్ళు.\n* ప్లూటో అనే గ్రహం 1930 మార్చి 13న కని పెట్టబడింది. ఇదిసూర్యుడికి 367 న్నర కోట్ల మైళ్ళ దూరాన వున్నది. దీనిమీద మనుషులుండి సూర్యుడికేసి చూస్తే సూర్యుడు కాంతివంతమైన నక్షత్రంలాగా మాత్రమే కనిపిస్తుంది. ఈ గ్రహం గంటకు 120 మైళ్ళ వేగంతో నడుస్తూ 248 ఏళ్ళ కొకసారి సూర్యుణ్ణి చుట్టివస్తుంది. ఈ గ్రహంకన్న చిన్న గ్రహం బుధుడు ఒకటే. దీని నిడివి 3600 మైళ్ళు.\n* యురేనస్, నెప్ట్యూన్, ఫ్లూటో గ్రహాలు చలికి బిగతీసుకు పోయిన గ్రహాలై ఉండాలి. వాటిమీద ప్రాణి కోటి నివసించే అవకాశం లేదు. ఇవి టెలిసాప్ సహాయం లేకుండా కనబడవు.\n* ఈ గ్రహాలలో ఉపగ్రహాలు లేనివి బుధుడు, శుక్రుడు, ఫ్లూటో. భూమికి ఒక్క ఉప గ్రహం_చంద్రుడు_మాత్రమే ఉన్నది. కుజుడికి, నెప్ట్యూన్కూ రెండేసి ఉపగ్రహాలున్నాయి. యురేనస్ చుట్టూ 5 ఉపగ్రహాలున్నాయి. శని చుట్టూ తిరిగే ఉపగ్రహాల సంఖ్య 9. గురు వుకు 12 ఉపగ్రహాలున్నాయి.\n* సూర్యుడినుంచి బయలుదేరిన కాంతి ప్లూటోను చేరుకోవటానికి 57 గంటలు పడుతుంది. (భూమిని చేరటానికి 8 నిమిషాలు పడుతుంది.) ఇది మనకు ఊహించలేనంత దూరంలాగా కనబడుతుంది. కాని, సూర్యకాంతి ప్లూటోను దాటి 4 సంవత్సరాల మూడు మాసాలు ప్రయాణించేదాకా దానికి మరొక గోళం తగలదు!",
            "book_page_end": 5
        },
        {
            "title": "ఇంద్రజాలం",
            "book_page_start": 50,
            "pdf_page_start": 60,
            "pdf_page_end": 61,
            "author": "చందమామ బృందం",
            "genre": "ఇంద్రజాలం",
            "moral": "లేదు",
            "keywords": [
                "ఇంద్రజాలం",
                "నాణెం మాయం",
                "మార్పెల్ కాగితం",
                "గాజు గ్లాసు",
                "ట్రిక్ రహస్యం"
            ],
            "characters": [
                "ప్రొఫెసర్ పి. సి. సర్కార్"
            ],
            "locations": [],
            "content": "నేను చిన్నతనంలో విద్యార్థిగా ఉంటూ ఈ ట్రిక్కు చేశాను. కాని ఈ వయ సులొకూడా అప్పుడప్పుడూ నా మిత్రు లకు చేసి చూపుతూంటా ను.\nబల్లమీద ఒక \"మార్పెల్” కాగితం పరిచి ఉంటుండి దానిమీద ఒక చిన్న నాణెం పెడతాను. తరవాత, అక్కడే బోర్లించిఉన్న గాజు గ్లాసుపై చేతిమాలు ఒకటి కప్పి గ్లాసును నాణెమీద బోర్లిస్తాను. చేతిరుమాలు తీసేసరికి గ్లాసుకింద నాణెం ఉండదు.\nమళ్ళి గ్లాసుమిద చేతిరుమాలు కప్పి గ్లాసు ఎత్తి పక్కన పెట్టగానే, \"మార్వెల్ ” కాగితంమీద నాణెం ఉండటం ప్రేక్షకులకు కనిపిస్తుంది.\nఈధంగా గ్లాసు బోర్లించినప్పుడు నాణెం మాయంకావటం, అది తీయ గానే నాణెు కనిపించటం ఎన్నిసార్ల యినా చేసి చూపవచ్చు.\nఇక ట్రిక్కు రహసం. ఈ రహ స్యం బల్లలోగాని, దానిమీద పరిచిన మార్వెల్ కాగితంలోగాని లేదు. అది గ్లాసులో ఉన్నది. మామూలు గాజు గ్లాసు తీసుకొండి. దాని అంచున మంచిరకం బంకపూయండి. తరవాత ఆ బంకపూసిన గ్లాసును, \"మార్వెల్” కాగితంపై బోర్లించండి, గ్లాసు మూతి అంచు కాగితానికి అంటుకుపోతుంది.\nఆ తరవాత \" మార్వెల్” కాగితాన్ని గ్లాసు మూతి చుట్టూ (బొమ్మలో చూపిన విధంగా) కత్తిరించండి. ఇప్పుడా గ్లాసుతో ట్రిక్కుచేయవచ్చు. ఈ గ్లాసును బల్లమీద, \"మార్వెల్” కాగి తంపై బోర్లించి ఉంచినప్పుడు గ్లాసులో నుంచి కనిపించే కాగితం బల్లమీద ఉన్న కాగితంలాగే ఉంటుంది గనక ప్రేక్షకులు తేడా తెలుసుకోలేరు.\n\"మార్వెల్” కాగితంమీద బోర్లించి ఉన్నది మామూలు గ్లాసే అనుకుం టారు. తరవాత చిన్ననాణెం తీసి \"మార్వెల్\" కాగితంమీద పెట్టాలి. తరవాత గ్లాసుఎత్తి నాణెంమీద పెట్టాలి. కాని గ్లాసు ఎత్తినప్పుడు ప్రేక్షకులు, దానిమూతికి కాగితం ఉండటం కని పెట్టేస్తారు. అందుచేత గ్లాసు ఎత్తక పూర్వం ఎవరిదగ్గిరైనా ఒక చేతి రుమాలు అడిగి పుచ్చుకుని, దాన్ని గ్లాసుమీద కప్పి తరవాతనే గ్లాసుఎత్తి నాణెంమీద ఉంచాలి. తరవాత చేతి రుమాలు తీసివేస్తే ప్రేక్షకులకు నాణెం కనబడదు. ఎందుకంటే గ్లాసుమూతికి అంటుకుని ఉన్న మార్వెల్ కాగితం దాన్న కప్పేస్తుంది. ఈ సంగతి ప్రేక్ష కులకు తెలీదు గనక వారు, నాణెం మాయమయిందను కుంటారు గ్లాసు మీద మళ్లీ చేతిరుమాలు కప్పి దానిని ఎత్తినట్టయితే \"మార్వెల్ ” కాగితం మీదవున్న నాణెం ఎప్పటిలాగే ప్రేక్షకు లకు స్పష్టంగా కనిపిస్తుంది.\nఈ ట్రిక్కు చేసేటప్పుడు రెండు గ్లాసు లుంచుకోవటం మంచిది. అం దులో ఒకటి పైన చెప్పినప్రకారం తయారుచేసుకుని ఉన గ్లాసు, మరొ కటి మామూలు గ్లాసు మంచి \"మార్వెల్ ” కాగితం దొరకనిపక్షంలో ఈ ట్రిక్కును మందమైన రంగు కాగి తఁతోకూడా చేయవచ్చు.\n[ పాఠకులు, యీగారడీని గురించి సల హాలు పొందదలిస్తే, వారు 'చందమామ’ పేరు ఉదహరిస్తూ, ప్రొఫెసరుగారి పేర ఉత్తరం రాయవచ్చు. ఉత్తరాలు ఇంగ్లీష లోనే రాయాలి.\nవారి అడ్రసు యిది :- ప్రొఫెసర్ : పి. సి.\nసర్కార్, మెజిషియన్, పోస్టుబాక్సు 7888,\nకలకత్తా-12.]",
            "book_page_end": 51
        },
        {
            "title": "గోడమీది బొమ్మ - 6",
            "book_page_start": 62,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "కాల్పనిక కథ",
            "moral": "ఇతరులను మోసగించి ఇబ్బంది పెట్టేవారికి, వారి దుర్మార్గం వారిపైనే తిరిగి పడుతుంది.",
            "keywords": [
                "చ్వాంగ్",
                "జ్యోతి",
                "చక్రవర్తి",
                "మాయా కోటు",
                "శిక్ష",
                "పందెం"
            ],
            "characters": [
                "చ్వాంగ్",
                "జ్యోతి",
                "చక్రవర్తి",
                "మంత్రులు"
            ],
            "locations": [
                "నది",
                "సముద్రం"
            ],
            "content": "భార్యా భర్తలిద్దరూ తెల్లవార్లూ కూచుని ఒక పడవ చేశారు. దాని వెనుక భాగం ఉక్కులాగా, అంచు పదునుగా ఉండేటట్టు \"జ్యోతి\" తయారుచేసింది. మర్నాడు పందెంలో చ్వాంగ్ పడవ ముఁదుకు పోవటం గమనించి, చక్రవర్తి దుర్మార్గంగా తన పడవను చ్వాంగ్ పడవకు ఢీ కొట్టాడు. వెంటనే చక్రవర్తి పడవ ముందు భాగం చీలిపోయింది.\nచక్రవర్తి నదిలో ముణిగి చచ్చినంతపని అయింది. మంత్రులూ, తది తరులూ ఆయనను ఎలాగో బయటికి లాగారు. \"చూడు, నా దుస్తులెలా తడిసి పాడయాయో ! మూడురోజుల్లోగా రంగురంగుల పక్షి ఈకలతో మరొక కోటు అల్లించి తీసుకురాకపోయావో, నీ తల తీయించేస్తాను. ఆ కోటుమీద రక రకాల బొమ్మలూ, సూర్యుడూ, సముద్రమూ చిత్రించాలి!\" అన్నాడు చక్ర వర్తి చ్వాంగ్.\n\"జ్యోతీ”, చ్వాంగ్ కలిసి కాగితం పక్షులు రకరకాలవి కత్తిరించారు. \"జ్యోతి\" వాటిని ఎగరవేసేసరికి అవన్నీ నిజమైన పక్షులుగా మారి రంగు రంగుల ఈకలు బోలెడన్ని రాల్చాయి. వాటితో \"జ్యోతి\" చక్రవర్తికి కోలు తయారుచేసి, వాటిమీద రకరకాల బొమ్మలు కుట్టుపని చేసింది. ఇంతల్ మూడురోజుల గడువయిపోవచ్చింది. సముద్రమూ, సూర్యుడూ తయారుకాలేదు. ఎలాగా అన్న విచారంతో చ్వాంగ్ కన్నీరుకార్చాడు. ఆ కన్నీరు కోటుమీదపడి సముద్రమయింది. బొమ్మలు కుట్టటంలో \" జ్యోతి” వేలికి సూది గుచ్చుకుని రక్తంకారి అది సూర్యుడయింది.\nకోటు చూసి చక్రవర్తి చాలా ఆనందించాడు. ఆయన \"జ్యోతి ” తో, \"ఈ కోటు ఎలా తయారు చేశావో చూడాలని వుంది. నే చూస్తూండగా మరొకటి తయారుచెయ్యి,” అన్నాడు. \"ఇది వేసుకుచూడండి. కొలతలు సరిగావుంటే, ఒకటికాదు, పది తయారుచేస్తాను,” అన్నది \"జ్యోతి ”.\nసరేనని చక్రవర్తి కోటు ధరించాడు. \"జ్యోతి ” ఆ కోటుపై ఊదింది. వెంటనే దానిమీది సముద్రం నిజమైన సముద్రమయింది. ఆ సముద్రంలో చక్రవ ర్తీ, అతని మంత్రులూ అంతా ముణిగిపోయారు. ఒడ్డున నిలబడి చ్వాంగ్, \"జ్యోతీ\" ఎర్రగా సముద్రంలో నుంచి ఉదయించే సూర్యుణ్ణి చూడసాగారు.",
            "book_page_end": 62
        }
    ],
    "statistics": {
        "total_stories": 17,
        "author_counts": {
            "చ క్ర పాణి": 1,
            "చందమామ బృందం": 12,
            "ఆర్. రామనరసయ్య": 1,
            "జె. రామావధాని": 1,
            "ఎస్. ఇందిరాదేవి": 1,
            "టి. నారాయణమూర్తి": 1
        },
        "genre_counts": {
            "సంపాదకీయం": 1,
            "నీతి కథ": 5,
            "పౌరాణిక కథా సారాంశం": 1,
            "జాతక కథ": 1,
            "సాహస కథ": 1,
            "హాస్య కథ": 2,
            "బేతాళ కథ": 1,
            "పౌరాణిక కథ": 1,
            "విజ్ఞాన శాస్త్రం": 2,
            "ఇంద్రజాలం": 1,
            "కాల్పనిక కథ": 1
        }
    }
}