{
    "book_id": "చందమామ_1955_02",
    "stories": [
        {
            "title": "చందమామ (ఆహ్వానము)",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "N/A",
            "keywords": [
                "పి. సి. సర్కారు",
                "ఐంద్రజాలికుడు",
                "మద్రాసు",
                "అభివందనాలు"
            ],
            "characters": [
                "చక్రపాణి",
                "పి. సి. సర్కారు"
            ],
            "locations": [
                "మదరాసు"
            ],
            "content": "ఇప్పటికి మూడేళ్లక్రిందట ఒకసారి పి. సి. సర్కారు మదరాసుకు వచ్చిన సంగతి తెలుసుకదా! ఆయన ఖండాంతర ప్రజలనే ఆశ్చర్యపరచి, ప్రపంచఖ్యాతి గడించిన ఐంద్రజాలికులలో అగ్రగణ్యుడని పేరు పొందినవాడు. ప్రొఫెసర్ సర్కారు మనకు కొత్తవాడు కాదు. చాలాకాలంనుండి తన ట్రిక్కులను చందమామకు అందిస్తూనేవున్నాడు. 'నేనూ చందమామ కుటుంబంలోనివాడినే' అని తరుచు ప్రస్తుతించే మన సర్కారు మళ్లీ ఈ సంవత్సరారంభంలో మద్రాసు వచ్చారు. ఈసారి, అద్భుతమైన కొత్త ట్రిక్కు లెన్నో ప్రదర్శించి, ఆనందం కల్గించారు. ఆయన తన అభిమానాస్పదమైన 'చందమామ' కార్యాలయానికి వచ్చి, పాఠకులకూ, రచయితలకూ అభివందనాలు తెల్పారు.",
            "book_page_end": 15
        },
        {
            "title": "అట్టమీది బొమ్మ",
            "book_page_start": 18,
            "pdf_page_start": 18,
            "pdf_page_end": 18,
            "author": "చందమామ బృందం",
            "genre": "పురాణ కథ",
            "moral": "బలంతో పాటు వినయం, భక్తి గౌరవాలు కలిగి ఉండాలి.",
            "keywords": [
                "భీమసేనుడు",
                "హనుమంతుడు",
                "సౌగంధిక పుష్పం",
                "వాయుపుత్రుడు",
                "విశ్వరూపం"
            ],
            "characters": [
                "భీమసేనుడు",
                "హనుమంతుడు",
                "ద్రౌపది",
                "యక్షులు"
            ],
            "locations": [
                "గంధమాదన పర్వతం",
                "కదళీవనం",
                "సౌగంధికవనం"
            ],
            "content": "భీమసేనుడు, ద్రౌపది కోరిన సౌగంధిక పుష్పంకోసం ఈశాన్యదిశకు బయలు దేరాడుకదా !—త్రోవలో అడ్డువచ్చిన వృక్షాలనన్నిటినీ తన బాహుబలంవల్ల ఛేదించుకొంటూ, ముందుకు సాగిపోయాడు. ఈవిధంగా, అరణ్యం దాటుకొని గంధమాదన పర్వతానికి సమీపంలోవున్న ఒక కదళీవనం ప్రవేశించాడు.\nఆ వనంలోనించి పోతూవుండగా, దారిలో కూర్చునివున్న ఒక వృద్ధ వానరం కనిపించింది. ' ఏయ్, ముసలికోతీ!—దోవవిడు!!' అని భీముడు గర్జించాడు. అందుకా వానరం వృద్ధాప్యంవల్ల వణికిపోతూ ' ఆయ్యా, నేను లేవలేని స్థితిలో వున్నాను. కనుక, నా తోక కాస్త పక్కకి తోసి, నీవు నీదారిన వెళ్ళు' అని అన్నది.\nభీమసేనుడు చాలా అలక్ష్యంగా దాని తోకను తన ఎడమకాలితో తోయ బోయాడు. కదలలేదు. బలంకొద్దీ చేతితో లాగాడు. అప్పటికీ కదలలేదు. అప్పుడు రెండు చేతులతోనూ బలంకొద్దీ వూపిచూచాడు. కాని తోక రవంత కూడా కదలలేదు. అది సామాన్య వానరం కాదని భీముడు గ్రహించాడు.\nవెంటనే, భక్తిగౌరవాలతో ఆ వృద్ధవానరానికి చేతులు జోడించి నమస్కరిస్తూ, ' మీరెవరో మహాత్ముల్లాగా వున్నారు. నన్ను మన్నించి, మీ వృత్తాంతం చెప్పి అనుగ్రహించండి!' అంటూ ప్రాధేయపడ్డాడు.\nఅప్పుడా వానరం చిరునవ్వుతో ' తమ్ముడా! నేను వాయుపుత్రుడనైన హనుమంతుణ్ణి. నీకు, అన్నను. ఇదిగో చూడు, నా విశ్వరూపం...' అని చెప్పి, భూమ్యాకాశాలను ఒక్కటిగా చేసేటట్టు తన నిజరూపంతాల్చి నిలబడ్డాడు. భీమసేనుడు సంతోషించి, హనుమను స్తుతించగా, హనుమంతుడు మెచ్చుకొని పాండవుల భవిష్యాన్ని చెప్పి, \" సోదరా ! -ముందు మీకూ కౌరవులకూ జరగ బోయే యుద్ధంలో నేను అర్జునుడి ధ్వజంపైనే ఉండి, మీకందరకూ బలం చేకూరుస్తాను ' అని వరమిచ్చాడు. భీమసేనుడు సంతృప్తుడై, హనుమ చెప్పిన దోవనే వెళ్ళి సౌగంధికవనం ప్రవేశించాడు. కుబేరుని కాపలావాళ్ళయిన యక్షులు భీమసేనుణ్ణి అటకాయించారు. భీముడు వాళ్ళతో యుద్ధంచేసి, వాళ్లని పడగొట్టి, తనకు కావలసినన్ని సౌగంధికపుష్పాలు తీసుకొని మరలి పోయాడు. ద్రౌపదికి పరమ సంతోషమైంది.",
            "book_page_end": 18
        },
        {
            "title": "పందెం (గేయకథ)",
            "book_page_start": 10,
            "pdf_page_start": 16,
            "pdf_page_end": 17,
            "author": "చందమామ బృందం",
            "genre": "హాస్యం (గేయకథ)",
            "moral": "మాటల్లోని చమత్కారం లేదా పదం యొక్క అర్థాన్ని పూర్తిగా గ్రహించకుండా పందెం కాయకూడదు.",
            "keywords": [
                "పందెం",
                "బంగారయ్య",
                "కోడికి చేతులు",
                "చమత్కారం",
                "మోసం"
            ],
            "characters": [
                "బంగారయ్య",
                "పెద్దలు (గ్రామస్థులు)"
            ],
            "locations": [
                "కట్టమంచి గ్రామము"
            ],
            "content": "కట్టమంచియను గ్రామమందున గట్టివాడు బంగారయ్య !\nరచ్చబండపై వచ్చికూర్చుని ముచ్చటగా యిట్లన్నాడు!\n\"వినండి వినండి వినండి పెద్దలు విచిత్రమొక్కటి చెబుతాను !\nచిన్నకోడికి చేతులు చూపెద నన్నా చూడండ”న్నాడు!\nఏమిటేమిటి? ఎక్కడెక్కడ? విదీచూపుము అనిరంతా !\n\" పందెంవేసి వందరూకలు ముందుబెట్టితే చూపెదను !\nఓడిపోతినా ఒక్కవందను నిక్కముగా మీకిచ్చెదను ”\nఅనగానేవిని అచ్చటి పెద్దలు అప్పుడె డబ్బులు తెచ్చారు !\nబంగారయ్య కంగారెత్తక పదుగురతో నిటు పలికాడు!\nఅందరు బాగా ఆలోచించి ముందుకువచ్చిన మంచిదని !\nచిన్న కోడికి చేతులుజూపుము అన్నా వందా నీదనగా !\nఅనగానే విని ఆగ్రహములతో అందరు పైకెగ బ్రా కారు !\nమఱచినారు నామాటలేమిటో మఱలా ఒకపరి చెప్పండి !\n\"కోడికి చేతులు చూడుడు చూపిఆ ఓడిపోతిర ”ని చెప్పాడు.\nపందెముబెట్టిన వందరూకలు బంగారయ్యకు యివ్వగనే–, మీసలుదిప్పి మెలివేశాడు మేటిఘనుడు బంగారయ్య !\nబంగారయ్య భళిభళియంటూ చెంగున పలిటీ కొట్టాడు!\nరండి వెనుకనే రండిరండియని రయమున పెద్దల పిల్చుకొని,\nఇంటిముంగిట పోగునుచిమ్మెడు జంటకోళ్ళను చూపించి—,\n\"కాంచండన్నా కన్నులుయున్న కరములు చూపితి కోడికివే!”\nఅని తన చేతులు అందరియెదుట ఆ వైపునకు చాచాడు !\n\" చూడుడు చేతులు కోడికి చూపితి కోరిన పందెం యింతేగా!\"",
            "book_page_end": 11
        },
        {
            "title": "వంశగౌరవం",
            "book_page_start": 13,
            "pdf_page_start": 19,
            "pdf_page_end": 21,
            "author": "వి. ఆదినారాయణ",
            "genre": "నీతి కథ",
            "moral": "తన వంశగౌరవాన్ని అతిగా నమ్మి మొండితనం ప్రదర్శిస్తే నష్టపోక తప్పదు. చమత్కారంగా ఆలోచించి సమస్యను పరిష్కరించాలి.",
            "keywords": [
                "వంశగౌరవం",
                "పందెం",
                "దీవాన్ సాహెబ్",
                "షావుకారు",
                "న్యాయాధికారి"
            ],
            "characters": [
                "దీవాన్ సాహెబ్ (ఠాకూర్)",
                "షావుకారు",
                "న్యాయాధికారి",
                "కొత్తమనిషి (ముక్కులు కొనేవాడు)"
            ],
            "locations": [
                "బుందేల్ఖండ్"
            ],
            "content": "బుందేల్ఖండ్లో ఒక ఠాకుర్ వంశస్థు డుండేవాడు. ఆయనను అందరూ దీవాన్ సాహెబ్ అని పిలిచేవారు. ఆయనకు తిండికికూడా సరిగా గడవకపోయినా రాజసం చాలా ఉండేది. ఉద్యోగం చేసే వాడు కాడు, తన వంశంయొక్క గొప్ప తనంగురించి డాబులుకొడుతూ అందరి కాలమూ పాడుచేసేవాడు.\nఒకనాడు దీవానాసాహెబ్ వీథిలో నిల బడి ఒక షావుకారుతో మాట్లాడుతూండగా దూరాన ఒక బండి కనిపించింది. దాని మీద ధాన్యంబస్తాలు ఎత్తుగా వేసిఉన్నాయి. ఆ బండి వారివైపే వస్తోంది. ఆ బండిని చూస్తూనే దీవానా సాహెబ్, \"ఆహా! ఎంత పెద్ద ఏనుగు! మా తాతగారిదగ్గిర ఇలాటి ఏనుగే ఉండేది!” అన్నాడు.\n\"తమరు పరాకు చిత్తగిస్తున్నారు, దీవాన్సాహెబ్. ఆ వచ్చేది ఏనుగు కాదు, ధాన్యపుబస్తాలు వేసిన బండీమాత్రమే,” అన్నాడు షావుకారు,\n\"మీకు చత్వారం వచ్చేసినట్టుంది, షావుకారుగారూ! ఏనుగు స్పష్టంగా కని విస్తుంటేనే?” అన్నాడు దీవాన్సాహెబ్.\n\"క్షమించాలి! అది ధాన్యపు బస్తాల బండీ!\" అన్నాడు షావుకారు.\nదీవాన్సాహెబ్ుకూడా పంతంవచ్చింది. \"అది ఏనుగైతే నేను మీ తల నరి కేస్తాను. బండీ అయితే నా తల మీరు నరకండి! ఇదే మనిద్దరిమధ్యా పందెం!” అని మీసాలు మెలివేస్తూ ఠీవిగా నిల బడ్డాడు డీవాన్సాహెబ్.\nకొద్ది సేపట్లోనే బండీ సమీపానికి వచ్చింది. \"చూశారా, దీవాన్సాహెబ్ ? మీరు ఓడిపోయారు!\" అన్నాడు షావుకారు.\n\"అవును. మీరు నా తల సరి కెయ్యండి,” అన్నాడు దీవానాసాహెబ్.\n\"దేనికిలే పోనివ్వండి!” అన్నాడు షావుకారు, ఇకనైనా ఈ ఠాకుర్ వంశస్థుడు ప్రగల్భాలు మానేస్తాడన్న ఆశతో.\n\"అలా వీల్లేదు! మీరు పందెంప్రకారం నా తల నరకవలిసిందే! మా ఠాకుర్ వంశస్థులు ఆడితప్పరు!\" అని దీవాన్ సాహెబ్ మొండితనం చేశాడు. షావుకా రుకు ప్రాణంమీదికొచ్చింది.\n\"ఈ విషయం న్యాయాధికారిని సంప్ర తించటం మంచిదనుకుంటాను,” అన్నాడు షావుకారు.\nఇద్దరూ కలిసి న్యాయాధికారిదగ్గిరికి వెళ్ళారు. న్యాయాధికారి విషయమంతా విని, షావుకారుకు సంప్రాప్తించిన దుస్థితి కనిపెట్టి, ఈవిధంగా తీర్పు చెప్పాడు :\n\"దీవాన్సా హెబ్ గారి తల షావుకారు సొత్తయిన మాట నిజమే. కాని దాన్ని ఆయన తన యిష్టంవచ్చినప్పుడు నరుక్కో వచ్చు. ఆయనను తొందరచేయటానికి ఎవరికీ అధికారం లేదు.”\nఈ తీర్పుకు షావుకారు సంతోషించాడు. కాని దీవాన్సాహెబ్ పేచీ పెట్టాడు:\n\"అయితే ఈ క్షణంనుంచి నా తలను రక్షించే భారమూ, పోషించే భారమూ షావు కారుదే. దాన్ని గురించి నా పూచీ ఎంత మాత్రమూ లేదు!\" అన్నాడాయన.\nషావుకారు గత్యంతరంలేక దీవాన్ సాహెబ్ తలను రక్షించి పోషించేభారం తన మీద వేసుకున్నాడు. కాని ఈ భారం కొద్ది పాటిదికాదు. దీవాన్సాహెబ్ తన వంశ మర్యాదకు తగినవిధంగా షావుకారుచేత చేయించుకుంటూ, షావుకారు ఇల్లు గుల్ల చేయసాగాడు.\nకొంతకాలం గడిచింది. షావుకారుకు పట్టిన ఈ పీడను ఏ విధంగా విరగడ చేయాలా అని చాలామంది మిత్రులు ఆలో చించారు. చివరకు ఒక ఉపాయం తోచింది. దాన్ని షావుకారుకు చెప్పేశారు.\nమర్నాడు వీథివెంట ఒక వ్యక్తి, \"ముక్కులు, చెవులు కొంటాం!” అంటూ వచ్చాడు. షావుకారు ఆ మనిషిని పిలిచి \" ఏమిటి నువు కొనేది ?” అని అడిగాడు.\n\"బాబూ, మనుషుల ముక్కు లూ, చెవులూ కొంటాం,” అన్నాడు కొత్తమనిషి.\n\"ఎంత ధర యిస్తావ్?\" అన్నాడు షావుకారు.\n\"గొప్పవంశంవాళ్ళవైతే ముక్కూ, రెండు చెవులూ కలిపి అయిదువందలు,\" అన్నాడు వచ్చిన మనిషి.\nషావుకారు ఆ మనిషికి దీవాన్సాహెబ్ను చూపించి, \"ఈయన గొప్ప ఠాకుర్ వంశ స్థుడు. ఈయన తల ప్రస్తుతం నాదే. కనక అయిదువందలూ ఇచ్చి ఈయన ముక్కూ, చెవులూ కోసుకుపో!” అన్నాడు.\nదీవాన్ సాహెబు హడలెత్తింది.\n\" అయ్యా, షావు కారుగారూ, ఇది న్యాయంకాదు,” అన్నాడాయన.\n\" ఎందుకు న్యాయంకాదు. ఈ తల నా సొత్తు. దీనిని నేను ఎంతో డబ్బు తగలేసి పోషిస్తూవస్తున్నాను,” అన్నాడు షావుకారు.\n\"మనం న్యాయాధికారి దగ్గిరికి వెళ్ళి ఆయన సలహా తీసుకోవటం భావ్యంగా ఉంటుంది,” అన్నాడు దీవాన్సాహెబ్.\nఇద్దరూ మరోసారి న్యాయాధికారిదగ్గిరికి వెళ్ళారు. న్యాయం చెప్పమన్నారు.\n\"షావుకారుకు మీ ముక్కూ, చెవులు అమ్మే అధికారం తప్పకుండా ఉన్నది. లేదని మీరు వాదించేపక్షంలో ఆయన ఇంతకాలమూ మీ తలను మీ తరఫున పోషించాడన్నమాట. అందుచేత మీకింద షావుకారు చేసిన ఖర్చంతా మీరు షావు కారుకు ఇచ్చుకోవలసి ఉంటుంది !” అన్నాడు న్యాయాధికారి.\nమారు మాటాడకుండా దీవాస్ సాహెబ్ తనకున్న కొద్దిపాటి ఆస్తినీ షావుకారుపేర పెట్టి ఆ గ్రామం విడిచి వెళ్లిపోయాడు.",
            "book_page_end": 15
        },
        {
            "title": "నాలుగో దొంగ",
            "book_page_start": 16,
            "pdf_page_start": 22,
            "pdf_page_end": 24,
            "author": "ఎన్. కోదండరామయ్య",
            "genre": "జానపద కథ",
            "moral": "శక్తిని గురించి అతిగా మాట్లాడకూడదు, కానీ సమయానికి ఆ శక్తిని ఉపయోగిస్తే విజయం లభిస్తుంది.",
            "keywords": [
                "గజదొంగలు",
                "రాజు",
                "మారువేషం",
                "ఖజానా",
                "చమత్కారం"
            ],
            "characters": [
                "రాజు (నాల్గవ దొంగ)",
                "మొదటి దొంగ",
                "రెండో దొంగ",
                "మూడో దొంగ"
            ],
            "locations": [
                "రాజప్రాసాదం",
                "దర్బారు"
            ],
            "content": "ఒక దేశంలో ముగ్గురు గజదొంగలుండే వారు. వారు రోజుకొక దొంగతనం చేసినా వారిని పట్టటం ఎవరికీ సాధ్యం కాలేదు. వాళ్ళ పేరు చెబితే ధనికులకు సింహ స్వప్నంగా ఉండేది. వాళ్లను ఏవిధంగానైనా పట్టాలనే ఉద్దేశంతో ఆ దేశపు రాజు ప్రతి రాత్రీ తానుకూడా ఒక దొంగలాగా వేషం వేసుకుని తిరగసాగాడు.\nఈవిధంగా కొన్ని రాత్రులు తిరగగా త్రిరగగా ఒక చీకటి రాత్రి రాజుకు దొంగ లుండే స్థలం చిక్కింది. రాజు అక్కడికి చేరుకునేసరికి ఆ దొంగలు ఆ రాత్రి తాము చేయదలచిన దొంగతనం గురించి ఆలో చిస్తున్నారు.\nకొత్త దొంగను చూడగానే గజదొంగ లకు, కొంత అనుమానంకలిగి: \"ఎవరు నీవు? ఇక్కడికి ఏం పనిమీద వచ్చావు?” అని అడిగారు.\n\" నేనూ దొంగనే. ఈ ప్రాంతాల మీరు చాలా గొప్ప దొంగలని విని మీకు నాశ క్తి చూపించ వచ్చాను,\" అన్నాడు రాజు.\nదొంగలు నవ్వి, \" మా శక్తులనుగురించి నీకేమైనా తెలుసా?” అని అడిగారు.\n\"తెలియదు. చెప్పండి, వింటాను!\" అన్నాడు రాజు.\n\" నేను ఎంతలావు తాళాన్నయినా పూచికపుడకతో తీయగలను,” అన్నాడు మొదటి దొంగ,\n\" నేను భూమికి చెవిపెట్టి ఆలకించా నంటే డబ్బు ఎక్కడ ఉన్నది పసికట్ట గలను,” అన్నాడు రెండో దొంగ.\n\"ఒకసారి చూసిన మనిషిని నేను ఏ మారువేషంలో ఉన్నా పోల్చగలను,\" అన్నాడు మూడో దొంగ.\n\"నీకుగల శక్తి ఏమిటి?” అని ముగ్గురు దొంగలూ రాజును అడిగారు.\nఏం చెప్పాలో రాజుకు తోచలేదు. అందు చేత ఆయన ఈవిధంగా అన్నాడు:\n“నేను బొటనవేలు కిందికి దించానంటే ఎవరినైనా యమలోకానికి పంపగలను. చూపుడువేలు పైకి ఎత్తానంటే చావటానికి సిద్ధంగా ఉన్నవాళ్లుకూడా బతికి బయట పడతారు.”\nఈ మాటవిని ముగ్గురు దొంగలూ సంతో షించారు. తమ అంత శక్తిసామర్థ్యాలు కలవాడూ, తెలివైనవాడూ తోడు వచ్చా డనుకున్నారు.\n\"ఈరాత్రి ఎక్కడికి దొంగతనానికి పోదాం?\" అని అడిగాడు రాజు.\n\"నీయిష్టం! నువు కోరుకున్నచోటికి పోదాం. మా శక్తిసామర్థ్యాలు మవే చూతువుగాని!\" అన్నారు దొంగలు.\n\" అయితే, రాజు గారి ఖజానా కొల్ల గొడదాం!” అన్నాడు రాజు.\nనలుగురూ కలిసి రాజప్రాసాదానికి బయలుదేరారు. పహరావాళ్ళ కంటబడ కుండా లోపలికి చేరారు. రెండో దొంగ నేలకు చెవిపెట్టి ఆలకించి :\n\"ఖజానా ఈవైపుగా వుంది. జాగ్రత్తగా నడవండి !” అని చెప్పాడు.\nనలుగురూ అటుకేసి వెళ్ళారు. ఖజా నాకు పెద్దతాళం వేసివుంది. కాని దాన్ని మొదటి దొంగ క్షణంలో ఊడదీశాడు. దొంగలు లోపల ప్రవేశించారు.\nఈ సమయంలో రాజు వాళ్ళకు తెలియ కుండా వెళ్ళిపోయి తన భటులను పంపాడు. గజదొంగలు ముగ్గురూ సొత్తుతో సహా పట్టుబడ్డారు.\nమర్నాడు వారిని విచారణకు దర్బారుకు తెచ్చారు. సింహాసనంమీద కూర్చున్న రాజును చూస్తూనే మూడో దొంగ తన తోటి వాళ్ళతో, \" ఈయనే నిన్న మనతో దొంగ తనానికి వచ్చిన కొత్తమనిషి!\" అని చెప్పాడు.\nవిచారణఅంతా అయిపోగానే రాజు తన కుడిచేతి బొటనవేలు కిందికి తిప్పాడు. గజదొంగలకు మరణశిక్ష విధించబడింది.\nమర్నాడు ఉదయం వారిని ఉరికంబం వద్దకు తీసుకుపోయారు. అధికారి ఒకడు వచ్చి, \"మీ ఆఖరు కోరిక ఏమిటి?” అని దొంగలను అడిగాడు.\n\"రాజుగారిని ఒక్క ప్రశ్న అడగాలి. అదే మా ఆఖరు కోరిక!\" అన్నారు దొంగలు.\nరాజుగారు వచ్చాడు.\n\" మీరు నన్నడగగోరే ప్రశ్న ఏమిటి?” అన్నాడాయన.\n\"మరేంలేదు, మహాప్రభూ! మా శక్తులు మీకు ప్రదర్శించాం. మీశక్తులను గురించి మాకు రెండు విషయాలు చెప్పారు. అందులో ఒకటే ప్రదర్శించారు. రెండవది కూడా చూసి సంతోషించాలని మాకోరిక !” అన్నాడు మూడో దొంగ,\nరాజు చిరునవ్వు నవ్వి తన చూపుడు వేలు పైకెత్తాడు. వెంటనే రాజభటులు వచ్చి గజదొంగల కట్లు విప్పేసి, ఉరికంబం నుంచి దించేశారు.\nతరువాత ఆ గజదొంగలు దొంగతనాలు మాని రాజుదగ్గిరే కొలువుంటూ, రాజుగారి పట్ల ఎంతో భక్తిగా కాలంగడిపారు.",
            "book_page_end": 18
        },
        {
            "title": "ఔదార్యం",
            "book_page_start": 19,
            "pdf_page_start": 25,
            "pdf_page_end": 27,
            "author": "పి. తులసీరావు",
            "genre": "నీతి కథ",
            "moral": "నిజమైన ఔదార్యం, త్యాగం గొప్ప కీర్తిని అందిస్తాయి.",
            "keywords": [
                "ఔదార్యం",
                "త్యాగం",
                "పండితుడు",
                "మంచు తుఫాను",
                "చూ దేశపు రాజు"
            ],
            "characters": [
                "సో-పో-తావూ (తావూ)",
                "యాంగ్-చియావూ-ఆయీ (ఆయీ)",
                "చూ దేశపు రాజు"
            ],
            "locations": [
                "చీనా దేశం",
                "చూ రాజ్యం",
                "లియాంగ్ పర్వతాలు"
            ],
            "content": "రెండువేల సంవత్సరాలక్రితం చీనా దేశంలో సో-పో-తావూ అనే వృద్ధు డుండే వాడు. ఆయన పేరుపడిన పండితుడు. కాని ఆయన పాండిత్యానికి మెచ్చి ఆదరించే దాతలు లేక దారిద్య్ర్యం అనుభవించేవాడు.\nదూరాన చూ రాజ్యానికి రాజుగా ఉంటున్నవాడుకూడా గొప్ప పండితుడే. ఆయన పండితులను ఆదరించి, దగ్గిర ఉంచుకుని, వస్తువాహనా లిస్తాడని ప్రతీతి. ఆయనవద్దకు వెళ్ళి సన్మానాలు పొందవలి సిందని తావూతో అనేకమంది మిత్రులు చెప్పారు. మిత్రుల మాటలు తోసివెయ్య లేక తావూ తనవద్ద గల కొద్దిపాటి ఉన్ని దుస్తులూ, ధనమూ తీసుకుని చూ రాజ్యా నికి కాలినడకను ప్రయాణమయాడు.\nఅనేకవందల మైళ్ళు వెళ్ళాలి. కొండల మీదుగా కష్టపడి ప్రయాణం చేయాలి. దారిమధ్యలో చలికాలం సంప్రాప్త మయింది. ఎక్కడైనా కొద్దిరోజులు విశ్రాంతి తీసుకుందామని, ఒక ఊళ్ళో యాంగ్- చియావూ-ఆయీ అనేవాడి ఇంటికి వెళ్లాడు.\nఆయీ తావూకు చక్కగా అతిథి సత్కారం చేశాడు. తావూ పండితుడని తెలిసి ఆయీ మరింత ఆనందించాడు. అయితే ఆయీ మాత్రం సామాన్యుడు కాడు. ఆయనవద్ద ఉన్న పాతగ్రంథాలు చూస్తే ఆయీ తనకంటె చాలా రెట్లు పాండిత్యం గలవాడని తావూకు తెలిసి పోయింది. ఆయనతో పాండిత్య చర్చలు జరిపి తావూ ఈ విషయం మరింత గట్టిగా రుజువుచేసుకున్నాడు.\n\" చూ దేశపురాజు పండితులను గొప్పగా సతరిస్తాడట. ఆయనను చూడబోతున్నాను. నీవు కూడా నావెంట రారాదా?” అని అడిగాడు తావూ. ఆయీ ఒప్పుకుని, చలి దుస్తులూ, డబ్బూ తీసుకుని బయలుదేరాడు.\nఇద్దరూ కలిసి కొన్నాళ్ళు ప్రయాణం సాగించిన అనతరం మంచు తుఫాను వచ్చింది. లియాంగ్ పర్వతాలమధ్య వారిద్దరూ ఈ మంచుతుఫానులో చిక్కు కున్నారు. ఇంకా నాలుగురోజులు నడిస్తే గాని వారు చూదేశం చేరలేరు. కాని ఈ తుఫానులో వారు అడుగు తీసి అడుగువేసే ఆస్కారం లేదు. వారు చలికి చచ్చిపోయే పరిస్థితి ఏర్పడింది. ముఖ్యంగా ముసలి వాడైన తావూ చాలా దీనస్థితిలో ఉన్నాడు. ఆయన ఆయీతో ఈ విధంగా అన్నాడు :\n\"నాయనా, నాపని అయిపోయింది. నేనెలాగూ చూ దేశం చేరలేను. నా చలి బట్టలుకూడా నీవే వేసుకుంటివా ముందుకు సాగగలవు. చూ రాజును సందర్శించగలవు. నాబట్టలిస్తాను, తీసుకో.”\nదీనికి ఆయీ ఎంతమాత్రమూ ఒప్పుకో లేదు. \"వెళితే ఇద్దరమూ వెళదాము. లేక పోతే చలికి ఇద్దరమూ చద్దాము. మీ చలి బట్టలు తీసుకుని మీ మరణానికి కారణ భూతుణ్ణి కావటానికి అసలే ఒప్పను” అన్నాడు ఆయీ.\n\"నాయనా, నీవు యువకుడివి. నేను’ కాటికి కాళ్ళు చాచుకుని ఉన్నవాణ్ణి. చూరాజు నాకు సన్మానంచేస్తే ఎంత, చెయ్యక పోతే ఎంత? అదీకాక, నీవు నాకన్న గొప్ప పండితుడివి!” అని చెప్పి చూశాడు తావూ. ఆయీ వినిపించుకోలేదు.\nమంచునుంచి తప్పించుకోవటానికి వారిద్దరూ ఒక గుహలో తలదాచుకున్నారు.\n\"ఎక్కడైనా నాలుగు పుల్లలు దొరికితే చలిమంట వేసుకోవచ్చునే!” అన్నాడు తావూ. ఆయీ పుల్లలకోసం బయటికి వెళ్లాడు.\nఆయీ తిరిగి వచ్చేలోపుగా తావూ తన చలిబట్టలు విడిచి గుహలో పెట్టి, వెలపల వున్న మంచుగోతిలోకి దూకేశాడు.\nఆయీ తిరిగి వచ్చి చూసేసరికి గుహలో తావూ బట్టలు మాత్రమే ఉన్నాయి. బయ టికి వచ్చి వెతకగా మంచుగోతిలో తావూ శరీరం దొరికింది.\nతనకోసం ప్రాణాలు త్యాగంచేసిన తావూ ఔదార్యం తలుచుకుని ఆయీ చాలా దుఃఖించాడు. ఆయన శవాన్ని ఆ గుహ లోనే భద్రంచేసి, తావూ విసర్జించిన బట్టలు ధరించి, ఆయీ క్షేమంగా చూదేశం చేరాడు.\nచూదేశపు రాజు ఆయీ పాండిత్యానికి సంతోషించి, తన ఆస్థాన కవిగా నియమించి, చాలా ధనమూ, వస్తువాహనాలూ ఇచ్చాడు.\nఇంత సన్మానమూ పొందుతూ ఆయీ కంట తడిపెట్టటం రాజు గమనించి, కారణ మేమని అడిగాడు.\n\"ప్రభూ! నా పాండిత్యాన్ని మీరింతగా గౌరవిస్తున్నారు. తావూ ఔదార్యంముందు నా పాండిత్యం ఏపాటి?” అన్నాడు ఆయీ.\nతావూ చేసిన త్యాగం విని రాజు చాలా ఆశ్చర్యపడ్డాడు. ఆ యన అయీతోసహా, తావూ శవం భద్రంచేసిన గుహవద్దకు వెళ్లి, వైభవంగా తావూకు అంత్యక్రియలు చేయించి, అక్కడే సమాధి కట్టించాడు.\nఆయీ ప్రతిఏడూ ఆ సమాధివద్దకు వెళ్లి అశ్రుతర్పణాలు విడిచివస్తూ వుండేవాడు.\nఆయన అనంతరం చీనాదేశంలోని కవి పండితులకు తావూ సమాధి ఒక గొప్ప యాత్రాస్థలం అయింది.",
            "book_page_end": 21
        },
        {
            "title": "గర్వభంగం",
            "book_page_start": 22,
            "pdf_page_start": 28,
            "pdf_page_end": 30,
            "author": "ఆర్. భీమారావు",
            "genre": "సాంఘిక కథ",
            "moral": "తన నియమాలను గొప్పగా భావించి ఇతరులను విమర్శించకూడదు. అహంకారం గర్వభంగానికి దారితీస్తుంది.",
            "keywords": [
                "పతివ్రత",
                "గర్వం",
                "చాదస్తం",
                "గుణపాఠం",
                "వారణాసి"
            ],
            "characters": [
                "భార్య",
                "భర్త",
                "అమ్మలక్కలు"
            ],
            "locations": [
                "వారణాసి నగరం"
            ],
            "content": "వారణాసినగరంలో పూర్వం ఒక జిల్లా లుండేది. తాను మహా పతివ్రతనని ఆమెకు గర్వంగా ఉండేది. భర్త భోజనం చెయ్యకపూర్వం తాను భోజనంచేసేది కాదు. భర్త ఊరికి వెళ్ళితే ఆయన భోజనం చేస్తాడో లేదో, ఎప్పుడు చేస్తాడో, ఎలాటి భోజనం చేస్తాడో అన్న సంశయంతో పచ్చిమంచినీళ్లు తాగి పస్తులు పడుకునేది.\nఆవిడకు గల ఈ చాదస్తాన్ని చూసి ఇరుగుపొరుగు అమ్మలక్కలు నవ్వుకునే వారు. ఆవిడమాత్రం ఇతర స్త్రీలను ఆక్షేపించేది.\n\"మీకు పతివ్రతాధర్మం ఏమీ తెలీదు. భర్త ఏపూట అయినా రాడని తోస్తే భోజనం చేసేస్తారు. ఒకపూట పస్తు పడుకుంటేనేం? భర్త ఊళ్ళో లేకపోతే నిశ్చింతగా మూడు పూటలా ఆరగిస్తారు. పొరుగూరు వెళ్ళిన మనిషి ఏమైనా తిన్నాడో లేదో అన్న విచా రమే ఉండదు మీకు. నే నెన్నడూ అలా చేయలేను,” అని ఉపన్యాసాలుదంచేది.\nఈ ఉపన్యాసాలు విన్నవాళ్లకి కోపాలు రాసాగాయి. \"ఈవిడ తన చాదస్తం మనకు కూడా అంటగట్ట ప్రయత్నిస్తుందేమిటి ?\" అని వారిలో వారు అనుకుని, తమ భర్త లతో చెప్పారు. వారు ఆమె భర్తఎదట ఆమెనుగురించి కొంచెం వెటకారంగా మాట్లాడసాగారు.\nఇదంతా భరించలేక ఆమె భర్త ఆమెకు మంచి గుణపాఠం నేర్పి ఆమెకు గర్వ భంగం చేయాలనుకున్నాడు. ఆయన రోజూ' భోజనానికి ఆలస్యంగా రాసాగాడు. ఒక్కొక్కపూట అసలు భోజనానికి వచ్చే వాడేకాడు. ఒకోసారి ఉన్నట్టుండి హఠాత్తుగా భార్యకు చెప్పకుండాపొరుగూరు వెళ్లి రెండు మూడు రోజులదాకా వచ్చేవాడు కాడు.\nఇందువల్ల అతని భార్యకు చాలా ఇబ్బంది కలుగుతూండేది. అయినా ఆవిడ పతివ్రతాధర్మాన్ని పళ్ళబిగువున ఆచరిస్తూ అవస్థపడుతూండేది. భోజనంవేళకు సరిగా ఇంటికి రమ్మని భర్తను కోరేది,\nఒక ఉదయం వంటవేళకు భర్త భార్యతో, \"ఏమే, ఇవాళ పంచభక్ష్య పర మాన్నాలు చెయ్యి. సుఖంగా భోజనంచేసి చాలా కాలమయింది,” అన్నాడు.\nభార్య సంతోషించింది. ఆమెకూడా సుఖంగా భోజనంచేసి చాలాకాలమయింది.\n\"భోజనానికి ఆలస్యంచేయక వేళకు రండి!\" అని భర్తను హెచ్చరించి, వంటఇంట్లోకి వెళ్ళి, తనకిష్టమైన పిండివంటలూ, కూరలూ, పరమాన్నమూ చేసి భర్తకోసం ఎదురుచూడసాగింది.\nకాని ఎంతసేపు చూసినా భర్త రాడు. చివరకు మిట్టమధ్యాన్నం దాటినాక ఆయన వచ్చాడు.\n\"ఎప్పుడనగా వంట అయింది! భోజ. నానికి రండి,\" అన్నది భార్య.\n\"ఇదుగో, చెరువులో స్నానం చేసి క్షణంలో వస్తాను,\" అంటూ భర్త గబగబా- వెళ్లిపోయాడు. కాని ఆయన ఎంతకూ రాడు! భార్యకు ఒకవంక ఆకలి దహిం చుకుపోవటమే గాక, తన కిష్టమైన వంట కాలు ఎదురుగా కనిపించటంవల్ల మరింత బాధగా ఉంది.\nపూర్తిగా రెండుగంటలు గడిచాక భర్త వచ్చాడు. వచ్చాడుకదా అని భార్య సంతో షించింది. కాని లోపలికి వస్తూనే ఆయన కాస్తా కళ్ళు తేలవేసి నట్టింటో విరుచుకు పడిపోయాడు. భార్య దగ్గిరికి వెళ్ళి చూసే సరికి, రెండుగంటలపాటు చెరువులో నానిన భర్తశరీరం భార్యచేతికి చల్లగా, తగిలింది.\nభర్త చచ్చిపోయా డనుకున్నది భార్య. ఏడిచి కేకలు పెడితే నలుగురూ వచ్చి చూసి ఆయన ప్రాణం పోయిందో లేదో తేల్చిచెబుతారు. కాని నిజంగా ప్రాణంపోయేవుంటే తన నోట మట్టే! చేసిన వంట కాలు ముట్టుకునే యోగం ఉండదు. తినదలిస్తే భర్తస్థితి తేలకముందే తినాలి.\nభార్య చప్పున వంటఇంటోకి వెళ్ళి తన కిష్టమైన వంటకాలన్నీ కడుపునిండా తినే సింది. ఆమె చెయ్యి కడుక్కుని తిరిగి వచ్చేసరికి నట్టింట భర్త ఇంకా అదే తీరుగా పడిఉన్నాడు.\nఅప్పుడా యిల్లాలు, \"అయ్యొ దేవుడా!” అని శోకాలు ప్రారంభించింది. నలుగురూ చేరారు, \"ఏమిటేమిటి?” అని అడిగారు.\n\"చేసిన పిండివంటలైనా తినకుండా పోయావా, దేవుడా?” అని శోకాలు పెట్టింది.\n\"నే తినకపోయినా నువు తిన్నావు గాదుటే?\" అంటూ భర్త లేచి కూచున్నాడు.\nచూడవచ్చిన వారందరికీ జరిగినదంతా తెలిసిపోయింది. భర్త చేసిన మోసానికి భార్యకు చచ్చే సిగ్గయిపోయింది.\n\"ఈ భాగ్యానికేనా, తల్లీ మాఅందరికీ పాతివ్రత్యం బోధించావూ?” అంటూ అమ్మ లక్కలంతా ఆవిణ్ణి చెప్పుడుమాట లని మరీ వెళ్ళారు.\nఅదిమొదలు ఆ యిల్లాలు ఎవరికీ పతి వ్రతాధర్మాలు బోధించి ఎరగదు, ఇతర స్త్రీలనుగురించి వేళాకోళం చేసి ఎరగదు.",
            "book_page_end": 24
        },
        {
            "title": "తోకచుక్క (సీరియల్)",
            "book_page_start": 25,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "జానపద/సాహస ధారావాహిక",
            "moral": "ఆపదలో ధైర్యంగా, స్థిమితంగా ఆలోచించి నిర్ణయం తీసుకోవాలి. నాయకుడు ఎప్పుడూ భయాన్ని ప్రదర్శించకూడదు.",
            "keywords": [
                "సమరసేనుడు",
                "శివదత్తుడు",
                "వ్యాఘ్రదత్తుడు",
                "మొసలి",
                "రహస్యద్వారం",
                "త్రిశూలం",
                "సాహసం"
            ],
            "characters": [
                "సమరసేనుడు",
                "శివదత్తుడి భటులు",
                "వ్యాఘ్రదత్తుడి భటులు",
                "మొసలి",
                "ఏకాక్షిమాంత్రికుడు",
                "కుంభాండుడు"
            ],
            "locations": [
                "కొండలు",
                "గుహ",
                "నీటిమడుగు"
            ],
            "content": "సమరసేనుడు, శివదత్తుడి భటులతో కలిసి అతడున్న పల్లెకు బయలుదేరాడుగదా?\nఅకడు పల్లెను సమీపించేసరికి వ్యాఘ్రదత్తుడి సైనికులు పల్లెను కాల్చివేయటం కనిపిం చింది. అక్కడ శివడత్తుడి భటుడొకడు తమ నాయకుడు పారిపోయాడని చెప్పాడు. అతడికోసం బయలుదేరిన సమరసేనుడు కొండలమధ్య చిక్కుకుపోయాడు. తరవాత —]\nసమరసేనుడు ఒక పెద్ద రాయివెనక దాక్కుని ఏనుగుకేసి చూస్తున్నాడు. అతడి వెంటవున్న సైనికులుకూడా ప్రాణాలు అర చేత పెట్టుకుని వణికిపోతున్నారు. ఒక గొప్ప ఏనుగులమంద ఆ సొరంగంనుంచి వెలువడి తమను నుగ్గునుగ్గుగా తొక్కి వేస్తుందేమో అని వాళ్ళ భయం. వాళ్లు చాలా చిన్నజాగాలో చిక్కుకుపోయారు. అక్కడనుంచి పారిపోవాలంటే సులభం కాదు. అన్ని వైపులా ఎత్తుగా వున్న కొండ రాళ్ళు మార్గాన్ని ఆటంకపరుస్తున్నవి.\nఇలా భయంతో కంపించిపోతున్న సైని కులకూ, సమరసేనుడికి ఒకేసారి ఇద్దరు ముగ్గురు అరిచినట్టు ఆర్తనాదం వినిపిం చింది. ఆ ధ్వని గుహకు అవతల భాగా న్నుంచి వస్తున్నది. కాని తాము వున్న చోటునుంచి బయటకు రావటం ఎలా?\nఅందరూ ఇలాంటి ఆలోచనలతో తిక మక అవుతూండగా, ఏనుగు అన్నిదిక్షులూ పరికించిచూసి పెద్దగా ఘీంకరిస్తూ — యిది వరకు సమరసేనుడూ, సైనికులూ వచ్చిన గుహలోకి జొరబడింది. కొద్దిసేపట్లోనే అది అది నిజంగా ఆర్తనాడమా లేక ...” సమర సేనుడు యిలా చెపుతూండగానే గుహ అవతలనుంచి పెద్ద కల్లోలం జరుగు తున్నట్టు అరుపులు వినిపించినై,\nసమరసేనుడు యిక ఆలోచించి లాభం లేదనుకున్నాడు. గుహకు ఆవల వున్నవాళ్లు శత్రువులైనా, మిత్రులైనా — ఏదో ప్రమాద పరిస్థితిలో వున్నారు. కనుక ధైర్యంగా ముందుకు పోయి అదేదో తెలుసుకోవటం అవసరమనుకున్నాడు.\nసమరసేనుడు సైనికులను హెచ్చరించి ముందు నడిచాడు. సన్నని గుహలోనుంచి కొద్దిదూరం నడిచేసరికి ఆవల గుహద్వారం, దానిని ఆనుకునే ఒక నీటిమడుగూ కని పించినై. ఆ నీటిమడుగులో ఊడలు దించు కున్న కొన్ని చెట్లూ, బాగా ఎత్తుగా పెరిగిన నీటిజమ్మూ వుంది.\nసమరసేనుడు మరికొద్ది దూరం వెళ్లే సరికి ముగ్గురు మనుష్యులు మో కాలు బంటి నీటిలో స్తంభాలకు బంధింపబడి వుండటం కంటబడింది. సమరసేనుణ్ణి చూడగానే వాళ్ళు మరింత పెద్దగా అరుస్తూ గోలచేయసాగారు.\nపరిస్థితి ఏమిటో సైనికులకుగాని సమర సేనుడికిగాని అవగాహన కాలేదు. స్తంభా లకు కట్టబడివున్న వ్యక్తులకు తక్షణం దాపురించబోతున్న ప్రమాదం ఏమివున్నట్టు లేదు. వారి పక్కలగాని, చుట్టుపక్కల గాని ఎవరూ లేరు. తమను చూచికూడా, వాళ్ళెందుకు అంత పెద్దగా ఆరుస్తున్నారు? అన్న ఆశ్చర్యం సమరసేనుడికి కలిగింది.\nబంధింపబడివున్న ముగ్గురనూ చేరా లంటే సమరసేనుడు నీటిమడుగులో దిగి కొంతదూరం వెళ్లాలి. మడుగు అంతలోతు కాదని అక్కడ పెరిగిన నీటిజమ్మునుబట్టి తెలుస్తూనే వుంది. సమరసేనుడు కత్తి, అంబులపొదీకూడా సర్దుకుని నీటిలో దిగాడు. సైనికులు అతణ్ణి అనుసరించి నడుస్తున్నారు. వారు మడుగులో కొద్ది దూరం నడిచేసరికి, కర్ణపుటాలు బద్ద లయేలా ముగ్గురు బంధితులూ ఒక్కసారి కేకపెట్టారు. మరుక్షణంలోనే నీటి మడు గంతా అల్లకల్లోలం అయిపోయింది.\nసమరసేనుడు నివ్వెరపోయి చూస్తు న్నాడు. ఎదురుగా పెద్ద మొసలి నోరుతెరచి అతడి వైపుకే వస్తోంది. క్షణంలో అతడు పరిస్థితి గ్రహించాడు. బంధితులు అంత గోలచేయటానికి కారణం యీ భయంకర మైన మొసలే!\nకత్తి ఒరలో పెట్టి సమరసేనుడు బాణం ఎక్కుపెట్టాడు. మొసలి పెద్దగా నోరు తెరిచి కోరలు చాస్తూ ముందుకు రాసాగింది, దానిని కొంచెం దగ్గరకు రానిచ్చి సమర సేనుడు బలఁకొండికి బాణాలు దాని నోట్ లోకి గురిగా కొట్టాడు. ఆ దెబ్బతో మొసలి నీటిలో ఒక క్షణకాలం గిలగిల కొట్టుకుని, తిరిగీ ముందుకు రాసాగింది. మెరుస్తున్న దాని కళ్ళు భయం కలిగిస్తున్నవి.\nఈసారి సమర సేనుడు తన కత్తితో దాని మీదికి లంఘించి బలంగా దాని వెన్ను మీద రెండు పోట్లు పొడిచాడు. మొసలి చావుదెబ్బలు తిని నీటిలో తన్నుకోసాగింది. భయకంపితులై చూస్తున్న సైనికులకు ప్రాణం తెప్పరిల్లినట్టయింది.\nతరవాత స్తంభాలకు కట్టివేయబడిన వాళ్ళను సమీపించాడు సమరసేనుడు. వాళ్ళ ముఖాలు చూడగానే సమరసేనుడికి కలిగిన ఆశ్చర్యం అంతా యింతా కాదు. ఆ ముగ్గురూ—— తను గుహలో వ్యాఘ్రదత్తుడి భటులవల్ల బంధింపబడక పూర్వం తనతో వున్నవాళ్లు. కాని నాల గోవా డేమయినట్టు?\nసమరసేనుణ్ణి చూడగానే ఆ ముగ్గురు సైనికులూ అమితాశ్చర్యం చెందారు. వారి ఆనందానికి మేరలేదు. తలవని తలంపుగా ప్రాణరక్షణ జరగటమే కాక, తమ నాయ కుడు కూడా కనిపించాడు.\n\" సేనానీ, మిమ్మల్ని చూడగలమని అనుకోలేదు,” అన్నాడు ఒక సైనికుడు.\n\"ఆ నాలుగో సైనికుడెక్కడ?” అని అడిగాడు సమరసేనుడు.\n\"సేనానీ, అతణ్ణి మీరు చంపిన మొసలి పొట్టన బెట్టుకున్నది. సమయానికి మీరు రాకున్నట్టయితే మేమూ అతడి దారినే పోయేవాళ్లం,” అని జవాబిచ్చారు సైనికులు.\n\"మీరు ఎవరివల్ల యీవిధంగా బంధింప బడ్డారు?” అని అడిగాడు సమరసేనుడు.\nసైనికులు జరిగినదంతా కొద్దిలో చెప్పారు. తమ నాయకుణ్ణి వెతుక్కుంటూ వాళ్లు కూడా గుహలోని రహస్యద్వారం గుండా యీ ప్రాంతానికి వచ్చారు. ఇక్కడ వారిని వ్యాఘ్రవత్తుడి భటులు బంధించి, తమ నాయకుడి ఆజ్ఞ ప్రకారం, యీ మడు గులో మొసలికి ఆహారంగా విడిచిపుచ్చారు •\n\"మమ్మల్ని వాళ్ళు యిక్కడ బంధించి వెళ్ళిపోయి ఎంతో కాలం కాలేదు. ఆ చెట్ల చాటునుంచి పరికిస్తే వాళ్ళు వెళ్లేమార్గం కనబడుతుంది,” అన్నారు సైనికులు.\nఅందరూ అక్కడ వున్న చెట్లచాటుకు వెళ్లి చూశారు. వ్యాఘ్రవత్తుడు తన భటు లతో బారులుతీరి పోతూవుండటం వాళ్లకు కనిపించింది. సమరసేనుడు వ్యాఘ్రడత్తుడి మూకను చూడగానే పళ్లు కొరికాడు. కాని తనడగ్గరవున్న కొద్దిమంది సైనికులతో తను చేయగలిగిం దేమీలేదు. ముందు శివడత్తుడి వునికి ఎక్కడో తెలుసుకోవటం ముఖ్యం.\nసమరసేనుడు యిలా ఆలోచించే టంతలో ఒక సైనికుడు చిన్న కేకవేసి చెట్టుకొమ్మలకేసి చేయి చూపాడు. అక్కడ ఒక కొమ్మనుంచి ఒక కాయితం వేళ్లాడు తోండి, సమరసేనుడు ఆశ్చర్యపోయి దానిని అందుకొని ఆతృతగా విప్పిచూశాడు. అందులో యిలా రాయబడివుంది :\n\"ఇది భయంకర ప్రవేశం. త్వరగా ఈ ప్రాంతాన్ని విడిచిపొండి.”\nఅది శివడత్తుడి హెచ్చరికే అని సమర సేనుడు గ్రహించాడు. చాలా హడావిడిలో రాయబడినట్టు, కుదురుగా లేని అక్షరాలను బట్టి తెలుస్తూనే వుంది. వెంటనే అక్కడి నుంచి కదలటం క్షేమమని నిర్ణయించు కున్నాడు సమరసేనుడు,\nసమరసేనుడు వచ్చినదారినే వెనక్కు పోదలిచాడు. కాని ఒక సైనికుడు ఒక గుహకేసి చూపుతూ, \" చూడండి, ఈ గుహ వైపుకు చాలామంది మనుషులు నడిచినట్టు మార్గం కనబడుతోంది,” అన్నాడు.\nసమరసేనుడు అటుకేసి నాలుగైదడు గులు వేసి పరీక్షించి చూశాడు. సైనికుడు చెప్పినది నిజమే అనిపించింది. ఒకవేళ శివడత్తుడు యీ మార్గంనుంచే ప్రయాణం చాడా అన్న అనుమానఁకూడా అతడికి కలిగింది.\nసమరసేనుడు గుహను సమీపించి లోపలకు తొంగిచూశాడు. అంతా చీకటి మయం. సైనికులలో ఒకడు కాగడా వెలి గించగా, ఆ వెలుగులో ముందుకు నడిచాడు.\nకొంచెందూరం వెళ్ళేసరికి వాళ్ళకు కనబడిన దృశ్యం భయాన్నీ, ఆశ్చర్యాన్నీ కూడా కలిగించింది. ఒ క చోట రాతితో చెక్కబడిన సింహాసనం! దానిచుట్టూ మానవాకారంలో వున్న విగ్రహాలు ! వాళ్ళ పోలికలూ, ధరించిన ఆయుధాలూ చూస్తే ఆటవికులలా కనబడ్డారు.\n\"ఇది ఎవరో ఆటవిక నాయకుడి సమాధి స్థలం కావొచ్చు ! ఏదయినా - యింత భయం కర ప్రవేశాన్ని నే నెక్కడా చూడలేదు. ఆ ఆటవికుల భయంకర విగ్రహాలు చూస్తూంటే — నాకు ఏకాక్షిమాంత్రికుణ్ణి చూసినప్పటికంటె ఎక్కువ భీతి కలుగు తోంది,” అన్నాడు సమరసేనుడు.\nతమ నాయకుడే యిలా అనేసరికి యిక సైనికుల భయానికీ, భీతికీ కట్టలు తెగినై. వాళ్ళు ఒకరి ముఖాలు ఒకరు చూచు కొన్నారు. మరీ భీతిచెందిన ఒక సైనికుడు వెనక్కు పారిపోసాగాడు.\nసమరసేనుడు తను అనాలోచితంగా అన్న మాటలకు చాలా నొచ్చుకున్నాడు, నాయకుడు ఎన్నడూ, ఎలాంటి పరిస్థితుల లోనూ భయపడుతూన్నట్టు బయటకు తెలియనీయకూడదు.\nసమరసేనుడు తతిమ్మా సైనికులకు ధైర్యంచెప్పి, గుహద్వారంకేసి బయలు దేరాడు. ఈ ప్రదేశాన్ని ఎంత త్వరగా వదిలి పోతే, తనకూ తన సైనికులకూ అంత క్షేమం అనిపించిం దతడికి. శివడత్తుడు ఎక్కడ వున్నదీ తెలుసుకోవటం చాలా కష్టసాధ్యంగానే కనిపించింది. శివడత్తుడి సంగతి వడి లేసి తను తిరిగీ బయలుదేరిన చోటుకు వెళ్లిపోదామా అనుకున్నాడు. కాని అక్కడా పరిస్థితులు తనకేమంత అను కూలంగా లేవు. ఒకవైపున ఏకాక్షిమాంత్రి కుడి బెడద, రెండోవైపున కుంభాండుడు!\nఎన్ని కష్టాలకైనా వోర్చి శివదత్తుణ్ణి కలుసుకోవటమే ఉత్తమం అనుకున్నాడు సమరసేనుడు. డెవీప్రసాదితమైన త్రిశూలం ఎక్కడవున్నదీ అతడికి తెలుసు. ఏకాక్షి, చతుర్నేత్రుల గురువైన శాక్తే యుడిది ఆ త్రిశూలం. కనుక దాని శక్తికి తిరుగు వుండదు !\nకాని శివడత్తుడి ధోరణికూడా సమర సేనుడికి కొంత అనుమానం కలిగించింది. నిజంగా అతడు తనకు మిత్రుడా లేక అలా నటించుతున్నాడా ?\nనావలోని ధనరాసులూ, దాన్ని కాపాడు తున్న నాగకన్యా— వీళ్లందరికీ తెలు సు నన్నది నిజం. ఏకాక్షిమాంత్రికుడూ, చతుర్నేత్రుడే కాక వాటికోసం వాఘ్ర దత్తుడూ, శివడత్తుడూకూడా ప్రయత్ని స్తున్నారు. ఈ అందరి కొట్లాటలమధ్యా చిక్కుకుని తను అనవసరంగా కష్టాల పాలవుతున్నాడు.\nఇలా ఆలోచిస్తూ సమరసేనుడు గుహ బయటికి వచ్చాడు. ఎటు పోవటమా అని అతడు ఆలోచించేటంతలో పెద్ద కేకలు వినబడటం, ఆవెంటనే బరిశెలూ, బాణాలూ విసురుగా మీదికి రావటం జరిగింది.\n\"శత్రుపులు! రాళ్ళచాటుకు పరు గెత్తండి!\" అని అరుస్తూ సమరసేనుడు రాళ్లగుట్టలకేసి పరుగెత్తాడు. భీకరంగా అరుస్తూ కొండలపైనుంచి బాణాలవర్షం కురిపిస్తూ చాలామంది సైనికులు కనిపిం చారు. వారెవరు? వ్యాఘ్రవత్తుడి సైనికులా, లేక కుంభాండుడి ఆటవికులా?\n—(ఇంకా వుండి)",
            "book_page_end": 32
        },
        {
            "title": "నిర్విచారుడు",
            "book_page_start": 33,
            "pdf_page_start": 39,
            "pdf_page_end": 43,
            "author": "ఎస్. గోవిందరావు",
            "genre": "నీతి కథ",
            "moral": "సంపదలతో సంబంధం లేకుండా, నిర్విచారంగా ఉండటమే నిజమైన సుఖం. ఆపదలో సమయస్ఫూర్తితో ఆలోచిస్తే ప్రమాదాల నుంచి తప్పించుకోవచ్చు.",
            "keywords": [
                "నిర్విచారుడు",
                "రాజు",
                "పాటగాడు",
                "కాయకష్టం",
                "సమయస్ఫూర్తి",
                "కొయ్యకత్తి"
            ],
            "characters": [
                "రాజు",
                "పాటగాడు",
                "తలారి",
                "వర్తకుడు",
                "ఖైదీ"
            ],
            "locations": [
                "పల్లె",
                "నగరం",
                "దివాణం"
            ],
            "content": "పూర్వం ఒక రాజుండేవాడు. ఆయనకు సమస్త భోగభాగ్యాలూ ఉండేవి. దేశం సుభిక్షంగా వుంది. ప్రజలలో అశాంతి ఏమాత్రం లేదు. అయినా తనకు తగినంత సుఖంలేదని రాజుకు సందేహంగా ఉండేది.\n\" నాకన్న సుఖంగా ఉన్నవారెవరైనా దేశంలో ఉన్నారా?” అని రాజు తన మంత్రులనూ, సామంతులనూ అప్పు డప్పుడు అడుగుతూండేవాడు.\n\"మహాప్రభో! అది అసంభవం. ఈ రాజ్యంలోనేకాదు. భూమండలంలో ఎక్కడా తమకంటె సుఖి అయినవాడు ఉండేటందుకు ఎంతమాత్రం వీలులేదు,\" అని వాళ్లు సమాధానం చెప్పేవారు.\nరాజు కీ సమాధానం తృప్తి కలిగించేది కాదు. ఆయన ఒక సాయంకాలం మారు వేషంలో సమీపాన గల ఒక పల్లెలో తిరుగు తూండగా, ఒక పూరిగుడెసెలోనుంచి ఏక తార మీటిన చప్పుడూ, ఆ వెంటనే శ్రావ్య మైన పాటా వినిపించాయి.\n\"ఆ పాట పాడే మనిషి పేదవాడే కావచ్చు. కాని వాడు నాకన్న నిర్విచారంగా ఉన్నట్టు కనబడుతున్నాడు. నేనలా నిశ్చిం తగా పాడుకోలేను,” అనుకుని రాజు ఆ గుడిసెలోకి తొంగిచూశాడు.\nగుడిసెలో చిన్న గుడ్డిదీపం వెలుగు తున్నది. రాజు యీడువాడే ఒకడు చాప మీద కూచుని ఏకతార మీటుతూ మహ దానందంగా గొంతెత్తి పాడుతున్నాడు. వాడు మారువేషంలో వున్న రాజును చూడగానే, \"రా, అన్నా! లోపలికి వచ్చి కూచో,” అని ఆహ్వానించాడు.\nరాజు లోపలికి వెళ్లి కూచుని, \" చాలా ఆనందంలో వున్నట్టున్నావు. నీకేమీ విచారంలేదా? జీవితం ఎలా గడుస్తున్నది?” అని అడిగాడు.\n\" నాకు ఏ చీకూ చింతా లేదు. రోజూ ఉదయమే లేచి నగరంలోకి వెళతాను. వీధి వీధి తిరుగుతాను. గిన్నెలకు మాట్లు వేస్తాను, కళాయి చేస్తాను. నాలుగుడబ్బులు సంపా దించుకుంటాను. నాకు కావలిసిన కూరా నారా కొనుక్కుంటాను. ఇంటికి వచ్చి వంట చేసుకుని తిని, నిద్ర వచ్చేదాకా నిశ్చింతగా పాడుకుంటాను. నే నెవరినీ పోషించను, నన్నెవరూ పోషించ నవసరంలేదు. డబ్బు దాచాలనే చింతకూడా లేదు. ఎందుకు విచారం?\" అని అడిగాడు పాటగాడు.\nరాజు అక్కడ మరి కాస్సేపు కూచుని తనదారిన తాను వచ్చేశాడు. మర్నాటి నుంచీ గిన్నెల మరమ్మతు కళాయి మొద లైనవన్నీ కోటలోనే చేయించుకోవాలని, వీధుల వెంట వచ్చెవారిచేత చేయించుకో రాదనీ ఆయన శాసించాడు.\nఆరోజు నగరానికి వచ్చిన పాటగాడికి దమ్మిడీకూడా దొరకలేదు. వాడు వీథి వెంబడి ఆలోచిస్తూ పోతూండగా ఒక ఇంటి ముందు కట్టెలు పేళ్లు వేస్తూ ఒక పెద్ద మనిషి కనిపించాడు. పాటగాడు ఆయనతో:\n\" అయ్యా, మీకెందుకువచ్చిన శ్రమయిది. నేను కట్టెలు పేళ్ళు వేసి పెడతాను. నా కష్టానికి తగినవిధంగా కూలిడబ్బు లిప్పించండి,\" అన్నాడు.\n\"కూలివాడు దొరక్కనే చెయిచేసుకో వలసి వచ్చింది,” అంటూ ఆ పెద్దమనిషి పాటగాడి చేతికి గొడ్డలి ఇచ్చాడు. అది మొదలు పాటగాడు రోజూ నగరానికి వచ్చి, ఇల్లిల్లూ తిరిగి, కావలసినవారికి కట్టెలు కొట్టిపెట్టి, తనకు చాలినన్ని డబ్బులు దొరకగానే ఇంటికి వెళ్లిపోయి, వంటచేసు కుని భోజనంచేసి నిశ్చింతగా ఏకతారమీద పాడుకుంటూ రోజులు గడపసాగాడు.\nవాడి స్థితి ఇప్పు డెలా ఉన్నదీ తెలుసు కోవటానికై మారువేషంలో ఒకనాటి సాయం కాలం రాజు వాడి గుడిసెవైపు వెళ్లాడు.\nమామూలుకు భిన్నం ఏమాత్రమూ లేకుండా పాట వినిపిస్తోంది. రాజు చాలా ఆశ్చర్య పడ్డాడు. ఆయన గుడిసెలో ప్రవేశించి, జరిగిన సంగతి తెలుసుకున్నాడు.\nఆ పాటగాడి నిర్విచారానికి కాయ కష్టం చెయ్యటమే అయి ఉంటుందనుకుని, అవునో కాదో తెలుసుకోవటానికి ఒక ఉపాయం చేశాడు.\nమర్నాడు ఉదయమే రాజభటులు పాటగాడి గుడి సెవద్దకు వెళ్ళి తలారి పిలుస్తున్నాడని చెప్పారు. మారు మాటాడ కుండా పాటగాడు రాజభటుల వెంట తలారి వద్దకు వెళ్ళాడు.\n\"నిన్ను రాజభటుడుగా నియమించ మని దివాణంనుంచి ఉత్తరువు వచ్చింది. కనుక నీవు వెంటనే దివాణానికి వెళ్ళ పనిలో ప్రవేశించు,\" అని చెప్పాడు తలారి.\nపాటగాడు దివాణానికి వెళ్ళి, తనకీ ఉద్యోగం అవసరంలేవని, తనకు బాగానే జరిగిపోతున్నదని విన్నవించుకున్నాడు. కాని లాభం లేకపోయింది. వాడు ఎంత మొరపెడుతున్నా వినక వాడికి రాజభటుడి దుస్తులూ, తలపాగా, కత్తీ ఇచ్చారు.\nఈ కొత్త ఉద్యోగంలొ పాటగాడికి నెల జీతమే గాని రోజుకూలి లేదు. ఏమి చెయ్య టానికీ పాలుబోక వాడు ఒక వర్తకుడి వద్దకు వెళ్ళి తన కత్తి కుదువబెట్టి రోజూ తనకు కావలిసిన డబ్బులు వర్తకు డిచ్చే టట్టూ, తన నెలజీతంతో బాకీ తీర్చివేస్తూ ఉండేటట్టూ ఏర్పాటు చేసుకున్నాడు.\nఅయితే కత్తి లేని ఒర తెలిసిపోతుంది గనక ఒక ఉపాయం ఆలోచించాడు. వడ్రంగివద్దకు పోయి ఒక కొయ్య కత్తి చేయించి దానిని ఒరలో పెట్టుకుని మామూలుగా తిరగసాగాడు.\nకొద్దికౌజులు గడవనిచ్చి రాజు మారు వేషంలో మరోసారి వాడి గుడిసెకేసి వెళ్లాడు. గుడిసెలోనుంచి ఇంకా పాట విని పిస్తూనే వుంది.\n\"వీడింకా నిర్విచారంగానే వున్నాడు. నేను ప్రజలను దండిస్తూంటాను గనక నా మనస్సుకు సుఖంలేకుండా వుందేమో ! వీడిచేతకూడా ఎవరినైనా దండింపజేస్తాను!\" అనుకున్నాడు రాజు.\nమర్నాడు పాటగాడిని వధ్యశిల వద్దకు వెళ్ళమని ఆజ్ఞ అయింది. వాడక్కడికి వెళ్లేసరికి శిలవద్ద ఒక ఖైదీ వున్నాడు. పక్కన తలారి వున్నాడు. ఖైదీ శిరచ్ఛేదం చూడటానికి వచ్చిన ప్రజలు చుట్టూ గుమిగూడి వున్నారు.\n\" ఈ ఖైదీకి రాజుగారు మరణదండన విధించారు. నీ కత్తితో వీడి మెడ నరి కెయ్యి!” అని పాటగాణ్ణి తలారి ఆజ్ఞా పించాడు.\nపాటగాడికి పెద్ద సమస్యే పట్టుకున్నది. కొయ్యకత్తితో మనిషితల ఎలా నరకటం?\n\"బాబూ, ఈ మనిషి ఏమిదోషం చేశాడో నాకు తెలియదు. ఈ పని నాకెందుకు పెడ తారు? మరెవరినైనా నియమించండి!'” అని వాడు తలారిని వేడుకున్నాడు.\n\"వాడి దోషంతో నీకేంపని? నీవు వాడి తల నరకాలని రాజుగారి ఉత్తరువు. తల నరకటం నీవిధి,” అన్నాడు తలారి చాలా కఠినంగా.\nఇక తప్పించుకునే మార్గం లేదు. పాట గాడు కళ్ళు మూసుకుని, తల ఆకాశానికి తిప్పి, చేతులు జోడించి \"పరాత్పరా! నేనొక ఘోర కార్యం చేయబోతున్నాను. ఈ ఖైదీ నిర్దోషి అయినపక్షంలో నా కత్తిని కొయ్యకత్తిగా మార్చివేసి, నన్ను పాపం నుంచి తప్పించు \" అని అందరికీ వినబడే లాగు ప్రార్థనచేశాడు.\nతరువాత ప్రజలందరూ చూస్తూండగా ఒరనుండి సర్రున క త్తి పైకి దూశాడు.\nపాటగాడు పైకి దూసిన కత్తి కొయ్య కత్తి కావటంచూసి క్షణం సేపు ప్రజలు నిశ్చేష్టితులై నిలబడిపోయారు. ఆతరవాత, \"ఖైదీ నిర్దోషి! వాణ్ణి వదలాలి!\" అని జనంలోనుంచి కేకలు వెలువడ్డాయి. తలారి కూడా తెల్లబోయి చూస్తున్నాడు.\nఈలోపల జనం తోసుకుని ముందుకు వచ్చారు. వాళ్ళల్లో కొందరు భక్తితో పాట గాడి కాళ్లపై పడి : \"ఆహా! ధర్మస్వరూపుడు! మహా పురుషుడు!\" అన్నారు. మరికొందరు పర గెత్తుకు వెళ్లి ఖైదీ చేతికట్లు విడగొట్టారు.\nఖైదీ నిర్దోషి అనీ, రాజభటుడు మహాత్ముడనీ నగరమంతా కార్చిచ్చులాగా పాకిపోయింది. తలారి అసహాయుడై రాజు వద్దకు పోయి జరిగినదంతా విన్నవించు కున్నాడు. రాజుకు ఆశ్చర్యమూ, అను మానమూ కలిగాయి. ఆయన పాటగాణ్ణి తనవద్దకు పిలిపించి, జరిగినదంతా దాచ కుండా చెప్పమన్నాడు.\nపాటగాడు తన కత్తిని కుదవబెట్టిన వృత్తాంతం దాచకుండా చెప్పాడు.\nరాజు వాడికి కొంత డబ్బిచ్చి, \" నిన్ను మేము ఇక బాధించబోము. నీ యిష్టం వచ్చినట్టు బతుకు,” అని పాటగాణ్ణి పంపే శాడు. ఇక ఆనాటినించీ తనమానాన తాను బతకగోరేవాడికి విచారం ఉండదని రాజు తెలుసుకున్నాడు.",
            "book_page_end": 37
        },
        {
            "title": "పండితపుత్రుడు",
            "book_page_start": 38,
            "pdf_page_start": 44,
            "pdf_page_end": 45,
            "author": "కె. నరసింహారావు",
            "genre": "హాస్యం",
            "moral": "వారసత్వంగా వచ్చిన గొప్ప పేరును నిలుపుకోవాలంటే అందుకు తగిన జ్ఞానం, ప్రతిభ కలిగి ఉండాలి.",
            "keywords": [
                "పండితుడు",
                "మూర్ఖత్వం",
                "విదూషకుడు",
                "రాజు",
                "హాస్యం",
                "బద్రిప్రసాద్"
            ],
            "characters": [
                "రాజు (ప్రయాగనగరపు రాజు)",
                "బద్రిప్రసాద్ (పండిత పుత్రుడు)",
                "సభికులు"
            ],
            "locations": [
                "ప్రయాగ నగరం",
                "ఆస్థానం"
            ],
            "content": "ఒకప్పుడు ప్రయాగనగరానికి బద్రిప్రసాద్ రాజు. ఆయన ఆస్థానంలో అనేకమంది పండితులు ఉండేవారు. వారిలో కొందరు చాలా తరాలుగా ఆస్థానపండితులుగా ఉంటున్నవారు. అలాటివారిలో బద్రిప్రసాద్ అనేవాడొక డున్నాడు.\nబద్రిప్రసాద్ తండ్రి, తాత, ముత్తాతలు గొప్ప పండితులు, ప్రయాగనగరపు ఆస్థా నంలో ఉండేవాడు. అయితే బద్రిప్రసాద్ కుమారుడు పండితుడు—అంటే పెద్ద పండిత పుత్రుడేగాని, పండితుడే కాడు. పాండిత్యం సగం కూడా లేదు. ఎంతపండితుడైనా తన పెద్దల విద్యా కౌశలానికి, పాండిత్యానికి ఎంతమాత్రం తీసిపోని విధంగా తన ఉపన్యాసాల వల్లనే పెద్దల విద్యావ్యాసంగం సక్రమంగా ఉన్నది. నిరక్షరకుక్షి అయినా ఆస్థానంలో పండితపదవిని అనుభవిస్తున్నాడు.\nరాజు సభకు వచ్చినంతనే బద్రిప్రసాద్ తన కుర్చీలోంచి దిగిజంటాలు వేసుకుని రాజుకు వంగి నమస్కారం చేసేవాడు. తరువాత రాబోయే పండిత పత్నులూ ఆ తరువాత రాబోయే పండిత కుమారులూ కూడా వంగి నమస్కారం చేసేవారు.\nఆస్థాన పండిత కుమారుడు అయినందుకు రాజు ఇతనిపై ఎంతో అభిమానం చూపించేవాడు. రాజు సభకు వచ్చినంతనే తనతో మాట్లాడేటప్పుడు తన చేతులు తలకి తగులుతూన్నాయి. తాను మరీ వంగి నమస్కారం చేయాలి. తాను మరీ వంగి నమస్కారం చేయాలి.\nఆ స్థానంలో ఉన్నందుకు ఇతనిపై ఎంతో అభిమానం చూపించేవాడు. అంతమాత్రమే కాక, పండితపుత్రులు ఉపన్యాసాలు చేస్తే తమకు సన్మానం చేస్తారు అనే దురాశ, దుష్టాభిప్రాయం, దౌర్జన్యం ఉన్నది. ఇతనికి ఏమీ తెలీకపోయినా, తన తండ్రీ, తాత, ముత్తాతలూ గొప్ప పండితులైనందుకు, ఇతనికి పండిత పదవిని ఇస్తూ, అతనికి మర్యాద చేశాడు.\nరాజుతో బద్రిప్రసాద్ కుమారుడు విదూషకుడు అయి, గొప్ప సన్మానాలనిచ్చి ఆదరించాడు. రాజు అప్పుడప్పుడు ఏదైనా ఒక ప్రశ్న వేసేటప్పుడు బద్రిప్రసాద్ తడుపుకోకుండా జవాబు చెప్పేవాడు. అతడు మూర్ఖుడు అని అందరికీ తెలుసు.\nఒకసారి రాజు అడిగాడు : \" పండితోత్తమా! తాబేలు పాలు, ఉన్ని ఎందుకు దొరకవు ? కారణమేమిటి?” అని అడిగాడు.\n\"తాబేలు ఎక్కడ పాలు ఇస్తాయి ? తాబేలు పాలు, ఉన్ని లభించవు. అది నా ఉద్దేశం,” అన్నాడు బద్రిప్రసాద్.\n\"కాని ఆ పాలు, ఉన్ని లభిస్తే ప్రజలకు గొప్ప ప్రయోజనం ఏమిటో నాకు అర్థం కాలేదు,”\nఇది విని బప్రీప్రసాద్ \"మహారాజా ! తాబేలుపాలు చాలా రుచిగా ఉంటాయి. వాటి బొచ్చుతో కాశ్మీరుశాలువలు నేస్తారు,\" అన్నాడు తడుపుకోకుండా.\nరాజుకు ఆశ్చర్యంవేసింది. కాని సభలో కొందరు నవ్వారు. బద్రీప్రసాద్ మూఢుడని తేలిపోయింది. రాజు ఈవిధంగా అడిగాడు: \"పండితోత్తమా! నేనొక విడ్డూరమైన వార్త విన్నాను. ఒక కుందేలు గర్జిస్తూ సింహంమీదికి దూకిందట. ఇది నిజమై ఉండవచ్చునా ?”\n\" అందులో విడ్డూరం ఏమీలేదు, మహా రాజా ! సింహాలు కుందేళ్లకు సహజమైన ఆహారమే. కుందేలు సింహంమీదికి ఉరికి దాని కుంభస్థలం పగలగొట్టి తింటుందని శాస్త్రాలలో చెప్పి ఉన్నది,” అన్నాడు బద్రీప్రసాద్.\nఈసారి సభికులు మరింత గట్టిగా నవ్వారు. రాజుగారికికూడా నవ్వు వచ్చింది.\n\" అయితే, పండితోత్తమా, నే నొకసారి తగలబడుతున్న చెరువును చూశాను. ఆ చెరువులో నాకు ఒక్క చేపకూడా కనిపించ లేదు. కారణం ఏమై ఉంటుంది?\" అని అడిగాడు రాజు.\n\"చెరువు తగలబడుతున్నదిగదా. అందు చేత చెరువులోని చేపలు ఒడ్డుకు వచ్చి సమీపాన గల చెట్లెక్కి ఉంటవి!” అన్నాడు బద్రీప్రసాదు.\n\"తామే చూశారుగవా, మహారాజా ! ఈ మూఢుణ్ణి తక్షణమే ఆస్థానంనుంచి పంపి వేయండి!\" అన్నారు పండితులు రాజుతో.\n\"ఇంత హాస్యం పుట్టించగలవాణ్ణి ఆస్థానంనుంచి వెళ్ళగొట్టటం మా కిష్టం లేదు. నేటినుంచీ బద్రిప్రసాదును ఆస్థాన విదూషకుడుగా నియమిస్తున్నాం!” అన్నాడు రాజు.",
            "book_page_end": 39
        },
        {
            "title": "మంత్రపటిమ (జాతక కథ)",
            "book_page_start": 40,
            "pdf_page_start": 46,
            "pdf_page_end": 48,
            "author": "చందమామ బృందం",
            "genre": "జాతక కథ",
            "moral": "గురువు చెప్పిన మాటను, నియమాన్ని తప్పకుండా పాటించాలి. మాట తప్పితే లేదా అగౌరవంగా మాట్లాడితే, నేర్చుకున్న విద్య నిష్ప్రయోజనం అవుతుంది.",
            "keywords": [
                "మంత్రపటిమ",
                "బోధిసత్వుడు",
                "సునందుడు",
                "అకాల మామిడిపళ్లు",
                "గురువు ఆజ్ఞ",
                "కాశీరాజు"
            ],
            "characters": [
                "బోధిసత్వుడు (గురువు)",
                "సునందుడు (బ్రాహ్మణుడు)",
                "కాశీరాజు",
                "బోధిసత్వుడి భార్య"
            ],
            "locations": [
                "కాశీరాజ్యం",
                "అడవి",
                "గ్రామం"
            ],
            "content": "బ్రహ్మదత్తుడు కాశీరాజ్యాన్ని పాలించే కాలంలో ఒకప్పుడు బోధిసత్వుడు, ఒక గ్రామంలో అస్పృశ్యుడుగా జన్మించాడు. అతడు ఒక చిత్రమైన మంత్రం నేర్చుకొని, అకాలంలో మామిడిపళ్లు పండించేవాడు.\nరోజూ ఉదయానే ఒక కొంకికర్ర బుజాన వేసుకొని, అడవిలో మామిడిచెట్టువద్దకు వెళ్ళేవాడు. ఏడడుగుల దూరాన నించుని, మంత్రం పఠించేవాడు. కొమ్మలపైన పడే లాగ మంత్రజలం చల్లేవాడు. చూస్తూ వుండగానే, ఆ జలం చిలికినంతమేరలో కొమ్మలు కొత్త ఆకులు తొడిగి, పూత పూసి, కాయలు కాసి, పండి, పళ్ళు జలజలమని కింద రాలేవి.\nఈ సంగతి సునందుడనే బ్రాహ్మణ కుర్రవానికి తెలిసింది. ఆ అస్పృశ్యుణ్ణి ఆశ్రయించి, ఎలాఐనా ఈ మంత్రం నేర్చుకు తీరాలని వాడికి బుద్ధిపుట్టింది.\nఒకనాడు అడవినుంచి బోధిసత్వుడు ఇంటికి రాగానే సునందుడు అతని కొంకి కర్ర, పళ్ళమూట అంది పుచ్చుకొని, ఇంటి లోపల చేరవేశాడు. అప్పటినుంచీ వాడు శ్రద్ధాభక్తులతో బోధిసత్వుడి ఇంట సమస్త మైన పనులూ చేస్తూవున్నాడు.\nఇలా ఉండగా ఒక రోజున బోధి సత్వుడు తన భార్యతో \" ఈ కుర్రవాడు మనల్ని ఎందుకు ఆశ్రయించుకు తిరుగు తున్నాడో తెలుసా ?- మామిడిపళ్లు సృష్టించే మంత్రం నేర్చుకోవాలని వాడి ఆరాటం. ఐతే, వాడి బుద్ధి మంచిదికాదు; కనుక, మంత్రం నేర్చినా, వాడికి అది ఎంతో కాలం వుపయోగించదు,” అని చెప్పాడు.\nసునందుడు ఇంట్లో అంటిపెట్టుకొని వుండి తలలో నాలుకగా మసులుకోవడం చేత ఇంటామెకు మనసు కరగింది. ఆమె భర్తతో \" ఈ పిల్లవాడు మన ఇంట అడ్డ మైన పనులూ చేస్తూ, కన్న కొడుకుకంటె ఎక్కువగా ఉంటున్నాడు. మంత్రం నిలిస్తే నిలిచింది, లేకుంటే పోయింది. వాడికి మీరు ఉపదేశించక తప్పదు. ఆటుపైన వాడి భాగ్యం” అని చెప్పి, మరిమరి కోరింది బోధిసత్వుడు 'సరే' నన్నాడు.\nతరువాత సునందుని పిలిచి 'అబ్బాయీ! ఇది చాలా అపూర్వమైన మంత్రం. దీని వల్ల నీకు ధనమూ, కీర్తీ రెండూ వస్తాయి. ఐతే, దీనిని ఎవరిదగ్గిర నేర్చుకొన్నావు? అనే ప్రశ్న వచ్చినప్పుడు మాత్రం రహస్యం వెల్లడించకూడదు. వెల్లడిచేశావో, ఆ క్షణ మందే మంత్రపటిమ అంతరించిపోతుంది ' అని చెప్పి, మంత్రం ఉపదేశించాడు.\nఈవిధంగా మంత్రం నేర్చిన సునందుడు తన ఇంటికి చేరుకొని, అకాలపు మామిడి పళ్ళు సృష్టించి, విక్రయిస్తూ వచ్చాడు.\nసునందుడు విక్రయించే ఈ మామిడి పళ్లలో ఒకటి ఎలానో కాశీరాజు చేతికి వెళ్ళింది. రాజు ఆశ్చర్యపడి, కుర్రవాణ్ణి పిలిపించాడు. 'అబ్బాయీ !— రుతువు కాని రుతువులో ఇంత పరిమళంకలవీ, పసం దైనవీ ఈ మామిడిపళ్ళు నీ కెక్కడివి? ఇవి దైవ సృష్టా, మానవ సృష్టా? నిజం చెప్పవలసింది' అని అడిగాడు.\nఅందుకు సునందుడు ' రాజా ! — ఈ ఫలాలు నా కెవరూ ఇచ్చినవికావు. నా కొక మహామంత్రం తెలుసు. దాని మహిమ వల్లనే వీటిని సృష్టిస్తూవుంటాను' అని బదులుచెప్పాడు, ఆ మంత్రమహి మ ఎలాంటిదో కళ్ళారా చూడవేడుకగా ఉన్న దన్నాడు రాజు. ప్రత్యక్షంగా పళ్లు సృష్టించి కనబరుస్తానన్నాడు సునఁదుడు.\nమరునాడు రాజు సునందుణ్ణి, పరి వారాన్నీ వెంటబెట్టుకుని తోటలోకి వెళ్లాడు. సునందుడు మంత్రజలం కొమ్మలపైన చల్లాడు. వెంటనే చెట్టునుండి వందలకొలది పళ్లు కింద రాలినై.\nఈ అద్భుతంచూసి రాజూ పరివారమూ పొందిన ఆశ్చర్యానికి అంతులేకపోయింది. వాళ్ళు పండ్లు ఎరితెచ్చి, ఆరగించారు. రాజు సునందుని మెచ్చుకుని గొప్పగా, బహుమానం చేశాడు.\nఅటుతరువాత రాజు, ' ఇటువంటి మంత్రం ఉపదేశించిన ఆ ప్రజ్ఞాశాలి ఎవరు?' అని ప్రశ్నించాడు.\nసునందుడికి ఏమి చెప్పటానికి పాలు పోలేదు. నిజం వెల్లడిస్తే మంత్రపటిమ పోతుందని చెప్పిన గురువువాక్యం జ్ఞాపక ముంది. ఐనా, కంఠతా వచ్చిన మంత్రానికి పటిమ పోవడమేమిటి? అని తలచి, ఉన్నది వున్నట్టు చెప్పివేశాడు. అందుకు రాజు హేళనగా నవ్వి \"అబ్బాయీ, యింత గొప్ప మంత్రాన్ని నువ్వు నేర్చు కున్నది, ఒక అస్పృశుడిదగ్గరా ? ఇహలోక సౌఖ్యాలు కోరి నువ్వు స్వధర్మాన్ని తప్పావు. ఇది చాలా నీచమైన పని, ” అన్నాడు.\nరాజు అలా అనేసరికి సునందుడు చేసేది లేక తలవంచుకొని ఇంటికి వెళ్లిపోయాడు.\nకొంతకాలం గడిచింది.\nమళ్లీ ఒకనాడు కాశీరాజుకు మామిడి పండు తినాలని ఆశ కలిగింది. అతడు సునందుణ్ణి పిలిపించాడు. అతడు రాగానే రాజు తనకొర్రె తెలియబరిచాడు. అందరూ కలిసి తోటలోకి వెళ్ళారు.\nసునందుడు ఎప్పటిలా చెట్టుకు ఏడడు గుల దూరంలో నించుని, మంత్రం పఠించ బోయాడు. కానీ ఎంతకూ ఆ మంత్రం స్ఫురణకు రాలేదు. ఎంత యత్నించినా మంత్రం జ్ఞాపకం రాకపోయేసరికి, తను మాట తప్పడంవల్ల మంత్రపటిమ అంత రించిందని, తెలుసుకున్నాడు.\nసునందుడు రాజుతో తాను గురువు ఆజ్ఞను ధిక్కరించటంవల్ల మంత్రపటిమ గోల్పోయానని చెప్పి, తల వంచుకొని ఇంటికి వెళ్ళిపోయాడు.",
            "book_page_end": 42
        },
        {
            "title": "పిరికి యువరాజు",
            "book_page_start": 43,
            "pdf_page_start": 49,
            "pdf_page_end": 54,
            "author": "బి. సత్యనారాయణ",
            "genre": "జానపద కథ",
            "moral": "భయం అనేది బాహ్య పరిస్థితుల వల్ల కాకుండా మన మనస్సులోనే ఉంటుంది. ధైర్యంగా ఉంటే దేనికీ భయపడాల్సిన అవసరం లేదు.",
            "keywords": [
                "యువరాజు",
                "పిరికితనం",
                "సింహంతో పోరాటం",
                "ధైర్యం",
                "రాజకుమార్తె",
                "దేశభ్రష్టుడు"
            ],
            "characters": [
                "యువరాజు",
                "రైతు",
                "గొర్రెల కాపరి",
                "సేనాపతి",
                "రాజకుమార్తె",
                "పెంపుడు సింహం"
            ],
            "locations": [
                "పర్షియా",
                "ఎడారి",
                "నగరం",
                "కొండలు"
            ],
            "content": "చాలాకాలం కిందట పర్షియాలో ఒక యువరాజుండేవాడు. అతను అన్నివిధాలా యోగ్యుడే గా ని, చంద్రుడికి కళంకం ఉన్నట్టు అతనికి పిరికితనం ఒకటి ఉండేది. యువరాజుకు ఇరవై ఏళ్ళు నిండిన అనం తరం అతని తండ్రి చనిపోయాడు. యువ రాజుకు పట్టంకట్టటానికి చాలా పెద్ద ఎత్తున సన్నాహాలు జరుగుతున్నాయి.\nఆ. దేశంలో ఒక ఆచారం ఉంది. అదేమిటంటే సింహాసనం ఎక్కేముందు రాజు కాబోయేవాడు సింహంతో పోరాడాలి. యువరాజుకొరకు మంత్రులు ఒక సింహాన్ని తెచ్చి బోనులో సిద్ధంచేసివుంచారు. పిరికివాడైన యువరాజుకు ఆ సింహం గురించి ఆలోచిస్తేనే చేతులూ, కాళ్ళూ చల్లబడసాగాయి. అందుచేత అతను రేపు పట్టాభిషేకమనగా తన గుర్రంయెక్కి, అర్థ రాత్రివేళ బయలుదేరి, దేశంవిడిచి వెళ్లాడు.\nయువరాజు మూడురోజులు ప్రయాణం చేసి ఇంకో దేశం చేరుకున్నాడు. ఆ దేశం అడవులతో, వనాలతో, నదులతో చాలా అందంగా వుంది. ఒకచోట గడ్డిమేస్తున్న గొర్రెలమంద కనిపించింది. సమీపంలోనే ఒక కాపరి ఈర్రాడు కూచుని పిల్లనగ్రోవి మీద హాయిగా పాడుతున్నాడు.\nయువరాజు ఆ కుర్రవాణ్ణి పలకరిం చాడు. కుర్రాడు యువరాజును తన యజ మాని ఇంటికి తీసుకుపోయాడు. వాడి యజమాని ఒక పెద్ద రైతు, పాడీ పంటా సమృద్ధిగా గలవాడు. ఆయన యువరాజుకు చక్కగా భోజనం పెట్టి, \"తమరు ఎవరు ? ఏవూరు ? ఎక్కడికి పోతున్నారు?” అని ప్రశ్నించాడు.\n\" అయ్యా నే నొక యువరాజును. నా పేరు చెప్పను. పరిస్థితులు అనుకూలించక నేను దేశభ్రష్టుణ్ణి అయాను. ఇప్పుడు నాకొక చోటంటూ లేదు,” అన్నాడు యువరాజు విచారంగా.\n\" అయితే తమరు మా యింటనే ఉండి పొండి. తమకేలోటూ రాకుండా చూస్తాను. ఎప్పటికైనా తమకు మంచిరోజులు రాక పోవు,” అన్నాడు రైతు,\nయువరాజు రైతు అతిథ్యం స్వీకరిం చాడు. అతను రోజూ గొర్రెల కాపరి కుర్రాడి వెంట ఏ అడవికో, ఏ జలపాతంవద్దకో వెళుతూండేవాడు. కుర్రాడి పాట వింటూండే వాడు. ప్రకృతిసౌందర్యం చూసి ఆనం దిస్తూండేవాడు. ఈ విధంగా రోజులు సుఖంగా వెళ్ళి పోతున్నాయి.\nఒకనాడు యువ రా జు గొర్రెలవెంట ఒక కొండకొనకు వెళ్ళాడు. అక్కడికి ఇంకా చాలామంది గొర్రెల కాపర్లు మందలు తోలుకువచ్చారు. ఆ స్థలం చాలా మనో హరంగా వుంది. అక్కడొక మందా, ఇక్క డొక మందా మేస్తున్నాయి. గొర్రెల కాపర్లు ఉల్లాసంగా పాడుతున్నారు.\nఈసమయంలో దూరంనుంచి \"సింహం! సింహం !” అని కేక వినిపించింది. ఎక్కడి పాట లక్కడ ఆగిపోయాయి. గొర్రెల కాపర్లందరూ చేతికందిన రాళ్ళూ, కర్రలూ తీసుకుని కేక వినిపించిన దిక్కుగా పరిగెత్తసాగారు.\n\"పోయి సింహాన్ని చంపుదాం రా!” అన్నాడు యువరాజువెంట వచ్చిన కుర్రాడు. కాని యువరాజు కొయ్యబారి పోయాడు. అతని నోటమాట రాలేదు. కుర్రాడు క్షణం సేపు చూసి సింహాన్ని వేటాడ టానికి తానుకూడా వెళ్ళాడు,\nతన అవయవాలు స్వాధీనంలోకి రాగానే యువరాజు తన ప్రాణం రక్షించుకోవ టానికి చెట్టెక్కి, ఆకుల గుబురుమధ్య దాక్కున్నాడు. కొంతసేపటికి గొర్రెల కాపర్లు కేకలువేస్తూ సంతోషంగా తిరిగివచ్చారు. వారు చంపిన సింహం వారివెంట ఉన్నది.\nఇదిచూసిన యువరాజుకు సిగ్గువేసింది. గొర్రెల కాపరికుర్రాడి కున్న ధైర్యంకూడా తనకు లేదు. చచ్చిన సింహాన్ని చూస్తేనే అతనికి చేతులూ, కాళ్ళూ వణుకు తున్నాయి. గొర్రెలమందలు వెళ్లిపోయాక యువరాజు చెట్టు దిగివచ్చి, రైతుకు కన బడటానికి ముఖంచెల్లక మరొక మార్గం పట్టుకుని పోసాగాడు.\nమరి మూడురోజులు ప్రయాణించినాక యువరాజు ఎడారి చేరుకున్నాడు. అక్కడ అతని కొక సైనికుల శిబిరమూ, దానికి సంబంధించిన డేరాలూ కనిపించాయి. ఆ శిబిరానికి నాయకుడైన సేనాపతి యువ రాజుకు అన్నపానాలిచ్చి ఆదరించాడు.\nఆయనతో యువరాజు తన పేరు చెప్పలేదు గాని, రైతుతో చెప్పినట్టే, తాను దేశభ్రష్టు డైన ఒకానొక యువరాజునని చెప్పాడు.\n\"తమరు మా శిబిరంలోనే ఒక సైని కుడుగా ఉండండి. ఏ లోటూ లేకుండా చూస్తాము. ఎప్పటికైనా మంచిరోజులు రాకపోవు ” అన్నాడు సేనాపతి. యువరాజు అందుకు సమ్మతించాడు.\nఅతనికి ఇక్కడి జీవితంకూడా బాగానే వున్నది. కాని ఒకరోజున సైనికులందరూ గుర్రాలెక్కి బయలుదేరుతూ యువరాజును కూడా రమ్మన్నారు.\n\" మీరంతా ఎక్కడికి పోతున్నారు ?” అన్నాడు యువరాజు.\n\"సమీపంలో వున్న కొండలలో సింహా లున్నాయి. వాటిని వేటాడపోతున్నాం. చాలా కాలం యుద్ధంలేని కారణంచేత ధైర్య సాహసాలు మొద్దుబారిపోతాయి. దానికి వేట సరిఅయిన విరుగుడు!\" అన్నారు సైనికులు సంతోషంగా.\nయువరాజు వెళ్లక తప్పిందికాదు. కాని అతని గుండెలు గుబగుబలాడుతున్నాయి. ఆత్మరక్షణకోసమే సింహంతో పోరలేని యువ రాజు కు, వాటిని వెతికి వేటాడే సైనికులు అతి సాహసులుగా కనిపించారు.\nసైనికులు కొండలలో ప్రవేశించగానే యువరాజు తన గుర్రాన్ని దారితప్పించాడు. అతను కొన్నిరోజులు ప్రయాణంచేసి ఒక పెద్ద నగరం ప్రవేశించాడు. అతను దేశ భ్రష్టుడైన యువరాజని చారులవల్ల విని ఆ దేశపు రాజు అతనిని తన ఇంటికి ఆహ్వా నించి, సాటిరాజుకు జరపవలసిన మర్యాద లన్నీ జరిపాడు. మంచిరోజులు వచ్చేదా కా తన అతిథిగా ఉండమన్నాడు.\nఈ రాజుగారి కొక కుమార్తె ఉన్నది. ఆమె అందగత్తె, తెలివిగలది. దేశభ్రష్టు డైన యువరాజుకు ఏ విచారమూ కలగ కుండా ఉండగలందులకై, ఆమె అతని వెంటనే ఉంటూ కబుర్లు చెప్పసాగింది.\nయువరాజు ఇక్కడికి వచ్చినరోజు సాయంకాలం భోజనాలయాక యువరాజూ, రాజకుమార్తె మాట్లాడుకుంటూ ఉండగా, గది వెలపల భయంకరమైన చప్పుడు విని పించింది. దడదడా కొట్టుకునే గుండెతో యువరాజు:\n\"ఆ చప్పుడేమిటి?\" అని అడిగాడు.\n\"మరేమీ లేదు. నా నల్లబంటు ఆవ లింత!\" అన్నది రాజకుమార్తె.\nనల్లబంటు అంటే రాజుమార్తె నౌక రయిన నీగ్రోవాడు కాబోలనుకున్నాడు యువరాజు. మనుష్యమాత్రుడు అవలిస్తూ అంత భయంకరమైన చప్పుడు చేయటమూ, బంటు అలా ఆవలిస్తుంటే రాజకుమార్తెకు ఆగ్రహం కలగకపోవటమూ యువరాజుకు ఆశ్చర్యంగానే తోచింది.\nమరి కాస్సేపు సంభాషించుకున్న తర వాత, \"నిద్రపోయేవేళ అయింది. వెళ్ళి పడుకోండి” అంటూ రాజకుమార్తె లేచి తలుపు తెరిచింది. మరుక్షణం యువరాజు గుండె ఒక్కసారిగా ఆగినట్టయింది. తలుపు వెనక పెద్ద నల్లసింహం కూచుని ఉంది.\n\"సింహం ! సింహం !\" అని ఎలుగెత్తి అరిచాడు యువరాజు.\n\" భయపడకండి ! భయపడితే అరణ్య మృగాలు మీద పడతాయని ఎరగరా ? ఇది నా పెంపుడుసింహం ! ఏ. మీ చెయ్యదు. నేనే స్వయంగా మచ్చికచేశాను. ఎప్పుడూ నావెంటే తిరుగుతూ ంటుంది !\" అంటూ రాజకుమార్తె సింహం తలమీద చెయ్యివేసి నిమికింది. యువరాజు కొంచెం స్థిమిత పడ్డాడు. తరువాత రాజకుమార్తె నల్ల సింహాన్ని వెంటపెట్టుకుని వెళ్ళిపోయింది.\nఆరాత్రి యువరాజు నిద్రపొలెదు. తాను బాధపడుతున్నది. భయంవల్లనే తప్ప, సింహాలవల్ల కాదని అతను తెలుసు కున్నాడు. గొడ్లకాపరి కుర్రాళ్ళు సింహాన్ని చంపారు; సైనికులు సింహాలను వేటాడారు; రాజకుమార్తె సింహాన్ని స్వయంగా మచ్చిక చేసింది. వాళ్లకు భయంబాధ లేదు. తన కున్నది.. అంతే తేడా! భయం లేనివాణ్ణి, సింహాలు కావుగదా, మరేదీకూడా ఏమీ చేయలేదు.\nఈ సంగతి తెలుసుకున్నవాడై యువరాజు తెల్లవారకమునుపే తన గుర్రంఎక్కి ఎవరికీ చెప్పకుండా స్వదేశానికి వెళ్లిపోయాడు.\nయువరాజు జాడ తెలియక తపించే మం త్రులూ, రాజబంధువులూ, సంతోషించారు.\n\" నేను సింహంతో పోరాడతాను ఏర్పాట్లు చేయండి!\" అన్నాడు యువ రాజు. మర్నాడే సింహంతో యువరాజు పోరాటం ఏర్పాటయింది.\nయువరాజు బల్లెంతో రంగస్థలంలోకి వచ్చి ధైర్యంగా నిలబడ్డాడు. అక్కడకు సింహం ఉండే బోను తెచ్చి దాన్ని బయటికి వదిలారు.\nబోను తలుపు తెరవగానే సింహం పెద్ద పెట్టున అరుస్తూ ముందుకు దూకింది. యువ రాజు కదలలేదు, మెదలలేదు. సింహం అతనిచుట్టూ తిరిగి, అతని పక్కనే కూచుని అతని చేతి ని నాకింది. అది పెంపుడు సింహం ! ఆసంగతి మంత్రులు యువరాజు దగ్గిర దాచారు. యువరాజు ధైర్యసాహసాలు రుజువయాయి.\nవెంటనే పట్టాభిషేకానికి ఆహ్వానాలు' వెళ్లాయి. రైతుకూ గొర్రెలకాపరి కుర్రాడికి, ఎడారిలో సేనాపతికీ, సైనికులకూ, రాజుకూ, ఆయన కుమార్తెకూ కూడా పిలుపు అందింది. వారంతా వచ్చారు.\nపట్టాభిషిక్తుడికి అందరూ కట్నాలు చదివించేటప్పుడు రాజుగారు, \" నేను వేరే ఏకట్స్డాలూ తీసుకురాలేదు. నాకుమార్తెను తెచ్చాను. ఆమెను స్వీకరించు,” అన్నాడు.\nయువరాజు రాజకుమార్తెను పెళ్ళాడి చాలాకాలం సుఖంగా రాజ్యంచేశాడు.",
            "book_page_end": 48
        },
        {
            "title": "సమయస్ఫూర్తి",
            "book_page_start": 49,
            "pdf_page_start": 55,
            "pdf_page_end": 57,
            "author": "సి. కోటీశ్వరరావు",
            "genre": "జానపద కథ",
            "moral": "పేదరికంలో ఉన్నప్పటికీ, సమయస్ఫూర్తి, సాహసం ఉంటే గొప్ప సంపదను కూడా పొందవచ్చు. ఐకమత్యం ఎంతటి బలవంతులకైనా బలం.",
            "keywords": [
                "సమయస్ఫూర్తి",
                "మంగలి",
                "పులులు",
                "కట్టెలుకొట్టేవాడు",
                "ధనము",
                "అరణ్యం"
            ],
            "characters": [
                "మంగలి",
                "కట్టెలు కొట్టేవాడు",
                "పెద్దపులి",
                "ముసలి పులి",
                "పులుల మంద"
            ],
            "locations": [
                "దండకారణ్యం",
                "వింధ్య పర్వతాలు"
            ],
            "content": "పూర్వం వింధ్యపర్వతాలకు దక్షిణంగా ఉండే దండకారణ్యంలో పులుల భయం జాస్తిగా ఉండేది. అవి ప్రయాణీకులను చంపి తింటూ వారివెంట ఉండే ధనాన్నీ, నగలనూ గుహలలో దాచిపెడుతూ ఉండేవి. ఈ పులుల అడవికి సమీపంలో ఒక గ్రామం ఉండేది. అందులో ఒక మంగలి ఉండేవాడు. వాడు పేదవాడేగాని సమయ స్ఫూర్తీ, సాహసమూ కలవాడు. పట్టపగలు పులులు నిద్రపోతాయి గనక, అరణ్యంలోకి వెళ్ళి పులులు చంపినవారి ధనమూ ఆభ రణాలూ దొరుకుతాయేమో చూడాలని మంగలికి ఆలోచన తట్టింది.\nఒకనాడు మంగలి, తన పొది చంకన పెట్టుకుని, ఎందుకైనా మంచిదని మంగలి కత్తి చేతపట్టుకుని అరణ్యంలో ప్రవేశిం చాడు. కొంతమారం వెళ్ళేసరికి పొదచాటు నుంచి పులిఒకటి ఎదురు వచ్చింది.\nసమయస్ఫూర్తి గల మంగలి దానిని చూసి బెదరక, \"ఆహా! దొరికావా? నీకోసమే చూస్తున్నాను! భయపడకు. నిన్ను చంపనులే. నీ మీసాలు రాజుగారికి కావాలట. అవిమాత్రం కోసుకుని పోతాను. ఆయన నాకు బహుమానం ఇస్తారు!” అని చాలా మంచిగా అన్నాడు.\nపెద్దపులి హడిలిపోయింది.\n\"బాబూ, నన్ను రక్షించు. ఈ మీసాలే లేకపోతే నన్నెవరు లక్ష్యపెడతారు. రాజుగా రిచ్చే బహుమానమేదో నేనే ఇచ్చు కుంటాను,” అని అది ప్రాధేయపడింది.\n\"పోనీ, నువ్వంతగా అడుగుతున్నావు గనక నీ యిష్టప్రకారమే కానీ!” అన్నాడు మంగలి. మంగలిని పులి ఒక గుహలోకి తీసుకుపోయి ఒక డబ్బుసంచీ చూపిం చింది. మంగలి ఆ సంచీ తీసుకుని తన దారిన తాను ఇంటికి వచ్చేశాడు.\nమంగలి సంచి విప్పి అందులో ఉన్న ధనం లెక్క చూసుకుంటుండగా, పక్కనే ఉంటున్న కట్టెలుకొట్టేవాడు వచ్చాడు. వాడితో మంగలి జరిగినదంతా చెప్పాడు. తానుకూడా పులులను బెదిరించి ఉబ్బు సంపాదించుకోవాలని మర్నాడు వాడు గండ్రగొడ్డలి తీసుకుని అడవికి వెళ్లాడు.\nదట్టమైన అడవి ప్రాంతంలోకి వెళ్లాక వాడికికూడా ఒక పులి కనిపించింది.\n\"అమ్మయ్య ! దొరికావా? కాస్త నిల బడు ! క్షణంలో నీ తల సరికి రాజుగారికి కానుక ఇస్తాను. నాకు పెద్ద బహుమానం దొకుతుంది,\" అంటూ కట్టెలుకొట్టేవాడు గండ్రగొడ్డలి ఎత్తి పులిమీదికి దూకాడు.\nపెద్దపులి హడిలిపోయింది.\n' బాబూ, నాప్రాణం కాపాడు. రాజుగా రిచ్చే బహుమతికి రెండింతలు నేనే ఇచ్చు కుంటాను!\" అన్నది పులి.\n\"ఏదీ, ఏమాత్రం ఇస్తావో చూస్తాను! పద!\" అన్నాడు కట్టెలుకొట్టేవాడు.\nపెద్దపులి వాణ్ణి తన గుహకు తీసుకు పోయి అంతులేని బంగారునగలు చూపింది. కట్టెలుకొట్టుకునేవాడు వాటన్నిటినీ మూట కట్టుకుని ఇంటికి వచ్చేశాడు.\nఈ వృత్తాంతం తెలియగానే మంగలికి మళ్ళీ ఆశ పుట్టింది. వాడు కట్టెలుకొటే వాడితో, \"మామా, ఈవిధంగా మన 0 ఒక్కొక్క పులినే బెడిరించి లాభంలేదు. పులుల నన్నిటినీ హడలగొట్టామంటే ఏడు తరాలపాటు మన దరిద్రం తీరిపోతుంది. ఏమంటావు?” అన్నాడు.\nకట్టెలు కొట్టేవాడు మంగలివంటి సాహసి కాడు, అందుచేత మొదట పస్తాయించాడు. కాని మంగలి ప్రోత్సహించినమీదట సరే అని ఒప్పుకున్నాడు.\nఇద్దరూ కలిసి అడివిలో చాలాదూరం వెళ్ళి. పెద్ద చెట్టెక్కి పులులు మందగా కనిపిస్తాయేమోనని చూడసాగారు.\nఈలోపుగా అడివిలోని పులులన్నీ కలిసి ఒక సభ చేశాయి. వరసగా రెండురోజులు అడ్డరు మనుషులు రెండు పులులను బెది రించి ధనం కాజేశారు.\n\"మనని మన ఆహారమైన మానవ మాత్రులు బెదిరించటమా? మనుషులతో పొలిస్తే మనం ఎంత బలశాలులం! ఎంత భయంకరులం!\" అని వయసులో వున్న పులులు హుంకరించాయి.\nకాని ఒక ముసలిపులి ఈవిధంగా హెచ్చ రించింది :\n\"నాయనలారా ! సృష్టిలో మనమే క్రౌర్యమూ, భయంకరత్వమూ గలవాళ్ళ మని ఒక్కనాటికి అనుకొకండి. ధనాశకు లోబడిన మనిషికంటె క్రూరమైన, భయం కరమైన జంతువు సృష్టిలో లేదు. కనక ఇక ముందునుంచీ మనం ఒంటరిగా తిరగ కూడదు, మందలు మందలుగా తిరగాలి. ఐకమత్యమే మనకు బలం.”\nసమావేశం పూర్తికాగానే పులులన్నీ కదిలి, మంగలివాడూ, కట్టెలు కొట్టేవాడూ వున్నవైపుగా రాసాగాయి. అన్ని పులులను ఒక్కసారి చూడగానే కట్టెలుకొట్టేవాడికి వొళ్లంతా ముచ్చెమటలు పోసింది. చేతులు పట్టుతప్పి వాడు చెట్టు కొమ్మ మీదనుండి కింద పడసాగాడు.\nఈ సమయంలో మంగలివాడు. ఎంతో సమయస్ఫూర్తితో, \" పట్టుకో ! పులులన్ని టినీ పట్టుకో! ఒక్కదాన్ని కూడా పొనీ మాకు!” అని గొంతెత్తి భీకరంగా అరిచాడు.\nఈ అరుపులూ, విరిగిన కొమ్మలను పట్టు కుని కిందదూకే మనిషిని చూసి పులులు పూర్తిగా బెదిరి, దిక్కుతోచక, తలకొక దారిగా బలంకొద్దీ పారిపోయాయి. తరువాత మంగలికూడా చెట్టుడిగి వచ్చాడు.\nఇద్దరూ బయలుదేరి కొండగుహలన్నీ తిరిగి పులులు దాచిన ధనమంతా కొల్లగొట్టి, ఇళ్లకు తీసుకుపోయి ధనికులైనారు.",
            "book_page_end": 51
        },
        {
            "title": "పరమలోభి",
            "book_page_start": 52,
            "pdf_page_start": 58,
            "pdf_page_end": 60,
            "author": "టి. అనసూయ",
            "genre": "హాస్యం/నీతి కథ",
            "moral": "మితిమీరిన లోభత్వం ఆపదకు దారితీస్తుంది. (అరగానీ ఇవ్వకుండా తప్పించుకోవాలని చూసి, చివరికి దొంగల ధనాన్ని పంచుకునే దాకా లోభిత్వం కొనసాగింది).",
            "keywords": [
                "లోభి",
                "మార్కా",
                "పేదరైతు",
                "దొంగలు",
                "అరగానీ",
                "మరణ నాటకం",
                "సమయస్ఫూర్తి"
            ],
            "characters": [
                "మార్కా (లోభి)",
                "పేదరైతు",
                "మార్కా భార్య",
                "బిచ్చగాడు",
                "దొంగలు"
            ],
            "locations": [
                "రష్యా",
                "ఆలయం"
            ],
            "content": "పూర్వం రష్యాదేశంలో మార్కా అనే సంపన్నుడుండేవాడు. అతనివంటి పరమ లోభి ప్రపంచంలో లేడనుకునేవారు. ఒక నాడు మార్కా వీధివెంట పోతూండగా, వృద్ధు డొకడు కనిపించి, \"ఒక్క అరగానీ ధర్మం చెయ్యండి, బాబూ!” అని అడిగాడు.\nబిచ్చగాడి ఆర్తనాదాన్ని మార్కా విని పించుకోలేదుగాని, తన వెనకనే వస్తున్న పేడరైతొకడు జేబులోనుంచి ఒక అరగానీ తీసి బిచ్చగాడికి ఇవ్వటం గమనించాడు.\nఇది చూసి మార్కాకు సిగ్గయింది, ఆయన ఆగి పేదరైతుకేసి తిరిగి, \"చూడబ్బీ, నాదగ్గిర చిల్లర లేదుగాని, ముష్టివాడి కివ్వ టానికి ఒక అరగానీ ఉంటే బదులిస్తావ్? నే నెవరో తెలుసుగా?” అన్నాడు.\nపేడరైతు అరగానీ తీసి మార్కా కిస్తూ, \"చిత్తం, దీనికోసం తమ కెప్పుడు కని పించమన్నారు?” అని అడిగాడు.\n\"రేపు రా!” అన్నాడు మార్కా,\nమర్నాడు పేదరైతు మార్కాఇంటికి వెళ్ళాడు. అతన్ని చూడగానే మార్కా, \"అరగానికోసం వచ్చావా? నా దగ్గిరసమ యానికి చిల్లర లేదే. రేపు కనిపిస్తావా ఏమిటి?” అన్నాడు.\nఆ మర్నాడు పేదరైతు మళ్ళీ వచ్చాడు..\n\"పాపం, నువొచ్చావుగాని, నాదగ్గిర సమయానికి చిల్లరడబ్బులు లేకుండా ఉన్నాయి. ఒక పని చెయ్యి. నీదగ్గిర తొంభైతొమ్మిది రూపాయల పదిహేనణాల ముక్కానీ అరగానీ ఉంటే చూడు. ఏకంగా నూరురూపాయలనోటు పట్టుకుపోదుగాని,” అన్నాడు మార్కా.\nతనదగ్గిర అంతమొత్తం లేదన్నాడు పేదరైతు.\n\"అలా అయితే రెండు వారాలు దాటి కనబడు,” అన్నాడు మార్కా.\nఆ ప్రకారమే పేదరైతు రెండు వారా లాగి మళ్ళీ వచ్చాడు. అతను అంత దూరాన ఉండగానే చూసిన మార్కా తన భార్యతో, \"ఏమే, నేను చాపమీద పడు కుంటాను. నామీద గుడ్డ కప్పేసి తలదగ్గిర దీపం పెట్టు. నాకోసం పేదరైతు వస్తు న్నాడు. తెల్లారి చచ్చిపోయానని చెప్పెయ్యి. ఈ పీడ విరగడవుతుంది,” అన్నాడు.\nమార్కా చెప్పినదంతా భార్య చేసింది. తరవాత భర్తదగ్గిర కూచుని కుమిలి కుమిలి ఏడవసాగింది. పేదరైతు రాగానే, \"నీ మాటే అనుకుంటూ పోయాడు, నాయనా !” అని శోకాలు పెట్టింది.\n\"పోక పోక నా రుణానే పోయాడా, పాపాత్ముడు? కానీ ఏంచేస్తాం? ఖర్చులో మరింత ఖర్చు. ఈయనకు ఉత్తరక్రియలు నేనే చేయిస్తాను. శవానికి స్నానం చేయిం చాలి,” అంటూ పేదరైతు పెరట్లోకి వెళ్ళి గంగాళంలో మసిలే వేడినీళ్లు బొక్కెనతో తెచ్చి మార్కామీద కుమ్మరించాడు. ఆ బాధకు మార్కా కాళ్ళు కదిలించాడు.\n\"కాళ్ళు ఝాడించటం కాదు. ఇప్పు డైనా నా అరగానీ నా మొహాన పారేస్తావా?” అన్నాడు పేదరైతు కోపంగా. మార్కా వద్దనుంచి జవాబు లేదు.\n\"శవాన్ని పెట్టటానికి పెట్టె తెప్పించండి. గుడికి మోయించుకు వెళ్లి అక్కడ అభి షేకాలు చేయించి తరవాత శ్మశానంలో సమాధిచేయిస్తాను,\" అన్నాడు పేదరైతు. మా…భార్య మారుమాటాడకుండా శవ పేటిక తెప్పించింది. పేదరైతు పెట్టెలో మార్కాను పెట్టించి ఆలయానికి తీసుకు వెళ్ళాడు. అక్కడ చీకటిపడేదా కా పూజలూ, అభిషేకాలూ చేయించి, పేద రైతు అక్కడే ఉండిపోయాడు.\nఅర్ధరాత్రివేళ నలుగురు దొంగలు ఆల యంలో ప్రవేశించారు. వాళ్ల అలికిడి విని పేదరైతు విగ్రహంవెనక దాక్కున్నాడు.\nదొంగలు ఎక్కడినుంచో బోలెడంత డబ్బూ, నగలూ తెచ్చారు. వాటిని గుడిమధ్య పరిచి పంచుకోసాగారు.\nనగలూ, నాణ్యాల పంపకం యావత్తూ ముగిసినాక వాళ్ళవద్ద బంగారుపిడి గల ఒక కత్తి మాత్రం మిగిలింది.\nదాన్ని ఎవరు తీసుకోవాలో దొంగలకు తేలలేదు. అది నాదంటే నాదని వాళ్ళు ఘర్షణ పడసాగారు.\n\"కత్తికోసం ఎందుకు పోట్లాడుకుఁటారు. ఆ పెట్టెలో ఉన్న శవంమెడ ఎవరుకోస్తే ఆ కత్తి వారిదే,” అనాడు పేదరైతు విగ్రహం వెనకనుంచి.\nఈ మాట వినేసరికి మార్కా తుళ్ళిపడి లేచినిలబడి, \" అమ్మయ్యో. నా గొంతే? ' అని చావుకేక పెట్టాడు. అదంతా చూసి దొంగలకు గుండెలు బద్దలైపోయాయి. వాళ్లు ధనాన్ని కూడా మరిచిపోయి, ప్రాణాలు దక్కించుకునేటందుకు పారిపోయారు.\nఅప్పుడు పేదరైతు విగ్రహంచాటునుంచి ధైర్యంగా బయటికొచ్చాడు.\n\" చూడవోయ్. అయిందేదో అయిపో యింది. నీకూ నాకు పేచీ దేనికి? మన అదృష్టం బాగుండి ఇంత సొమ్ము మనపాల పడింది. మూడోకంటివాడికి తెలియకుండా దీన్ని న్యాయంగా, సమంగా పంచుకుందాం పట్టు!” అన్నాడు మార్కా పేదరైతుతో.\nపేదరైతు సరేనన్నాడు. దొంగలు విడిచి పోయిన సొమ్ము యావత్తూ ఇద్దరూ సమంగా పంచుకున్నారు.\n\"ఇక పోదాం పద !” అన్నాడు మారా.\n\"మరి నా అరగానీ మాటేమిటి ?” అన్నాడు పేదరైతు.\n\"చూస్తూనే ఉన్నావుగా? నాడగ్గిర. చిల్లర లేదే? రేపు తప్పకుండా కనపడు,” అన్నాడు మార్కా.\nచాలా రేపులు గడిచాయిగాని పేద రైతుకు ఆ అరగానీ తిరిగి ముట్టనేలేదు.",
            "book_page_end": 54
        },
        {
            "title": "అదృష్టాలు",
            "book_page_start": 55,
            "pdf_page_start": 61,
            "pdf_page_end": 64,
            "author": "ఎ. సూర్యారావు",
            "genre": "నీతి కథ",
            "moral": "సోమరితనం, అసూయ దురదృష్టానికి దారితీస్తాయి. కాయకష్టం చేయడం, అదృష్టం ఉన్నా దాన్ని మేల్కొలిపితేనే విజయం లభిస్తుంది.",
            "keywords": [
                "అదృష్టం",
                "దురదృష్టం",
                "సోమరితనం",
                "అసూయ",
                "వ్యాపారం",
                "కాయకష్టం"
            ],
            "characters": [
                "అన్న",
                "తమ్ముడు",
                "అన్న అదృష్టం",
                "తమ్ముడి అదృష్టం",
                "అన్న భార్య",
                "తమ్ముడి భార్య"
            ],
            "locations": [
                "భువనగిరి",
                "పట్టణం"
            ],
            "content": "భువనగిరిలో ఇద్దరన్నదమ్ము లుండేవారు. ఇద్దరికీ పెళ్ళిళ్ళు అయాయి. పెద్దవాడు పేదపిల్లను చేసుకున్నాడు. చిన్నవాడు సంపన్నుల పిల్లను చేసుకున్నాడు. ఈ కారణంచేత తోడికోడళ్లకు ఒక్కక్షణం కూడా పడేది కాదు. \"నేను పెద్దకోడల్ని, నా మాట నువు వినాలి,\" అనేది పెద్దవాడి భార్య. \" నేను ధనికుల ఆడబడుచును. నా యిష్టప్రకారమే నువు నడుచుకోవాలి,” అనేది చిన్నావిడ.\nతమ భార్యలమధ్య కొంచెమైనా పొత్తు లేకపోవటం చూసి అన్నదమ్ములు వేరు పడ్డారు. ఐతే అన్నకు ఏటా పిల్లలుకలిగి, ఖర్చుపెరిగి, త్వరలోనే దారిడ్ర్యం సంప్రాప్త మయింది. తమ్ముడు పట్టినదల్లా బంగారమై ఉన్న ఆస్తి పెరగసాగింది.\nఒకనాడు అనగారు తమ్ముడుదగ్గిరికి వచ్చి, \"తమ్ముడూ, నా పొలం దున్నుకో వాలి. నీ ఎడ్లను రెండురోజులపాటు అరు విస్తావా?” అని అడిగాడు.\n\"ఇవాళ ఒక జతా, రేపు ఇంకో జతా తీసుకుపో. ఎడ్లను అలవగొట్టమాకు, జాగ్రత్త. నా ఎడ్లు పొలానే ఉన్నాయి. నే చెప్పానని చెప్పి ఒక జత తోలుకెళ్ళు” అన్నాడు తమ్ముడు.\nఅన్న పొలం వెళ్లి చూసి ఆశ్చర్యపడ్డాడు. తమ్ముడి ఎడ్లను ఎవరో కొత్తవాడు అరకగట్టి దున్నుతున్నాడు.\n\"ఇది మా తమ్ముడి పొలం. నీ వెవరు? ఎందుకీ పొలం దున్నుతున్నావు?” అని అన్న అడిగాడు.\n\" నీకు తెలియదా? నేను నీ తమ్ముడి అదృష్టాన్ని. అందుకనే నీ తమ్ముడు కడు పులో చల్ల కడలకుండా కూచుంటే నే నాయన పొలం దున్నిపెడు తున్నాను,” అన్నాడు వాడు.\n\"మరి నా అదృష్టం ఏమైనట్టు?\" అని అడిగాడు అన్న.\n\" ఎందు కడుగుతావు ? సోమరి వెధవ! ఆ కనిపించే పొదవెనక పడుకుని అదే తీరున ఒకటే నిద్ర ! అందుకే నీ గతి ఇలా ఉంది. చేతనైతే వాణ్ణి నిద్రలేపు,\" అన్నాడు తమ్ముడి అదృష్టం.\n\"ఇవా వీడు చేస్తున్న పనీ?” అంటూ అన్న లావుపాటి చింతబరికె ఒకటి చేతబట్టి పొదడగ్గిరికి వెళ్ళి నిశ్చింతగా పడుకుని నిద్రపోతున్న తన అదృష్టాన్ని చూశాడు.\nరెండు చురకలు తగిలేసరికి అన్న అదృష్టం లేచికూచుని, \"నన్నెందుకు కొడ తావు నిష్కారణంగా? నేనేం చేశాను నీకు ?” అన్నాడు.\n\" ఇంకేం చెయ్యాలి ? నీసాటివాడు నా తమ్ముణ్ణి కూచోబెట్టి పొలం దున్ని పెడు తుంటే నువు నిశ్చింతగా పడుకుని నిద్ర పోతావా? నీ అంతు చూస్తానుండు!” అంటూ అన్న చింతబరికె మళ్లీ ఎత్తాడు.\n\" ఆగు, ఆగు ! నాకీ పొలంపని బొత్తిగా రాదు. ఏదైనా వ్యాపారం అయితే ప్రతాపం చూపిస్తాను,” అన్నాడు అదృష్టం.\n\"వ్యాపారమా? నాదగ్గిర పెట్టుబడే లేదే? నేనేం వ్యాపారం చెయ్యగలను?” అన్నాడు అన్న.\n\"నేను నీవెంట ఉంటే వేరే పెట్టుబడి దేనికి? పాతగుడ్డల వ్యాపారం పెటు. మట్టి వ్యాపారం పెట్టు. ఏ వ్యాపారం పెట్టినా నీ చేతిలో లక్ష్మిని తాండవం చేయిస్తాను. నా శక్తి చూడాలంటే వెంటనే తట్టా బుట్టా సర్దుశుని పట్నానికి ప్రయాణం పెట్టు,” అన్నాడు అదృష్టం.\nఅన్న పట్నానికి పోబోతుండగా ఇంటి కప్పువేపునుంచి రోదన ధ్వని వినిపించింది.\nఅన్న తల ఎత్తి చూసేసరికి ఇంటి చూరు నుంచి వేళ్ళాడుతూ ఒక వికారాకారం గల ఆడది కనిపించింది.\n\"ఎవరమ్మా నువు? ఎందుకేడు స్తున్నావు? ఈ ఇంటి కెప్పుడు వచ్చావు?” అని అడిగాడు అన్న.\n\"అయ్యో, నాయనా? నేను మొదటి నుంచీ ఈ యింటిని ఆశ్రయించి ఉన్నాను. నేను నీ దురదృష్టాన్ని, ఇంతకాలం నాకు హాయిగా జరిగిపోయింది. ఇప్పుడు నన్ను విడిచి వెళ్ళిపోతావా? ఇది నీకు ధర్మ మేనా? \" అంటూ ఆ మనిషి ఇంకా గట్టిగా ఏడవసాగింది.\n\"నువ్వా, పెద్దమ్మా? నువు నావెంట రాకపోతే నాకు తోస్తుందా? రా, యీ పెట్టెలో కూచో, నావెంట తీసుకు పోతాను,” అంటూ అన్న సందుగాయి పెట్టెలో వున్న సామానంతా తీసేశాడు. అతని దురదృష్టం చూరునుంచి ఆనందంతో కిందికి దూకి పెట్టెలో కూచుంది. అన్న పెట్టె మూసి తాళంవేసి, పెరట్లోకి తీసుకు పోయి, ఒక గుంటచేసి, అందులో పెట్టెను లోతుగా పూడ్చిపెట్టి, \"శాశ్వతంగా అక్కడే పడివుండు. మళ్ళీ కనిపించేవు, చర్మం వొలిచెయ్యగలను!\" అంటూ భార్యతో, పిల్లలతో పట్టణానికి తరలి వెళ్ళాడు.\nపట్టణంలో అన్న పాతగుడ్డలన్నీ అమ్మాడు. అదృష్టం కలిసివచ్చి వాటికి మంచి ధర వచ్చింది. ఆ డబ్బుతో కొత్త బట్టలు కొని మళ్ళీ లాభానికి అమ్మాడు. దేవతను నైతికాడు. పెట్టెలోనుంచి ఏమీ విచారం చేస్తూ నిద్రపోతున్న తన దురదృష్టాన్ని వదిలించుకున్నందుకు సంతోషం కలిగింది. చాలా కొద్దికాలంలో అతను గొప్ప ధనికుడై కూచున్నాడు.\nఅన్న వున్నంత ఐశ్వర్యం తమ్ముడికి లేదు.\n\"నిమిదంరా? నా మారుమటలుకు విద్వత్తునకు సంబంధించిన ఏమైనా నిత్యం నిండివుంటుంది. ఇతని తలకి ఏమీ తెలీకపోయినా, తన పెద్దల విద్యావ్యాసంగం సక్రమంగా ఉన్నందుకు నిశ్చింతగా నిద్రపోయేవాడు,” అని బతిమాలుకుంటే నా తలకి పదివేలు,” అన్నాడు తమ్ముడు.\nఅన్న అదృష్టం చూసి తమ్ముడు ఓర్వ లేకపోయాడు. అతను అన్నవద్ద నెలవు పుచ్చుకుని, అన్న ఉండిన ఇంటికి వెళ్ళి, అన్న పాతిపెట్టిన సందూకై తాను వెళ్ళి తవ్వి, తాళం పగలగొట్టి, దురదృష్ట వంగా నిద్రపోతున్న దురదృష్టాన్ని, \" పాపము, నా తమ్ముడిని వేదించకు.”\n\" నేను కాదు నిస్సార్గా ! దిగు, దిగు ! నా అన్న పెట్టెలో ఉన్నాడు ” అని అలుబబలాడు తమ్ముడు.\n\"ఆ మూర్ఖుడి పిడ నాదగ్గిర ఎత్తుకు, సుఖ మనిపించు, నీకెంత భయంతడు.\nనిదంతో జాగరీ! నీకెంత భయంలేదు. నీవెంత ధైర్యం కలవాడవు. దిగు, దిగు,” అన్నది దురదృష్టం.\nఅన్నను చూసి అసూయపడ్డందుకు తమ్ముడికి తన శాస్తి అయింది. అతను దురదృష్టాన్ని తన మీదకు తెచ్చుకొని లేకపోయాడు. త్వరలోనే అతని ఆస్తి యావత్తూ పోయింది. ఆ తరవాతకి తనూ అక్కడ అన్నం హీనంగా చూశారు.\nకొన్నాళ్ళు తర్వాత అతని ఎవరికీ చెప్పకుండా దారిద్ర్యం కూడ వెళ్ళిపోయాడు.",
            "book_page_end": 58
        },
        {
            "title": "సూర్యుడు",
            "book_page_start": 59,
            "pdf_page_start": 65,
            "pdf_page_end": 65,
            "author": "చందమామ బృందం",
            "genre": "విజ్ఞాన శాస్త్రం",
            "moral": "N/A",
            "keywords": [
                "సూర్యుడు",
                "నక్షత్రాలు",
                "భూమి",
                "సూర్యగ్రహణం",
                "గురుత్వాకర్షణ",
                "కాంతి"
            ],
            "characters": [],
            "locations": [
                "సౌర మండలం"
            ],
            "content": "ఆకాశంలో మనం ప్రతిరాత్రి చూసే అనంతకోటి నక్షత్రాలలో ఒకటి సూర్యుడు. నక్షత్రాలను మనం ఇతర సూర్యుళ్ళుగా భావించవచ్చు. ఇతర నక్షత్రాలకన్న సూర్యుడు మనకు చాలా దగ్గిరిగా ఉండటంచేత సూర్యబింబం మనకెక్కువ కాంతి వంతంగా కనిపిస్తుంది. ప్రస్తుతానికి ఈ సూర్యబింబం గురించి కొన్ని వివరాలు తెలుసుకుందాం:\n* భూమి సూర్యుడికి దగ్గిరిగా ఉన్నప్పుడు రెంటిమధ్యా 9 కోట్ల 14 లక్షల, 6 వేల మైళ్ళుంటుంది; దూరంగా వెళ్ళినప్పుడు 9 కోట్ల 45 లక్షల, 24 వేల మైళ్ళుంటుంది. ఒక సెకండులో 1,86,000 మైళ్ళ వేగంతో ప్రసరించే వెలుతురు సూర్యు నుంచి భూమిని చేరటానికి సుమారు 8 నిమిషాల కాలం పడుతుంది !\n* సూర్యబింబం అడ్డుకొలత 8,67,000 మైళ్ళు. దాని పైభాగంయొక్క వైశాల్యం సుమారు 230 వేలకోట్ల చదరపుమైళ్ళు - భూమియొక్క వైశాల్యానికి 12 వేల రెట్లు!\n* సూర్యుడియొక్క ఘనపరిమాణం 3400 కోట్ల కోట్లమైళ్ళు - భూమికి 13 లక్షల రెట్లు; బరువు 20 లక్షల కోట్ల కోట్ల కోట్ల టన్నులు! భూమికన్న 3,33,000 రెట్లు. అయితే సూర్యపదార్థం భూపదార్థంకంటే చాలా తేలిక; రెండింటినీ సమపరిమాణాలలో తీసుకుని తూచినట్టయితే సూర్యపదార్థంకన్న భూపదార్థం నాలుగురెట్లు తూగుతుంది.\n* భూమికున్నట్టే సూర్యుడికికూడా గురుత్వాకర్షణశక్తి ఉన్నది. అది భూమికంటె దాదాపు 28 రెట్లు. అంటే ఒక వీశెడు బరువు తూగే వస్తువు సూర్యమండలంలో 28 వీశెలు తూగుతుంది.\n* భూమిలాగే సూర్యమండలంకూడా తనచుట్టూ తాను తిరుగుతుంది. సూర్యబింబం 25 రోజుల 7 గంటల 48 నిమిషాలకొకసారి ఆత్మప్రదక్షిణం చేస్తుంది. తిరిగే వేగం (మధ్యరేఖవద్ద) గంటకు 4,407 మైళ్ళు.\n* సూర్యగోళం పైభాగంలో సుమారు 10,000 డిగ్రీల వేడి ఉంటుంది. సూర్యబింబం కాంతి ఒకటిన్నరకోట్ల కోట్ల- కోట్ల కొవ్వువత్తుల కాంతికి సమానం.\n* సూర్యుడు మండుతున్న గోళం. ఈ మంటలు గోళం యొక్క పైభాగాన్నిదాజి ఆకాశం లోకి 2,86,000 మైళ్ళ ఎత్తులేస్తాయి. భూమికీ సూర్యుడికీ మధ్య చందబింబం అడ్డు వచ్చి సూర్యగ్రహణం ఏర్పడి, సూర్యబింబం చంద్రబింబం వెనక వుండిపోయినప్పుడు ఈ అద్భుతమైన జ్వాలలు స్పష్టంగా కానవస్తాయి.",
            "book_page_end": 59
        },
        {
            "title": "మాయాచక్రం (అట్టచివరి బొమ్మ) - 4",
            "book_page_start": 66,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "ఫాంటసీ/జానపద ధారావాహిక",
            "moral": "N/A",
            "keywords": [
                "మాయాచక్రం",
                "ఉంగరం",
                "రాణి",
                "బంగారు మొహరు",
                "రెక్కలగుర్రం",
                "ఎర్రకోట"
            ],
            "characters": [
                "రాణి",
                "దేవత",
                "వృద్ధురాలు",
                "రెక్కలగుర్రం",
                "అశ్వరాజు"
            ],
            "locations": [
                "తంగేడువనం",
                "ఎర్రకోట",
                "ఉద్యానవనం"
            ],
            "content": "దేవత తన వేలి ఉంగరం రాణికి రక్షగా ఇచ్చి, దానిని ఉపయోగించే విధం చెప్పిందికదా !—అవసరమైనప్పుడల్లా రాణి ఆ ఉంగరం కళ్ళకు అద్దుకొని, మంత్రం పఠించి, ఏ చిన్న రాయికి తాకించినా, ఆది బంగారు మొహరుగా మారేది. దానితో రాణి బస, భోజనం అమర్చుకొని కాలక్షేపం చేస్తూ, దేశం తిరుగుతూ వుండేది.\nఆమె పోయిపోయి, ఒక ఊరు చేరుకున్నది. ఆ వూరిలోని ఒక గుడిసెలో ఒక వృద్ధురాలు కూర్చొని వుంది. రాణి ఆమెవద్దకు వెళ్ళి ' అవ్వా, అవ్వా !— తంగేడువనంలో ఎర్రకోట ఉందట. అక్కడికి దారి చెప్పగలవా?' అని అడిగింది.\nఅందుకు ఆ ముసలిది 'అమ్మాయీ! — నేను ఎర్రకోటనుగురించి విన్నానేకాని, అక్కడికి ఎప్పుడూ పోలేదు. ఐనా, రెక్కలగుర్రం ఒకటి అప్పుడప్పుడు ఆకాశంనుండి దిగివచ్చి, ఎర్రకోటకు పోతూ వుంటుంది. పోయి, అక్కడినుండి రత్నాలూ, మొహిరీలూ తెచ్చుకొంటూ వుంటుంది. ఆ గుర్రం వచ్చేటప్పుడూ, వెళ్ళేటప్పుడూ అదుగో ఆ ఉద్యానవనంలోని మర్రిచెట్టుకిందనే ఆగుతుంది. అది వచ్చేవరకూ ఉండగలిగితిపంటే, దానివెంబడే నీవు ఎర్ర కోటకు వెళ్లవచ్చు' అని చెప్పింది.\n'అయ్యో, అవ్వా! అదేంమాట- నేను వచ్చిందే ఈ పనిమీదనాయె. కనుక, తప్పకుండా ఉంటాను' అని చెప్పి, రాణి ఆత్రంతో రోజులు లెక్కిస్తూ, రాత్రిళ్ళు ఆ ఉద్యానవనంలోని మర్రిచెట్టుకిందనే పడుకొంటూ, రెక్కలగుర్రం కోసం కనిపెట్టుకొని వుంది.\nకొన్ని రోజుల తరువాత ఒకనాడు అర్ధరాత్రివేళ, హఠాత్తుగా ఒక మెరుపు మెరిసినట్టయింది. ఆవెంటనే, ఒక అందాల రెక్కలగుర్రం ఆకాశంనుండి కిందికి దిగివచ్చే జాడ కనిపించింది. అలా చూస్తూవుండగానే ఆ గుర్రం సరీగా ముసలిది చెప్పినట్టుగా, ఉద్యానవనంలోని మర్రిచెట్టుకిందకే వచ్చి ఆగింది.\nరాణి ఆ గుర్రందగ్గరకు వెళ్ళి, తన చరిత్ర అంతా వలపోసుకొన్నది. చివరకు 'ఓ అశ్వరాజా ! - నీ మహిమనుగురించి, నీ ఉపకారబుద్ధినిగురించీ చాలా విన్నాను. ఎలాఐనా నన్ను ఆ ఎర్రకోటకు చేర్చి పుణ్యంకట్టుకోవలిసింది' అంటూ దీనంగా వేడుకున్నది. అప్పుడు ఆ రెక్కలగుర్రం...",
            "book_page_end": 66
        },
        {
            "title": "చిత్రకథ",
            "book_page_start": 70,
            "pdf_page_start": 70,
            "pdf_page_end": 70,
            "author": "చందమామ బృందం",
            "genre": "హాస్యం/పిల్లల కథ",
            "moral": "ప్రకృతిలోని జీవులను వాటి సహజ స్థితిలో బాధించకూడదు.",
            "keywords": [
                "చిత్రకథ",
                "కెమేరా",
                "పక్షిగూడు",
                "మామిడితోట",
                "వాసు",
                "దాసు"
            ],
            "characters": [
                "వాసు",
                "దాసూ",
                "టైగర్",
                "తల్లిపక్షి",
                "తోటవాడు"
            ],
            "locations": [
                "ఊరిబయట మామిడితోట"
            ],
            "content": "తన పుట్టినరోజు బహుమతిగా వచ్చిన కెమేరాతో వాసు మంచి మంచి ఫొటోలు తీయాలనుకున్నాడు. తోడుగా దాసూ, టైగర్కూడా బయలుడేరారు. అంతా కలిసి ఊరిబయట వున్న ఒక మామిడితోటకు వెళ్ళారు. అక్కడ బాగా కాయలు కాసిన ఒక మామిడిచెట్టు కొమ్మల్లో ఒక పక్షిగూడు కనిపించింది.\nవాసు పక్షినీ, దాని పిల్లల్నీకూడా ఫొటోతీయాలనుకున్నాడు. కెమేరా చేతబట్టి గబగబా చెట్టు ఎక్కసాగాడు. కాని గూట్లోవున్న తల్లిపక్షి ఒక్కసారి ఎగిరివచ్చి అతడి కెమేరాను తన్నసాగింది. అదేసమయంలో తోటవాడుకూడా దుడ్డుకర్రతో వచ్చాడు. వాణ్ణి చూసి వాసూ, దాసూ తోటలోంచి బయటికి పరిగెత్తారు.",
            "book_page_end": 70
        }
    ],
    "statistics": {
        "total_stories": 18,
        "author_counts": {
            "చక్రపాణి": 1,
            "చందమామ బృందం": 7,
            "వి. ఆదినారాయణ": 1,
            "ఎన్. కోదండరామయ్య": 1,
            "పి. తులసీరావు": 1,
            "ఆర్. భీమారావు": 1,
            "ఎస్. గోవిందరావు": 1,
            "కె. నరసింహారావు": 1,
            "బి. సత్యనారాయణ": 1,
            "సి. కోటీశ్వరరావు": 1,
            "టి. అనసూయ": 1,
            "ఎ. సూర్యారావు": 1
        },
        "genre_counts": {
            "సంపాదకీయం": 1,
            "పురాణ కథ": 1,
            "హాస్యం (గేయకథ)": 1,
            "నీతి కథ": 4,
            "జానపద కథ": 3,
            "సాంఘిక కథ": 1,
            "జానపద/సాహస ధారావాహిక": 1,
            "హాస్యం": 1,
            "జాతక కథ": 1,
            "హాస్యం/నీతి కథ": 1,
            "విజ్ఞాన శాస్త్రం": 1,
            "ఫాంటసీ/జానపద ధారావాహిక": 1,
            "హాస్యం/పిల్లల కథ": 1
        }
    }
}