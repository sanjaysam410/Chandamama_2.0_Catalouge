{
    "book_id": "చందమామ_1955_09",
    "stories": [
        {
            "title": "పరీక్ష (గేయకథ)",
            "book_page_start": 2,
            "pdf_page_start": 16,
            "pdf_page_end": 17,
            "author": "చందమామ బృందం",
            "genre": "గేయకథ",
            "moral": "విషయాన్ని పూర్తిగా తెలుసుకోకుండా నిర్ణయాలు తీసుకోవడం సరైనది కాదు. వివరాలను సంపూర్ణంగా సేకరించగల ఓపిక, సూక్ష్మబుద్ధి ఉన్నవారికే విజయం దక్కుతుంది.",
            "keywords": [
                "నాగలాపురం",
                "మంత్రిపదవి",
                "పరీక్ష",
                "చూడామణి",
                "జిజ్ఞాస"
            ],
            "characters": [
                "నాగలాపురం రాజు",
                "చూడామణి",
                "ఇతర అభ్యర్థులు",
                "బండివాడు"
            ],
            "locations": [
                "నాగలాపురం"
            ],
            "content": "నాగలాపురంబు నేలు\nనరపాలుం డొకనాడు\nమంత్రి నెన్నుకొనగ తాను\nమంచి పరీక్షను బెట్టెను !\nఅట వచ్చిన అభ్యర్థుల\nనడిగె కొన్ని ప్రశ్నల!\n\"అదిగో ఆ బాటలో\nఅరుగుచున్న బండిలో\nఉన్న దేమి చెప్పం” డని\nఅన్నాడా ప్రశ్నను విని —\nబండి నిండు కున్నయట్టి\nపండ్లను గని తిరిగి వచ్చి\nతాజా మామిడిపండ్లని\nరాజాగారికి చెప్పిరి !\nచూడామణి యను యువకుడు.\nసూక్ష్మబుద్ధి గలవాడు\nసాగె బండితో నడచుచు\nసర్వ విషయముల నెరుగుచు !\n\" ఏమి రకము లా పండ్లు ?\nఎరిగి రండు పో పొండు ”\nఅని రాజన అభ్యర్థులు\nవిని తీసిరిగా పరుగులు!\nబండివాని కలుసుకొని\nపండ్లరకము దెలుసుకొని\nమలుగూబా పండ్లవి యని\nమరలి వచ్చి చెప్పగ విని—,\n\" ధర యెంతో అడగండని ”\nతరిమె రాజు అందరిని.\nపరుగు పరుగుతో వెళ్లిరి\nబండివాని కలుసుకొనిరి\nరూపాయకు నాల్గేనని\nపాపం ! రోజుచు వచ్చిరి !\nఅన విని మళ్లీ పరుగిడి\nరంతలోన చూడామణి\nచెంతజేరి సమస్తమును\nచెప్పినంత సంతసించి\nమెచ్చి ముఖ్యమంత్రి పదవి\nనిచ్చె రాజు అతనికి!\nవిషయ మడిగి రండనగ\nవివరంబుల సంపూర్తిగ\nసేకరించగల ఓపిక\nలేకుండిన ఫలమేదిక ?",
            "book_page_end": 3
        },
        {
            "title": "పితృద్రోహి",
            "book_page_start": 5,
            "pdf_page_start": 19,
            "pdf_page_end": 21,
            "author": "చందమామ బృందం",
            "genre": "జాతక కథ",
            "moral": "ఇతరులకు కీడు తలపెట్టినప్పుడు, అదే కీడు తమకు తిరిగి సంభవిస్తుందనే విషయాన్ని గ్రహించాలి. పెద్దలను గౌరవించాలి.",
            "keywords": [
                "పితృద్రోహం",
                "రైతు",
                "కమలుడు",
                "గుణపాఠం",
                "కర్తవ్యం"
            ],
            "characters": [
                "బోధిసత్వుడు/కమలుడు",
                "రైతు (కమలుడి తండ్రి)",
                "రైతు భార్య (కమలుడి తల్లి)",
                "తాత (రైతు తండ్రి)"
            ],
            "locations": [
                "కాశీ రాజ్యం",
                "అడివి"
            ],
            "content": "బ్రహ్మదత్తుడు కాశీ రాజ్యాన్ని పాలించే కాలంలో బోధిసత్వుడు ఒక రైతు ఇంట జన్మించాడు. అతడిని తలిదండ్రులు చాలా గారాబంగా చూసుకునేవారు. వాళ్లు అతనికి కమలుడు అని పేరు పెట్టారు.\nకమలుడు చిన్నతనంనుంచికూడా వయసుకు మించిన తెలివితేటలు కనబరుస్తూ వచ్చాడు. తల్లిదండ్రులు తనను ఎంత గారాబంగా చూసినా అతనికి తన తాతమీద ఎక్కువ మక్కువగా ఉండేది.\nఈ తాత చాలా ముసలివాడు. ఏ పనీ చేయలేడు. ఆయనకే మిగిలినవాళ్ళు ఉపచారాలు చేయవలిసి ఉండేది. ఇది కమలుడి తల్లికి బాధగా ఉండేది. ముసలివాడు ఎప్పుడు పోతాడా అని ఎంతోకాలం చూసింది, కాని ఆయనమాత్రం చావలేదు.\nఒకరోజామె తన భర్తతో, \" మీ నాయనతో నాకు ప్రాణం విసిగిపోతున్నది. మిగిలిన చాకిరీ ఒక ఎత్తూ ఆయన సేవ ఒక ఎత్తుగా వుంది,\" అన్నది.\n\"పెద్దవాడైపోయాడు. ఇంకెంత కాలం బతుకుతాడులే!\" అన్నాడు రైతు.\n\"ఎంతమండికి చావు వచ్చినా ఆయనకుమటుకు రాదు. ఈ జన్మకిక నేను సుఖపడేదిలేదు,\" అన్నది రైతు భార్య.\n\"ఆయు వున్నన్నాళ్ళు బతకనీ? యేం చేస్తాం? చేతులారా చంపుకుంటామా?” అన్నాడు రైతు.\n\"ఏం చంపితే? బతికి ఆయనకు సుఖమా, మనకు సుఖమా? ముసలి ప్రాణాని కెంత కావాలి?” అన్నది భార్య.\nరైతుకు తండ్రిని చేతులారా చంపటమంటే మొదట్లో చాలా ఘోరంగా కనబడింది. కాని పెళ్ళాం చాలా రోజులు పోరినమీదట, అందులో ఏమంత తప్పు లేదనిపించింది.\nచివరకు రైతు తన తండ్రిని యెవరికీ తెలియకుండా చంపి మాయం చెయ్యటానికి ఒక ఉపాయం ఆలోచించాడు. ఆయన తన తండ్రిదగ్గిరికి వెళ్ళి, \"నాన్నా పొరుగూళ్లో అప్పు మాట్లాడాను. వాళ్లు నువు రాకపోతే ఇవ్వమన్నారు. ఓపిక చేసుకుని బండిమీద బయలుదేరు,” అన్నాడు.\nముసలివాడు నిజమేననుకుని బయలుదేరాడు. తాతను విడిచి ఒక్క క్షణం ఉండని కమలుడుకూడా ఎవరు చెప్పినా వినక, బండి ఎక్కి కూచున్నాడు.\nతప్పేదిలేక రైతు తన తండ్రినీ, కొడుకునూ వెంట పెట్టుకుని బండి తోలుతూ బయలుదేరాడు. వాళ్ళు వెళ్ళే దారిలో ఒక చిన్న అడివి ఉంది. రైతు అడివిమధ్య బండి ఆపి, \"ఇప్పుడే వస్తా!\" అంటూ బండి జల్లలో ఉన్న పార ఒకటి తీసుకుని చెట్లమధ్యకు వెళ్ళాడు.\nకమలుడు తాతతో, \"ఇప్పుడే వస్తా!” నని చెప్పి మరొక పార తీసుకుని తండ్రి వెనకే చప్పుడు కాకుండా వెళ్లాడు. కొంత దూరం వెళ్ళాక తండ్రి ఒక పొదపక్క గొయ్యి తవ్వుతూ కమలుడికి కనిపించాడు. కమలుడు అదే పొద అవతలివైపు చేరి అక్కడ తానుకూడా ఒక గొయ్యి తవ్వ నారంభించాడు.\nఆ చప్పుడు విని రైతు తన పని ఆపి పొద అవతలికి వెళ్ళి, కొడుకును చూసి ఆశ్చర్యపోతూ, \"ఎందుకక్కడ గొయ్యి తవ్వుతున్నావు?” అని అడిగాడు.\nకమలుడు తండ్రిని చూసి, \"నువ్వెం దుకు తవ్వుతున్నావో అందుకే?” అన్నాడు.\n\"నే నెందుకు తవ్వుతున్నానో నీకు తెలుసునా?” అని అడిగాడు రైతు.\n\" నాకు తెలీదు. ఎందుకు తవ్వ తున్నావు?” అన్నాడు కమలుడు.\n\"నా తండ్రిని పూడ్చటానికి గొయ్యి తవ్వుతున్నాను! ఆయన చస్తే పాతిపెట్టాలిసిన విధి నాకున్నది, ఎందుకంటే నేనాయన కొడుకును,” అన్నాడు రైతు.\n\" ఆయన ఇంకా బతికే ఉన్నాడుగా?” అన్నాడు కమలుడు.\n\"ప్రాణం శాశ్వతమా?” అన్నాడు రైతు.\n\"నా తండ్రి చస్తే పాతెయ్యవలసిన విధి నాకూ ఉన్నది. నీ ప్రాణంమాత్రం శాశ్వతమా?” అన్నాడు కమలుడు.\nరైతుకు తల కొట్టేసినట్టయింది. తన కొడుకు ఈ మాట అన్నదాకా, తాను ఎంత నీచమైన పని చేస్తున్నదీ రైతుకు తెలిసి రాలేదు. ఆయన సిగ్గుపడి, పార తీసు కుని, \"పోదాం పద!” అన్నాడు. కమ లుడుకూడా తవ్వటం మానేసి తండ్రి వెంట వచ్చేశాడు.\nరైతు బండిని వెనక్కు మళ్ళించి ఇంటికి తిరిగివచ్చాడు.\nఈలోపల కమలుడి తల్లి, మామ చచ్చి పోయినట్టే భావించి, ఆనందఁకొద్దీ పిండి ఎదురు చూస్తున్నది.\nతిరిగివచ్చిన బండిలో మామ ఉండటం చూసి ఆవిడకు చాలా ఆశాభంగమయింది. రైతు తన భార్యతో జరిగినదంతా చెప్పాడు. కమలుడు చేసిన పని తలుచుకుని రైతు భార్యకు గుండె చితికినట్టయింది.\n\"వాణ్ణి ఎంత ప్రేమగా పెంచుతున్నాం! ఇట్లా తండ్రికే గొయ్యి తవ్వుతాడా? ఇక వాడి ముఖం చూసేదెట్టా?” అన్న దావిడ భర్తతో.\n\"నా తండ్రి నన్ను గారాబంగా పెంచ లేదా ? నేను చేద్దామనుకున్నదేమిటి? మన కొడుక్కు మనమీద ఆపేక్ష లేకకాదు. మనకు గుణపాఠం నేర్పటానికి అట్లా చేశాడు! ఇకనైనా వాణ్ణి చూసి బుద్ధికలిగి ఉందాం!\" అన్నాడు రైతు.\nతరవాత కమలుడి తండ్రిగాని, తల్లిగాని ఎటువంటి నీచకార్యానికీ పూనుకోలేదు.",
            "book_page_end": 7
        },
        {
            "title": "జంతువులనుంచి గుణపాఠం",
            "book_page_start": 8,
            "pdf_page_start": 22,
            "pdf_page_end": 22,
            "author": "చందమామ బృందం",
            "genre": "హాస్యం",
            "moral": "వైవాహిక జీవితంలో శాంతి కావాలంటే, భర్త తన భార్యను అదుపులో పెట్టుకోవాలి.",
            "keywords": [
                "కాపు",
                "భార్య",
                "గాడిదలు",
                "కోడిపుంజు",
                "అదుపు"
            ],
            "characters": [
                "కాపు",
                "కాపు భార్య",
                "కుక్క",
                "కోడిపుంజు",
                "గాడిదలు"
            ],
            "locations": [
                "పల్లెటూరు"
            ],
            "content": "ఒక కాపుకు పశుపక్ష్యాదుల భాషలు తెలుసు. అతను చాలా నెమ్మదైనవాడు. అతని భార్యమాత్రం చాలా గడుసుది. ఒకనాడు రెండు గాడిదలు ఏదో మాట్లాడు కుంటుంటే విని కాపు నవ్వాడు. \"ఎందుకు నవ్వావు?” అని భార్య అడిగింది.\n\"గాడిదలేవో మాట్లాడుకుంటుంటే విని నవ్వొచ్చింది!” అన్నాడు కాపు.\n\"అబద్దం గాడిదలు మాట్లాడటమేమిటి? నీకు నవ్వొచ్చే సంగతి ఏం మాట్లాడాయి ?” అన్నది భార్య\nచెబితే తనకు చావు తప్పదని తెలిసి కాపు గాడిదల సంభాషణ చెప్ప లేదు. కాని పెళ్లాం అతన్ని చెప్పమని వేధించసాగింది. ఈ బాధపడేకన్న చావే మేలని నిశ్చయించుకుని, తన చావుకు సమస్తమూ సిద్ధం చేసుకుని, దక్షిణంగా తలపెట్టుకుని నేలమీద పడుకుని కాపు తన భార్యకు గాడిదల సంభాషణ చెప్పటానికి ఉద్యుక్తుడైనాడు.\nఈ సమయంలో అతని పెంపుడు కుక్క విచారంగా వచ్చి అతని పక్కనే కూచుంది. కోడిపుంజు వచ్చి సంతో షంగా గంతులేస్తూ ఎగరసాగింది.\n\"ఆనందంగా గెంతటానికి ఇదే నాసమయం?” అని కుక్క కోడిపుంజును కోప్పడింది.\nకోడిపుంజు కోపంగా, \"ఏమన్న మగాడు? నాకూ యాభైమంది పెళ్లా లున్నారు. ఒక్కరుకూడా నామాట జవదాటటానికి వీలులేదు. ఈయన ఒక్క పెళ్లాన్ని అదుపులో పెట్టుకోలేడా?” అన్నది.\nఇది వింటూనే కాపు చివాలున లేచి, పలుపు తీసుకొని పెళ్లాన్ని గట్టిగా కొట్టాడు. ఆ క్షణంనుంచీ కాపు ఇంట్లో శాంతి ఏర్పడింది.",
            "book_page_end": 8
        },
        {
            "title": "మకర దేవత",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం",
            "moral": "కష్టకాలంలో రాజభక్తి మరియు ధైర్యం ముఖ్యం. మరణం తప్పనిసరైతే, గౌరవంగా ఎదుర్కోవాలి.",
            "keywords": [
                "మందరదేవుడు",
                "నరవాహనమిశ్రుడు",
                "శివదత్తుడు",
                "రాజభక్తి",
                "సముద్రయానం"
            ],
            "characters": [
                "మందరదేవుడు",
                "శివదత్తుడు",
                "మందరదేవుడి సైనికులు",
                "నరవాహనమిశ్రుడు"
            ],
            "locations": [
                "మరాళద్వీపం",
                "సముద్రం",
                "కుండలినీ ద్వీపం"
            ],
            "content": "[నిరాయుధుడైన మందరదేవుణ్ణి బంధించి సముద్రతీరంకేసి తీసుకుపోతున్న ద్రోహు లిద్దరూ, హఠాత్తుగా పిడుగుపడి మరణించారుగదా? తరవాత మందరదేవుణ్ణి, అతడి సైనికులనూ కుండలిని ఆశ్వికులు ముట్టడించారు. అప్పుడు జరిగిన పోరాటంలో ఆశ్వి కులలో చచ్చినవారు చావగా మిగిలినవారు కోటవైపుకు పరుగెత్తారు. తరవాత —]\nమందరదేవుడి ముఖ లక్షణాలనుబట్టి, ఆయన ఏదో దీర్ఘాలోచనలో వున్నాడని సైనికులు గ్రహించారు. ఆయన ఒకమారు సముద్రంకేసీ, కోటకేసి చూసి పెద్దగా నిట్టూర్చాడు. సైనికులు తమ రాజును కలవరపరుస్తున్న సంగతి ఏమిటా అను కునేంతలో మందరదేవుడుయిలా చెప్పాడు.\n\"మనం ఈ రాజ్యాన్ని ఎంత త్వరగా వపోతే అంత క్షేమం. చావు దెబ్బలు తిని పారిపోయిన ఆ కుండలినీ అశ్వికులు, మననుగురించిన వర్తమానం వాళ్ళ నాయకుడికి తెలియబరుస్తారు. ఆతరవాత వాళ్ళు ఇనుమడించిన బలగంతో మనను ముట్టడిస్తారు. ఈ చిన్న పడవలలో యీ మహాసముద్రంమీద బయలుదేరి కానని ద్వీపాలకేసి మనం పోవలసి వుంటుంది. ఏ క్షణాన ఏ ప్రమాదం మనను చుట్టు ముట్టుతుందో తెలీదు. మీ నలుగురుకూడా నాతోపాటు యీద్వీపాన్ని వదలదలుచు కున్నారా?” అని అడిగాడు.\nఅందుకు సైనికులు నలుగురూ ఏక కంఠంతో, \"మహారాజా ! మేం యింత కాలంగా మీ ఆశ్రయంలో బ్రతికినవాళ్ళం. కష్టసమయంలో మిషుల్ని విడిచిపోయేంత విశ్వాశఘాతకులం కాదు,” అన్నారు. మందరదేవుడు సైనికుల రాజభక్తిని మెచ్చుకుంటూ యిలా అన్నాడు.\n\"నేను మీ రాజభక్తిని శంకించటం లేదు. నావరకు నేను అవివాహితుణ్ణి. యుద్ధ ప్రకటనలాటి రాజధర్మాన్నికూడా పాటించకుండా, హఠాత్తుగా నా రాజ్యంమీద దాడి చేసి వశపరుచుకున్న నరవాహనమిశ్రుడిని ఏనాటికైనా హతమార్చటం తప్ప, నాకు మరో జీవితాశయంలేదు. కాని మీరు... భార్యాబిడ్డల్నీ, బంధువర్గాన్నీ....”\n\"అలాంటి బంధనాలేమీ మాకులేవు మహారాజా !\" అన్నారు సైనికులు.\nమందరదేవుడు సైనికులకేసి వాత్సల్యం వుట్టిపడేలా చూచి, \" ఐతే, యిక మనం జాగుచేయటం మంచిది కాదు. పడవ లెక్కండి,” అంటూ వారిని హెచ్చరించాడు.\nపడవలు రెండూ పెద్దతాళ్ళతో ఒడ్డున పాతివున్న కొయ్యమేకులకు బంధించబడి వున్నవి. సైనికులు వాటితాళ్ళను విప్పారు. ఒక పడవలో రాజూ, ఇద్దరు సైనికులూ, రెండవ పడవలో మిగిలిన యిద్దరు సైని కులూ ఎక్కి కూర్చున్నారు.\nపడవలు రెండూ తెడ్లసహాయంతో అల్ల కల్లోలంగావున్న సముద్రంలోకి నడప బడినై. ఆసరికి తుఫాను కొంత శాంతిం చింది. ఉరుములూ, మెరుపులూ కూడా తగ్గిపోతున్నై. వానజల్లు మాత్రం' వుండి వుండి పడుతోంది. సూర్యుడు అస్తమిం చాడు. అన్నిదిక్కులా కమ్ముకుంటున్న చీకటిని పున్నమిచంద్రుడు, సముద్రతీరాన వున్న గుబురుచెట్లల్లోకీ, సముద్రగర్భంలోకి తరిమేస్తున్నాడు.\nపడవలు సముద్రంలోకి చాలా దూరం వెళ్లినై. ఎటుపోతున్నాం, ఎక్కడికి పోతు న్నాం? అన్న ఆలోచన ఎవరికీ కలగలేదు.\nనరవాహనమిశ్రుడి చేతికి అందకుండా వున్నంతవరకూ, ఎక్కడికి వెళ్ళినా ఒకటే అన్నట్టు భావించారు మందరదేవుడూ, అతడి సైనికులూ,\nసముద్రంలో నాలుగైదు గంటల ప్రయాణం తర్వాత వారికి దూరంగా మినుకుమినుకుమంటూ అలలమీద తేలి యాడుతున్న కాంతి కనిపించింది. ఇంత తుఫానులో, చేపలు పట్టేందుకు అంత దూరం సముద్రంలో ప్రయాణించే పల్లె వాళ్ళు ఎవరూ వుండరు. ఐతే, ఒక వేళ అవి తమను వెంబడిస్తున్న నరవాహనమిశ్రుడి నావలు కావుగదా ?\nఈ సంశయం, భయం కలిగిందే తడవుగా మందరదేవుడు పడవలో లేచి నిల బడ్డాడు. మినుకుమినుకు మంటున్న దీపాల కాంతి క్రమక్రమంగా అటుకేసే వస్తోంది. బాగా పరీక్షించి చూచినమీదట అవి అంత పెద్దవి కాని రెండు పడవలని మందర దేవుడు గ్రహించాడు,\n\" అల్లకల్లోలంగావున్న యీ సముద్రం మీద మరో యుద్ధం తప్పక పోవచ్చు. ఆ దీపాల కాంతి, మనలాగే తప్పుకు పారి పోతున్న మనదేశపు పడవలదైతే ఫరవా లేదు. అలా కానప్పుడు అవి కుండలినీ నావలే అయివుంటవి. మనలో ఎవరిదగ్గరా విల్లంబులు లేవుగదా?” అని అడిగాడు మందరదేవుడు. సైనికులలో ఒకడు వెంటనే యిలా జవాబిచ్చాడు.\n\"మహారాజా ! మనదగ్గర ఖడ్గాలుతప్ప మరేంలేవు. మహామంత్రి మమ్ము నలుగు రనూ, మీరక్షణకు పొమ్మనప్పుడు — వున్న వాళ్ళం వున్నట్టు బయలుదేరాం.”\n\"ఫరవాలేదు,” అన్నాడు మందర దేవుడు. \"మరాళదేవికరుణా, మనచేతి పదునుకత్తులూ మనరక్షణకు చాలు! ఒక వేళ మరణమే తప్పనిసరైతే — ప్రాణం పోయింతరవాత యీ శరీరం సముద్ర గర్భంలో చేపలకు ఆహారమైతేనేం? భూగర్భంలో క్రిమికీటకాలకు ఆహారమైతే నేం ? ఏదైనా ఒకటే!”\nమందరదేవుడి యీ మాటలు సైని కులకు ధైర్యాన్ని కలిగించినై. అంతలో, దూరంగా మినుమినుకుమంటున్న పడవలు దగ్గరదగ్గరకు రాసాగినై. బాగా కనుచూపు దూరంలోకి వచ్చేసరికి ఆ పడవలలో నుంచి ఒక దీర్ఘ కాయుడు ధనుస్సు చేబూని లేచి నిలబడ్డాడు.\nచంద్రకాంతిలో అతడి ముఖకవళికలు సరిగా కనుపించకపోయినా, అతడు ఆజానుబాహువనిమాత్రం తెలుస్తూనేవుంది.\n\" అనుమానం రూఢి అయింది. వాళ్ళు విల్లంబులతో సర్వసన్నద్ధంగా వచ్చారు. మనం మాత్రం వాళ్ళ పడవలు అందు బాటులోకి వచ్చేవరకు, వాళ్ళ బాణాల బారిపడకుండా లోపలకు దిగి కూర్చోవటం మంచిది,” మందరదేవుడు యిలా హెచ్చ రించేలోపల రివ్వుమంటూ ఒక బాణం వచ్చి, అతడు నుంచున్న పడవకు తగి లింది. వెంటనే మందరదేవుడూ, సైని కులూ పడవ లోపలిభాగంలోకి దూకి, తలలు వంచుక్కూచున్నారు.\nమనుషులు ఒకరినొకరు హెచ్చరించు కోవటమూ, బలంగా తెడ్లువేయటమూ, దాక్కున్న మందరదేవుడికి, సైనికులకూ వినబడుతూనేవుంది. శత్రువులు అతి వేగంగా తమను - సమీపిస్తున్నారని వారు గ్రహించారు. శత్రువులు కత్తివేటుకు అందేంతదగ్గరకు వచ్చే వరకు యిలా పడవలలో వంగి కూర్చోవలసిందే, తరువాత బాహాబాహి యుధ్ధంలో - ఎవరు అదృష్టవం తులో, సాహసవంతులో వాళ్లు గెలుస్తారు!\nఇలాంటి ఆలోచనలతో ప్రాణాలు వుగ్గ పట్టుకు కూర్చున్న సైనికులకూ, మందర దేవుడికీ, ' జై సమరసేన్!' అన్న భీకర నినాదాలు వినిపించినై. ఈ కొత్త జయ జయధ్వానం ఏమిటా అన్న ఆశ్చర్యం లోంచి బయటపడకముందే మందరదేవుడు కూర్చున్న పడవను, మరో పడవ వేగంగా తాకి, తల్లకిందులు చేసేంత ప్రమాదం సంభవించింది. తృటిలో మందరదేవుడు కత్తిదూసి లేచి నిలబడ్డాడు. 'జైమరాళీ!' అన్న అతడి సింహనాదం సముద్రంమీద మారుమోగింది. ఆక్షణంలోనే అతడి చేత నున్న కత్తి మెరుపులా ఒక శత్రువును తాకింది. వాడు చావుకేక పెట్టి సముద్రంలో పడిపోయాడు. అంతలో మందరదేవుడి నలుగురు సైనికులూ భీకరంగా అరుస్తూ ఎదిరి పడవలమీదికి లంఘించారు. కాని అంతలోనే \"ఆగండి, ఆగండి! మనం శత్రు పులంకాదు!\" అన్న పెద్దకేక అందరినీ నిర్విణ్ణులనుచేసింది. ఆసరికే మరో యిద్దరు మందరదేవుడి సైనికుల కత్తిపోట్లకు, అరుస్తూ సముద్రంలోకి దొర్లిపోయారు.\nమందరదేవుడు కత్తి పైకెత్తి \"ఐతే మీరెవరు? కుండలినీ నరవాహనమిశ్రుడి సైనికులు కారా?” అంటూ కఠినంగా ప్రశ్నించాడు.\n\"మేము కుండలినీవాసులమే ! కాని, నరవాహనమిశ్రుడు మాకు ప్రబల శత్రువు. మీరు మరాళద్వీపవాసులైతే — మనమంతా స్నేహితులం, కత్తులు దించండి!\" అన్నాడు ఒక దీర్ఘ కాయుడు.\nఇందులో ఏమైనా మోసంవున్నదా అన్న సంశయం కలిగింది మందరదేవుడికి. కాని, అంతలోనే అతడు స్థిమితపడి, \"ఐతే మీ నాయకుడెవరు? అతడి పేరేమిటి?” అని ప్రశ్నించాడు.\n\"నాపేరు శివదత్తుడు. ఈ పడవలలో వున్నవారందరూ నా అనుచరులు!” అన్న జవాబు వచ్చింది.\n\"స్వాగతం, శివదత్తా! స్వాగతం,” అన్నాడు మందరదేవుడు మహెూత్సా హంతో, \"ఇప్పటికి ఇరవైఏళ్లక్రితం–అంటే నేను పది సంవత్సరాల ప్రాయపువాడుగా వుండగా, మీపేరూ, కుండలినీ మహా సేనాని అయిన సమరసేనుడి పేరూ విన్నాను. మీరూ, సమరసేనుడూ ఎక్కడో భయంకర ద్వీపాల్లో చేసిన సాహసోపేత కార్యాలు, కధలలా వినేవాడిని. ఇప్పుడు స్వయంగా ఆ మహాసేనాని ముఖ్యానుచరులైన మిమ్మల్ని చూచేభాగ్యం కలిగింది. హృదయ పూర్వక స్వాగతం !”\n\"మీరెవరు? మరాళద్వీపరాజైన మందర దేవులు కాదుగదా?” అన్నాడు శివదత్తుడు.\n\" అవును. నేను రెండుగంటల కిందటి వరకూ మరాళద్వీపరాజైన మందరదేవుణ్ణి! కాని, యిప్పుడు కేవలం మందరదేవుణ్ణి! నారాజ్యం, నాకిరీటం నరవాహనమిశ్రుడి పాదాక్రాంతమైపోయినవి!” అన్నాడు మందరదేవుడు.\nశివదత్తుడు జవాబేమీ యివ్వలేదు. అతడి అనుచరులతోవున్న రెండు పడ వలూ, మందరదేవుడి పడవల పక్కగా వచ్చి ఆగినై. శివదత్తుడు, మందరదేవు డున్న పడవలోకి వచ్చాడు. అతడేదో చెప్ప దలచి అలా వచ్చినట్టు గ్రహించిన మందర దేవుడు, తనపక్కగా అతడికి కూర్చునేం దుకు చోటు చూపాడు.\nశివదత్తుడు కూర్చుంటూనే, \"రాజ్యంతో పాటు, రాజబిరుదంకూడా పోతుందన టంలో సత్యం లేకపోలేదు. సరే, మిముల్ని మందరదేవులనే పిలుస్తాను. ఇప్పుడు తమ ప్రయాణం ఎక్కడికి? గమ్యస్థానం ఏదో నాకు చెప్పువచ్చునా?” అని అడిగాడు.\nమందరదేవుడు నిట్టూర్చి, అంతలో చిరునవ్వు నవ్వాడు. \" నాగమ్యస్థానం ఏదో నాకే తెలియదు. నరవాహనమిశ్రుడి చేతు లలో పడకుండా తప్పించుకు పోవటమే ప్రస్తుతానికి నేను చేస్తున్నపని. వీరు నలు గురూ నా సైనికులు,” అన్నాడు.\n\" చాలా బావుంది. అంటే యిద్దరం ఒకేరకమైన పరిస్థితులలో వున్నామన్న మాట! నేనూ ఆక్రూరుడి బారినుంచి తప్పించుకు పోవటమే ఆశయంగా బయలు దేరాను.” అన్నాడు శివదత్తుడు.\nఅంతలో మందరదేవుడి సైనికులలో ఒకడు లేచి, \"మహారాజా! తీరంకేసి చూడండి! ఒకేసారి అన్ని దీపాలు కదలటం ఆశ్చర్యంగాలేదా? అవన్నీ సముద్రం మీదికి బయలుదేరిన పడవలని నావుద్ధేశం. శత్రువులు మనకోసమై బయలుదేరటం లేదుగదా?” అన్నాడు.\nశివదత్తుడూ, మందరదేవుడూ తీరంకేసి చూచారు. సైనికుడు చెప్పినదానిలో అతి శయోక్తి ఏమీలేదు. తీరప్రాంతమంతా దీపాల కాంతితో ప్రకాశిస్తున్నది. గాలిలో ఎగిరే పెద్ద పెద్ద మిణుగురు పురుగులా అన్నట్టు అలలతాకిడికి, దీపాలతోవున్న పడవలు పైకీ కిందికి కదులుతున్నవి.\n\"మనం సూటిగా సముద్రంలోకి పోగలిగి నంత దూరం పోవటం, అన్ని విధాలా శ్రేయస్కరం. అదృష్టవంతులమైతే ఏదైనా ద్వీపాన్ని చేరగలం, లేకపోతే విధివ్రాత... అంతకన్న మరేంలేదు. ఏపరిస్థితులలోనూ నరవాహనమిశ్రుడి చేతబడటం సహించ రానిది,” అన్నాడు శివదత్తుడు.\nమందరదేవుడు అంగీకార సూచకంగా తలవూపాడు. నాలుగు పడవలూ తెడ్లసహా యంతో మహాసముద్రంమీదికి బయలు దేరాయి. వాళ్లు అనుమానించినట్టు తీరాన కనబడిన దీపపు కాంతులు, నరవాహన మిశ్రుడి నావికాదళానిదే! వాళ్లూ సముద్రం మీదికి బయలుదేరారు. తమను ఆ పడ వలు వెంబడిస్తున్నవని గ్రహించిన శివ దత్తుడు, తమ పడవల్లోవున్న దీపాలను ఆర్పివేయించాడు.\nఇప్పుడు పడవలు నాలుగూ, చీకట్లో నడుస్తున్నవి. ఒకదానినొకటి తాకి ప్రమాదం కలగకుండా వుండేందుకు, వాటిని నడిపే వారు తగు జాగ్రత తీసుకున్నారు. మందర దేవుడు, నక్షత్రాలతో మిలమిలలాడుతున్న ఆకాశానికేసి ఓమారు చూచి :\n\" శివదత్తా! కుండలినీ ద్వీపవాసులూ, మహాసేనాని సమరసేనుని అనుచరులైన మీకుకూడా, యీవిధంగా ఆ ద్వీపాన్ని వదిలి ఎందుకు పారిపోవలసి వచ్చింది? నాకు చాలా ఆశ్చర్యంగావుంది!” అన్నాడు.\nశివదత్తుడు. ఒక్కక్షణం ఆలోచించి, \"అంతా ఆ నరవాహనమిశ్రుడి కుటిల రాజనీతిప్రభావం. పోతే యిందులో సమర సేనుడి తప్పూ కొంత లేకపోలేదు. ఆ సంగ తంతా చెపుతా వినండి!\" అంటూ ప్రారం భించాడు. — (ఇంకావుంది)",
            "book_page_end": 16
        },
        {
            "title": "మహామంత్రి మనోవ్యాధి (బేతాళ కథ)",
            "book_page_start": 17,
            "pdf_page_start": 31,
            "pdf_page_end": 37,
            "author": "చందమామ బృందం",
            "genre": "బేతాళ కథ",
            "moral": "అధికారం పట్ల వ్యామోహం, పరువు, గౌరవం కోల్పోతామనే భయం కొందరిని పట్టిపీడిస్తాయి. రాజధర్మాన్ని విస్మరించి సుఖాన్ని కోరే రాజుల వద్ద నిజాయితీగల మంత్రులు మనశ్శాంతిని పొందలేరు.",
            "keywords": [
                "త్రివిక్రమసేనుడు",
                "బేతాళుడు",
                "దీర్ఘదర్శి",
                "యశఃకేతుడు",
                "శాపవిముక్తి"
            ],
            "characters": [
                "త్రివిక్రమసేనుడు",
                "బేతాళుడు",
                "క్షాంతిశీలుడు",
                "యశఃకేతుడు",
                "దీర్ఘదర్శి",
                "మృగాంకవతి"
            ],
            "locations": [
                "ప్రతిష్ఠాన రాజ్యం",
                "అంగదేశం",
                "శ్మశానం",
                "సువర్ణద్వీపం (సముద్ర గర్భంలోని నగరం)"
            ],
            "content": "పూర్వం గోదావరీ తీరాన ప్రతిష్ఠాన రాజ్యాన్ని త్రివిక్రమసేనుడనే రాజు పాలిస్తూండేవాడు. ఒకనా డతని ఆస్థానానికి క్షాంతిశీలుడనే భిక్షు వొకడు వచ్చి త్రివిక్రమ సేనుడికి పండొకటి కానుకగా ఇచ్చాడు. రాజు ఆ పండును తన చెంత వున్న కోతి పిల్లకు తినటానికిచ్చాడు. కోతి ఆ పండును కొరికేసరికి అందులోనుంచి మేలి రత్నం ఒకటి బయటికి వచ్చింది.\nఅది చూసి త్రివిక్రమసేనుడు ఆశ్చర్య పడినవాడై, \" నానుంచి ఏమి సహాయం కావాలి ?” అని భిక్షువు నడిగాడు.\n\"రాజా, నేను మంత్రసాధన చేస్తున్నాను. అది పరిపూర్ణం కావటానికి మహావీరుడి సహాయం కావాలి. ప్రపంచంలో నీకన్న మహావీరు డెవరున్నారు? అందుకని నీ సాయం కోరి వచ్చాను,” అన్నాడు క్షాంతిశీలుడు.\n\"ఆ సహాయం ఎటువంటిది ?” అని అడిగాడు రాజు.\n\"వచ్చే కృష్ణచతుర్దశినాటి రాత్రి ఈ వూరి శ్మశానంలో గల మర్రిచెట్టువద్దకు వస్తే నాకు కావలిసిన సహాయం ఏమిటో చెబుతాను,” అన్నాడు భిక్షువు.\nరాజు సరేనని భిక్షువును పంపేశాడు. అతను కోరినప్రకారమే కృష్ణచతుర్దశి రాత్రి త్రివిక్రమసేనుడు నల్లని బట్టలు ధరించి, కత్తి పట్టుకుని శ్మశానానికి వెళ్ళి, అక్కడ మర్రిచెట్టుకింద ఉన్న భిక్షువును చేరాడు.\n\"రాజా, దక్షిణంగా వెళితే అక్కడ ఒకే ఒక ఇరుగుడు చెట్టు కనిపిస్తుంది. దానిపై ఉరితీయబడిన పురుషుడి శవం కనిపిస్తుంది. నీవు పూర్తిగా మౌనంవహించి ఆ శవాన్ని చెట్టునుంచి దించి ఇక్కడికి తీసుకురావాలి,\" అన్నాడు భిక్షువు.\nత్రివిక్రముడు అదే ప్రకారం దక్షిణాభి ముఖంగా వెళ్ళి ఇరుగుడు చెట్టు చేరుకుని, దానిపై గల శవాన్ని చూశాడు. అతను చెట్టెక్కి, శవం మెడకున్న తాడు ఖడ్గంతో కోసి, శవాన్ని కింద పారేసేసరికి, దెబ్బ తగిలినట్టుగా శవం ఏడవసాగింది. రాజు ఆశ్చర్యపడుతూ చెట్టు దిగివచ్చి, తడివి చూశాడు. వెంటనే శవం నవ్వ సాగింది.\nఆ శవంలో బేతాళుడున్నట్టు రాజు అర్థంచేసుకుని, \" ఎందుకు నవ్వుతావు? పోదాం రా !\" అన్నాడు. రాజు నోరు తెరిచి ఈ మాట అన్నదే ఆలస్యంగా శవం చివా లున వెళ్ళి మళ్ళీ చెట్టున వేలాడసాగింది.\nరాజు మళ్ళీ చెట్టెక్కి శవాన్ని దించి, దాన్ని భుజానవేసుకుని, మౌనంగా శ్మశానం వేపు నడవ నారంభించాడు.\nఅప్పుడు శవంలో ఉన్న బేతాళుడు, \"రాజా, పాపం, చాలా బరువు మోస్తున్నావు. నీకొక చిన్న కథ చెబుతాను, విను,” అంటూ త్రివిక్రముడికి ఈ విధంగా చెప్పసాగాడు:\nఅంగదేశాన్ని యశః కేతుడనే రాజు పాలిస్తూ ఉండేవాడు. ఆయనకు దీర్ఘదర్శి అనే మంత్రి ఉండేవాడు. యశఃకేతుడు అస్తమానమూ అంతఃపురంలోనే ఉంటూ భోగాలు మరిగి ఉండటంవల్ల రాజ్య భారమంతా దీర్ఘదర్శిమీద పడింది దీర్ఘదర్శి రాజ్యపాలనాన్ని ఎంత నేర్పుతో సాగిస్తున్నప్పటికీ గిట్టనివాళ్లు పుకార్లు పుట్టించారు. రాజును భోగలాలసుణ్ణి చేసేసి మంత్రి తానే రాజై కూచున్నాడని నలుగురూ అనసాగారు.\nఇది విని దీర్ఘదర్శికి చాలా బాధ కలి గింది. ఆయన రాజుడగ్గిరికి పోయి, \"మహారాజా, నేను తీర్థయాత్రలు చేయ బోతున్నాను. ఇకనుంచి మీ రాజ్యం మీరే స్వయంగా చూసుకోండి,\" అని చెప్పి బయలుదేరాడు. రాజు వెళ్లవద్దని బతి మాలి చూశాడుగాని దీర్ఘదర్శి తన ప్రయాణం మానలేదు.\nఆయన కొంతకాలం తిరిగి ఒక గ్రామం చేరాడు. అక్కడ ఆయనకు ఒక వర్తకుడితో స్నేహం కలిసింది. ఆ వర్తకుడికి సముద్రవ్యాపారం ఉంది.\n\" నేను ఓడలలో సరుకు వేసుకుని సముద్రంమీద సువర్ణద్వీపం వెళు తున్నాను. మీరుకూడా నాతో రావాలి,” అని వర్తకుడు- దీర్ఘదర్శిని కోరాడు. ఎన్నడూ సముద్రయానం చేసి ఉండని దీర్ఘదర్శి సరేనన్నాడు.\nసువర్ణ ద్వీపంనుంచి తిరిగి వస్తూండగా, సముద్ర మధ్యంలో ఒకనాడు దీర్ఘదర్శికి సముద్రపుటలలమీదుగా ఒక మహావృక్షం కనిపించింది. ఆ చెట్టుమీద ఒక అద్భుత లావణ్యవతి వీణ వాయిస్తూ కూచున్నది. ఈ దృశ్యం అంతలో మళ్లీ మాయమయింది.\nఓడ కళాసులు దీర్ఘదర్శికి కలిగిన ఆశ్చర్యం గమనించి, \"ఈ దృశ్యం మాకు ఈ ప్రాంతాల ప్రతిసారీ కనిపిస్తూనే వుంటుంది, బాబుగారూ!” అన్నారు.\nకాలక్రమాన దీర్ఘదర్శి అంగదేశానికి తిరిగి వచ్చేశాడు. తన మంత్రిని చూడ గానే రాజుకు పరమానందమయింది. మంత్రి వెళ్ళిపోయిన నాటినుండీ రాజు రాజ్యభారంతో మనశ్శాంతి ఎరగడు. మళ్ళీ పరిపాలన మంత్రి పరంచేసి తాను సుఖంగా వుండవచ్చుగదా అని ఆశపడుతూ రాజు, \"అయితే, మంత్రీ, లోకంలో ఏమేం వింతలు చూశావు ?” అని అడిగాడు.\n\"మహారాజా, మిగిలిన వింతలు వింతలే కావు. ఒక వర్తకుడి వెంట సువర్ణ ద్వీపా నికి వెళ్ళి తిరిగివస్తూ, సముద్ర మధ్యాన ఒక అత్యద్భుత సౌందర్యవతిని చూశాను. ఆమె ఎవరో దేవతా స్త్రీ తప్ప మానవ స్త్రీ కాదు. నేను చూస్తుండగానే ఆమె అదృశ్య మయింది,” అని దీర్ఘ దర్శి చెప్పాడు.\nఈ మాట వినగానే రాజుకు ఆ స్త్రీని చూడాలని ఆత్రం కలిగింది. మంత్రి ఎంత బతిమాలుతున్నా వినక యశఃకేతుడు తన రాజ్యభారాన్ని మంత్రిమీద పెట్టి ఈసారి తాను యాత్రకై బయలుదేరాడు. ఆయన సముద్ర తీరం చేరిన కొద్ది రోజులకే సువర్ణ ద్వీపానికి ప్రయాణమైపోతున్న ఓడ దొరి కింది. ఆ ఓడ గల వర్తకుడితో స్నేహం చేసి, రాజు అందులో ఎక్షి బయలుదేరాడు.\nఓడ కొంతకాలం సముద్రంమీద వెళ్లి నాక ఒకనాడు రాజుకుకూడా సముద్రం మీద ఒక మహావృక్షమూ, దానిమీద కూచుని వీణవాయించే స్త్రీ కనిపించారు. ఆ దృశ్యం చూస్తూనే రాజు ముందువెనక ఆలోచించక సముద్రంలోకి ఉరికాడు.\nసముద్రం అడుగు చేరుకునేసరికి రాజుకు ఒక మహానగరం కనిపించింది. కాని, ఆ నగరంలో ఎంతసేపు తిరిగినా ఆయనకు అక్కడ ఒక్కప్రాణికూడా కని పించలేదు. అయినా రాజు పట్టుదలతో నగరమంతా తిరగసాగాడు. ఆఖరుకు ఆయన కొక విశాలభవనం కనిపించింది. రాజు ఆ భవనం ప్రవేశించి ఒక గదిలో హంసతూలికాతల్పంమీద పడుకుని ఉన్న ఒక అపురూప సౌందర్యవతిని చూశాడు.\n\"నువ్వెవరు? ఒంటరిగా ఇక్కడ ఎందుకున్నావు?\" అని అడిగాడు రాజు.\n\"రాజా, నేను విద్యాధరిని. నా పేరు మృగాంకవతి. నా తండ్రికి నేనంటే ఎంతో ప్రేమ. నేను వెంట లేనిదే భోజనంచేసే వాడుకాడు. నేను ప్రతి అష్టమినాడూ, చతుర్దశినాడూ గౌరీపూజకోసం వెళ్లేదాన్ని. ఒకసారి ఇలా వెళ్ళినదాన్ని, పూజలో ముణిగిపోయి రాత్రిదాకా రాలేదు. నా తండ్రి నన్ను చూడగానే మండిపడి, నన్నీ నిర్జన నగరంలో ఉండిపొమ్మని శపించా చాడు,” అన్నదా స్త్రీ,\n\" జరిగినదానికి చింతించకు. నేను నిన్ను పెళ్ళాడక బతకలేను. మనిద్దరమూ ఇక్కడే ఉండిపోదాం,” అన్నాడు రాజు.\n\" నిన్ను పెళ్ళాడటానికి నా అభ్యంతరం ఏమీలేదు. కాని ఒక్క విషయం తెలుసుకో. నా తండ్రి కోపావేశంలో శపించాడేగాని, నేను బతిమాలగా శాపవిమోచనమార్గం కూడా తెలిపాడు. అదేమిటంటే, నన్నెవ రైనా పెళ్ళాడిన వారంరోజులకు నాకు శాపవిమోచనమే కలుగుతుంది. నేను మా విద్యాధరలోకానికి వెళ్ళి నా తండ్రిని చేరుకుంటాను. నాకెవరైనా శాపవిముక్తి కలి గిస్తారేమోననే ఆశతోనే నేను సముద్ర యానం చేసేవారికి కనిపిస్తూవచ్చాను. ఇంతకాలానికి దేవుడల్లే నువు వచ్చావు,” అన్నది మృగాంకవతి,\nఆమెమీది అపారమైన ప్రేమతో రాజు, \" నువు ఒక్క క్షణం నా భార్యవైనా నేను ధన్యుణ్ణి,” అన్నాడు.\nమృగాంకవతికికూడా రాజుమీద ఎంతో ప్రేమ కలిగింది. ఆమె అతన్ని భవనం వెలపల ఉన్న దిగుడుబావిదగ్గిరికి తీసుకు పోయి, \"నే నిక్కడ ఉండే వారంరోజు లలో పొరపాటున కూడా ఇందులోకి దిగ వదు. దిగినట్టయితే నువు మరుక్షణం భూలోకంలో ఉంటావు. నిన్ను విడిచి నేను ఈ శూన్యనగరంలో క్షణమైనా గడప లేను,” అన్నది.\nసముద్రగర్భాన గల ఆ శూన్యనగరంలో యిష్టంవచ్చినట్టు విహరిస్తూ, అక్కడి వింత లన్నీ చూస్తూ మృగాంకవతితో యశః కేతుడు వారంరోజులూ గడిపాడు.\n\"రాజా, ఇక నేను నా లోకానికి వెళ్లి పోయే గడియ సమీపించింది. నువు చూపిన ప్రేమా, చేసిన మేలూ ఎల్లప్పుడూ జ్ఞాపకం ఉంచుకుంటాను. ఇక నాకు సెలవియ్యి,” అంటూ మృగాంకవతి రాజును దిగుడుబావివద్దకు తెచ్చింది.\nఆమెను విడిచిపోవటం ఎంతమాత్రం ఇష్టంలేక రాజు, \"కొద్ది రోజులు నాతో కూడా వచ్చి మా నగరంలో ఉండిపో గూడదా ?\" అని ఆడిగాడు,\n\"రాజా, నేను ఒకసారి భూలోకాన్ని తాకానో, నా దేవత్వం కాస్తా పోతుంది. నేను మానవ కన్యనైపోతాను. కనుక నాకు సెలవిప్పించు,” అన్నది మృగాంకవతి.\nరాజు ఆమెవద్ద వీడ్కోలు తీసుకునేవాడి లాగ నటిస్తూ, ఆమెను గట్టిగా పట్టుకుని, ఆమెతోసహా దిగుడుబావిలో దూకాడు. మరుక్షణం ఇద్దరూ భూలోకం చేరారు. మృగాంక వతి దేవత్వం కోలుపోయి మానవస్త్రీ అయి పోయింది. రాజు ఆమెను అంగదేశానికి తీసుకుపోయి, ఒక మంచిరోజున వైభవంగా పెళ్లిచేసుకున్నాడు. ఆ రాత్రే అంగదేశపు మంత్రి దీర్ఘదర్శి గుండెపగిలి చనిపోయాడు.\nఈ కధ చెప్పి బేతాళుడు, \"రాజా, దీర్ఘ దర్శి ఎందుకు చచ్చాడు? వెళ్ళిపోయాడను కున్న రాజు తిరిగివచ్చి తన ఏలుబడికి విఘ్నం కలిగించాడనా? తాను చూసికూడా పెళ్ళాడలేని అందగత్తెను రాజు పెళ్ళాడి మరీ తెచ్చుకున్నాడనా? ఈ ప్రశ్నకు సమా ధానం తెలిసి చెప్పకపోయావో తలపగిలి పోతుంది,\" అన్నాడు.\n\"దీర్ఘదర్శి చావుకు నువు చెప్పినదేదీ కారణం కాదు. మామూలు భోగాలలో ముణిగిఉంటేనే రాజ్యభారం తనమీద వేసి తనను అపనిందలకు గురిచేసేయశః కేతుడు ఈ దేవతా స్త్రీ దొరికితే తిరిగి రాజ్యభారం వహిస్తాడా, తాను యావజ్జీవం అపనిందల పాలు కాక తప్పదనే విచారంతో దీర్ఘదర్శి గుండెపగిలి చచ్చాడు,” అని త్రివిక్రమ సేనుడు సమాధానం చెప్పాడు.\nరాజుకు మౌనభంగం కలగగానే బేతాళుడు శవంతోసహా మాయమై చెట్టెక్కాడు.",
            "book_page_end": 23
        },
        {
            "title": "యుక్తిగల హెచ్చరిక",
            "book_page_start": 24,
            "pdf_page_start": 38,
            "pdf_page_end": 39,
            "author": "ఎస్. సోమసుందరం",
            "genre": "నీతి కథ",
            "moral": "ఇతరుల దృష్టిని ఆకర్షించాలంటే, అసాధారణమైన సందర్భాన్ని ఉపయోగించుకోవాలి. తెలివిగల ఉపాయంతో తమ సమస్యను పరిష్కరించుకున్నారు.",
            "keywords": [
                "చిరదాత రాజు",
                "ప్రసంగుడు",
                "వేతనం",
                "యుక్తి",
                "హెచ్చరిక"
            ],
            "characters": [
                "చిరదాత రాజు",
                "ప్రసంగుడు",
                "ప్రసంగుడి మిత్రులు",
                "రాజు భటులు"
            ],
            "locations": [
                "చిరపురం రాజ్యం",
                "రాజభవనం"
            ],
            "content": "చిరపురమనే రాజ్యాన్ని చిరదాత అనే రాజు ఏలుతూ ఉండేవాడు. ఆయన కావటానికి చాలా మంచివాడే గాని, ఆయన చుట్టూ చేరినవారు పరమ దుర్మార్గులు.\nఇలా ఉండగా ప్రసంగుడనేవాడొకడు మరి ఇద్దరు స్నేహితులతో చిరపురం చేరాడు. రాజుగారిదగ్గిర ముగ్గురికీ కొలువు దొరికింది. పని ప్రారంభించారు. కాని ఎన్ని రోజులు గడిచినా వారికి ఒక జీతంగాని, భత్యంగాని ముట్టలేదు. పండగలూ పబ్బాలూ వచ్చినప్పుడు రాజుగారు తన భృత్యులందరికి బట్టలూ, డబ్బూ పంపేవారు. వీరికి కనీసం అవి అయినా లేవు.\nదివాణంలో ఏ పూట కాపూట తిండి తింటూ, ఎవరేపని చెప్పినా చేస్తూవచ్చారన్న మాటేగాని, రాజుగారి కొలువులో ప్రసం గుడూ, అతని మిత్రులూ ఉన్న సంగతి ఎవరికీ తెలిసినట్టుకూడా కనబడలేదు.\n\"ఇలా ఈ కొలువు ఎంతకాలం చెయ్య గలం? చేతిలో ఎర్రని ఏగానీ లేకుండా మనం పెళ్ళిళ్ళేం చేసుకుంటాం? సంసారా లేం నిర్వహిస్తాం? ఏమిటి మనగతి?” అని ప్రసంగుణ్ణి స్నేహితులు అడిగారు.\n\"కొంచెం ఓపిక పట్టండి. రాజు దయార్దహృదయుడు. ప్రతి పండుగకూ ఎన్ని ఎంత విరివిగా దానాలు చేస్తాడో మనం చూస్తున్నాంగదా! మనం వెళ్ళి ఆయన తోనే మొరపెట్టుకుంటే మన దుర్దశ తీరి పోతుంది,” అని ప్రసంగుడుసలహా ఇచ్చాడు.\nఆ ప్రకారమే వాళ్ళు రాజదర్శనంకోసం యత్నించారు. కాని భటులు వారిని రాజ సౌధందాపులకు రాకుండా తరిమికొట్టారు. రాజసభవద్దకూడా వారి కివేగతి పట్టింది.\nప్రసంగుడూ, అతని మిత్రులూ తమ విషాదగాధను ఎంతమందికో చెప్పుకున్నారు. కాని ఆవగింజంతయినా ఫలితం లేదు.\nఈ విధంగా అయిదేళ్ళు గడిచినై. లేకలేక పట్టమహిషి ఒక మగనలుసును కన్నది. యువరాజు పుట్టాడన్నారు. ఆర్భా టంగా ఊరంతా అలంకరించి ఉత్సవాలు జరిపించారు. డబ్బు మంచినీరులాగా ఖర్చు పెట్టి మెడమీద తలఉన్న ప్రతి పౌరుడికి బట్టలూ, ధాన్యాలూ, పళ్ళూ, పాత్రలూ, డబ్బూ పంచారు.\nశపించినట్టుగా ప్రసంగుడికిగాని, అతని మిత్రులకుగాని ఒక్క చిల్లిదమ్మిడీకూడా ముట్టలేదు.\nపుట్టిన యువరాజును మూడోనాడే ఎన్నెమ్మ పొట్టన పెట్టుకుంది. మూడురోజుల పిల్లవాడు పోతే ఎవరు పెద్దగా శోకాలు పెడ తారు? రాజభవనంలో రాజుగారు విచా రంగా ఒకచోట కూచున్నాడు. ఎవరెవరో వచ్చి పరామర్శించి పోతున్నారు.\nపరామర్శకు వచ్చే పొయ్యే జనాన్ని భటులు అడ్డగించటంలేదు. ఈ అవకాశం గమనించి, ప్రసంగుడూ, అతని మిత్రులూ రాజుగారుండే చోటికి వెళ్ళి, గుండెలు బాదుకుంటూ శోకాలు ప్రారంభించారు.\n\"అయ్యో, యువరాజా! నువు పెరిగి పెద్దవాడివైనాక అయినా మాకు జీత భత్యాలు ఏర్పాటు చేయిస్తావనుకుంటిమే ! నీకోసం అయిదేళ్ళు కాచుకుని ఉంటిమే! ఇంతలోనే మా ఆశలు గంగలో కలిపి పోయావా! ఇంక మమ్మల్ని చూసేదెవరు? ఆదరించేదెవరు? ” అంటూ వాళ్ళు గట్టిగా ఏడిచారు.\nవారి మాటలు వింటుంటే రాజుకు ఆశ్చర్యం కలిగింది. వాళ్ళను దగ్గిరికి పిలిపించుకుని, \"ఏమిటి మీ కథ ?” అని రాజు ఆడిగాడు. వారు తమ దుస్థితి అంతా విన్న వించుకున్నారు. రాజుకు వారిపై జాలికలిగింది. వెంటనే వారికి జీత భత్యాలేర్పాటు చేయిస్తూ, భరణంకూడా ఇప్పించాడు.",
            "book_page_end": 25
        },
        {
            "title": "భాస్కర శాకల్యులు",
            "book_page_start": 26,
            "pdf_page_start": 40,
            "pdf_page_end": 41,
            "author": "టి. రామాచార్యులు",
            "genre": "చారిత్రక కథ",
            "moral": "నిజమైన దాతృత్వం కష్టాల్లో ఉన్నవారికి ఆదుకోవడంలో ఉంటుంది. కవిత్వం, సరైన సమయంలో వినిపించిన బాధ గొప్ప ప్రతిఫలాన్ని ఇస్తుంది.",
            "keywords": [
                "భోజరాజు",
                "భాస్కరుడు",
                "శాకల్యుడు",
                "కవి",
                "దాతృత్వం"
            ],
            "characters": [
                "భోజరాజు",
                "భాస్కరుడు",
                "శాకల్యుడు"
            ],
            "locations": [
                "ధారానగరం",
                "ఏకశిలానగరం"
            ],
            "content": "ఒకనాడు తెల్లవారు జామున భోజరాజు ధారానగరం వీధుల వెంట బయలుదేరి శివాలయంకేసి వెళ్ళాడు. ఆలయం అరుగు మీద ఇద్దరు బ్రాహ్మలు పడుకుని నిద్ర పోతూ కనిపించారు. భోజరాజు చూస్తుండ గానే వారిలో నడివయసువాడు లేచి, తన పక్కనే పడుకుని వున్న యువకుణ్ణి చూసి ఆశ్చర్యపడి తట్టి లేపుతూ, \"ఎవరు, నాయనా, నువూ ? నిద్రపోతున్నావా? మేలు కున్నావా?” అని అడిగాడు.\nయువకుడు నిద్రమత్తుగా లేచికూచుని, \"నమస్కారమండీ! కిందటి రాత్రి పొద్దు పోయి ఇక్కడికి వచ్చాను. మీరు పడుకుని నిద్రపోతూ కనిపించారు. నేనుకూడా ఇక్కడే పడుకుని నిద్రపోయాను. మీరు లేపితే మెలుకువ వచ్చింది,” అన్నాడు.\n\"నీ పేరేమిటి, బాబూ? మీదే వూరు?” అని అడిగాడు పెద్ద బ్రాహ్మడు.\n\"నా పేరు భాస్కరు డంటారు. మాది పడమటి తీరాన ప్రభావతీ నదీ ప్రాంతం. భోజుడు గొప్ప దాత అని విని, ఆయన దర్శనం చేసుకుందామని వచ్చాను. ఒంటరి గాణ్ణి. నాకు కాస్త సాయపడండి!” అన్నాడు యువకుడు.\n\"దానికేం, నాయనా? నేనూ భోజుడి దర్శనంకోసమే ఇక్కడికి వచ్చాను. నన్ను శాకల్యు డంటారు. నేను కవిని. మాది దక్షిణాన ఏకశిలానగరం. నీ వాలకంచూస్తే, పాపం, చాలా కష్టాలు పడ్డట్టున్నావు.” అని పెద్ద బ్రాహ్మడు అడిగాడు.\n\" ఏం చెప్పను, బాబుగారూ ?” అంటూ భాస్కరుడు ఈ కింది శ్లోకం చదివాడు :\n\"క్షత్అమా శ్శిశవః శవా ఇవ భృశం\nమందాశయా బాంధవాః\nలిప్తా జర్జర ఘర్ఘరీ జతులవై ర్నోమాం\nతథా బాధతే,\nగేహిన్యా త్రుటితాంశుకం ఘటయితుం\nకృత్వా సకాకుస్మితం\nకుప్యంతీ ప్రతివేశ్మలోక గృహిణీ సూచీం\nయథా యాచితా.”\n[బిడ్డలు ఆకలితో కృశించి శవాల్లాగా ఉన్నారు. బంధువులు ఏ మాత్రం ఆద రించరు. చిలి కుండలకు మాటువేసి వాడుకుంటున్నాము. ఇవేవీ నన్ను బాధిం చవుగాని, నా భార్య చినిగిపోయిన బట్ట కుట్టుకునేటందుకు పక్కయింటి ఇల్లాలిని నవ్వుతూ సూది అడిగితే ఆవిడ కసురు కోవటం మహా బాధగా ఉంది.]\nఇతంతా ఒక స్తంభం చాటున వుండి వింటున్న భోజరాజుకు ఈ మాటలు విన గానే గుండె కరిగిపోయింది. ఆయన చప్పున ముందుకు వచ్చి, తన ఒంటిమీద వున్న నగలన్నీ తీసి ఇస్తూ, \"భాస్కర కవీ, నువు వెంటనే బయలుదేరి మీ ఊరు వెళ్ళి నీ భార్యా బిడ్డల సంగతి చూడు!\" అన్నాడు.\nభోజరాజు ఔదార్యానికి పరవశుడై శాకల్యుడు వెంటనే ఈవిధంగా ఆయనను కీర్తించాడు :\n\" అభ్యుద్ధృతా వసుమతీ, దళితోరి వర్గః\nక్రోడీకృతా బలవతా బలిరాజ లక్ష్మీః.\nఏకత్ర జన్మని కృతం యదనేన యూనా\nజన్మత్రయే త దకరోత్ పురుషః పురాణః\"\n[భగవంతుడు ఒక జన్మలో (వరా హంగా) భూమిని ఉద్దరించాడు, ఇంకొక జన్మలో (పరశురాముడుగా) తన శత్రు వర్గాన్ని నాశనం చేశాడు, మరొక జన్మలో (వామనుడుగా) బలవంతుల రాజలక్ష్మిని (లేక, బలిచక్రవర్తి యొక్క రాజలక్ష్మిని) కాజేశాడు. ఈవిధంగా భగవంతుడు మూడు జన్మలలో చేసిన పనులను (భోజరాజు) ఒకే జన్మలో, అందులోనూ యౌవనంలోనే సాధించాడు]\nఇది విని సంతోషించి భోజరాజు శాకల్య కవికి మూడు లక్షలు బహూకరించాడు.",
            "book_page_end": 27
        },
        {
            "title": "సౌఖ్యం -- అదృష్టం",
            "book_page_start": 28,
            "pdf_page_start": 42,
            "pdf_page_end": 42,
            "author": "చందమామ బృందం",
            "genre": "నీతి కథ",
            "moral": "కేవలం ధనం ఇచ్చి సహాయం చేయడం కంటే, ఆ వ్యక్తికి పని చేయడానికి, వ్యాపారంలో ఆసక్తిని పెంచడానికి సహాయం చేస్తేనే నిజమైన అదృష్టం లభిస్తుంది.",
            "keywords": [
                "సౌఖ్యం",
                "అదృష్టం",
                "పేదవాడు",
                "ఉపకారం",
                "వ్యాపారం"
            ],
            "characters": [
                "సౌఖ్యం",
                "అదృష్టం",
                "పేదవాడు (వ్యాపారి)"
            ],
            "locations": [
                "బస్తీ (ఊరు)"
            ],
            "content": "ఒకనాడు సౌఖ్యమూ, అదృష్టమూ కలిసి ప్రయాణంచేస్తూ ఒక బస్తీకి వచ్చారు. వారి కళ్లడ ఒక పేదవాడు, వీధివెంట చీపురు కట్టలు అమ్ముతూ, కనిపించాడు.\nసౌఖ్యం వాణ్ణి చూసి జాలిపడి, \"వీడికి నేను ఉపకారం చెయ్య దలిచాను,” అంటూ వాడి దగ్గిర ఉన్న చీపురుకట్టలన్నీ రెట్టింపు ధరకు కొన్నది.\nమరికొన్ని రోజుల అనంతరం వారిద్దరూ మళ్లీ ఆబస్తీకే వచ్చారు. వారికా అభాగ్యుడు చీపురుకట్టలు వీధివెంట అమ్ముతూ కనిపించాడు.\nతాను చేసిన ఉపకారం ఫలించ నందుకు చింతిస్తూ సౌఖ్యం వాడి దగ్గిర ఉన్న చీపురుకట్టలను ఈసారి నాలుగింతలు ధరకు కొన్నది.\nమళ్ళీ కొంతకాలం గడిచింది. అక్కా చెల్లెళ్లు ఇంకోసారి ఆవూరుకు వచ్చారు. ఆ పేదవాడింకా చీపురు కట్టలు అమ్ముకుంటూనే ఉన్నాడు.\n\"ఛీ! ఈ నిర్భాగ్యుడికి ఎంతచేసి లాభంలేదు అన్నది!” సౌఖ్యం.\n\"ఈసారి నన్ను సహాయపడనీ!” అన్నది అదృష్టం. ఆమె వాడి చీపురుకట్టలన్నీ మామూలు ధరకే కొన్నది. తరవాత అక్కచెల్లెళ్ళు వెళ్ళిపోయారు.\nకొంతకాలం గడిచాక వాళ్లు మరొకమారు ఆ వూరికి రావటం జరిగింది. వారికెదురుగా ఒక ధాన్యంబస్తాల బండీ వస్తున్నది. బండీమీద చీపురుకట్టలు అమ్మినవాడున్నాడు.\n\" చూశావా? నా సహాయంతో వీడిప్పుడు వ్యాపారి అయినాడు. నువు వాడికి చీపురుకట్ట లమ్మటంలో సుఖం చూపావు. నేను వాడికి వ్యాపారంలో ఆసక్తి కలిగించాను,” అన్నది అదృష్టం.",
            "book_page_end": 28
        },
        {
            "title": "ప్రతిఫలం",
            "book_page_start": 29,
            "pdf_page_start": 43,
            "pdf_page_end": 46,
            "author": "జి. హరినారాయణ",
            "genre": "నీతి కథ",
            "moral": "అన్యాయంగా సంపాదించిన లేదా దాచిన ధనం ఎప్పటికీ శాశ్వతంగా ఉండదు. చేసిన దానికి తగిన మూల్యం (ప్రతిఫలం) ఉంటుంది.",
            "keywords": [
                "దౌలత్అం",
                "బిచ్చగాడు",
                "ధనం",
                "శ్మశానం",
                "ప్రతిఫలం"
            ],
            "characters": [
                "దౌలత్అం",
                "దౌలత్అం కొడుకు",
                "బిచ్చగాడు (ధనికుడు)",
                "రాజు"
            ],
            "locations": [
                "సూర్యాపురం",
                "శ్మశానం"
            ],
            "content": "సూర్యాపురంలో దౌలత్అం అనే ధన వంతుడుండేవాడు. అతనికొక కొడుకుండే వాడు. వారివద్ద ధనంసంచులు మూలు గుతూ ఉండేవి. తండ్రి కొడుకులు లక్ష్మిని బందిఖానాలో పెట్టి, పారిపోకుండా వెయ్యి, కళ్ళతో కాపాడుతూండేవాళ్ళు. తమదగ్గిర డబ్బున్నట్టు ఎవరికీ తెలియకుండా ఉండ గలందులకు వాళ్ళు తిండికికూడా సరిగా లేనివాళ్లలాగా జీవిస్తూ ఉండేవాళ్ళు.\nఇలా ఉండగా ఆ ప్రాంతాల బందిపోటు భయం జాస్తి అయింది. చుట్టుపక్కల చాలా గ్రామాలమీద బందిపోటు దొంగలు పడి దోచేశారు, అనేక మంది ధనికులను చంపారు, వారి ఇళ్లు తగలబెట్టేశారు.\nవాళ్లు ఉన్నట్టుండి సూర్యాపురంమీద కూడా ఎప్పుడో పడితీరుతారు. అందు చేత తండ్రి కొడుకులు ఒక ఉపాయం ఆలోచించారు.\n\" రాత్రిపూట మనం డబ్బంతా శ్మశానా నికి పట్టుకుపోయి, గుర్తుగా ఒకచోట పాతి పెట్టి తెల్లవారేలోపుగా ఇంటికి వచ్చేద్దాం,” అన్నాడు తండ్రి. సరేనన్నాడు కొడుకు.\nఆ రాత్రే వాళ్లిద్దరూ ధనంమూటలూ, ఒక పలుగూ, పారా తీసుకుని ఆంధ కారంలో శ్మశానానికి బయలుదేరారు.\nఆ వూళ్ళోనే ఒక బిచ్చగాడున్నాడు. వాడికి ఇల్లూ, వాకిలీ లేదు. కట్టుకోవ టానికి ఒక చింకిపాత మాత్రం ఉండేది. ఏళ్ళతరబడి ఎన్నడూ కడుపునిండా తిండి లేక చిక్కిశల్యమై ఉన్నాడు. వాడు పగ లల్లా పనికోసం తిరిగేవాడు. చీకటిపడగానే మాదాకబళం ఎత్తేవాడు. దొరికినంత తిని ఏ వీధిఅరుగుమీదనో పడుకునేవాడు.\nఈ రాత్రి ఈ బిచ్చగాడికి తిండి దొరక లేదు. నిద్రపట్టక మేలుకుని పడుకుని ఉండగా వీధివెంట పోతూ దౌలత్య్రం, అతని కొడుకూ కనిపించారు. వాళ్ళ భుజాలమీద పెద్ద పెద్ద మూటలున్నాయి. ఒకరిచేతిలో పారా, ఇంకొకరి చేతిలో పలుగూ ఉన్నాయి. వాళ్ళు కొంచెమైనా చప్పుడు చెయ్యకుండా మునివేళ్ళమీద నడుస్తూపోవటం చూసి ధరిద్రుడికి అను మానం తగిలింది. వాడు లేచి వాళ్లకు కొంచెం వెనకగా రాసాగాడు.\nఇంతలో దౌలతైం తల ఎత్తి చూసి, \"ఆ చెట్టుపక్కగా నేలమీద ఏదో తల లాగా కనిపిస్తుందేమిటి ?” అన్నాడు.\nకొడుకు చెట్టుదగ్గిరికి వెళ్లేలోపల బిచ్చ గాడు కళ్ళు మూసి శరీరమంతా కొయ్య లాగా బిగదీసుకుని, పడుకున్నాడు. వాడు అచ్చగా శవంలాగే ఉన్నాడు.\nదౌలతైం కొడుకు, అది శవమే అని రూఢిచేసుకుందామని జేబులోనుంచి చిన్న కత్తి తీసి ఆ బిచ్చగాడి చెవి కోసేశాడు. బాధ పుట్టినప్పటికీ వాడు ఓర్చుకున్నాడు.\nకొడుకు తండ్రిదగ్గిరికి తిరిగి వెళ్ళి, \" ఎవడో దిక్కులేనివాడి శవం. ఇదుగో చెవి కోసుకువచ్చాను,” అన్నాడు.\n\"ఏదీ? నన్నుకూడా చూడనీ. ఆ చాకు ఇలా తే,” అంటూ దౌలతారాంకూడా బిచ్చగాడిదగ్గిరికి వెళ్ళాడు. ఆయనకు కూడా ఆ చెట్టుపక్కన ఉన్నది శవమే అనిపించింది. ఎందుకైనా మంచిదని ఆయన చాకుతో బిచ్చగాడి ముక్కు కోశాడు. బిచ్చగాడు చలించలేదు.\nతరవాత తండ్రి కొడుకులు గొయ్యి తవ్వి, ధనంసంచులు అందులో పూడ్చి, పారతో గొయ్యి పూడ్చేసి చదునుచేసి తమ దారిన తాము ఇంటికి వెళ్లిపోయారు.\nవాళ్లు వెళ్ళగానే బిచ్చగాడు లేచి తన చేతులతో మట్టి తీసి, సంచులు పైకి లాగి, మళ్ళీ గోతిని పూడ్చి సంచులు తీసుకుని వెళ్ళిపోయాడు.\nవాడు ముందుగా ఒక పూరిపాకా అద్దెకు తీసుకుని అందులో డబ్బు దాచాడు. తన ముక్కూ, చెవీ నయ మయాక, మంచి బట్టలు కుట్టించు కున్నాడు. వాడు పేరు మార్చుకుని నడి వీధిలో ఒక పెద్దమేడ కొని అందులో సుఖంగా ఉన్నాడు.\nకొద్దికాలానికి బందిపోటు బెడద పోయింది. అనేక గ్రామాల జనం ఏకమై బందిపోటును ఎదిరించి, కొందరు దొంగ లను చంపారు, మరికొందరిని పట్టుకుని రాజుగారికి వప్పగించారు.\n\"ఇక భయంలేదు. మన సొమ్ము మనం తెచ్చుకుందాం!” అన్నాడు దౌలతీం కొడుకుతో. రాత్రి కాగానే ఇద్దరూ కలిసి శ్మశానానికి బయలుదేరారు.\nగుర్తులప్రకారం పాతిపెట్టిన చోట తవ్వారు. కాని డబ్బు లేదు. తెల్లవారేదాకా ఆశకొద్దీ చుట్టుపక్కల అంతా తవ్వారు. డబ్బు ఎవరో కాజేసినట్టు రూఢి అయింది. ఇద్దరూ హతాశులై ఇంటికి తిరిగివచ్చారు.\n\" మనం శవం అనుకున్నది బతికిన మనిషి అయిఉండాలి. మనం వెళ్ళగానే వాడే డబ్బు పట్టుకుపోయి ఉంటాడు. ఆ డబ్బు రహస్యం మరొక పురుగుకు తెలిసే అవకాశం లేదు,” అన్నాడు దౌలతీం.\n\" అదే జరిగి ఉంటే ఎక్కడో ఒక ముక్కూ, చెవీ లేనివాడు లక్షాధికారిగా జీవిస్తూ ఉంటాడు,\" అన్నాడు కొడుకు.\nకొడుకు ఈ మాట అనగానే తండ్రికొక ఆలోచన వచ్చింది. \"నువు మన ఊరంతా తిరిగి ఊళ్ళో కొత్త ధనికులెవరన్నా ఉన్నా రేమో ఆరాతియ్య. ఉంటే ఆ మనిషిని చూసిరా!” అన్నాడు దౌలత్అం.\nఎంతో శ్రమపడి ఆచూకి తీసిన మీదట నడి బజారులో ఒక ధనికుడు కొత్తగా ఒక మేడ కొన్నట్టూ, అతనికి ఒక ముక్కూ, చెవీ లేనట్టూ బయటపడింది.\nవెంటనే దౌలత్య్రం కొడుకుతో సహా రాజుగారి దగ్గిరికి వెళ్ళి ఫలాని మనిషి రహస్యంగా దాచుకున్న తన సొత్తంతా అపహరించినట్టు ఫిర్యాదు చేశాడు.\nరాజుగారు ముద్దాయినీ, ఫిర్యాదీలను పిలిపించాడు. దౌలత్రం రాజుగారితో, \"ప్రభూ, మేము బందిపోటుదొంగలకు భయపడి మా సొమ్మంతా శ్మశానంలో ఒక చోట దాచుకుంటే ఈ మనిషి చాటున ఉండి చూసి సొమ్ము కాజేసి లక్షాధికారి అయి జీవిస్తున్నాడు. మాకు న్యాయం చెయ్యాలి!” అన్నాడు.\n\"నువు వీళ్ళు సొమ్ము దాచగా చూసి, దానిని తవ్వి తీసుకున్న మాట నిజమేనా?” అని ముద్దాయిని అడిగాడు రాజు.\n\"చిత్తం, ప్రభూ ! నిజమే!” అన్నాడు ముదాయి.\n\"అయితే దాన్ని వారికి తిరిగి ఇచ్చి వెయ్యి,” అన్నాడు రాజు.\n\"ప్రభూ, నేను చేసినది దొంగతనం కాదు. వీరు పాతి పెట్టిన సొమ్ము నేను తీసుకున్న మాట నిజమే. ఆ సొమ్ముకు ప్రతిఫలంగా వారు నా ముక్కూ, చెవీ కోసి పుచ్చుకున్నారు. నా ముక్కూ, చెవీ నాకు ఇచ్చేసినట్టయితే వారి సొత్తు నేను వారికి వప్పగిస్తాను,” అన్నాడు ముద్దాయి, తన ముక్కూ, చెవీ చూపిస్తూ.\nరాజుగారు జరిగినదంతా ఆసాంతం తెలుసుకుని, \"ముద్దాయి తప్పేమీ లేదు. అతని ముక్కూ, చెవీ అతనికి ఇచ్చేసి మీ సొత్తు మీరు తీసుకుపొండి. లేనిపక్షంలో ఆ ధనం అతనికే చెందుతుంది. దాని కతను ఎవరూ ఇవ్వలేని ప్రతిఫలం ఇచ్చాడు!” అని తీర్పు చెప్పాడు.",
            "book_page_end": 32
        },
        {
            "title": "నిజమైన వారసుడు",
            "book_page_start": 33,
            "pdf_page_start": 47,
            "pdf_page_end": 50,
            "author": "శింగంపల్లి అప్పారావు",
            "genre": "నీతి కథ",
            "moral": "నిజమైన వారసత్వం కేవలం ధన రూపంలో కాక, సత్యం, నిజాయితీ రూపంలో ఉంటుంది. దురాశకు పోతే ఉన్నది కూడా పోతుంది.",
            "keywords": [
                "పునీతుడు",
                "సుదాముడు",
                "రామిశెట్టి",
                "లంకెబిందెలు",
                "నిజాయితీ"
            ],
            "characters": [
                "పునీతుడు",
                "సుదాముడు",
                "కోమటి శెట్టి",
                "రామిశెట్టి",
                "రామిశెట్టి భార్య",
                "సుదాముడి ఆఖరి కొడుకు (బ్రాహ్మణ యువకుడు)"
            ],
            "locations": [
                "ఊరు",
                "శ్మశానం"
            ],
            "content": "పూర్వం పునీతుడనే పండితుడుండేవాడు. ఆయనకు లేకలేక సుదాముడనే కొడుకు కలిగాడు. వాడు ఒట్టి తెలివితక్కువవాడు. చదువు ఏమాత్రమూ అబ్బకపోయినా అవలక్షణాలన్నీ పట్టుపడ్డాయి. పునీతుడికి ఇల్లూ, వాకిలీ, డబ్బూ ఉంది. కాని సుదా ముడు, తండ్రి బతికివుండగానే, డబ్బంతా అల్లరి చిల్లరగా ఖర్చుచేయసాగాడు.\nపెళ్లిచేస్తే పిల్లలు పుట్టుకొచ్చినాకనైనా సుదాముడు ఇంటిపట్టున ఉండి బాగుపడతా డేమోనని తండ్రి అతనికి ఎంతో చక్కని పిల్లను తెచ్చి వివాహంచేశాడు. సుదా ముడికి పిల్లలుకూడా పుట్టారు. కాని మనిషి ఆవగింజంత అయినా మారలేదు.\nకొడుకు బాగుపడే గీత లేదనే విచారంతో మంచంపట్టి, కొంత కాలానికి పునీతుడు మర ణించాడు. తండ్రి అడ్డం తొలగగానే సుదా ముడు మరింత విజృంభించి మిగిలిన ధన మంతా కర్పూరంలాగా మాయంచేశాడు. అతనికి ఇల్లూ, దొడ్డీ మిగిలాయి. సుదాముడు వాటిని ఒక కోమటి శెట్టికి విక్రయించి, ఇక ఆ వూళ్ళో ఉండటానికి మొహం చెల్లక, భార్యా బిడ్డలతో ఎటో వెళ్ళిపోయాడు.\nఎక్కడికి వెళ్లినా సుదాముణ్ణి దుర దృష్టం వెంటాడింది. చివరకు భిక్షాటన చేసి జీవిస్తూ సుదాముడు దిక్కులేనిచోట చనిపోయాడు.\nసుదాముడి ఇల్లు కొన్న శెట్టికికూడా కాలం కలిసిరాలేదు. వ్యాపారంలో చాలా నష్టం వచ్చింది. ఆఖరు రోజులలో ఆయ నకు ఈ ఇల్లూ, దొడ్డీ మాత్రమే మిగిలాయి. కాలక్రమాన ఆ శెట్టికూడా మరణించాడు. ఇల్లూ, దొడ్డీ ఆయన కుమారుడైన రామి శెట్టి పరమయాయి.\nరామిశెట్టి బుద్ధిమంతుడు. తండ్రి తన కేమీ రొక్క మివ్వకపోయినా సాటి కోమట్లలో నిజాయితీ గలవాడని పేరు తెచ్చుకుని, వారు నలుగురూ సహాయం చెయ్యగా ఊళ్లోనే ఒక చిన్న చిల్లర దుకాణం పెట్టుకున్నాడు. ఇంటిని ఆను కుని నిక్షేపమంటి పెరడున్నది. అది వృధాగా పోవటం దేనికి? తవ్వి పాదులు వేస్తే కూరగాయలైనా కాస్తాయని రామి శెట్టికి తోచింది.\nఅందుచేత ఒకనాటి సాయం కాలం అతను దుకాణం మూసి ఇంటికి వచ్చి, పలుగు తీసుకుని పెరడంతా తవ్వసాగాడు. ఒక మూల తవ్వుతుండగా పలుగు కేదో ఖంగున తగిలింది. అవి ఎవరో దాచిన లంకె బిందెలు! ఎంతో ఆశతో రామిశెట్టి ఆ బిందెలను ఎత్తుకుని లోపలికి వెళ్ళి భార్యకు చూపించాడు. ఇద్దరూ ఆత్రంగా వాటికి కట్టిన వాసెనలు ఊడదీసి చూసి ఒక్కసారిగా హతాశులైపోయారు. వాటి నిండా చచ్చిన తేళ్లూ, మండ్రగబ్బలూ కనిపించాయి.\n\"ఈ సొత్తు మనది కాదు! దీనికి వారసు లెవరో వేరే ఉన్నారు,” అన్నాడు రామిశెట్టి భార్యతో.\n\" ఇలాటి సొత్తు ఎవరిక్షావాలి? అవతల పారేద్దాం!” అన్నది అతని భార్య.\n\"పిచ్చిదానా అది బంగారమేనే! దానికి అయినవాడు వచ్చేదాకా అది బంగా రం లాగా కనబడదు,” అన్నాడు రామిశెట్టి.\nశెట్టిభార్య నమ్మలేదు. \"బంగారమైతే ఒకళ్ళకి కాకపోతే ఒకళ్ళకయినా బంగారం లాగా కనబడదా? అందరికీ తేళ్ళలాగా కనిపిస్తే అప్పుడన్నా పారేస్తావా?” అన్న దావిడ భర్తతో.\nఇది శెట్టికి మంచి ఉపాయంగానే తోచింది. ఆయన నాలుగు తేళ్లకు దారాలు కట్టి తన దుకాణంలో నాలుగుమూలలా వేళ్ళాడగట్టాడు. దుకాణానికి వచ్చిన వారందరికీ అవి తేళ్ళలాగే కనపడేవి.\n\"ఏం, శెట్టి? దుకాణంలో చచ్చిన తేళ్ళు వేళ్ళాడగట్టావేమయ్యా?” అని అందరూ అడిగేవారు.\n\"బీదవాణ్ణి, మరేం చెయ్యమన్నారు? తేలు మహాలక్ష్మి అని ఎవరో అంటే పోనీ గదా అని కట్టా!” అనేవాడు శెట్టి.\n\"లక్ష్మి ఎత్తుకుఁటుందేమో? ఎవరు చూశారు?” అని వాళ్ళు వెళ్ళిపోయేవారు.\nకొంతకాలమయాక ఆదుకాణానికి సుదా ముడి ఆఖరు కొడుకు వచ్చి కొన్ని స్వయం పాకం వస్తువులిమ్మని అడిగాడు. రామిశెట్టి వాటిని కట్టి ఇస్తుండగా ఆ యువకుడు తల ఎత్తి నాలుగు మూలలూ చూసి,\n\"శెట్టిగారు చాలా ధనికుల్లాగుంది ! విలవైన బంగారు నగలను దారాలు పెట్టి వేల గట్టారు! బంగారం అంత ఎక్కువగా ఉంటే నాబోటి పేదవాణ్ణి పిలిచి దానం ఇచ్చెయ్యగూడదూ?” అన్నాడు నవ్వుతూ.\nరామిశెట్టి ఉలిక్కిపడ్డాడు. \"అంత కంటేనా, బాబూ! ఇంటినిండా బంగారం మూలుగుతోంది. వచ్చి దానంపట్టండి!” అంటూ ఆయన లేచాడు.\nమొదట బ్రాహ్మణయువకుడు శెట్టి మాటలు నమ్మలేదు. కాని శెట్టి, \"నవ్వు లాట కాదు, బాబూ! రండి, దానం పట్టండి!” అన్నాడు మళ్ళీ.\nబ్రాహ్మడు శెట్టివెంట వెళ్ళాడు. శెట్టి లంకెబిందెలు తెచ్చి బ్రాహ్మడిముందు పెట్టి, \"మంత్రాలు చెప్పి. దానం పుచ్చుకోండి. నాకు ఈ జన్మకు లేకపోతే ముందు జన్మకైనా కలుగుతుందేమో!\" అన్నాడు.\nబ్రాహ్మడు దానం పుచ్చుకుని రెండు బిందెలూ తెరిచి చూశాడు. రెంటినిండా బంగారం! శెట్టి ఇంత బంగారాన్ని తన కెందుకు దానం ఇచ్చేశాడో ఆ యువకు డికి అర్థంకాలేదు. శెట్టి ఇల్లు చాలా బీదగా ఉంది.\n\" నువు కొంచెమైనా ఉంచుకోక అంతా నాకెందు కిచ్చావు?” అని అన్నాడతను.\n\"ఉంచుకోవాలంటే మాత్రం ప్రాప్తం ఉండవద్దా, బాబూ?\" అంటూ శెట్టి జరిగిన సంగతంతా చెప్పాడు.\nఅంతా విని బ్రాహ్మణ కుర్రవాడు ఆశ్చర్యంగా, \"అయితే ఈ ఇల్లు మాదేనన్న మాట! మా తాతగారి దీ ఊరే. మా నాన్న గారు అంతా అమ్ముకుని మరొక చోటికి వెళ్ళిపోయారు. నేను చిన్నతనంనుంచీ దారిద్య్రం తప్ప ఎరగను. ఏ అదృష్టదేవతో నన్ను మీదగ్గిరికి నెట్టుకొచ్చింది. అయితే నాది ఒక్క కోరిక. ఆ కోరిక తీర్చేపక్షంలో నే నీ దానం పుచ్చుకుంటాను,” అన్నాడు.\n\"చెప్పండి. చేతనైతే చేస్తాను,” అన్నాడు రామిశెట్టి.\n\"ఇందులో ఒక బిందె నానుంచి మీరు దానం పుచ్చుకోవాలి!” అన్నాడు బ్రాహ్మణ యువకుడు.\nకోమటికి పరమానందమయింది. ఒక బిందెను రామిశెట్టికి దానం ఇచ్చి బ్రాహణ యువకుడు రెండో బిందె తీసుకుని వెళ్ళిపోయాడు.\nశెట్టి, భార్యా ఆత్రంగా, తాము దానం పట్టిన బిందెను నేలమీద కుమ్మరించారు. బంగారు నగలు నేలమీద ధగధగా మెరుస్తూ కనపడ్డాయి.",
            "book_page_end": 36
        },
        {
            "title": "కపట దానం",
            "book_page_start": 37,
            "pdf_page_start": 51,
            "pdf_page_end": 53,
            "author": "పి. వి. భావనార్యులు",
            "genre": "నీతి కథ",
            "moral": "లోభం (దురాశ) కష్టాన్ని తెస్తుంది. దానం ఇచ్చేటప్పుడు కూడా దాన్ని సద్వినియోగం చేసుకోకుండా, స్వార్థంతో కపటంగా వ్యవహరిస్తే, నష్టం తప్పదు.",
            "keywords": [
                "కరణం",
                "లోభం",
                "గోదానం",
                "యాయవార బ్రాహ్మడు",
                "కపటం"
            ],
            "characters": [
                "కరణం",
                "కరణం భార్య",
                "యాయవార బ్రాహ్మడు",
                "ఆవు"
            ],
            "locations": [
                "చంద్రనగరం",
                "పశువులశాల"
            ],
            "content": "పూర్వం చంద్రనగరంలో ఒక కరణం ఉండేవాడు. ఆయనకు అంతులేని పొలం, కట్టుకుపోయినన్ని పశువులూ ఉండేవి. అయినా పరమలోభి. కానీ ఖర్చుచేయా లంటే గిజగిజా తన్నుకునేవాడు.\nఒకరోజు కరణం ఆవులలో ఒకదానికి జబ్బుచేసి తీవ్రంగా పరిణమించింది. దాని పొట్ట ఉబ్బిపోయి శ్వాసకూడా సరిగా పీల్చ లేకుండా ఉంది. కరణంగారికి ఆవు పోతున్నదన్న విచారంతోబాటు, దాన్ని ఊరిబయటికి లాగించటానికి రెండు రూపా యల ఖర్చు అవుతుందే అన్న విచారం కూడా పట్టుకుంది.\nకరణంగారు. ఈ విషయం భార్యతో అన్నాడు. ఆవిడకూడా లోభంలో భర్తకు తీసిపోయేదేమీ కాదు. \"చచ్చిపొయ్యే ఆవును ఎట్లాగూ ఆపలేం. పైఖర్చు తగల కుండా చూడండి,\" అన్నదావిడ భర్తతో.\n\"అదే నేనూ ఆలోచిస్తున్నాను,\" అన్నాడు కరణం.\nకరణంగారు వీధి అరుగుమీద కూచుని ఉండగా అటుకేసి ఒక యాయవారం బ్రాహ్మడు వచ్చాడు. ఆ బ్రాహ్మడు ఆ వూరికి కొత్త. ఆయనను చూడగానే కరణం గారికి మంచి ఆలోచన తట్టింది.\n\" ఏమయ్యా, బ్రాహ్మడా? సమయానికి కనిపించావు. నీకోసమే కబురుచేద్దామను కుంటున్నాను,” అన్నాడు కరణం.\n\"చిత్తం, చిత్తం! ఏమిటి విశేషం?” అన్నాడు యాయవార బ్రాహ్మడు.\n\"వెనక నాకు పెద్ద జబ్బుచేస్తే గోదానం చెయ్యమన్నారు. అది ఈనాటిదా కా పడింది కాదు. ఇవాళ నువుకనిపించావు. నువ్వయినా పిల్లొపీచు కలవాడివి గోవును దానం చేస్తాను. హాయిగా ఇంటికి పట్టుకుపో!” అన్నాడు. కరణం.\nబ్రాహ్మడికి పరమానందమయింది. ఆయనది పిల్లా పీచూ గల సంసారం. పాలకు చాలా ఇబ్బందిపడిపోతున్నాడు. ఈ కరణంగారు పరమలోభి అని విని ఈయనను ఎన్నడూ, ఏమీ యాచించలేదు. కాని తీరాచూస్తే ఈయన మంచి దాన పరుడులాగే కనిపించాడు.\n\"మీరిస్తానంటే నేను కాదంటానా? కాని ఇవాళ అష్టమి, బాగాలేదు. ఎల్లుండి దశమినాడు దానం పడతాను,” అన్నాడు బ్రాహ్మడు వినయంగా,\n\"అలాకాదు. ఇవాళే, ఇప్పుడే పుచ్చుకో వాలి. నాకు పనులు నానబెట్టటం బొత్తిగా పనికిరాదు. గోదానానికికూడా తిథి వార నక్షత్రాలేమిటి?\" అన్నాడు కరణం.\nకాదుకూడదంటే, కరణం ఆవును కాస్తా మరొకరి చేతిలో పెట్టేసిపోతాడని యాయ వార బ్రాహ్మడు మంచిరోజు కాకపోయినా గోదానం పుచ్చుకోవటానికి సిద్ధమయాడు.\nఇద్దరూ బయలుదేరి కరణంగారి పశు వులశాలకు వెళ్లారు. చావు బతుకులమధ్య ఉన్న ఆవును చూపించి కరణంగారు, \" అదుగో మీ ఆవు. తీసుకుపో,” అన్నాడు.\nబ్రాహ్మడికి కరణం దుర్బుద్ధి అర్థ మయింది. ఆ ఆవుమీద ఆశ వదులు కున్నాకనే కరణంగారు దానం ఇవ్వ నిశ్చయించాడు. లేకపోతే కానీకి గడ్డితినే కరణంగారేమిటి? గోదానం చెయ్యట మేమిటి? గోదానం వెంటనే పుచ్చుకోమని తొందర పెట్టటం కూడా ఇందుకే!\n\"దానికి ఒంట్లో బాగున్నట్టు లేవే?\" అన్నాడు బ్రాహ్మడు.\n\"అది ఆరోగ్యంగా ఉందని నేనన్నానా? నేను దానమిద్దామనుకున్నది ఇదే. జబ్బుగా ఉన్నా, చచ్చినా అది నీదే! నీకు దానం ఇచ్చేశాను. నాకిక దాని పూచీ ఏమీ లేదు,\" అన్నాడు కరణంగారు.\n\"మీ చిత్తం, నా భాగ్యం! ఎవరి అదృష్టాని కెవరు కర్తలు? నా ఆవును నేను పట్టుకుపోతాను. ఒక్కక్షణం ఆగండి,\" అంటూ యాయవారబ్రాహ్మడు దొడ్లోకి వెళ్లి ఏదో ఆకుకోసం వెతకసాగాడు.\nఈ బ్రాహ్మడి తండ్రి గొప్ప పశువైద్యుడు. ఇతనికికూడా కొన్ని మూలికలు తెలుసు. అతను కొద్దిసేపట్లోనే ఒక మొక్కను పట్టి, దాని ఆకులు కోసి తెచ్చి, వాటి రసం ఆవు ముక్కుల్లో పిండాడు.\nవెంటనే ఆవు పెద్దగా తుమ్మింది. దాని గొంతులోనుంచి కఫం తాటికాయ ప్రమా ణంలో తెగి పడింది.\nఆవు లేచి నిలుచున్నది. కరణంగారి పైప్రాణం పైనే పోయినంత పనయింది. ఒక రూపాయి డబ్బులు ఖర్చయినా ఆమాత్రం వైద్యం చేయించుకుంటే తన ఆవు తనకే వుండేదిగదా అని విచారించాడు.\nబ్రాహ్మడు సంతోషంతో అవు మెడనున్న పలుపు చేతపట్టుకుని, కరణంగారి దగ్గిర సెలవు పుచ్చుకుని, దానిని ఇంటికి తోలుకుపోయాడు.\n\"అయ్యో, నిక్షేపమంటి ఆవును నిష్కారణంగా యాయవార బ్రాహ్మడిపాలు చేశామే!\" అన్నాడు కరణంగారు తన భార్యతో. ఇద్దరూ కలిసి చాలాసేపు కంటికీ మంటికీ ఏకధారగా ఏడిచారు.",
            "book_page_end": 39
        },
        {
            "title": "ముఖం చూసిన వేళ",
            "book_page_start": 40,
            "pdf_page_start": 54,
            "pdf_page_end": 54,
            "author": "చందమామ బృందం",
            "genre": "హాస్యం",
            "moral": "తొందరపాటుతో కూడిన నిర్ణయాలు, అహంకారం పరువు తీస్తాయి. హడావిడిగా కోపం తెచ్చుకునే ముందు బాగా ఆలోచించాలి.",
            "keywords": [
                "రాజు",
                "చాకలి",
                "దురదృష్టం",
                "శిక్ష",
                "యుక్తి"
            ],
            "characters": [
                "రాజు",
                "చాకలివాడు",
                "భటులు",
                "మంగలి"
            ],
            "locations": [
                "రాజభవనం"
            ],
            "content": "ఒక రాజుగారు అతికోపి, అహంకారం కలవాడు. ముందువెనకలు ఆలోచించ కుండానే ఎంతపని అయినా చేసేవాడు. ఆయనను చూసి ప్రజలు గడగడా వణికేవారు.\nఒకనాటి ఉదయం రాజుగారికి మంగలి గడ్డం చేసేటప్పుడు ప్రమాద వశాత్తూ చిన్నగాటు పడింది. మరి కాస్సేపటికల్లా రాజుగారి అశ్వశాల అంటు కున్నది. రాజుగారి ఉత్తమాశ్వం చచ్చిపోయింది. జాముపొద్దెక్కేలోపుగా ఇంకొక దుర్వార్త వచ్చింది. రాజుగారి పడవలలో ఒకటి సముద్రంలో ముణిగి పోయిందట.\n\"పొద్దునే లేచి ఎవరి ముఖం చూశానోగాని మధ్యాన్నం కాకముందే నాకు మూడు అరిష్టాలు జరిగాయి!\" అనుకున్నాడు రాజు.\nఆలోచించగా, ఆ ఉదయం తాను మొదట చూసిన ముఖం చాకలివాడి దని రాజుకు గుర్తుకొచ్చింది. తెల్లవారుజామున చీకటి వుండగానే రాజుగారు షికారుకు పోతుంటే చాకలి ఎదురై, \"దణ్ణం, దొరా!\" అన్నాడు.\n\" ఆ దుర్మార్గుడి ముఖం చూడబట్టే ఇన్ని దుస్సంఘటనలు జరిగాయి. ఆ చాకలిని పట్టితీసుకువచ్చి ఉరితీయించండి!” అని రాజు భటుల కాజ్ఞా పించాడు.\nచాకలిని పట్టుకొచ్చి విచారించి, కారణంచెప్పి, శిక్ష విధించారు. వాణ్ణి ఉరితీయటం చూడటానికి ఊరంతా పోగయింది.\nఆఖరుక్షణంలో చాకలి రాజుగారికి ఒక విజ్ఞాపన చేసుకుంటానన్నాడు.\n\"ఏమిటి నీ విజ్ఞాపన ?” అన్నాడు రాజు.\n\"తెల్లారిలేచి తమరు నా ముఖం చూశారు. తమరికి గడ్డం గాటయింది, గుర్రం చచ్చింది, పడవ ముణిగింది. మరి తెల్లారిలేచి నేను తమ ముఖమే చూశాను! నాగతి చూడండి! నా ప్రాణమే పోతున్నది!” అన్నాడు చాకలివాడు.\nరాజుగారికి పదిమందిలోనూ చచ్చే అవమానమయింది. ఆయన చాకలి వాడి శిక్ష రద్దుచేసేశాడు. అదిమొదలు రాజు తొందరపడి ఏ పనీ చేసే వాడుగాడు.",
            "book_page_end": 40
        },
        {
            "title": "లంచం",
            "book_page_start": 41,
            "pdf_page_start": 55,
            "pdf_page_end": 55,
            "author": "చందమామ బృందం",
            "genre": "హాస్యం",
            "moral": "లంచం కోరినందుకు తగిన శిక్ష లభించింది.",
            "keywords": [
                "ఖలీఫా హారూస్ ఆభ్రషీద్",
                "ఇబన్ ఆల కరీబీ",
                "మస్రూర్",
                "లంచం",
                "శిక్ష"
            ],
            "characters": [
                "ఖలీఫా హారూస్ ఆభ్రషీద్",
                "మస్రూర్",
                "ఇబన్ ఆల కరీబీ",
                "భటులు"
            ],
            "locations": [
                "బగ్దాద్"
            ],
            "content": "బగ్దాద్ ఖలీఫా అయిన హారూస్ ఆభ్రషీద్కు తరుచు నిద్రపట్టేది కాదు. ఒక రాత్రి ఆయనకు నిద్రపట్టక వినోదం ఏదైన ఏర్పాటుచేయమని తన అనుచరు లను కోరాడు. ఇబన్ ఆల కరీబీ అనేవాడు చక్కని హాస్యకథలు చెప్పగలడని మస్రూర్ అన్నాడు. ఖలీఫా ఇబన్ చెప్పే హాస్యకథలు ఎన్నడూ వినినవాడు కాక పోవటంచేత ఇబన్ న్ను పిలుచుకు రమ్మన్నాడు.\nమసూర్ ఇజనవద్దకు వెళ్ళి, \"నీకు ఖలీఫా దర్శనం ఇప్పిస్తాను. కాని ఆయన నీకిచ్చేదానిలో నాకు ముక్కాలువంతు ఇచ్చుకోవలిసి ఉంటుంది,” అన్నాడు. ఖలీఫా దర్శనం దొరికితే చాలునని ఇబన్ సమ్మతించాడు.\nఖలీఫా, ఇబన్ను చూస్తూనే, \"నన్ను నవ్వించే కథలు చెప్పుచూస్తాం. లేకపోతే తాట వొలిపించేస్తాను!” అన్నాడు. అసలే కంగారుగా ఉన్న ఇబస్కు ఈమాట వినగానే మతి పోయినట్టయింది. అతనికి ఒక్షహాస్య కథా జ్ఞాపకం రాలేదు. అర్థంలేని కధ లేవో చెప్పసాగాడు. దానితో ఖలీఫాకు మండిపోయి, \"ఈ దుర్మార్గుణ్ణి కొరడాతో నూరుదెబ్బలు కొటండి,\" అని తన భటులను ఆజ్ఞాపించాడు.\nభటులు ఇరవైఅయిదు దెబ్బలు కొట్టేసరికల్లా ఇబన్, \"ఆగండి!” అన్నాడు. తనకు ముట్టినదానిలో మూడువంతులు మస్రూర్ సొత్తన్న విషయం అతనికి జ్ఞాపకం వచ్చింది.\nఖలీఫా వాళ్ళిద్దరిమధ్యా జరిగిన ఏర్పాటుగురించి తెలుసుకుని, మిగిలిన దెబ్బలు మస్రూర్ను కొట్టమని ఆజ్ఞఇచ్చాడు.\nమసూర్ పాతిక దెబ్బలు తిన్న మీదట, \"అల్లాసాక్షిగా, అంతవంతు నేను తీసుకోవటం అక్రమం. నాకిక అక్కర్లేదు!” అని అరిచాడు.\nఈ మాటవిని ఖలీపా విరగబడి నవ్వటమే కాకుండా, దెబ్బలు తిన్న ఇద్దరికీ చెరొక వెయ్యి దీనారాలూ ఇచ్చేశాడు.",
            "book_page_end": 41
        },
        {
            "title": "ప్రత్యేకత",
            "book_page_start": 42,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "హాస్యం",
            "moral": "ప్రతి పనికి ప్రత్యేక నైపుణ్యం అవసరం. ఒక పని చేయలేనివాడు దానికి తగిన వేరే నిపుణుడి దగ్గరికి వెళ్లమని చెబుతాడు.",
            "keywords": [
                "శస్త్రవైద్యుడు",
                "బాణం",
                "సైనికుడు",
                "అంతరంగిక వ్యాధి"
            ],
            "characters": [
                "శస్త్రవైద్యుడు",
                "సైనికుడు",
                "బంధువులు"
            ],
            "locations": [
                "చైనా"
            ],
            "content": "ఒకప్పుడు యుద్ధంలో గాయపడిన ఒక సైనికుణ్ణి శస్త్రవైద్యుడిదగ్గిరికి తీసు కొచ్చారు. సైనికుడి డొక్కలో బాణం గుచ్చుకున్నది. వైద్యుడు కత్తెరతీసి పైకి పొడుచుకువచ్చిన మేర బాణాన్ని కత్తిరించి, ఇక పోవచ్చునన్నాడు. \nసైనికుడి బంధు పులు \"బాణంములికి లోపలే ఉండిపోయిందే?\" అన్నారు. \n\" అది మన పని గాదు ఆంతరంగిక వ్యాధులు బాగు చే సే వైద్యుడిదగ్గిరికి తీ సు కు పొండి, ' అన్నాడు శస్త్రవైద్యుడు.",
            "book_page_end": 42
        },
        {
            "title": "శత మొండి",
            "book_page_start": 42,
            "pdf_page_start": 56,
            "pdf_page_end": 56,
            "author": "చందమామ బృందం",
            "genre": "హాస్యం",
            "moral": "మొండితనం ఎంతవరకు వెళ్తుందో చెప్పే హాస్య కథ.",
            "keywords": [
                "రైతు",
                "పెళ్ళాం",
                "గడ్డం",
                "మొండితనం"
            ],
            "characters": [
                "రైతు",
                "రైతు భార్య"
            ],
            "locations": [
                "నది"
            ],
            "content": "ఒక రైతు గడ్డం గొరిగించుకుని తన పెళ్ళాం దగ్గిరికి వెళ్ళి, \"గడ్డం యెంత నున్నగా గొరిగించానో చూడు!\" అన్నాడు. \" నువు గొరిగించుకోవటమేమిటి ? గడ్డం కత్తిరించుకున్నావు!\" అన్నది రైతు పెళ్లాం. \"అబద్ధమాడుతున్నావే, పిశాచమా ! నేను గొరిగించుకున్నాను,\" అన్నాడు రైతు. \"లేదు, కత్తిరించుకున్నావు.\" అన్నది పెళ్ళాం. రైతు పెళ్ళాన్ని చావగొట్టి, \"గడ్డం గొరిగించుకున్నానని ఒప్పుకోకపోయావో నిన్ను నదిలో ముంచేస్తాను!\" అన్నాడు. \"నువ్వే మన్నా చెయ్యిగాక, గడ్డం కత్తిరించుకున్నావు!\" అన్నది పెళ్లాం. రైతు పెళ్ళాన్ని నదిదగ్గిరికి ఈడ్చుకుపోయి, \"చెప్పు! గొరిగించుకున్నానని చెప్పు!\" అన్నాడు. \"కత్తిరించుకున్నావు!\" అన్నది పెళ్ళాం. రైతు, \"గొరిగించుకున్నానను!” అంటూ పెళ్ళాన్ని నీళ్ళలోకి ముంచాడు. పెళ్ళాం ఇక మాట్లాడలేదు. అందుకని ఆమె చెయ్యి పైకెత్తి రెండు వేళ్ళు కత్తెరలాగా ఆడించింది.",
            "book_page_end": 42
        },
        {
            "title": "అగ్ని పరీక్ష",
            "book_page_start": 43,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "హాస్యం",
            "moral": "ఆహారం సరిగా వండకపోతే, అతిథులు తెలివిగా అవమానిస్తారు.",
            "keywords": [
                "గోహా",
                "పొరుగువాడు",
                "భోజనం",
                "కోడి",
                "అగ్ని పరీక్ష"
            ],
            "characters": [
                "గోహా (హాస్యగాడు)",
                "గృహస్తు"
            ],
            "locations": [
                "కైరోనగరం"
            ],
            "content": "కైరోనగరపు ప్రసిద్ధ హాస్యగాడయిన గోహాను ఒకసారి పొరుగువాడొకాయన భోజనానికి పిలిచాడు. గోహా అసలే భోజనప్రియుడు. అందుకనే అతన్ని అభిమానులు తరుచు భోజనాలకు పిలిచేవాళ్లు. ఎవరు పిలిచినా గోహా తప్పక వెళ్ళేవాడు. ఈసారికూడా అలాగే వెళ్ళాడు. కాల్చిన కోడిని తెచ్చి గోహాముందు పెట్టారు. దానినుంచి ఒక చిన్నముక్కతీసి గోహా నమలటానికి యత్నించాడు. అది తోలులాగా పంటికింద సాగిందిగాని నములుడు పడలేదు. \nవెంటనే గోహ ఆ కోడిని మ క్కా వేపు ముఖంఉండేలా గా తిప్పి పెట్టి స్వస్తివాచ కం చదివాడు. \nఇదిచూసి నిర్ఘాంత పోయిన గృహస్తు, \"గోహా, ఏమిటీ అత్యా చారం? కోడి కళేబరా నికి స్వస్తివాచకం చద వొచ్చా?” అన్నాడు. \nగోహ ముకుమీద వేలేసుకుని, \" అన్నన్నా ! ఇది కోడా ? పైకి అలాగ కనిపిస్తున్నదిగాని, నిజానికిది మహాపతివ్రత అయిన స్త్రీరత్నం! ఈమెను అగ్ని హెూత్రంలో వేసినాకూడా అగ్ని హెూత్రుడీమెను అంటలేక పోయాడు!” అన్నాడు. \nగృహస్తు సిగ్గుపడి, ఆ కోడిని లోపలికి పంపేసి, గోహకు సరిఅయిన భోజనం పెట్టించి పంపేశాడు.",
            "book_page_end": 43
        },
        {
            "title": "పండితుడు",
            "book_page_start": 44,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "హాస్యం",
            "moral": "గొప్ప పండితులు కూడా కొన్నిసార్లు సాధారణ సమస్యలకు కూడా అత్యంత క్లిష్టమైన వివరణ ఇస్తారు.",
            "keywords": [
                "పండితుడు",
                "కర్ర",
                "నగరద్వారం",
                "గాడిద",
                "హాస్యం"
            ],
            "characters": [
                "కర్రగల మనిషి",
                "దారేపోయే మనిషి",
                "పండితుడు"
            ],
            "locations": [
                "నగరం",
                "నగరద్వారం"
            ],
            "content": "ఒక మనిషి పొడుగాటి కర్రపట్టుకుని ఒక నగరంచేరాడు. అతను కర్ర నిలువుగా పట్టుకుని పోవాలని చూస్తే నగరద్వారం కర్రకంటె పొట్టి అయింది. అడ్డంగా పట్టుకుంటే కర్రకు ఇరుకయింది. \nఏమిచెయ్యటానికి పాలుబోక ఆ మనిషి చూస్తూఉండగా దారేవెళ్ళే ఇంకోమనిషి విషయం తెలుసుకుని, \"సమీపంలోనే గొప్ప పండితుడున్నాడు. ఆయన సలహా అడ గటం మంచిది. ఆయనతప్ప ఈ చికు మరెవరూ విప్పలేరు!\" అన్నాడు. \nసరిగా అదే సమయానికి ఆదృష్టవశాత్తూ ఆ పండితుడు గాడిద ఎక్కి అటుగా రావటం తటస్థించింది. పెద్ద చిక్కు వచ్చింది సలహాచెప్పాలని కర్ర గ ల వాడూ, దారే పొయ్యేవాడూ కోరగా పండితుడు అలాగే చెబుతానన్నాడు. \nకాని ఈలోపల వాళ్లిద్దరూ ఒక చిత్రం గమనించారు. పండితుడు గాడిద వీపుమీద కూచోక తుంటిమీద కూచుని ఉన్నాడు. \nఅలా కూచోవటానికి కారణమేమని వాళ్ళు పండితుణ్ణి అడిగారు. \n\" కళ్ళెంతాడు పొడుగుకావటంచేత ఇలా కూచోవలిసి వచ్చిందని ఎంత వెర్రివెధవక్కూడా తెలుస్తుందే!” అన్నాడు పండితుడు.",
            "book_page_end": 44
        },
        {
            "title": "లక్ష్యదేవత లక్ష్యం",
            "book_page_start": 45,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "హాస్యం",
            "moral": "లక్ష్యం పట్ల అంకితభావం ఎంత గొప్పదో చెప్పే హాస్యరస కథ.",
            "keywords": [
                "మహావీరుడు",
                "లక్ష్యదేవత",
                "విలువిద్య",
                "విజయం"
            ],
            "characters": [
                "మహావీరుడు",
                "లక్ష్యదేవత"
            ],
            "locations": [
                "రణరంగం"
            ],
            "content": "సుంగ్ రాజవంశంలో ఒక మహావీరుడుండేవాడట. అతని కొకసారి రణరం గంలో పరాజయం సంభవించే పరిస్థితి ఏర్పడింది. సమయానికి ఒక దేవుడు అడ్డుపడి, స్వయంగా పోరాడి, అతన్ని గెలిపించాడు. \nఇందుకు కృతజ్ఞుడై మహావీరుడు, \" అయ్యా, నాకు విజయభిక్ష పెట్టిన తమ రెవరు ?” అని అడిగాడు. \n\" నేను లక్ష్యదేవతను!” అని జవాబు వచ్చింది. \n\" నాపై తమకింత అనుగ్రహం ఎందుకు కలిగిందో తెలుసుకోవచ్చా?” అని అడి గాడు మహావీరుడు. \n\" నేను నీకు చాలా రుణపడి ఉన్నాను. నువు విలువిద్య నేర్చుకు నేటప్పుడు ఒక్కసారయినా నన్ను బాణంతో కొట్టి ఉండలేదు!” అన్నాడు లక్ష్యదేవత. \n\n\"నన్ను తేనెతో కలిపితింటే చాలా రుచిగా వుంటాను!\" అన్నది శిఖామూలం దుంప. \n\"పోవే, వదరుబోతా! నువు లేకుండానే నేను రుచిగా ఉంటాను!” అన్నది తేనె.",
            "book_page_end": 45
        },
        {
            "title": "పురాతన జంతువులు",
            "book_page_start": 46,
            "pdf_page_start": 60,
            "pdf_page_end": 60,
            "author": "చందమామ బృందం",
            "genre": "వైజ్ఞానిక విషయం",
            "moral": "లేదు",
            "keywords": [
                "కశేరుకరహిత ప్రాణులు",
                "ట్రైలోబైట్",
                "పరిణామం",
                "జీవరాసులు",
                "సముద్రం"
            ],
            "characters": [],
            "locations": [
                "ప్రాచీన భూమి",
                "సముద్రం"
            ],
            "content": "నూరుకోట్ల ఏళ్లక్రితం మన భూమి ఎట్లా ఉండేదో చూడగలిగినట్టయితే మనకు అనేక విచిత్ర విషయాలు గోచరిస్తాయి. ఈనాడు నీరున్న చోట్ల ఆనాడు నీరు లేదు, ఈనాడు నేల ఉన్న చోట్ల ఆనాడు నేల లేదు. ఆనాటి నీరూ, నేలాకూడా ఈనాటివాటికి చాలా భిన్నంగా ఉండేవి. ఆనాటి నేలపై ప్రాణి అన్నది—అధమం ఒక గడ్డిపరకకూడా — ఉండేదికాదు. జీవరాసులన్నీ నీటిలోనే ఉండేవి. వాటిలో కొన్ని ఒకే కణం శరీరంగా గలవి, కొన్నిటికి ఇంకా హెచ్చు కణాలుకూడా ఉండేవి. అవి నీటిలో పుట్టి, నీటిలో పెరిగి, నీటిలోనే నశించేవి. ఆనాటి జీవులలో కొన్ని వృక్షవిభాగంకిందికి వచ్చేవి, మిగిలినవి జంతుజాతులకింద జమ అయ్యేవి. కాని అప్పట్లో ఈ తేడా అంత స్ఫుటంగా ఉండేదికాదు.\nఅనేక లక్షల ఏళ్ళు గడిచినకొద్దీ కొత్త కొత్త జీవరాసులు “పరిణామం” చెంద సాగాయి. వాటి శరీరాలు రానురాను \"అభివృద్ధి” ఆయాయి. చివరకు ఆనాటి సముద్రాల నిండా “కశేరుకరహిత\" ప్రాణులు వెలిశాయి. \"కశేరుకరహితం” అంటే వెన్నెముక లేనిదని అర్థం. నిజానికి వెన్నెముక గల జంతువులు ఇంకా ఎంతో కాలానికిగాని రాలేదు. అయినా తరువాత వచ్చిన జంతువులతో పోల్చి వీటిని \"కశేరుకరహిత” జీవులంటున్నాం. ఈ \"కశేరుకరవాత” ప్రాణులకు వెన్నెముకేగాక ఏ ఎముకా లేదు. మన అస్థిపంజరాలు మన శరీరాలలో దాగిఉంటాయి, కాని ఈ \"కశేరుకరహిత” ప్రాణుల శరీరాలు వాటి అస్థిపంజరాలలోపల దాగి ఉండేవి అంటే వాటి అస్థిపంజరాలు శరీరాలను కప్పిఉండేవి.\nఎన్నో సహస్రాబ్దాలపాటు \"కశేరుకరహిత” ప్రాణులు భూమిపైగల ప్రాణికోటిలో అత్యుత్తమ జీవులుగా విలసిల్లటంచేత శాస్త్రజ్ఞులు ఒక యుగానికి వాటి పేరుపెట్టారు. దాని పేరు “క శేరుకరహిత ప్రాణి యుగం.”\nరమారమి 50 కోట్ల ఏళ్ళక్రితం భూమిపై జీవించిఉండిన అతి ముఖ్యమైన “కశేరుక రహితప్రాణి” పేరు ట్రైలోబైట్. దీని నిడివి నాలుగంగుళాలుమాత్రమే అయినా ఈ జాతికి చెందిన ప్రాణులు అత్యధిక సంఖ్యలో ఆనాటి సముద్రాల అడుగున, అప్రతిహతంగా సంచరిస్తూ, పదికోట్ల ఏళ్ళపాటు పోటీ అనేది లేకుండా తమ సాటి ప్రాణులైన నత్తలు, కాకిచిప్పలు, చుక్క చేపలు మొదలైనవాటి మధ్య జీవించాయి.",
            "book_page_end": 46
        },
        {
            "title": "గ్రహాలు: కుజుడు",
            "book_page_start": 61,
            "pdf_page_start": 61,
            "pdf_page_end": 61,
            "author": "చందమామ బృందం",
            "genre": "వైజ్ఞానిక విషయం",
            "moral": "లేదు",
            "keywords": [
                "కుజుడు",
                "గ్రహాలు",
                "సూర్యుడు",
                "పరిభ్రమణం",
                "ఋతువులు"
            ],
            "characters": [],
            "locations": [
                "కుజ గ్రహం"
            ],
            "content": "భూమి తరవాత సూర్యుడికి దగ్గిరిగా ఉన్న గ్రహం కుజుడు. ఇది సూర్యుడు చుట్టూ తిరిగేటప్పుడు సూర్యుడికి 12,84,40,000 మైళ్ళలోకి వచ్చి, 15,48,60,000 మైళ్ళ దూరానికి పోతూ ఉంటుంది. \n* కుజుడి వ్యాసం నిడివి 4,352 మైళ్ళు. (భూమిది దాదాపు 8 వేల మైళ్ళు); ప్రమాణంలో ఈ గ్రహం భూమికి సుమారు ఏడింతలు చిన్నది, బరువులో దాదాపు పదింతలు చిన్నది. కుజగ్రహంమీది వైశాల్యం, భూమి వైశాల్యంలో నాలుగోవంతుకు కొంచెం అధికంగా ఉంటుంది. \n* భూమిమీద పడే సూర్యరశ్మిలో సగంకూడా కుజుడికి లేదు. అందుచేత కుజగ్రహం మీది ఎండా, వెలుతురూ భూమిమీదకన్న చాలా సౌమ్యంగా ఉంటాయి. \n* కుజగ్రహం సూర్యుడిచుట్టూ ఒక సెకండుకు సుమారు 15 మైళ్ళ వేగంతో, మన రోజుకు 12,87,000 మైళ్ళ చొప్పున నడుస్తుంది. ఈ విధంగా నడుస్తూ కుజుడు సూర్యుణ్ణి ఒక్కసారి చుట్టి రావటానికి 686 రోజుల 23 గంటల 31 నిమిషం పడుతుంది. అది కుజుడికి ఒక సంవత్సరమన్నమాట. ఇది మన సంవత్సరానికి దాదాపు రెట్టింపు. \n* మన భూమికి అన్నిటికన్న దగ్గిరిగా వచ్చే గ్రహం శుక్రుడు. దాని తరవాత దగ్గిరిగా వచ్చేది కుజుడే. కాని మనకు శుక్రుణ్ణి పరిశీలించటంకంటే కుజుణ్ణి పరిశీలించటం చాలా తేలిక. అందుచేత ఈ గ్రహాన్ని గురించి తెలుసుకున్నంతగా మనం ఇతర గ్రహాలను గురించి తెలుసుకోలేం. \n* కుజగ్రహంకూడా భూమిలాగే 24 గంటలకొకసారి దానిచుట్టూ అది తిరుగుతుంది. అది దానికొక రోజు. \n* భూమిమీదలాగే కుజగ్రహంమీదకూడా ఋతువులున్నాయి. దాని ఉత్తరదక్షిణ ధృవాలలో మంచు పేరుకోవటమూ, తరిగిపోవటమూ కనిపిస్తుంది. \n* కుజగ్రహంమీద మనుషులున్నా లేకపోయినా చెట్టుమొదలైన ప్రాణులుండటానికి తగిన అవకాశాలున్నాయి. \n* ఈ గ్రహంచుట్టూ తిరిగే రెండు ఉపగ్రహాలున్నాయి. కాని ఇవి చాలా చిన్నవి. వీటినుంచి వచ్చే వెన్నెల చందమామ యిచ్చే వెన్నెలలాగా కాంతివంతంగా ఉండదు.",
            "book_page_end": 61
        },
        {
            "title": "తినటానికి కాకపోతే సవారీకి!",
            "book_page_start": 47,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "హాస్యం",
            "moral": "పిసినారిగా ఉన్నవాడిని తెలివిగా దారికి తెచ్చుకునే హాస్య కథ.",
            "keywords": [
                "గృహస్థు",
                "పిసినారి",
                "అభ్యాగతి",
                "గుర్రం",
                "బాతులు"
            ],
            "characters": [
                "గృహస్థు",
                "అభ్యాగతి"
            ],
            "locations": [
                "గృహస్థు ఇల్లు"
            ],
            "content": "సరిగా భోజనంవేళకు ఒక గృహస్థు ఇంటికి గుర్రంమీద ప్రయాణంచేస్తూ ఒక అభ్యాగతి వచ్చాడు. గృహస్థు దొడ్డిలో బోలెడన్ని కోళ్ళూ, బాతులూ ఉన్నాయి, కాని గృహస్థు పిసినారి. \n\"మిమ్మల్ని భోజనానికి ఉండమందును గాని, ఇంట్లో కూరానారా ఏమీ లేదు,” అన్నాడు గృహస్థు అభ్యాగతితో. \n\"ఫరవాలేదు. కత్తి ఒకటి ఇప్పించండి. నా గుర్రాన్ని కోసి వండటాని కిస్తాను\" అన్నాడు అభ్యాగతి వినయంగా. \nగృహను నిర్ఘాంతపోయి, \"అయితే మరి, మీరు తిరిగి ప్రయాణం ఎలా సాగిస్తారు?\" అన్నాడు. \n\"దానికేం లెండి? మీ బాతుల్లో ఒకటి అరువిద్దురుగాని, దానిమీద సవారీ అయి చక్కా పోతాను !” అన్నాడు అభ్యాగతి.",
            "book_page_end": 47
        },
        {
            "title": "నక్క - ఎండ్రకాయ",
            "book_page_start": 47,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "హాస్యం",
            "moral": "శారీరక బలాన్ని లేదా వేగాన్ని మాత్రమే కాకుండా, తెలివిని ఉపయోగించడం విజయాన్నిస్తుంది.",
            "keywords": [
                "నక్క",
                "ఎండ్రకాయ",
                "పరుగుపందెం",
                "తెలివి"
            ],
            "characters": [
                "నక్క",
                "ఎండ్రకాయ"
            ],
            "locations": [
                "తెలియదు"
            ],
            "content": "ఒకనాడొక నక్కా, ఎండ్రకాయా కలుసుకుని మాట్లాడుకుంటూన్నప్పుడు ఎండ్ర కాయ, \" మనం పరుగుపందెం వేసుకుందామా?” అన్నది. \n\"ఓ ! అలాగేకానీ !” అన్నది నక్క. \nనక్క బయలుదేరబోయే సమయాన ఎండ్రకాయ, నక్ష తోకపట్టుకున్నది. నక్క గమ్యస్థానం చేరి ఎండ్రకాయకోసం వెనక్కుతిరిగి చూసింది. \nఆ సమయంలో ఎండ్రకాయ నక్క తోకను వదిలి కిందపడి, \" నీకోసం ఎంతో సేపుగా చూస్తున్నా ! ఇంత ఆలస్యం చేశావేం?” అన్నది.",
            "book_page_end": 47
        },
        {
            "title": "కాగితం",
            "book_page_start": 66,
            "pdf_page_start": 66,
            "pdf_page_end": 67,
            "author": "చందమామ బృందం",
            "genre": "వైజ్ఞానిక విషయం",
            "moral": "లేదు",
            "keywords": [
                "కాగితం తయారీ",
                "న్యూస్ ప్రింట్",
                "వెదురు",
                "పరిశోధన",
                "మిల్లులు"
            ],
            "characters": [],
            "locations": [
                "దేహ్రాదూన్",
                "భారతదేశం"
            ],
            "content": "అందరికీ కాగితం అవసరం. క్లాసులో నోట్స్ తీసుకోవటానికి, లెక్కలు చెయ్యటానికి కాగితం కావాలి. ఉత్తరాలు రాసుకోవటానికి కాగితం కావాలి. రాయనివాళ్లుకూడా కాగితం ఉపయోగపరుస్తారు; మనం వార్తాపత్రికలూ, ఇతర పత్రికలూ, పుస్తకాలూ కొంటాం. వాటిని అచ్చు వేయటానికి ఎంతో కాగితం పడుతుంది. నెలనెలా \"చందమామ ” అచ్చువేయటానికి అనేక టన్నుల కాగితం ఖర్చవుతుంది. పోస్టర్లూ, కర పత్రాలు అచ్చు వెయ్య టానికీ, పొట్లాలు కట్టటానికీ, బంగీలు చుట్ట టానికీ కాగితం అవసరం. \nఒక్కొక్క అవసరానికి ఒకొక్క రకం కాగితం ఉంటుంది. ఈ పత్రిక టైటిల్ ఒకరకం కాగితంమీదా, కథలు వగైరా ఇంకోరకం కాగితం మీదా అచ్చయి ఉండటం చూడ వచ్చు. దినపత్రికలు తక్కువరకం కాగితంమీద అచ్చువేస్తారు. మంచి పుస్తకాలకు మేలురకం కాగితం ఉపయోగిస్తారు. \nకొన్ని దేశాలలో ఎక్కువ కాగితం ఉత్పత్తి అవుతుంది. మరి కొన్ని దేశా లో తక్కువ ఉత్పత్తి అవుతుంది. \nఅమెరికాలో ఏటా తయారయే కాగితమంతా అక్కడి జనాభాకు సమంగా పంచితే ఒక్కొక్కరికీ దాదాపు 17 మణుగుల కాగితం వస్తుంది. ఇండియాలో తయారయే కాగితం అలాగే ప్రతి భారతీయుడికీ పంచితే తలకొక అరవీశె మాత్రమే వస్తుంది. మనదేశంలో కాగితం ఉప్పత్తి ఇంకా చాలా పెరగాలి. \nకాగితం తయారు చెయ్యటానికి సరిఅయిన మానుపిండి అవసరం. ప్రతి దేశంకూడా తనకు విరివిగా లభించే చెట్ల ఆధారంతో కాగితం చేసుకోవటం నేర్చుకోవాలి. దీనికోసరం పరిశోధనలు జరగాలి. ఇలాటి పరిశోధనలు సాగించ టానికిగాను .మన ప్రభుత్వం దేహ్రాదూస్లో అటవీ పరిశోధనాలయం ఒకటి ఏర్పాటుచేసింది. వెదురునుంచి దిన పత్రికలకూ, ఇతర చౌకప్రచురణలకూ పనికివచ్చే \" న్యూస్ ప్రింట్ ” కాగితం చేసే పద్ధతిని ఈ పరిశోధనాలయం కనిపెట్టింది. ప్రస్తుతం ఏటా 4 లక్షల టన్నుల వెదురు మనదేశంలో \" న్యూస్ ప్రింట్ \" ఉత్పత్తికి వాడుక అవుతున్నది. \nఉత్తర ప్రదేశంలో \"ఉల్లా” అనే ఒక రకం గడ్డి విరివిగా పెరుగుతోంది. దీనినుంచి మేలురకం కాగితం తయారై, రాసుకోవటానికీ, అచ్చువెయ్యటానికి పనికివస్తుంది. ఈ ప్రాంతంలోనే \"చీడ్” అనే చెట్లున్నాయి. వీటినుంచి బంగీలు కట్టడానికి ఉపయోగపడే కాగితం తయారవుతుంది. బొంబాయి రాష్ట్రంలో \" ఖర్గోల్ అనే చెట్లనుండి బంగీలు కట్టటానికీ, అచ్చువెయ్యటానికి పనికి వచ్చే కాగితం తయారవుతున్నది. \n\"వాటిల్ ” అనే చెట్లు చాలా ఉపయుక్తమైనవి. వాటి బెరడునుంచి వచ్చే ద్రావకం తోళ్ళ పరిశ్రమకు అత్యవసరమైనది. దీనిని దిగుమతిచేసుకో వలిసివస్తున్నది. అందుచేత మన ప్రభుత్వం ఈ \" వాటిల్” చెట్లసాగుబడిని ప్రోత్సహించటానికి యత్నిస్తున్నది. వాటిల్ చెట్ల బెరడు తోళ్లపరిశ్రమకు పనికివస్తుంది. కట్టెను పిండిచేసి కాగితం తయారుచేసేటందుకు వీలున్నది. \n1913 లో మనదేశంలో నాలుగే కాగితం మిల్లులుండేవి; ఏటా 27 వేల టన్నుల కాగితం మాత్రమే తయారయేది. 1954 నాటికి మిల్లులసంఖ్య 19కి కాగితం వుత్పత్తి లక్షన్నర టన్నులకూ పెరిగింది. \nతొలి పంచవర్షప్రణాళిక ముగిసేనాటికి మనదేశంలో ఏటా 2 లక్షల టన్నుల కాగితం ఉత్పత్తి అవుతుంది.",
            "book_page_end": 67
        },
        {
            "title": "వార్తలు-విశేషాలు",
            "book_page_start": 68,
            "pdf_page_start": 68,
            "pdf_page_end": 69,
            "author": "చందమామ బృందం",
            "genre": "వార్తలు/విశేషాలు",
            "moral": "లేదు",
            "keywords": [
                "పంచవర్ష ప్రణాళిక",
                "యురేనియం",
                "భిలాయ్ ఉక్కు కర్మాగారం",
                "దశాంశపద్ధతి",
                "వికలాంగుల పథకం"
            ],
            "characters": [
                "మిస్టర్ మహమ్మద్ జియావుద్దీన్",
                "శ్రీ భూతలింగం"
            ],
            "locations": [
                "ఆంధ్రప్రదేశ్",
                "బిటుల్ జిల్లా",
                "ఆదోని",
                "కర్నూలు",
                "నందిగామ",
                "భిలాయ్"
            ],
            "content": "ద్వితీయ పంచవర్ష ప్రణాళికలో, గ్రామ ప్రాంతాలకు విద్యుచ్ఛక్తి సరఫరాకుగాను ప్రత్యేక శ్రద్ధ తీసుకోబడుతున్నది. ఆంధ్రప్రభుత్వం ఇందుకుగాను 11 కోట్ల రూపాయి లను కేటాయించగలదు. \n* మధ్యప్రదేశ్ లోని బిటుల్ జిల్లాలో యురేనియం గనులు వున్నట్టు కనుగొనబడింది. కాని ఇక్కడ లభ్యమయే యురేనియం అంత శ్రేష్టమైనది కాదని తెలుస్తున్నది. \n* ఆదోనిలో ఒక బట్టల మిల్లు స్థాపించబోతున్నారు. ఇందులో దాదాపు 18000 మంది చేనేత పారిశ్రామికులకు పని కల్పించబడగలదు. \n* కర్నూలులోని జనరల్ ఆస్పత్రిలో 14 లక్షల 75 వేల రూపాయల ఖర్చుతో, మరి కొన్ని అదనపు సౌకర్యాలను ఏర్పాటుచేయటానికి ఆంధ్రప్రభుత్వం నిర్ణయించింది. \n* కృష్ణాజిల్లా నందిగామ తాలూకాలోని కొన్ని ప్రాంతాలలో ముడి ఇనుము లభ్యంకాగల అవకాశాలున్నవని తెలుస్తున్నది. ఇండియా ప్రభుత్వానికి చెందిన మిస్టర్ మహమ్మద్ జియావుద్దీన్ ఈ సందర్భంగా పరిశోధనలు జరిపారు. ప్రస్తుత అంచనాలనుబట్టి దాదాపు అయిదు లక్షల టన్నులవరకు ముడి ఇనుము దొరికే అవకాశాలున్నవి. \n* జూలై 29 వ తేదీన లోకసభలో, దశాంశపద్ధతిలో నాణెములను ప్రచారంలో పెట్టేందుకు, ప్రభుత్వానికి అధికారం యిస్తూ బిల్లు ఆమోదించబడింది. ఈ పద్ధతిలో రూపాయికి నూరు విభాగాలు ఉండగలవు. \n* మధ్యప్రదేశ్ లో సోవియెట్ నిపుణులు నిర్మిస్తున్న భిలాయ్ ఉక్కు కర్మాగారం 1959 డిసెంబరు నాటికి పూర్తిగా పని ప్రారంభిస్తుందట. 1958 సంవత్సరం ఆఖరుకే రెండు ' బ్లాస్ట్ ఫర్ నేస్'లు తయారుకాగలవు. ఈ కర్మాగారంలో ఏటా 7,20,000 టన్నుల తయారైన ఉక్కు, 2,00,000 టన్నులు ఇనుపరేకు, లక్ష టన్నుల తుక్కు ఇనుము తయారుకాగలవు. \n* కేంద్రప్రభుత్వ ఇనుము, ఉక్కు వ్యవహారాల మంత్రిత్వశాఖ కార్యదర్శి అయిన శ్రీ భూతలింగం (ఐ. సి. ఎస్.) హిందూస్తాన్ స్టీల్ లిమిటెడ్ కంపెనీ డైరెక్టర్లబోర్డు అధ్యక్షులుగా నియమించబడ్డారు. ఇంతకుముందు అధ్యక్షుడుగావున్న శ్రీ యస్. యభేరా (ఐ. సి. ఎస్) తమ పదవికి రాజీనామాయిచ్చారు. \n* వికలాంగులు, అంధులు అయిన పిల్లల చదువుకుగాను ద్వితీయ పంచవర్ష ప్రణాళికలో చేర్చడానికి రెండుకోట్ల రూపాయలు ఖర్చుకాగల ఒక పథకం తయారుచేయబడింది. ఇందుకుగాను దేశంలో వికలాంగులకు సంబంధించిన వివరాలు సేకరించబడగలవు. \n* విశాఖపట్టణంలో వ్యాగనుల విడిభాగాలు చేర్చి, వ్యాగనులను తయారుచేసే యంత్రా గారం నెలకొల్పబడగలదు. విదేశాలనుంచి దిగుమతి అవుతున్న వ్యాగనులు దెబ్బ తింటున్నాయి కనక యీ చర్య తీసుకోబడుతున్నది.",
            "book_page_end": 69
        }
    ],
    "statistics": {
        "total_stories": 24,
        "author_counts": {
            "చందమామ బృందం": 19,
            "ఎస్. సోమసుందరం": 1,
            "టి. రామాచార్యులు": 1,
            "జి. హరినారాయణ": 1,
            "శింగంపల్లి అప్పారావు": 1,
            "పి. వి. భావనార్యులు": 1
        },
        "genre_counts": {
            "గేయకథ": 1,
            "జాతక కథ": 1,
            "హాస్యం": 10,
            "సాహసం": 1,
            "బేతాళ కథ": 1,
            "నీతి కథ": 5,
            "చారిత్రక కథ": 1,
            "వైజ్ఞానిక విషయం": 3,
            "వార్తలు/విశేషాలు": 1
        }
    }
}