{
    "book_id": "చందమామ_1955_04",
    "stories": [
        {
            "title": "నక్క బావ – తోడేలు",
            "book_page_start": 12,
            "pdf_page_start": 12,
            "pdf_page_end": 13,
            "author": "చందమామ బృందం",
            "genre": "నీతి కథ",
            "moral": "దాసులుగా ఉన్నవారు తమ స్వార్థం కోసం రాజ్యంలో అసూయను, ఈర్ష్యను ప్రోత్సహించకూడదు, లేదంటే ప్రమాదం తప్పదు.",
            "keywords": [
                "సింహం",
                "నక్క",
                "తోడేలు",
                "పగ",
                "అసూయ"
            ],
            "characters": [
                "సింహం",
                "నక్క",
                "తోడేలు",
                "ఏనుగు"
            ],
            "locations": [
                "అడవి",
                "సింహం రాజ్యం"
            ],
            "content": "వయసు మళ్లినా సత్తు వుడిగినా చేజిక్కిన అధికారం వదలలేని దుర్వ్యసనం !\nనాడివేడి చల్లబడీ వాడియెల్ల వడిలిపోయి ముదిమిచేత మూలనొదిగి మదమణగిన మగసింగం, \" అడవినెల్ల యేలకలుగు వేడి మరల కలిగించే ఔషధమెదొ కొనిర \" మ్మని శాసించెను జంతువులను.\nఆజ్ఞలు నెరవేర్చుటయే ప్రజ్ఞకదా దాసులకును! వెదకి వెదకి ఏమందునొ ప్రతి మృగమూ తేసాగెను.\nనక్కబావగా రొకరే పక్క వదలకున్న జూచి \" పూర్వపగలు తీరనిదే తరి \" యని తోడేలుగారు నంగనాచిమాట లెవో సింగము చెవి వేయగానే (గేయ క థ)\n\" భర్జించెద నక్క” ననుచు గర్జించెను సింహమపుడు.\nఏనుగొకటి గునగున చని ఆ నక్కను కొనిరాగా తన శత్రువు తోడేలని క్షణములోనే కనిపెట్టి, నక్క వినయ ముట్టిపడగ బిక్కమొగము వేసుకొని \" మిమ్ము కాచు రక్షకొరకె అమ్మవార్కి మ్రొక్కివస్తి ; ' తోడేల్ నెత్తురు పీలిచి తోడేల్ తోల్ కప్పుకొనిన నాడి నాడి వేడికలిగి పడుచుతనమె వచ్చే ' నని అమ్మతల్లి చెప్పె\" ననుటె హుమ్మని సింహమ్ము లేచి చీల్చివేసె తోడేలును పీల్చివేసె ఆ నెత్తురు.\nమీరు మనే రాజ్యం బహు ఘోరం; క్షమ అచట లేదు! ఈసు నసూయలు సాగవు! దాసులు! తస్మాత్ జాగ్రత !",
            "book_page_end": 13
        },
        {
            "title": "అట్టమీది బొమ్మ",
            "book_page_start": 14,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "పురాణ కథ",
            "moral": "గర్వం పనికిరాదు. జ్ఞానముతో కూడిన సమాధానం కష్టాల నుండి విముక్తినిస్తుంది.",
            "keywords": [
                "మహాభారతం",
                "భీమసేనుడు",
                "ధర్మరాజు",
                "నహుషుడు",
                "శాపవిముక్తి"
            ],
            "characters": [
                "అర్జునుడు",
                "భీమసేనుడు",
                "ధర్మరాజు (యుధిష్ఠిరుడు)",
                "నహుషుడు (కొండచిలువ)",
                "అగస్త్య మహర్షి"
            ],
            "locations": [
                "హిమవత్య్రాంతం"
            ],
            "content": "తన సోదరులను విడిచివెళ్ళిన అర్జునుడు పరమేశ్వరుణ్ణి, దేవేంద్రుణీ మెప్పించి అనేకమైన వరాలు పొంది, చాలా కాలానికి తిరిగివచ్చాడు. అప్పుడు పంచపాండవులు అత్యంత ఉత్సాహంతో, హిమవత్య్రాంతంలో సంచారం చేయసాగారు.\nఇలా వుండగా, ఒకనాడు - ఎక్కడికో వెళ్ళిన భీమసేనుడు ఎంతకూ రాకపోవడంతో యుధిష్ఠిరుడికి ఆత్రం కలిగింది. కొన్ని అపశకునాలు కనబడటం చేత ఆయన ఆత్రం మరింత ఎక్కువైంది. ఇక ఉండబట్టలేక, ధర్మరాజు స్వయంగా బయల్దే3 తమ్ముడిజాడ కనిపెడుతూ వెళ్ళాడు.\nకొంతదూరంలో భీముడు విడిచే నిశ్వాసాలధ్వని స్పష్టంగా వినబడింది. అక్కడికి పోయి చూడగా —\nభీకరస్వరూపం గల ఒక గొప్ప కొండచిలువ భీమసేనుణ్ణి బంధించి వుండటం కనబడింది. అది సామాన్యమైందికాదని ధర్మరాజు వెంటనే గ్రహించాడు. విచారింపగా, ఆ చిలువ ఇలా చెప్పింది: 'ఇది నా ప్రదేశం. ఇక్కడికి వచ్చినవాళ్ళని తినే హక్కు నాకున్నది. ఐతే-నే నడిగే ప్రశ్నలకు సరైన జవాబులు చెప్పగలవాళ్ళనుమాత్రం విడిచిపెడతాను; అప్పుడే నాకు శాపవిముక్తి' అంటూ, తన చరిత అంతా వివరించింది.\nపూర్వం చంద్రవంశంలో నహుషుడనే రాజుండేవాడు. అతడు ఘన కార్యాలు చేసి, ఇంద్రపదవి గడించాడు. మహర్షులే వచ్చి అతడికి పల్లకిపట్టారు. అప్పుడు నహుషుడు గర్వంచేత ' ఇంత నిదానమేమిటి! చరచరా పోండి!' అని రుషులను హెచ్చరించాడు. అప్పుడు అగస్త్యుడు కోపగించి ' నీవు సర్పమై పోదుగాక \" అని శపించాడు.\nనహుషుడు పశ్చాత్తాపపడి మహర్షిని క్షమాపణ వేడుకొన్నాడు. అందుకు అగస్త్యుడు ' నీవు అడిగే దర్మసూక్ష మైన ప్రశ్నలకు జవాబివ్వగలవారు వచ్చి నప్పుడు వారివల్ల నీకు శాపవిమోచన లుతుంది. అంతవరకూ జవాబులు చెప్పలేనివాళ్ళ నందర్శీ భక్షిస్తూ కాలక్షేపం చెయ్యి' అని చెప్పాడు.\nఆ చిలువరూపంలో వున హుషుడి ప్రశ్లకు, ధర్మరాజు సరైన సమాధానాలు యివ్వటంతో ఆతడికి శాపవిముక్తి కలిగింది. భీమసేనుడు విముక్తుడయ్యాడు.",
            "book_page_end": 14
        },
        {
            "title": "చిత్రమైన జాతకం",
            "book_page_start": 15,
            "pdf_page_start": 15,
            "pdf_page_end": 18,
            "author": "చందమామ బృందం",
            "genre": "జానపద కథ",
            "moral": "దైవ నిర్ణయం, జ్యోతిష్య ఫలితాలు ఎప్పుడూ తప్పవు. నిజమైన పాత్ర మరియు పద్ధతి ప్రబలుతాయి.",
            "keywords": [
                "జాతకం",
                "మహారాజయోగం",
                "బోధిసత్వుడు",
                "రాజనీతి",
                "పితృప్రేమ"
            ],
            "characters": [
                "రాజు కళింగు",
                "పెద్ద కళింగు",
                "చిన్న కళింగు",
                "బోధిసత్వుడు",
                "మగధరాజపుత్రి",
                "విజయకళింగు",
                "దైవజ్ఞులు"
            ],
            "locations": [
                "కళింగ రాజ్యం (దాంతిపురం)",
                "మగధ రాజ్యం",
                "అరణ్యం"
            ],
            "content": "కళింగరాజ్యంలో అనేకమైన గొప్ప నగరాలుండేవి. అందులో 'దాంతిపుర 'మనే నగరానికి ప్రభువు కళింగు. అతనికి పెద్ద కళింగు, చిన్నకళింగు అని ఇద్దరు కొడు కులు. వీరి జాతకాలు పరిశీలించిన దైవజ్ఞులు ఇలా చెప్పారు :\n'తండ్రి తదనంతరం పెద్దవాడే రాజ్యానికి వస్తాడు. చిన్నవాడిదిమాత్రం చిత్రమైన జాతకం. అతని జీవితమంతా సన్యాసి యోగమే. కాని, మహారాజయోగం గల అదృష్టవంతుడు కుమారుడుగా పుడతాడు!'\nకొద్దికాలానికే రాజు కళింగు కాలం చేశాడు. జ్యేష్ఠుడు సింహాసనమధిష్ఠించాడు. చిన్నవాడికి రాజప్రతినిధి పదవి వచ్చింది. తనకు కలగబోయే కుమారుడు మహారాజు కాబోతాడని జ్యోతిష్కులు చెప్పిన మాట చిన్నకళింగుకు బాగా మనసుకి పట్టింది. ఈ ధీమాతో అతడు అన్నకు లొంగివుండక స్వతంత్రుడుగా వ్యవహరింప సాగాడు. ఉభయుల మధ్యా కలతలు ప్రారంభమైనై రాజు చిన్నవాణ్ణి బంధించమని ఆజ్ఞాపించాడు\nఅదేకాలమందు బోధిసత్వుడు అవత రించి, కళింగరాజ్య మం తులలో ఒకడుగా ఉంటూవచ్చాడు. పెద్ద ళి గుతరంనాటికి అతడు బాగా వృద్ధుడయ్యాడు. కుటుంబ క్షేమం కోరిన ఆ వృద్ధమంత్రి చిన్నకళింగు వద్దకు వచ్చి, రహస్యంగా రాజాజ్ఞను వెల్ల డించాడు. రానున్న అవమానాన్ని తల పోశాడు చిన్నవాడు.\n\"తాతా !— అన్ని విధాలా నాకు నీవే హితుడవు. ఆనాడు జోతిష్కులు చెప్పిన మాటలు నీకుతెలుసుకదా ! — అవి ఫలించ డమే నిజమైతే నా కోరిక నెర వేర్చవలసిన బాధ్యత నీపై వున్నది. ఇదిగో - నా పేరు గల ఉంగరం, నా శాలువ, నా ఖడ్గం — ఈ మూడూ ఎవడైతే నీవద్దకు తెచ్చి అన వాలు చూపిస్తాడో, వాడే నా కొడుకని గుర్తుంచుకో. నీచేతనైన సహాయంకూడా చెయ్యి,” అని చెప్పి రెండవకంటికి తెలియ కుండా అరణ్యాల్లోకి పారిపోయాడు.\n* * *\nమగధరాజుకు లేకలేక ఒక కుమార్తె కలిగింది. ఈమెజాతకం చూసిన జ్యోతి ష్కులు \"ఇది ఒక చిత్రమైన జాతకం, రాజకుమారి జీవితం ఒక సన్యాసినిగా గడుపుతుంది. ఐతే — ఆమెకు మహారాజ యోగం గల ఒక కుమారుడు పుడతాడు\" అని చెప్పారు.\nఈ వర్తమానం తెలియగానే సామంత రాజులందరూ రాజపుత్రిని పెళ్ళాడాలని వచ్చి పోటీలుపడసాగారు. రాజుకు గట్టి చిక్కే వచ్చింది. వీరిలో తన కూతుర్ని ఏ ఒకరికి ఇచ్చినా తక్కినవారు కక్షగట్టి పగతీర్చుకోవడం సహజం. కనుక, ఈ అపాయంనుండి తప్పించుకోడానికి నిశ్చ యించాడు. గత్యంతరం లేక భార్యనూ, కూతుర్నీ వెంటబెట్టుకుని మారువేషంతో అరణ్యాల్లోకి పలాయనమయ్యాడు.\nనదీతీరాన సదుపాయమైన జాగాలో ఒక చిన్న కుటీరం నిర్మించుకుని అందులో ముగ్గురూ కాలక్షేపంచేస్తూ వచ్చారు. వీరి కుటీరానికి కొంచెం ఎగువనే కళింగరాజ పుత్రుని కుటీరం ఉన్నది.\nఒక రోజున —— కుమార్తెను కుటీరంలో వదలి, మగధరాజదంపతులు కందమూల ఫలాదులకోసం వెళ్ళారు. వారు వెళ్ళిన సమయంలో రాజపుత్రి రకరకాల పువ్వులు పోగుచేసి ఒక చక్కని దండ కట్టింది. కుటీరం పక్కనే గంగ ఒడ్డున ఒక గున్నమామిడిచెట్టు వుంది. మగధ రాజ పుత్రి ఆ చెట్టెక్కి కొమ్మల్లో కూర్చుని తను కట్టిన పువ్వలదండను అక్కడినుండి నీటిలో పడవేసి, వేడుక చూస్తున్నది.\nఆ పువ్వులదండ తేలి ఆడుతూ పోయి పోయి, స్నానంచేస్తున్న చిన్న కళింగు తలకు తాకింది. గప్పున అతడు దానిని తీసిచూచి, \"ఎంత చక్కటి పూలదండ !- ఎన్నిరకాల పువ్వులు! దీనిని ఇంత ఇంపుగా సొంపుగా కూర్చినామె అపురూపమైన అందకత్తె ఐవుండాలె. ఈ మహారణ్యంలో ఇటువంటి సుందరికి పనియేమిటో? \" అని ఎన్నో విధాల ఆలోచించాడు. దండకట్టిన సుంద రిని వెతికిపట్టాలని అతని మనస్సు ఉరకలు వేయసాగింది.\nఈ సంకల్పంతో కళింగు దీక్షపట్టిపోతూ వుండగా, ఒక దిక్కునుండి వీనులవిందు చేసే తీయని కంఠస్వరం వినవచ్చింది. అట్టె నిలబడి అటుఇటు చూడగా మామిడి చెట్టుకొముల్లో కూర్చొని పాడుతున్న సుందరి కనిపించింది.\nరాజపుత్రిని చూసి, కళింగు పరవశుడై, ఆమెతో కుశలప్రశ్నలు ప్రారంభించాడు. చివరకు, ఆమెను తన భార్యగా చేసుకోవా లనే ఉద్దేశం వెల్లడించాడు. అందుకామె \"మీరు ఋషిసంతతికి చెందినవారు, మేము క్షత్రియులం,” అన్నది.\nవెంటనే కళింగు \" నేనూ క్షత్రియుణ్ణి,” అంటూ తన గుట్టుమట్టులన్నీ విప్పి చెప్పాడు. అప్పుడు రాజకుమారి తమ పరిస్థితులుకూడా దాపరికం లేకుండా చెప్ప వేసింది.\nఇద్దరూ కలిసి ఆమె తండ్రివద్దకు వెళ్ల గానే, సంగతి సందర్భాలు తెలుసుకొని \"ఇతడే అమ్మాయికి తగిన వరుడు,” అని మగధరాజు నిశ్చయించాడు. చిన్నకళిం గుకీ, మగధరాజపుత్రికీ వివాహం జరిగింది.\nకొద్దికాలానికే వారికి ఒక కుమారుడు కలిగాడు. గొప్ప లక్షణాలతో ప్రకాశించే ఆ బిడ్డడికి 'విజయకళింగు' అని పేరు పెట్టి, అల్లారుముద్దుగా పెంచుకుంటున్నారు.\nకొన్నాళ్లు గడిచిన తరవాత ఒకరోజున, కళింగు జాతకాలు తీసి, లెక్కవేసి గ్రహ కూటాలు ఎలావున్నదీ చూచాడు. అప్ప టికి తన అన్నఐన పెదకళింగు ఆయువు మూడివుంటుందని లెక్కలవల్ల తేలింది.\nఅప్పుడు కళింగు కొడుకును చేరబిలిచి, 'కుమారా ! — నీవు జీవితం గడపవలసింది ఈ అడవులలో కాదు. నా అన్న పెద్దకళింగు దాంతిపుర ప్రభువు. ఆ రాజ్యానికి వారసు డవు నీవే. కనుక, వెంటనే వెళ్ళి ఆ సింహా సనం అధిష్ఠించు' అనిచెప్పి, వృద్ధ మంత్రి పరిచయం చేసి, మూడు వస్తువులూ ఆన వాలిచ్చి దీవించి పంపాడు.\nతలిదండ్రులవద్దా, తాతా అమ్మమ్మల వద్దా సెలవు తీసుకున్న విజయకళింగు దాంతిపురం చేరుకుని, వృద్ధ మంత్రిని దర్శించి, 'నేను ఫలానా ' అని చెప్పాడు.\nఅప్పటికి, చిన్న కళింగు అంచనా ప్రకారం అతని అన్న కాలంచేశాడు; దాంతి పురం అరాచక స్థితిలో వున్నది.\nఒక మహాసభ ఏర్పాటుచేసి వృద్ధమంత్రి చిన్న వాడైన విజయకళింగు పుటుపూర్వోత్త రాలు వెల్లడించేసరికి సభికులందరూ ఆశ్చర్య భరితులై జేజేలు కొట్టారు.\nవృద్ధమంత్రిఐన బోధిసత్వుడి సలహాలు పాటిస్తూ, విజయకళింగు చక్కగా రాజ్యం పరిపాలించి, పెద్దల పేరు నిలబెట్టాడు.",
            "book_page_end": 18
        },
        {
            "title": "కాలిన కట్టెలు",
            "book_page_start": 19,
            "pdf_page_start": 19,
            "pdf_page_end": 21,
            "author": "కె. కాంతారావు",
            "genre": "హాస్యం",
            "moral": "తెలివైన మాటలు, యుక్తి దరిద్ర దేవతను కూడా పారద్రోలగలవు.",
            "keywords": [
                "భోజరాజు",
                "కాళిదాసు",
                "దారిద్ర్యం",
                "యుక్తి",
                "సన్మానం"
            ],
            "characters": [
                "భోజరాజు",
                "కాళిదాసు",
                "పేద బ్రాహ్మణుడు",
                "తుంటరి కుర్రాడు"
            ],
            "locations": [
                "ధారానగరం",
                "రాజసభ",
                "సత్రం"
            ],
            "content": "భోజరాజు కవి పండితులను సత్కరిస్తూ ధారానగరంలో పరిపాలన సాగించే కాలంలో మాళవదేశంలో అతి పేద బ్రాహ్మణుడొక డుండేవాడు. ఆ బ్రాహ్మణుడికి కవిత్వం రాదు, పాండిత్యంకూడా లేదు. అందుచేత భోజరాజు సన్మానించే అవకాశం లేదు. అయితే తనవంటివారికి సయితం కాళి దాసు తలుచుకుంటే, ఏదోవిధంగా సతారం జరుగుతున్నదని విని ఆ బ్రాహ్మణుడు కాలినడకను ధారానగరం చేరి కాళిదాసు దర్శనం చేసుకున్నాడు. కాళిదాసు ఆ బ్రాహ్మణుడి దుస్థితిగురించి విని, \"అయ్యా నీవు మౌనవ్రతం ధరించి రేపు రాజసభకు రా. వట్టిచేతులతో కాకుండా ఏదో ఒక కానుక పట్టుకువచ్చి రాజుకియ్యి. నీ అదృష్టం బాగుంటే ఏదైనా ముట్టేటట్లు ప్రయత్నిస్తాను,” అని సలహా ఇచ్చాడు.\nఆ బ్రాహ్మణుడు ఈ సలహా విని సంతో షించి, ఎక్కడో ఒక చెరుకుగడ సంపా దించి, దాన్ని తుండ్లుగా నరికి తన కొల్లాయి గుడ్డలో మూటగట్టుకున్నాడు. ఆ రాత్రి సత్రంలో భోజనంచేసి, మూట దగ్గిర పెట్టు కుని సత్రం ముందున్న చెట్టుకింద దుప్పటి పరుచుకు పడుకుని నిద్రపోయాడు.\nఆ సత్రం ఊరికి ఒక పక్కగా వున్నది. ప్రతి రాత్రి అక్కడ విశ్రమించేందుకూ, వీలైతే ఉచితంగా భోజనం సంపాయించేం దుకూ అనేకులు వస్తూవుండేవాళ్ళు. ఆ సత్రాన్ని అంటిపెట్టుకుని వుంటూ, ఆద మరిచి నిద్రపోయేవాళ్ళ వస్తువుల్నీ, డబ్బునూ సంగ్రహించే ఒక తుంటరి కుర్ర వాడు వుండేవాడు.\nబ్రాహ్మణుడి మూటలో చెరుకుతుండ్లు ఉన్నట్టు కనిపెట్టిన ఆ తుంటరికుర్రాడు, బ్రాహ్మణుడు నిద్రపోతున్న సమయంలో మూట విప్పి, చెరుకుముక్కలు తీసుకుని, వాటికి బదులుగా కాల్చి ఆర్పిన కట్టెపుల్లలు నాలుగు కొల్లాయిగుడ్డలో మూటగట్టి తన దారిన తాను పోయాడు.\nఈమోసం తెలుసుకోకుండానే పేద బ్రాహ్మణుడు మర్నాడు ఉదయం లేచి, కాలకృత్యాలు తీర్చుకుని సరాసరి రాజ సభకు వెళ్ళాడు.\nకాళిదాసాది కవిపండితులతోసహా నిండు కొలువులో కూర్చుని ఉన్న భోజరాజుతో ద్వారపాలకులు, \"మహాప్రభూ ! తమ దర్శనార్థం మౌనవ్రతుడైన ఒక బ్రాహ్మ ణుడు వచ్చి ఉన్నాడు,\" అని విన్న వించారు. రాజు ఆ బ్రాహ్మణ్ణి లోపల ప్రవేశ పెట్టమని ఉత్తరువు చేశాడు.\nబ్రాహ్మణుడు సభలోకి వచ్చి, మూట విప్పి అందులోని కాలిన కట్టెపుల్లలను రాజుఎదుట పెట్టాడు. వాటిని చూడగానే బ్రాహ్మణుడికి పైప్రాణాలు పైనే పోయినంత పని జరిగింది. సభికులంతా ఆ వింతకు విరగబడి నవ్వారు.\nరాజుకుమాత్రం పట్టరాని ఆగ్రహం వచ్చి, \"దీని అర్థమేమిటి?” అని అడిగాడు అందరూ మౌనంగా ఉన్న ఆ తరుణంలో కాళిదాసు లేచి :\n\"ప్రభూ! ఇందులో గొప్ప గూఢార్థం ఉన్నది. సెలవైతే చెప్పగలను,” అన్నాడు.\n\"ఏమిటది?” అన్నాడురాజు ఆశ్చర్యంతో. కాళిదాసు ఈవిధంగా చెప్పాడు:\nదగ్ధం ఖాండవ మర్జునేన చ వృథా దివ్యద్రుమై ర్భూషితం,\nదగ్ధ వాయుసుతేన హేమరచితా లంకాపురీ స్వర్గభూః,\nదగ్ధస్సర్వ సుఖాస్పదశ్చ మదనో హా ! హా !! వృథా శంభునా\nదారిద్య్రం ఘనతాపదం భువి నృణాం కేనాపి నో దహ్యతే.\n\"దివ్యమైన వృక్షాలు గల ఖాండవ వనాన్ని అర్జునుడు అకారణంగా దహిం చాడు. స్వర్గాన్ని మరిపించగల లంకాపట్ట ణాన్ని హనుమంతుడు నిష్కారణంగా దహించివేశాడు. అందరికీ సుఖం చేకూర్చే మన్మథుణ్ణి మహాశివుడు నిర్దయగా దహిం చాడు. కాని మానవులను పీడించే దారి ద్ర్యాన్ని ఏ మహానుభావుడూ దహించడే! ఆ పనికి మీరైనా పూనుకోరాదా అని ఈ బ్రాహ్మణుడు మీకు హెచ్చరిక చేస్తున్నాడు.”\nఇది విని రాజు చాలా సంతోషించి, బ్రాహ్మణుణ్ణి ఘనంగా బహూకరించాడు.\nతాను చేసిన పనికి దండన తప్పదని భయపడ్డాడు బ్రాహ్మణుడు. కాని గొప్ప సన్మానం జరిగింది. తన కళ్ళను తానే నమ్మలేక వెనక్కు తిరిగిచూసుకుంటూ సభనుంచి వెళ్ళిపోయాడు.\n\"ఆబ్రాహ్మణుడలా వెనక వెనక చూస్తూ పోవటానికేమి కారణం ?\" అని రాజు కాళి దాసు నడిగాడు.\n\"మీరు దగ్ధంచేసిన దరిద్రదేవత మళ్ళీ తన వెంట రావటం లేదుగదా అని ఆ బ్రాహ్మణుడి భయం,” అని యుక్తిగా కాళి దాసు జవాబుచెప్పాడు.",
            "book_page_end": 21
        },
        {
            "title": "వాకిలి దూరని లడ్డు",
            "book_page_start": 22,
            "pdf_page_start": 22,
            "pdf_page_end": 23,
            "author": "వి. లోకనాధం",
            "genre": "హాస్యం",
            "moral": "తెలివిగా వ్యవహరించి పందెం గెలవాలి. అసంబద్ధమైన పందెంలో కూడా తెలివి గెలుస్తుంది.",
            "keywords": [
                "పందెం",
                "దోసకాయలు",
                "లడ్డు",
                "వాకిలి",
                "తెలివి"
            ],
            "characters": [
                "దోసకాయల మనిషి",
                "పనిలేని పాపయ్య",
                "జనం"
            ],
            "locations": [
                "వీధి",
                "మిఠాయి కొట్టు"
            ],
            "content": "ఒకనాడు ఒక మనిషి వీధివెంట దోస కాయల బస్తా నెత్తిన పెట్టుకుని అమ్ము కుంటూ వచ్చాడు. పనిలేని పాపయ్య ఒకడు ఎదురుపడి, దోస కాయల మనిషిని నిలవేసి, అర్థంలేని ప్రశ్నలు వేయసాగాడు. దోసకాయల మనిషి, \"కొనేబేరం కాదు, పెట్టేబేరం కాదు, పోవయ్యా!” అన్నాడు.\nపాపయ్యకు పౌరుషం వచ్చింది.\n\"మన సంగతి తెలీడల్లేవుంది. బేరం తేల్చు, ఆ బస్తాడు దోసకాయలూ తినే స్తాను,” అన్నాడు పనిలేని పాపయ్య.\n\" నీవంటవాళ్లని నలుగుర్ని వెంట తెచ్చు కున్నా కూడా నీవల్లకాదు. పోవయ్యా, పో,\" అన్నాడు దొసకాయల మనిషి.\n\"పందెం వెయ్యి,” అన్నాడు పాపయ్య.\n\" నువ్వీ దోసకాయలన్నీ తిన్నావో, నీకు వాకిలి దూరనంత లడ్డు పెట్టిస్తా,\" అన్నాడు దోసకాయల మనిషి.\n“పెట్టించలేవు. పదిరూపాయల పందెం!” అన్నాడు పనిలేని పాపయ్య.\n\"నువ్వీ దోసకాయలన్నీ తిన్నప్పటి మాటకద!\" అన్నాడు దోసకాయల మనిషి.\n\" బస్తా దించు,\" అని పనిలేని పాపయ్య బస్తాలో వున్న ఒక్కొక్క దోసకాయే కొంచెం కొంచెం కొరికి ఉమ్మేశాడు.\n\"ఏం, పరాచకమా?\" అన్నాడు దోస కాయలవాడు.\n\"పరాచకమేమిటి? నీ దోసకాయలన్నీ, తినేశాను” అన్నాడు పనిలేని పాపయ్య.\n\" ఇదేనా తినటమంటే?” అన్నాడు దోసకాయల మనిషి.\n\"ఎవరికైనా అమ్మజూపు, ఏమంటారో తెలుస్తుంది.” అన్నాడు పనిలేని పాపయ్య.\nఈపాటికి చుట్టూ జనం మూగారు. ఆ కాయలన్నీ తినేసిన కాయలేనని వాళ్ళూ ఒప్పుకున్నారు. చేసేదిలేక దోసకాయల వాడు తన గోతం తీసుకుని వెళ్ళిపో బోయాడు. కాని పనిలేని పాపయ్య అడ్డు తగిలి, \" లడ్డు మాటేమిటి? దానిక్కూడా పందెం కాశాను మరి,” అన్నాడు.\n\"వాకిలి దూరని లడ్డు ఆ మనిషి మాత్రం ఎక్కడ తెస్తాడు. పఁదెం ఓడి నందుకు ఓరూపాయి ఇస్తాడులే!\" అని పక్కన వున్నవాళ్ళు అన్నారు.\n\"అదంతా కుదరదు. పదిరూ పాయలూ కక్కితీరాలిసిందే!\" అన్నాడు పాపయ్య.\n\" అయితే వాకిలి దూరలేని లడ్డు తెస్తా నుడు,\" అంటూ దోపకాయలమనిషి.\nపక్కనే వున్న మిఠాయికొట్టుకు వెళ్ళి అర్ధణా పెట్టి బెల్లం లడ్డు ఒకటి తెచ్చాడు.\n\"ఇదేనా వాకిలి దూరని లడ్డు?” అనా డు పనిలేని పాపయ్య వెటకారంగా.\n\"మరేమిటనుకున్నా నీయిష్టంవచ్చిన వాకిలి కోరుకో. దూరదని చూపిస్తాను,\" అన్నాడు దోసకాయల మనిషి.\nఅందరూ కలిపి పక్కనే వున్న యింటి వాకిలిడగ్గిరికి వెళ్ళారు. దోసకాయలమనిషి లడ్డును గడప అవతల పెట్టి, \"దూరు!” అన్నాడు. లడ్డు కదలలేదు.\n\" చూశావా, వాకిలి దూరదు!\" అన్నాడు దోసకాయలవాడు.\nఆమాటతో పనిలేని పాపయ్యకు గంగ వెర్రు లెత్తినై.\nచుట్టూ ఉన్నవాళ్లంతా \" ఆమనిషి చెప్పంది నిజమే,\" అన్నారు.\n\" అంటే సరి!\" అని గొణుకుతూ పని లేని పాపయ్య జారుకోబోయాడు. దోస కాయలవాడు అడొచ్చి \" పందెం ఓడావు. పదిరూపాయలూ అక్కడ పెట్టిపో!” అన్నాడు.\nపనిలేని పాపయ్య ఆట కట్టింది. పది రూపాయలూ ఇచ్చేశాడు.\n\"దోసకాయలు పోతే పోయాయిగాని లేచిన వేళ మంచిదే!” అనుకుంటూ దోస కాయలవాడు ఇంటికి వెళ్ళిపోయాడు.",
            "book_page_end": 23
        },
        {
            "title": "మంచికలా-పీడ కలా",
            "book_page_start": 24,
            "pdf_page_start": 24,
            "pdf_page_end": 26,
            "author": "అబ్దుల్ అలీం",
            "genre": "హాస్యం",
            "moral": "అత్యాశ, పిసినారితనం పనికిరావు. యుక్తితో వ్యవహరిస్తే లోభుల ఆట కట్టించవచ్చు.",
            "keywords": [
                "లోభి",
                "నౌకరు",
                "జిలేబీ",
                "కల",
                "యుక్తి"
            ],
            "characters": [
                "ధనికుడు (లోభి యజమాని)",
                "నౌకరు",
                "కాళికామ్మవారు (కలలో)"
            ],
            "locations": [
                "ఒక దేశం",
                "ఇల్లు",
                "వంటగది"
            ],
            "content": "పూర్వం ఒకదేశంలో ఒక ధనికుడుండే వాడు. అతను గొప్ప లోభి. పెళ్ళిచేసుకుని పిల్లల్ని కంటే వాళ్ళు తన డబ్బంతా పంచుకుపోతారనే భయంతో బ్రహ్మచారిగా జీవిస్తూ, వంటచెయ్యటానికి మాత్రం ఒక నౌకరును పెట్టుకున్నాడు. తను కడుపు నిండా తినేవాడుకాడు, నౌకరునూ తిన నిచ్చేవాడు కాడు.\nఇలా ఉండగా సంవత్సరాది పండుగ వచ్చింది. నౌకరు యజమానికి తెలియ కుండా రకరకాల పిండివంటలు తనకూ, యజమానికీ సరిపోయేటట్టుచేశాడు. భోజనం ముందు కూచుని ఈ పిండివంటలన్నీ చూసే సరికి యజమానికి గుండె పగిలి, \"ఎందు కురా ఇవన్నీ చేశావు?” అని అడిగాడు.\n\" ఉగాది పండగకదండీ? ఏడాదికి ఒక రోజైనా కడుపునిండా భోజనంచేద్దాం,” అన్నాడు నౌకరు.\n\"నిజమే, నిజమే,” అంటూ యజమాని చేసిన వంటలో ముప్పాతికకు పైగా బల వంతాన తినేశాడు. అంత రుచిగల పర్థాలు తాను తినకపోతే తన నౌకరు తినేస్తాడని ఆయన బెంగ!\nఅంత ఎక్కితొక్కితిన్నా జిలేబీ వంటకం ఒకటి మిగిలిపోయింది. యజమాని పరి స్థి తి చూడబోతే ఆయన పొట్టలో ఇంక వాముపోచ పట్టే సందుకూడా లేదు. అందు చేత, ఆ జిలేబీకాస్తా నౌకరు తినకుండా చూడాలనే ఉద్దేశంతో యజమాని, \"ఒరే, ఈ జిలేబీ రాత్రికిగాని పాకంలో ఊరదు. రాత్రిదాకా దాన్ని తాకమాకు, ఏం?” అన్నాడు.\n\"చిత్తం. రాత్రికే తిందాంలెండి,” అన్నాడు నౌకరు.\nకాని పగలు తిన్న తిండితో యజమానికి రాత్రికికూడా ఆకలి కాలేదు. అందుకని ఆయన నౌకరుతో, “ఒరే, ఈ జిలేబీ మనం ఈ పూట కూడా ముట్టుకోవద్దు. ఇవాళ సంవత్సరరాదిగద. ఈరాత్రి మనిద్దరిలో ఎవ రికి మంచికల వస్తే వాళ్ళకు రేపీ జిలేబీ బహుమానం. ఏం?” అన్నాడు.\n\"అలాగే కానివ్వండి,” అన్నాడునౌకరు.\nఈరాత్రికి ఆ జిలేబీ నౌకరు నోట పడ కుండా చేస్తే రేపటికి తనకు కరకరా ఆకలి పుట్టుకొస్తుందనీ, మంచికల వచ్చినట్టు చెప్పి తానే ఆ జిలేబీ తినెయ్యవచ్చుననీ అనుకుని యజమాని వెళ్ళి పడుకుని నిద్రపోయాడు.\nయజమాని గురక చెవిని పడగానే నౌకరు వంటఇంట్లోకి వెళ్ళి జిలేబీ యావత్తూ ఆర గించి, పాకం సాంతం తాగేసి తానుకూడా వెళ్లి పడుకున్నాడు.\nమర్నాడు నిద్రలేచేసరికి యజమానికి మామూలుగానే ఆకలి అయినట్టు తోచింది. ఆయన నౌకరును పిలిచి, \"ఎంరా, రాత్రి నీకేంకల వచ్చిందేమిటి?” అని అడిగాడు.\n\" ఎందుకడుగుతారులెండి? వట్టి పీడ కల!” అన్నాడు నౌకరు.\nయజమాని ఆనందించి, \"నా కెంత గొప్పకల వచ్చిందనుకున్నావ్? రాజుగారు నాకు తన కుమార్తెనిచ్చి పెళ్ళిచేసి పట్టాభి షేకం చేశారుట. పక్కన దాసీలు వింజా మరలు వీస్తున్నారు. కొలువు తీరిఉంది. ఎదట నాట్యకత్తెలు నృత్యంచేస్తున్నారు. ఎంత వైభవంగా ఉందని! ఇంతకీ నీకు వచ్చిన కల చెప్పావుకావు,” అన్నాడు.\nనౌకరు దిగులు ముఖంపెట్టి, \"అయ్యా, కన్నుమూశానో లేదో కాళికామ్మవారు గభీ ల్మని నా ఎదుటదూకి, సింహగర్జనలుచేస్తూ ! ఓరీ వంట ఇంటో జిలేబీ వెంటనే తింటావా? పీక నులిపెయ్యనా?' అని అదరగొట్టింది.\n\"నాకు ముచ్చెమటలు పోశాయి. 'అమ్మా ఆ జిలేబీలు నేను తినగూడనివి. నా యజ మానికీ నాకూ ఒక ఒప్పందం కుదిరింది. ఎవరికి మంచి కల వస్తే వారు ఉదయమే ఆ జిలేబీలు తినాలి. కనుక నన్ను బలవంతంచేయక వదిలి పెట్టు,\" అని ప్రార్థించాను.\n\" కాని కాళికామ్మవారు నన్ను వదల లేదు. ' వెంటనే వంట గదిలోకి వెళ్ళి జిలే బీలన్నీ ఈ క్షణమే తింటావా? లేక నిన్ను విరుచుకుని తినమంటావా?' అంటూ ఉగ్రురాలై మీడికి రాసాగింది. ప్రాణంమీది తీపికొందికీ వంటగదిలోకి వెళ్లి ఆ జిలేబీలని తినక తప్పిందికాదు,” అన్నాడు.\nయజమాని ఉగ్రుడై, ' కాళికామ్మవారు అంత గొడవచేస్తే, పక్క గదిలో నిద్ర పోతూన్న నాకు కాస్తశూడా వినబడదా? అయినా నువ్వు ఒక్క కేక పెట్టివున్నట్ట యితే నీ రక్షణకు వచ్చివుండే వాణ్ణి. పిలవక పోయినావుట్రా, దరిద్రుడా ?” అన్నాడు.\nనౌకరు నవ్వుతూ, \"నాకామాత్రం తెలీ దాండీ? నేను తమకోసం చూశాను. కాని తమరు ఎక్కడో పేరోలగంలో మంత్రుల మధ్య, పట్టపుదేవి పక్కన, నృత్యవినోదాలు చూస్తూ సింహాసనాసీనులై ఉంటిరి! నన్నా రాజభటులు రానిచ్చారా?” అన్నాడు.\nయజమాని నౌకరు యుక్తికి సిగ్గుపడి తల వంచుకున్నాడు.\nఆనాటినుండీ యజమానీ నౌకరూకూడా కడుపునిండా తిండి తినసాగారు.",
            "book_page_end": 26
        },
        {
            "title": "తోక చుక్క",
            "book_page_start": 27,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహసం",
            "moral": "ధైర్యంతో, తెలివితో శత్రువుల బలహీనతను ఉపయోగించుకోవాలి.",
            "keywords": [
                "వ్యాఘ్రదత్తుడు",
                "సమరసేనుడు",
                "చతుర్నేత్రుడు",
                "త్రిశూలం",
                "కత్తియుద్ధం"
            ],
            "characters": [
                "వ్యాఘ్రదత్తుడు",
                "సమరసేనుడు",
                "శివదత్తుడు",
                "చతుర్నేత్రుడు",
                "భటులు"
            ],
            "locations": [
                "శిథిల నగరం",
                "వ్యాఘ్ర మండలం"
            ],
            "content": "[వ్యాఘ్రదత్తుడి కంటబడకుండా తప్పించుకు పాకిపోయిన నమరసేనుడు శీథిలనగరంలో దాక్కున్నాడు. అక్కడికి వ్యాఘ్రదత్తుడు తన భటులతో వచ్చాడు. శాక్తేయుడి అపూర్వ శక్తులు గల త్రిశూలం ఏనుగులవనంలోని గురుద్రోహి అస్థిపంజరంలో వున్నదని తెలిసింది. వ్యాఘ్రదత్తుడు సమరసేనుడు దాక్కున్న చోటును గుర్తించాడు. తరవాత...]\nసమరసేనుడూ, సైనికులూ దాగివున్న ప్రవేశాన్ని వ్యాఘ్రదత్తుడు గుర్తించాడు. శిథిలభవనం స్తంభాలవెనక పొంచివున్న వాళ్లు శివవత్తుడూ, అతడి అనుచరులూ అయివుంటారన్న అనుమానం అతడికి కలిగింది. వాళ్లు ఎవరైనా ముందువాళ్ళను పట్టి బంధించాలి. లేకపోతే ప్రమాదం అనుకున్నాడు వ్యాఘ్రదత్తుడు.\nసమరసేనుడుకూడా రానున్న ప్రమా దాన్ని గుర్తించాడు. తనడగ్గర వున్న ఆరు గురు సైనికులతో వ్యాఘ్రడత్తుణ్ణి ఎదు ర్కొనటం ఆత్మహత్యతో సమాన మ ని అతడు నిర్ణయించుకున్నాడు.. అలాంటి స్థితిలో తను చేయవలసింది, సాధ్యమయి నంత తొందరగా పారిపోవటం.\nవ్యాఘ్రకత్తుడి సైనికులు భయంకరంగా అరుస్తూ ఒక్కుమ్మడిగా సమరసేనుడు దాగివున్న శిథిలభవనంకేసి దూకారు. సమరసేనుడుకూడా సైనికులను హెచ్చ రించి అక్కడినించి పారిపోసాగాడు.\nఆరుగురు సైనికులూ, సమరసేనుడూ ఒక వైపు; ఇరవైమంది భటులూ, వారి నాయకుడైన వ్యాఘ్రడత్తుడూ ఒక వైపు- యిక ఆ ప్రదేశమంతా వాళ్ళ కేకలతో హెచ్చరికలతో మార్మోగిపోసాగింది.\nశిథిలభవనాల్లోని గదులలో, గోడల చాటునా దాక్కుంటూ సమరసేనుడూ, సైనికులూ అక్కడినుంచి తప్పించుకో జూస్తున్నారు. కాని వ్యాఘ్రదత్తుడు తన భటులను రెండు ముఠాలుగా చేసి వాళ్లను చుట్టుముటేందుకు పురిగొల్పాడు.\nవిరిగిన స్తంభాలచాటునా, పడిపోయిన గోడలమాటునా పొంచివుండి బాగా దాపు లకువచ్చిన వ్యాఘ్రడత్తుడి భటుల ను, సమరసేనుడూ, సైనికులూ ఎదుర్కొన సాగారు. కొందరినైనా వ్యాఘ్రదత్తుడి భటు లను హతమార్చందే తనూ సైనికులూ అక్కడినించి పారిపోగలగటం అసంభవ మని సమరసేనుడు నిర్ణయించుకున్నాడు.\nవ్యాఘ్రడత్తుడు తన భటులకు ధైర్యం చెబుతూ తనే సమరసేనుణ్ణి ఎదుర్కో దలిచాడు. అప్పటికే వ్యాఘ్రదత్తుడి భటు లలో నలుగురైదుగురు, సమరసేనుడి క త్తికి బలి అయిపోయారు,\nఎటుచూచినా కేకలూ, గాయాలు తిన్న వాళ్ళ మూలుగులూ ఆ ప్రదేశమంతా భీక రంగా వుంది. అటువంటి సమయంలో వ్యాఘ్రదత్తుడు ముందుకు దూకి సమర సేనుణ్ణి ఎదుర్కొన్నాడు.\nఅతి బలశాలురూ, ధైర్యవంతులూ అయిన సమరసేన - వ్యాఘ్రదత్తుల మధ్య కత్తియుద్ధం ప్రారంభమైంది. వారి కాళ్ళ అదురుకూ, కత్తిదెబ్బలకూ శిథిలమైపోతూ ఒరిగివున్న స్తంభాలూ గోడలూ కిందపడ సాగాయి. కిందపడుతూన్న వాటినుంచి పక్కకు తప్పుకుంటూ వాళ్ళిద్దరూ అతి భీకరంగా యుద్ధం చేయసాగారు.\nపోరు కొంతసేపు జరిగేసరికి వ్యాఘ్ర దత్తుడు క్రమంగా అలసట చెందాడు. ఇది గ్రహించిన సమర సేనుడు తన బలాన్నీ, చాకచక్యాన్ని కూడగట్టుకుని అతణ్ణి హతమార్చేందుకు ముందుకురికాడు\nఈలోగా సంఖ్యలో రెట్టింపువున్న వ్యాఘ్రదత్తుడి భటులు సమరసేనుడి సైని కుల ను బంధించగలిగారు. సైనికులలో ఇద్దరు ముగ్గురు బాగా గాయపడిపోయారు. ఆవిధంగా సైనికులను బంధించిన వ్యాఘ్ర దత్తు 3 భటులు తమ నాయకుడికి సహాయ పడేందుకు బయలుదేరారు. కోలాహలం అణగిపోవటం, తన సైనికుల కేకలు విన బడకపోవటంవల్ల సమరసేనుడు తన వారందరూ బంధింపబడటమో చంపబడ టమో జరిగివుంటుందని గ్రహించాడు.\nఇక యిప్పుడు తను సాధ్యమైనంత శీఘ్రంగా వ్యాఘ్రదత్తుణ్ణి తుదముట్టించి అక్కడినుంచి పారిపోవాలి.\nఇలా ఆలోచించిన సమరసేనుడు రెట్టిం చిన ఉద్రేకంతో వ్యాఘ్రదత్తుడితో పోర సాగాడు. తనను వ్యాఘ్రదత్తుడి భటులు వెనకనుంచి ఎదుర్కోకుండా వుండేందుకు ఒక గోడనానుకుని సమరసేనుడు యుద్ధం చేస్తున్నాడు. కాని పాపం అతడికి తనాను కునివున్న గోడ శిథిలావస్థలో వున్నదనీ, విరిగి వెనక్కు పడిపోయేందుకు సిద్ధంగా వుందనీ తెలీదు. ముందుండి పోరాడుతున్న వ్యాఘ్రవత్తుడు ఈసంగతి గ్రహించాడు.\nహఠాత్తుగా వ్యాఘ్రడత్తుడి భటుల కఠోర కంఠాలు ఒక్కసారిగా మార్మోగినై. వాళ్లు సమరసేనుడి సైనికులందరనూ బంధించి తమ నాయ కుడికి సహాయపడేందుకు మూక ఉమ్మడిగా ముందుకు దూకు తున్నారు. రానున్న ప్రమాదాన్ని గుర్తించిన సమరసేనుడు తన కత్తితో వ్యాఘ్రదత్తుడి మీడికి ఒక్కసారి లంఘించి, గోడమీది నుంచి దూకేందుకు ఎగిరాడు.\nదానితోపాటు సమర సేనుడు అవతలవైపుకు పడి ఆ రాళ్లమధ్య చిక్కుకుపోయాడు.\nవ్యాఘ్రదత్తుడికి యిది చక్కని అదను కలిగించింది. అతడు ఒక్కసారి విజయ ధ్వానం చేస్తూ సమర సేనుడి మీదికి ఉరికాడు. అంతలో అతడి భటులుకూడా వచ్చి సమరసేనుడి కాళ్లూ, చేతులు గట్టిగా పట్టుకుని కదలకుండా చేశారు.\nవ్యాఘ్రదత్తుడు ఆజ్ఞాపించగా నే సమర సేనుడి చేతులు తాళ్లతో బంధించబడినై. అతడి కత్తిని వ్యాఘ్రదత్తుడు స్వాధీన పరుచుకున్నాడు.\nతన శత్రువు చేజిక్కా ఉన్న సంతో షంతో వ్యాఘ్రదత్తుడు పరవశుడైపోయాడు. అతడు క్రూరంగా నవ్వుతూ :\n\"చివరికి ఎట్లా అయితేం నా చేతిలో చిక్కావు. మొదట నాకు తటస్థపడినప్పుడే నాతో రాజీపడివున్నట్టయితే నీకినాడు యీ దుర్గతి పట్టేదికాదు. శాక్తేయుడి అపూర్వ శక్తులు గల త్రిశూలం ఎక్కడున్నదీ నాకు తెలిసిపోయింది. నీకుమాత్రం దుర్మరణం తప్పదు!” అన్నాడు.\nవ్యాఘ్రదత్తుడి మాటలకు సమరసేనుడు చలించలేదు. ఒక వేళ తనకు దుర్మరణమే తప్పనిసరైతే అందుకు అతడు సిద్ధంగానే వున్నాడు. అతడికి అప్పట్లో తననుగురించి కన్న తన నాయకత్వాన్ని నమ్ముకుని కష్టాలపాలైన సైనికులను గురించే ఎక్కువ బాధ కలిగింది. సేనాని అయిన తను సైని కులకు సరైన నాయకత్వం యివ్వలేక పోయానా, అని అతడు ఆత్మపరీక్ష చేసుకో సాగాడు. ఆ కారణంవల్ల అతడు వ్యాఘ్ర దత్తుడి మాటలను విననట్లే వూరుకున్నాడు.\nకాని సమరసేనుడి మౌనాన్ని వ్యాఘ్ర దత్తుడు మరోవిధంగా భావించాడు. నిబ్బ రంగా, నిశ్చింతగా వున్న సమరసేనుడి వాలకం వ్యాఘ్రదత్తుణ్ని కలతపరిచింది. ఎవరి సహాయాన్నో అండగా చూసుకుని అతడు అలా నిర్భయంగా వున్నాడని వ్యాఘ్రదత్తుడు అనుమానించాడు.\n\"నీకి క ష్టద శ లో సహాయపడగలవా రెవరూ లేరు. ఆ సంగతి గుర్తుంచుకో,” అన్నాడు వ్యాఘ్రదత్తుడు. అలా అంటే సమరసేనుడు తనకు సహాయపడగలవాళ్ల పేరు చెపుతాడని అతడి ఆశ.\nవ్యాఘ్రదత్తుడి భయసందేహాలను నిశిత బుద్ధి అయిన సమరసేనుడు యిటే గ్రహిం చాడు. ఇదే అదనుగా అతన్ని కొంత బెదిరించి చూస్తే తనకు మేలు కలగవచ్చు నని అతడు వూహించాడు.\n\" శాక్తేయుడి త్రిశూలం ఎక్కడవున్నదీ తెలిసినది నీవొక్కడికే కాదు, ఆ సంగతి గుర్తుంచుకో. పైగా ఆ త్రిశూలం ఎక్కడ వున్నదీ తెలిసినంతమాత్రాన వుపయోగం ఏమీ లేదు,\" అన్నాడు సమరసేనుడు.\nఈ జవాబుతో వ్యాఘ్రదత్తుడు నివ్వెర పోయాడు. శాక్తేయిడి త్రిశూలం శిల నగరంలోని ఏనుగుల వనంలో వున్నదని శివదత్తుడికి తెలుసు. తను తన భటులకు చెపుతూండగా సమర సేనుడు కూడా చాటున వుండి విన్నాడు.\n\"త్రిశూలం ఎక్కడ వున్నదీ చాటున వుండి నీవు విన్నావని నాకు తెలుసు. శివ డత్తుడికికూడా అది వున్న చోటు తెలుసు అయినా నీవూ అతడూకూడా నన్ను అడ్డ గించగలిగిన స్థితిలో లేరు. అలాంటప్పుడు ఆ దివ్యశక్తులు గల త్రిశూలాన్ని నాచేత బడకుండా చేయగలవా రెవరు ?” అని వ్యాఘ్రదత్తుడు ప్రశ్నించాడు.\nసమరసేనుడు ఆ ప్రశ్నకు జవాబు చెప్పకుండా వూరికే నవ్వి వూరుకున్నాడు. ఆ విధంగా వ్యాఘ్రడత్తుడిలో అనుమా నాన్ని మరింత ఎక్కువచేయాలని సమర సేనుడి ప్రయత్నం. ఆ ప్రయత్నం ఫలిస్తుందనేందుకు సూచనగా వ్యాఘ్ర దత్తుడి ముఖం వెలవెలపోవటం సమర సేనుడు గ్రహించాడు.\n\"త్రిశూలం నీచేత బడకుండా ఆటంక పరచగలవారు యిద్దరున్నారు. వారి లో ఒకణ్ణి మాత్రం ప్రస్తుతానికి బంధించ గలిగావు. కాని ఆ త్రిశూలం నీకంట బడకముందే హతమార్చగలవాడు మరొక డున్నాడు. అతడు నాకు మిత్రుడు, అతడి ఆజ్ఞాపాలనకోసమే నేను నీ వ్యాఘ్రమండ లానికి బయలుదేరాను. తెలిసిందా?\" అన్నాడు సమరసేనుడు.\nవ్యాఘ్రడత్తుడు ఆ మాటలతో కలవర పాటు చెందాడు. తన విజయం అను కొన్నంత తేలిక కాదని అతడికి సంశయం కలిగింది.\n\"నన్నాటంకపరచగల అత డెవరు?\" అని ఆడిగాడు వ్యాఘ్రదత్తుడు.\n\"చతుర్నేత్రుడు !\" అని బిగ్గరగా జవా బిచ్చాడు సమరసేనుడు,\n'చతుర్నేత్రుడు ' అన్న వాక్యం వ్యాఘ్ర దత్తుడిలోనే కాక అతడి భటుల్లోకూడా సంచలనం కలిగించింది. భటులు భయ కంపితులై తమ నాయకునికేసి ఆదుర్దాగా చూడసాగారు. అది గమనించిన వ్యాఘ్ర దత్తుడు లేని ఉత్సాహాన్నీ ధైర్యాన్నీ కనబరుస్తూ :\n\"అకణ్ణి నీ వెను గుదువన్నమాట!\" అంటూ నవ్వాడు.\n' అతడి ఆజ్ఞాపాలనకే యిక్కడికి వచ్చాను ఆ సంగతి గుర్తుంచుకో!” అన్నాడు సమరసేనుడు,\nవ్యాఘ్రదత్తుడు వణికిపోయాడు. చతుర్నేత్రుడిని గురించి, అతడి శక్తియుక్తు లనుగురించి అతడు విన్నాడు.\nఇప్పుడేమి చేయటమా అని వ్యాఘ్ర డత్తుడు ఆలోచించేంతలో దూరంగా సైని కుల కోలాహలం వినబడింది. అంతలో ఒక భటుడు పరుగెత్తుకుంటూవచ్చి \" అయ్యా ! శివదత్తుడు తన అనుచరులతో శిథిలనగరం ప్రవేశించాడు,” అని చెప్పాడు.\nవ్యాఘ్రవత్తుడికి నెత్తిన పిడుగుపడి నట్లయింది. తనదగ్గిర వున్న కొద్దిమంది భటులతో శివదత్తుణ్ణి ఎదుర్కోవటమో లేక అక్కడినుంచి పలాయనం చేయటమో తప్ప అతడికి మార్గాంతరం లేదు. కాని సమరసేనుణ్ణి ఏమిచేసేట్టు ? ఆక్షణంలోనే అకణ్ణి తుదముట్టించటం మంచిదని తోచినా అది ప్రమాదమని అతడికి భయం కలిగింది. తన మిత్రుడి మరణానికి కోప గించిన చతుర్నేత్రుడు మొత్తం వ్యాఘ్ర మండలాన్నే నాశనంచేయగలడు.\n\" సమర సేనా - యిప్పటికీ, యింత జరి గినతరవాత కూడా మనిద్దరం రాజీపడటం నీకూ నాకూకూడా క్షేమమని భావిస్తున్నాను. ఆ రాజీమాట లేమిటో యిద్దరం తీరిగ్గా కూచుని చర్చించాలి. మనం ఇక్కడినుంచి మరో సురక్షితప్రదేశానికివెళదాం” అన్నాడు.\nతరవాత నిరాయుధుడైన సమరసేనుని వెంటబెట్టుకుని వ్యాఘ్రడత్తుడూ అతడి భటులూ అక్కడినుంచి త్వరగా పారిపో సాగారు. పారిపోతున్న వారికి దూరంగా శివదత్తుడి అనుచరులతో పోరు సల్పుతున్న వ్యాఘ్రవత్తు3 మిగిలిన భటుల అరుపులు వినబడుతున్నయి. - [ఇంకా వుండి ]",
            "book_page_end": 34
        },
        {
            "title": "విచిత్ర వివాహం",
            "book_page_start": 35,
            "pdf_page_start": 35,
            "pdf_page_end": 39,
            "author": "వి. ప్రభాకరరావు",
            "genre": "జానపద కథ",
            "moral": "కష్టకాలంలో కూడా భార్య చూపిన పతిభక్తి, ధైర్యం గొప్ప ఫలితాలనిస్తాయి. సత్యసంధత, పతిభక్తి చివరికి విజయాన్ని సాధిస్తాయి.",
            "keywords": [
                "వివాహం",
                "రాక్షసుడు",
                "పతిభక్తి",
                "సత్యసంధత",
                "మోసం"
            ],
            "characters": [
                "కేసటుడు",
                "ముసలి బ్రాహ్మణుడు",
                "రూపవతి",
                "రాక్షసుడు",
                "రత్నదత్తుడు"
            ],
            "locations": [
                "పాటలీపురం",
                "నర్మదా తీరం"
            ],
            "content": "పూర్వం పాటలీపురంలో ఒక ధనవంతు డైన బ్రాహ్మణుడికి కేసటుడనే కుమారు డుండేవాడు. అతడు అసాధారణమైన అంద చందాలు కలవాడు. యుక్తవయసు రాగానే అతనికి పెళ్ళాడాలనిపించింది. తనకు తగిన అందగత్తె ఎక్కడా కనబడ నందున కేసటుడు, తీర్థయాత్రలు చేసి వస్తానని తలిదండ్రులతో చెప్పి కన్యాన్వేష ణకు బయలుదేరాడు.\nకేసటుడు చాలారోజులు ప్రయాణంచేసి నర్మదా తీరం చేరాడు. ఆ సమయానికే అక్కడికి పెళ్ళివారి గుంపొకటి చేరింది. ఆ గుంపులోనుంచి ఒక ముసలి బ్రాహ్మ ణుడు, కేపటుడి అందచందాలను చూసి అతనిదగ్గిరికి వచ్చి :\n\"నాయనా, పెద్దవాణ్ణి, నా కొక్క సహాయం చేసిపెడుదూ!\" అని ఎంతో దైన్యంగా అడిగాడు.\n\"చెప్పండి. నాచేతనైతే అలాగే చేస్తాను,” అన్నాడు కేసటడు.\n\" నా కీ సహాయం చేయటంవల్ల నీకేమీ నష్టం వుండదు. నా వంశంమాత్రం నిల బెట్టినవాడవవుతావు,\" అన్నాడు ముసలి బ్రాహ్మణుడు.\n\"నేనెంచెయ్యాలి?\" అన్నాడు కేసటుడు.\n\"నర్మదకు అద్దరిని రత్నదత్తుడనే బ్రాహ్మణుడున్నాడు. ఆయనకు రూపవతి అనే కుమార్తె, చక్కని చుక్క, ఉన్నది. ఆ పిల్లను నా కొడుక్కు చేసుకోవటానికి పోతున్నాం. నా కొడుకునింకా వారు చూడ లేదు. నువు ఎంత అందగాడివో, మావా డంత కురూపి, వాణ్ణి చూస్తే రత్నదత్తుడు పిల్లనివ్వడు. అందుచేత నువు నావెంట వస్తివా, నువే నా కొడుకువని చెబుతాను ; నిన్నే పెళ్ళికొడుకును చేస్తాం ; పిల్ల మెళ్ళో నువే తాళి కట్టు! పెళ్లి అయిపోయాక నీ దారిన నువు వెళ్లు, నాదారిన నేను కోడల్ని తీసుకుపోతాను. నీ రుణం ఉంచుకోనులే, బాబూ!\" అన్నాడు బ్రాహ్మణుడు.\nముసలివాడి నీచత్వానికి కేసటుడు దిగ్రమచెందాడు. కాని ముందుగా మాట ఇచ్చాడు కనక ముసలివాడు కోరినట్టు చెయ్యక తప్పిందికాదు. అతనుకూడా పెళ్ళిముఠాలో చేరి పడవలమీద నది దాటి ఆ సాయంకాలమే పెళ్ళివారి ఊరుచేరాడు.\nఆ సాయంకాలం కేసటుడు కాల కృత్యాలు తీర్చుకునేటందుకు నడిదగ్గికి వెళ్ళేసరికి అతన్ని ఒక రాక్షసుడు పట్టుకుని తినిబోయాడు. తాను ఒక బ్రాహ్మణుడికి సాయపడటానికి మాట ఇచ్చాననీ, ఆ పని పూర్తిచేసి మర్నాడు రాత్రి వస్తాననీ, అప్పుడు రాక్షసుడు తనను తినవచ్చుననీ కేసటుడు చెప్పాడు.\n\"ఆడితప్పవుగద?” అన్నాడు రాక్ష సుడు అనుమానిస్తూ.\n\"ఆడితప్పను గనకనే దుర్మార్గుడైన ఆ బ్రాహ్మణుడికి సాయం చేస్తున్నాను,” అన్నాడు కేసటుడు.\n\"సరే వెళ్ళిరా. నీ సత్యసంధత ఎట్టిదో చూస్తాం!\" అన్నాడు రాక్షసుడు.\nకేసటుణ్ణి పెళ్ళికొడుకును చేశారు. వివాహం సక్రమంగా జరిగిపోయింది. రాత్రి వధూవరులను గదిలోకి పంపారు. కాని కేసటుడు రూపపతికేసి చూడలేదు, ఆమెతో మాట్లాడలేదు. అంత అందగాడు తనకు భర్త అయినాడని సంతోషించిన రూపవతి, తన భర్తకు తనపై ఆగ్రహం కలిగిందనుకుని, ఏమి చెయ్యటానికీ తోచక నిద్రపోయేదానిలాగా కళ్ళు మూసుకుని పడుకుంది.\nఒక రాత్రివేళ కేసటుడు, రూపవతి గాఢనిద్రలో ఉన్నట్టు ఊహించి, మెల్లిగా గదినుంచి బయటికి వచ్చి, నదీతీరాన ఉన్న రాక్షసుడి దగ్గిరికి బయలుదేరాడు. ఇదంతా గమనిస్తున్న రూపవతికూడా లేచి మేలి ముసుగు కప్పుకుని కేసటుణ్ణి కొంత మారంలో అనుసరించి నడవసాగింది.\nకేసటుడు నడిదగ్గిరికి వచ్చేసరికి రాక్ష సుడు కనిపించి :\n\"యువకుడా, భలే! అన్నమాట నిల బెట్టుకున్నావు. ఇంత సత్యసంధుడైన నిన్ను తిని నేను పవిత్రుణ్ణవుతాను!” అన్నాడు.\nఇది చూసి రూపవతి ముందుకు వచ్చి ఆక్రోశిస్తూ, \"అయ్యా, ఆయన నా భర్త! వదిలిపెట్టు” అన్నది.\n\"నా కాకలిగా ఉన్నది. నే నితన్ని తినేస్తాను.” అన్నాడు రాక్షసుడు.\n\"నీకాకలిగా ఉంటే నన్ను తిని ఆయ నను విడిచిపెట్టు. ఆయనను భక్షించి నన్ను దిక్కులేనిదాన్నిచేస్తే నాగతి ఏంకాను?” అన్నది రూపవతి.\n\"నన్నేం చెయ్యమన్నావు? బిచ్చ మెత్తుకో!\" అన్నాడు రాక్షసుడు.\n\" అనాధనైపోతే నా కెవరు భిక్ష పెడ తారు?\" అన్నది రూపవతి.\n\"నువ్వడిగితే భిక్ష పెట్టనివాడు తల పగిలి చస్తాడు, సరేనా? ఇక వెళ్ళు!\" అన్నాడు రాక్షసుడు.\n\"అయితే నిన్నే అడుగుతాను. నాకు పతిభిక్ష పెట్టు,\" అన్నది రూపవతి.\nఅమెనుచూసి రాక్షసుడికి చాలా ఆనంద మయింది. \"ఇదుగో, నీభర్త! తీసుకో! అతనికి తగ్గభార్యవే దొరికావు! మీ ఇద్దరూ నాలుగు కాలాలపాటు సుఖంగా ఉండండి\" అని వాళ్లిద్దరినీ దీవించి రాక్షసుడు చీకటిలో ఎటో వెళ్లిపోయాడు.\nరూపవతి పతిభక్తి చూసి కేసటుడికి ఎంతో ఆనందం కలిగింది. అయినా అతను ఆమెతో అసలు విషయం చెప్ప లేదు. తెల్లవారేలోపుగా వారు ఇంటికి తిరిగివచ్చారు.\nమర్నాడు భోజనాలు పెందలాడే ముగించి పెళ్లివారు పెళ్ళికూతురితోసహా ఇంటికి తరలారు. కృతఘ్నుడైన ముసలి బ్రాహ్మణుడు, వీరు దాటి తెప్ప తగలేసి నట్టుగా, కేసటుడితో పని అయిపోయింది గనక అతనికి పెట్టిన నగలూ, వస్త్రాలూ లాక్కుని, తనవారినందరినీ ఒక పడవలో ఎక్కించి, మరొక పడవలో కేసటుణ్ణి ఎక్కించాడు. రెండోపడవవాళ్లకి పుష్క లఁగా డబ్బిచ్చి, నడియేట్లో పడవను ముంచెయ్యమనికూడా చెప్పాడు. నది దాటేటప్పుడు ముందుపడవ సవ్యంగా అవతలి ఒడ్డు చేరింది. వెనకపడవమాత్రం నట్టేట ముణిగిపోయింది.\nబాగా ఈదటం చేతనైన పడవవాళ్ళు మాత్రం ఈదుకుంటూ ఒడ్డుచేరారు.\nప్రవాహం బలంగా ఉండటంవల్ల కేసటు డెక్కిన పడవ ముణిగికూడా చాలాదూరం కొట్టుకుపోయింది. కేసటుడు చావు తప్పి కన్నులొట్టపోయి ఏదోవిధంగా ఆ పడవలో నుంచి బయటపడి ఒడ్డు చేరుకోగలిగాడు.\nతనకు ముసలిబ్రాహణుడు చేసిన ద్రోహం కన్నా రూపవతికి దూరంకావటం కేసటుణ్ణి చాలా బాధించింది.\nఇక్కడ పెళ్లివారివెంట నది దాటి కాలి నడకను నడిచిపోతున్న రూపవతి ముసలి బ్రాహ్మణుడిదగ్గిరికి వెళ్లి, వినయంగా :\n\"ఏమండీ, మిగిలినవారంతా నడు స్తున్నారు, ఆయనగారు మాత్రం ఎక్కడా కనిపించరేం ?” అని అడిగింది.\n\"నీ భర్తేనా? ఇదుగో!” అంటూ ముసలిబ్రాహ్మణుడు కురూపి అయిన తన కుమారుణ్ణి చూపించాడు.\nరూపవతికి పట్టరాని దుఃఖమూ, ఆగ్ర హమూ వచ్చాయి.\n\"నా భర్త ఈయనా ? ఇదేదో రాజు గారినే అడిగి తేలుస్తాను ! \" అన్నదామె.\nపెళ్ళికూతురు నిజంగా అంతపనీ చేస్తే రాజుగారు తన తల తీయించేస్తారని ముసలివాడికి భయం పట్టుకుంది. అందు చేత ఆయన ఆ పిల్లను వెంటనే పుట్టింటికి పంపించేసి తనదారిన తాను వెళ్ళాడు.\nరూపవతికి మాత్రం తను పుట్టిల్లు చేరా నన్న సంతోషం ఏమీ లేకుండాపోయింది. ఆమె తన భర్తకోసం అహోరాత్రాలు పరితపించసాగింది. ఆయన సజీవుడో కాదో అన్న భయంకూడా ఆమెను పట్టుకున్నది.\nవృద్ధబ్రాహ్మణుడు తన భర్తకేమైనా కీడు కలిగించాడేమో అని ఆలోచించసాగింది.\nఈలోపుగా ప్రాణాలతో ప్రవాహంనుంచి బయటపడిన కేసటుడు, రూపవతికి జరిగిన అన్యాయంగురించి ఆమె తండ్రి అయిన రత దత్తుడితో చెప్పేసి, ఆ అన్యాయంలో తానుకూడా భాగం పంచుకున్నందుకు ప్రాయశ్చిత్తం చేసుకుందామని, కాలినడ కను రూపవతి తండ్రి ఇల్లు చేరుకున్నాడు.\nఅక్కడ కేసటుడికి రూపవతి కనిపించ గానే అతనికి ఎక్కడలేని ఆశ్చర్యమూ వేసింది. రూపవతికి కలిగిన ఆనందానికి మేరేలేదు. కేసటుడికి ఆ యింట అల్లుడికి జరగవలిసిన మర్యాద లన్నీ జరిగాయి.\nకొంతకాలం అత్తవారింట ఉండి కేసటుడు రూపవతితోసహా పాటలీపురానికి తిరిగివెళ్ళిపోయాడు. అక్కడ చాలా కాలం వారు సుఖంగా జీవించారు.",
            "book_page_end": 39
        },
        {
            "title": "యుక్తిగల మంత్రి",
            "book_page_start": 40,
            "pdf_page_start": 40,
            "pdf_page_end": 41,
            "author": "సి. బాలనారాయణశర్మ",
            "genre": "నీతి కథ",
            "moral": "సమయస్ఫూర్తితో చెప్పే నిజాన్ని రాజు ఆలకించి, రాజ్యాన్ని చక్కగా పరిపాలించాలి.",
            "keywords": [
                "సుల్తాన్",
                "మంత్రి",
                "గుడ్లగూబ",
                "యుక్తి",
                "రాజపాలన"
            ],
            "characters": [
                "సుల్తాన్",
                "యుక్తిగల మంత్రి",
                "గుడ్లగూబలు (వాయిస్)"
            ],
            "locations": [
                "ఆరేబియా",
                "సుల్తాన్ తోట"
            ],
            "content": "పూర్వం ఆరేబియాలో ఒక సుల్తానుండే వాడు. ఆయన పరిపాలనపట్ల అశ్రద్ధ గల వాడై, ఎంతసేపూ తన స్వంత సుఖాలలో నిమగ్నుడై ఉండట వల్ల రాజ్యమంతా దుస్థితికి వచ్చింది.\nఅధి కారులు సోమరులైపోయారు. వృత్తి వ్యవసాయాలు నశించినై. ప్రజల జీతం కళాకాంతులు లేకుండా పోయింది.\nసుల్తాన్ గారివద్ద చాలామంది మంత్రు లుండెవారు. వారిలో కొంవరు సుల్తాన్లాగే సుఖాలలో ముణిగిపోయారు. మిగిలిన వారికి రాజ్యం పాడైపోతున్నదని విచారం ఉన్నప్పటికీ, ఏమైనా చెబితే సుల్తాన్ ఆగ్ర హిస్తాడేమోనని భయపడ్డారు.\nఆఖకు మంత్రులలో ఒకడు సుల్తా నుకు హెచ్చరిక చేయటానికి ఒక ఉపా యం ఆలొచించాడు. ఆయన ఒకనాటి సాయంకాలం సుల్తాన్వెంట్ తోటషికారుకు వెళ్ళాడు. చీకటి పడి వారు తిరిగి వచ్చే సమయంలో వారికి గుడ్లగూబల అరుపులు వినిపించాయి. అది వినగానే మంత్రి ఆగి శ్రద్ధగా ఆలకించసాగాడు.\n\"ఏమిటి వింటున్నావు ?” అని సుల్తాన్ ఆశ్చర్యంగా అడిగాడు.\n\"రెండు గుడ్లగూబలు మాట్లాడుకుం టున్నాయి, మహారాజా. వాటి సంభాషణ వింటున్నాను,” అన్నాడు మంత్రి.\n\" నీకు గుడ్లగూబల భాష తెలుసునా యేమిటి?\" అన్నాడు సుల్తాన్.\n\"చిత్తం, మహా ప్రభూ!” అంటూ మంత్రి కొంతసేపు ఆలకించి, \"వీటి సం భాషణ ఇంక వినలేను! నా చెవులలో సీసం కరిగించి పోసినట్టుగా వుంది. పదండి మహారాజా!” అన్నాడు.\n\" అవి ఏవిషయం మాట్లాడుకుంటున్నా యేమిట్ ?\" అని అడిగాడు సుల్తాన్.\n\"ఎందు కడుగుతారు, మహారాజా? బుద్ధి లేని పక్షులు ! వాటి మాటలను లక్ష్య పెట్టవలిసిన పని లేదు,\" అన్నాడు మంత్రి.\n\" అవి ఆడే బుద్ధిలేని మాటలు నాకు కూడా చెప్పరాదా?' అన్నాడు సుల్తాన్.\n\"నేనే వినలేని ఘోరమైన అబద్ధాలు విని సహించగలరా?” అన్నాడు మంత్రి.\n\" అంతగా అయితే గుడ్లగూబలను దఁడించుదాం. అవి అన్నమాట లేమిటో చెప్పు త్వరగా,” అన్నాడు సుల్తాన్.\n\" అయితే వినండి : ఆ గుడ్లగూబలు వియ్యమందుదా మనుకుంటున్నాయి. ఆడ గుడ్లగూబ తల్లిని మగదాని తల్లి కట్నం అడుగుతున్నది — తన కొడుక్కు యాభై పాడుబడిన గ్రామా లిమ్మంటున్నది. కావలిస్తే అయిదు వండల గ్రామాలిస్తా నంటున్నది ఆడదాని త ల్లి. పాడుబడిన గ్రామాలు అయిదు వందలు నీకెక్కడివని మగదాని తల్లి అడుగుతున్నది. సుల్తాన్వారి చల్లని పరిపాలనలో పాడుబడిన గ్రామాలకు కొదువే లేదంటున్నది, ఆడ గుడ్లగూబ తల్లి,” అన్నాడు మంత్రి,\nసుల్తాన్ మరి నోరెత్తలేదు. రాజ్యం భ్రష్టయిపోతున్నదని మంత్రి తనకు తెలియజేయటానికై ఇదంతా కల్పించాడని సుల్తాన్ గ్రహించాడు.\nఇద్దరూ కొంతదూరం నడిచినాక మంత్రి, \" ఇటువంటి అపవాదు వేసిన పాపిని దం డించమని సెలవా, మహారాజా?” అన్నాడు.\n\" ఉన్నమాట అన్నందుకు దండన దేనికి? నిన్ను ప్రధాన మంత్రిగా వేస్తు న్నాను. ఆ మగగుడ్లగూబకు కట్నం పుట్టకుండా చూడు!\" అన్నాడు సుల్తాన్.\nమర్నాటినుంచి సుల్తాన్లో పెద్ద మార్పు కలిగింది. ఆయన తన భోగాలను కట్టిపెట్టి రాచకార్యాలు శ్రద్ధగా చూడసాగాడు. వ్యవ సాయమూ, వివిధ వృత్తులూ వృద్ధిచెంది, రాజ్యం త్వరలోనే బాగుపడింది.",
            "book_page_end": 41
        },
        {
            "title": "ఆస్తి పంపకం",
            "book_page_start": 42,
            "pdf_page_start": 42,
            "pdf_page_end": 43,
            "author": "ఎమ్. వీరరాఘవయ్య",
            "genre": "నీతి కథ",
            "moral": "నిజమైన ఆస్తి వారసులకు వారి వృత్తిని బట్టి ఇవ్వబడుతుంది. సామర్థ్యాన్ని, వృత్తిని అనుసరించి వారసత్వం ఉంటుంది.",
            "keywords": [
                "ఆస్తి పంపకం",
                "కుమారులు",
                "న్యాయాధికారి",
                "వృత్తి",
                "ఐకమత్యం"
            ],
            "characters": [
                "రెడ్డి (తండ్రి)",
                "నలుగురు కుమారులు",
                "న్యాయాధికారి"
            ],
            "locations": [
                "ఉజ్జయిని దగ్గర గ్రామం",
                "న్యాయస్థానం"
            ],
            "content": "ఉజ్జయినికి దగ్గిరగల ఒక గ్రామంలో ఒక రెడ్డి ఉండేవాడు. ఆ రెడ్డి చుట్టుపక్కల గల తొమ్మిది గ్రామాలకు న్యాయాధి కారి, సంపన్నుడు. ఆయనకు నలుగురు కుమాళ్లు. వారిలో పెద్దవాడు పెత్తందారు గా ఉండేవాడు. రెండోవాడు పశుపోషణా, మూడోవాడు వ్యవసాయమూ చూసుకునే వారు. నాలుగోవాడికి విద్యలో, దైవ కార్యాలు ధర్మకార్యాలు చేయటంలో ఆసక్తి హెచ్చు.\nకొంతకాలం జరిగాక పెద్దరెడ్డి వృద్ధుడై మంచాన పడ్డాడు. ఆయన కుమాళ్లను పిలిపించి, \" నాయన్లారా! ఇంతకాలమూ మనం ఒకరి తగాదాలు తీర్చాముగాని మన తగాదాలను ఇతరులదగ్గిరికి తీసుకు పోలేదు. నాకు కాలం సమీపించింది. మీరు నా మంచంకోళ్ళడగ్గిర మీ యిష్టానుసారం నిలబడండి. నేను పోయాక ఎవరి కోటివద్ద వారు తవ్వుకోండి. మీలో మీరు తగాదా మాత్రం పడవద్దు,” అన్నాడు.\nకుమాళ్ళు నలుగురూ నాలుగు కోళ్లవద్దా నిలబడ్డారు.\n\"నే చేయగలది ఇంకేమైనా ఉందా?” అని తండ్రి అడిగాడు. మరేమీ లేదని కుమాళ్ళు చెప్పినమీదట \"నారాయణ, నారాయణ\" అంటూ రెడ్డి నిశ్చింతగా ప్రాణం విడిచాడు.\nతండ్రికి దినవారాలు చేసిన అనంతరం నలుగురు అన్నదమ్ములూ నాలుగు గున పాలు తెచ్చి, తండ్రి చెప్పినప్రకారం ఎవరి కోటివద్ద వారు తవ్వుకున్నారు. పెద్దవాడు తవ్వినచోట ఊక వచ్చింది. రెండోవాడు తవ్వినచోట పేడ వచ్చింది. మూడోవాడు తవ్వినచోట మట్టితప్ప మరేమీ రాలేదు. నాలుగోవాడు తవ్వినచోట మాత్రం వెండి బంగారాలు దొరికాయి.\nఇది చూసి మిగిలిన ముగ్గురన్నలకూ కోపం వచ్చింది.\n\"చూశారా? ఆఖరువాడన్న అభిమానం కొద్దీ ఎందుకూ పనికిరాని తమ్ముడికి వెండి బంగారాలిచ్చి మనకు ఊకా, పేడా, మట్టి చూపించాడు మన తండ్రి,” అనుకున్నారు పెద్ద వాళ్ళు.\n\" ఎవరి ఇష్టంవచ్చిన కోటిదగ్గిర వాళ్ళు నిలబడ్డాం. మీరంతా నిలబడిన తరవాత మిగిలిన కోటిదగ్గిరే నేను నిలబడ్డాను. ఇందులో నా తప్పేమీ లేదు. నా అదృష్టం ఇలా వుంది, మీ అదృష్టం అలావుంది. దానికి ఎవరేంచేస్తారు?” అన్నాడు ఆఖరువాడు.\n\"అదంతా కుద ర దు. మనం ఈ విషయం న్యాయస్థానంలో పరిష్కారం చేసుకోవలిసిందే,” అన్నారు అన్నలు.\nవారు తండ్రి ఆఖరుకోరికను తృణీ కరించి, ఉజ్జయినికి వెళ్లి తమ తగాదాను రచ్చకెక్కించారు.\nన్యాయాధికారి వారు చెప్పినదంతా విని, \"మీ తండ్రికి గల ఆస్తి ఏమిటి? వివరంగా చెప్పండి.\" అని అడిగాడు.\n\"మా తండ్రిగారికి పొలాలూ, పశు వులూ, ధాన్యపు వ్యాపారమూ, వెండిబంగా రాలూ ఉన్నాయి,” అని రెడ్డి కొడుకులు బదులు చెప్పారు.\n\"వాటినే మీ తండ్రి మీకు పంచాడు. ధాన్యపువ్యాపారం పెద్దవాడిది. పశుసంపద రెండోవాడిది. పొలాలు మూడోవాడివి. వెండిబంగారాలు నాలుగోవాడివి. వాటిని పంచుకుని సుఖంగా ఉండండి.\" అని తీర్పుచెప్పాడు న్యాయాధికారి.\nఆ తీర్పు ముగ్గురన్నలకూ ఎంతో అశ్చర్యాన్నీ, ఆనందాన్నీ కలిగించింది. తమ తండ్రి ఆఖరువాడిమీద ప్రత్యేకంగా చూపిన అభిమానం ఏమీలేదని తెలుసుకుని, నలుగురూ తమ గ్రామానికివెళ్ళి ఐక మత్యంగా జీవించసాగారు.",
            "book_page_end": 43
        },
        {
            "title": "సాహస బాలిక",
            "book_page_start": 44,
            "pdf_page_start": 44,
            "pdf_page_end": 50,
            "author": "ఆర్. లలితమ్మ",
            "genre": "సాహసం",
            "moral": "సాహసం, చాకచక్యం, తెలివితేటలు స్త్రీలకు ఆపదలో రక్షణనిస్తాయి.",
            "keywords": [
                "మాణిక్యం",
                "దొంగలు",
                "సాహసం",
                "యుక్తి",
                "పురోహితుడు"
            ],
            "characters": [
                "మాణిక్యం",
                "పురోహితుడు",
                "దొంగలు",
                "పిచ్చి పుల్లయ్య",
                "బండీవాడు",
                "సర్దారు"
            ],
            "locations": [
                "ఒక దేశం",
                "పురోహితుడి ఇల్లు",
                "అడవి"
            ],
            "content": "చాలాకాలం కిందట ఒకానొక దేశంలో ఒక పురోహితు డుండేవాడు. ఆయనకు మాణిక్యం అని ఒక కూతురుండేది. ఆమె చాలా ధైర్యంగలది, ఒకనాడు పురోహితుడూ, అతిని భార్యా సంపాదనకోసం వెళ్ళి పొద్దూ కినతర్వాతకూడా రాలేదు.\nసూర్యాస్తమయం అయిన కొంత సేపటికి మాణిక్యం స్నానంచేద్దామని స్నానాల గది లోకి వెళ్ళి, అక్కడ నీళ్ళ కాగువెనక ఎవరో దొంగ వున్నట్టు పసికట్టింది. ఆమె స్నానం మానేసి 96ట్లోకి వెళ్లి తలుపు వేసుకుంది.\nమరి కాస్త చీకటిపడ్డాక దొంగవాడు స్నానాల గదిలోనుంచి వచ్చి ఇంటి వాకిలి తలుపు తట్ట చిన్నగొంతుతో, \"ఆమాయ్?” అని పిలిచాడు. తండ్రి పిలిచాడని మాణి క్యం తలుపు తీస్తుందని వాడి ఉద్దేశం.\nతలుపు సందుల్లోనుంచి దొంగను చూసిన మాణిక్యం, \"తలుపు గడియ బిగుసుకుంది, నాన్న ! ఆపక్క కిటికీ లొంచి దూరివచ్చి గడియ తియ్యి!” అన్నది. తన యుక్తి పారినందుకు సంతో షించి దొంగవాడు పక్క కిటికీడగ్గిరికి వచ్చే లొపుగా మాణిక్యం కిటికీదగ్గిర గండ్ర గొడ్డలితో నిలబడి, వాడు కిటికీలోనుంచి తల దూర్చగానే ఒక్క పెట్టు పెట్టింది.\nతరవాత మాణిక్యం దొంగవాడి మొండాన్ని తునకలు తునకలుగా నరికి, తలనూ అవయవాలనూ వేరు వేరు గోతా లలో పెట్టి మూతులు కట్టింది. ఆ తరవాత దీపం ఆర్పేసి కూచుంది.\nమరికొంత సేపట్లో దొంగవాడి అనుచరు లైన మిగిలిన దొంగలు వచ్చి, తలుపు తట్టారు. మాణిక్యం తలుపువద్దకు వచ్చి రహస్యంగా \" ఎవరు ?” అని అడిగింది.\n\"పని ముగిసిందా?” అని వాళ్ళూ రహస్యంగానే అడిగారు.\n\" పని ముగించాను. పక్క కిటికీడగ్గిరికి వస్తే మూటలు అందిస్తా,” అని మాణిక్యం రహస్యంగానే చెప్పింది.\nదొంగలు మాణక్యం గొంతు తెలుసుకో లేకపోయారు. పక్క కిటికీ గ్గిరికి వచ్చారు.\nమాణిక్యం వారికి మూటలు అందించింది.\n\"ఇక రా! పోదాం,” అన్నారు దొంగలు.\n\"వంటిల్లుకూడా చూసి నేను మీ వెనకే వస్తా. మీరు ముందు నడుస్తూండండి,” అన్నది మాణిక్యం.\n\"ఆలస్యం చేసేవ్?” అంటూ దొంగలు వెళ్లిపోయారు.\nపొద్దుబోయి తల్లిదండ్రులు రాగానే మాణిక్యం వారితో జరిగినదంతా చెప్పింది. వాళ్ళు తమ కూతురి ధైర్యసాహసాలకు సంతోషించారు. కాని మిగిలిన దొంగలు పిల్లమీద పగతీర్చుకుంటారేమోనని మాత్రం వాళ్ళు భయపడ్డారు.\nఈలోపుగా దొంగలు అడివిలో వున్న తమ మేడ చేరుకుని మూటలు విప్పి తమ అనుచరుడికి జరిగిన ఘోరం తెలుసు కున్నారు. \" ఇదంతా పురోహితుడి కూతురి పని ! దానిపని పట్టించాలి,” అను కున్నారు. మర్నాడండరూ మంచి మంచి దుస్తులు వేసుకుని, పుల్లయ్య అనే వెర్రి వాడికి గొప్పగా అలంకారాలుచేసి అందరూ బయలుదేరి పురోహితుడింటికి వెళ్ళారు.\n\"ఏమండీ, మీ ఇంట పెళ్ళి కావలిసిన పిల్ల వుండని చెప్పారు. ఉంటే మావాడికి చేసుకుని బోలెడంత నగకట్టు పెడతాం. పెళ్లి ఖర్చులుకూడా మేమే పెట్టుకుంటాం!” అన్నారు దొంగలు పురోహితుడితో.\nపురోహితుడు సంతోషించాడు. ఖర్చు లేకుండా పిల్ల పెళ్లయిపోతుంది. వియ్యాల వారు ధనికులుగా కనపడ్డారు. దొంగలు పిల్లమీద పగ సాధించేలోపుగా పిల్లని అత్త వారింటికి పంపెయ్యటమూ మంచిదె! ఇవన్నీ ఆలోచించి పురోహితుడు సరేనన్నాడు.\n\"వీళ్ళ వాలకం చూస్తే వీళ్ళే నిన్న వచ్చిన దొంగలల్లే ఉన్నారు, నాన్నా!\" అని మాణిక్యం తండ్రితో అన్నది. కాని మాణి క్యం తల్లిదండ్రులు కోప్పడ్డారు.\n\"పిచ్చిగా మాట్లాడకు. దొంగ లెక్క ఉన్నా ఇంత మంచి బట్టలు వేసుకుంటారా? నగలు పెడతారా?” అన్నారు వాళ్ళు.\nఆ పూటే పెళ్ళయింది. సాయం కాలం పెళ్ళివారు పెళ్ళికూరుతుతో సహా తరలి వెళ్లారు. చీకటి పడేసరికల్లా వారు అడ విలో తమ మేడ చేరుకున్నారు.\n\"హంతకిని ఇప్పుడే చంపేద్దాం!\" అన్నారు కొందరు దొంగలు.\n“నాకు పెళ్లి చేసినట్టేచేసి, నా పెళ్లాంతో ఒక్కమాటైనా మాట్లాడకముందే దాన్ని చంపేస్తారా?\" అని ఏడవటం ప్రారం భించాడు పిచ్చి పుల్లయ్య.\n\" సరే, రేప్పొద్దుటిదాకా అది పారిపో కుండా చూసే భారం నీది! రేప్పొద్దున దాన్ని హతమారుస్తాం,” అన్నారు దొంగలు.\nదొంగలు కింది అంతస్తులో పడు కున్నారు. మాణిక్యాన్ని పైకి పంపారు. పుల్లయ్య సంతోషపడుతూ పైకి వచ్చాడు. అతడు రాగానే మాణిక్యం, \"అబ్బ! ఈ మేడలో ఎంత ఉక్కగా వున్నది! గాలే రావటంలేదు,!” అన్నది.\n\" అమ్మో! నువు బయటికి పోవటానికి వీల్లేదు. వాళ్లు చంపేస్తారు,” అన్నాడు పుల్లయ్య భయపడుతూ.\n\"నా మొగుడివి కదూ! యెలాగైనా తోటలో ఒక్క పావుగంటసేపు తిరిగిరానీ!” అన్నది మాణిక్యం.\n\"పారిపోవటానికా ? నాకు తెలుసులే!” అన్నాడు పుల్లయ్య.\n\" నీ కంత అనుమానమైతే నా నడు ముకు మోకు కట్టి కిటికీలోనుంచి దించు. కాస్సేపు గాలి మేసి తాడు గుంజుతాను, పైకి లాగెయ్యి!” అన్నది మాణిక్యం.\nఈ ఉపాయం పిచ్చిపుల్లయ్యకు నచ్చింది. వాడు మాణిక్యం నడుముకు తాడు కట్టి కిటికీగుండా కింది తోటలోకి దించాడు. మాణిక్యం కింద దిగుతూనే తాడు ఊడ దీసుకుని దాన్ని ఒక మేక నడుముకు కట్టి పారిపోయింది.\nమేక గడ్డి మేస్తూ అటూ ఇటూ తిరగ టంలో పిచ్చిపుల్లయ్య చేతిలో తాడు బిగుసు కున్నది. వాడు దాన్ని పైకి లాగసాగాడు. మేక \"మే, మే \" అని అరవసాగింది.\n\"ఇశ్ ! ఊరుకో ! ఏమిటా మేక అరు పులు? వాళ్ళు వింటే నిన్నూ నన్నూ తంతారు,” అన్నాడు పుల్లయ్య. కాని మేక ఇంకా గట్టిగా అరవసాగింది. ఎట్లాగో పుల్లయ్య మేకను లోపలికి చేర్చి, \"అయ్యో, నా పెళ్లాం మేక అయిపోయింది!” అని ఏడవసాగాడు.\nమేక అరుపులూ, పిచ్చివాడి ఏడుపూ విని దొంగలు నిద్రలేచి పైకివచ్చి చూశారు. పిచ్చివాణ్ణి మోసంచేసి మాణిక్యం పారి పోయిందని తెలుసుకున్నారు. ఆమె ను పట్టుకోవటానికి గుర్రాలమీద అప్పటి కప్పుడే బయలుదేరారు.\nఅడివిలో కొంత దూరం వెళ్లిన మాణ క్యం గుర్రాల చప్పుడు విని, సమీపంలో ఒక చెట్టులో పెద్ద తొర్ర ఉండటం గమ నించి అందులోకి దిగి దాక్కుంది. మరు క్షణ లోనే దొంగలు వచ్చారు. వారికి ఎక్కడా మాణిక్యం జాడ కనపడలేదు.\nవారిలో ఒకడు తన కత్తితో చెట్టు తొర్ర లోకి పొడిచిచూశాడు. కత్తి మొన మాణి క్యం భుజంలోకి దిగపడింది. కాని ఆమె కిక్కుమనలేదు. దొంగ కత్తి బయటికి లాగేటప్పుడు ఆమె తన చీరెతో కత్తిని తుడిచింది. కత్తికి రక్త మరక లేక పోవటం చూసి దొంగ చెట్టుతొర్రలో ఎవరూ లేరనుకున్నాడు.\nదొంగలను చాలా దూరం వెళ్ళనిచ్చి మాణిక్యం చెట్టుతొర్రలోనుంచి దిగి రోడ్డు మీదికి చేరింది. రోడ్డువెంట చాలాసేపు నడిచాక ఆమెకు మళ్ళీ గుర్రాల చప్పుడు వినిపించింది. ఆ సమయానే ఒక గడ్డి బండి ఆటుగా వచ్చింది.\n\"చిన్నాన్నా! చిన్నాన్నా! దొంగలు తరుముతున్నారు! నన్ను గడ్డిలో దాచవూ?” అన్నది మాణిక్యం బండీవాడితో.\nబండీవాడు మాణిక్యాన్ని బండి వెనక భాగంలో గడ్డిలో దాచి ఏమి ఎరగనట్టు బండి తోలసాగాడు. ఇంతలో దొంగలు రానేవచ్చారు. బండీవాణ్ణి అటకాయించి,\n\"అటుగా యెవరైనా పెళ్ళి కూతురు వచ్చిందా ?” అని అడిగారు.\n\" నేను చూడలేదే?” అన్నాడు బండీ వాడు అమాయికంగా.\nఒక దొంగ బండిమీది గడ్డిలోకి తన కత్తితో నాల గైదు చోట్ల పొడిచిచూశాడు. అందులో ఒక పోటు మాణిక్యం కాలిలో తగిలింది. మునపటిలాగే మాణిక్యం కత్తిని చీరెతో తుడిచింది. కత్తిపై రక్తం లేక పోవటంతో వాళ్లు తృప్తిపడి వెళ్లిపోయారు.\nఎలాగైతేనేం మాణిక్యం దొంగల బారి నుండి తప్పించుకుని తూర్పు తెల్లవారే వేళ తండ్రి ఇల్లు చేరుకుంది. కుమార్తెను చూసి తండ్రి నిర్ఘాంతపోయాడు.\n\"ఏమే, అమ్మాయ్, ఇలా వచ్చావు? నీ భర్త ఏడీ? ఒక్కత్తెవే వచ్చావేం? ఒంటినిండా రక్తుమరకలేమిటి?” అని పురోహితుడు ప్రశ్నల వర్షం కురిపించాడు.\n\" నేను చెప్పలేదా, నాన్నా? వాళ్ళు దొంగలు. నన్ను చంపటానికి ప్రయత్నిం చారు. వెంట్రుకవాసిలో చావు తప్పించుకు బయటపడ్డాను,” అంటూ మాణిక్యం జరి గినదంతా తండ్రికి చెప్పింది.\nపురోహితుడు తన అవివేకానికి యెంతో నొచ్చుకున్నాడు.\n\"ఇప్పుడైనా మనకు క్షేమం లేదు. నన్ను భద్రంగా దాచు. దొంగలు నాకోసం వస్తారు. వాళ్లు దొంగలని నీకు తెలిసినట్టు కనబడకుండా, ఉపాయంగా వాళ్ళను రాజ భటులకు పట్టివ్వు,\" అన్నది మాణిక్యం.\nపురోహితుడు మాణిక్యాన్ని భోషాణం పెట్టెలో దాచి ఊళ్ళోవున్న సర్దారడగ్గికి పోయి, జరిగినదంతా చెప్పి, \"అయ్యా, తమరు మారువేషాలలో ఇరవైమంది భటు లను పంపండి. నేను తమకు దొంగలను పట్టిస్తాను,” అన్నాడు.\nమామూలు దుస్తులతో కొందరు రాజ భటులు పురోహితుడి ఇంటికి వచ్చి, తివా నీలు పరుచుకుని విశ్రాంతిగా కూచుని తమలో తాము కబుర్లు చెప్పకోసాగారు.\nఇంతలో గొప్ప దుస్తులు వేసుకుని, గుర్రాలమీద దొంగలు దిగారు. వారిని చూడగానే పురోహితుడు సంతోషంతో లేచి వచ్చి, \" దయచేయండి, దయచేయండి! వియ్యాలవారు వచ్చారు, కాళ్ళు కడుక్కు నేందుకు నీళ్ళు పట్టుకురావే!” అంటూ మర్యాదలు చేశాడు.\n\"మేము తొందరపనిమీద వచ్చాము. వ్యవధి లేదు,” అన్నారు దొంగలు.\n\"అమ్మాయి కులాసాగా వుందికద?” అని అడిగాడు పురోహితుడు.\nమాణిక్యం, తండ్రి ఇంటికి రాలేదని దొంగలు రూఢి చే సుకుని, \" అమ్మాయి కులాసాగానే వుంది. సుఖంగా ఉన్నానని మీతోనూ, మీ భార్యతోనూ చెప్పమంది. అందుకే వచ్చాం. ఇక వెళతాం. మాకు ఊళ్ళో అవసరమైన పని ఉంది,” అన్నారు.\n\"ఇంటిదాకా వచ్చి భోంచెయ్యకుండా పోతే ఊరుకునేదిలేదు. ఒక ఘడియలో పంట కూడా అయిపోతుంది. లోపలి క దయచెయ్యాలి,” అని పురోహితుడు నిర్బం ధించాడు. గత్యంతరంలేక దొంగలు ఇంట్లోకి అడుగుపెట్టారు.\nఅక్కడ తివాసీలమీద కూచునివున్న జనం దొంగలకు కనిపించారు.\n\"వీరంతా ఎవరు ?\" అని దొంగలు పురోహితుణ్ణి అనుమానంగా అడిగారు.\n\"అమ్మాయి పెళ్లి సంగతి తెలిసి చూడ వచ్చిన మా బంధుజనంలెండి” అంటూ పురోహితుడు దొంగలను వారికి చూపి, \"వీరే మా వియ్యాలవారు,\" అన్నాడు.\nమరుక్షణంలో రాజభటులు దొంగలను చుట్టుముట్టి, ఒక్కణ్ణి కూడా పోనివ్వకుండా పట్టి బంధించి తీసుకుపోయారు.\nతరవాత మాణిక్యం సర్దాముకు అడవిలో దొంగల ఇల్లు చూపించింది. అక్కడ వాళ్లు దాచిన ధనం దొరికింది. అందులో కొంత మాణిక్యానికి సర్దారు బహుమతి చేశాడు.",
            "book_page_end": 50
        },
        {
            "title": "సర్దారు తమ్ముడు",
            "book_page_start": 51,
            "pdf_page_start": 51,
            "pdf_page_end": 56,
            "author": "కె. రుక్మిణీదేవి",
            "genre": "నీతి కథ",
            "moral": "ధైర్యం, శక్తి సామర్థ్యాలు, నిస్వార్థ సేవ గుర్తింపును తెస్తాయి. అహంకారం, అవమానం సరికాదు.",
            "keywords": [
                "సర్దారు",
                "తమ్ముడు",
                "రాజు",
                "ధైర్యం",
                "అవమానం"
            ],
            "characters": [
                "రైతు",
                "పెద్ద కొడుకు (సర్దారు)",
                "చిన్న కొడుకు (తమ్ముడు)",
                "రాజు",
                "ముసలమ్మ",
                "దొంగలు"
            ],
            "locations": [
                "రాజధాని",
                "కారడవి",
                "గుడిసె",
                "దర్బారు"
            ],
            "content": "ఒకానొక దేశంలో ఒక రైతుకు ఒక కొడు కుండేవాడు. తరవాత చాలాకాలంవరకు సంతానం లేకుండా ఉండి, ఆరైతు ముసలి తనంలో మరొక కుమారుణ్ణి కన్నాడు. రెండవవాడు పసివాడుగా ఉండగానే రైతు పెద్దకొడుకు రాజధానికి వెళ్ళి, రాజభటు డుగా కొలువులో ప్రవేశించి కొంతకాలానికి సర్దారు పదవి సంపాదించాడు.\nఈలోపుగా చిన్నవాడు పెరిగి పెద్దవాడై అన్నలాగే రాజధానికి వచ్చి రాజభటుడి నౌకరి సంపాదించాడు. ఒకరోజున వాడు, గుర్రంమీద యెక్కివచ్చే తన అన్నను గుర్తించి, \"అన్నా, నేను నీ తమ్ముణ్ణి. రాజ భటుడుగా చేరాను,” అని చెప్పుకొన్నాడు.\nకాని సర్దారు తన తమ్ముణ్ణి గుర్తించక, \" ఎవడురా నువు? నా దారికి అడ్డులే!” అని కాలితో ఒక తోపు తోసి, గుర్రాన్ని అదిలించి ముందుకు సాగిపోయాడు.\nఇది చూస్తున్న సాటి రాజభటులు నవ్వాపుకోలేక పక్కున నవ్వేశారు.\nఅన్న ప్రవర్తన చూసి తమ్ముడికి చాలా విచారమూ, అవమానమూ అయింది. రాజ భటుడుగా పనిచేసినంత కాలమూ తాను అప్పుడప్పుడూ అన్నను చూడవలిసివస్తూనే ఉంటుంది. అన్నను చూసినప్పుడల్లా తనకు బాధ కలగక తప్పదు. అందుచేత తమ్ముడు ఒక రాత్రి ఎవరూ చూడకుండా పని మానేసి పరారీ అయిపోయి, కొంత దూరాన ఉన్న కారడవిలో చేరి, అక్కడ కందమూలాలు తింటూ బ్రతకసాగాడు.\nతరువాత కొద్ది కాలానికే రాజు గారు తన సిబ్బందితోసహా అడవికి వేటాడ వచ్చాడు. ఆ అడవిలో ఒక మదించిన జింక రాజు కంటపడి, మరుక్షణమే మెరుపులాగా పారి పోయింది. రాజు తన గుర్రంమీద దాని వెంటపడ్డాడు. జింక కొంత దూరం పారి గెత్తి ఒక జలప్రవాహానికి అడ్డంపడి ఈది అవతల ఒడ్డున వున్న కీకారణ్యంలో మాయమైపోయింది. రాజుకూడా దాన్ని ఎలా అయినా పట్టాలన్న పట్టువలతో ప్రవా హాన్ని దాటి అరణ్యం ప్రవేశించాడు.\nఎక్కడా జింక జాడ లేదు. చుట్టూ అంధ కారంలాగా ఉంది. ఎంత దూరం పోయినా కాలిబాట కూడా తగలలేదు. రాజుకు తూర్పు పడమరలుకూడా తెలియ కుండాపోయాయి. ఈ కీకారణ్యంనుంచి ఎలా బయటపడటమా అని రాజు డిగులు పడు తున్న సమయంలో తలవని తలఁపుగా సర్దారు తమ్ముడు తటస్థపడ్డాడు.\n\" ఎవరు, నాయనా, నువు? యిక్కడి కెలా వచ్చావు?” అని సర్దారు తమ్ముడు రాజు నడిగాడు.\n\"నేను రాజుగారి కొలువులో ఉండే వాణ్ణి. వేటకు వచ్చి దారి తప్పాను. నన్నె లాగైనా ఈ అరణ్యంలో నుంచి బయట పడెయ్యి, తమ్ముడూ!” అన్నాడు రాజు.\n\"పొదూకిపోయింది. ఈ రాత్రి యెలా గైనా గడిపెయ్యి. తెల్లారగానే నీకు దారి చూపుతాను,” అంటూ సర్దారు తమ్ముడు దారితీశాడు.\nవారు చాలాదూరం నడిచి ఒక గుడిసె వద్దకు వచ్చారు.\n\"బతికాం ! ఈ రాత్రికి ఇక్కడ తల దాచుకోవచ్చు,” అన్నాడు సర్దారుతముడు.\nఆ గుడిసెలో ఒక ముసలమ్మ ఉంది.\n\"అవ్వా, మాకు వెంటనే భోజనం పెట్టు. ఆకలి దహించుకు పోతోంది!” అన్నాడు సర్దారు తమ్ముడు.\n\" నాకే లేదు, మీకేం భోజనం పెట్టేది, నాయనా?” అన్నది ముసలిది.\nసర్దారు తమ్ముడు కత్తిదూసి, \"ముసలి ముండా, మాతో అబద్ధాలాడతావుగా. ఒక్క వేటుతో నీ తల ఎగరెయ్యగలను. ఏమను కున్నావో!” అన్నాడు.\nముసలిది. హడిలిపోయి లోపలినుంచి భోజన పదార్థాలు తెచ్చి ఇద్దరికీ వెంటనే వడ్డించింది. ఇద్దరూ భోజనం చేశారు.\n\"అవ్వా, నిదరొస్తోంది. మాకు పడుకునే టందుకు చోటు చూపించు,” అన్నాడు సర్దారు తమ్ముడు.\n\"మీరీ గుడిసెలో నేలమీద పడుకో లేరు, బాబూ. ఇంటి వెనక ఎత్తుగా మంచె ఉంది. అక్కడ మంచి గాలికొడుతుంది. హాయిగా దానిమీద పడుకొని నిద్రపొండి,\" అన్నది ముసలిది.\nఇంటి వెనక ముసలిది చెప్పినట్టే ఒక మంచే, అది ఎక్కటానికి నిచ్చెనా ఉన్నాయి. సర్దారు తమ్ముడూ, రాజూ దాని మీదికెక్కారు.\n\" ఇద్దరమూ నిద్రపోవటం క్షేమంకాదు. నేను ముందు నిద్రపోతాను. నువు మేలు కుని ఉండి, ఏమైనా జరిగితే నన్ను నిద్ర లేపు. ఒక నిద్ర అయినాక నేను కాపలా కాస్తాను, నువు నిద్రపోదువుగాని,” అన్నాడు సర్దారు తమ్ముడు.\nతప్పేదిలేక రాజు సరేనన్నాడు. సర్దారు తమ్ముడు కళ్ళు మూసుకు పడుకున్నాడే గాని నిద్రపోలేదు. కొంచెంసేపటికి వాడు కళ్ళు తెరిచి చూసేసరికి రాజు కూచునే జోగుతున్నాడు. సర్దారు తమ్ముడు లేచి రాజును వీపుమీద బలంగా కొట్టి, \" ఇదేనా నీ కాపలా ? రాజభటుడుగాకూడా పనికి రాని నీకు కొలువెట్టా ఇచ్చారు?\" అని గట్టిగా కోప్పడ్డాడు.\nరాజు పశ్చాత్తాపం నటిస్తూ, \" లేదు, లేదు! మేలుకునే ఉంటాను!” అన్నాడు. కాని వేటచేత బాగా అలిసి ఉండటంచేత రాజుకు కళ్ళు మూతలు పడిపోతున్నాయి. ఆయన నిద్రమత్తుతో పక్కకు పడిపోయి నిద్రపోసాగాడు,\nబాగా ఆర్థరాత్రివేళ కొందరు దొంగలు గుడిసెదగ్గిరికి వచ్చారు. అది ప్రతిరాత్రీ వారు కలుసుకునే కూడలి.\n\" అవ్వా, భోజనం పెట్టు,” అన్నారు. వాళ్ళు, దొంగిలించిన సొమ్ము ఒక మూల పోగు పెడుతూ.\n\"ఏం పెట్టేది, నాయనా? మీకోసం చేసిన వంటయావత్తూ ఇద్దరు దుర్మార్గులు తినేశారు. పెట్టనంటే కత్తిదూసి చంపుతా మని బెదిరించారు,” అన్నది ముసలిది.\n\" ఆఁ, ఎవరు వాళ్ళు?\" ఆని ఆడిగారు దొంగలు కోపంగా,\n\"ఎవరో! మంచెమీద నిద్రపోతున్నారు,” అన్నది ముసలిది.\n\"నేను వెళ్ళి వాళ్ళసంగతి తేల్చు కొస్తాను,” అంటూ ఒక దొంగ బయలు దేరాడు. వాడు నిచ్చెన ఎక్కుతుండగానే సర్దారు తమ్ముడు మంచె ఆడటం గమనించి. కత్తిదూసి సిద్ధంగా ఉన్నాడు.\nదొంగ గబగబా నిచ్చెన ఎక్కాడు. వాడి తల పైకి రాగానే తమ్ముడు ఒక్క ఏటున వాడి కంఠం నరికేసి శవాన్ని పైకి ఈడ్చేశాడు.\nపోయిన దొంగ ఎంతకీ తిరిగి రాకపోవటం చూసి మరొక దొఁగ వచ్చాడు. వాణ్ణి కూడా సర్దారు తమ్ముడు చంపేశాడు.\nఈ విధంగా ఒక్కొక్కరే దొంగలండరూ వాడి కత్తికి బలి అయిపోయారు.\nతెల్లారు జామున రాజు లేచాడు. దొంగల శవాలన్నీ చూసి కంగారు పడ్డాడు. సర్దారు తమ్ముడు రాజుతో జరిగినదంతా చెప్పాడు. ఇద్దరూ మంచె దిగి వచ్చారు.\n\"ముసిలిముండా! నువు చేసేది ఈ పనా? నీసంగతి తేలుస్తానుండు. దొంగలు తెచ్చే సొమ్మంతా ముందు బయట పెట్టు,” అన్నాడు సర్దారు తమ్ముడు.\nముసలిది భోషాణంలోనుంచి బోలెడంత బంగారం పైకి తీసింది. సర్దారు తమ్ముడు తన పైబట్టలో కొంత మూటకట్టుకొని, మరి కొంత జేబులలో కుక్కుకుని రాజును కూడా తీసుకోమన్నాడు.\n\"రాజుగారి దివాణంలో డబ్బుకేమీ లోటులేదు, నాకు వద్దులే” అన్నాడు రాజు.\nతరవాత సర్దామ తమ్ముడు రాజును అడివి దాటించి ఒక మార్గం చూపి :\n\" ఇది నేరుగా నగరానికి పోతుంది, హాయిగా వెళ్ళు.\" అన్నాడు.\nరాజు అతనికి ధన్యవాదాలు చెప్పి, \" ఎప్పుడైనా మా యింటికి రారాదా ? నీకు లాభించే ఉపాయంచేస్తాను,” అన్నాడు.\n\"నీదగ్గిర దాపరికం దేనికి ? నేను నగరంలో అడుగు పెట్టానంటే నన్ను పట్టు కొని ఖైదుచేస్తారు. నేను రాజభటుడుగా కొలువుంటూ పారిపోయి వచ్చేశాను,” అని సర్దారుతమ్ముడు, తన అన్ననుగురించి, ఆయన తనను గుర్తించక అవమానించటం గురించీ రాజుతో చెప్పేశాడు.\n\"రాజుగారు నా మాట తీసెయ్యరు. ఆయనతో నీ ధైర్యసాహసాల మాట చెప్పా నంటే నిన్ను క్షమించటమే గాక మంచి బహుమతి కూడా ఇస్తారు. ఈ ఉంగరం చూపించావంటే దర్బారులోకి రానిస్తారు,\" అని రాజు వెళ్లిపోయాడు.\nకొద్దిరోజులు ఆలోచించినమీదట సర్దారు తమ్ముడు దివాణానికి పోవటానికి నిశ్చ యించుకుని బయలుదేరాడు. అతను రాచనగరు చేరిన మరుక్షణంనుంచీ కని పించిన ప్రతిరాజ భటుడూ అతనికి సలాం కొట్టి దర్బారుకు దారి చూపసాగాడు. సర్దారు తమ్ముడు తన జేబుల్లో ఉన్న బంగారం రాజభటులకు ఇవ్వసాగాడు.\nద ర్బారు దగ్గిరపడుతున్నకొద్దీ సలా ములు కొట్టే గులాముల సంఖ్య హెచ్చ సాగింది. \"చూశావా, ఆ మనిషి యెంత తెలివితక్కువ వాడో! నాకు దొంగల బంగారం దొరికిందని దివాణంలో అందరికీ చెప్పేశాడు. అందుకే వాళ్ళు నన్ను సర్దా రును చూసినట్టు చూస్తున్నారు,” అను కున్నాడు సర్దారు తమ్ముడు.\nకాని దర్బారులో అడుగుపెట్టి సింహాసనం మీద రాజును చూడగానే సర్దారు తమ్ముడు నిర్ఘాంతపోయాడు. అతని కంతా అర్థ మయింది. \" అమ్మయ్యో, సరిగా కాపలా కాయలేదని నేను కొట్టింది రాజుగారినే?” అనుకున్నాడతను.\nఅయితే రాజుగారు మాత్రం సర్దారు తమ్ముడికి మంచి స్వాగతం ఇచ్చి, అతని ధైర్యసాహసాలను సభికులకు వర్ణించి చెప్పి, అతనికి పెద్ద సర్దారు పదవి ఇచ్చాడు. సర్దారు పదవిలో ఉండిన అన్నను ఆ పదవిలోనుంచి తీసివేసి, మామూలు భటుడుగా, తముడికింద నౌకరుగా వేశారు.",
            "book_page_end": 56
        },
        {
            "title": "నిజమైన మాట",
            "book_page_start": 57,
            "pdf_page_start": 57,
            "pdf_page_end": 60,
            "author": "పి. నాగేశ్వరరావు",
            "genre": "చారిత్రక కథ",
            "moral": "తెలివి, చాకచక్యం, రాజభక్తి సంగీతానికన్నా గొప్పవి. నిజమైన సమర్థతను రాజు గుర్తించాలి.",
            "keywords": [
                "అక్బరు",
                "వీరబల్",
                "తాన్సేన్",
                "యుక్తి",
                "అసూయ"
            ],
            "characters": [
                "అక్బరు చక్రవర్తి",
                "వీరబల్",
                "తాన్సేను",
                "ఆవారాజు",
                "ముసల్మానులు"
            ],
            "locations": [
                "ఢిల్లీ నగరం",
                "బర్మా (ఆవారాజ్యం)",
                "దర్బారు"
            ],
            "content": "అశ్వరు చక్రవర్తి ఆస్థానంలో వీరబల్ విచూషకుడుగానూ, ఆంతరంగికుడుగానూ, ఉండేవాడు. తాన్సేను సంగీతవిద్వాంసుడు. తాన్సేనీపాట వినడానికి దేశదేశాల నుండి ప్రముఖులు వచ్చేవారు.\nఈ ప్రజ్ఞకు తాన్సేను అతిశయపడలేదు. కాని, తక్షిన ముసల్మానులకు తాన్సేనుకు సమానుడు లేడని గర్వం పట్టుకున్నది. అంతేకాదు. చక్రవర్తికి అభిమానుడైన వీరబల్ ను తప్పించి, ఆ స్థానంలో తాన్సేన్ను నియమించడం తగునని సూచ నలు చేస్తూవచ్చారు. ఈ మాటలను గ్రహం చిన చక్రవర్తి ఈ ప్రస్తావన సహించలేక \"మీరేమైనా చెప్పండి, వీరబలుడంతటి వాడు జన్మజన్మేపి మరొకడు కానేరడు,” అని జవాబు చెప్పాడు,\nఅప్పటికేమీ అనలేక ముసల్మానులు, కొన్నాళ్ళ తరవాత ఒకనాడు సభ ఏర్పాటు చేశారు. చక్రవర్తినికూడా ఆహ్వానించారు. ఆనాడు చాలా వేడిగా, ఉక్కగా ఉన్నది. ప్రమిదలలో చమురు, పత్తి వేసి ఊర కున్నారుగాని, చీకటిపడినా ముసల్మానులు వెలిగించలేదు. తాన్సేను దీపకరాగం పాడే సరికి, దీపాలన్నీ వాటంతటవే వెలిగినై. మేఘమల్హాకారాగం పాడాడు. వెంటనే ఉక్కపొయి, వర్షం కురిసింది.\nఇందుకు చక్రవర్తి వింతపడడం చూచి, ఒక ముసల్మాను వృధుడు 'ప్రభూ !— ఇప్పుడు బోధపడిందా? వీరబలుడికి ఇటు వంటి ప్రజ్ఞ లెక్కడివి? అందుకనే మంత్రి పదవికి తాన్సేను తగినవాడని లోకం ఘోషి స్తున్నది' అని చాకచక్యంతో మనవి చేశాడు.\nఅందుకు అక్బరు 'తాన్సేన్ గొప్ప విద్వాంసుడే కావచ్చు. కాని, వీరబలుని పోలడు. కావాలంటే ప్రత్యక్షంగా రుజువు చేస్తాను,' అని కచ్చితంగా చెప్పాడు.\nమరి కొద్దిరోజుల్లోనే అక్బరు చక్రవర్తి ఆవాదేశపు రాజుకు జాబొకటి వ్రాశాడు. ఆ ఉత్తరానికి ముద్రలువేసి, వీరబలుణ్ణి తాన్సేన్ని పిలిచి, ' మీరీ లేఖపట్టుకొని ఆవా రాజువద్దకు పోవాలి. చాలా అవసరమైన పని. ఈ పని మీరిద్దరుతప్ప మరెవ్వరూ నిర్వ హించలేరు ' అని చెప్పి, జాబిచ్చాడు.\nవారు బయల్దేరారు. తాన్సేను మనసులో ' అదేదో ముఖ్యమైన కార్యమై వుంటుంది. ఆరాజుకు నా సంగీతం వినిపించి బహుమతి పొందుతా ను ' అనుకొని సంతోషించాడు.\nకాని, వీరబల్ మట్టుకు ' ఇందులో ఏదో రహస్యం ఉండకపోదు' అని వెయ్యివిధాల ఆలోచింపసాగాడు. చివర కెలాఐతేనేం, మహారణ్యాలు దాటుకుపోయి కొన్నాళ్ళకు వారు బర్మా చేరుకొని, ఆవారాజు దర్శనం చేసుకొన్నారు.\nజాబు చదువుకొన్నాడు రాజు. అందులో ఇలావుంది :— 'నా సేవకులిద్దరు మీ దర్శ నానికి ఈ లేఖపట్టుకువస్తారు. ఒక రహస్యా పరాధం చేయడంచేత వీరిని దండింపవలసి వచ్చింది. గోప్యంగా జరపవలసిన కార్యం కనుక ఇక్కడ ఆ పనిచేయ వీల్లేక, మీ వద్దకు పంపినాను. మీరు మరణదండన విధించవలసింది.'\nరాజు జాబు చదువుకుని మంత్రికిచ్చాడు. అతడు ఇందులో ఏదో రహస్యముందని గ్రహించి, 'రాజా-వీరిని ఒక వారంరోజులు చెరలో పెట్టి, తరువాత యుక్తమైన దండన విధించుదాము' అని సలహా చెప్పాడు. ఆ ప్రకారం వారి చేతులకు బేడీలు తగిలించి కారాగృహానికి తీసుకుపోయారు.\nతాన్సేనుకు మతిపోయినట్టయింది. వీర బలుడికేసి దీనంగా, ఏమిటి ఉపాయం ? అన్నట్టుగా చూచాడు. అప్పుడు వీరబలుడు అతని చెవిలో ఏదో వూదాడు. లోన కుమిలి పోతున్నా, తాన్సేన్ పైకి ధైర్యంగానే కన బడజొచ్చాడు.\nగడువు వారంరోజులూ ముగిసింది. తలా రులు వచ్చి వీరిని వధ్యస్థానానికి తీసుకు పోయారు. అక్కడ వీరబలూ, తాన్సేనూ 'నన్ను ముందు చంపు' అంటే 'నన్ను ముందు చంపు' అని పోరాడసాగారు. తలా రులు రాజువద్దకు పోయి, ' వీళ్లిద్దరూ పిచ్చి వాళ్ళు ప్రభూ!' అని మనవిచేశారు.\nఅప్పుడు రాజు వారిని పిలిపించి, ' ఎందు కిలా వాదులాడుతున్నారు?' అని అడిగాడు.\n'రాజా! — చెబితే మాకు చాలా నష్టం కలుగుతుంది. అందుచేత చెప్పదల చ లేదు' అన్నాడు వీరబల్.\n'నిజం చెప్పకుంటే యావజ్జీవ ఖైదు వేయిస్తా,' అన్నాడు రాజు.\nఇక తప్పదన్నట్టుగా, వీరబల్ ఇలా ప్రారంభించాడు :—' రాజా ! - చాలా కాలం నుంచి ఆవారాజ్యం కలుపుకోవాలని మా రాజు వుద్దేశం. కాని, తమరు బలశాలులని బెదిరిపోతున్నాడు. ఒకనాడు ఒక జ్యోతి శ్శాస్త్రవేత్త వచ్చి 'రాజా! ఎందుకు విచారి స్తావు? నీ రాజ్యంలో ఇద్దరిని ఆవారాజు వద్దకు ఏదో మిషపైన పంపించు. వారిని రాజుకనుక చంపెనా, మొదట చచ్చినవాడా దేశానికి రాజవుతాడు, తర్వాత మరణించిన వాడు మంత్రి అవుతాడు. అప్పుడు వారు నీకు సామంతులుగా ఉంటారు. ఈవిధంగా నీ కారాజ్యం దక్కాలిగాని, యుద్ధం చేసి గెలవడం నీతరం కాదు' అని చెప్పాడు. ఈ కారణంచేత మమ్మల్నిద్దరినీ పంపించాడు. ఈ సంగతి వెల్లడించినందుకు మా రాజు మమ్మల్ని చంపేతీరుతాడు. కనుక, అక్క డికి పోకుండా మమ్మల్ని తమరే చంపించి పుణ్యం కట్టుకోండి ప్రభూ!'\nఅప్పుడు రాజు మంత్రికేసి చూచాడు. మంత్రి రహస్యంగా ఇలా చెప్పాడు :— ' రాజా !- వీరి పరస్పర కలహంవల్ల మనకు అసలు రహస్యమంతా తెలిసిపోయింది. వీరిని చంపితిమా మన రాజ్యం మనకు దక్కదు. కనుక, వచ్చినదారినే వీరిని పంపి వేయడం మంచిది.'\nభయం నటిస్తూ, వీరబల్ ' సెలవు సెలవు!!' అని, తాన్సేన న్ను వెంటబెట్టుకుని బయటపడి మళ్లీ ఢిల్లీనగరం చేరుకొన్నాడు.\nతాన్సేను అక్బరుని చూచి ' ప్రభూ ! — వీరబలుడే లేకుంటే నేను తమ దర్శనం చేసుకోగలిగేవాణ్ణికాదు. అతని బుద్ధికుశ లతే మా ఇద్దర్నీ రక్షించింది...” అంటూ, జరిగిన వృత్తాంతమంతా విన్నవించాడు.\nఅప్పుడు చక్రవర్తి, ఇదివరకు ఎదురు తిరిగిన ముసల్మానులందర్నీ పిలిపించి, వీరబలుని బుద్ధివిశేషం పరీక్షించడానికి తను పన్నిన పన్నుగడ, వీరబల్ బుద్ధి చాతుర్యం వారికి వివరించి చెప్పాడు.\nఅప్పుడు ముసల్మానులందరికీ అక్బరు. చక్రవర్తి చెప్పినది నిజమైన మాట అని నమ్మకం కలిగింది.\nఆవిధంగా ముసల్మానులందరికీ వీరబల్ పైన గల అసూయ పోయి, ఎంతో గౌరవ భావం ఏర్పడింది.",
            "book_page_end": 60
        },
        {
            "title": "సూర్యుడు",
            "book_page_start": 61,
            "pdf_page_start": 61,
            "pdf_page_end": 61,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "విశ్వం గురించి తెలుసుకోవడం ఆశ్చర్యాన్ని కలిగిస్తుంది.",
            "keywords": [
                "సూర్యుడు",
                "నక్షత్రం",
                "ఆల్ఫా సెంటారి",
                "సూర్యమచ్చలు",
                "అయస్కాంత తరంగాలు"
            ],
            "characters": [],
            "locations": [
                "ఆకాశం",
                "భూమి",
                "సూర్య గోళం"
            ],
            "content": "ఆకాశంలో ఉన్న అన్ని నక్షత్రాలకన్నా సూర్యుడు మనకు దగ్గిరిగా ఉన్న నక్షత్రం. సూర్యుడి తరవాత మనకు దగ్గిరిగావున్న నక్షత్రాన్ని \"ఆల్ఫా సెంటారి” అంటారు. సెకండుకు 1,86,000 మైళ్ళు ప్రయాణంచేసే కాంతి సూర్యుడినుంచి మనకు చేరటానికి 8 నిమి షాలు పడుతుంది; \"ఆల్ఫా సెంటారి ” నుంచి కాంతి మనవద్దకు చేరటానికి దాదాపు నాలుగున్నర సంవత్సరాలు పడుతుంది. దీనినిబట్టి ఇతర నక్షత్రాలకన్న సూర్యుడు మన కెంత దగ్గిరగా ఉన్నదీ మనం తెలుసుకోవచ్చు.\n* ఆకాశాన సూర్యుడికంటే ఎన్నో రెట్లు పెద్దవైన నక్షత్రాలుకూడా ఉన్నాయి. \"ఎప్సిలాన్. ఆరిగే ” అనేది రెండు నక్షత్రాల జంట; అందులో ఒకటి సూర్యుడికి 250 రెట్లు, రెండవదాని అడ్డుకొలత సూర్యుడి అడ్డుకొలతకు 3,000 రెట్లు!\n* సూర్యబింబం కంటితో చూడలేనంత కాంతివంతమైన బింబం. అయితే ఆ బింబంలో నల్లని మచ్చలు కనిపిస్తాయి. అద్దానికి మసి పట్టించి దానిగుండా సూర్యుడికేసి చూస్తే పెద్ద పెద్ద మచ్చలు కంటికే కనిపిస్తాయి. వాటికేసి రోజూ చూసినట్టయితే అవి ఎడమవైపు. నుంచి కుడివైపుకు జరగటం కనిపిస్తుంది. సూర్యబింబం తనచుట్టూ తాను తిరగటం చేత ఈ మచ్చలు ఈవిధంగా కనిపిస్తాయి. కుడిపక్క అదృశ్యమైన మచ్చ 12 లేక 13 రోజుల అనంతరం మళ్ళీ ఎడమవైపున కనిపిస్తుంది.\n* సూర్యుడి మధ్యరేఖకు సమీపంలో ఉండే మచ్చ, సూర్యుడి ధృవాలకు దగ్గిరిగా ఉండే మచ్చకన్న శీఘ్రంగా చుట్టు తిరిగివస్తుంది. దీనినిబట్టి సూర్యుడు భూమిలాగా ఘనగోళం కాదని, సూర్యగోళంలోని వివిధప్రాంతాలు వేరువేరు వేగాలతో తిరుగుతున్నాయనీ తెలుస్తుంది.\n* సూర్యగోళంమీద ఉండి మండే వాయువులలో గుండాలేర్పడినప్పుడు అవి నల్లని మచ్చల లాగా మనకు కనిపిస్తాయని చెబుతారు. సూర్యుడి ఇతర భాగాలకంటే ఇవి నల్లగా ఉంటాయేగాని, వీటికికూడా అంతులేని కాంతి ఉంటుంది. ఒక్కొక్కప్పు డీ మచ్చలు. భూమిని అమాంతం మింగెయ్యగలిగినంత పెద్దవిగా ఉంటాయి.\n* సూర్యుడి మచ్చల ప్రభావం భూమిమీద ఉండటం చిత్రమైన విషయం. భూమిని ఎల్లప్పుడూ విద్యుత్తరంగాలూ, అయస్కాంత తరంగాలూ ఆవరించి ఉంటాయి. అనేక మైన సూర్యుడి మచ్చలు భూమికెదురుగా వచ్చినప్పుడు భూమిపైగల అయస్కాంత తరంగాలలో సంచలనం కలుగుతుంది.\n* సూర్యుడిలో ఈ మచ్చల సంఖ్య హెచ్చుతూ, తగ్గుతూ ఉంటుంది. ఈ మార్పు ఒక క్రమాన్ని బట్టి జరుగుతుంది. పదకొండు సంవత్సరాల కొకసారి మచ్చల సంఖ్య యధా స్థితికి వస్తూవుంటుంది. ఈ \"11 ఏళ్ల రుతువు\"కు కారణం ఎవరూ కనిపెట్టలేదు.",
            "book_page_end": 61
        },
        {
            "title": "మాయాచక్రం - 6",
            "book_page_start": 62,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "కల్పన",
            "moral": "చందమామ బృందం",
            "keywords": [
                "మాయాచక్రం",
                "రాణి",
                "రాక్షసి",
                "రెక్కల గుర్రం",
                "రాజకుమారుడు"
            ],
            "characters": [
                "రాణి",
                "రెక్కల గుర్రం (అశ్వరాజం)",
                "రాక్షసి",
                "రాక్షసి కూతురు",
                "రాజకుమారుడు"
            ],
            "locations": [
                "ఎర్రకోట"
            ],
            "content": "రావలసిన చోటికి వచ్చేశామని గుర్రం చెప్పగానే రాణి అంతులేని సంతోషాన్ని పొందింది. ' అశ్వరాజమా !నీ పని ఇంతటితో తీరిపోలేదు. నేను మళ్ళీ వచ్చేవరకూ నీవు ఇక్కడనే ఉండాలి. ఈ ఉపకారం చేయకతప్పదు' అన్నది.\nఅందుకు రెక్కల గుర్రం ' రాణీ !— ఈ ఎర్రకోట దేవలోకానికికూడా కనిపిస్తూవుంటుంది. ఇక్కడ వుండే రత్నాలూ మొహిరీలు దేవతలకు ఎంతో ఇష్టం. అందుచేత వారి ప్రభావంవల్ల నే నీ లోకానికి వచ్చి, రాక్షసికి తెలియ కుండా కానుకలు పట్టుకుపోతూ వుంటాను ' అని చెప్పింది.\nఈ మాటకు రాణి ' నాకోసమని నీవు రేపటివరకూ వుండు. ఆవిధంగా యిద్దరమూ వచ్చినపని ముగించుకుని వెళ్ళిపోవచ్చు' అన్నది.\nరాణి ఇలా అంటూవుండగానే కోటలోపలినుంచి రాక్షసి వచ్చి, వింత గుర్రాన్ని చూసి ఆశ్చర్యపడింది. ' అమ్మాయీ ! - ఎవరు నీవు? ఇక్కడి కెలా వచ్చావు? ఎందు కొచ్చావు ? ఈ గుర్రం ఎవరిది ?....' అంటూ ఆత్రంతో ప్రశ్నలవర్షం కురిపించింది.\nఅప్పుడు రాణి ధైర్యం వహించి, ' నేను మంత్రమహిమలు తెలిసిన ఒక స్త్రీని. ఇది దేవతా అశ్వం. నే నీ గుర్రంమీద ఎక్కి లోకాలు చూచుకొంటూ వస్తున్నా. దారిలో ఈ ఎర్రకోట ముచ్చటగా కనిపిస్తే, ఏమిటో చూదామని ఇక్కడ దిగాను ' అని బదులు చెప్పింది.\nరాక్షసి ఆమెను ఆదరించి లోపలికి తీసుకుపోయింది. సమస్త మర్యా దలూ చేసింది. చివరకు, తన అంతఃపురంలోకి తీసుకువెళ్ళి కురూపి ఐన తన కూతురిని చూపించి, ' అమ్మా ! - ఇది నా బిడ్డ. దీనికి పెళ్ళిచేదామని ఒక చక్కటి రాజకుమారుణ్ణి పట్టుకవచ్చాను. ఇతర స్త్రీలను వరించకుండా అతని తలను గాడిద తలగా మార్చివేశాను. ఐతే, నాకు శత్రువైన ఒక దేవత- అనురాగవతి ఐన భార్య దొరికితే రాజుకు మామూలు స్వరూపం వచ్చేటట్టు -విమోచనమార్గం చెప్పింది. నా కూతురుకు అతనిపైన అనురాగమున్నది గాని, -అతనికి యెంతమాత్రం ఇష్టంలేదు. నీ మహిమచేత ఈ పని అనుకూలం చేసి పెట్టగలవా?' అని అడిగింది.\n'ఓ. ఇదెంత పని ? ఇదుగో చూడు' అన్నది రాణి. అలా అంటూ—",
            "book_page_end": 62
        },
        {
            "title": "చిత్ర కథ",
            "book_page_start": 66,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "హాస్యం",
            "moral": "అత్యాశ పడకుండా శ్రమ చేయాలి. పుకార్ల ఆధారంగా సంపదను వెతకడం సరైన మార్గం కాదు.",
            "keywords": [
                "గుప్తనిధులు",
                "పంతులు",
                "కోట",
                "తవ్వకం",
                "బొమికె"
            ],
            "characters": [
                "దాసూ",
                "వాసూ",
                "పంతులు",
                "విద్యార్థులు"
            ],
            "locations": [
                "పాడుపడిన కోట ప్రాంతం"
            ],
            "content": "ఒకరోజున దాసూ, వాసూలనూ, కొందరు విద్యార్థులనూ పంతులు ఊరి బయట పాడుపడిన కోటప్రాంతానికి తీసుకుపోయాడు. ఒకప్పుడు ఆ కోట ప్రాంతాన్ని ఒక రాజవంశం పరిపాలించిందనీ, ఇప్పటికీ ఆ ప్రాంతాన తవ్వితే రాగిశాసనాలూ, వెండి బంగారు నాణాలూ దొరుకుతవని చెప్పాడు.\nపంతులు చెప్పినదంతా శ్రద్ధగా విన్న దాసూ, వాసూలు మరుసటిరోజున పలుగూ పారా తీసుకుని ఆ ప్రదేశానికి వెళ్లారు. అక్కడ తవ్వి, వీలయితే వెండిబంగారు నాణాలనుగాని, రాగిశాసనాలనుగాని సంపాయించాలని వాళ్ల ప్రయత్నం. కాని వాళ్ళశ్రమకు లభించినదిమాత్రం 'టైగర్'కు పనికివచ్చే బొమికె ఐంది.",
            "book_page_end": 66
        }
    ],
    "statistics": {
        "total_stories": 16,
        "author_counts": {
            "చందమామ బృందం": 7,
            "కె. కాంతారావు": 1,
            "వి. లోకనాధం": 1,
            "అబ్దుల్ అలీం": 1,
            "వి. ప్రభాకరరావు": 1,
            "సి. బాలనారాయణశర్మ": 1,
            "ఎమ్. వీరరాఘవయ్య": 1,
            "ఆర్. లలితమ్మ": 1,
            "కె. రుక్మిణీదేవి": 1,
            "పి. నాగేశ్వరరావు": 1
        },
        "genre_counts": {
            "నీతి కథ": 4,
            "పురాణ కథ": 1,
            "జానపద కథ": 2,
            "హాస్యం": 4,
            "సాహసం": 2,
            "చారిత్రక కథ": 1,
            "వైజ్ఞానిక వ్యాసం": 1,
            "కల్పన": 1
        }
    }
}