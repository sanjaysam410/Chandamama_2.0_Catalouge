{
    "book_id": "చందమామ_1959_07",
    "stories": [
        {
            "title": "చందమామ (సంపాదకీయం)",
            "book_page_start": 1,
            "pdf_page_start": 15,
            "pdf_page_end": 15,
            "author": "'చక్రపాణి'",
            "genre": "సంపాదకీయం",
            "moral": "",
            "keywords": [
                "పాఠకుల అభిప్రాయాలు",
                "ప్రశ్నోత్తరాలు",
                "ఆగస్టు నెల",
                "చక్రపాణి"
            ],
            "characters": [],
            "locations": [],
            "content": "కిందటి నెల మేము కోరిన ప్రకారం చాలామంది\nపాఠకులు \"చందమామ\"ను గురించి తమ అభి\nప్రాయాలు తెలిపారు. కొందరు కేవలమూ తమ అభి\nమానాన్ని మాత్రమే ప్రకటించారు. కొంతమంది\nమాంత్ర కొన్ని సూచనలనుకూడా చేశారు. వాటిలో\nఆచరణీయమైన వాటిని క్రమంగా \"చందమామ”లో\nప్రవేశపెట్టగలము.\nదాదాపు పాఠకులందరూ \"ప్రశ్నోత్తరాలు” శీర్షిక\nప్రవేశపెట్టమని కోరారు. ఈ శీర్షికను ఆగస్టు నెల\nనుంచి ప్రవేశ పెట్ట నిశ్చయించామని తెలియజేయటానికి\nఆనందిస్తున్నాము. పాఠకులు తమ విజ్ఞానాన్ని\nపెంపొందించుకొనటానికి మాత్రమే ఈ శీర్షికను విని\nయోగపరచుకుంటారని ఆశిస్తున్నాము. రాజకీయ\nసంబంధమైన, మత సంబంధమైన సందేహాలను\nదయచేసి పంపకండి.\nసంపుటి 25 : జూలై 1959 : సంచిక 1",
            "book_page_end": 1
        },
        {
            "title": "సముద్రపు జాలర్లు",
            "book_page_start": 999,
            "pdf_page_start": 9,
            "pdf_page_end": 9,
            "author": "బ్రూక్ బాండ్ ఇండియా ప్రైవేట్ లిమిటెడ్.",
            "genre": "వ్యాసం/విశేషం",
            "moral": "చందమామ బృందం",
            "keywords": [
                "కేరళ",
                "మలబారు",
                "జాలర్లు",
                "బ్రూక్ బాండ్ టీ",
                "జీవనోపాధి"
            ],
            "characters": [
                "జాలర్లు"
            ],
            "locations": [
                "కేరళ రాష్ట్రం",
                "అరేబియా సముద్రం",
                "మలబారు"
            ],
            "content": "కేరళ రాష్ట్రంలో నీలి అరేబియా సముద్రాన్ని\nఅనుకుని కనుల పండువైన మలబారు వుంది.\nఇక్కడ చూడ చోద్యమైన రమణీయమైన ప్రదే\nశాలు చాలా వున్నాయి. కాని సముద్ర తీరాన\nకొబ్బరితోటల చుట్టూ పున్న బెస్త పల్లెల శోభ\nవేరు.\nమలబారు బెస్త వల్లెలో మట్టితో చక్కగా కట్ట\nబడిన పూరిగుడిసెలు, ఎదురుగా కనిపించే సముద్ర\nతీరం తళ తళ మెరిసే యిసక చూచితీరవల\nసిందే. దృఢకాయులైన జాలరివాళ్లు వర్షాకాలంలో\nగాలి ఉదృతంగా వీస్తున్నప్పుడు సముద్రపు పోటు\nవచ్చినప్పుడు తప్ప ఏడాది పొడుగునా చేవలు\nపడుతుంటారు. ప్రొద్దు పొడవకుండా సముద్రం\nమీదికి వెళ్ళి, సంధ్యవేళకు మోయలేనన్ని చేప\nలతో తిరిగి వచ్చి ఇరుగు పొరుగు గ్రామాల్లో,\nపట్టణాల్లో అమ్ముకుంటారు. చేవల వేట ఆయ్యాక\nవలలను, పడవలను మరమ్మతు చేసుకొని, కొబ్బరి\nతాళ్ళు అల్లుకుంటారు. నిస్సందేహంగా చాలా\nకష్టమైన పని. అయినా వీలున్నప్పుడల్లా నలు\nగురూ చేరి టీ త్రాగుతూ కబుర్లు చెప్పుకుంటారు.\nవారి ప్రియమైన టీ బ్రూక్ బాండ్ అని వేరే\nచెప్పక్కర్లేదు. దేశపు అన్ని చోట్లలాగే మల\nబారులో కూడా బ్రూక్ బాండ్ టీ తోట పదును\nతాజాగా సరపరా అగుటచే చిన్నా పెద్దా కూడా\nఅదే త్రాగుతుంటారు.\nమలబారు కొబ్బరికాయలకు, జీడిపప్పు, ఏలకులు.\nలవంగాలు. రబ్బరుకు చాలా ప్రసిద్ధికెక్కింది.\nఅయినా ఆ బెస్త పల్లె దానిలో నివసించే అమా\nయకపు బెస్తలు దానికి ఎక్కువ శోభ చేకూరుస్తు\nన్నాయి. వారి జీవనోపాధికి ఆధరువైన సముద్ర\nమంటే జాలర్లకు చాలా అభిమానం. వీరు పనికి\nవెళ్ళేముందు, తిరిగి వచ్చాక బ్రూక్ బాండ్ టీ\nత్రాగుతారు. ఏమంటే అది ఉత్సాహము, ఉల్లా\nసము చేకూరుస్తుంది.\nబ్రూక్ బాండ్ ఇండియా ప్రైవేట్ లిమిటెడ్.",
            "book_page_end": 999
        },
        {
            "title": "మహాభారతం",
            "book_page_start": 2,
            "pdf_page_start": 16,
            "pdf_page_end": 20,
            "author": "చందమామ బృందం",
            "genre": "పౌరాణికం",
            "moral": "చేసిన త్యాగాలకు తగిన గుర్తింపు లభించకపోయినా, కర్తవ్యాన్ని నిర్వహించినందుకు సంతృప్తి ఉంటుంది.",
            "keywords": [
                "అంబ",
                "భీష్ముడు",
                "పరశురాముడు",
                "శిఖండి",
                "తపస్సు"
            ],
            "characters": [
                "భీష్ముడు",
                "అంబ",
                "పరశురాముడు",
                "వ్యాసుడు",
                "నారదుడు",
                "గంగ",
                "శివుడు",
                "ద్రుపదుడు",
                "హిరణ్యవర్మ",
                "శిఖండి"
            ],
            "locations": [
                "మహేంద్రగిరి",
                "యమునాతీరం",
                "వత్సదేశం",
                "కౌశికాశ్రమం",
                "కురుక్షేత్రం",
                "మత్స్యదేశం",
                "పాంచాలదేశం"
            ],
            "content": "యుద్ధం అయిపోయింది, కాని ఎవరు నాకు చేతనైనంతా చేశాను. ఇక నేను\nముందు వెనక్కు తిరగాలనేది తేలలేదు. చేయగలది ఏమీ లేదు,” అంటూ దీర్ఘంగా\nఒక నిట్టూర్పు విడిచాడు.\n\"ముందు వాణ్ణి తిరగమనండి! వాడు\nనన్ను ఎదిరించి నిలబడి ఉండగా నేను\nతిరిగిపోతానా?” అన్నాడు పరశురాముడు.\n\"యుద్ధంలో వీపు చూపననీ, నా వెనక\nపార్శ్వంలో బాణం తగలగూడదనీ నాకు\nవ్రతం ఉన్నది,” అన్నాడు భీష్ముడు.\nఅందరూ చేరి చివరకు పరశురాముడి\nచేతనే ముందు యుద్ధం మాన్పించారు.\nఆ తరవాత భీష్ముడు వచ్చి ఆయన కాళ్లపై\nపడ్డాడు. పరశురాముడు చిరునవ్వు నవ్వి,\n\"క్షత్రియులలో నీవంటివాణ్ణి నే నెన్నడూ\nచూడలేదు. నువు చేసిన యుద్ధం నాకు\nచాలా నచ్చింది,” అన్నాడు.\nతరవాత పరశురాముడు అంబకేసి తిరిగి\nతనను భీష్ముడు ఓడించినట్టు పరశు\nరాముడు చెప్పగానే అంబ, \"మహాత్మా,\nనాకు నీ చేతనైన సాయం చేశావు, కాని\nఫలితం లేకపోయింది. నీచేత ఓడని భీష్ముడు\nదేవతలకుకూడా ఓడడు. అయినా నేను\nభీష్ముణ్ణి శరణు వేడను. ఎప్పటికైనా, ఎలా\nగైనా ఆయనను నేనే ఓడించాలి. అందుకు\nమార్గం ఏమిటో వెతుకుతాను!” అంటూ\nతన దారిన తాను వెళ్లిపోయింది. పరశు\nరాముడు మునులతోసహా మహేంద్రగిరికి\nవెళ్లిపోయాడు.\nభీష్ముడు బ్రాహ్మణుల ఆశీర్వాదాలు\nపొంది ఇంటికి తిరిగి వచ్చేశాడు.\nఆయన సత్యవతికి జరిగినదంతా\nవిచారంగా, \" అమ్మాయీ, చూశావుగదా !\nనీకు జరిగిన అన్యాయాన్ని సరిచెయ్యటానికి చెప్పాడు. ఆవిడ భీష్ముణ్ణి చాలా మెచ్చు\nకున్నది. తరవాత భీష్ముడు అంబ వెనకగా\nవేగులవాళ్లను పంపి, ఆమె ఎక్కడికి\nపోతుందో, ఏమేమి చేస్తుందో ఎప్పటి కప్పుడు\nతనకు తెలియజేస్తూండవలసిందిగా ఆజ్ఞా\nపించాడు. వారు ఆ ప్రకారమే భీష్ముడికి\nఅంబను గురించిన వార్తలు వివరంగా\nతెలుపుతూ వచ్చారు.\nఅయినా అంబ భీష్ముడికి పక్కలో\nబల్లెంలాగా తయారయింది. ఆమె తనను\nచంపటానికిగాను తపస్సు చేస్తానని ప్రతిజ్ఞ\nచేసి పోయింది. పరశురాముడు ఎంతో\nతపశ్శాలి అయిఉండికూడా తనను జయించ\nలేకపోయాడు. అయినా భీష్ముడు అంబను\nతలుచుకుని భయపడసాగాడు. చివర\nకాయన తన భయాన్ని వ్యాసుడికీ,\nనారదుడికి విన్నవించుకున్నాడు. \"నీవు\nఅంబను గురించి ఇంతగా విచారించటం\nఅనవసరం. విధి నిర్దేశం ఎలాఉంటే అలా\nఅవుతుంది !” అని ఆ ఇద్దరూ విడివిడిగా\nభీష్ముడికి ధైర్యం చెప్పారు.\nకురుక్షేత్రంనుంచి బయలుదేరిన అంబ\nయమునాతీరాన గల ఋష్యాశ్రమాలకు వెళ్లి\nఅక్కడ ఘోరతపస్సు ప్రారంభించింది.\nఆమె ఆహారం మానేసి, శరీరాన్ని కృశింప\nజేసి, శరీరంనిండా మట్టి పట్టించుకుని\nతపస్సు చేసింది; కంఠంవరకూ నీటిలో\nముణిగి ఆరు మాసాలు తపస్సు చేసింది.\nఒక ఏడాది నిరాహార తపస్సు చేసి, తరవాత\nరోజుకు ఒక పండుటాకు తింటూ, కాలి\nబొటనవేలిపై నిలబడి మరొక సంవత్సరం\nతపస్సు చేసింది. ఈ విధంగా ఆమె పన్నెండు\nసంవత్సరాలు కఠోర తపస్సు చేసింది ;\nఎంద రెన్నివిధాల చెప్పినా ఆమె తపస్సు\nమానలేదు.\nఆ తరవాత ఆమె వత్సదేశానికి వెళ్లి\nఅక్కడి ఆశ్రమాలన్నీ చూసింది. తరవాత\nఆమె పుణ్యక్షేత్రాలు సేవిస్తూ సంచారం\nప్రారంభించి చ్యవనాశ్రమం, బ్రహ్మస్థానం,\nప్రయాగ, దేవారణ్యం, భోగవతి, రామహ్రదం\nమొదలైన అనేక చోట్లకు వెళ్లింది.\nఇలా తపస్సుతోపాటు తీర్థ\nయాత్రలు చేసే కాలంలో భీష్ముడి తల్లి\nఅయిన గంగ ఆమెను కలుసుకుని,\n\"అమ్మాయీ, నీవు దేనికిగాను ఇన్ని కష్టాలు\nపడుతూ తిరుగుతున్నావు?” అనిఅడిగింది.\n\"అమ్మా, నాకోసం పరశురాముడంతటి\nవాడు భీష్ముడితో యుద్ధంచేసి ఓడిపోయాడు.\nఅటువంటి భీష్ముణ్ణి ఇంకెవరు చంపగలరు?\nనేనే ఆయనను చంపే శక్తి సంపాదించాలని\nశ్రమపడుతున్నాను. నా కోరిక సిద్ధించేటట్టు\nవరమియ్యి తల్లీ!\" అన్నది అంబ.\n\"ఓసీ, స్త్రీవై పుట్టి నీకీ కోరిక ఏమిటి?\nఇది ఎన్నటికీ సిద్ధించదు. ఇలాటి ప్రయత్నం\nలోనే నీవు చనిపోయావంటే ఎప్పటికైనా\nనీవు నదివైపోతావు. నీలో భయంకరమైన\nమొసళ్లుంటాయి. ఏడాదికి నాలుగు\nమాసాలు మాత్రమే నీలో నీరుంటుంది;\nమిగిలిన ఎనిమిది మాసాలూ నిన్ను చూసి\nనది అనికూడా ఎవరూ అనుకోరు!” అంటూ\nగంగ వెళ్లిపోయింది.\nతరవాత కొంతకాలానికి గంగ చెప్పినట్టే\nజరిగింది. అంబ మత్స్యదేశంలో నడుస్తూ\nఒకచోట స్పృహతప్పి పడిపోయింది. ఆమె\nపడిపోయిన చోట అంబానది పుట్టింది. ఆ\nనదికి వర్షాకాలంలో వరదలు వస్తాయి,\nభయంకరమైన మొసళ్లతో నిండి ఉంటుంది;\nఏడాదికి ఎనిమిది మాసాలు అందులో\nనీరుండదు.\nఅంబను చూసి ఎందరో ఋషులు,\n\"అమ్మా, నీవు ఏమి కోరి తపస్సు\nచేస్తున్నావు?\" అని ఆడిగారు. వారందరికీ\nఅంబ, \" అయ్యా, నేను ఉత్తమలోకాలు\nకోరను. ఎలాగైనా భీష్ముణ్ణి చంపటానికే\nనేనిలా తపస్సు చేస్తున్నాను. నాకు భర్తా,\nసంసారమూ లేకుండా పోయాయి. నాది\nఆడబ్రతుకూ కాదు, మగబ్రతుకూ కాదు.\nనాకు ఆడజన్మమీద మొహం మొత్తింది.\nఎత్తితే మగజన్మే ఎత్తాలి! ఎలాగైనా భీష్ముణ్ణి\nయుద్ధంలో చంపాలి. అందుచేత నన్ను\nమీరు నివారించకండి !\" అనేది.\nచివరకు అంబ కోరిక అనుకోని విధంగా\nఫలించింది. శివుడు ఆమె తపస్సుకు మెచ్చి\nప్రత్యక్షమై, \" అంబా, ఏం వరం కోరుతావు?”\nఅని అడిగాడు.\n\"దేవా, నేను భీష్ముణ్ణి జయించేటట్టు\nఅనుగ్రహించు!\" అన్నది అంబ. \" అలాగే\nజయిస్తావు!\" అన్నాడు శివుడు. \" దేవా,\nనేను స్త్రీనిగదా మహాపరాక్రమశాలి అయిన\nభీష్ముణ్ణి ఎట్లా జయిస్తాను? నీమాట\nఅసత్యం కాదుగదా?” అన్నది అంబ.\n\" ఎన్నటికీ కాదు. వచ్చే జన్మలో నీకు\nపురుషత్వం లభిస్తుంది ; నీవు భీష్ముణ్ణి\nసంహరిస్తావు!\" అన్నాడు శివుడు.\nశివుడు అంతర్థానం కాగానే అంబ\nమునీశ్వరులంతా చూస్తుండగానే ఒక చితి\nపేర్చుకుని, యమునానదివేపు తిరిగి నమ\nస్కారం చేసి, \" భీష్ముణ్ణి చంపగలందులకు\nనేను అగ్నిప్రవేశం చేస్తున్నాను!\" అని\nపలికి, చితిలో పడి కాలిపోయింది.\nఇదే సమయంలో పాంచాలదేశపు రాజైన\nద్రుపదుడుకూడా శివుణ్ణి గురించి తపస్సు\nచేశాడు. ఆయన తపస్సుకు రెండు\nకారణాలు. ద్రుపదుడికి పిల్లలు లేరు;\nసంతానం కావాలన్నది ఒక కోరిక.\nద్రుపదుణ్ణి భీష్ముడు ఓడించిఉన్నాడు;\nభీష్ముణ్ణి జయించగలవాడు తన కడుపున\nపుట్టాలన్నది రెండో కోరిక.\nద్రుపదుడి తపస్సుకూడా ఫలించింది.\nశివుడు ప్రత్యక్షమై, \" నీ కడుపున ఒక\nకూతురు కలుగుతుంది!” అని వరమిచ్చాడు.\n\" దేవా, నాకు కూతురెందుకు? భీష్ముణ్ణి\nచంపగల కొడుకును ప్రసాదించు!\" అని\nద్రుపదుడు ప్రార్థించాడు.\n\" ఆ కూతురే తరువాత కొడుకుగా మారి\nభీష్ముణ్ణి చంపుతుంది. అంతతో తృప్తిపడి\nఇంటికి వెళ్లిపో!\" అన్నాడు శివుడు.\nద్రుపదుడు ఇంటికి తిరిగివచ్చి తన\nభార్యతో జరిగినదంతా చెప్పాడు. తరవాత\nద్రుపదుడి భార్య గర్భవతి అయి, నవ\nమాసాలు మోసి, శివుడు చెప్పిన విధంగానే\nఒక ఆడపిల్లను కన్నది. ఆ పిల్ల రహస్యం\nతల్లిదండ్రులకు మాత్రమే తెలుసు. ద్రుప\nదుడు అందరితోటీ తనకు మగపిల్లవాడు\nకలిగాడని చెప్పాడు, ఆ పిల్లవాడికి శిఖండి\nఅని నామకరణం చేశారు.\nశిఖండికి మగపిల్లవాడి దుస్తులే వేసి,\nమగపిల్లవాడులాగే పెంచారు. ఆ పిల్లకు\nచిత్రలేఖనమూ, శిల్పమూ నేర్పించారు,",
            "book_page_end": 6
        },
        {
            "title": "కంచుకోట - 13",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ",
            "moral": "ఆపదలో ధైర్యంగా ఆలోచిస్తే పరిష్కారం దొరుకుతుంది.",
            "keywords": [
                "చంద్రవర్మ",
                "దయ్యపు కుక్క",
                "ఇనపగొలుసు",
                "ముసలిరాజు",
                "కంచుకోట"
            ],
            "characters": [
                "చంద్రవర్మ",
                "దయ్యపు కుక్క",
                "ముసలివాడు (రాజు)",
                "దేవలుడు",
                "శివసింహుడు"
            ],
            "locations": [
                "కంచుకోట",
                "అరణ్యం",
                "రుద్రపురం",
                "సెలయేటి పక్క గుడిశె"
            ],
            "content": "[చంద్రవర్మా, కాపాలినీ శంఖుడి మంత్రగృహం వున్న కొండమీదికి ఎక్కారు.\nఅక్కడ కాపాలినికోసం చంద్రవర్మా, కాలకేతుడూ కలిసి చిన్న ఇల్లు కట్టారు. చంద్రవర్మ\nమర్నాటి వుదయం కాపాలినీ, కాలకేతుల దగ్గిర సెలవుతీసుకుని అరణ్యంలో ప్రవేసించాడు.\nఅతడికి ఒక మహావృక్షం కింద ఒక ఇనపగొలుసు దొరికింది. ఆ వెంటనే భయంకరా\nకృతిలో వున్న ఒక దయ్యపుకుక్క మొరుగుతూ అతడిమీదికి రాసాగింది. తరవాత — ]\nదన్యుపు కుక్క భయంకరంగా నోరు తెరిచి,\nతన కంఠాన్ని ఒడిసిపట్టేందుకు చెంగున\nమీదికి వురికేంతలో, చంద్రవర్మ తన కత్తి\nమొనతో దాని గుండెలమీద పొడిచేందుకు\nతల వంచి ముందుకొక అడుగు వేశాడు.\nఅదే సమయంలో అతడి ఎడమచేత గల\nఇనపగొలుసు ఛెళ్లుమని దయ్యపుకుక్క\nతలమీద గట్టిగా తగిలింది. కుక్క ఎగిరి\nఅల్లంత దూరాన వెల్లకిలా పడిపోయింది.\nచంద్రవర్మ మెరుపులా గిర్రున వెనుదిరిగి\nభీకరంగా అరుస్తూ, దయ్యపుకుక్కను\nసమీపించ బోయేంతలో, అది లేచి నిలబడి\nఒక్క తృటికాలం చంద్రవర్మ చేతులో\nవున్న ఇనపగొలుసుకేసి చూసి, చప్పున\nవెనుదిరిగి పొదలదగ్గిరకు పరిగెత్తి, అక్కడ\nతోక ఆడిస్తూ నిలబడింది.\nదయ్యపుకుక్కలో వచ్చిన యీ వింత\nమార్పు చూస్తూనే చంద్రవర్మ చాలా ఆశ్చర్య\nపడ్డాడు. అతడు తన చేతులో వున్న ఇనప\nగొలుసుకేసి ఓమారు చూసుకుని దాన్ని\nదయ్యపుకుక్క నిలబడివున్న చోట పడేలా\nవిసిరివేశాడు. దయ్యపుకుక్క ఆ గొలుసును\nఒకసారి వాసన చూసి, దాన్ని నోట కరుచు\nకుని చంద్రవర్మదగ్గిరకు వచ్చి, తోక\nఊపుతూ నిలబడింది. ఈ సంఘటనతో\nచంద్రవర్మకు ఇనపగొలుసులో ఏదో\nప్రభావం వున్నట్టు అర్థమైంది. అతడు ఆ\nగొలుసును కుక్క నోటినుంచి తీసుకుని ఒక\nకొసను దాని మెడకు బిగించాడు.\nకుక్క ఒకమారు చుట్టూ కలయ\nచూసి, పెద్దగా మొరుగుతూ చంద్రవర్మను\nపొదలకేసి గుంజసాగింది. అది తనను\nఎక్కడికో తీసుకు పోదలచిందని గ్రహించిన\nచంద్రవర్మ, ధైర్యంగా దాని వెనక నడవ\nసాగాడు. ఆసరికి చంద్రవర్మకు అది శునక\nరూపంలో వున్న ఏ రాక్షసుడో కాదనీ, నిజ\nమైన శునకమే అయివుండవచ్చనీ తోచింది.\nకుక్క ముళ్లపొదల మధ్యగా కొంత\nదూరం నడిచి, చంద్రవర్మను ఒకానొక\nకొండగుట్టమీదికి తీసుకువచ్చింది. ఆ గుట్ట\nదిగువగా వున్న పల్లంలో, ఒక సెలయేటి\nపక్కన చిన్న గుడిశె ఒకటి చంద్రవర్మ\nకంటబడింది. బహుశా, ఆ గుడిశెలో కుక్క\nయజమాని నివసిస్తూ వుంటాడనీ, తనను\nకుక్క అతడిదగ్గిరకు తీసుకుపోతున్నదనీ\nచంద్రవర్మ వూహించాడు. ఆ వెంటనే\nఆతడు తన చేత గల గొలుసునుకూడా\nకుక్క మెడకు చుట్టి దాని వెనకగా కొండ\nగుట్టమీది నుంచి దిగి సెలయేటి అంచునే\nనడుస్తూ గుడిశెను సమీపించాడు.\nగుడిశెలోనుంచి ఎవరూ బయటికి\nరాలేదు. కుక్క పెద్దగా మొరుగుతూ గుడిశె\nలోకి పోయి, అంతలోనే బయటికి వచ్చి\nచుట్టూ కలయచూడసాగింది. ఈ గుడిశెలో\nఎలాంటి వ్యక్తి నివసిస్తున్నాడో, అనుకుంటూ\nచంద్రవర్మ జాగ్రత్తగా గుడిశెలోకి వెళ్లాడు,\nలోపల ఎవరూ లేరు. ఒక మూలగా ఒక\nకుక్కిమంచం వున్నది. మరోవైపున గోడ\nనానుకుని చిన్నపొయ్యీ, దాని ముందు\nరెండు మూడు కుండలూ, చిన్న మట్టి\nపాత్రలు కొన్ని వున్నవి. ఇంటి వాసాలకు\nవేలాడుతున్న ఒక తాడుమీద ఒక గొంగళీ,\nచిరిగిపోయిన కొన్ని బట్టలూ వున్నవి.\nఈ గుడిశెలో ఎవరో బీదవాడు నివ\nసిస్తున్నాడని చంద్రవర్మ భావించాడు. కాని,\nఅంతలోనే అతడికొక అనుమానం కలిగింది.\nఇంత భయంకరారణ్యం మధ్య ఆ బీదవాడు\nకాలం గడపవలసిన అవసరం ఏం\nకలిగింది? వీడెవడైనా మరొక మాంత్రికుడా?\nచంద్రవర్మకు యీ అనుమానం కలగ్గానే,\nఅతడు చప్పున ముందుకు నడిచి, పొయ్యి\nదగ్గిర వున్న కుండలను సమీపించి, వాటిని\nపరీక్షించి చూడసాగాడు. వీడెవడైనా నర\nమాంస భక్షకుడైతే, ఆ కుండల్లో మాన\nవాస్థికలు దొరకవచ్చునని అతడి వూహ.\nచంద్రవర్మ తన పనిలో నిమగ్నుడై\nవుండగా హఠాత్తుగా వెనకనుంచి హెచ్చరిక\nవినబడింది. \" ఉన్న చోటునుంచి కదలకు.\nకదిలేందుకు ప్రయత్నించావో.... వెన్నులో\nఈ టెపోటు పడుతుంది! వెనుతిరిగి చూడ\nకుండా, నా ప్రశ్నలకు జవాబు లివ్వాలి.\"\nచంద్రవర్మకు ముచ్చెమటలు పోసినై.\nఎలాంటి శత్రువునుంచి తనకు ప్రమాదం\nరానున్నదో చూసేందుకైనా అవకాశం లేదు.\nబహుశా, తన వీపువెనక నిలబడివున్న ఆ\nశత్రువు, ఈటెను వెన్నుమీదికి గురిచేసి\nవుంటాడు. కనుక, వెనుదిరిగేందుకు ప్రయ\nత్నించటం వృధా.\n\" నేను నీకు శత్రువునుకాదు, మిత్రుణ్ణి!\nనా ముఖం చూస్తే ఆ సంగతి గ్రహించ\nగలవు,\" అన్నాడు చంద్రవర్మ భయాన్ని\nకప్పిపుచ్చుతూ.\n\"నువ్వా? నాకు మిత్రుడివా...ఛీ,”\nఅన్నాడు వెనక నిలబడివున్న వ్యక్తి. తరవాత\nఓ క్షణకాలం ఆగి, \"నీతోపాటు వచ్చిన\nరాజభటు లెక్కడ?” అని ప్రశ్నించాడు.\n\" రాజభటులా?” అంటూ చంద్రవర్మ\nఆశ్చర్యపోయి, \" నేను యీ అరణ్యంలో\nఒంటరిగానే తిరుగుతున్నాను. దైవకృపవల్ల\nనీ దయ్యపు కుక్కకు ఆహారంకాకుండా\nనన్ను ఒక ఇనపగొలుసు కాపాడింది. ఆ\nకుక్క దారిచూపగా, నేనిక్కడికి వచ్చాను,”\nఅన్నాడు చంద్రవర్మ.\n\"ఆ ఇనపగొలుసు నీ ప్రాణాన్ని కాపా\nడిందనేదాంట్లో సందేహం ఏమీలేదు. ఆ\nగొలుసునే నా కొడుకు కుక్క మెడకు కట్టి\nదానిని వెంట పెట్టుకుని అరణ్యంలో తిరుగు\nతూండేవాడు. వాణ్ణి రాజభటులు పట్టుకు\nపోయినప్పుడు, ఆ గొలుసు అరణ్యంలో\nఎక్కడో పడిపోయింది. అది నీ చేతిలో\nవుండటం పసిగట్టి, నీవు తన యజమానికి\nమిత్రుడివని భావించి కుక్క నిన్ను చంప\nకుండా వదిలింది. ఇంతకీ నా కొడుకు\nబతికే వున్నాడా? లేక రాజు వాణ్ణి చంపిం\nచాడా ?” అన్నాడావ్యక్తి.\nచంద్రవర్మకు అంతా అయోమయంగా\nవున్నది. వీడెవడో తనను రాజభటు డను\nకుంటున్నాడు. తన కొడుకుకు పట్టిన దుర్గ\nతికి కారకులైనవారిలో తను ఒకడని అతడు\nభావిస్తుండబట్టే, తన వెన్ను మీద ఈటెను\nగురిచేసి వుంచాడు. ఈ ప్రమాదం నుంచి\nబయటపడటం ఎలా ?\nచంద్రవర్మకు ఆ ప్రమాద పరిస్థితుల్లో\nచప్పున ఒక ఉపాయం తోచింది. అతడు\nతన నడుమునుంచి వేలాడుతున్న కత్తిని\nచూపుతూ, \" అయ్యా, మీరెవరోగాని, నన్ను\nగురించి అపోహపడుతున్నట్టున్నది. నేను\nమీ కొడుకును పట్టుకుపోయిన రాజభటుల్లో\nవాణ్ణి కాదు. మీరు చెప్పే రాజెవరోకూడా\nనాకు తెలియదు. నా నడుముకు వేలాడు\nతున్న యీ కత్తిని మీరు తీసుకోండి. మనం\nయిద్దరం అన్ని సంగతులూ నిదానంగా\nమాట్లాడుకోవచ్చు” అన్నాడు చంద్రవర్మ.\nచంద్రవర్మ మాట ముగించీ ముగించక\nముందే, అతడి వెనక నిలబడివున్న\nవ్యక్తి, కత్తిని చంద్రవర్మనుంచి తీసుకుని,\n\"ఇప్పుడు, వెనుదిరగవచ్చు. ఏదైనా మోసం\nచేసేందుకు ప్రయత్నించావో, నీకు చావు\nతప్పదు,” అన్నాడు కఠినంగా,\nచంద్రవర్మ బతుకుజీవుడా అనుకుని ఒక\nనిట్టూర్పు విడిచి, వెనక్కు తిరిగిచూశాడు.\nఅతడికి దాదాపు డెబ్భైఏళ్ల వయసు గల\nవృద్ధు డొకడు కనిపించాడు. అతడి తలా,\nగడ్డం బాగా తెల్లబడివున్నవి. ముఖం అంతా\nముడతలు పడివున్నది. అతడు ఒక చేతులో\nపెద్ద ఈటే, రెండవ చేతిలో కత్తి పట్టుకుని\nనిలబడివున్నాడు. అతడి కళ్లు ఎర్రగా\nజేవురించివున్నవి.\n\" నేను రాజభటుణ్ణి కాను. రాజ్యం\nపోగొట్టుకుని అడవులపాలైన ఒకానొక దేశపు\nరాజును. మీ కుమారుణ్ణి బంధించి తీసుకు\nపోయిన రాజెవరు?\" అని ఆడిగాడు\nచంద్రవర్మ.\n\" నువ్వు ఏరాజ్యపు ఎల్లల్లో వున్నావో\nకూడా నీకు తెలియదా?” అని ఆడిగాడు\nముసలివాడు అనుమానం కనబరుస్తూ.\nచంద్రవర్మ తెలియదన్నట్టు తల అడ్డంగా\nతిప్పాడు. ముసలివాడు చంద్రవర్మకేసి ఓ\nనిమిషకాలం గుచ్చిగుచ్చి పరీక్షిస్తున్నట్టు\nచూసి, \"నీ మాట తీరూ, నీ దుస్తులూ\nచూస్తే, నువ్వీ ప్రాంతాలకు కొత్తవాడివిలా\nకనబడుతున్నావు. నిజంగానే నువ్వు రాజ్యం\nపోగొట్టుకుని అడవులపాలైనవాడివైతే, నేను\nనీకు సహాయంచేస్తాను. నువ్వు దానికి\nప్రతిగా నాకు సహాయం చేస్తానని వాగ్దానం\nయివ్వగలవా?” అని అడిగాడు.\n\"నానుంచి మీకు ఎలాంటి సహాయం\nకావాలి?” అన్నాడు చంద్రవర్మ.\n\" నా కొడుకును రుద్రపురం రాజైన శివ\nసింహుడు బంధించి తీసుకుపోయాడు. నేను\nఅతడి భటుల బారి పడకుండా తప్పించు\nకుంటూ, ఈ అరణ్యంలో తిరుగుతున్నాను.\nరాజుతో విరోధం పెట్టుకుని, ఈ విధంగా\nమరెంతో కాలం బతకగలనన్న ఆశ యిక\nనాకు లేదు. ఈసరికే నా కొడుకును రాజు\nచంపించివుంటే చేయగలిగిందేమీ లేదు !\nఅలాకాక అతడు బతికివుంటే, నేను రాజుతో\nరాజీపడి అతడికి \"కంచుకోట\" ప్రాంతం\nవున్న చోటుకు వెళ్లే మార్గాన్ని తెలిపే\nపటం యివ్వదలుచుకున్నాను,” అన్నాడు\nముసలివాడు.\n\"కంచుకోటా?” అంటూ చంద్రవర్మ\nఎక్కడ లేని ఆశ్చర్యం కనబరిచి, \" మీరనే\nకంచుకోట సంగతి నా చిన్నప్పుడు, పెద్ద\nవాళ్లు చెప్పుకుంటూవుండగా వినేవాణ్ణి. ఆ\nకంచుకోట పడమటి సముద్రతీరప్రాంతాన\nఎక్కడో వున్నదనీ, దానికి వెళ్లే మార్గం\nతెలిసినవాళ్లెవరూ బతికిలేరనీ వాళ్లను\nకుంటూ వుండేవాళ్లు. ఆ చోటుకు చేరేందుకు\nమార్గం సూచించే పటం మీదగ్గిర వున్నదని\nవినటం నాకెంతో ఆశ్చర్యం కలిగిస్తున్నది!”\nఅన్నాడు చంద్రవర్మ.\n\"అవును, ఆశ్చర్యమే!\" అంటూ\nముసలివాడు తల వంచుకుని ఓ క్షణకాలం\nఆలోచిస్తూ వూరుకుని, తరవాత తల ఎత్తి,\nచంద్రవర్మ ముఖంలోకి సూటిగా చూస్తూ,\n\"ఆ కంచుకోట ఎక్కడ వున్నదో తెలుసు\nకునేందుకు ప్రయత్నించి, చాలామంది\nప్రాణాలు కోల్పోయారు. ఆ సంగతి నీకు\nతెలుసుగదా?\" అన్నాడు.\n\" అలా అని, పెద్దవాళ్లు చెప్పుకుంటూ\nవుండగా విన్నాను,” అన్నాడు చంద్రవర్మ.\nచంద్రవర్మ జవాబు వింటూనే ముసలి\nవాడు నవ్వి, \" నీకు కంచుకోటను గురించి\nసర్వం తెలుసునని నాకు అనుమానం\nకలుగుతున్నది. నాదగ్గిర ఆ కంచుకోటకు\nవెళ్లే మార్గం చిత్రించిన పటం ఒకటి\nవున్నది. దాన్ని మా పూర్వుల్లో ఒకరు\nసంపాయించారు. దాని సంగతి రుద్రపురం\nరాజైన శివసింహుడివరకూ పోయింది.\nఅతడు తన భటులను పంపగా నేను పారి\nపోయి యిటువచ్చాను. నాకొడుకు దేవలుడు\nఅతడికి చిక్కిపోయాడు. కంచుకోటలో\nలభ్యమయే వెలలేని రత్నరాసుల్లో నాకూ\nకొంత భాగం యిచ్చేటట్టయితే, ఆ పటాన్ని\nనేను రాజుగారికి యివ్వగలను. ఇందుకు\nనువ్వు మధ్యవర్తిగా వుండాలి. దేవలుణ్ణి\nవిడిపించాలి. ఇందుకు సహాయపడేట్టయితే,\nనాకువచ్చే భాగంలో కొంత నీకిస్తాను. ఆ\nధనంతో నువ్వు కావలసిన సైన్యాలను సమ\nకూర్చుకుని, నీ దేశాన్ని తిరిగీ జయించుకో\nవచ్చు,\" అన్నాడు ముసలివాడు.\nముసలివాడు చెప్పినదంతా శ్రద్ధగా విన్న\nచంద్రవర్మకు అతడు సామాన్యుడు కాదని\nతెలిసిపోయింది. ఎత్తులు వేయటంలో,\nవ్యూహాలు పన్నటంలో అతడు అందెవేసిన\nచేయి అని చంద్రవర్మ గ్రహించాడు.\n\"మీరు పెట్టిన నియమాలు నాకు అంగీ\nకారమే. కంచుకోటకు వెళ్లే మార్గాన్ని\nసూచించే ఆ పటం ఏదో నాకు చూపండి,\"\nఅన్నాడు చంద్రవర్మ.\nముసలివాడు తృప్తిగా చంద్రవర్మకేసి\nఓమారు చూసి, ఏదో జవాబివ్వబోయేంతలో\nబయట కలకలం వినబడింది. ముసలివాడు\nఎగిరి గంతేసి వాకిలిదగ్గిరకు పోయి బయటికి\nతొంగి చూస్తూ, \" అరుగో, రాజుగారి భటులు\nయిటే వస్తున్నారు! నాకూ, నా కొడుక్కీ\nఎటువంటి హానీ కలగదని వాళ్లు మాట\nయిస్తే నేను వాళ్లను కలుసుకుంటాను.\nకంచుకోటలో దొరికే ధనంలో నాకివ్వ\nవలసిన భాగం సంగతికూడా నువ్వు వాళ్లతో\nమాట్లాడి వాగ్దానం తీసుకో!” అంటూ గుడిశె\nనుంచి బయటికి పరిగెత్తి, అడవిచెట్లలో\nమాయమయాడు.\nతృటికాలంలో జరిగిపోయిన యీ\nసంఘటన చంద్రవర్మకు నివ్వెరపాటు\nకలిగించింది. ముసలివాడు అసాధ్యుడు.\nతనను సునాయాసంగా ప్రమాదంలో\nతగుల్కునేట్టు చేసి, అడవిలోకి పారి\nపోయాడు. ఇప్పుడు తనేం చేయాలి?\nచంద్రవర్మ తను ఏం చేయాలో నిశ్చ\nయించుకునే లోపలే, అతడున్న గుడిశెను\nకత్తులూ, కఠార్లూ ధరించిన రాజభటులు\nచుట్టుముట్టారు.\n\"లోపల వున్నవాళ్లెవరో బయటికి రండి.\nపారిపోయేందుకు ప్రయత్నిస్తే.... ఈ టెకు\nగుచ్చి పైకెత్తుతాం!\" అంటూ భటులు కేక\nపెట్టారు. చంద్రవర్మ దేనికైనా తెగించిన\nవాడిలా, నిర్భయంగా గుడిశెలోంచి\nబయటికి వచ్చాడు. — (ఇంకా వుంది)",
            "book_page_end": 16
        },
        {
            "title": "రక్తస్పర్శ: వ్యత్యాసాలు",
            "book_page_start": 17,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "బేతాళ కథ",
            "moral": "రక్తసంబంధం ముఖ్యమైనా, వ్యక్తిగత జీవితం, ఆనందం కోసం ఆ బంధాన్ని పక్కనపెట్టవలసిన సందర్భాలుంటాయి.",
            "keywords": [
                "విక్రమార్కుడు",
                "బేతాళుడు",
                "శంకరదేవుడు",
                "శంభుదేవుడు",
                "మాలతి",
                "రక్తస్పర్శ",
                "త్యాగం"
            ],
            "characters": [
                "విక్రమార్కుడు",
                "బేతాళుడు",
                "శంకరదేవుడు",
                "శంభుదేవుడు",
                "మాలతి",
                "లక్ష్మి"
            ],
            "locations": [
                "కౌశాంబినగరం",
                "ఉజ్జయిని"
            ],
            "content": "పట్టు విడవని విక్రమార్కుడు చెట్టువద్దకు\nతిరిగి వెళ్లి, శవాన్ని దించి భుజాన వేసుకుని,\nయధాప్రకారం మౌనంగా శ్మశానంకేసి నడవ\nసాగాడు. అప్పుడు శవంలోని బేతాళుడు,\n\"రాజా, నీవు పడే కష్టం చూస్తే నాకు చాలా\nజాలిగా ఉన్నది. నీవు కష్టపడేది ఎవరి\nకోసం? ఆ మనిషి నీ రక్తబంధువా? నీ\nతరగతికి చెందినవాడా ? రక్తబంధువుల\nకోసరమైతే త్యాగం చేసినా తప్పు లేదు. ఈ\nవిషయం రుజువు చెయ్యటానికిగాను నీకు\nఒక చిన్న కథ చెబుతాను విను,” అంటూ\nఈ విధంగా చెప్పసాగాడు:\nపూర్వం కౌశాంబినగరంలో ఇద్దరు అన్న\nదమ్ము లుండేవారు. వారు పేదవారు. అన్న\nపేరు శంకరదేవుడు, తమ్ముడి పేరు శంభు\nదేవుడు. ఇద్దరూ చాలా చిన్నవయసునుంచి\nగొప్పఇంటివాళ్లవద్ద సేవచేసి జీవయాత్ర\nగడుపుతూ వచ్చారు.\nఇలా ఉండగా శంకరుడు పని చేసే\nసంపన్నుల కుటుంబంలో ఒక్కడే కుమారు\nడుండేవాడు. అతనుకూడా శంకరుడి ఈడు\nవాడే. ఇద్దరూ చూడటానికి అన్నదమ్ము లని\nపించేటట్టుగా ఉండేవారు. కొంత కాలానికి\nవిధివశాన ఇంటివారి కుర్రవాడు చని\nపోయాడు. సంపన్నుడైన ఇంటి యజమాని\nశంకరు చూసుకుంటూ తన పుత్రశోకాన్ని\nమరిచిపోయాడు.\nఅదిమొదలు శంకరుడు ఆ ఇంట నౌకరు\nలాగా ప్రవర్తించటం మాని, సంపన్నుడి\nకొడుకులాగే పెరిగాడు. వాడికి ఎందులోనూ\nలోటులేదు. సంపన్నుడి ఆస్తిలో సగం\nభాగం వాడికి సంక్రమించింది. వాడు బాగా\nచదువుకుని చివరకు ఉజ్జయిని రాజుగారి\nవద్ద కొలువుకూడా సంపాదించుకుని గొప్ప,\nవాడయాడు.\nఈలోపల శంభుడు మాత్రం నౌకరు\nజీవితమే గడుపుతున్నాడు. వాడు ఎన్నడూ\nతన కష్టాలను తలుచుకునేవాడు కాడు,\nతన అన్న గొప్పతనాన్నే స్మరించుకుని\nఆనందించేవాడు. వినేవాళ్లు ఉంటే చాలు\nతన అన్న కబుర్లు ఎంతసేపైనా చెప్పి\nపారవశ్యం చెందేవాడు.\n\"మీ అన్న ఎప్పుడైనా నిన్ను చూడ\nవస్తూంటాడా?\" అని ఎవరైనా అడిగితే,\n\"అబ్బో, మా అన్నకు ఎన్ని పనులు!\nరాజుగారికి కొలువు చేయాలా? రాజుగారు\nఇక్కడికీ, అక్కడికి వెళ్లమంటే వెళ్లాలా?\nగొప్ప గొప్ప వాళ్లంతా ఇంటికి వస్తే రాచ\nకార్యాలు మాట్లాడాలా? అతనికి ఎక్కడ\nతీరుతుంది? మూడేళ్ల కిందట ఈ పట్టణం\nవచ్చినప్పుడు నాకు కనబడి మరీ వెళ్లాడుగా!”\nఅనేవాడు శంభుడు.\n\"మీ అన్న నీకు ఎప్పుడైనా డబ్బు\nపంపించి సహాయం చేస్తూంటాడా?” అని\nఅడిగితే, \" ఎంత చెట్టు కంత గాలి! ఎంత\nడబ్బూ ఆయనకే చాలదు. అయినా నాబోటి\nవాడికి డబ్బెందుకూ? నాకు కావలిసిందంతా\nమా యజమాని ఇస్తూనే ఉన్నాడుగా!\" అని\nశంభుడు సమాధానం చెప్పేవాడు.\nవాడికి తన అన్నమీద ఉండే గౌరవాభి\nమానాలు చూసి కొందరు సంతోషించేవారు,\nమరికొందరు నవ్వుకుని, వాణి పిచ్చివాడి\nకింద జమకట్టేవారు.\nఈ విధంగా చాలాకాలం గడిచింది.\nశంభుడు పెద్దవాడయాడు. వాడికి వివాహం\nచేసుకునే వయసు వచ్చింది. వాడికి తగిన\nవధువుకూడా దొరికింది. కౌశాంబినగరంలోనే\nమరొక గొప్పయింటి పిల్ల అయిన మాలతి\nఅనే అమ్మాయికి లక్ష్మి అని ఒక పరిచారిక\nఉండేది. లక్ష్మికి శంభుడికీ పరిచయం\nఅయింది. ఇద్దరూ పెళ్లాడటానికికూడా\nనిశ్చయించారు.\nపేదవాళ్ల పెళ్లిళ్లు సులువుగా జరగవు.\nఈ పెళ్లికి శంభుడి యజమానీ, లక్ష్మి\nయజమానురాలూకూడా సమ్మతించేసరికి\nఒక ఏడాది గడిచింది. ఈ సంగతి నలు\nగురికీ తెలిసినాక అందరూ సంతోషించారు.\nఅయితే తన అన్నకూడా లక్ష్మిని ఆమోదిస్తేనే\nగాని శంభుడికి సంతృప్తి లేదు. వాడు\nశంకరుడికి కబురు చేశాడు.\nకబురు అందిన కొంత కాలానికి శంకరుడు\nకౌశాంబినగరానికి వచ్చాడు. అయితే అతను\nతన తమ్ముడు పనిచేసే ఇంటికి రాక అతిథి\nగృహంలో దిగి, మంచి బట్టలు వేసుకుని\nతనను చూడరమ్మని నౌకరుచేత శంభుడికి\nకబురు చేశాడు.\nశంభుడు ఆ ప్రకారమే అన్నను చూడ\nబోయి లక్ష్మిని వర్ణించి చెప్పి, \" అన్నా,\nనువుకూడా లక్ష్మిని చూసి నీ అభిప్రాయం\nచెప్పు. మేము ఈడూ జోడూగా ఉంటామని\nఅందరూ అన్నారుగాని, నీ నోట ఆ మాట\nవింటే తప్ప నాకు తృప్తిలేదు. ఇవాళే\nవచ్చి నీకు కనపడమని లక్ష్మికి కబురు\nచేస్తాను,” అన్నాడు.\nశంకరుడు సరేనన్నాడు. ఆ రోజు సాయం\nకాలమే లక్ష్మి, తన యజమానురాలైన\nమాలతిని వెంటబెట్టుకుని అతిథి గృహానికి\nవెళ్లింది. మాలతి చాలా అందగత్తె. ఆమెను\nచూడగానే శంకరుడు పరవశుడైపోయి,\nఆమెకు తన పేరూ, హెూదా మొదలైనవి\nతెలుపుకుని స్నేహం కలిపాడు. మాలతి\nవెళ్లిపోతూ శంకరుణ్ణి తమ ఇంటికి అతిథిగా\nరమ్మని ఆహ్వానించింది. మర్నాడు\nఉదయమే శంకరుడు వారింటికి వెళ్లి,\nమాలతి తండ్రిని కలుసుకుని, తనకు\nమాలతిని పెళ్లాడాలని ఉన్నట్టు చెప్పాడు.\nమాలతి తండ్రి పెళ్లికి సమ్మతించాడుకూడా.\nఇది జరిగిన సాయంకాలం శంభుడు\nగంపెడు ఆశతో శంకరుడి వద్దకు వచ్చి,\n\" అన్నా, లక్ష్మీని చూశావా ? ఎలా ఉంది ?\nనీ కంటికి నచ్చిందా?” అని అడిగాడు.\n\"ఆ లక్ష్మి యజమానురాలు అంత\nఅందగత్తె అని నాకు మాటమాత్రమైనా\nచెప్పావుకావేం?” అని శంకరుడు తమ్ముణ్ణి\nఅడిగాడు.\n\"ఎందుచేతోగాని నేను ఆవిడ మొహం\nఎన్నడూ సరిగా చూడలేదు. ఇంతకూ లక్ష్మి\nనీకు నచ్చిందని చెబుదూ!\" అని శంభుడు\nప్రాధేయపడ్డాడు.\n\" నువ్వేమీ అనుకోకు. నేను లక్ష్మిని\nచూడటం మాటే మరిచాను. ఇంతకూ ఆ\nలక్ష్మిని నువు పెళ్లాడే అవకాశం లేదు. ఎందు\nకంటే, నాకూ మాలతికి పెళ్లి స్థిరమై\nపోయింది. లక్ష్మీ మాలతి వెంట ఉజ్జయినికి\nవచ్చేస్తుంది. నువు లక్ష్మిని పెళ్లాడితే మా\nఇంటనే నౌకరులాగా బతకవలిసి వస్తుంది.\nఇది భావ్యంగా ఉండదు. అందుచేత నువు\nమరొకతెను చూసుకుని పెళ్లాడు. ఈ ఊళ్లో\nపరిచారికలు చాలామంది ఉంటారు!\"\nఅన్నాడు శంకరుడు.\nతన అన్న చెప్పిన ఈ మాటలు\nవిని శంభుడు నిలువునా కుంగిపోయాడు.\nఅతడికి ఏంచెయ్యాలో తెలియలేదు.\nబేతాళుడీ కథ చెప్పి, \"రాజా, శంక\nరుడూ శంభుడూ రక్తస్పర్శచేత అన్న\nదమ్ములు, కాని వారిలో జీవితం వ్యత్యా\nసాలు కల్పించింది. అలాటప్పుడు శంభుడు\nతనకూ శంకరుడికీ ఉండే రక్తస్పర్శను\nపాటించి అన్నకోసం సంతోషంతో తన\nప్రేమను త్యాగంచెయ్యాలా? లేక అతన్ని\nఇంకొక తరగతివాడుగా భావించి తన\nసుఖాన్ని తాను చూసుకోవాలా ? ఈ సందే\nహానికి సమాధానం తెలిసికూడా చెప్పక\nపోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"రక్తస్పర్శ\nజన్మతః వచ్చేది. వ్యత్యాసాలు జీవితమార్గా\nలలో తేడావల్ల ఏర్పడుతవి. శంకరుడి సుఖా\nనికి శంభుడి సుఖం అడ్డం వచ్చినది వారు\nఅన్నదమ్ములు కావటంవల్ల అని శంకరుడు\nఅనుకున్నాడు. అయితే ఇది నిజంకాదు.\nవారిద్దరూ వేరువేరు తరగతులకు చేరి\nపోవటంచేత యజమానురాలినీ, పరిచారి\nకనూ ప్రేమించటం జరిగింది. అందుచేత\nశంభుడు తన అన్నపట్ల గల రక్తస్పర్శను\nపాటించ నవసరంలేదు. అతను తన వదినె\nగారి సేవకురాలిని నిశ్చింతగా పెళ్లాడ\nవచ్చు,” అని జవాబు చెప్పాడు.\nరాజుకు ఈవిధంగా మౌనభంగం కలగ\nగానే బేతాళుడు శవంతోసహా మాయమై\nమళ్లీ చెట్టెక్కాడు. — (కల్పితం)",
            "book_page_end": 22
        },
        {
            "title": "బాలీశుడి పరాభవం",
            "book_page_start": 23,
            "pdf_page_start": 37,
            "pdf_page_end": 42,
            "author": "పి. వెంకటేశ్వర్లు",
            "genre": "జానపద కథ",
            "moral": "కేవలం శారీరక బలంపై ఆధారపడకుండా, బుద్ధిబలం, ఉపాయాలను ఉపయోగించాలి.",
            "keywords": [
                "బాలీశుడు",
                "శతబాహుడు",
                "రాక్షసులు",
                "ఉపాయం",
                "పరాభవం"
            ],
            "characters": [
                "బాలీశుడు (రాక్షసుడు)",
                "శతబాహుడు (రాక్షసుడు)",
                "శతబాహుడి భార్య"
            ],
            "locations": [
                "దండకారణ్యం",
                "మారీచలోయ"
            ],
            "content": "పూర్వం దండకారణ్యం మధ్య పర్వత\nప్రాంతంలో మారీచలోయ అని ఉండేది.\nఆ లోయనిండా గుట్టలుండేవి. ఒక్కొక్క\nగుట్టపైనా ఒక్కొక్క రాక్షసుడు ఇల్లు కట్టు\nకుని నివసిస్తూ ఉండేవాడు. రాక్షసులలో\nకెల్లా బలశాలి అయినవాడు రాక్షసులకు\nనాయకుడుగా ఉంటూండేవాడు. రాక్షసు\nలంతా సామాన్యంగా కలిసికట్టుగానే\nజీవించేవారు. కాని ఒక్కొక్కప్పుడు ఒక\nయువక రాక్షసుడు తాను చాలా బలశాలి\nననుకుని మిగిలిన రాక్షసులను యుద్ధానికి\nపిలిచి, వాళ్లను ఒక్కొక్కరినే జయించి\nతాను నాయకుడు కాపటంకూడా\nజరుగుతూ ఉండేది.\nబాలీశుడనే రాక్షసుడు అపారమైన బలం\nగలవాడు. వాడు మారీచలోయలో ఉండే\nఒక్కొక్క రాక్షసుణ్ణి తనతో పోటీకి పిలిచి\nఓడించ నారంభించాడు.\n\" నువు మమ్మల్నందర్నీ ఓడించటం\nఒక లెక్కలోది కాదు. పెద్ద గుట్టపైన\nఉండే శతబాహును ఓడించు!\" అన్నారు\nరాక్షసులు బాలీశుడితో.\n\"ఎప్పుడో వీలు చూసుకుని ఆయన\nదర్శనంకూడా చేస్తాను!\" అని బాలీశుడు\nఅంటూ వచ్చాడు.\nఅలాగే శతబాహుడితోకూడా అనేకమంది\nరాక్షసులు, \"ఎప్పుడో బాలీశుడు నిన్నుకూడా\nఒక పట్టుపట్టి చూస్తాడు. అతణ్ణి జయించటం\nఏమంత సులువు కాదు!\" అన్నారు.\n\"నేనూ బాలీశుడికోసమే ఎదురు\nచూస్తున్నాను!” అన్నాడు శతబాహుడు\nబింకంగా. అయితే బాలీశుడు తనను\nఓడించేస్తాడేమోనన్న భయం శతబాహుడికి\nలేకపోలేదు.\nమారీచలోయకు ఒక చివర బాలీశుడూ,\nఇంకొక చివర శతబాహుడూ ఉండటంవల్ల\nవారుద్దరూ కలుసుకోవటంగాని, ఒకరినొకరు\nపరిచయం చేసుకోవటంగాని చాలాకాలం\nపడలేదు.\nఒకనాడు శతబాహుడూ, ఇతర రాక్షసులూ\nకలిసి రెండు కొండల మధ్యగా బండరాళ్లతో\nదారి వేస్తున్నారు. తనతో బలాబలాలు\nచూసుకోవటానికి బాలీశుడు అక్కడికి\nరాబోతున్నట్టు శతబాహుడికి అనుమానం\nతగిలింది. వాడు తన చేతిలో ఉన్న కొండ\nరాయి విసిరి అవతలికి గిరవాటు వేసి,\n\"ఒక్కసారి ఇంటిదాకా వెళ్లి నా భార్య\nఎట్లా ఉన్నది చూసి ఇప్పుడే వస్తాను,”\nఅంటూ బయలుదేరాడు. వాడు దారి పక్కన\nఉన్న చెట్టొకటి పీకి, వేళ్లూ, కొమ్మలూ\nతుంచేసి, చేతికర్రలాగా చేసుకుని ఇంటికి\nచేరుకున్నాడు.\nశతబాహుడి భార్య తన భర్త త్వరగా\nఇంటికి వచ్చినందుకు మొదట సంతో\nషించినా, అతడి ముఖాన ఏదో విచారం\nఉండటం గమనించి కారణ మడిగింది.\n\" వేరే కారణ మేముందీ ? ఈ బాలీశుడే.\nవాణ్ణి గురించి ఎవరి నోట విన్నా భయం\nకరమైన విషయాలే ! వాడు కాలితో గట్టిగా\nనేలను తాటిస్తే భూకంపం వస్తుందిట! వాడు\nపిడుగులను పట్టి రెండు చేతుల మధ్యా\nఅదిమి అప్పడాలలాగా చేస్తాట్ట!\" అంటూ\nశతబాహుడు తన బొటనవేలు నోట పెట్టు\nకున్నాడు. ఎందుకంటే వాడి మాయలన్నీ\nఆ బొటన వేలిలో ఉన్నాయి. దాన్ని నోట\nపెట్టుకుంటే వాడికి ఎక్కడ ఏమి జరిగేదీ\nతెలుస్తుంది.\n\"ఏమి తెలిసింది?” అన్నది శతబాహుడ్\nభార్య.\n\" వాడిప్పుడు మన ఇంటికే వస్తున్నాడు.\nరేపు మధ్యాన్నానికల్లా ఇక్కడికి చేరు\nకుంటాడు,” అన్నాడు శతబాహుడు.\n\"ఫరవాలేదు. వాడి సంగతి నేను\nచూస్తాలే. భయపడకు!\" అన్నది భార్య.\nఆమె ఆ సాయంకాలమే చుట్టుపక్కల\nఉన్న రాక్షసులందరి ఇళ్లకూ వెళ్లి బోలెడన్ని\nఇనపపెనాలు అరువు తెచ్చింది.\nతమ అతిథికి రొట్టెలు తయారు చెయ్య\nటానికిగాను రెండు గుండిగల నిండా\nపిండి సిద్ధం చేసింది.\nబాలీశుడు వచ్చి చేరే సమయానికి ఆమె\nతన భర్తను ఒక పెద్ద తొట్టెలో పడుకోబెట్టి\nఅతడిపైన గుడ్డలు కప్పింది. తరువాత ఆమె\nతాను అరువు తెచ్చిన పెనాలు మధ్య ఉంచి,\nవాటికి పైనా కిందా పిండి పట్టించి రొట్టెల\nలాగా తయారుచేసి వాటిని కాల్చసాగింది.\nఇంతలో బాలీశుడు అక్కడికి వచ్చాడు.\n\" ఈ ఇంటికి శుభం కలగాలి ! శతబాహుడి\nఇల్లు ఇదేనా, అమ్మా ?” అని అడిగాడు.\n\" అవును, నాయనా, కూర్చో! నువ్వెవరో\nగాని ఆయన లేని సమయంలో వచ్చావు.\nఎవడో బాలీశుడని ఒక పొగరుబోతు తనతో\nబలాబలాలు చూసుకునేటందుకు వస్తున్నా\nడని విని చిందులు తొక్కుతూ మా ఆయన\nకొండల మధ్య దారి వేస్తున్న చోటికి\nవెళ్లాడు! పాపం వాడెవడికో మూడిందన్న\nమాటే!\" అన్నది శతబాహుడి భార్య.\n\"అట్లాగా? నేనే ఆ బాలీశుణ్ణి! ఆయనో\nనేనో తేల్చుకోవాలని ఏడాదిగా ఎదురు\nచూస్తున్నాను!\" అన్నాడు బాలీశుడు.\n\" నీకు ఆయన ముఖ పరిచయం అన్నా\nఉన్నదా?\" అని ఆమె ఆడిగింది.\n\"ఏదీ? ఆయన నా ఎదట పడకుండా\nతిరుగుతున్నాడాయె!\" అన్నాడు బాలీశుడు.\n\"అంతవరకు అదృష్టవంతుడివనుకో!....\nఇదుగో, చూడు, నాయనా! మరీ ఎదురు\nగాలిగా ఉందిగాని, ఇంటిని కాస్త తిప్పు\nతావా? ఆయన ఉంటే అదే చేస్తాడు!\"\nఅన్నది శతబాహుడి భార్య.\nఈ మాట విని బాలీశుడు లోలోపల\nనివ్వెరపోయాడు. కాని ఆ ఆశ్చర్యం పైకి\nచూపలేదు. వాడు లేచి బయటికి వెళ్లి, తన\nకుడిచేతి మధ్యవేలు మెటికలు విరిచి,\nరెండు చేతులా ఇంటిని పట్టుకుని తిప్పేశాడు.\nబాలీశుడి రాక్షస శక్తులన్నీ వాడి కుడిచేతి\nమధ్య వేలిలో ఉన్నాయి మరి!\nబాలీశుడు తన ఇంటిని తిప్పెయ్యటం\nచూసి తొట్టెలో పడుకుని ఉన్న శతబాహుడికి\nముచ్చెమటలు పోశాయి. అతడి భార్య\nమాత్రం కొంచెమైనా ఆశ్చర్యం ప్రదర్శించక,\n\"బాగుంది, నాయనా! ఆ చేత్తోనే దొడ్లో\nఉన్న కొండను చీల్చి నీళ్లబావి ఏర్పాటు\nచేస్తావా ఏమిటి? నా భర్త నీళ్లకోసం\nకొండను చీల్చబోతుండగా ఎవరో వచ్చి\nనీమాట చెప్పారు. నీ పేరు వినగానే రోషం\nవచ్చి ఉన్నవాడు ఉన్నట్టుగా బయలుదేరి\nవెళ్లిపోయాడు! ఈ పూట తాగటానికైనా\nనీళ్లు లేవు!\" అన్నది.\nబాలీశుడు ఆమెవెంట దొడ్లోకి వెళ్లి రాతిని\nచూశాడు. అది నూరు నిలువుల ఎత్తుగల\nరాయి. అయినా బాలీశుడు వెనకాడక, తన\nకుడిచేతి మధ్యవేలు మెటికలు విరిచి రెండు\nచేతులతోనూ ఆ కొండను రెండుగా పగల\nదిశాడు. కొండ నిలువుగా పగిలి మధ్య ఒక\nబ్రహ్మాండమైన కోన ఏర్పడింది.\n\"రా, బాబూ! కష్టపడ్డావు, ఇంత తిండి\nపెడతాను! ఏం తిండిలే, మాది చాలా\nమొరటు తిండి ! మా ఆయనకోసం రొట్టెలు\nచేస్తున్నాను. నీకు కావలిసినవి నువు తిను,\nఆయన వచ్చేలోగా మరిన్ని చేస్తాను,”\nఅన్నది శతబాహుడి భార్య. ఆమె బాలీ శుభ్రం\nకూర్చోబెట్టి ఎదురుగా పది రొట్టెలు\nదొంతరగా పేర్చి పెట్టింది.\nబాలీశుడు పైరొట్టె తీసి నోట పెట్టి కొరి\nకాడు. మరుక్షణం వాడి పళ్లు రెండు పెళ్లున\nవిరిగాయి; వాడు భయంకరంగా ఆర్త\nనాదం చేశాడు.\n\"ఛీ, ఛీ! ఇదేం రొట్టె? నా పళ్లు ఎలా\nఊడాయో!\" అన్నాడు బాలీశుడు.\n\" అదేమిటి, నాయనా? మా ఆయన\nరోజూ తినే రొట్టెలేనే! మాది కాస్త మొరటు\nతిండి అని ముందే చెప్పానుగా. అయినా\nఈ రొట్టెలను ఆ తొట్లో ఉన్న పిల్లాడుకూడా\nతింటాడే!\" అన్నది శతబాహుడి భార్య.\nబాలీశుడికి రోషం వచ్చి ఇంకొక రొట్టె\nతీసి కొరికాడు. వాడి దంతాలు మరిరెండు\nఊడాయి. \"ఛీ, ఛీ! ఇదేం తిండి! నాకు\nవద్దేవద్దు!\" అని వాడు అరిచాడు.\nఆ రొట్టెలు తినటానికి శక్తి లేకపోతే\nమానెయ్యిగాని, కేకలు పెట్టకు. నిద్ర\nపోతున్న బిడ్డడు కాస్తా లేస్తాడు. అడుగో,\nలేవనే లేచాడు!\" అన్నది శతబాహుడి భార్య.\nఈలోపల శతబాహుడు చిన్న శోకం\nపెట్టాడు. చిన్న పిల్లవాడి గొంతు అలా\nఉండటంచూసి బాలీశుడు దిగ్భ్రామ\nచెందాడు. శతబాహుడి భార్య పోయివద్ద\nనుంచి లేచి వెళ్లి, తొట్టెలో ఉన్న తన భర్తకు\nమామూలుగా చేసిన రొట్టె ఒకటి ఇచ్చింది.\nతొట్టెలో ఉండే పసివాడు ఆ రొట్టెను గబ\nగబా కొరికి తింటూ ఉండటం చూసి బాలీ\nశుడు, \" ఇంకా నయం! నేనిక్కడికి శత\nబాహుడుండగా వచ్చాను కాదు !\" అను\nకున్నాడు. భయంతో వాడికి కాళ్లూ, చేతులూ\nవణకసాగాయి.\n\" అమ్మా, శతబాహుడు వస్తే నేను\nక్షమాపణ చెప్పుకున్నానని చెప్పు! ఆయన\nఎక్కడ, నేనెక్కడ! నాకు బుద్ధివచ్చింది!\"\nఅన్నాడు వాడు శతబాహుడి భార్యతో.\n\" అసలా మనుషుల తీరే వేరు, నాయనా!\nమా అబ్బాయి దంతాలు తడివి చూశావంటే\nనీకే తెలుస్తుంది! ఏది, నాయనా, నోరు.\nతెరిచి నీ దంతాలు మామయ్యకు\nచూపించూ !\" అన్నది శతబాహుడి భార్య.\nబాలీశుడు మోసపోయి శతబాహుడి\nనోట్లో తన కుడిచేతివేళ్లు పెట్టి తడిమాడు.\nవీలుచూసుకుని శతబాహుడు వాడి మధ్య\nవేలు కాస్తా కొరికేశాడు. ఆ వేలితోబాటు\nబాలీశుడి శక్తులన్నీ పోయి వాడు మామూలు\nమనిషి అయిపోయాడు. ఆ తరవాత శత\nబాహుడిమీదికి పోటివచ్చిన రాక్షసుడే లేడు.",
            "book_page_end": 28
        },
        {
            "title": "అసమీక్ష్యకారిత్వం (గేయ కథ)",
            "book_page_start": 29,
            "pdf_page_start": 43,
            "pdf_page_end": 46,
            "author": "విద్వాన్ విశ్వం",
            "genre": "గేయ కథ",
            "moral": "తొందరపాటు, అత్యాశ పనికిరావు. ఫలితాలను ఆలోచించి నిర్ణయాలు తీసుకోవాలి. (\"అత్యాశ మంచి గా - దన్న అందులనే సత్యమ్ము, సత్యమ్ము - సత్య మీ మాట.\")",
            "keywords": [
                "కోతులు",
                "రాజు",
                "పొట్టేలు",
                "తెలివి",
                "అత్యాశ",
                "గేయ కథ"
            ],
            "characters": [
                "కోతిరాజు",
                "పొట్టేలు",
                "వంటవాడు",
                "అశ్వశాల",
                "తెల్లని కోతి",
                "రాక్షసుడు",
                "విప్రుడు",
                "ఎండ్రి (ఎలుగుబంటి)"
            ],
            "locations": [
                "రాచనగరు",
                "అశ్వశాల",
                "వనం"
            ],
            "content": "సువర్ణసిద్ధి :\nనిజము నీ మాట ఎం-తే ఆశవలన\nప్రజ కష్ట నష్టముల్ - పడుచుందు రెపుడు.\nఒక రాచనగరున - నొక కోతిమూక\nసుకముండు రాకుమా-రకు లిచ్చు తిండ్ల.\nనగరున పొట్టేళ్లు - తెగ క్రొవ్వియుండు\nతగ రొక్కటి దినమ్ము - తడవు వంటలను\nవంటవా రది చూచి - కంటగించుచును\nఇంట నుండిన దెత్తి - ఇట్టె కొట్టెదరు.\nదినదినమ్మీ రచ్చ - కొనసాగుచుండె\nకననట్లు కోతులు - గడచుచు నుండె.\nకోతిరా జిది చూచి - \" కొంపలో నిట్లు\nరాతిరి పవలెల్ల - రచ్చలు కలుగ\nఉండరా ; దిట నేమి - యొనగూడగలదొ ?\nమిండ పొట్టేలేమి - మెడకు తేగలదొ?”\nఅని తనవారల - నడవికి పోద\nమని ప్రోత్సహించె; వా రది వినలేదు.\nరాజభోజన మిట - రాము పొమ్మనిరి.\nఈ జగడాలలో - నేల కూర్చుంట\nముప్పు తప్పదటంచు - ముసలి ఆ కోతి\nచెప్పిన వినకున్న - చెడుదు రటంచు\nతనవారి ముప్పును - తను చూడలేక\nవనమున కేగె, అం-తన ఒకనాడు—\nవంటింట పొట్టేలు - వంగుట చూచి\nవంటవా డొక కొర్వి - వడి విసరంగ,\nభగభగ మండె నా-తగరు వెంట్రుకలు\nరగులుచు అశ్వశా-లను దూరె నదియు\nకస వంటుకొని కొంప - గబగబ మండె.\nపస చెడె గుఱ్ఱాలు ; - ప్రభువు వైద్యులను\nరావించి అడుగ, \"దొరా కోతి మెదడు\nఈ వేడి తగ్గించు - నిపుడె ” అన్నారు.\nఅన భటు లంత చి-క్కిన కోతినెల్ల\nపనిపట్టి చంపి, రా పగిది, వనాన\nకోతి పెద్ద యెఱింగి - గోలున నేడ్చి\nకోతుల జంపిన - కొంటెరాజునకు\nబుద్ధి సెప్పదలంచి, - పొగులుచు నడవి\nఉద్ధతి తిరుగగా, - నొక కుంట గాంచె.\nఅందులోనికి వెళ్ళు - అడుగుల జాడ\nఅందుండి తిరిగి రా-నట్లు కాన్పింప\nతామరతూడుతో - దాహమ్ము త్రావె\nఈమాడ్కి చూచి కన్పించె రాక్షసుడు.\n\" ఈ సరస్సున నుందు - నెప్పుడు, దిగిన\nమానుల తిందు ; నీ-మతికి మెచ్చితిని\"\nఅని వాడు మెచ్చ; \" అయ్యా నీకు తిండి\nఒనగూర్తు నీమెడ-నుండు రత్నాల\nహారమ్ము నిమ్మని - ఆ కోతి కోరె.\nహరమ్ము గొని మెల్ల - ఊరును జేరె.\nఅది చూచి జన మెల్ల - ఆ హార మెట్లు\nఎద దాల్చితని దాని - నెంతేని అడుగ\n\"కల దొక్క కొల, నందు - కలవు హారాలు\nతలకొక్క టిత్తు నం-దుల వత్తురేని ”\nఅని కోతి చెప్ప రా జది విని ఆశ\nతన పరివారమ్ము - గొని తోడ వచ్చె.\nతెలవారుచుండ నం-దుల దిగినంత\nవెలలేని హారాలు - వేలు చిక్కునన\nపరివార మంతయు - ఉరికిరి లోన\nతిరిగి రాకున్న ఆ-దొర కోతి నడిగె.\nకోతి యిట్లనె : “మాదు- కొంప ముంచితివి.\nఈ తీరుగా నిన్ను - నేను ముంచితిని.\nపొమ్మనె ; రాజంత - బుద్ధి చెప్పుకొని\nకిమ్మనకుండ దా-రమ్మట వోయె.\nఅత్యాశ మంచి గా - దన్న అందులనే\nసత్యమ్ము, సత్యమ్ము - సత్య మీ మాట.\nచక్రధారి :\nతప్పయ్యే గాని నన్ - తటుకున ద్రోసి\nఇప్పగిదిని పోవ - నెటు మనసయ్యె\nనను వీడిపోకు మీ-పని దిక్కులేక\nకనరాని బాధల - గడపంగలేను.\nఏమైన దైవమే - యేరీతి నడపు\nనా మార్గమున శుభ-మ్మశుభమ్ము నగును.\nసువర్ణసిద్ధి :\nఅయినను మన చేత - నగునంతవఱకు\nనయవాక్యముల విన-నగు నెవ్వఱకును.\nవినకుండ చెడితివి; - ననుగూడ నిచట\nకనరాని యిడుమల - దినుమను టేల?\nవిను మొక్క వనమున - చను నొక పక్షి\nతనకు రెండు ముఖాలు - తనువేమొ ఒకటె.\nఒకనాడు ఒక ముఖ - మ్మొక పండు తినుచు\nఇకిలించి ఇకిలించి - ఎంతొ వర్ణించె.\nఆవలి ముఖమది - యంతయు చూచి\nఈవలి కింతైన - ఇమ్మని యడిగె.\n\" ఎందుకోయీ నీకు, - ఇటు తినుచుంటి\nఎందైన నౌక పొట్ట-కే గద పోవు,”\nఅనిన నా ముఖము దీ-నానతమ్మయ్యె\nచనె కొన్నినాళ్ళు; ఒక్క సమయమ్ము\nనందు—\nవిసపు పండొకటి ఆ-వేపు ముఖమ్ము\nకసిదీర చూచి త-క్కక తిననుండె.\nఇటు ముఖ మ్మెంతయో - ఏడ్చి మ్రొకినను\nకటు భాషయై యది - కసకస నమలె.\nరెండును పడి చచ్చె - ఒండేమి లేక\nఅండజమ్ముల కథ - అగు మన తీరు\nనేనుండ నిచ్చట, - నే నేగువాడ\nకానిమ్ము విధి ; నన్ను - క్రమ్మఱనిమ్ము.\nచక్రధారి :\nసరె పోయి రమ్మోయి - జరుగనీ ఎట్లా\nమఱి ఒంటరిగ బోకు - మంచిది కాదు.\nజంటగా దారిని - చనవలె నెపుడు\nసువర్ణసిద్ధి:\nజంట యెందులకు ఆ-సందర్భమేమి ?\nచక్రధారి :\nవిను మొక్క కథ చెప్పె-దను వివరింప\nమునుపొక్క ఊర నుండెను విప్రు డొకడు.\nపనిమీద పోదలం-చెను పొరుగూరు\nతన తల్లితో చెప్ప - జనని యిట్లనియె\n\" తోడు తీసుకపొమ్ము - వేడుక యంచు\nవాడల కొంటిగా వలదు పోవంగ. \nఎవరు లేకున్న ని-దే చాలు \" నంచు\nఅవతలి గుంటలో - నటు చూచి ఎండ్రి\nనొకదాని దెచ్చి వా-నికి ఆమె యిచ్చె,\nఇక విధిలేక తీ-సుక బుట్టలోన\nఉంచి, దానిని గొంచు - నొక చెట్టుక్రింద\nమంచి యెండగుటయు, - మఱి కూర్కు\nసెందె.\nచెట్టుతొఱ్ఱను వీడి - చెనటి పామొకటి\nగుట్టుగా దిగివచ్చి - బుట్టను జూచె.\nలోనికి తల వెట్ట, - పూనిక యెండ్రి\nదానిని కత్తుల - బోనులౌ కొండి\nయల బట్టి, తల నొక్కి యసువుల బాపె.\nకలవడి విప్రుడు - తల విదిలించి\nమేల్కాంచి చచ్చిన - మిడినాగు చూచి\nకోల్కొని తన యెండ్రి - గుణము కీర్తించె.\nజనని మాటను త్రోసి - చరచర రాక\nవినినందున నెకదా - మనితి నం చనియె.\nఅటుగాన తోడు నె-చ్చటొ చూచుకొనుము\nదిటవుగా పొమ్ము పొం-దెదవు సౌఖ్యములు\nసువర్ణసిద్ధి :\nసరి, పోయివత్తు నా-జ్ఞను సెలవిమ్ము\nచక్రధారి :\nసరి పోయిరమ్ము గ్ర-మ్మఱ పొందు సుఖము\nఅని చక్రధారి పా-మ్మనినంత నతడు\nపని విని ఊరికి - పయనమైపోయె.\nకావున అత్యాశ - కాదనుచుంద్రు\nఏవి లభింప న-వే చాలునంచు\nమనవలె వేనికో - మఱి చూడరాదు\nఅనుటకై ఈ తంత్ర-మును చెప్పె విష్ణు\nశర్మ రాజకుమార-సమితికి నిట్లు\nశర్మద; మిందుతో - సంపూర్ణముగను\nపంచతంత్రము సమా_ప్తమ్మయ్యె నిపుడు.\nకొంచక చదివి పె-క్కులు నేర్చుకొనుడు.\nపంచతంత్రం సర్వం సంపూర్ణం",
            "book_page_end": 32
        },
        {
            "title": "డెన్మార్క్ యువరాజు",
            "book_page_start": 33,
            "pdf_page_start": 47,
            "pdf_page_end": 58,
            "author": "విలియం షేక్ స్పియర్",
            "genre": "విషాద నాటకం",
            "moral": "దురాశతో కూడిన హత్యాకాండ సర్వనాశనానికి దారితీస్తుంది.",
            "keywords": [
                "హామ్లెట్",
                "క్లాడియస్",
                "ప్రతీకారం",
                "విషం",
                "నాటకం",
                "పగ",
                "ఒఫీలియా",
                "విషాదం"
            ],
            "characters": [
                "హామ్లెట్ (యువరాజు)",
                "క్లాడియస్ (రాజు/చిన్న తండ్రి)",
                "రాణి",
                "పాత రాజు (దయ్యం)",
                "పొలోనియస్",
                "ఒఫీలియా",
                "హెురేషియస్",
                "లాయెర్టిస్"
            ],
            "locations": [
                "డెన్మార్క్",
                "రాజభవనం",
                "ఇంగ్లాండు"
            ],
            "content": "పూర్వం డెన్మార్క్ దేశాన్ని ఏలే రాజుకు\nహామ్లెట్ అనే కుమారుడూ, క్లాడియస్ అనే\nతమ్ముడూ ఉండేవారు. రాజు ఎంతో\nఉదారుడు, పరాక్రమవంతుడు, దైవాంశ\nసంభూతుడు. కాని ఆయన తమ్ముడైన\nక్లాడియస్ మటుకు పరమనీచుడు, కళా\nహీనుడు, రాక్షసాంశ గలవాడు.\nఒకనాడు రాజుగారు ఉద్యానంలో పడు\nకుని నిద్రపోతూండగా క్లాడియస్ ఒంటరిగా\nఅక్కడికి వెళ్లి అన్నగారి చెవిలో విషం\nపోశాడు. దాని ఫలితంగా రాజు చని\nపోయాడు. తన అన్నగారు విషసర్పం కరిచి\nమరణించినట్టు క్లాడియస్ ప్రకటించాడు.\nఆ మాట అందరూ నమ్మారు.\nఆచారం ప్రకారం క్లాడియస్ కు రాజ్యాభి\nషేకం జరిగింది. క్లాడియస్ కేవలం రాజ్యం\nకోసమే తన అన్నను చంపలేదు, తన వదినె\nగారిని పెళ్లాడే దురుద్దేశంకూడా అతనికి\nఉన్నది. ఈ కోరికకూడా నెరవేరింది. భర్త\nపోయి రెండు నెలలు తిరగకుండానే రాణి\nతన మరిదిని పెళ్లాడి మళ్లీ రాణి అయింది.\nఅప్పటికి హామ్లెట్ యుక్తవయసు వచ్చిన\nవాడే. అతను తన తండ్రి పొందిన అకాల\nమరణానికే కుమిలి పోతూంటే, తన తల్లి\nపెళ్లితో అతనికి, మూలిగే నక్కపై తాటి\nపండు పడ్డట్టయింది.\nహామ్లెట్ తన తల్లి దండ్రులపట్ల ఎంతో\nప్రేమాభిమానాలు గలవాడు. అటువంటి\nవాడికి భార్యగా ఉండిన తన తల్లి ఇటువంటి\nవాణ్ణి ఎలా పెళ్లాడిందో అతను ఊహించ\nలేక చాలా బాధపడ్డాడు. అతను తన మనో\nవేదనను హెురేషియస్ అనే ప్రాణమిత్రుడికి\nఒకడికి మాత్రమే చెప్పుకున్నాడు.\nఈ స్థితిలో హామ్లెట్కు ఒక వింత\nవిషయం తెలిసింది. కోట వెలపల రాత్రివేళ\nపహరా ఇచ్చేవారు, అర్ధరాత్రికి తొలికోడికి\nమధ్యకాలంలో వరసగా రెండు రోజులపాటు\nచనిపోయిన రాజుగారిని చూశారు. ఈ\nసంగతి విని హెురేషియస్ మూడవ రాత్రి\nతానుకూడా పహరావాళ్లవెంట ఉన్నాడు.\nమామూలు ప్రకారం దయ్యం కనిపించింది.\nహెురేషియస్ దయ్యాన్ని పలకరించి\nప్రశ్నించాడు, కాని అది సమాధానం చెప్ప\nకుండానే వెళ్లిపోయింది.\nహెురేషియస్ ఈ సంగతి హామ్లెట్ యువ\nరాజుకు చెప్పాడు. నాలుగోరోజు రాత్రి\nహామ్లెట్ తన స్నేహితుడితోసహా కోట వెల\nపలికి వెళ్లాడు. మళ్లీ అర్ధరాత్రివేళ దయ్యం\nవచ్చింది. అది హామ్లెట్ను తనవెంట\nరమ్మని సైగ చేసింది. తన మిత్రుడూ\nపహరావాడూ ఎంత చెప్పినా వినక హామ్లెట్\nఆ దయ్యం వెంట వెళ్లాడు.\nదయ్యం యువరాజును ఒక ఏకాంత\nప్రదేశానికి తీసుకుపోయి, \" నాయనా, నేను\nనీ తండ్రిని. నేను తోటలో పడుకుని ఉంటే\nనన్ను పాము కరిచిందని అందరూ ఆను\nకుంటున్నారు. నన్ను కరిచిన పాము నా\nసింహాసనంమీద కూచుని ఉన్నది! నీచు\nడైన నీ పినతండ్రి నా చెవిలో విషంపోసి\nనన్ను హత్య చేయటమే గాక మీ అమ్మను\nకూడా తన మాయలో వేసుకున్నాడు. ఈ\nహత్యకు నువు ప్రతిక్రియ చెయ్యాలి. మీ\nఅమ్మను ఏమీ అనకు. దాని కర్మన దాన్ని\nవెళ్లనీ!\" అని హెచ్చరించి అదృశ్యమై\nపోయింది.\nఈ విషయాలు వినగానే హామ్లెట్ మనసు\nవికలమైపోయింది. అతను తన పినతండ్రిపై\nపగ తీర్చుకునేదాకా మతి చలించినవాడి\nలాగా నటించ నిశ్చయించుకుని ఆ సంగతి\nముందుగానే తన మిత్రుడితో చెప్పేశాడు.\nతన తండ్రి దయ్యమై కనిపించిన విషయం\nకూడా ఎవరికీ చెప్పమని హెురేషియోచేతా,\nపహరావాడిచేతా ప్రమాణాలు తీసుకు\nన్నాడు. అది మొదలు హామ్లెట్ అందరితోనూ\nమతిచెడినవాడులాగా మాట్లాడుతూ వెర్రిగా\nప్రవర్తించసాగాడు. పొలోనియస్ అనే\nమంత్రికి ఒఫీలియా అనే కుమార్తె ఉన్నది.\nహామ్లెట్ ఆమెను ఎంతగానో ప్రేమించి\nఉన్నాడు. వారిద్దరికీ వివాహం జరిగేలాగు\nకూడా కనబడింది. హామ్లెట్ ఇప్పుడు\nఒఫీలియాదగ్గిరకూడా వెర్రివాడులాగే\nనటించసాగాడు.\nహామ్లెట్ మతి చెడటానికి కారణమేమిటో\nక్లాడియస్ రాజుకు అంతు చిక్కలేదు.\nఅచ్చగా తన తండ్రి చావుగురించే అతనికి\nమతిపోయిందని ఆయన నమ్మలేక\nపోయాడు. అసలు కారణమేమిటో ఆరా\nతీయమని ఆయన హామ్లెట్ వద్దకు ఇద్దరు\nమనుషులను పంపకం చేశాడు.\nహామ్లెట్కు మతిపోవటం అతని తల్లిని\nకూడా చాలా బాధించింది. ఆమెకూడా తన\nభర్తతోబాటు ఈ పిచ్చికి కారణం ఊహించ\nలేక బాధపడింది. పొలోనియసన్ను అడిగితే,\n\"యువరాజు పిచ్చికి కారణమేమిటో నాకు\nబాగా తెలుసును. అతను నా కుమార్తెను\nప్రేమించాడు. ప్రేమ పిచ్చిలోకి దిగింది.\nఅంతకంటె మరేమీ లేదు,” అన్నాడు.\nఈ మాటలు విని రాణి \"ఇదే అయితే\nభయం లేదు !\" అని సంతోషించింది. తాను\nచెప్పినది నిజమని రుజువుచేయటానికిగాను\nపొలోనియస్ ఒక చోట రాజునూ, రాణినీ\nరహస్యంగా ఉంచి హామ్లెటూ తన\nకుమార్తెకూ సమావేశం ఏర్పాటు చేశాడు.\nహామ్లెట్ ఒఫీలియాతో తన పిచ్చిధోరణిలోనే\nమాట్లాడాడు. అతని సంభాషణను విన్నాక\nరాజు క్లాడియస్ కు అతని పిచ్చి ప్రేమపిచ్చి\nఅన్న నమ్మకం కుదరలేదు. క్లాడియస్\nనియోగించిన మనుషులుకూడా హామ్లెట్తోతో\nమాట్లాడి అతని హృదయాన్ని తొలిచే\nరహస్యం ఏమిటో తెలుసుకోలేకపోయారు.\nఈ సమయంలో రాజభవనానికి ఒక\nనటకుల బృందం వచ్చింది. వారు వెనక\nఒకసారి వచ్చి నాటకాలాడారు. హామ్లెట్\nవారిని బాగా ఎరుగును. అతని కిప్పుడు\nవారిని చూడగానే ఒక ఆలోచన తట్టింది.\nతన పినతండ్రి తన తండ్రిని నిజంగా హత్య\nచేసినదీ లేనిదీ ఈ నాటకాలవాళ్ల సహా\nయంతో తేల్చుకుందామనుకున్నాడు. దయ్యం\nతనతో చెప్పిన మాటలు నిజం\nకావచ్చు, కల్పన కావచ్చు. దయ్యాలు\nఏ రూపమైనా ధరిస్తాయి; అది తన తండ్రి\nదయ్యమేననుకోవటానికికూడా హామ్లెట్కు\nతగిన ఆధారం లేదు.\nతన పినతండ్రి హంతకుడవటానికి\nమరింత రూఢిసాక్ష్యం ఉంటే తాను\nనిశ్చింతగా పగ తీర్చుకోవచ్చునని\nహామ్లెట్కు తోచింది.\nఅతను నటకులను ఏకాంతంగా కలుసు\nకుని, \"మీరు ఫలాని నాటకం ఆడగలరా?”\nఅని అడిగాడు. ఆ నాటకంలోకూడా ఒక\nదుర్మార్గుడు ఒక రాజును చంపి ఆయన\nభార్యను పెళ్లాడతాడు. ఆ నాటకాన్ని\nకొద్దిగా మార్చితే అచ్చగా తన తలిదండ్రుల\nకథే అవుతుంది. నటకులు తమకా నాటకం\nవచ్చునని, అందులో యువరాజుగారు\nకోరిన మార్పులుచేసి ఆడగలమనీ అన్నారు.\nనాటకంలో చేయవలిసిన మార్పులేవో\nహామ్లెట్ వారికి చెప్పాడు.\nనాటకం చూడటానికి రాజూ, రాణి,\nపొలోనియస్, ఒఫీలియా మొదలైనవారంతా\nవచ్చారు. హామ్లెట్ తన పినతండ్రి మొహాన్ని\nపరిశీలించటానికి వీలుగా కూచున్నాడు.\nనాటకం ప్రారంభమయింది. మొట్టమొద\nటగా ఒక రాజూ, రాణీ రంగంమీదికి\nవచ్చారు. వారిద్దరూ మాట్లాడుకోవటంలో\nరాణీ రాజుతో తాను అతన్ని ఎంతో\nప్రేమిస్తున్నాననీ, అతను చనిపోతే మరొకర్ని\nపెళ్లాడననీ, భర్తలను చంపే స్త్రీలే అలా\nమరొకరిని పెళ్లాడతారనీ అన్నది. ఇది విని\nక్లాడియస్ చేదుమందు తాగినవాడిలాగా\nముఖంపెట్టాడు. తరవాత రాణీ రంగంమీది\nనుంచి వెళ్లిపోయింది. రాజు విశ్రాంతికోసం\nపడుకున్నాడు. తరవాత హంతకుడు ఆడు\nగులో అడుగు వేసుకుంటూ వచ్చి రాజు\nచెవిలో విషం పోశాడు.\nఇది చూస్తూనే క్లాడియస్ కు శివమెత్తింది.\n\"దీపాలెక్కడ? నేను వెళ్లిపోవాలి!”\nఅంటూ ఆయన లేచి మిగిలినవారందరినీ\nవెంటబెట్టుకుని వెళ్లిపోయాడు. నాటకం\nనడిమధ్యలో ఆగిపోయింది.\nకాని హామ్లెట్ కోరిన రుజువు దొరికింది.\nతన పినతండ్రి నిజంగా హంతకుడే. దయ్యం\nచెప్పిన మాటల లో ఆవగింజంతయినా\nఅబద్దం లేదు. ఒక పెద్ద రహస్యాన్ని\nబయటపెట్టించినందుకు హామ్లెట్ ఆనందంలో\nఉండగా అతనిని తల్లిగారు పిలుస్తున్నట్టు\nపొలోనియస్ వచ్చి చెప్పాడు. \"తరవాత\nవస్తాను!\" అని చెప్పి హామ్లెట్ పొలోని\nయస్ను పంపేశాడు.\nఈలోపల రాజు క్లాడియస్ హామ్లెట్\nపిచ్చి తనకు ప్రమాదకరమని నిశ్చయించు\nకున్నాడు. హామ్లెట్ను ఏదో ఒక విధంగా\nచంపేస్తేనేగాని తనకు క్షేమం లేదు. కాని\nహామ్లెట్ హత్య డెన్మార్క్ దేశంలో జరిగితే\nచాలా చిక్కులున్నాయి. యువరాజంటే\nప్రజలకు అంతు లేని ప్రేమ; అతన్ని ఎవ\nరైనా హత్యచేస్తే ప్రజలు తిరగబడి అరా\nజకం కలిగిస్తారు. అదీగాక రాణికి ఇతర\nఅవలక్షణా లెన్ని ఉన్నా కొడుకంటే వెర్రి\nఅభిమానం ఉన్నది. అందుచేత క్లాడియస్\nఏం చేయదలిచాడంటే, ఏదో ఒక సాకుపెట్టి\nహామ్లెట్ను తన మనుషులవెంట ఇంగ్లాం\nడుకు పంపించి, అక్కడ పరిపాలించే తన\nసామంతుడిచేత అతన్ని హత్యచేయింతా\nమనుకున్నాడు.\nపొలోనియస్ వెళ్లినాక కాస్సేపటికి\nహామ్లెట్ తన తల్లిని చూడటానికి ఆమె\nగదికి బయలుదేరాడు. ఈలోపుగా పాలో\nనియస్ రాజువద్దకు వెళ్లి, \"మహారాజా,\nయువరాజుగారు రాణిగారి గదికి వెళ్ల\nబోతున్నారు. నేను ముందుగా అక్కడికి\nవెళ్లి, ఆ గదిలో ఉండే తెరలచాటున నక్కి\nయువరాజు మాటలన్నీ విని, వీలయితే\nఅతని పిచ్చికి కారణమేమిటో తెలుసుకుం\nటాను” అని చెప్పి, రాజుగారి అనుమతి\nపొంది, రాణిగారి గదికి వెళ్లి, ఆవిడ అను\nమతితో తెరలచాటున దాక్కున్నాడు.\nకొద్దిసేపటికి హామ్లెట్ తల్లి గదికి వచ్చి,\n\"ఏమమ్మా, ఎందుకు పిలిచావుట?”\nఅని అడిగాడు.\n\"ఏమీలేదు. నువు మీ నాన్నగారికి మరీ\nఆగ్రహం తెప్పిస్తున్నావురా!\" అన్నది తల్లి.\nతన తండ్రిని హత్యచేసిన దుర్మార్గుణ్ణి\nఆవిడ తన నాన్నగారనటం విని హామ్లెట్\nరక్తం ఉడికిపోయింది.\n\"మా నాన్నగారికి ఆగ్రహం తెప్పించి\nనది నువే!\" అన్నా డతను.\n\"నోటికి వచ్చినట్టు మాట్లాడకు,”\nఅన్నది తల్లి.\n\"వెయ్యరాని ప్రశ్నలు వెయ్యకు!”\nఅన్నాడు కొడుకు.\nఅతని ధోరణికి నిర్ఘాంతపోయి రాణి,\n\" నేనెవరినో గుర్తించే ఇలా మాట్లాడు\nతున్నావా?” అని అడిగింది.\n\" నువు రాణివి. నీ మొగుడి తమ్ముడి\nభార్యవు. నాకు తల్లివి. అలా కాకుంటే\nఎంతో బాగుండేది!\" అన్నాడు హామ్లెట్.\n\" నీతో మాట్లాడవలిసినదాన్ని నేను\nకాదు!\" అంటూ రాణీ తన భర్తను\nపిలుచుకురావటానికి లేవబోయింది.\nహామ్లెట్ ఆమెను అటకాయించి, \" అలా\nకదలకుండా కూచో! నీకు అద్దంలో నీ\nమొహం చూపిస్తాను. ఆ తరవాత మరీ\nకదులు!\" అన్నాడు.\nరాణి కంగారుపడి, \"నన్ను చంపేస్తా\nపుట్రా?.... ఎవరర్రా? రక్షించండి! రక్షిం\nచండి!\" అని కేకలు పెట్టింది.\nఈ కేకలు విని తెరల వెనక ఉన్న\nపొలోనియస్ క్కూడా పొలోమని, \"రక్షించండి!\nరక్షించండి!\" అని కేకలు పెట్టాడు.\n\"ఇక్కడ చేరావా, ఎలుకా?” అంటూ\nహామ్లెట్ కత్తి దూసి తెరకుండా పాలోని\nయస్ను పొడిచేశాడు. ఆ పోటుతో పోలోని\nయస్ తెరవెనక చచ్చిపడ్డాడు.\nమొదట హామ్లెట్ తాను చంపినది తన\nపినతండ్రినే ననుకున్నాడు. కాని తెరవెనక\nనుంచి శవాన్ని లాగినాక అతనికి నిజం\nతెలిసి విచారం కలిగింది. కాని జరిగిన\nదానికి విచారించి లాభం లేదు. అతను\nతల్లితో తన తండ్రి హత్యను గురించీ, ఆయన\nదయ్యం రూపంలో తనకు కనిపించటం\nగురించీ చెప్పాడు. అతను తల్లితో, \"అమ్మా,\nఅటువంటివాడికి భార్యవై ఉండి ఇటువంటి\nనీచు ఏమని పెళ్లాడావు? నక్కకూ నాక\nలోకానికీ ఎంత తేడా ఉన్నదో ఈ పాపిష్టి\nముఖానికీ నా తండ్రికీ అంత తేడా ఉన్నదే.\nఇకనైనా వీణ్ణి దూరంగా ఉంచు. నాకు\nనిజంగా ఏ పిచ్చి లేదు. జరిగినదానికి\nపశ్చాత్తాపపడు. అలా అయితేనే నీవు నాకు\nనిజమైన తల్లివి!\" అన్నాడు.\nకొడుకు మాటలతో రాణికి కను\nవిప్పయింది. ఆమె అతను చెప్పినట్టే చేస్తా\nనని మాట ఇచ్చింది.\nఒళ్లు తెలియని పిచ్చిలో పొలోనియసన్ను\nచంపాడన్నది సాకుగా పెట్టి రాజు క్లాడియస్\nహామ్లెట్ను ఇంగ్లాండుకు ప్రయాణంచేశాడు.\nరాజు మనుషులు హామ్లెట్ను పడవలో\nఎక్కించి ఇంగ్లాండుకు బయలుదేరారు.\nవారివెంట ఉన్న పత్రాలను హామ్లెట్\nరహస్యంగా విప్పి చూశాడు. తన పినతండ్రి\nతనను హత్య చేయించటానికే ఇంగ్లాండు\nపంపుతున్నాడన్న విషయం వాటిద్వారా\nఅతడు తెలుసుకున్నాడు.\nవెంటనే అతను వేరే పత్రాలను తయారు.\nచేసి, వాటిలో రాజుగారి మనుషులను హత్య\nచేయవలసిందిగా రాసి, తన వద్ద ఉన్న తన\nతండ్రి ముద్రికతో సీలువేసి, పత్రాలను\nయధాస్థానంలో పెట్టేశాడు.\nఇది జరిగిన మర్నాడే సముద్రపుదొంగల\nపడవ ఒకటి హామ్లెట్ ఉన్న పడవను\nతరుముకు వచ్చింది. రెండు పడవలూ\nకలుసుకుని పోరాటం సాగే సమయంలో\nహామ్లెట్ దొంగల పడవలోకి దూకేశాడు.\nమిగిలినవాళ్లు తమ పడవతోసహా\nతప్పించుకుపోయారు.\nతమకు ఒంటరిగా చిక్కిన హామ్లెట్ను\nదొంగలు మర్యాదగానే చూశారు. వారు\nఅతన్ని తిరిగి డెన్మార్క్ తీరానికి తెచ్చి\nదించారు. మర్నాటికి తాను ఇంటికి వచ్చి\nచేరగలనని హామ్లెట్ తన పినతండ్రికి\nజాబు రాశాడు.\nఈలోపుగా, హామ్లెట్ ప్రియురాలు ఒఫీ\nలియా పిచ్చిదైపోయింది. తన తండ్రి హత్య\nకావటమూ, ఆయనను హత్య చేసినవాడు\nతన ప్రియుడే కావటమూ గ్రహించినమీదట\nఆమెకు మతి చెడిపోయింది. ఆమె కొద్ది\nకాలంపాటు ఏవేవో పాటలు పాడుకుంటూ\nఎక్కడబడితే అక్కడ తిరిగి చివరకు ఒక\nవాగులో పడి చనిపోయింది.\nపొలోనియస్ కు లాయెర్టిస్ అనే ఒక\nకొడుకున్నాడు. అతను పారిస్లో చదువు\nకుంటున్నాడు. తన తండ్రి చనిపోయాడని\nతెలియగానే అతను తుఫానులాగా వచ్చి\nపడ్డాడు. కొందరు జనం అప్పటికప్పుడే\nఅతని పక్షమై, \"లాయెర్టిస్ మాకు రాజు\nకావాలి,” అని నినాదాలు సాగించారు.\nఆ మూకను వెంటవేసుకుని అతను\nరాజుగారి ఇంటిపైకి వచ్చాడు. రాజభటులు\nద్వారాలను కాయలేకపోయారు. అతను\nతలుపులు పగలగొట్టుకుని లోపలికి వచ్చి\nక్లాడియస్ తో, \" తుచ్ఛుడా, నా తండ్రి\nఎక్కడ ?” అన్నాడు.\nరాజు చాలా యుక్తిగా, చాకచక్యంతో\nఅతని కోపాన్ని సహించి, \" నాయనా, నీ\nకోపాన్ని ఎవరిపైన చూపాలో వారిపైనే\nచూపు. నీ తండ్రి చావు నిన్ను బాధించినట్టే\nనన్నూ బాధించింది,” అన్నాడు.\nఆ సమయంలోనే లాయెర్టిస్ తన చెల్లెలిని\nఉన్మాద స్థితిలో చూసి చాలా బాధపడ్డాడు\nకూడా. అతను వచ్చినాకనే ఆమె చని\nపోయింది.\nరాజు లాయెర్టిస్తో ఏకాంతంగా మాట్లాడి\nఅతనిచేత హామ్లెట్ను చంపించటానికి\nపథకం వేశాడు.\n\" హామ్లెట్ నీ తండ్రిని చంపాడు. నీవంటి\nపరాక్రమవంతుడు అందుకు పగ తీర్చుకో\nకుండా ఉండలేడు. హామ్లెట్ వస్తున్నాడు.\nకత్తియుద్ధంలో నీ ప్రావీణ్యాన్ని ఎవరైనా\nప్రశంసిస్తే చాలు, అతను రెచ్చిపోయి తన\nపరాక్రమం ప్రదర్శించటానికి సిద్ధపడతాడు.\nఅప్పుడు నువు అతనిపై పగ తీర్చుకోవచ్చు,”\nఅని రాజు మంత్రి కొడుకుకు బోధించాడు.\n\"నావద్ద ఒక ఘాటైన విషం ఉన్నది.\nఅది నా కత్తి మొనకు కొంచెం పూస్తే\nచాలు, దానితో ఏపాటి గాయం అయినా,\nచావు తప్పదు!\" అన్నాడు లాయెర్టిస్.\n\"మనం ఈ ఏర్పాట్లన్నీ ఎవరికీ ఎట్టి\nఅనుమానమూ తగలకుండా చేయాలి. దీన్ని\nఒక వినోదపు పోటీగా ఏర్పాటుచేస్తాం.\nరెండు పక్షాలా పందాలు కాద్దాం. ఈ పందెపు\nపోటీలో ఏ కారణంచేతనైనా యువరాజు\nచావకుండా బయటపడే పక్షంలో అతన్ని\nకడతేర్చటానికి మరొక మార్గంకూడా ఆలో\nచించి ఉంచాలి. అందుకుగాను నేను,\nపానీయంలో విషం కలిపి సిద్ధంగా ఉంచు\nతాను,” అన్నాడు రాజు.\nహామ్లెట్ వచ్చేసరికి శ్మశానంలో ఒఫీలి\nయాను పూడ్చటానికి ఏర్పాట్లు జరుగు\nతున్నాయి. శ్మశానంవద్దకు హామ్లెట్, హెురే\nషియో చేరిన కొద్దిసేపటికి శవంతోసహా\nరాజూ, రాణీ, లాయెర్టిస్, పురోహితులూ,\nపరివారమూ వచ్చారు. ఆ శవం ఎవరిదో\nమొదట హామ్లెట్ కు తెలియదు. అతను\nచాటున ఉండి సంభాషణ వింటూ ఒఫీలియా\nచనిపోయిందని తెలుసుకుని ఆశ్చర్యపడ్డాడు.\nశవాన్ని గోతిలోకి దించారు. లాయెర్టిస్\nతన చెల్లెలిపై ప్రేమకొద్దీ తానుకూడా గోతి\nలోకి దూకి, \"నన్నుకూడా పూడ్చిపెట్టండి.\nమామీద కొండంత ఎత్తు మట్టి పేర్చండి!”\nఅని కేకలు పెట్టాడు.\nఇది చూసి హామ్లెట్ ముందుకు వచ్చి\nతానుకూడా గోతిలోకి దూకాడు. ఇద్దరూ\nకొట్లాడుకోసాగారు. మిగిలినవాళ్లు వచ్చి\nవారిద్దరినీ విడిపించి, గోతిలోనుంచి పైకి\nరప్పించారు.\n\"నలభైవేలమంది అన్నలయినా నేను\nఒఫీలియాను ప్రేమించినంతగా ప్రేమించ\nలేరు. కావలిస్తే ఆ సంగతి నిరూపించ\nటానికి నేను యుద్ధం చేస్తాను!\" అన్నాడు\nహామ్లెట్ ఆవేశంతో,\nతరవాత రాజభవనంలో రాజూ, రాణీ\nమొదలైన ప్రేక్షకుల సమక్షంలో హామ్లెటూ,\nలాయెర్టిస్కూ కత్తియుద్ధం పోటీ ఏర్పా\nటయింది. అది వినోదపు పోటీయేనని\nహామ్లెట్ నమ్మాడు. కాని లాయెర్టిస్ కత్తికి\nవిషం పూసి ఉన్నది. మరొక లోటాలో\nవిషం కలిపిన పానీయం హామ్లెట్ కోసం\nసిద్ధంగా ఉన్నది.\nకత్తియుద్ధంలో వరసగా రెండుసార్లు\nయువరాజే మంత్రికొడుకును కొద్దిగా గాయ\nపరిచాడు. ఈలోపుగా రాణి హామ్లెట్ కోసం\nసిద్ధంగా ఉంచిన విషపు పానీయాన్ని అందు\nకుని, రాజు తాగవద్దని అంటున్నప్పటికీ\nవినిపించుకోకుండా తాగేసింది.\nఇంతలో లాయెర్టిస్, తన విషపు కత్తితో\nహామ్లెట్ను గాయపరిచాడు. మరుక్షణం\nఇద్దరూ కలియబడటంలో ఒకరి కత్తి ఒకరికి\nవచ్చింది. హామ్లెట్ తన చేతికి వచ్చిన\nవిషపు కత్తితో లాయెర్టిస్ ను గాయపరిచాడు.\nఈలోపుగా రాణి పడిపోయింది.\nలాయెర్టిస్, \"నా ద్రోహం నన్నే\nముంచింది!\" అన్నాడు.\n\"అమ్మ ఎలా ఉంది?\" అన్నాడు\nహామ్లెట్.\n\" నాయనా, హామ్లెట్! పానీయంలో\nవిషం కలిపారు!\" అంటూ రాణీ ప్రాణాలు\nవదిలింది.\n\"తలుపులన్నీ మూసి హంతకుణ్ణి\nపట్టండి!\" అని హామ్లెట్ కేక పెట్టాడు.\n\" హామ్లెట్, నువూ చచ్చినవాడికింద\nజమే. విషపు కత్తి నీ చేతిలోనే ఉంది.\nఇదంతా రాజు చేసిన ద్రోహమే !\" అన్నాడు\nలాయెర్టిస్.\n\"హంతకుడా ! పాపీ ! చావు !\" అంటూ\nహామ్లెట్ తన చేతిలోని విషపు కత్తితో\nరాజును పొడిచాడు.\n\"హామ్లెట్, నన్ను క్షమించు. ఆ\nదుర్మార్గుడికి అంతే కావాలి. నా చావుకూ,\nనా తండ్రి చావుకూ నువు బాధ్యుడివి కావు.\nనీ చావుకు నేనూ బాధ్యుణ్ణి కాను!\" అంటూ\nలాయెర్టిస్ ప్రాణం వదిలాడు.\nకత్తివేటు తిన్న రాజూ, హామ్లెట్ క్కూడా\nప్రాణాలు వదిలారు.\nఈ విధంగా క్లాడియస్ దురాశతో\nప్రారంభమైన హత్యాకాండ సర్వనాశనానికి\nదారితీసింది.",
            "book_page_end": 44
        },
        {
            "title": "ప్రాణభీతి",
            "book_page_start": 999,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "నీతి కథ",
            "moral": "ప్రమాదంలో పడినప్పుడే, మనం సురక్షితంగా ఉన్నామని గ్రహించగలం.",
            "keywords": [
                "సుల్తాను",
                "వజీరు",
                "సేవకుడు",
                "పడవ",
                "ప్రాణభీతి"
            ],
            "characters": [
                "సుల్తాను",
                "వజీరు",
                "సేవకుడు",
                "కళాసులు"
            ],
            "locations": [
                "నది",
                "పడవ"
            ],
            "content": "ఒక సుల్తాను పరివారాన్ని వెంటతీసుకుని నదిలో పడవ షికారుకు వెళ్లాడు. పడవ\nసరిగా నదిమధ్య వుండగా పెద్ద గాలి వచ్చి, పడవ అటూ యిటూ ఊగసాగింది.\nసుల్తానుగారి సేవకుల్లో ఒకడు ప్రాణభీతితో వణికిపోతూ, పడవకళాసుల్తో,\n\"అయ్యా, పడవ ఒడ్డుకు పట్టించండి. నాకు ఈత రాదు. నదిలో మునిగి\nపోతాను,” అంటూ కేకలుపెట్టసాగాడు.\nకళాసులూ, సుల్తాను పరివారంలోనివాళ్లూ అతడికి భయపడవద్దని చెప్పి\nచూశారు. కాని, సేవకుడు మరింతగా అరుస్తూ ఏడవసాగాడు. ఇదంతా గమ\nనిస్తున్న వజీరు, సుల్తానుతో, \" మహాప్రభూ! తమరు అనుమతిస్తే, వీడి ప్రాణ\nభీతికి నేను చికిత్సచేస్తాను!” అన్నాడు. సుల్తాను సరేనన్నట్టు తల వూపాడు.\nవజీరు ఆజ్ఞ కాగానే ఇద్దరు కళాసులు, కేకలు పెడుతున్న సేవకుణ్ణి పట్టుకుని\nపడవమీదినుంచి నదిలోకి విసిరివేశారు. ఈత రాని ఆ సేవకుడు, నదిలో పడి\nమునిగి తేలినప్పుడల్లా, \" నేను మునిగిపోతున్నాను, పడవలోకి లాగండి!”\nఅంటూ అరవసాగాడు. వజీరు వాణ్ణి నదిలోనుంచి పడవలోకి చేర్పించాడు.\nసేవకుడు బతుకుజీవుడా అనుకుని పడవలో ఒకమూల ఒదిగి కూర్చున్నాడు.\nఅప్పుడు సుల్తాను వజీరుతో, \"ఏమిటీ, వీడికి హఠాత్తుగా ప్రాణభీతి\nపోయిందే!” అన్నాడు.\nవజీరు నవ్వుతూ, \" మహాప్రభూ! వీడికి పడవమీద వుండగా, దానికన్న\nఒడ్డుచేరటం క్షేమంగా కనబడింది. నీటిలో పడినతరవాత, దానికన్న పడవలో\nవుండటం క్షేమం అని తెలుసుకున్నాడు,\" అన్నాడు.",
            "book_page_end": 999
        },
        {
            "title": "కీచుబొమ్మలు",
            "book_page_start": 46,
            "pdf_page_start": 60,
            "pdf_page_end": 61,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "చందమామ బృందం",
            "keywords": [
                "మాస్కో",
                "కీచుబొమ్మలు",
                "ధ్వనియంత్రాలు",
                "ఫాక్టరీ",
                "పిల్లలు"
            ],
            "characters": [
                "గ్లెబ్ ష్బెర్బ (చీఫ్ ఇంజనీర్)",
                "గలీన తిత్కీన (ఇన్స్పెక్టరు)"
            ],
            "locations": [
                "మాస్కో"
            ],
            "content": "ఆర్టిస్టు, వేరఉచుసోవ \"కీచు” గుర్రానికి అలంకరణ చేస్తున్నది.\nబొమ్మ లన్నిటిలోకీ పిల్లల కిష్టమైనవి \"కీచు” బొమ్మలు. రబ్బరుతోగాని,\nప్లాస్టిక్తోగాని, గుడ్డతోగాని చేసిన ఈ బొమ్మలు నొక్కితే కీచుమంటాయి. పిల్లలు\nవాటిని నొక్కి కీచుమనిపించి పరమానందం చెందుతారు. కొన్ని బొమ్మలు\nగట్టిగా ఉండికూడా అటూ ఇటూ కదిలిస్తే కీచుమంటాయి. ఒక రకం బొమ్మ\nపడుకోబెడితే కళ్లు మూస్తుంది, నిలబెడితే \"క్యారు” మంటుంది.\nకాని మాస్కోలో అద్భుతమైన కీచుబొమ్మలు చేసే ఫాక్టరీ ఒకటి ఉన్నది.\nఇక్కడ తయారయే బొమ్మలలో విశేషమేమిటంటే పిల్లులు \"మ్యావు\"\nమంటాయి, కుక్కలు \"బొయి” మంటాయి, గుర్రాలు సకిలిస్తాయి, ఎలుగు\nబంట్లు అరుస్తాయి, కోళ్లు \"కొక్కొరోకో” అంటాయి. పిల్లిబొమ్మా, ఎలుకబొమ్మా,\nఆవుబొమ్మా ఒకేలాగు కీచుమంటే ఏం సరదాగా ఉంటుందీ? ఈ మాస్కో\nకీచుబొమ్మలు నిజంగా సరదాగా ఉండిఉండాలి.\nఇది \"ధ్వనియంత్రాల” ఫాక్టరీ. ఇక్కడ అన్నిరకాల ధ్వనులూ శాస్త్రీ\nయంగా ఉత్పత్తి చేసి, వాటికి తగిన బొమ్మలలో అమర్చుతారు. ఈ ధ్వనులు\nఉత్పత్తి చెయ్యటానికి లోహపు తూతూలూ, తిత్తులూ, స్ప్రింగులూ మొదలైన\nరకరకాల పరికరాలు అమర్చుతారు. నొక్కే బొమ్మలలోకి గాలి వెళ్లి “తూతూ”లో\nనుంచి బయటికి వచ్చేటప్పుడు కీచుమని చప్పుడవుతుంది. కొన్ని బొమ్మలు తల\nకిందయినప్పుడు తిత్తులు వాటి బరువుకు అవే మూసుకుని చప్పుడవుతుంది.\nఈ ఫాక్టరీకి వెలపల నిలబడి లోపలినుంచి వినవచ్చే చప్పుళ్లు వింటూంటే\nజంతు ప్రదర్శనశాల ఒకటి లోపల ఉన్నట్టు తోస్తుందట.\nగ్లెబ్ ష్బెర్బ (చీఫ్ ఇంజనీర్) గలీన తిత్కీన (ఇన్స్పెక్టరు) కీచుబొమ్మలు పరీక్షిస్తున్నారు.",
            "book_page_end": 47
        }
    ],
    "statistics": {
        "total_stories": 10,
        "author_counts": {
            "'చక్రపాణి'": 1,
            "బ్రూక్ బాండ్ ఇండియా ప్రైవేట్ లిమిటెడ్.": 1,
            "చందమామ బృందం": 5,
            "పి. వెంకటేశ్వర్లు": 1,
            "విద్వాన్ విశ్వం": 1,
            "విలియం షేక్ స్పియర్": 1
        },
        "genre_counts": {
            "సంపాదకీయం": 1,
            "వ్యాసం/విశేషం": 1,
            "పౌరాణికం": 1,
            "ఫాంటసీ": 1,
            "బేతాళ కథ": 1,
            "జానపద కథ": 1,
            "గేయ కథ": 1,
            "విషాద నాటకం": 1,
            "నీతి కథ": 1,
            "వైజ్ఞానిక వ్యాసం": 1
        }
    }
}