{
    "book_id": "చందమామ_1959_06",
    "stories": [
        {
            "title": "చందమామ (ఆహ్వానము)",
            "book_page_start": 1,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "చందమామ పత్రికపై పాఠకుల అభిప్రాయాలు తెలియజేయడం.",
            "keywords": [
                "చందమామ",
                "వార్షికోత్సవం",
                "పాఠకుల అభిప్రాయాలు",
                "చక్రపాణి"
            ],
            "characters": [
                "చందమామ బృందం"
            ],
            "locations": [],
            "content": "ఈ సంచికతో \"చందమామ”కు పన్నెండేళ్లు నిండాయి. ఇన్ని ఏళ్లుగా పాఠకులైన మీరు “చంద మామ” ఎడల చూపుతూ వస్తున్న ఆదరాభి మానాలక మేమెంతైనా కృతజ్ఞులము.\nమీరు నెల నెలా \"చందమామ\"లో అనేక రకాల రచనలు—త్రివర్ణ చిత్రాలుగల సీరియల్ కథలూ, షేక్ స్పియర్ నాటకకథా, బేతాళకథా, ఇతర కథలూ, ఒకపేజీ కథలూ, వినోదాలూ, వైజ్ఞానిక వ్యాసాలూ, గేయకథా, చిత్రకథా మొద లైనవి—చదువుతున్నారు. వీటిలో మీకు ఏవేవి హెచ్చుగా నచ్చాయో, ఏవేవి నచ్చలేదో మాకు కార్డు ద్వారా తెలిపినట్టయితే మేము ముందు ముందు \"చందమామ\"ను మరింత ఆకర్ష వంతంగా తయారు చేయగలుగుతాము. కనుక మాయందు దయ ఉంచి పాఠకులందరూ తమ తమ అభిప్రాయాలను మాకు తెలుప ప్రార్థన.\nసంపుటి 24 : జూన్ 1959 : సంచిక 6",
            "book_page_end": 1
        },
        {
            "title": "మహాభారతం",
            "book_page_start": 2,
            "pdf_page_start": 16,
            "pdf_page_end": 22,
            "author": "చందమామ బృందం",
            "genre": "పౌరాణికం",
            "moral": "గురువును ఎప్పుడూ గౌరవించాలి. ధర్మాన్ని పాటించాలి.",
            "keywords": [
                "భీష్ముడు",
                "పరశురాముడు",
                "అంబ",
                "కురుక్షేత్రం",
                "మహాభారతం"
            ],
            "characters": [
                "భీష్ముడు",
                "పరశురాముడు",
                "అంబ",
                "హెూత్రవాహనుడు",
                "అకృతవ్రణుడు",
                "సత్యవతి",
                "గంగ",
                "నారదుడు",
                "పితృదేవతలు",
                "బ్రాహ్మణులు"
            ],
            "locations": [
                "మహేంద్రపర్వతం",
                "కురుక్షేత్రం",
                "సరస్వతీ నదీ తీరం",
                "హస్తినాపురం"
            ],
            "content": "ఈవిధంగా అంబ మునులతో మాట్లాడే సమయంలో అక్కడికి హెూత్రవాహనుడనే రాజర్షి వచ్చాడు. అక్కడి మునులు ఆయనకు అర్ఘ్యపాద్యాలిచ్చి ఆసనంపైన కూచో బెట్టి తిరిగి అంబను గురించే ముచ్చటించ సాగారు. వారి సంభాషణద్వారా అంబ కథ యావత్తూ తెలుసుకున్నవాడై హెూత్రవాహ నుడు చప్పున తన ఆసనంమీదినుంచి లేచి అంబను ఆలింగనం చేసుకుని, \"తల్లీ, నేను మీ అమ్మకు తండ్రిని నీకు తాతను. నీకు కలిగిన కష్టమేమిటో వివరంగా చెప్పు!” అంటూ ఆమెను ఊరడించాడు.\nఅంబ తన వృత్తాంతమంతా హెూత్ర వాహనుడికికూడా చెప్పింది. అంతా విని ఆయన, \" అమ్మా, నువు మీ తండ్రి ఇంటికి వెళ్లటం ఎంతమాత్రమూ ఉచితంకాదు. నీకు కలిగిన దుఃఖానికి తగిన విరుగుడు నేను చేస్తాను. నువు నావెంటనే ఉండు. కాని తపస్సు చెయ్యటం నీవల్ల అయేపని కాదు. ఆ ప్రయత్నం మానుకో. జమదగ్ని కొడుకైన పరశురాముడున్నాడే అతని వద్దకు వెళ్లు. అతడితో నీకు జరిగిన అన్యాయం గురించి చెప్పు. అతను వెళ్లి భీష్ముణ్ణి అవ లీలగా చంపేస్తాడు. ఇప్పుడు పరశురాముడు మహేంద్రపర్వతంమీద మ హెూగ్రమైన తపస్సు చేస్తున్నాడు. నాకూ అతనికీ స్నేహం. నేను పంపించానంటే నిన్ను ఎంతో ఆదరించి నీ కష్టాలు తొలగిస్తాడు!” అన్నాడు.\nఇంతలో అక్కడికి అకృతవ్రణుడనే మహర్షి వచ్చాడు. ఆకృతప్రణుడు పరశు రాముడి అనుచరులలో ఒకడు. ఆయన రాగానే మునులందరూ లేచి స్వాగతం చెప్పారు. ఆయన అర్ఘ్యపాద్యాదులు స్వీక రించి, ఉన్నతాసనంమీద కూచుని, తన చుట్టూ కూచున్న మునులతో వేదాంత చర్చలు చేయసాగాడు.\nఆసందర్భంలో హెూత్రవాహనుడు అకృతవ్రణుణ్ణి పరశురాముడి యోగ క్షేమాలు అడిగి, \"ఆయన ప్రస్తుతం ఎక్కడ ఉంటున్నాడు?” అన్నాడు.\n\" ఆయన తరచు మిమ్మల్ని తలుచు కుంటూ ఉంటాడు. మిమ్మల్ని చూసే ఉద్దే శంతో ఇక్కడికి వస్తున్నాడు. రేపు ఉద యానికి రావచ్చు ననుకుంటాను. ఈ పిల్ల ఎవరు ? మీకు బంధువురాలా ?\" అంటూ అకృతవ్రణుడు అంబను గురించి ప్రశ్నిం చాడు. హెూత్రవాహనుడు అంబ కథ చెప్పిన మీదట ఆయన అంబతో, \" అమ్మాయీ, నీ కష్టాలకు కారకులు ఇద్దరే ఉన్నారు. ఒకడు నిన్ను బలాత్కారంగా తెచ్చిన భీష్ముడు, రెండోవాడు నిన్ను పెళ్లాడ నిరాకరించిన సాళ్వరాజు. వీరిలో ఎవరిపైన పగ తీర్చు కుంటావో ముందే తేల్చుకుని పరశురాము డితో చెప్పటం మంచిది,” అన్నాడు.\nఅంబ ఏమనటానికి నిశ్చయించలేక, \"మహాత్మా, నా కథఅంతా మీరుకూడా విన్నారుగదా ! నాకు దుఃఖం కలిగించిన ఆ ఇద్దరిలో ఏ ఒకరిని శిక్షించాలో, లేక ఇద్దరినీ శిక్షించాలో మీరే తేల్చండి!” అన్నది.\nదానికి అకృతప్రణుడు, \"నా బుద్ధికి భీష్ముడే దోషి అని తోస్తున్నది. అతన్ని పరశురాముడు చంపినట్టయితే నీ పగ తీరు తుంది,” అన్నాడు. \" నాకూ అలాగే తోస్తున్నది,” అన్నది అంబ.\nఆ రాత్రల్లా ఆశ్రమవాసులు అంబను గురించే మాట్లాడుకున్నారు.\nమర్నాడు తెల్లవారుతూనే పరశు రాముడు తన శిష్యులతోసహా ఆ ఆశ్రమానికి వేంచేశాడు. మునివేషంలో ఉన్నప్పటికీ ఆయనవెంట విల్లూ, ఖడ్గమూ, గండ్ర గొడ్డలీ ఉన్నాయి. పరశురాముడి రాకవల్ల ఆశ్రమమంతా సందడి చెలరేగింది. ఆయ నకు మునులందరూ తగినట్టుగా స్వాగత సన్మానాదులు జరిపినాక హెూత్రవాహనుడు\nఅంబను చూపి ఆమెను పరశురాముడికి పరిచయం చేశాడు.\nఅంబ ఆయన కాళ్లపై పడి, భోరున ఏడుస్తూ ఆయన శరణు జొచ్చింది.\n\" అమ్మా, నీకు హెూత్రవాహనుడు ఎలాగో నేనూ అలాటివాణ్ణి. నీ కోరిక ఏమిటో చెప్పు, నేను తీరుస్తాను !” అన్నాడు పరశురాముడు.\n\" మహాత్మా, భీష్ముడు జీవితం ధ్వంసం చేశాడు. ఆయనను వధించి నా దుఃఖం తీర్చండి,” అన్నది అంబ.\nదానికి పరశురాముడు, \" అమ్మాయీ, నేను బ్రాహ్మణ రక్షణకు తప్ప ఆయుధం ధరించనని వ్రతం పట్టాను. అలాటప్పుడు నీకోసం భీష్ముణ్ణి ఎలా చంపగలను ? అదీ గాక భీష్ముడు నాకు ఎల్లప్పుడూ భృత్యుడై ఉంటాడు. నే నేది చెయ్యమంటే అది చేస్తాడు. అందుచేత అతన్ని చంప నవసరం లేదు,” అన్నాడు.\nఅంబను తీసుకుని భీష్ముడివద్దకు వెళ్లి, ఆమెను పెళ్లి చేసుకోమని అడగటానికీ, భీష్ముడు నిరాకరించినట్టయితే అది బ్రాహ్మణ నిరసన అవుతుంది గనక భీష్ముడితో యుద్ధం చెయ్యటానికి పరశు రాముడు నిశ్చయించాడు.\nపరశురాముడు చేసిన ఈ నిర్ణయం ఆశ్రమవాసులందరికీ సంతోషం కలిగించింది.\nపరశురాముడు ఆ రాత్రి ఆశ్రమంలో విశ్రమించి మర్నాడు వారందరినీ అంబనూ వెంటబెట్టుకుని కురుక్షేత్రానికి వచ్చి సరస్వతీ నదీ తీరాన విడిది చేశాడు.\nపరశురాముడు తాను కురుక్షేత్రానికి వచ్చిన మూడొనాడు భీష్ముడికి కబురు చేశాడు. భీష్ముడు ఎంతో ఆనందోత్సాహాలతో పరశురాముణ్ణి చూడవచ్చాడు. భీష్ముడు చేసిన పూజలన్నీ అయాక పరశురాముడు, \"భీష్మా ! ఏం పని చేశావు? బ్రహ్మచారిగా ఉండగోరిన నీవు ఈ కాశీరాజు కుమార్తెను\nబలాత్కారంగా తెచ్చావు. తెచ్చినవాడివి నీ ఇంట ఉంచుకోక సాళ్వుడివద్దకు పంపావు. నీవు అంటిన కన్య అని అతను ఈమెను నిరాకరించాడు. ఈమె నీ మూలంగా దిక్షు లేని ప్రాణి అయిపోయింది. అందుచేత నీవే ఈమెను వివాహమాడి ఈమె జీవితం నిల బెట్టు. ఇది నీకు నా ఆజ్ఞ!” అన్నాడు.\nపరశురాముడి ఆగ్రహం గ్రహించి భీష్ముడు, \" మహర్షీ ! ఈమె తాను అదివరకే సాళ్వుణ్ణి వరించానని చెప్పటంచేత నే నీమెను నా తమ్ముడికిచ్చి చేయక సాళ్వుడి వద్దకు పంపేశాను. అది నా దోషం కాదు. ఇక నేను పెళ్లాడేది కల్ల. భయానగాని, లోభానగాని, జాలిచేతగాని, మోహంచేతగాని నేను వ్రతభంగం చెయ్యను!” అన్నాడు.\nపరశురాముడు రౌద్రంగా, \" ఏమోయ్, నామాట కెదురు చెబుతావా? నా ఆజ్ఞ శిరసావహించకపోతే నిన్నూ, నీ మంత్రు లనూ నాశనం చెయ్యగలను, జాగ్రత్త!\" అని భయపెట్టాడు.\nఆయనను శాంతపరచటానికి భీష్ముడు ఎన్ని యత్నాలు చేసినా ఫలితంలేక పోయింది. చివరకు భీష్ముడు ఆయనకు ప్రణామం చేసి, \" స్వామీ, నేను పసివాణ్ణి. మీరు నాకు నాలుగు రకాల అస్త్రాలు ప్రసా దించిన గురువులు. అలాటప్పుడు నన్ను యుద్ధానికి కవ్విస్తున్నారు, కారణమేమిటి?” అని వినయంగా అడిగాడు.\n\" నేను నీకు గురువునే అనుకుంటే నా మాట ఎందుకు వినవు? నీ మూలంగా ఈ పిల్లను ఎవరూ పెళ్లాడని పరిస్థితి ఏర్పడి నప్పుడు, నీవే ఈమెను వివాహమాడటం ధర్మం కాదా. నీ మేలు కోరే చెబుతున్నాను, నా మాట విని, ఈమెను పెళ్లాడు!” అన్నాడు పరశురాముడు.\n\"స్వామీ, ఈమె ఇంకొకరిని వరించిన కన్య, ఒకసారి నాచేత వదలబడినది. అలాటి దాన్ని నేను ఎన్నటికీ భార్యగా స్వీకరించను.\nమీరు నాకు గురువులు, బ్రాహ్మణులు, తపో ధనులు. అందుచేత మిమ్మల్ని వధించటం ఇష్టంలేక ఇంతగా మిమ్మల్ని బతిమాలు కున్నాను. మీరు కోపోద్రేకంలో క్షత్రియ ధర్మం అవలంబించి నాపై ఆయుధం ఎత్తితే మిమ్మల్ని సంహరించటం నాకు ధర్మవిరుద్ధం కాదు. అందుకు నేను జంకను కూడా!” అన్నాడు భీష్ముడు.\n\" నీకు నాతో యుద్ధం చెయ్యాలని ఉబ లాటంగా ఉన్నట్టుంది. రేపు యుద్ధ సన్నద్ధుడవై కురుక్షేత్రానికి రా. నిన్ను యముడి దగ్గిరికి పంపేస్తాను,” అన్నాడు పరశురాముడు.\nభీష్ముడు ఆయనకు ప్రణామంచేసి హస్తినాపురానికి తిరిగి వచ్చి సత్యవతితో జరిగినదంతా చెప్పాడు.\n\"విజయం పొందు, నాయనా! \" అని సత్యవతి భీష్ముణ్ణి దీవించింది.\nమర్నాడు భీష్ముడు బ్రాహ్మణులచేత స్వస్తిపుణ్యాహాలు చేయించుకుని యుద్ధ సన్నద్ధుడై, తెల్లగుర్రాలు పూన్చిన వెండి రథంమీద సమ స్త ఆయుధాలూ ఉంచుకుని, తెల్లని దుస్తులు ధరించి, తెల్లని గొడుగుతో కురుక్షేత్రానికి వచ్చాడు.\nఅప్పటికే పరశురాముడు, మునులు, బ్రాహ్మణులు వెంట రాగా, కురుక్షేత్రానికి వచ్చి ఉన్నాడు. ఆయనను చూస్తూనే భీష్ముడు శంఖం పూరించాడు. ఆ సమ యంలో గంగ తన కుమారుడైన భీష్ముడి వద్దకు వచ్చి, \" నాయనా, నువు పరశు రాముడితో యుద్ధం చేయటమేమిటి? ఇటు వంటి ప్రయత్నం మాను!\" అన్నది.\nభీష్ముడు చేతులు జోడించి, \"అమ్మా, జరిగినదంతా నీకు తెలిసే ఉంటుంది. ఈ విషయంలో నా తప్పు ఏమి ఉన్నా ఈ యుద్ధం మానేస్తాను,” అన్నాడు.\nతరవాత గంగ పరశురాముడితోకూడా చెప్పిచూసింది, కాని పరశురాముడు\nవినలేదు. తరవాత భీష్ముడు రథం దిగి కాలినడకను పరశురాముణ్ణి సమీపించి, \" మహాత్మా! నేను రథంతో వచ్చాను, కవచం ధరించాను. మీరుకూడా నాలాగే రథకవచాలు తెచ్చుకోండి. అలా అయితే నాకు మీతో యుద్ధంచెయ్యాలని ఉత్సాహం ఉంటుంది !” అన్నాడు.\n\" భీష్మా, నాకు భూమే రథం; వేదాలే గుర్రాలు; సావిత్రీ గాయత్రీ సరస్వతులు నాకు కవచాలు; వాయుదేవుడే నాకు సారథి,” అన్నాడు పరశురాముడు. మరు క్షణం భీష్ముడికి ఆయన ఒక రథం మీద కనపడ్డాడు. పరశురాముడి ముఖ్యానుచరు డైన అకృతవ్రణుడు ఆయనకు సారథిగా ఉన్నాడు! భీష్ముడు ఆశ్చర్యపడుతూ పరశురాముడికి మొక్కి, \"స్వామీ, మీరు నాతో సమానులైనా, నాకన్న అధికులైనా సరే మీతో యుద్ధం చెయ్యబోతున్నాను. గురువులైన మీరు, ఈ యుద్ధంలో నాకు జయం కలగాలని ఆశీర్వదించవలసిందిగా కోరుతున్నాను!” అన్నాడు.\n\"భీష్మా, నీకన్న పెద్దవాడినైన నావద్దకు కాలినడకను వచ్చి నాకు ముందుగా వందనం చెయ్యటం బాగానే ఉన్నది. కాని నీకు ఈ యుద్ధంలో విజయం కలగాలని నేను ఆశీర్వదించను. నిన్ను యుద్ధంలో ఓడించటానికి కృతనిశ్చయుణ్ణయి వచ్చాను,” అన్నాడు పరశురాముడు.\nతరవాత ఇద్దరూ యుద్ధం ప్రారం భించారు. అది కావటానికి ద్వంద్వ యుద్ధమేగాని మహాభయంకరమైన యుద్ధం. ఇద్దరూ అస్త్రశస్త్రాలలో ఆరితేరిన యోధులు. వారు ఎన్నోసార్లు ఒకరినొకరు మూర్ఛ పోగొట్టారు. కాని ఇరవైమూడు రోజులు జరిగినా ఈ యుద్ధంలో ఎవరికీ విజయం దక్కలేదు.\nఇరవైమూడోనాటి రాత్రి భీష్ముడు ఈ యుద్ధం గురించి చాలా దిగులు పడ్డాడు. ఆయన తన పితృదేవతలకూ, దేవతలకూ ఎన్నో దణ్ణాలు పెట్టుకుని, \" నేనీ యుద్ధంలో గెలిచేది ఉంటే ఈ రాత్రి నాకు దేవతలు సాక్షాత్కరించాలి !” అనుకున్నాడు. ఆయన అనుకున్నట్టుగానే కలలో ఆయనకు ఎని మిదిమంది బ్రాహ్మణులు కనిపించారు. ఒకనాడు భీష్ముడు యుద్ధరంగంలో మూర్ఛ పోయినప్పుడుకూడా ఈ బ్రాహ్మణులే కని పించి తనను పడకుండా పట్టుకుని రక్షించి నట్టు ఆయనకు తోచింది. ఈ బ్రాహ్మణులు భీష్ముడితో, \"భయపడకు. ఈ యుద్ధంలో నీవు గెలిచితీరుతావు. మా ఎనిమిది మందికీ నీవే శరీరానివి. ప్రస్వాపనం అనే అస్త్రాన్ని నీవు పూర్వజన్మలో ఎరుగుదువుగాని ఈ జన్మలో మరిచావు. దాన్ని ఇప్పుడు జ్ఞాపకం చేస్తున్నాము. ఈ అస్త్రాన్ని ప్రయోగించి నట్టయితే పరశురాముడు చచ్చిపోడుగాని, చచ్చినట్టు పడిపోతాడు! నీకు విజయం లభిస్తుంది,” అని చెప్పారు.\nఇరవైనాలుగోనాటి యుద్ధం మహా భయం కరంగా జరిగింది. మధ్యలో భీష్ముడు ప్రస్వాపనం అనే అస్త్రాన్ని తీసి పరశురాముడి పైన ప్రయోగించబోయాడు. ఆకాశంనుంచి అదృశ్యంగా యుద్ధాన్ని చూస్తున్న దేవతలు హాహాకారాలు చేశారు. \"భీష్మా! వద్దు, వద్దు!” అన్న కేకలు వినిపించాయి. నార దుడు భీష్ముడి ఎదట ప్రత్యక్షమై, \" భీష్మా, పరశురాముడు పెద్దవాడు, బ్రాహ్మణుడు, మీదుమిక్కిలి నీకు గురువు. ఈ అస్త్రాన్ని ప్రయోగించావంటే ఆయనకు తీరని అవ మానం జరుగుతుంది. అందుచేత నా మాట విని తక్షణం ఈ అస్త్రాన్ని ఉపసంహ రించు!” అన్నాడు.\nభీష్ముడు అస్త్రం వేస్తున్నాడని తెలిసి బ్రహ్మాస్త్రాన్ని ప్రయోగించిన పరశురాముడు కూడా భీష్ముడితోబాటు తన అస్త్రాన్ని ఉప సంహరిస్తూ, నోరుజారి, \"బుద్ధిహీనుణ్ణి అయి భీష్ముడి చేతిలో ఓడాను !” అనేశాడు.",
            "book_page_end": 8
        },
        {
            "title": "కంచుకోట - 12",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ధారావాహిక/ఫాంటసీ",
            "moral": "ఆపద వచ్చినప్పుడు నిరాశ చెందకుండా ధైర్యంతో ప్రయత్నించాలి.",
            "keywords": [
                "చంద్రవర్మ",
                "కాపాలిని",
                "శంఖుడు",
                "మాంత్రికుడు",
                "మంత్రగృహం"
            ],
            "characters": [
                "చంద్రవర్మ",
                "కాపాలిని",
                "కాలకేతుడు (పూర్వపు కాలనాగు)",
                "శంఖుడు (మాంత్రికుడు)",
                "దయ్యపు కుక్క"
            ],
            "locations": [
                "కొండ ప్రాంతం",
                "సరస్సు",
                "మహారణ్యం"
            ],
            "content": "[ శంఖుడు వుండే కొండప్రాంతాన చంద్రవర్మ, కాపాలినిని కలుసుకున్న తరవాత వాళ్లిద్దరూ కలిసి శంఖుణ్ణి హతమార్చేందుకు వ్యూహం పన్నారు. సూర్యోదయంవేళ కొండ చివరికి వచ్చిన శంఖుణ్ణి, చంద్రవర్మ కొండకింది అగాధంలోకి జారి పడేలా చేశాడు. కాలనాగు, అగ్నిపడిని తుదముట్టించింది. అగాధంలోకి పడిపోయే ముందు శంఖుడు తన మంత్రదండం విసిరి, మంత్రగృహాన్ని సరస్సులో కూలేటట్టు చేశాడు. తరవాత — ]\nమాంత్రికుడైన శంఖుడు, ' మోసం! ద్రోహం!' అంటూ ఎలుగెత్తి కేక పెట్టి, చేతిలో గల మంత్రదండాన్ని, మంత్రగృహంకేసి విసరటం చూస్తూనే, కాపాలిని కుప్పలా కూలిపోయింది. ఇంతలో శంఖుడి మంత్ర గృహం పెళపెళారావాలతో పునాదులనుంచి కదిలి, గాలిలోకి లేవటం చూసి చంద్ర వర్మ నివ్వెరపోయాడు. అతడు తన నివ్వెర పాటు నుంచి కోలుకొనే లోపలే మంత్రగృహం దభీమంటూ సరస్సులో పడిపోయింది. భయాశ్చర్యాలతో నిలువెల్లా వణికిపోయిన చంద్రవర్మ, కాపాలిని తన పక్కన నిస్త్రాణగా కూలబడటం చూడలేదు.\n\"వర్మా!” అన్న సన్నని పిలుపు వింటూనే చంద్రవర్మ ఏదో మైకంనుంచి బయటపడిన వాడిలా అయి, కాపాలినికేసి చూశాడు.\nకాపాలిని తన పక్కన వున్న బండరాళ్లలో ఒకదాన్ని ఆసరాగా పట్టుకుని లేచేందుకు ప్రయత్నిస్తున్నది. చంద్రవర్మ ఆమెకు చేయి అందించి సాయపడ్డాడు.\n\"వర్మా, నన్ను పట్టి పీడిస్తున్న దురదృష్ట దేవతే నిన్నూ పట్టినట్టున్నది. శంఖుడు ఆఖరి క్షణంలో మన ప్రయత్నానికి విఘాతం కలిగించాడు. ఇప్పుడు నీవూ నేనూకూడా పూర్వపు నిస్సహాయ స్థితిలోనే వున్నాం. ఉన్నచోటు వదిలి, అనేక ప్రమాదాలకు లోనై ఈ శంఖుడి కొండను చేరిన నీకూ నాకూ కూడా చివరకు మిగిలింది, నిరాశా నిస్పృహలే,” అన్నది కాపాలిని.\nచంద్రవర్మ తన ప్రయత్నం విఫలమయిందని గుర్తించాడు. అతడు మంత్రగృహం పడటం వల్ల సరస్సులో ఉవ్వెత్తుగా లేచిన అలల కేసి నిట్టూర్చుతూ చూసి, \"కాపాలినీ! మంత్రగృహంతోపాటు అపూర్వ శక్తులు గల శంఖంకూడా సరస్సులో పడిపోయిందనేనా నీ అనుమానం?” అని అడిగాడు.\n\"అనుమానం కాదు, వర్మా! జరిగిందే ఆది. శంఖుడి మంత్రగృహంలో ఆ అపూర్వ శక్తులు గల శంఖం వొకటే కాదు.... ఇం కా అనేక మహాశక్తివంతమయిన వస్తువు లున్నవి. నేను కోరిందల్లా ఆ ఒక్క శంఖమే. కాని, నీకు నీ రాజ్యాన్ని శత్రువులనుంచి సునాయాసంగా గెలిచిపెట్టగలిగిన అపూర్వ వస్తువులెన్నో, మంత్రగృహంతోపాటు సరస్సు పాలయినై. ఇప్పుడు మన యిద్దరమూ గొంగళి సామెతగా, వేసిన చోటనే వున్నాం,” అన్నది కాపాలిని.\nకాపాలిని అలా మాట్లాడేసరికి చంద్ర చంద్రవర్మ, ఆఖరి క్షణంలో చేజారి పోయిన అపూర్వ వస్తువుల్ని తలుచుకుని ఓ క్షణకాలం నిశ్చేష్టుడై, అంతలోనే గుండె దిటవు చేసుకుని, \" కాపాలినీ, గతించి పోయినదానికి యిప్పుడు విచారించి లాభం లేదు. క్రూరకర్ముడైన మాంత్రికుచొకణ్ణి యమపురికి పంపాం, అంతేచాలు,” అంటూ అప్పుడే ఏదో గుర్తుకు వచ్చినవాడిలా కళ్లింత చేసుకుని ఆమెకేసి చూస్తూ, \"ఆ శంఖం నీటి పాలయిందిగదా ? ఇప్పుడు నీ వృద్ధాప్యాన్ని పోగొట్టి, నీకు తిరిగీ జవసత్వా లిచ్చే వస్తువు కోసం ఎక్కడ వెతకటం ?” అన్నాడు.\n\" ఎక్కడ వెతికినా ఆ శంఖంలాంటిది మరొకటి దొరికే అవకాశం లేదు, వర్మా !” అన్నది కాపాలిని నిస్పృహగా. \"నేను యిప్పటికే మామూలు మానవు లెవరూ జీవించనంత కాలం జీవించాను. యిదే విధంగా బతుకుతూ పోవాలన్న ఆశకూడా నాలో నశిస్తున్నది. యింకా ఎంతకాలం బతికితేమాత్రం కొత్తగా నేను అనుభవించ బోయే సుఖాలు ఏమున్నవి గనక? ఇప్పుడు నా విచారమంతా నిన్ను గురించే. నాకోసం నీవు చాలా శ్రమపడ్డావు, ప్రాణాపాయాని క్కూడా గురయావు. అటువంటి నీకు ప్రతిగా నేను ఎలాంటి సహాయమూ చేయ లేని నిర్భాగ్య స్థితిలో వున్నాను,” అన్నది.\nఈ మాటలు చంద్రవర్మలో ఆమెపై ఎంతో జాలినీ, గౌరవాన్నీ కలిగించినై. ఆమె శంఖుడి నుంచి అపూర్వశక్తులు గల శంఖాన్ని సంపాయించేందుకు ఎన్నేళ్లగానో ప్రయత్నించి, అది విఫలం అయిందని గుర్తించికూడా అంత విచారపడటం లేదు. ఆమెను యిప్పుడు పట్టి బాధిస్తున్నదల్లా తనకు తిరిగి రాజ్యం సంపాయించుకునేం దుకు సహాయపడ లేకపోయానన్నదే.\n\" కాపాలినీ ! నీవు నాకు చేసిన సహాయం కూడా చాలా వున్నది. నేను నదిలో పడి, నీవున్న అడవిప్రాంతాలకు చేరినప్పుడు, నాకు మరణం తథ్యం అనిపించింది. కాని, నీవు నీ గృహంలో నాకు ఆశ్రయం యిచ్చి, ఎంతగానో తోడ్పడ్డావు. నీకు నేను కలకాలం కృతజ్ఞుడనై వుండేందుకు ఆ సహాయం చాలు. సరే, యిప్పుడు మనం చేయవలసిన దేమిటి?” అన్నాడు చంద్రవర్మ.\nకాపాలిని, కొండమీది కేసి దృష్టిని సారించి, \"వర్మా! ఇక మనిద్దరి మార్గాలూ వేరు కాక తప్పదనుకుంటాను. నేను మిగిలివున్న కొద్దికాలాన్నీ యీ కొండపైనే గడుపుతాను. జీవితపు ఆఖరిదశలోనైనా స్థిమితంగా ఒక చోట వెళ్లబుచ్చటం మేలని భావిస్తున్నాను,\" అన్నది విచారంగా.\n\" అలా అయితే, యీ కొండమీద ఒక మంచి చోటుగా చూసి, అక్కడ నీకోసం గృహం నిర్మించేందుకు నేనూ, కాలనాగూ ప్రయత్నిస్తాం. కొండమీదికి వెళదామా?” అన్నాడు చంద్రవర్మ.\nకాపాలిని సరేనన్నట్టుగా తల వూపింది.\nచంద్రవర్మ రాళ్లమధ్యన వున్న కాలిబాట వెంట కొండమీదికి బయలుదేరాడు. అతడికి వెనకగా కాపాలిని, కాలనాగూ రాసాగారు.\nచంద్రవర్మ తను శంఖుణ్ణి అగాధంలోకి పడేలా చేసిన తూర్పువైపున గల కొండ అంచుదగ్గిరకు రాగానే, అక్కడ ఆగి, కిందికి తొంగి చూశాడు. అతడి దృష్టికి అగాధం అడుగున బండరాళ్లమీద బోర్లా పడివున్న శంఖుడు కనిపించాడు. ఓ క్షణ కాలం చంద్రవర్మ దృష్టిని మరల్చకుండా అతడికేసి చూసేంతలో, శంఖుడి చేయి ఒకటి కొంచెంగా కదిలినట్టు అతడికి అను మానం కలిగింది. ఆ వెంటనే చంద్రవర్మలో ఆ క్రూరమాంత్రికుడిమీద ఎక్కడ లేని ద్వేషం పుట్టుకొచ్చింది.\nచంద్రవర్మ తనను సమీపిస్తున్న కాపా లినికేసి తిరిగి, \"కాపాలినీ! ఆ పాపి శరీ రంలో యింకేపాటో జీవం వున్నట్టు నా కను మానంగా వున్నది. ఒకవేళ వాడు తిరిగి బతకటం జరిగితే, మనకు ముప్పు తప్పదు. ఇదుగో, యీ రాతితో ఆ మాంత్రికుడి తలను చిన్నాభిన్నం చేస్తాను.\" అంటూ పక్కన వున్న ఒక పెద్ద రాతిని ఎత్తి గురిగా అగాధం లోకి వదిలాడు.\nతరవాత చంద్రవర్మా, కాపాలినీ కొంత దూరం నడిచి ఒకప్పుడు శంఖుడి మంత్ర గృహం వున్న ప్రదేశానికి వచ్చారు. ఆ ప్రదే శంలో యిప్పుడు ఆ గృహం వుండవలసిన చోట నిలువు లోతు పునాదులు మాత్రమే వున్నవి. చంద్రవర్మ వాటిని కాపాలినికి చూపుతూ, \"నీకు కావలసిన గృహాన్ని యీ పునాదుల మీదే నిర్మించవచ్చు. నీకు సమ్మతమేనా?” అని అడిగాడు.\nకాపాలిని అందుకు అంగీకరించింది.\nఅప్పటికి సూర్యుడు తూర్పున రెండు మూడు బారలు పాకాడు. చంద్రవర్మ తూర్పు దిక్కుకేసి ఓమారు చూసి, \"ఆకలి దహించుతున్నది. ఇంత ఆహారం తిని పని ప్రారంభించితే ఎంత బావుండును. పండ్లూ ఫలాలకోసం తిరిగి కొండ దిగాలి,” అన్నాడు నిట్టూరుస్తూ.\nచంద్రవర్మ బాగా అలసిపోయాడని గ్రహించిన కాపాలిని, కాలనాగుకేసి తిరిగి, \" కాలనాగూ! ఇదుగో నీకు తిరిగీ నీ పూర్వ మానవరూపం యిస్తున్నాను. ఈనాటినుంచి నీవు స్వేచ్ఛాజీవివి. నీ యిచ్చవచ్చిన చోటికి పోవచ్చు,” అని ఏదో మంత్రం జపిస్తూ తన చేత గల మానవాస్తికతో కాలనాగు తలలను తాకింది. వెంటనే ఆరడుగుల ఎత్తూ, దృఢంగా చెట్టుబోదెల ప్రమాణంలో వున్న కాళ్లూ, బలమైన చేతులూ గల ఒక యువకుడు అక్కడ ప్రత్యక్షమయాడు.\n\" కాపాలినీ, నీ దయకు కృతజ్ఞుణ్ణి!” అన్నాడా యువకుడు. తరవాత చంద్రవర్మ కేసి తిరిగి, \"అయ్యా, మీ మేలు మరిచి పోలేను,” అంటూ నమస్కరించాడు.\n\" లోగడ మానవరూపంలో వుండగా నీవు ఏపేరున పిలవబడేవాడివో నాకు తెలి యదు. నాకు సర్పకేతుడనే శత్రు వొక డున్నాడు. నీవు నామిత్రుడివి గనక, నీకు కాలకేతుడనే పేరు పెట్టదలిచాను,” అన్నాడు చంద్రవర్మ.\n\" అవును, నన్ను కాలకేతుడనే పిల వండి! ఏనాటికైనా నేను మీ శత్రువైన ఆ సర్పకేతుణ్ణి బలి పుచ్చుకుని, కాలకేతుడనే నామం సార్ధకం చేసుకుంటాను,” అన్నాడు యువకుడు.\nతరవాత కాలకేతుడు కొండ దిగి వెళ్లి, సరస్సు ఒడ్డున గల పండ్లతోటలో వివిధ రకాల పండ్లు కోసుకుని వాటితో చంద్ర వర్మ, కాపాలిని దగ్గిరకు తిరిగి వచ్చాడు. ముగ్గురూ ఆ పండ్లు తిని దాపులనే వున్న సెలవీరులో నీరు తాగారు. కొంచెంసేపు విశ్రమించిన తరవాత చంద్రవర్మా, కాల కేతుడూ కలిసి శంఖుడి మంత్రగృహపు పునాదులమీదే కాపాలిని కోసం రాళ్లతో గృహం నిర్మించసాగారు. ఆ పని సూర్యా స్తమయ సమయానికల్లా పూర్తయింది.\nఆ రాత్రికి ముగ్గురూ ఆ గృహంలోనే పడుకున్నారు. చంద్రవర్మకు నడిరేయి అయినా కునుకు పట్టలేదు. అతడు తన భావి కార్యక్రమాన్ని గురించి ఆలోచించ సాగాడు. తను కాపాలిని సహాయంవల్ల అపూర్వ శక్తులు సంపాయించి తిరిగి తన రాజ్యాన్ని జయించుకోవాలన్న ప్రయత్నం విఫలమయింది. తన తండ్రిని మోసగించి అతి క్రూరంగా హత్య చేసిన సర్పకేతుడు, యిప్పుడు మొత్తం మాహిష్మతీరాజ్యానికే రాజైవుంటాడు. అటువంటివాణ్ణి జయించా లంటే తనకు ఎంతో సైన్యం కావాలి. సైన్యాన్ని పోగుచేయటానికి ధనం ముఖ్యం. అంత ధనం తనకెక్కడ లభించేటట్టు?\nచంద్రవర్మ యిలాంటి ఆలోచనలతో నిద్ర పట్టక ఒక రాత్రివేళ బయటికి పోయి వెన్నెలలో అటూ యిటూ తిరగసాగాడు. కొంచెంసేపటికల్లా కాలకేతుడు అతడి దగ్గిరకు వచ్చి, \" అయ్యా, యింత రాత్రివేళ యిక్కడ వున్నారేమిటి? ఏ సమస్యను గురించి మీరింతగా ఆలోచిస్తున్నారు?” అని అడిగాడు.\n\" కాలకేతూ, నాకు అన్నీ సమస్యలే!” అన్నాడు చంద్రవర్మ. \" నేను రాజ్యం పోగొట్టుకుని అడవుల పాలయానని నీకు తెలుసుగదా ? కాపాలినివల్ల సహాయం పొందగలననుకున్నాను. కాని, ఆఖరి నిమిషంలో శంఖుడు తన మంత్రగృహాన్ని సరస్సులో కూల్చటంద్వారా, అందరికీ ఆశాభంగం కలిగించాడు. నేను తిరిగి ఎక్కడికి పోయి, ఎవరినుంచి సహాయం కోరాలో తెలీక మధనపడుతున్నాను. ఈ చుట్టుపక్కల ఎంత దూరంలో మానవ నివాసాలున్నవో నీకు ఏమయినా తెలుసునా?” అని అడిగాడు.\n\"ఈ కొండల్లో, అడవుల్లో ఉత్తరదిక్కుగా ఒక్క నూరు యోజనాలు ప్రయాణిస్తే, మీరు తిరిగీ జనపదాలను చూడగలుగుతారు. నేను మీవెంట రావాలనుకున్నాను. కాని, కాపాలినిని నిస్సహాయంగా యీ కొండమీద ఒంటరిగా వదలటం నాకు మనసరించటం లేదు. ఆమె మరి ఎంతోకాలం బతకదు. ఆ తరవాత ఆమె తన పాతఇంట వడిలి వచ్చిన, భూతవర్తమాన కాలాలను ప్రతి ఫలించే గాజుగోళం సహాయంతో మీదగ్గిరకు తప్పక వస్తాను. ఆ గాజుగోళం మీకూ ఉప కరించవచ్చు!” అన్నాడు కాలకేతుడు.\nకాలకేతుడి మాటలు చంద్రవర్మకు ఏమాత్రం వుత్సాహం కలిగించలేదు. ఈ చుట్టుపక్కల వున్న కొండలూ అడవుల్లో నూరు యోజనాలు ప్రయాణం చేయగలిగితే అప్పుడు తను మనుషులు నివసిస్తున్న ప్రాంతాలకు చేరగలుగుతాడు. ఈ నూరు యోజనాల ప్రయాణంలో తను ఎన్ని భయంకర ప్రమాదాలకు గురి కావలసి వున్నదో ఆ ఈశ్వరుడికే ఎరుక!\nచంద్రవర్మ సూర్యోదయంవరకూ యిలాంటి ఆలోచనలతోనే కాలం గడిపాడు. సూర్యోదయం కాగానే అతడు సరస్సులో స్నానంచేసి, కాపాలిని దగ్గిరకు వెళ్లి తన ప్రయాణాన్ని గురించి చెప్పాడు. కాపాలిని అతణ్ణి దీవించి, \"వర్మా, నీవు ఎన్ని కష్టాలు ఎదుర్కొన్నప్పటికీ చివరకు శత్రుసంహారం చేసి నీ రాజ్యాన్ని గెలుచుకొనగలవని నా దృఢవిశ్వాసం,\" అన్నది.\nతరవాత చంద్రవర్మ కాపాలినికీ, కాల కేతుడికీ సెలవు చెప్పి కొండ దిగి, ఉత్తర దిక్కుగా మహారణ్యంలో నడవసాగాడు. అతడు ఆవిధంగా పొద్దు నడినెత్తికొచ్చే వరకూ నడిచి, బడలిక తీర్చుకునేందుకు ఒక మహావృక్షం కిందికి వెళ్లాడు. ఆ వృక్షం కింద పడుకునేందుకు చదునైన స్థలంకోసం గాలిస్తున్న చంద్రవర్మకు, వృక్షపాదంలో దాదాపు నాలుగడుగుల పొడవున్న ఒక ఇనపగొలుసు కనిపించింది. ఈ మహా రణ్యంలో అలాంటి వస్తువు తన కంటబడి నందుకు అతడు ఆశ్చర్యపోతూ, ఆ గొలు సును చేతికి తీసుకుని పరీక్షించి చూశాడు. అది వాడుక లేనందున బాగా తుప్పుపట్టి వున్నది. ఆ ఇనపగొలుసు ఈ అరణ్యం మధ్యకు ఎలా వచ్చివుంటుంది ? అని చంద్రవర్మ మధనపడుతున్నంతలో, దూరంగా మహా భయంకరమైన మొరుగు ఒకటి వినిపించింది.\nఆ మొరుగు వింటూనే చంద్రవర్మ ఒర నుంచి కత్తి దూసి లేచి నిలబడ్డాడు. దూరంగా కొండరాళ్ల మీద కుప్పించి దూకుతూ, కోరలు సాచి తనకేసి వస్తున్న పెద్ద కుక్క ఒకటి అతడి కంటబడింది. \"ఇది మామూలు కుక్క అయివుండదు, ఆ రూపంలో వున్న భయంకర రక్కసు డెవడో అయివుండాలి!” అనుకుంటూ చంద్రవర్మ కుడిచేతితో కత్తిని బిగించి పట్టు కుని, ఎడమచేతితో తనకు దొరికిన ఇనప గొలుసును పైకెత్తాడు. ఆ క్షణంలో ఆ ఇనప గొలుసుకూడా ఆత్మరక్షణకు ఉపకరించ వచ్చునని అతడికి తోచింది. ఇంతలో దయ్యపు కుక్క, ఎదురుగా వున్న పొద ల్లోంచి మరోసారి కర్ణకఠోరంగా మొరిగి, నోరు తెరిచి చంద్రవర్మ మీదికి శరవేగంతో రాసాగింది. —(ఇంకా వుంది)",
            "book_page_end": 16
        },
        {
            "title": "శత్రువుకు సహాయం",
            "book_page_start": 17,
            "pdf_page_start": 31,
            "pdf_page_end": 38,
            "author": "కల్పితం",
            "genre": "బేతాళ కథ",
            "moral": "వంశాభిమానం, ఆత్మగౌరవం ప్రేమ కంటే ముఖ్యమైనవిగా భావించిన మాలావతి త్యాగం గొప్పది.",
            "keywords": [
                "విక్రమార్కుడు",
                "బేతాళుడు",
                "మాలావతి",
                "భద్రకీర్తి",
                "వంశాభిమానం"
            ],
            "characters": [
                "విక్రమార్కుడు",
                "బేతాళుడు",
                "యశపాలుడు",
                "చంద్రవర్మ",
                "మాలావతి",
                "శూరసింహుడు",
                "భద్రకీర్తి"
            ],
            "locations": [
                "త్రిగర్త దేశం",
                "చంద్రపురం",
                "గంగాతీరం",
                "శ్మశానం"
            ],
            "content": "విసుగుచెందని విక్రమార్కుడు మరొకసారి చెట్టువద్దకు వెళ్లి, శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, నీవు నీ సహాయం కోరిన ఒక భిక్షువుకోసం ఇంత శ్రమపడటం ఆశ్చర్య కరమే గాని పరమ శత్రువుకుకూడా ఆపత్స మయంలో సహాయపడినవారున్నారు. ఇందుకు తార్కాణంగా నీకు మాలావతి కథ చెబుతాను, విను,” అంటూ ఈ విధంగా చెప్పసాగాడు :\nపూర్వం త్రిగర్తదేశానికి రాజయిన యశ పాలుడి రాజ్యంలో చంద్రవర్మ అనే సామంత రాజు ఉండేవాడు. చంద్రవర్మది చాలా పురాతనమైన చంద్రవంశం. అందుచేత చంద్రవర్మ తాను ఒక రాజుకు లోబడి ఉన్నవాడైనప్పటికీ తన వంశ మర్యాదలను భక్తి శ్రద్ధలతో పాటిస్తూ ఉండేవాడు.\nచంద్రవర్మకు ఇద్దరు కుమారులూ, మాలావతి అని కుమార్తే ఉండేవారు. వారు ముగ్గురూ వంశాభిమానం కలవారే.\nత్రిగర్త రాజయిన యశపాలుడు చంద్ర వర్మలాగా పవిత్రమైన వంశంలో పుట్టిన వాడు కాడు. అయినా ఆయన పరిపాలనలో సమర్ధుడు. తన దేశంలో ఎక్కడా అరాజక మన్నది తల ఎత్తకుండా వెయ్యి కళ్లతో కనిపెడుతూ, అశాంతిని ఎప్పటికప్పుడు నిర్దయగా అణచివేస్తూ ఉండేవాడు.\nగంగాతీరాన కోట కట్టుకుని ఉన్న చంద్ర వర్మ గంగకు అవతల గల రాజుతో కుట్ర చేసి యశపాలుణ్ణి రాజ్యభ్రష్టుణ్ణి చెయ్యాలని ప్రయత్నాలు చేస్తున్నట్టు ఒకసారి వేగుల వాళ్ల ద్వారా వార్త తెలిసింది.\nవెంటనే యశపాలుడు శూరసింహుడనే సేనానిని ఒక పెద్ద సైన్యంతోసహా చంద్ర వర్మ ఉండే కోటకు పంపాడు.\nచంద్రవర్మ శూరసింహుడికి ఘనమైన స్వాగతమిచ్చి, \" మీరింత సేనతో దయ చెయ్యటానికి కారణమేమిటి? త్రిగర్త దేశానికి శత్రుభయం లేదుగద ?” అన్నాడు.\nశూరసింహుడుకూడా లౌక్యుడే. ఆయన చంద్రవర్మతో, \" అలాటిదేమీలేదు. కాని గంగకు అవతలి తీరాన ఉన్న రాజులు కొందరు యుద్ధ సన్నాహాలు చేస్తున్నట్టు తెలియవచ్చింది. వారు దండెత్తివస్తే ముందుగా అపాయం మీకే. మహారాజు గారికి మీపై ఎంత అభిమానమంటే, ఆయన తన కుటుంబానికి ఆపద కలిగినా సహించ గలరు గాని మీ వంశానికి ప్రమాదం జరిగితే సహించలేరు. కొంతకాలం మీ కోటను కాపాడమని మహారాజుగారు నన్ను సైన్యంతోసహా పంపారు\" అన్నాడు.\nచంద్రవర్మ తలవంచి, \" మహారాజుగారికి ఎంతో కృతజ్ఞుణ్ణి!” అన్నాడు.\nశూరసింహుడు చంద్రవర్మతో ఇంకా ఇలా అన్నాడు: \"ఈ యువకుడు భద్రకీర్తి మన ఉపసేనానులలో ఒకడు. ఇతనినీ ఒక వందమంది మెరికలలాటి భటులనూ మీ కుటుంబ రక్షణకుగాను ఇస్తున్నాను. వీళ్లు అహోరాత్రాలు మిమ్మల్ని కనిపెట్టు కుని ఉంటారు. ఆపద కలిగే పక్షంలో మీ ప్రాణాలకు తమ ప్రాణాలను అడ్డుపెట్ట గలరు. భద్రకీర్తినీ, అతని భటులనూ కోటలో ఉంచుకోండి. నేనూ నా సైన్యమూ కూడా కోట వెలపల, నదీతీరాన శిబిరాలు నిర్మించుకుని ఉంటాం!”\nచంద్రవర్మ శత్రురాజులతో చేరి కుట్ర చేసిన మాట నిజమే. కాని ఇప్పుడతని ఆట కట్టయింది. పైకి ఎంత ఇచ్చకాల మాటలు చెప్పినా శూరసింహుడు చంద్రవర్మను అతని కోటలోనే ఖైదీగా చేసివేశాడు. పైవారెవరైనా చంద్రవర్మను చూడవచ్చినా, చంద్రవర్మతో రహస్యంగా మాట్లాడినా, ఆఖరుకు చంద్ర వర్మ తన కొడుకులతో రహస్యంగా మాట్లాడినా కూడా ఆ సంగతి భద్రకీర్తికి త్వరలోనే తెలుస్తుంది. భద్రకీర్తి అహెూ రాత్రాలు కాలు కాలిన పిల్లిలాగా కోట అంతటా కలయ తిరిగేవాడు.\nఅయినా చంద్రవర్మ తన ప్రయత్నాలను మానలేదు. ఆయన తన కొడుకులనే వేగుల వాళ్లుగా ఉపయోగించి కుట్ర సాగించాడు. అన్ని ప్రయత్నాలూ పూర్తి అయాయికూడా. సంవత్సరారి పండగనాడు చంద్రపురంలో రకరకాల వేడుకలు జరుగుతాయి. తెల్ల వార్లూ సంబరం సాగుతుంది. ఆ చీకటిరాత్రి శత్రుసేనలు గంగ దాటి వచ్చేటట్టూ, చంద్ర వర్మ సేనలు వారికి స్వాగతమిచ్చేటట్టూ ఏర్పాటయింది. తరవాత ఈ రెండు సేనలూ కలిసి శూరసింహుడి శిబిరంపై పడి అతడి సైన్యాలను సర్వనాశనం చేస్తాయి. ఇదే సమయంలో చంద్రవర్మ కుమారులు కోటలో ఉన్న భద్రకీర్తిని చంపేసి అతని భటు లను మాయోపాయంతో కారాగృహంలో బంధించేస్తారు.\nఈ కుట్రను గురించి భద్రకీర్తికి కొంచెం కూడా తెలియదు. చంద్రవర్మా, ఆయన కొడుకులూ అతనిపట్ల ఎంతో ఆపేక్షగా ఉంటున్నారు. భద్రకీర్తికి వారి పైన ఆదివర కేదైనా అనుమానం ఉంటే అది కాస్తా క్రమంగా పోయింది.\nదానికి ముఖ్యకారణం మాలావతి. ఆమె చాలా చక్కనిది. మొదటిసారి చూస్తూనే భద్రకీర్తి ఆమెను ప్రేమించాడు. ఆమె ఎన్నడూ అతనితో మాట్లాడలేదు గాని ఎన్నో సార్లు మాట్లాడబోయేదానిలాగా కనపడింది.\nమాలావతిని తాను ప్రేమించటం వృధా అని భద్రకీర్తికి తెలుసును. ఎందుచేతనంటే అతను చంద్రవర్మకు గల వంశాభిమానం ఎరుగును. చంద్రవంశాన పుట్టిన రాజకన్య తనవంటి సామాన్య క్షత్రియుణ్ణి పెళ్లాడటం కలలో వార్త. అందుచేత, మాలావతి తన కేసి చూసినాకూడా భద్రకీర్తి తన కెంతో గొప్పగౌరవం జరిగినట్టుగా సంతోషించాడు.\nఅయితే మాలావతి భద్రకీర్తిని నిజంగానే ప్రేమించింది. ఆమె ఎన్నడూ తమ కోటను విడిచి మరొక చోటికి వెళ్లి ఎరగదు. ఆమెకు తన అన్నలు తప్ప మరెవరూ తెలియదు. అలాటి పరిస్థితిలో దేవుడు పంపిన అతిథి లాగా భద్రకీర్తి వచ్చాడు. అతను అందమైన వాడు, అతిశయాహంకారాలు లేక నమ్రతగా ఉండేవాడు. వయసుకు చిన్నవాడైనా, యుద్ధరంగంలో తేరిచూడరాని యోధుడని అతన్నిగురించి ఆమె విని ఉన్నది.\nఅలాటివాణ్ణి సంవత్సరాది పుణ్యదినాన తన తండ్రీ, అన్నలూ చంపటానికి ప్రయత్ని స్తున్నారని తెలియగానే మాలావతి గుండె గుభేలుమన్నది. అతను తమ కుటుంబానికి శత్రువులాటివాడనీ, తమ స్వేచ్ఛను అరికట్టటానికే కోటలో వచ్చి ఉంటున్నాడనీ ఆమెకు తెలుసును. అయినా ఆమె అతన్ని ప్రేమించింది.\nఆ రాత్రి భోజనాలు కాగానే భద్రకీర్తి కోట బురుజుపైకి వెళ్లి చుట్టూ కలయ జూశాడు. అంతా ప్రశాంతంగా ఉన్నది. చీకటిలో గంగాప్రవాహం అస్పష్టంగా కని పిస్తున్నది. ఒక పక్కగా ఉన్న సైనిక శిబిరాలు మాత్రం చీకట్లో కానరావటంలేదు.\nఅతను మాలావతిని గురించే ఆలోచిస్తూ గంగవేపు చూస్తూండగా దానిపైన నల్లటి చుక్కల్లాగా ఏవో కనిపించాయి. అవన్నీ పడవలయితే ఆవేళప్పుడు అన్ని పడవలు గంగపై ఎందుకుంటాయీ ?\nఈ విషయం తేల్చుకునేటందుకుగాను అతను బురుజు దిగి వస్తుండగా అతనికి గాజుల చప్పుడు వినిపించింది. మరుక్షణం ఆ చీకటిలో మాలావతి అతన్ని సమీపించి, \"మా నాన్నా, అన్నలూ మిమ్మల్ని చంప టానికి ఇటే వస్తున్నారు. మీరు కోట గోడ మీదినుంచి ఎలాగో దిగి పారిపొండి!\" అని రహస్యంగా చెప్పింది.\nకోటగోడ బొత్తిగా నిటారుగా లేక కొంచెం ఏటవాలుగా ఉన్నది. భద్రకీర్తి గోడలోని రాళ్లను చేతివేళ్లతోనూ, కాలివేళ్ల తోనూ పట్టుకోవటానికి ప్రయత్నిస్తూ, మధ్య మధ్య జారుతూ, కిందికి దిగేసి, తమ శిబిరా లుండే దిక్కుగా పారిపోయాడు.\nతరవాత కొద్దిసేపటికే చంద్రవర్మా, ఆయన కొడుకులూ మాలావతి ఉన్న చోటికి వచ్చి, \" భద్రకీర్తి ఏడీ?\" అని అడిగారు. \"నన్ను చూస్తూనే అతను గోడ దిగి పారిపోయాడు” అన్నది మాలావతి.\nచంద్రవర్మ తన భటులచేత భద్రకీర్తి భటులను ఒక్కొక్కరినే ఒక గదికి పిలి పించి, వారందరినీ అందులో బంధించే శాడు. అనుమానించి తిరగబడినవారిని చంద్రవర్మ భటులు చంపేశారు. ఈలోపుగా భద్రకీర్తి శిబిరంలో శూరసింహుణ్ణి కలుసు కుని తనకు తెలిసినదంతా చెప్పాడు.\n\"కుట్ర జరుగుతున్నదని గ్రహించక పోవటం నీదే తప్పు. నేను ముందే ఉప ద్రవం శంకించి కోటనుంచి చంద్రవర్మ సైనికులు కదలటానికి లేకుండా మన సైని కులను ద్వారంవద్ద కాపలా ఉంచాను. నువు చెప్పేదాన్నిబట్టి శత్రుసేనలుకూడా గంగదాటి వస్తున్నట్టు తేలుతున్నది. వారికి స్వాగతమివ్వటానికి మన సైన్యంలో సగాన్ని ఇప్పుడే పంపుతాను. నువు ఆ సేనలకు నాయకత్వం వహించు. నేను కోటకు స్వయంగా వెళ్లి చంద్రవర్మను పరామర్శి స్తాను,” అన్నాడు.\nభద్రకీర్తి కొంత సైన్యంతో గంగాతీరానికి వెళ్లాడు. అతను వెళ్లిన కొద్దిసేపటిలో ఒక వంద పడవలు ఒడ్డు చేరాయి. దాదాపు రెండువేలమంది శత్రుసైనికులు దిగారు.\nచీకటిలో ఒడ్డున ఉన్న మనుషులను చూసి శత్రుసైనికులు కుట్రదారులనే అను కున్నారు. భద్రకీర్తి శత్రుసైనికులతో, \" మీ ఆయుధాలన్నీ మా సైనికులపరం చెయ్యండి. కుట్ర ఫలించింది. శిబిరం అదివరకే మన వశమయింది. మనం నేరుగా శిబిరానికే పోవచ్చు!” అన్నాడు.\nఆ మాట్లాడేది చంద్రవర్మతాలూకు సైని కాధికారే అనుకున్నారు శత్రువులు. అతను చెప్పినట్టే చేసి వారంతా భద్రకీర్తికి ఖైదీ లుగా చిక్కి శిబిరానికి తీసుకుపోబడ్డారు.\nఈ పని పూర్తికాగానే భద్రకీర్తి కోటకు తిరిగి వెళ్లాడు. అతను వెళ్లేసరికి చంద్ర వర్మా, అతని కుమారులూ బందీలుగా చిక్కారు. వారికి శూరసింహుడు మరణ దండనకూడా విధించాడు.\nభద్రకీర్తి శూరసింహుడితో, \" మహా సేనానీ, నాది ఒక్క మనవి. మాలావతి నా ప్రాణం కాపాడటమే గాక, తన తండ్రి తల పెట్టిన రాజద్రోహం భగ్నం కావటానికికూడా ఎంతో సహాయపడింది. ఆమెకు కారాగృహ విముక్తి కలిగించండి. నేనామెను పెళ్లాడదా మనుకుంటున్నాను,” అన్నాడు.\nశూరసింహుడు మాలావతి విడుదలకు ఉత్తరువిచ్చాడు. ఆమెను విడిపించటానికి భద్రకీర్తి స్వయంగా వెళ్లాడు. అతడు వెళ్లేసరికి మాలావతి కారాగృహంలో విచా రంగా కూర్చొని ఉన్నది.\n\"మాలావతీ, నిన్ను చెరవిడిపించ వచ్చాను,” అన్నాడు భద్రకీర్తి.\nమాలావతి ఒకసారి అతనికేసి చూసి ముఖం తిప్పేసుకున్నది. ఆమెనుంచి ఎలాటి జవాబూ లేదు.\n\" నేను నీకేమైనా అపచారం చేశానా? నాకేసి ఎందుకు చూడవు? రాజద్రోహి కుమార్తెవన్న అపవాదు లేకుండా నిన్ను నేను పెళ్లాడతాను\" అన్నాడు భద్రకీర్తి.\nదానికికూడా ఆమె సమాధానం చెప్పలేదు.\n\" నాపైన ఇంత అనాదరం కలదానివి నా ప్రాణం ఎందుకు కాపాడావు ? ఇంతకంటె మీ తండ్రి చేతిలో చనిపోతే నాకింకా ఎక్కువ సంతోషంగా ఉండేదే! ఇప్పుడైనా మించిపోలేదు. ఇదుగో నా కత్తి! దీనితో నన్ను చంపెయ్యి!” అన్నాడు భద్రకీర్తి.\nమాలావతి చిరునవ్వు నవ్వుతూ లేచి అతన్ని సమీపించి, అతని కత్తి తీసుకున్నది.\nఆమె మరుక్షణం ఆ కత్తిని తన గుండెల్లో పొడుచుకుని చనిపోయింది.\nబేతాళు డీ కథ చెప్పి, \"రాజా, మాలావతి ఎందుకు ఆత్మహత్య చేసుకున్నది? ఆమె భద్రకీర్తిని ప్రేమించలేదా? అతని ప్రాణం కాపాడినందుకు పశ్చాత్తాపపడిందా? ప్రేమిం చిన మనిషి అయితే అతన్ని పెళ్లాడే అవ కాశాన్ని జారవిడిచి ఆత్మహత్య చేసుకోవ టానికి కారణమేమిటి? దీనికి సమాధానం తెలిసికూడా చెప్పకపోయావో నీ తల పగిలి పోతుంది,” అన్నాడు.\nఅందుకు విక్రమార్కుడు, \" మాలావతి భద్రకీర్తిని ప్రేమించిన మాట నిజమే. అందుకే ఆమె అతని ప్రాణాన్ని కాపాడింది. అయితే అతన్ని ప్రేమించినంతమాత్రంచేత ఆమె కులద్రోహి అని అనుకోరాదు. వంశాభి మానం చంద్రవర్మకు ఎంత ఉన్నదో ఆమెకు కూడా అంతే వున్నది. తన ప్రేమమూలంగా వంశనిర్మూలనం జరగకపోయినప్పటికీ ఆమె అతన్ని పెళ్లాడి వంశానికి కళంకం తీసుకురాలేదు. అలాటప్పుడు వంశనిర్మూ లనం అయాక, ఆమె తన ప్రేమ ఫలితాన్ని అనుభవించటానికి బతికి ఉండటమూ, భద్రకీర్తిని పెళ్లాడటమూ ఏ విధంగానూ సాధ్యమయే పనులు - కావు. అందుకే మాలావతి చివరకు ఆత్మహత్య చేసు కున్నది,” అన్నాడు.\nరాజుకు ఈ విధంగా మౌనభంగం కాగానే బేతాళుడు శవంతోసహా మాయమై మళ్లీ చెట్టెక్కాడు. — (కల్పితం)",
            "book_page_end": 24
        },
        {
            "title": "అచ్చిరాని పాలెకాపు",
            "book_page_start": 25,
            "pdf_page_start": 39,
            "pdf_page_end": 42,
            "author": "ఎన్. నారాయణరావు",
            "genre": "హాస్యం/జానపదం",
            "moral": "మాటలకు అర్థం సరిగా తెలుసుకోని అమాయకుడిని మోసం చేయలేరు. అతడితో వ్యవహరించేటప్పుడు ఆలోచించి మాట్లాడాలి.",
            "keywords": [
                "భూస్వామి",
                "పాలెకాపు",
                "మోసం",
                "అమాయకత్వం",
                "ఇంటి గోడ"
            ],
            "characters": [
                "భూస్వామి",
                "పాలెకాపు (యువకుడు)",
                "ఎద్దు"
            ],
            "locations": [
                "చైనా (మారుమూల గ్రామం)",
                "కొండ ప్రాంతం"
            ],
            "content": "చైనాలో ఒక మారుమూల గ్రామంలో ఒక భూస్వామి ఉండేవాడు. ఆయన పరమ కర్కోటకుడు. ఆయన కింద ఏ పాలెకాపూ ఎక్కువ రోజులు పని చేయలేకపోయేవాడు. ఆయన వాళ్లచేత పని చేయించుకున్నన్నాళ్లు పని చేయించుకుని, తాను చెప్పిన పని సరిగా చెయ్యలేదని మిషపెట్టి ప్రతివాణ్ణి డబ్బివ్వకుండానే పనిలోనుంచి పంపేస్తూ వుండేవాడు.\nఆ వూళ్లో ఆయనకింద ఎవరూ పని చేసేవాళ్లు కారు.\nఅయినా పొరుగూళ్లనుంచి అమాయ కులు వచ్చి కొంతకాలం భూస్వామిదగ్గిర పని చేసి డబ్బులు ముట్టకుండానే వెళ్లి పోతూండేవాళ్లు.\nఒకనాడు దూరపు గ్రామంనుంచి ఒక కుర్రవాడు వచ్చి భూస్వామి ఇంట పని చేయటానికి కుదిరాడు.\n\"అబ్బాయీ, నీకు ముందే చెప్పటం మంచిది. నేను చెప్పిన పనులు చెప్పినట్టు చెయ్యకపోయావో నీకు కానీకూడా ఇవ్వను సరేగదా పనిలోనుంచి పంపేస్తాను. తర వాత విచారించి లాభంలేదు. తెలిసిందా ?” అన్నాడు భూస్వామి.\n\" దానికేం భాగ్యం లేండి! చెప్పిన పని చెయ్యకపోవటం తప్పేగా ?” అన్నాడు కొత్త పాలె కాపు.\nవాడు పనిలో చేరి కోడి కూసింది మొదలు చీకటి పడినదాకా ఒళ్లు దాచుకోకుండా పని చేస్తూ వచ్చాడు.\nఒకనాడు భూస్వామి పాలెకాపుతో, “ఒరే, \"కొండమీది వెదురుపొదలు ఆకు తొడి గాయి గాని, రేపు మన ఎద్దును తోలుకు పోయి వెదురు చిగుళ్లు మేపుకురా! నువు చిగుళ్లు కోసి ఎద్దు నోటికి అందించేవుసుమా. దాన్నే మెయ్యనీ!\" అన్నాడు.\n\"దానికేం భాగ్యం లేండి?” అన్నాడు పాలె కాపు.\nమర్నాడు ఉదయమే వాడు ఎద్దును తోలుకుని కొండమీది వెదుళ్లపొదల దగ్గిరికి తీసుకుపోయి, దాన్ని ఒక వెదురు వాసానికి కట్టేశాడు. తరవాత వాడు దాన్ని బెత్తంతో బాదుతూ, \" పైకెక్కు! ఎక్కవేం?” అని అరవసాగాడు. దెబ్బలకు తట్టుకోలేక, పాపం, ఎద్దు వెదురు వాసాలచుట్టూ అటూ ఇటూ పరిగెత్తసాగింది.\nఆ దారిన వెళ్లేవాళ్లు ఇదంతా చూసి తమలో తాము నవ్వుకున్నారు. త్వరలోనే ఈ సంగతి భూస్వామికి తెలిసింది. ఆయన పరిగెత్తుకుంటూ వచ్చి, \" ఆ ఎద్దును కాస్తా చంపేస్తాపుట్రా?” అని అడిగాడు.\n\"మీకు తెలియదు, ఊరుకోండి, సామీ? దీని కింత పొగరా? పైకెక్కి చిగుళ్లు మెయ్యవే అంటే ఎక్కదు! చావగొడితే గాని దానికి బుద్ధిరాదు!” అన్నాడు పాలె కాపు కోపంగా.\n\"చాల్లే, చాల్లే! నువు దానికి వెదురు చిగుళ్లు మేపవద్దు. ఇంటికి తీసుకుపో!” అన్నాడు భూస్వామి.\nఇది జరిగినప్పటి నుంచీ ఆయనకు పాలె కాపుమీద కచ్చగా ఉంది. వాణ్ణి ఎట్లాగైనా ఏదో సాకు చెప్పి డబ్బివ్వకుండా పంపెయ్యా లని ఆయన నిశ్చయించుకున్నాడు; ఆ సాకుకోసం తల పగలగొట్టుకో నారం భించాడు.\nఒకనాడాయన తన పాలెకాపుతో, \"మన ఇంటిపైన ఉన్న పెంకుటి కప్పు చూశావుట్రా, అది ఎంతో విశాలంగా ఉందిగాని ఎందుకూ పనికి రాకుండా ఉంది. రేపు దానిమీద నువు కూరలమొక్కలు నాటు!” అన్నాడు.\n\"దానికేం భాగ్యం లేండి!” అన్నాడు పాలెకాపు.\nమర్నాడు తెల్లవారుతూనే వాడొక గునపం తీసుకుని ఇంటి కప్పుపై కెక్కి పెంకు అన్నిటినీ పగలగొట్టసాగాడు. కొన్ని పెంకుల తునకలు ఇంటో నిద్రపోతున్న భూస్వామి పైన పడ్డాయి. ఆయన బయటికొచ్చి తల ఎత్తి చూసి, \" పెంకులన్నీ అలా పగల గొట్టేస్తున్నావు, నీకేం పోయ్యేకాలంరా,” అన్నాడు పళ్లుకొరుకుతూ.\n\"మీకేమీ తెలీదు, ఉండండి! మొక్కలు నాటటానికి కప్పంతా చుప్తాగా తవ్వే స్తున్నానూ!” అన్నాడు పాలెకాపు.\n\" ఒరే, నీకు పుణ్యం ఉంటుంది! నువు మొక్కలు నాటవద్దులే. ముందు కప్పు దిగిరా!\" అన్నాడు భూస్వామి.\nఇటువంటి వాడితో ఎంచెయ్యాలో భూస్వామికి తెలియలేదు.\nఎండాకాలం వచ్చింది. నీరు చాలక భూస్వామి పొలాలలో వేసిన వేసవి పంటలు దెబ్బ తింటున్నాయి.\nఅలాటి పరిస్థితిలో భూస్వామి తన పాలెకాపుతో, \"ఒరే, ఎండదెబ్బకి మన చేలు మాడిపోతున్నాయిగాని, రేపు ఉదయమే మన పొలాలన్నిటిని తెచ్చి భద్రంగా ఇంట్లో పెట్టు!\" అన్నాడు.\nఈ దెబ్బతో పాలెకాపు వదిలిపోతాడని భూస్వామి అనుకున్నాడు.\n\" ఓ, అదెంత భాగ్యం లేండి!” అన్నాడు పాలెకాపు.\nమర్నాడు భూస్వామి లేచేసరికి ఆయనకు ఎవరో పెద్ద చప్పుడు చేస్తూండటం వినిపిం చింది. ఆయన బయటికి వచ్చాడు.\nపాలెకాపు పెద్దపలుగు తీసుకుని ఇంటి ముందుగోడను పడగొ ట్టేస్తున్నాడు. అప్పటికే ద్వారబంధాన్ని తీసి పారేశాడు. గోడ కొంచెం కొంచెమే పడిపోతున్నది.\n\"ఏంచేస్తున్నావురా, పశువా? నీకేమైనా మతి పోయిందా ! ఆగు!” అన్నాడు భూస్వామి.\n\"మీకేమీ తెలీదు, ఊరుకోండి! \" అంటూ పాలెకాపు గోడను సాంతం పడగొట్టటంలో నిమగ్నుడయాడు.\n\"ఆ పని మాన్తావా, మానవా?” అని భూస్వామి గద్దించాడు.\n\"మరి పొలాలను ఇంటికి తెమ్మం టిరిగా?” అన్నాడు పాలెకాపు.\n\"ఇల్లంతా పడగొట్టమన్నానా?” అన్నాడు భూస్వామి.\n\" ఈ ముందు గోడన్నా అడ్డం తియ్యక పోతే అంత పెద్దపొలాలు ఇంటో చేరటం ఎట్లా?” అన్నాడు పాలెకాపు.\nఈ దెబ్బతో భూస్వామికి బుద్ధి వచ్చింది.\nఈ పాలెకాపు ముందు తన ఎత్తులు పార వనుకున్నాడు. తరవాత ఆయన పాలెకాపుకు బోలెడంత డబ్బిచ్చి వదిలించుకున్నాడు.",
            "book_page_end": 28
        },
        {
            "title": "అసమీక్ష్యకారిత్వము (గే. క.)",
            "book_page_start": 30,
            "pdf_page_start": 44,
            "pdf_page_end": 46,
            "author": "చక్రధారి, సువర్ణసిద్ధి, విద్వాన్ విశ్వం",
            "genre": "నీతి కథలు/గేయ కథలు",
            "moral": "ఆలోచించకుండా పనిచేయడం (అసమీక్ష్యకారిత్వం) అన్ని అనర్థాలకూ దారి తీస్తుంది. అతి ఆశ పనికిరాదు.",
            "keywords": [
                "అవివేకం",
                "అతి ఆశ",
                "నష్టము",
                "చేపలు",
                "కప్ప"
            ],
            "characters": [
                "శతబుద్ధి",
                "సహస్రబుద్ధి",
                "ఏకబుద్ధి",
                "బెస్తలు",
                "గాడిద",
                "నక్క",
                "సాలెవాడు",
                "యక్షుడు",
                "విప్రుడు",
                "విప్రుడి భార్య",
                "మంగలి"
            ],
            "locations": [
                "కొలను",
                "తోట",
                "అడవి"
            ],
            "content": "చక్రధారి :\nఅల శతబుద్ధి, స-హస్రబుద్ధి యని\nకలవు చేపలు రెండు, - కొలనున నొకట.\nఏకబుద్ధి యనంగ - నింకొక కప్ప\nప్రాకట స్నేహమ్ము - భావించి నడచు.\nఒకపరి బెస్త లె-టో పోవుచుండి\nచకచక లాడు మత్స్యమ్ముల జూచి\nరేపిక్కడికి వచ్చి - చేపలు పట్టి\nమాపున కేగుద - మనుకొనినారు.\nఇది విని ఆ చేప - లెల్ల చింతింప\nగదుముచు శతబుద్ధి - కలత వద్దనెను.\n*\n*\n*\nసహస్రబుద్ధి :\nపలువల కూతల - కలత చెందకుడు\nఖలుల కోర్కెల వెల్ల - గట్టున పడునె.\nశతబుద్ధి :\nతెలివితో ఆపద - తొలగింపవచ్చు\nకలత చెందగరాదు - కానున్నదంచు.\nఏకబుద్ధి:\nఅంతగా తెల్వి నా కమరలే, దగుట\nఇంతలో నెటకైన - ఏగెద నిపుడె\n*\n*\n*\nతెలివైన వారి ప-ల్కుల చేపలెల్ల\nతలచి, కప్పను జూచి - కిలకిల మనెను.\nతన కుటంబమ్ముతో-డను కప్ప మటుకు\nవనరైన ఇంకొక్క - బావికి నేగె.\nప్రొద్దుట బెస్త లు-ప్పొంగుచు వచ్చి\nపద్దుగా చేపల - పట్టుకున్నారు.\nఅటుఇటు నడయాడి, - ఆవలి కరుగ\nదిట వొనరించి, ఏ-దిక్కును లేక\nచిక్కెను చివరకు - చేప లవెల్ల\nకొక్కెమ్మునకు వేసె - ఒక్కొక బెస్త,\nకప్ప వానిని జూచి - కాంతతో ననియె\nగొప్ప తెల్విగలారు - కూలిరటంచు.\nవిద్వాన్ విశ్వం\nసువర్ణసిద్ధి :\nకావచ్చు గాని, నే - కాదన్న కొలది\nఈ విధి వచ్చి నా, - విట్లయినావు.\nకలదొక్క కథ నీకు - తెలియ జెప్పెదను.\nపలు గుడ్డలను మోయు - నల గాడి దొకటి,\nరేల చేలకు వోయి - చాలగా మేయు\nఆ లీల నక్క స్నే-హమ్మయె తనకు\nఆ రెండు నొక రేయి - చేరె నోతోట\nమోరెత్తి గాడిద - ముదముతో ననెను :\n\" చల్లని రేయి ఎం-చక్కని గాలి\nఉల్లమారగ పాడ - నుత్సాహ మొదవె.”\nవలదనె నక్క \"నీ - పాడు గొంతునకు\nకలవారు వచ్చి చి-క్కుల బెట్టగలరు?”\nఅని ఎంత చెప్పిన - నాగక ఖరము\nవినిపించె తన గొంతు - విప్పి గీతమ్ము\nసరగున కాపరుల్ - చావగ తన్ని\nబరువైన బండను - ఖర కంఠమునకు\nకట్టిపోయిరి, నక్క - కడ దాగియుండె.\nఅట్టె నొప్పులు తీరి-నంత గాడిదయు\nపరువెత్తసాగె అ-ప్పట నక్క అనెను :\n\" బరువైన బండ నీ - పాండిత్యమునకు\nసరియైన బహుమతి, - సావాసి మాట\nగురిలేక వినవైతి - కూలిపోయితివి.”\n*\n*\n*\nచెప్పిన వినమి ఈ-స్థితి నీకు గల్గె\nచక్రధారి :\nతప్పు చేసితి నౌను - తలపున దగిలె.\nఒక ఊర సాలెవా - డుండెను పేద\nఒకపరి దబ్బలొ-కొక్కటే విఱుగ,\nవనికేగి ఒక చెట్టు - పడగొట్ట జూచె\nఅనే యక్షు డాచెట్టు-నం దుండువాడు.\n\" కోరిన విత్తులే - కొట్టకు చెట్టు\nఈ రీతి దీనిపై - నేనుండ నిమ్ము ”\nఏమి కోరగ వాని - కెటు తోచలేదు.\nఆమీద తన భార్య - నడుగగా వచ్చె.\nదారిలో మంగలి - తన మిత్రుడనియె :\n\" కోరుము రాజ్యము - తీరు నీ పీడ\nఆడువారిని సల-హా అడుగకుము\nకీడు గల్గును దాన - లేదు రాజ్యమ్ము ”\nఆ మాట వినక వా డంతట భార్య\nగోముగా నడుగ ఆ-కోమలి అనేను :\n\" వద్దు రాజ్యాలు సం-పద లేల మనకు\nముద్దుగా మరి రెండు - బొద్దు చేతులను\nమరి ఒక్కతల గోరు - మన కవి చాలు;\nకరముల రెంట మ-గ్గా లేయవచ్చు,\nదానితో మనకెంతొ - ద్రవ్యమ్ము వచ్చు\nకాని \"మ్మటన్న చ-క్కగ వెళ్లె వాడు.\nకోరి యక్షుని అవి - గొనివచ్చుచుండ\nదారిని జనులెల్ల - దనుజు డటంచు\nచావమోదిరి, మిత్రు - సలహాను వినక\nఆ విధి వాడీలై... - ఆన్న విన్నావె ?\nచక్రధారి :\nఅవును నరుం డీల్గు - అత్యాశవలన\nఅవుగాములని లేని-యవి ఊహసేయు.\nమునుపొక్క పిసినిగొ-ట్టను విప్రుడుండె\nతన చెంబుతో బ్రతు-కును నీడ్చికొంచు.\nకన్న అవస్థల - గడచి ఓ చెంబు\nఇన్ని పేలాలతో - నెటొ నింపి దాచె.\nఆ చెంబు నెవ్వరే - నాశింతురనుచు\nకాచుక రేయెల్ల - కల గనుచుండె.\nకఱవు వచ్చిన చాలు కడవెడు డబ్బు\nదొరకు నీ పేలాల - సరి సరి కమ్మ.\nఆ విత్తమున మేక - నప్పుడు కొందు\nకావలసిన మంద - కనుచుండు అది.\nఅవి అమ్మి ఆలగొం - దవియును నమ్మి\nమివుల గుఱ్ఱా బొందు - మిద్దె కట్టెదను.\nఅంత నొకమ్మి పెం-డ్లాడి పిల్లలను\nవంతుల గని పెంచి - వఱలుచు నుందు.\nపిల్లవాడటు పడ - పెద్ద కోపమున\nజల్లన పెండ్లాము - జాడించి తందు\nఅని కాలు జాడింప - నాచెంబు పగిలె,\nతన గింజలెల్ల మ-ట్టిని గలసినవి.",
            "book_page_end": 32
        },
        {
            "title": "వినోదమైన కల",
            "book_page_start": 33,
            "pdf_page_start": 47,
            "pdf_page_end": 52,
            "author": "విలియం షేక్ స్పియర్",
            "genre": "నాటక కథ/ఫాంటసీ",
            "moral": "ప్రేమ అనేది అద్భుతమైనది మరియు అస్థిరమైనది, దానిపై మాయాజాలం ప్రభావం చూపగలదు.",
            "keywords": [
                "షేక్ స్పియర్",
                "ప్రేమ",
                "డిమిట్రియస్",
                "హెర్మియా",
                "భూతాలు"
            ],
            "characters": [
                "హెర్మియా",
                "లీసాండర్",
                "డిమిట్రియస్",
                "హెలెనా",
                "ఏథెన్స్ రాజు",
                "భూతాల రాజు",
                "భూతాల రాణి",
                "పక్",
                "సాలెవాడు"
            ],
            "locations": [
                "ఏథెన్స్ నగరం",
                "మంత్ర వనం"
            ],
            "content": "ఒకప్పుడు ఏథెన్స్ నగరంలో ఒక ధనికుడికి హెర్మియా అని ఒక కుమార్తె వుండేది. ఆమెకు హెలెనా అని ఒక స్నేహితురా లుండేది. హెర్మియాకు యుక్తవయసు రాగానే ఆమె తండ్రి ఆమెకొక వరుణ్ణి నిశ్చ యించాడు. అతని పేరు డిమిట్రియస్. అయితే హెర్మియా డిమిట్రియస్ ను ప్రేమించలేదు, లీసాండర్ అనే మరొక యువకు ప్రేమించింది.\nహెర్మియాను పెళ్ళాడగోరిన డిమిట్రియస్ ఒకప్పుడు హెలెనాను ప్రేమించిన వాడే. అయితే హెర్మియాను చూసిన క్షణం నుంచీ అతని మనసు మారిపోయింది. దానికి తగ్గట్టుగానే హెర్మియా తండ్రికి డిమిట్రియస్ పైన అభిమానంకూడా ఏర్పడింది.\nఅయితే హెర్మియా తన తండ్రితో, \"నేను డిమిట్రియస్ న్ను పెళ్ళాడను, లీసాండర్నే పెళ్లాడతాను!\" అని ఖచ్చితంగా చెప్పింది.\nఆ కాలంలో ఏథెన్స్ నగరంలో ఒక శాసనం అమలులో వుండేది. అదేమిటంటే, కూతుళ్లు తండ్రి నిర్ణయించిన వరుణ్ణి పెళ్లాడితీరాలి; పెళ్లివిషయంలో తండ్రిని ధిక్కరించిన కూతురుకు మరణదండన విధించబడుతుంది; లేదా ఆమె యావజ్జీవం అవివాహితగా వుండిపోయి యోగినిగా జీవించాలి.\nహెర్మియా తండ్రి రాజుగారివద్దకు వెళ్ళి తన కూతురిపై ఫిర్యాదు చేశాడు. \"నీ తండ్రి కోరిక పాటించి డిమిట్రియస్ నే పెళ్ళాడరాదా?” అని రాజుగారుకూడా సలహా ఇచ్చాడు. కాని హెర్మియా ఇందుకు ఒప్పుకోలేదు.\n\" అమ్మాయీ, నీ మనసు మార్చుకోవ టానికి నాలుగురోజులు వ్యవధి ఇస్తున్నాను. అప్పటికీ నీబుద్ధి మారని పక్షంలో చట్టం ప్రకారం నిన్ను నేను శిక్షించక తప్పదు,' అని హెచ్చరించి రాజు వారిని పంపేశాడు.\nహెర్మియా ఏమిచెయ్యటానికి తోచకవున్న స్థితిలో ఆమె ప్రియుడైన లీసాండర్ ఒక సలహా చెప్పాడు. \" ఈ నగరానికి ఏడు కోసుల దూరాన మా పెత్తల్లి వుంటున్నది. ఆమె చాలా ధనవంతురాలు. నన్ను తన కొడుకులాగే చూసుకుంటుంది. మనం అక్కడికి రహస్యంగా చేరుకున్నామంటే మన వివాహాన్ని అడ్డగించేవారుండరు. అందు చేత రేపు రాత్రి యెవరికీ తెలియకుండా బయలుదేరి నగరానికి ఒక కోసుదూరంలో వున్న వనానికి వచ్చావంటే నేను నీకోసం వేచివుంటాను,” అన్నాడతను.\nహెర్మియా స్నేహితురాలైన హెలెనా ఇంకా డిమిట్రియస్ న్ను పాపం, ప్రేమిస్తూనే వున్నది. ఆ డిమిట్రియస్ తనను పెళ్ళాడక తన స్నేహితురాలిని పెళ్ళాడబోతున్నాడన్న సంగతి ఆమెకుకూడా బాధగానే వున్నది.\nహెలెనా విచారం పోగొట్టటానికిగాను హెర్మియా తమ రహస్యాన్ని కాస్తా బయట పెట్టేసింది. \" ఇవాళ రాత్రి నేను లీసాండర్ వెంట ఈ నగరం విడిచి వెళ్లిపోతున్నాను. నేను వెళ్లిపోయాక డిమిట్రియస్ నిన్ను మళ్ళీ ప్రేమిస్తాడు, దిగులుపడకు!\" అని ఆమె తన స్నేహితురాలితో అన్నది.\nహెలెనా ఈ రహస్యాన్ని కాస్తా తీసుకు పోయి డిమిట్రియస్ తో చెప్పేసింది. అలాటి పని చెయ్యటంవల్ల హెర్మియా ప్రయత్నం భగ్నమయే అవకాశం వుందని హెలెనా ఎరుగును; కాని ఆ రహస్యాన్ని చెప్పటం వల్ల డిమిట్రియస్ మనసు తనవేపు మళ్ళు తుందని ఆ అమాయకురాలు అనుకున్నది.\nహెర్మియా, లీసాండర్ కలుసుకుందా మనుకున్న వనం ఒక భూతాల రాజ్యం. దానికొక రాజూ, రాణి వుండేవారు. వారిద్దరి మధ్యా కొంతకాలంగా కొంత ఘర్షణ నడు స్తున్నది. ఏమంటే భూతాల రాణి ఒక పిల్లవాణ్ణి పెంచుతున్నది. ఆ పిల్లవాణ్ణి తనకు సేవకుడుగా ఇవ్వమని భూతాల రాజు కోరాడు. రాణి నిరాకరించింది.\nఎలాగైనా తన భార్యకు గర్వభంగం చెయ్యాలనే వుద్దేశంతో భూతాలరాజు తన భటుడైన పక్ అనేవాణ్ణి పిలిచి, \"ఒరే, ఫలానిచోట ఒక ఊదారంగు పువ్వున్నది. దానిని పట్టుకురా. రాణి నిద్రపోయేటప్పుడు ఆ పువ్వురసం ఆమె రెప్పలకు రాచినట్లయితే, నిద్రలేస్తూనే ఆమె మొదటగా ఏజంతువును చూసినా సరే ఆ జంతువును మోహించే స్తుంది. మనం ఆమెను అవమానపరిచి ఆమె పెంచే కుర్రవాణ్ణి సంపాదించుదాం. ఆ తరవాత ఆ పువ్వు రసానికి విరుగుడు నేను చేసెయ్యగలను!” అన్నాడు.\nపువ్వును తీసుకురావటానికి పక్ బయలు దేరి వెళ్లాడు. ఈలోపల భూతాలరాజు ఉన్న ప్రదేశానికి దగ్గిరగా డిమిట్రియస్, హెలెనా వచ్చారు.\nహెర్మియా ఈ వనంలో ఈరాత్రి లీసాండర్ను కలుసుకుని, అతనివెంట వెళ్లి పోతున్నదని తెలియగానే డిమిట్రియస్ ఆమెను వారించి, వారి పలాయనం భగ్నం చెయ్యటానికి బయలుదేరివచ్చాడు. హెలెనా అతని వెంటపడి వచ్చింది. వనమంతా ఎంతసేపు తిరిగినా హెర్మియా, లీసాండర్ల జాడ కనిపించలేదు. ఆ కారణంచేత అసలే చిరాకులో ఉన్న డిమిట్రియస్, తనను వెంబడిస్తున్న హెలెనాను చూసి మరింత చిరాకుపడ్డాడు. \"నువు నాకు శనిలాగా ఎక్కడ దాపరించావు ? వెళ్లిపో! నీ మొహం చూస్తేనే నాకు అసహ్యం!” అన్నాడతను.\n\" నేను నిన్ను ప్రేమించకుండా ఉండ లేను. తన యజమానిని వెంబడించే పెంపుడుకుక్కపాటి అయినా చేయనా?” అని హెలెనా ప్రాధేయపడింది.\n\" నువు నన్నిలా వెంబడిస్తే నీ ప్రాణం తీసెయ్యగలను, జాగ్రత్త!\" అంటూ డిమిట్రియస్ పరిగెత్తసాగాడు.\n\"చావటానికైనా నేను సిద్ధమే!\" అంటూ హెలెనా అతన్ని వెంబడించింది.\nవీరిద్దరి సంభాషణా భూతాలరాజు అదృశ్యంగా ఉండి ఆలకించి, \" ఆడకూతురు అలా బతిమిలాడుతుంటే దులుపుకుని పారిపోయే ఈ యువకుడికి తగిన శాస్త్రి చెయ్యాలిసిందే!” అనుకున్నాడు.\nఇంతలో పక్ పువ్వుతో సహా అక్కడికి తిరిగివచ్చాడు.\nభూతాలరాజు వాడితో, \" ఒరే, ఈ పువ్వు రసం మీ రాణిగారి కళ్లకు పూయాలి. ఆమె ఫలానిచోట పొదరింట పడుకుని నిద్రపోతుంది. ఇంకొక విషయం, ఈ వనంలో ఒక కుర్రవాడూ, కుర్రదీ తిరుగుతున్నారు. వాళ్లు ఏథెన్స్నగరవాసులు. వారి దుస్తులు చూస్తేనే తెలుస్తుంది. వాళ్లు ఎక్కడ పడుకుంటారో వెతికి తెలుసుకుని, కుర్రాడి కళ్లకు ఈ రసం కాస్త రాస్తివా, వాడు లేస్తూనే ఆ పిల్లను చూసి ఆమె వెంట కుక్కలాగా తిరుగుతాడు. నువు వెళ్లి తొలికోడి కూసే సమయానికి మళ్లీ నాకు కనపడు, వినోదం చూతాం!” అన్నాడు,\nపక్ ముందు భూతాలరాణి పడుకున్న చోటికి వెళ్లి ఆమె రెప్పలకు పువ్వురసం రాచి, తరవాత ఏథెన్స్నగరవాసులను వెతక నారంభించాడు.\nదురదృష్టవశాత్తూ వాడికి హెర్మియా, లీసాండర్లు వనంలో ఒకచోట కనిపించారు.\nవారిద్దరూ అనుకున్నప్రకారం వనంలో కలుసుకుని చాలాసేపు నడిచారు. కాని దారి తప్పిపోవటంవల్ల చివరకు వాళ్లు అలిసిపోయి ఆ రాత్రి వనంలోనే పడుకుందా మనుకున్నారు. హెర్మియా పడుకున్నచోటికి కొద్దిదూరంలో లీసాండర్ పడుకున్నాడు. ఇద్దరూ నిద్రపోయారు. ఆ సమయంలో పక్ అక్కడికి వచ్చాడు, తమరాజు చెప్పినది ఈ జంటనుగురించే అనుకున్నాడు. అతడు లీసాండర్ కళ్లకు పువ్వురసం రాచి తన దారిన తాను వెళ్లిపోయాడు.\nఈలోపల హెలెనా డిమిట్రియస్ త సమంగా పరిగెత్తలేక వెనకపడి, అతని కోసం కాలుకాలిన పిల్లిలాగా వనమంతా వెతకసాగింది. తిరుగుతూ, తిరుగుతూ లీసాండర్ పడుకుని ఉన్నచోటికి వచ్చి, అతన్ని గుర్తించి, అతను నిద్రపోతున్నాడో లేక డిమిట్రియస్ చేతిలో చనిపోయాడో తెలుసుకునే ఉద్దేశంతో తట్టి లేపింది. లీసాండర్ కళ్లు తెరుస్తూనే హెలెనాను చూసి, పువ్వురసం ప్రభావంచేత ఆమెను ప్రేమించ నారంభించాడు,\nహెలెనా ఇది చూసి కంగారుపడింది. తనను లీసాండర్ వెటకారం చేస్తున్నా డనుకుని, తనను చూసి తానే అసహ్యపడుతూ అక్కడినుంచి బయలుదేరింది. లీసాండర్ ఆమెను వెర్రివాడులాగా వెంబడించాడు.\nఈలోపుగా భూతాలరాజుకు పక్ చేసిన పొరపాటు తెలిసిపోయింది. ఆయన వనంలో తిరుగుతూ డిమిట్రియస్ పడుకుని నిద్రపోతున్నచోటికి వచ్చాడు. హెలెనాను వదిలించుకున్నాక డిమిట్రియస్ హెర్మియా కోసం చాలాసేపు తిరిగి, అలిసి ఒక చోట నిద్రపోయాడు.\nఇది అవకాశం చేసుకుని భూతాలరాజు డిమిట్రియస్ కళ్లకుకూడా పువ్వురసం రాచాడు. అతను కళ్ళు తెరిచి చూసేసరికి హెలెనా అటుగా వచ్చింది. ఆమెవెంట లీసాండర్ కూడా వున్నాడు.\nరసప్రభావంవల్ల డిమిట్రియస్ కూడా హెలెనాను ప్రేమించసాగాడు. హెలెనా తన కళ్లనూ, చెవులనూ నమ్మలేకపోయింది. అదివరకు హెర్మియాను ప్రేమించినవా రిద్దరూ ఇప్పుడు తనను ప్రేమించుతూ వుండటంచూసి ఇదంతా నటనే అనుకున్నది.\nహెర్మియాకూడా తన ప్రియుడైన లీసాండర్ను వెతుక్కుంటూ అక్కడికి వచ్చింది. లీసాండర్ హెలెనా వెంటపడటం ఆమెకు కొంచెంకూడా అర్థంకాలేదు.\nస్నేహితురాళ్లిద్దరూ ఒకరినొకరు అనుమానించుకుని తగాదా పడసాగారు. మగవా ళ్ళిద్దరూ హెలెనా కోసం ఒకరితో ఒకరు పోటీపడి యుద్ధానికి తలపడ్డారు. పక్ తన మాయాప్రభావంచేత వారు ఒకరికొకరు కనపడకుండా, అందకుండా చేశాడు.\nచివరకు అందరికీ అలసట వచ్చింది. ఇద్దరు యువకులూ, ఇద్దరు యువతులూ కూడా పడుకుని నిద్రపోయారు. ఆ సమ యంలో పక్ వచ్చి లీసాండర్ కళ్ళకు పూసిన రసానికి విరుగుడుగా మరొక పసరు రాచాడు. దాని ప్రభావంవల్ల లీసాండర్కు హెర్మియాపైన వుండిన పాతప్రేమ తిరిగి వచ్చింది. డిమిట్రియస్ పువ్వురసం ప్రభా వంచేత హెలెనాను ప్రేమించసాగాడు.\nఈవిధంగా ఆ రెండు జంటల వివాహ సమస్యా పరిష్కారమైపోయింది.\nఅక్కడ వనంలో భూతాలరాజు కోరిక కూడా నెరవేరింది. భూతాలరాణి ఆ రాత్రి నిద్రమేలుకుని పొదరింటి బయటికి వస్తూనే ఒక గాడిద తల గల మనిషిని చూసి పువ్వు రసంప్రభావంచేత ప్రేమించింది. ఆ మనిషి ఆ వనంలో ఆ రాత్రి చిక్కుకుపోయిన ఒక సాలెవాడు; పక్ వాడికి ఒక గాడిదతల తగిలించాడు.\nతెల్లవారుతూనే భూతాలరాజు తన భార్య ఉన్న చోటికి వచ్చి ఆ గాడిద తల గల మనిషిని చూసి అవహేళన చేశాడు. భూతాల రాణి సిగ్గుపడి, తన భర్తతో రాజీపడటానికి గాను తాను పెంచుకునే కుర్రవాణ్ణి ఆయ నకు సేవకుడుగా ఇచ్చేసింది.\nఇలాటి సంఘటనలు ఎక్కడైనా జరుగు తాయా అని మీకు సందేహం కలగవచ్చు. ఇదంతా నిజంగా జరిగినది కాదనిపించే పక్షాన, ఒక వినోదమైన కల అనుకుని సంతోషించండి. (End of Story)",
            "book_page_end": 38
        },
        {
            "title": "నూలు వడకలేని భార్య",
            "book_page_start": 39,
            "pdf_page_start": 53,
            "pdf_page_end": 56,
            "author": "టి. శ్యామసుందరరావు",
            "genre": "జానపద కథ",
            "moral": "తెలివిగా వ్యవహరించి, ఇతరుల ద్వారా పని చేయించుకోవచ్చు, ముఖ్యంగా ఇష్టం లేని పని నుండి తప్పించుకోవడానికి.",
            "keywords": [
                "నూలు వడకడం",
                "భార్య",
                "భర్త",
                "సోమరితనం",
                "ఉపాయం"
            ],
            "characters": [
                "భార్య",
                "భర్త",
                "మరుగుజ్జు స్త్రీలు (6 గురు)"
            ],
            "locations": [
                "నగరం",
                "బిలం"
            ],
            "content": "ఒక నగరంలో ఒక సంపన్నుల ఇంట ఒక అందమైన అమ్మాయి ఉండేది. ఆదృష్ట వశాత్తూ ఆమెకు మంచి సంబంధమే కుదిరింది. వరుడు పొరుగు సీమవాడై నప్పటికీ ధనికుడు, అందగాడు. పిల్లకు యువకుడూ, యువకుడికి పిల్లా నచ్చారు. అందుచేత వారిద్దరికీ సలక్షణంగా పెళ్లిచేసి తల్లి దండ్రులు పిల్లను భర్తవెంట అత్త వారింటికి పంపారు.\nకొద్దినెలలు భార్యా భర్తలు సుఖంగా కాపరం చేసినాక భర్త ఒకనాడు ఒక రాట్నమూ, బుట్టెడు ఏకులూ తెచ్చి భార్య ముందు పెట్టి, \"రోజూ నూలు వడుకు! దారం సన్నగా ఉండాలి, పురి సమంగా ఉండాలి,” అన్నాడు.\nభార్య తెల్లమొహం వేసి, \" ఏమిటిది? నేను రోజూ రాట్నంమీద నూలు వడ కాలా?” అన్నది.\n\" అవును. నాకు ఏటా కావలిసిన రెండు జతల ధోవతులూ, కండువాలూ నువు వడికిన నూలుతోనే నేయించుకుంటాను,” అన్నాడు భర్త.\n\" నాకు నూలు వడకటం చాతకాదు !” అన్నది భార్య.\nపనిమంతురాలైన ఆడదానికి నూలు వడ కటం రాదంటే భర్త నమ్మలేదు; సోమరి తనంకొద్దీ తన భార్య ఆ విధంగా బొంకు తున్న దనుకున్నాడు.\n\"చాల్లే, పిచ్చిమాటలు చెప్పక, రోజుకు ఆరు విచ్చల నూలు తీసి మరీ నాకు చూపించాలి తెలిసిందా!” అంటూ భర్త బయటికి వెళ్లిపోయాడు.\nపుట్టెడు దిగులుతో భార్య రాట్నం ముందు కూచుని నూలు తీయ యత్నిం చింది. కాని ఆమెకు అభ్యాసం లేకపోవటం చేత ఆ నూలు ఒకచోట మందంగా, ఒక చోట సన్నగా పురి లేకుండా, మరొకచోట ఉండలు ఉండలుగా వచ్చింది.\nఆరోజు సాయంత్రం భర్త పొలాన్నుంచి ఇంటికి వచ్చేసరికి ఆమె ఒక విచ్చ కూడా తీయలేదు.\nభర్త ఆ దారం చూస్తూనే, భార్యమీద మండిపడ్డాడు.\n\"వేళాకోళమా? ఇలా చేశావంటే నిన్ను వదిలేసి బుద్ధిగా నూలు వడికేదాన్ని చేసు కుంటాను, ఏమనుకున్నావో! రేపు ఉద యమే నేను పనిమీద పట్నం పోతున్నాను. మళ్లీ పది రోజుల్లో వస్తాను. ఈలోపుగా బుట్టెడు ఏకులూ దారంతీసి ఉంచాలి. అలా చెయ్యకపోయావో నేను అన్నంత పనీ చేస్తాను!” అన్నాడు భర్త భార్యతో.\nభార్యకు పుట్టెడు దిగులు పట్టుకున్నది. తన పుట్టింట రాట్నమే లేదు. అందుచేత ఆమె ఎన్నడూ దారంతీసిన పాపానపోలేదు. తన భర్త ఉండే సీమలో ప్రతి ఆడదీ దారం తీస్తుంది. అందుచేత ఇక్కడివారు. దారం తీయలేని స్త్రీలను గౌరవించరు. తన భర్త వెళ్లిపోయినాక భార్య విచారంతో వెళ్లి తమ ఇంటిపక్కన ఉండే మైదానంలో ఒక పెద్ద బండరాతిపైన కూచున్నది.\nకొంతసేపటికి ఆమెకు ఎక్కడినుంచో మాటల సవ్వడీ, నవ్వులూ వినిపించాయి.\nచూట్టూ చూస్తే ఎక్కడా జనం పొడ లేదు. శ్రద్ధగా ఆలకించగా ఆ మాటలూ, నవ్వులూ తాను కూచున్న రాతికిందినుంచి వస్తు న్నట్టు తోచింది.\nభార్య రాతి పైనుంచి లేచి అతి కష్టం మీద ఆ రాతిని పక్కకు తోసింది. దాని కింద తాను పట్టేపాటి బిలం కనిపించింది.\nఆమె ఆ బిలంలోకి వెళ్లింది. లోపల విశాల మైన గదిలాటిది ఉన్నది. ఆ గదిలో ఆరు గురు మరుగుజ్జులైన స్త్రీలున్నారు. వారు చూడటానికి అయిదారేళ్ల ఆడపిల్లలంతే ఉన్నారు. అందరి ముందూ బొమ్మరాట్నా లున్నాయి. ఆ స్త్రీలు వాటిని వాయువేగంతో తిప్పుతూ, క్షణానికొక ఏకుచొప్పున తీసుకుని సాలెగూడు దారంలాటి దారాన్ని తీసి, ఒక పక్కగా పోగు వేస్తున్నారు. వాళ్లను చూస్తూనే భార్య ఆశ్చర్యపోయింది.\nఆ ఆరుగురి మూతులూ ఒక పక్కకు తోసుకుపోయి ఉండటం భార్య గమనిం చింది. వారు అంత వేగంతో దారం తీస్తూ కూడా తమలో తాము మాట్లాడుకుం టున్నారు, వంకరమూతులతో పెద్దగా నవ్వుతున్నారు.\nభార్య వారిని పలకరించి, \"అమ్మా, మీరెవరో నేనెరగను, కాని మీరు దారం తీసే పద్దతి చూస్తే నాకు ఆశ్చర్యంగా ఉంది. మీకున్న శక్తిలో నాకు నూరోవంతు ఉన్నా నాకీ విచారం లేకపోను!” అంటూ, భర్త పట్నంవెళ్లేముందు అన్నమాటలు తలుచు కుని బావురుమన్నది.\nఆ ఆరుగురు స్త్రీలూ రాట్నాలు తిప్పటం మానేసి, \"ఎమిటమ్మా నీకు వచ్చిన కష్టం?” అని అడిగారు.\nఆమె వారితో తన భర్త పెట్టిన నియమం గురించి చెప్పి, \"మావారు ఇంటికి వచ్చే సరికి ఈ బుట్టెడు ఏకులూ నూలుతీసి ఉంటేనేగాని నా పరువు దక్కదు. తరవాత సంగతి దేవుడెరుగు!” అన్నది.\nఆ స్త్రీలు సవ్వి, \" ఈ మాత్రానికి విచారం దేనికమ్మా? మేము ఏకులు వడికి పెడ తాంలే. నీ భర్త వచ్చే రోజు ఉదయం మమ్మల్ని కేక వేశావంటే మేము వచ్చి కొద్ది నిమిషాలలో నీ పని పూర్తి చేస్తాం. మాకుమాత్రం ఒక పూట మీ యింట ఇంత భోజనం పెట్టు, చాలు!\" అన్నారు.\nభార్య అలాగే చేసింది. భర్త వచ్చేరోజు ఆ స్త్రీలు వచ్చి అతి సన్నని దారం తీసి ఇంత ఎత్తున పోగువేశారు.\nభర్త వచ్చాడు. మూతి వంకర స్త్రీలను చూసి భార్యతో, \" వీరెవరు ?” అన్నాడు.\n\"మన పొరుగువాళ్లే. నాకు తోడుగా వచ్చారు. భోజనం చేసి మరీ వెళ్లమన్నాను!” అన్నది భార్య.\nతరవాత కాస్సేపటికి అందరూ భోజన లకు కూచున్నారు. ఆ స్త్రీలు మాట్లాడినా, నవ్వినా మూతి ఒక పక్కకు తోసుకు పోతూండటం గమనించి భర్త, \"ఏమమ్మా, మీ అందరి మూతులూ అలా ఒక పక్కకు తోసుకుపోయాయి. అది మీ పుటక తీరా లేక అందుకు వేరే కారణం ఏదైనా ఉన్నదా!\" అని అడిగాడు.\n\"ఉదయం లేచింది మొదలు రాత్రి పడుకోబోయేదా కా నూలు వడికీ, వడికీ, వడికీ మా మూతులు వంకరపోయాయి, నాయనా! అంతకన్న వేరే కారణం ఏమీ లేదు!” అన్నారు ఆ స్త్రీలు.\nవారు వెళ్లిపోయాక భర్త భార్యమొహాన్ని పరీక్షగా చూశాడు. ఆమెది అందమైన మొహం, అందులోనూ మూతి చక్కగా తీర్చి దిద్దినట్టున్నది.\n\"ఏమే, ఇదివరకు ఏం వడికావో వడి కావు, ఇకముందు నువు రాట్నం ముందు కూచోవటానికి వీల్లేదు! అంతే!” అంటూ భర్త రాట్నాన్ని అటక మీదికి ఎక్కించేశాడు.\nభార్య బతుకుజీవుడా అనుకుని ఒక్క నిట్టూర్పు విడిచింది.",
            "book_page_end": 42
        },
        {
            "title": "ధృవప్రాంతపు వింతలు",
            "book_page_start": 43,
            "pdf_page_start": 57,
            "pdf_page_end": 60,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "మానవ ప్రయత్నంతో అత్యంత కఠినమైన దక్షిణ ధ్రువ ప్రాంత రహస్యాలను కూడా తెలుసుకోవచ్చు.",
            "keywords": [
                "దక్షిణ ధృవం",
                "అడ్మిరల్ బర్డ్",
                "పరిశోధనలు",
                "సీల్ జంతువులు",
                "నీడలు లేని కాంతి"
            ],
            "characters": [
                "అడ్మిరల్ బర్డ్",
                "శాస్త్రవేత్తలు"
            ],
            "locations": [
                "దక్షిణ ధృవ ప్రాంతం",
                "అంటార్క్టికా ఖండం",
                "మక్మర్డో తీరం"
            ],
            "content": "దక్షిణ ధృవప్రాంతం అనేక విధాల మరొక ప్రపంచ మనిపించుకుంటుంది. అక్కడి వాతావరణమూ, ప్రకృతీ, జీవరాసులూ- అంతా వేరే. ఈ ప్రాంతాన్ని 'గురించి పరి శోధనలు జరగాలంటే కేవలం ఈ ప్రాంతపు నైసర్గిక స్వరూపాన్ని పరిశీలించటం చాలదు. అందుచేత బర్డ్ వెంట అనేక రకాల శాస్త్ర వేత్తలు, పదార్థ వైజ్ఞానికులూ, రసాయన వేత్తలూ, వాతావరణ నిపుణులూ పలురకాల పరిశోధనలు సాగించారు.\nగట్టుతారు. విమానం ఎగిరేటప్పుడు కింద ఉండే భూమిపై గల అయస్కాంత శ క్తిలో కలిగే ప్రతి చిన్న మార్పునూ యంత్రం సూచిస్తుంది.\nదీని సహాయంతో వీరు దక్షిణ అయ స్కాంత ధృవం వెయ్యి చదరపుమైళ్ల మేర, కోడిగుడ్డు ఆకారంలో విస్తరించి ఉన్నదని కనిపెట్టారు. ఈ మేరలో అనేక స్థలాల అయస్కాంతపు ముల్లు నిటారుగా లేచి నిల బడుతుంది.\nఈ ప్రాంతంలో వీరు గమనించిన ఒక విపరీత పరిస్థితి ఏమిటంటే \" కాంతి కలి గించే అంధత్వం.\" మన కళ్లు చీకట్లో చూడ లేవు, తీవ్రమైన కాంతినీ చూడలేవు. కాని కళ్లు చూడలేని మూడో పరిస్థితికూడా ఉన్నది. అదేమిటంటే \"నీడలు లేని” కాంతి.\nభూమిని ఆశ్రయించి ఉన్న అయస్కాంత శక్తిని కొలిచే ఒక కొత్తరకం యంత్రం సహాయంతో వీరు దక్షిణ ధృవప్రాంతాన్ని కప్పిఉన్న మంచుకింద భూమిలో ఉన్న ఖనిజాలను గురించి అనేక వివరాలు సంపా దించారు. ఎగిరే విమానాల నుంచి నూరు అడుగుల తీగెకు ఈ యంత్రాన్ని వేళ్లాడ ఎదురుగా వచ్చే కొండలుసయితం కని పించవు.\n• ఇది విమానాలకు చాలా ప్రమాదకరం. ఇలాటి కాంతిసముద్రంలో ఒక విమానం దెబ్బతిన్నది. ముగ్గురు చనిపోయారుకూడా !\nఇంకొక వింతవిషయం-\nభూమధ్యరేఖవద్ద 60 వేల అడుగులు ఎత్తున గాలిలో మరొక పొర ఆరంభమవు. తుంది. (దాన్ని స్ట్రాటోస్పియర్ అంటారు.) భూమిపైనుంచి గాలిలోకి వెళ్లినకొద్దీ వేడి తగ్గుతూ పోతుంది. 60 వేల అడుగుల ఎత్తు నుంచీ వేడి తగ్గటం నిలిచిపోతుంది, లేదా వేడి కొద్దిగా హెచ్చుతుంది.\nకాని దక్షిణ ధృవప్రాంతంలో పరిస్థితి వేరు. ఇక్కడ గాలిపొరలో మార్పు రెండు వేల అడుగుల ఎత్తునే ప్రారంభమవుతుంది. 2 వేల అడుగుల ఎత్తునుంచి 2,300 ఆడుగుల ఎత్తు మధ్యగల గాలిపొర చాలా వేడిగా — భూమిమీదకన్న 8 లేక 10 డిగ్రీలు వెచ్చగా — ఉంటుంది.\nఈ ధృవప్రాంతంలో ఒక్కొక్కసారి ఏమవుతుందంటే, ఆకాశాన్నంతటినీ చిన్న చిన్న దూదిపింజెలలాటి మబ్బులు ఆవ రించేస్తాయి. కింద మంచునుంచి ప్రతి ఫలించే కాంతి ఈ మబ్బులను చేరుకుని తిరిగి భూమికేసి వస్తుంది. ఈవిధంగా భూమ్యాకాశాల మధ్య ప్రాంతమంతా కాంతితో నిండిపోతుంది. ఈ కాంతిలో నీడ లన్నవి లేకుండా పోతాయి. ఎత్తు పల్లాలు తెలియవు. అంత దూరంలో ఉన్న మను హాలు కనిపించినట్టే కనిపించి అంతలోనే అదృశ్యులైపోతారు. విమానాలలో ఎగిరే ఆకాశాన చిన్న చిన్న మబ్బులు కమ్మి వారికి భూమి ఏదో ఆకాశమేదో, తెలియదు, ఉన్నప్పుడు బెలూనులకు పెద్ద వస్తువులు కట్టి, వాటిని రాడారు యంత్రాలతో గమ నించారు.\nఆకాశాన మబ్బులు లేని సమయంలో ఇక్కడ (వేసవిలో) ఆకాశం నీలంగా ఉండక ఊదారంగుగా ఉంటుంది. గాలిలో ధూళి శణాలు లేకపోవటమే దీనికి కారణం అయి ఉండవచ్చు.\nఇక్కడి మంచు ఒక్కొక్కప్పుడు పొగ మంచు రూపంలో గాలిని అవహిస్తుంది. ఈ పొగమంచులో ఉండేవి అతి సూక్ష్మమైన మంచుకణాలు. అందుచేత ఈ పొగ మంచులోనుంచి సూర్యుణ్ణి చూసినట్టయితే సూర్యబింబం చుట్టూ అందంగా ఇంద్ర ధనుస్సు కనిపిస్తుంది.\nబర్డ్ మొదలైనవారు వేసుకున్న శిబిరా లకు కొద్ది మైళ్ల దూరాన మంచులో సొరంగాలు నిర్మించుకుని \"సీల్ ” అనే జాతిజంతువులు అనేకం నివసిస్తూ కనిపిం చాయి. ఈ సొరంగాలలోకి నీలపుకాంతి వస్తూ ఉంటుంది. వేసవి అయేది, శీతాకాల మయేది సీల్ లు తమ మంచుగుహలు విడిచి వెళ్లవు. బహుశా ఈ సొరంగాలు నేరుగా సముద్రంలోకి ఉంటాయి. ఎందు కంటే ఈ జంతువులు ప్రధానంగా చేపలు తిని జీవిస్తాయి.\nశీతాకాలం వచ్చి తమ గుహల ద్వారాలు మంచు కప్పినప్పుడు ఈ జంతువులు తమ వాడిపళ్లతో మంచును కొరికి కంతలు చేస్తాయి. ఇవి మంచుమీద మనిషికన్న వేగంగా పరిగెత్తగలవు. అయినా వీటికి మనిషి భయం ఉన్నట్టు కనబడదు.\nఈ వింత జంతువులు ఉష్ణరక్తం గల సస్తన జంతువులు. ఈ దక్షిణ ధృవ ప్రాంతంలో ఇవి తప్ప మరే సస్తన జంతు వులూ లేవు. శీతాకాలంలో ఆహారంగా ఉపయోగించుకునేటందుకు ఇవి తాము పట్టేచేపల తాలూకు కొవ్వు దాచుకుంటాయి. వీటి శరీరాలుకూడా బాగా కొవ్విఉంటాయి.\nఆడ సీల్ బిడ్డను కన్నాక వారం రోజుల పాటు ఆహారం తీసుకోదు. అయినా దాని పాలు తాగే పిల్ల రోజుకు ఏడు పౌనుల చొప్పున పెరుగుతుంది !\nమంచుమీద కూడా ప్రయాణాలు జరిగాయి. ఇందుకుగాను 16 టన్నుల బరువు గల రెండు ట్రాక్టర్లు ఉపయోగించ బడ్డాయి. లోగడ పరిశోధకులు చక్రాలు లేని లాగుడుబళ్లకు కుక్కలను కట్టి ప్రయాణాలు చేసేవారు. ట్రాక్టర్లపై ప్రయా ణాలు చేసేవారికి కూడా అనేక చిక్కు లున్నాయి. పెద్ద పెద్ద కందకాలపైన పలుచని మంచు కప్పి ఉన్నట్టయితే ట్రాక్టరు బరువుకు పైనున్న మంచుపొర విరిగి ట్రాక్టరు కందకంలో పడిపోతుంది.\nపైన చెప్పిన రెండు ట్రాక్టర్లు 280 మైళ్లు చుట్టి రావటానికి ఆరు రోజులు పట్టింది.\nఈ ప్రయాణంలో వారు గమనించిన వింత ఏమంటే \"చలిమావులు.\" ఎడారిలో ప్రయాణించేవారికి ఎండమావులు కని పిస్తాయి; ఏమీ లేనిచోట నీరున్నట్టు కని పిస్తుంది. దక్షిణ ధృవంలోకూడా అలాటి దృష్టి భ్రమలకు అవకాశం ఉంది. ప్రయా ణీకులు తమ దారిలో నీలపురంగు మంచు గోడలున్నట్టూ, కొండలున్నట్టూ, మంచు పలకలు తేలే సముద్రజలం ఉన్నట్టూ భ్రమలుపడ్డారు.\nమక్మర్డ్తోతీరపు సముద్రంలో \" హంతక తిమింగిలాలు\" అసంఖ్యాకంగా ఉన్నాయి. ఒడ్డునే ఉన్న కొండ చరియలపై సీల్ లూ, పెంగ్విన్పక్షులూ కనిపించాయి.\nఅంటార్క్టికా ఖండంలో అంతు లేని సంపద ఉన్నదనటానికి సందేహం లేదు.\nఅక్కడ గనులు తవ్వే అవకాశమే ఉంటే ఎంతో రాక్షసిబొగ్గూ, నూనే, బంగారమూ, యురేనియమ్లోటి విలవైన లోహాలూ దొరుకుతాయి. కాని ఇప్పట్లో ఇక్కడ గని పరిశ్రమ సాధ్యంకాదు.",
            "book_page_end": 46
        },
        {
            "title": "నిజమైన సన్యాసి",
            "book_page_start": 47,
            "pdf_page_start": 61,
            "pdf_page_end": 61,
            "author": "చందమామ బృందం",
            "genre": "నీతి కథ",
            "moral": "నిజమైన సన్యాసి ధనమును స్వీకరించడు; ధనమును ఆశించేవాడు సన్యాసి కాడు.",
            "keywords": [
                "రాజు",
                "సన్యాసి",
                "నౌకరు",
                "ధర్మం",
                "త్యాగం"
            ],
            "characters": [
                "రాజు",
                "నౌకరు",
                "సన్యాసులు"
            ],
            "locations": [
                "నగరం"
            ],
            "content": "ఒకానొక దేశపు రాజుగారికి పెద్ద జబ్బుచేసింది. తను జబ్బు నుంచి బతికి బయటపడితే, నగరంలోని సన్యాసులందరికీ, ఒక్కొకరికి ఒక బంగారు నాణెం చొప్పున ధర్మం చేస్తానని ఆయన మొక్కుకున్నాడు. తరవాత కొద్దిరోజులకే ఆయనకు వ్యాధి నిమ్మళించి, ఆరోగ్యం చిక్కింది. ఆయన తన సేవకుల్లో నమ్మ కస్థుడైన వాణ్కణ్ణి పిలిచి, వాడికి అయిదు వేల బంగారు నాణాలున్న సంచిని యిచ్చి, ఒరే, నువ్వు నగరంలోకి పోయి, కనబడ్డ ప్రతి సన్యాసికి ఒక్కో నాణెం చొప్పున ధర్మం యిచ్చిరా,” అన్నాడు.\nనౌకరు నగరంలో సాయంకాలందాకా తిరిగి, రాజుగారిదగ్గిరకు వచ్చి, బంగారునాణాలున్న సంచిని ఆయనముందు పెడుతూ, \"మహారాజా ! నగరం అంతా గాలించాను; ఒక్కగానొక్క సన్యాసి అయినా కంటబడలేదు!” అన్నాడు.\nనౌకరు అన్నమాటలు వింటూనే రాజుగారికి ఎక్కడ లేని కోపం వచ్చింది. ఆయన గద్దిస్తూ, \"ఏమిరా నీ పొగరు ! ఇంత మహానగరంలో నీకు సన్యాసే కనిపించలేదా? నగరంలో నాలుగైదు వేలమంది సన్యాసు లున్నట్టు నేను విన్నాను!” అన్నాడు.\nఅందుకు నౌకరు వినయంగా, \" క్షమించండి, మహారాజా ! సన్యాసి అయిన వాడు డబ్బు పుచ్చుకోడు; డబ్బు పుచ్చుకునేవాడు సన్యాసికాడు,” అన్నాడు.",
            "book_page_end": 47
        },
        {
            "title": "వేటకుక్కా - ఊరకుక్కలూ",
            "book_page_start": 48,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "నీతి కథ",
            "moral": "సామర్థ్యం లేని వస్తువులను ఆశ చూపేవారి మాట విని ఎంచుకోవడం హానికరం.",
            "keywords": [
                "వేట కుక్క",
                "ఊరకుక్కలు",
                "గొర్రెల కాపరి",
                "తోడేలు",
                "సామర్థ్యం"
            ],
            "characters": [
                "గొర్రెల కాపరి",
                "కాపరి భార్య",
                "వేటకుక్క",
                "ఊరకుక్కలు",
                "తోడేలు"
            ],
            "locations": [
                "అడవి",
                "గ్రామం"
            ],
            "content": "ఒక గొర్రెల కాపరి దగ్గిర మంచి వేటకుక్క ఒకటి వుండేది. అది యజమానితో పాటు అడవిలో గొర్రెలమంద వెంట కాపలా తిరుగుతూండేది. గొర్రెల కాపరి భార్య గ్రామాన్నుంచి భర్తకు అన్నం తెచ్చినప్పుడల్లా వేటకుక్కను చూసి అసహ్యించుకుంటూ, \" దీనికి రోజూ మనిషికి సరిపడేంత తిండి కావాలి! దీన్ని తరిమేసి, నాలుగు ఊరకుక్కల్ని తెచ్చుకుంటే సరిపోదా? అవి గుప్పెడు మెతుకుల్తో తృప్తిపడి, మందకు నాలుగు వైపులా కావిలి పడుకుంటవి\" అంటూండేది.\nఇలా భార్య కొన్నాళ్లు పోరు పెట్టగా పెట్టగా, గొర్రెలకాపరి విసిగి, వేటకుక్కను తరిమేసి, నాలుగు ఊరకుక్కలను మందకు కాపలా వుండేందుకు తెచ్చుకున్నాడు. భార్య సంతోషించింది. ఊరకుక్కలుకూడా మందకు నాలుగు దిక్కులా కాపలావుంటూ, చీమ చిటుక్కుమంటే చాలు పెద్దగా మొరుగుతూండేవి.\nఒకనాటి రాత్రి గొర్రెల కాపరి గాఢనిద్రలో వుండగా, ఒక తోడేలు గొర్రెల మందకేసి వచ్చింది. తోడేలును చూస్తూనే, నాలుగు ఊరకుక్కలూ తోకలు ముడుచుకుని గ్రామంకేసి ఉడాయించినై.\nతోడేలు స్వేచ్ఛగా మందలో జొరబడి గొర్రెలను చంపి తిని తన దారిన వెళ్లిపోయింది.",
            "book_page_end": 48
        }
    ],
    "statistics": {
        "total_stories": 11,
        "author_counts": {
            "చక్రపాణి": 1,
            "చందమామ బృందం": 5,
            "కల్పితం": 1,
            "ఎన్. నారాయణరావు": 1,
            "చక్రధారి, సువర్ణసిద్ధి, విద్వాన్ విశ్వం": 1,
            "విలియం షేక్ స్పియర్": 1,
            "టి. శ్యామసుందరరావు": 1
        },
        "genre_counts": {
            "సంపాదకీయం": 1,
            "పౌరాణికం": 1,
            "ధారావాహిక/ఫాంటసీ": 1,
            "బేతాళ కథ": 1,
            "హాస్యం/జానపదం": 1,
            "నీతి కథలు/గేయ కథలు": 1,
            "నాటక కథ/ఫాంటసీ": 1,
            "జానపద కథ": 1,
            "వైజ్ఞానిక వ్యాసం": 1,
            "నీతి కథ": 2
        }
    }
}