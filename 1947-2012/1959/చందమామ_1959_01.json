{
    "book_id": "చందమామ_1959_01",
    "stories": [
        {
            "title": "అచ్చిరాని బందిపోటు",
            "book_page_start": 4,
            "pdf_page_start": 18,
            "pdf_page_end": 22,
            "author": "కె. మాధవరావు",
            "genre": "దొంగల కథ",
            "moral": "దురాశ దుఃఖానికి చేటు.",
            "keywords": [
                "దొంగతనం",
                "లోభి",
                "క్షత్రియుడు",
                "ఎలుగుబంటి వేషం",
                "బందిపోటు"
            ],
            "characters": [
                "దొంగల ముఠా",
                "ముసలవ్వ",
                "లోభి",
                "క్షత్రియుడు",
                "నౌకర్లు"
            ],
            "locations": [
                "కన్యాకుబ్జ నగరం",
                "అరణ్యం"
            ],
            "content": "ఒకప్పుడు కన్యాకుబ్జ నగరానికి దూరంగా ఉన్న అరణ్యంలో ఒక దొంగల ముఠా ఉండేది. ఆ దొంగలు అప్పుడప్పుడూ నగరం మీద పడి దోపిడీలు చేసి ధనం తెచ్చి అరణ్యంలో తాముండే చోట దాస్తూ ఉండే వారు. నగరంలో దోపిడీలు చేసే వీలు లేనప్పుడు గ్రామాలమీదపడి దోచుకునేవారు.\nఒకసారి ఈ దొంగలు నగరంలో దొంగ తనాలు చెయ్యటానికి నిశ్చయించారు. అందుకోసం వాళ్లు ముందుగానే మారు వేషాలలో నగరమంతా తిరిగి ఏయే ఇళ్లు కొల్లగొట్టాలో తేల్చుకున్నారు. వారికి రెండు ఇళ్లు దొరికాయి. ఒకటి ఒక లోభి ఇల్లు. ఆ లోభి దగ్గిర ఎంత ధనం మూలుగుతున్నదీ ఎవరికీ తెలీదు. ఎప్పుడూ చినిగిన బట్టలు వేసుకుని అతి బీదవాడిలాగా కనబడేవాడు. పగలు ఇల్లు దాటి పోవలిసివస్తే ఇంటికి మూడు తాళాలు వేసి మరీ వెళ్లేవాడు. పిసినిగొట్టుకు తోడెవ్వరూ లేరు.\nదొంగలు దోచటానికి నిశ్చయించిన రెండో ఇల్లు ఒక క్షత్రియుడిది. ఈయన చాలా ధనికుడు. ఇంటినిండా నౌకర్లే. ఆయనకు వేటాడటమూ, అడవిమృగాలను ప్రాణాలతో పట్టుకుని తెచ్చి తన ఇంట బోనులలో ఉంచటమూ సరదా.\nఈ రెండు ఇళ్లనూ దోచుకోవటానికి దొంగలు రెండు ముఠాలుగా చీలారు. పెద్ద దొంగతనాలు చేసే ధైర్యసాహసాలు లేని ముగ్గురు దొంగలుమటుకు తామొక జట్టుగా బయలుదేరి నగరంలో చిన్న చిన్న ఇళ్లు దోచటానికి నిశ్చయించారు.\nరెండు రోజులలో వారు తమ ప్రయత్నా లన్నీ పూర్తిచేసుకుని మూడో రోజు రాత్రి నగరం ప్రవేశించారు.\nచిన్న ఇళ్లు దోచటానికి బయలుదేరిన ముఠా ఒక చిన్న మిద్దెమీద ఉండే ముస లవ్వను దోచటానికి నిశ్చయించింది. వీధిలో ఇద్దరిని నిలబెట్టి మూడోవాడు మిద్దె ఎక్కాడు. ముసలవ్వ కుక్కిమంచంలో పడుకుని గురక పెట్టి నిద్రపోతున్నది. దొంగ వాడు ఒక్కొక్క వస్తువే తీసి వీధివేపు ఉన్న పిట్టగోడమీదుగా గిరవాటు వేయసాగాడు. దాదాపు అన్ని వస్తువులూ కింద పారేశాక దొంగకు ముసలిదాని పక్కకూడా కాజేయా లనిపించింది. అందుచేత వాడు ముస లవ్వను మంచంమీదినుంచి కిందకు దొర్లించి పక్క చుట్టటం మొదలు పెట్టాడు.\nముసలిది నిద్రలేచి, \"ఇదేం పని, నాయనా. నా వస్తువులన్నీ తీసి ఆ భాగ్య వంతుల ఆవరణలో వేస్తున్నావూ?” అన్నది. తాను ముసలవ్వ వస్తువులను పారేసింది వీధిలోకి కాదా అని దొంగకు అనుమానం వచ్చింది. తాను పడేసిన వస్తువులను తన అనుచరులు తీసుకున్నారో లేదో చూడటానికి పిట్టగోడదగ్గిరికి వెళ్లాడు. వెంటనే ముసలిది వాడి కాళ్లు పట్టుకుని వాణ్ణి వీధిలోకి తోసే సింది. అలా పడటంలో వాడు మెడ విరిగి వెంటనే చచ్చాడు. మిగిలిన ఇద్దరు దొంగలూ బెదిరి పారిపోయారు.\nలోభి ఇల్లు దోచబోయిన ముఠా అర్ధ రాత్రివేళ ఆ ఇంటివద్దకు చేరింది. ఇల్లంతా కోటలాగా ఉన్నది. తలుపు పగలకొట్టిగాని లోపలికి పోయే అవకాశం లేదు.\n\"తలుపు విరగదోస్తే చప్పుడవుతుంది; చుట్టుపక్కలవాళ్లు లేచి మన పనికి విఘ్నం కలిగిస్తారు. అందుచేత చాకుతో తలుపు తొలిచి చెయ్యి పట్టే కంతచేసి లోపలి గడియ తీస్తాను!\" అన్నాడు ముఠా నాయకుడు.\nఅయితే వాడు చాకుతో తలుపు తొలుస్తూ ఉండగానే లోపల ఉన్న లోభి మేలు కున్నాడు. దొంగ తగినంత కంతచేసి గడియ అందుకోవటానికి చెయ్యి లోపల పెట్టేసరికి ఆ లోభి వాడి అరచేతిలో నుంచి తలుపు లోకి ఒక పెద్ద మేకు దిగవేశాడు. దొంగ చెయ్యి తలుపుకు పట్టుకుపోయింది.\nఈలోపుగా లోభి కిటికీలు తెరిచి, \"దొంగలు! దొంగలు!\" అని నాలుగువైపు ఇళ్లవాళ్లకూ వినపడేటట్టు పెడబొబ్బలు పెట్టాడు. పొరుగిళ్లవాళ్లు గడ్డపారలూ, కొడవళ్లూ, గండ్రగొడ్డళ్లూ, కర్రలూ తీసుకుని లోభి ఇంటివేపు పరిగెత్తుకు రాసాగారు.\n\"తమ్ములారా, మనం పారిపోవాలి. నా చెయ్యి తెగగొట్టందే నేను మీతో పారి పోలేను. నన్ను పట్టుకున్నారంటే చిత్రవధ చేస్తారు. అందుచేత దయచేసి నా చెయ్యి తెగగొట్టండి !\" అని ముఠా నాయకుడు తన వారిని వేడుకున్నాడు.\nవారు అలాగే చేసి తెగిన చేతికి దొరికి నన్ని పైబట్టలు కట్టి, దారిపొడుగునా రక్తం మరకలు పడి తమ జాడ బయట పడకుండా జాగర్తపడ్డారు. తరవాత వారంతా సత్తువ కొద్దీ అడవికేసి పరిగెత్తారు. కాని పుర జనులు వారిని విడిచిపెట్టక వెంటపడ్డారు.\nచెయ్యి తెగిన దొంగ మిగిలిన వారితో పరిగెత్తలేక కత్తితో ఆత్మహత్య చేసుకుని దారిలో పడిపోయాడు. మిగిలినవారు చావు తప్పి కన్ను లొట్టపోయి తమ స్థలానికి చేరుకున్నారు.\nక్షత్రియుడి ఇల్లు దోచటానికి బయలు దేరినవాళ్లు చాలా పెద్ద ప్రయత్నం చేశారు. తమ ప్రయత్నం ఫలించటానికి తగిన విధంగా వారు జాగర్తపడ్డారు. అడవిలో తాము పట్టుకున్న ఒక ఎలుగుబంటిని చర్మం ఒలిచి, ఎండబెట్టి, అందులో మంచి సాహసి అయిన తమ అనుచరుణ్ణి ఒకణ్ణి పెట్టి కుట్టారు. దొంగతనం చేయదలచిన రోజు సాయంకాలమే ఇద్దరు దొంగలు వేటగాళ్లలాగా వేషాలు వేనుకుని, తమ అను చరుణ్ణి ఒక బోనులో పెట్టి క్షత్రియుడి ఇంటికి తీసుకుపోయి, \"మహారాజా, ఈ ఎలుగుబంటిని తమకు కానుకగా తెచ్చాం. పుచ్చుకోండి!” అన్నారు. క్షత్రియుడు వారి మాటలు నమ్మి నౌకర్లతో \"ఒరే, దీన్ని మన ఎలుగుబంట్లతోపాటు పెట్టండి!\" అన్నాడు.\nదొంగలు కంగారుపడి, \"అయ్యా, దీనికి రోగంవచ్చి ఇప్పుడిప్పుడే కోలుకుంటు న్నది. అందుచేత దక్షిణపు గాలి తగిలేచోట ఇంటోనే ఉంచండి,” అన్నారు. క్షత్రియుడు అందుకు ఒప్పుకుని వారికి బహుమానం ఇచ్చిపంపాడు.\nఅర్ధరాత్రి అందరూ సుఖంగా నిద్రపోయే వేళ ఎలుగుబంటి చర్మం కప్పుకున్న దొంగ బోనులోనుంచి బయటికివచ్చి క్షత్రియుడి ఇంటి తలవాకిలి తెరిచాడు. బయట వేచి ఉన్న దొంగలందరూ లోపలికి వచ్చారు.\n\"ఖజానా అంతా పడమటివైపు గదిలో ఉన్నది. దీపాలు పెట్టేవేళ దాదాపు మణుగు వెండిసామాను ఆ గదిలో పెట్టారు. ఆ గది తాళపుచెవులు పెద్ద పహరావాడి దగ్గిర ఉన్నాయి. వాడు వసారాలో నిద్రపోతాడు,” అని ఎలుగుబంటి దొంగ చెప్పాడు.\nవాడి అనుచరులు పెద్ద పహరావాణ్ణి చంపేసి తాళపుచెవుల గుత్తి సంపాదించారు. వాళ్లు ఖజానా గదికేసి వెళుతూ తమ అను చరుడితో, \"నువ్విక్కడే తిరుగుతూ ఉండు. ఒకవేళ ఏ నౌకరైనా లేచినా నిన్నుచూసి భయపడి కిక్కురు మనకుండా లోపలపోయి దాక్కుంటాడు!\" అన్నారు. ఎలుగుబంటి దొంగ సరేనని ఆవరణలో అటూ ఇటూ తిరగసాగాడు.\nబోనులోనుంచి తప్పించుకున్న ఎలుగు బంటిని చూసి క్షత్రియుడి నౌకర్లు బెదురు తారనుకోవటంతో దొంగలు పప్పులో కాలు వేశారు. వాళ్ళకు అడవిమృగాలు అలవాటే.\nదొంగలు ఖజానాలోకి దూరిన కొద్దిసేపటికి ఒక నౌకరు లేచి ఆవరణలోకి వచ్చాడు. బోనులో ఉండవలిసిన ఎలుగుబంటి బయట తిరుగుతూండటం వాడికి కనిపించింది. వెంటనేవాడు కేక పెట్టి మిగిలినవాళ్లందరినీ కేకవేశాడు. నౌకర్లు దివిటీలతోనూ, ఈటెల తోనూ, కత్తులతోనూ వచ్చి ఎలుగుబంటి దొంగను చుట్టుముట్టారు. ఈలోగా ఎవరో వేటకుక్కలను వదిలారు. అవి ఎలుగు బంటి దొంగను పట్టుకుని పీకసాగాయి. దొంగ బయటికి పోదామని ప్రయత్నించాడు గాని నౌకర్లు తలుపు మూసేశారు. ఎలుగు బంటి దొంగ తన ప్రాణం రక్షించుకునే టందుకు గోళ్ళతో కుక్కలను పీకసాగాడు. వెంటనే ఒక నౌకరు ఈటెతో వాడి డొక్కలో పొడిచి వాణ్ణి చంపేశాడు.\nచచ్చిపోయిన ఎలుగుబంటి దొంగను సమీపించగానే నౌకర్లకు అది నిజమైన ఎలుగుబంటి కాదని తెలిసిపోయింది. వాడు దొంగ అయి ఉండాలి. వాణ్ణి తెచ్చి బహు మానంగా ఇచ్చినవాళ్ళూ దొంగలే అయి ఉండాలి. ఈ దొంగ బోనులోనుంచి బయ టికి వచ్చి తన అనుచరులను ఇంటిలోపలికి రానిచ్చి ఉంటాడు.\nఈ సంగతులు స్ఫురించగానే నౌకర్లు ఖజానా గదికి పరిగెత్తారు. అక్కడ వారికి మిగిలిన దొంగలు దొరికిపోయారు.\nఈ విధంగా ఆ రాత్రి దొంగలు తలపెట్టిన బందిపోటు సర్వనాశనంతో ముగిసింది.",
            "book_page_end": 8
        },
        {
            "title": "కంచుకోట - 7",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ, ధారావాహిక",
            "moral": "ప్రమాదకరమైన పరిస్థితులలో కూడా ధైర్యంగా ఆలోచించి, విశ్వాసంతో ముందడుగు వేయాలి.",
            "keywords": [
                "మాంత్రికుడు",
                "శంఖం",
                "యౌవనం",
                "అగ్నిపక్షి",
                "కాలసర్పం",
                "సాహసం"
            ],
            "characters": [
                "చంద్రవర్మ",
                "కాపాలిని",
                "శంఖుడు",
                "భైరవుడు",
                "కాలసర్పం"
            ],
            "locations": [
                "వీరపుర నగరం",
                "కాపాలిని గృహం",
                "శంఖుడి మంత్రగృహం"
            ],
            "content": "[చంద్రవర్మ నదిలో పడి కొట్టుకుపోయి, ఒకానొక అడవి మధ్య ఒడ్డుపట్టాడు. అతడు కొంతసేపటికి తెప్పరిల్లి అడవిలో ప్రవేశించేసరికి, చెట్లనుంచి మూలుగులూ, కేకలూ విని పించినై. అంతలో మూడు తలల సర్పం ఒకటి అతడికి ఎదురైంది. దానిని అనుసరించి పోయి, చంద్రవర్మ కాపాలిని అనే మంత్రగత్తె గృహం చేరాడు. మంత్రగత్తె అతణ్ణి ఆహ్వా నించింది. ఆమె తనవద్ద వున్న గాజుగోళంలో వీరపురనగర పరిస్థితినీ, సేనాని ధీరమల్లుడు శత్రువులచే చుట్టుముట్టబడుతూండటాన్ని చంద్రవర్మకు చూపింది. తరవాత—]\nకాపాలిని చంద్రవర్మ భుజంమీద చేయి వేసి, \" నాయనా, చంద్రవర్మా అధైర్య పడకు,” అన్నది ఆప్యాయంగా. \" కష్టాలు కలకాలం వుండవు. తిరిగి ఏదో ఒకనాడు నీ రాజ్యాన్ని జయించుకోగలవు. నాకు వాగ్దానం చేసిన విధంగా సాయపడ్డావంటే, ఆ తరవాత నీకు అన్నివిధాలా తోడ్పడతాను.'\nకాపాలిని మాటలు చంద్రవర్మ కేమాత్రం వుత్సాహం కలిగించలేదు. నూరు యోజ నాల అవతల వున్న శంఖుడనే మాంత్రికుడి మంత్రగృహం ప్రవేశించి, కాపాలిని కోసం తను ఒకానొక వస్తువును సంగ్రహించుకు రావాలి. ఆ ప్రయత్నంలో తను చావకుండా బయటపడగలిగితే - అప్పుడు కాపాలిని తనకు చేస్తానన్న సహాయం వుపయోగ పడుతుంది. అలాకాక తను మరణిస్తే...\nచంద్రవర్మ ఆలోచిస్తున్న విషయం ఏదో గ్రహించినదానిలా కాపాలిని ఒక్కసార్ నిట్టూర్చి, అంతలోనే చిరునవ్వు నవ్వుతూ, \" నాయనా, వర్మా! నీవు ఆలోచిస్తున్న సంగతేదో నేను గ్రహించాను. నువ్వీ నిమిషాన యిక్కణ్ణించి వెళ్లిపోదలిస్తే, వెళ్లి పోవచ్చు; నేను ఆటంకపరచను. కాలనాగు కాని, అడవిలోని చెట్టుచేమలుగాని నీకు ఏమాత్రం హాని చేయవని హామీ యిస్తున్నాను, సరేనా?” అన్నది.\nతను యిక్కడినుంచి నిరాటంకంగా వెళ్లి పోవచ్చునన్నమాట వింటూనే చంద్రవర్మ దిగాలుపడిపోయాడు. తను యిక్కడినించి వెళ్లదలిచినా, వెళ్లేందుకు ఒక స్థానం అంటూ ఎక్కడా వున్నట్టు అతడికి కనబడలేదు. ఇప్పటి పరిస్థితుల్లో తను అడవుల వెంటా, కొండలవెంటా ఒంటరిగా తిరగటం తప్ప చేయగలిగిందేమీ లేదు. తండ్రి మర ణించాడు! రాజ్యం శత్రువుల హస్తగతం అయింది! విశ్వాసపాత్రుడైన సేవకుడు సుబాహుడు కనబడకుండా పోయాడు!\n\" కాపాలినీ, నేను నీకు నా సర్వశక్తులా సాయపడేందుకు ప్రయత్నిస్తాను. శంఖుడనే మాంత్రికుడి మంత్రగృహం నుంచి నేను తేవలసిన వస్తువేమిటి?” అన్నాడు చంద్ర వర్మ వుత్సాహంగా.\nకాపాలిని ముఖం వికసించింది. ఆమె మెత్తమీదినుంచి లేచి తన చేత గల మాన వాస్థికతో, గోడపక్కన వున్న కొయ్యబొమ్మ తలమీద గట్టిగా కొడుతూ, \" భైరవా! మన యింటికి అతిథి వచ్చాడు. త్వరగా విందు భోజనం వడ్డించు,\" అన్నది. ఆ వెంటనే ఇల్లు దద్దరిల్లేలా 'హుం' అన్న బొబ్బ కేకతో ఒక మహాకాయుడు ప్రత్యక్షమై, \" ఇదుగో, విందుభోజనం!” అంటూ అన్ని రకాల పదార్థాలూ, పిండివంటలూ ఒక బంగారు పళ్లెరంలో తెచ్చి చంద్రవర్మ ముందు పెట్టాడు. చంద్రవర్మకు ఎక్కడలేని ఆకలీ పుట్టు కొచ్చింది. అతడు భోజనం చేస్తున్నంత సేపూ ఒకపక్క భైరవుడూ, మరోపక్క కాపాలినీ తృప్తిగా చూస్తూ నిలబడ్డారు.\nచంద్రవర్మ తినగలిగినంత తిని, మిగిలిన పదార్థాలతో బంగారు పళ్లెరాన్ని దూరంగా తోయగానే, భైరవుడు చేయి కడుక్కు నేందుకు నీళ్లు తెచ్చాడు.\nకాలనాగూ, భైరవుడులాటి భయంకర శక్తులను తన చేతుల్లో వుంచుకున్న కాపా లిని, శంఖుడి నుంచి తనకు కావలిసిన వస్తువును ఎందుకు తెప్పించుకోలేదు? వాళ్ల కన్న తనలో వున్న అధిక శక్తులేమిటి? ఇందులో ఏదైనా మోసం లేదుగదా ? అను కున్నాడు చంద్రవర్మ.\n\"నాయనా, చంద్రవర్మా! ఇప్పుడు ముఖ్య విషయాలగురించి మాట్లాడదాం. శంఖుడి మంత్రగృహంలో అపూర్వ శక్తులు గల ఒక శంఖం వున్నది. ఒకానొక మూలికతో కాచిన కషాయం అందులో పోసి తాగినవాళ్లకు వృద్ధాప్యం నశించి తిరుగా యౌవ్వనం లభి స్తుంది. వెయ్యేళ్లవరకూ తిరిగి వృద్ధాప్యం వాళ్లకేసి ముఖం చూపదు. ఇప్పటికి పది వందల ఎనభైఏళ్లక్రితం ఆ చికిత్సపొందాను. అప్పట్లో మాంత్రికుడైన శంఖుడు నాకు విరోధికాడు. కాని, ఆ తరవాత అతడికి నాతో బద్దవిరోధం ఏర్పడింది,” అంటూ కాపాలిని చటుక్కున వెనుదిరిగి, అంత దూరంలో నిలబడివున్న భైరవుడికేసి కళ్లురుముతూ చూసి, \" ఛీ, నీచుడా! నీ పాడుబుద్ధి పోనిచ్చావుకాదు,” అంటూ మానవాస్థికతో అతడి తలమీద బాదింది. వెంటనే భైరవుడు పెద్దగా మూలిగి ఠపీ మంటూ కొయ్యబొమ్మలా ఆయిపోయి గోడ పక్కన కూలబడ్డాడు.\n\"వాడు నీ సేవకుడేగదా, ఎందుకు అంత కఠినంగా కొట్టావు?\" అని అడిగాడు చంద్రవర్మ.\nకాపాలిని వికటంగా నవ్వింది. \" వాడు నా సేవకుడే, కాని వీలయితే నా రహస్యాలు తెలుసుకుని, నన్ను తుదముట్టించి శంఖుడి దగ్గిరకు పారిపోవటానికి వెనుదీయని నీచుడు. అసలు యీ తుచ్ఛ భూతాలతో వచ్చిన చిక్కే యిది. వాళ్లు సేవచేస్తున్న మాంత్రికులకన్న బలవంతులెవరైనా కని పిస్తే, వారి అండ చేరటానికి ప్రయత్నిస్తారు. అందుకే వాణ్ణి కొయ్యముక్కలా చేసి అక్కడ పడవేసి వుంచుతున్నాను. శంఖుడు నా రహస్యాలు కనుక్కునేందుకు చాలా మందిని పంపాడు. వాళ్లకు పట్టిన దుస్థితి చూశావుగదా?” అంటూ కాపాలిని ద్వారా నికి తోరణంలా వేలాడకట్టిన కపాలాలను చంద్రవర్మకు చూపించింది.\nఆ కపాల తోరణాన్ని చూస్తూనే చంద్ర వర్మ నిలువెల్లా వణికిపోయాడు. ఈ క్షణం వరకూ అతడు వాటికేసి పరీక్షగా చూసి వుండలేదు. శంఖుడు పంపిన దూతలు కాపాలినివల్ల హతమార్చబడి ద్వారానికి తోర ణాలయ్యారు. అదే విధంగా కాపాలిని పంపిన దూతలు శంఖుడిచేత చంపబడి అతడి మెడలో హారాలై వుండవచ్చు !\n\" కాపాలినీ! నువ్వు పంపిన దూతల కపాలాలనుకూడా శంఖుడు యిదే విధంగా వుపయోగించుకుని వుండవచ్చు,” అన్నాడు చంద్రవర్మ అనుమానంగా.\nకాపాలిని లేదన్నట్టు తల అడ్డంగా తిప్పింది. \"నే నింతవరకూ అతడి దగ్గిరకు ఎవరినీ పంపలేదు. ఆ అపూర్వ శక్తులు గల శంఖాన్ని తస్కరించుకు రావాలంటే, అందుకు సమర్థుడైనవా డెవడో నాకు తెలుసు,” అన్నది.\n\"ఆ సమర్థుడైనవాణ్ణి నేనని నీ అభి ప్రాయం, అంతేనా?” అన్నాడు చంద్రవర్మ ఎంతో ఆశ్చర్యపడుతూ.\n\"అవును, వర్మా!\" అన్నది కాపాలిని వుత్సాహంగా. \" నీవు యువకుడివి, అంతే కాక క్షత్రియుడివి, ఆపైన రాజ్యాన్నీ, బంధు మిత్రుల నూ.... సర్వం కోల్పోయినవాడివి. అలాంటి నీకన్న సాహసికుడు నాకెవరు దొరుకుతారు? ఈ ప్రయత్నంలో నీవు జయించావంటే, ఆ తరువాత నీవు రాజువే కాదు, మొత్తం దేశానికే చక్రవర్తివి కాగలవు. దానికి మార్గం ఏమిటో ఆ అపూర్వ శక్తులు గల శంఖాన్ని నా దగ్గిరకు తెచ్చినతరవాత చెపుతాను,” అన్నది కాపాలిని.\nకాపాలిని మాటలు చంద్రవర్మకు ఎంతో వుత్సాహాన్ని కలిగించినై. కాని, అతడి హృదయంలో ఎక్కడో నలుసంత అను మానంకూడా లేకపోలేదు. తనచేత ఆ శంఖాన్ని తెప్పించేందుకు కాపాలిని తనకు యీ విధమైన ఆశలు చూపుతూవుండవచ్చు.\n\"సరే, ఆ మాంత్రికుడుండే చోటుకు వెళ్లవలసిన మార్గం ఏమిటో చెప్పు, బయలు దేరుతాను,” అన్నాడు చంద్రవర్మ. అత డిలో ఎక్కడ లేని తెగింపూ వచ్చింది.\nకాపాలిని ఇంటి బయటికి దారితీసింది. ఆమె వెనకనే చంద్రవర్మ బయటికివచ్చాడు. సూర్యుడు పడమటి దిక్కుకు జారు తున్నాడు. కాపాలిని ఉత్తర దిక్కుకేసి తిరిగి, చూపుడు వేలితో అటుకేసి చూపుతూ, \" ఈ దిక్కుగా నూరు యోజనాల దూరంలో శంఖుడు వుండే కొండా, దానిమీద అతడి మంత్రగృహం వున్నవి. ఆ గృహంలోని పూజామందిరంలో ఆ అపూర్వశక్తులు గల శంఖం ఒక నాగుబాము మెడలో వేలాడుతూ వుంటుంది. ఆ నాగుబాము గోడకు వున్న ఒక మేకుకు వేలాడుతూ వుంటుంది. నువ్వు మాంత్రికుడైన శంఖుడి నుంచి దానిని అత డితో స్నేహంచేసిగాని, లేక మోసంచేసి గాని, ఆఖరుకు ప్రాణం తీసి అయినాసరే, తేవలసి వుంటుంది,\" అన్నది.\n\"అంత గొప్ప మాంత్రికుణ్ణి చంపడం కూడా సాధ్యమేనా?” అన్నాడు చంద్రవర్మ ఆశ్చర్యంగా.\n\" ఎందుకు కాదు? ఎంత గొప్ప మాంత్రికుడైనా ఏదో ఒకనాడు చావక తీరదు. శంఖుడు ఇందుకు భిన్నం కాదు. అతణ్ణి హతమార్చటం ఏ విధంగా సాధ్యమో నువ్వే ప్రయత్నించి తెలుసుకోవలసి వుంటుంది,” అన్నది కాపాలిని.\n\" అయితే, యిక నేను బయలుదేరు తాను,” అంటూ చంద్రవర్మ తన దుస్తుల కేసీ, ఒరలో వున్న కత్తికేసి ఓమారు చూసు కుని ముందుకు నడిచాడు.\nచంద్రవర్మ రెండు మూడడుగులు వేశాడో లేదో, వెనకనుంచి కాపాలిని ఆత్రంగా ముందుకు వచ్చి, అతడి భుజాన్ని పట్టుకుని ఆపుతూ, \"నాయనా, వర్మా! ఒక ముఖ్య మైన సంగతే మరిచిపోయాను. శంఖుడి దగ్గిర ఒక వింతపక్షి వున్నది. దాని బలమూ, వేగమూ చెప్ప నలవికాదు. దానిపేరు అగ్ని పక్షి. ఆది ప్రతిరోజూ సూర్యాస్తమయంవేళ ఆహార సంపాదనకు బయలుదేరి, తిరిగి నడిరేయికి మాంత్రికుడిగృహం చేరుతుంది. అది ఆకాశంలో ఎగురుతున్నప్పుడు పెద్ద అగ్నిజ్వాలలా ప్రకాసిస్తుంది. దాని గుర్తుల ఆధారంతో, నీవు దారితప్పకుండా మాంత్రి కుడిగృహం చేరవచ్చు. నువ్వు వెళ్ళి రావలసిన దూరం రెండు వందల యోజ నాలు. ఎంత కాలంలో పని పూర్తిచేసు కుని తిరిగి రాగలవు ?\" అని అడిగింది.\nకాపాలిని అడిగిన ఈ ప్రశ్న చంద్ర వర్మకు వింతగా తోచింది. అడవిమార్గానా, కొండదారుల వెంటా పడి నూరుయోజనాలు నడవాలి. ఆ తరవాత మహా శక్తివంతుడైన శంఖుణ్ణి లోబరుచుకుని ఆ శంఖం చేజిక్కించుకోవాలి. తిరిగి వచ్చేందుకు నూరుయోజనాలు నడవాలి. మార్గమధ్యంలో ఎన్ని ప్రమాదాలను ఎదుర్కోవలసి వస్తుందో ఆ దేవుడికే తెలియాలి. అలాంటప్పుడు యింత కాలానికి తిరిగి రాగలనని మాట యివ్వటం ఎలా సాధ్యం అవుతుంది ?\nచంద్రవర్మ ఆలోచనలను పసికట్టిన దానిలా కాపాలిని వెలవెలపోతూ, \"అవును, వర్మా, నువ్వు చేయబూనిన సాహనం నాకు తెలియంది కాదు. కాని, యీనాటినుంచి ఒక్క సంవత్సరంలో నీవు ఆ శంఖం తెచ్చి నా కివ్వగలిగితేనే, దానివల్ల నాకు వుప యోగం వుంది. ఆ గడువుకు ఒక్క రోజు దాటినా అది నాకెందుకూ పనికిరాదు. సరే, ఏ కారణంవల్లనైనా నీవు తిరిగి ఒక సంవత్స రంలో రాలేకపోతే, యిక్కడ నేను వుండను. కాని, నీకు చేస్తానన్న సహాయం మాట మరవను. గాజుగోళం వున్న బల్ల సొరుగులో ఒక తాళపత్రం వుంచి పోతాను. దానిలో ఆ శంఖాన్ని నీ మేలుకు ఎలా పుపయోగించుకోవాలో లిఖించబడి వుంటుంది,” అన్నది కాపాలిని.\nకాపాలిని అన్న ఈ మాటలతో చంద్ర వర్మకు ఆమెమీద ఎక్కడలేని విశ్వాసమూ కలిగింది. మాంత్రికురాలు తనను మోస గించటం లేదని అతడు నమ్మాడు. ఒక కారణంవల్ల చంద్రవర్మ చటుక్కున మాంత్రికురాలి రెండు చేతులూ ఆప్యా యంగా పట్టుకుని, \"ఒక్క సంవత్సరంలో ఆ శంఖాన్ని తీసుకుని నేను తిరిగివస్తాను.” అంటూ ఆమెచేతులు వదిలి ముందుకు నడి చాడు. ఆ వెంటనే కాపాలిని, \"కాలనాగూ!” అంటూ మూడు తలల సర్పాన్ని పిలిచింది. సర్పం బుసలుకొడుతూ దగ్గిరకు రాగానే ఆమె చంద్రవర్మను సర్పానికి చూపుతూ, \"అతడికి అడవి దాటేవరకూ రక్షణగా వుండి రా!” అని ఆజ్ఞాపించింది.\nకాలసర్పం ఒక్క దూకున చంద్రవర్మ ముందుకు వెళ్లి, అతడికి మార్గం చూపుతూ నడవసాగింది. చంద్రవర్మ చెట్లలో కొంత దూరం వెళ్లింతరవాత వెనుదిరిగి చూశాడు. అతడికి కాపాలిని కనిపించలేదు. కాని, ఇల్లు వుండవలసిన చోట గద్ద తలా, రెక్కలూ — సింహశరీరంతో వున్న ఒక పెద్ద వికృతాకారం కంటబడింది. - [ఇంకా వుంది]",
            "book_page_end": 16
        },
        {
            "title": "వెనిస్ వర్తకుడు",
            "book_page_start": 18,
            "pdf_page_start": 32,
            "pdf_page_end": 42,
            "author": "ఆర్. కోదండరామయ్య",
            "genre": "నాటకం, అనుసరణ",
            "moral": "ద్వేషం కంటే న్యాయం, దయ, స్నేహం గొప్పవి. తెలివైన న్యాయవాదం ద్వారా ప్రమాదం నుంచి బయటపడవచ్చు.",
            "keywords": [
                "వడ్డీ వ్యాపారి",
                "షరతు పత్రం",
                "న్యాయస్థానం",
                "శేరు మాంసం",
                "ఉంగరం"
            ],
            "characters": [
                "షైలాక్",
                "ఆంటోనియో",
                "బసానియో",
                "పోర్షియా",
                "నెరిస్సా",
                "గ్రాషియానో",
                "బెలారియో"
            ],
            "locations": [
                "వెనిస్ నగరం",
                "బెల్మోంట్ గ్రామం",
                "న్యాయస్థానం"
            ],
            "content": "పూర్వం వెనిస్నగరంలో షైలాక్ అని ఒక యూదు వడ్డీవ్యాపారి ఉండేవాడు. వాడు క్రైస్తవ వర్తకులకు డబ్బు అప్పుపెట్టి అమిత మైన వడ్డీ వసూలు చేసి చాలా ధనం గడించాడు. తన బాకీలు వసూలు చెయ్యటం లోనూ, వడ్డీలు తీసుకోవటంలోనూ దయా దాక్షిణ్యాలు కొంచమైనాలేక కర్కోటకుడి లాగా ప్రవర్తించటంచేత షైలాక్ను చూసి ప్రతివాడూ ద్వేషించేవాడు. షైలాక్ కు శత్రువులే తప్ప మిత్రులెవరూ లేరు. వెనిస్నగరంలోనే ఆంటోనియో అనే క్రైస్తవ వర్తకుడొకడు ఉండేవాడు. ఇతను షైలాకు గర్భశత్రువు. ఎందుచేతనంటే ఈ ఆంటోనియో వడ్డీవ్యాపారికి అన్ని విధాలా పక్కలో బల్లెంలాగా ఉండేవాడు. అతను యువకుడు, దయా స్వభావుడు, స్నేహ పాత్రుడు. చిక్కులలో ఉన్నవారికి వడ్డీ లేకుండా అప్పులు పెట్టేవాడు. వర్తకుల కూటంలో ఈ ఇద్దరూ తటస్థపడినప్పుడల్లా ఆంటోనియో షైలాక్ దుర్మార్గాలను అందరి ఎదటా దుయ్యబట్టేవాడు. ఆంటోనియోపై పగ తీర్చుకునే అవకాశంకోసం షైలాక్ ఎంతో ఓపికగా ఎదురు చూస్తున్నాడు. వెనిస్ పౌరులకు షైలాక్ అంటే ఎంత అసహ్యమో ఆంటోనియో అంటే అంత ఆదరం. అతనికి అనేకమంది మిత్రులుండే వారు. కాని అందరిలోకీ అతని ఆప్త మిత్రుడు బసానియో అనే యువకుడు. బసానియో గొప్పవంశంలో పుట్టినవాడు. అతనికి తండ్రి ఇచ్చిన ఆస్తి బహుకొద్ది. దాన్ని కాస్తా అతను త్వరలోనే ఖర్చు పెట్టేశాడు. ఎందుచేతనంటే అతనికి ధనం లేకపోయినా గొప్పగా బతికే అలవాటు పోలేదు. పిత్రార్జితమంతా హరించిపోయాక బసానియో కేవలం ఆంటోనియో ఇచ్చే డబ్బుతోటే కొంతకాలం కాలక్షేపం చేశాడు.\nఅయితే బసానియో దారిద్య్రంతీరేరోజు దగ్గిర పడింది. ఎందుచేతనంటే, ఒక ధని కుల ఇంటి పిల్లను ప్రేమించి పెళ్లాడే అవ కాశం అతనికి లభించింది. ఆ పిల్ల పేరు పోర్షియా. ఆమె తండ్రి చనిపోతూ తనకున్న అంతులేని ఆస్తికి ఆమెను వారసురాలిని చేసి పోయాడు. ఆమె వెనిస్నగర సమీపంలో బెల్మోంట్ అనే గ్రామంలో ఉంటున్నది. పోర్షియా తండ్రి బతికిఉన్న రోజులలోనే బసానియో బెల్మోంట్ వెళ్లి ఆమెను తరుచు చూస్తూండేవాడు. పోర్షియా తనను ప్రేమిస్తున్నదని బసానియోకు గట్టి నమ్మకం ఉన్నది. తండ్రిపోయిన కారణంచేత ఆమె పెళ్లి చేసుకోవలిసిన పరిస్థితి ఏర్పడింది. తనను పెళ్లాడమని కోరటానికి బసానియో బెల్మోంట్ వెళ్ల నిశ్చయించాడు. కాని పెళ్లికొడుకుకు తగిన ఆర్భాటంతో వెళ్లాలంటే బసానియో దగ్గిర డబ్బు లేదు. అందుచేత అతను తన ఆప్త మిత్రుడైన ఆంటోనియో వద్దకు వెళ్లి తన పరిస్థితి తెలుపుకుని మూడువేలు అప్పు అడిగాడు. దురదృష్టవశాత్తూ ఆంటోనియోవద్ద తగి నంత డబ్బు లేదు. సముద్రాలపైన వెళ్లిన అతని వర్తక నౌకలు నేడో రేపో సరుకుతో వస్తాయని ఎదురు చూస్తున్నాడు. అవి వచ్చి చేరితేగాని అతనికి చేతిలో డబ్బు ఆడదు. అందుచేత ఆంటోనియో తన మిత్రుణ్ణి వెంట బెట్టుకుని షైలాక్ వద్దకువెళ్లి, \"నా నౌకలు రాగానే తిరిగి ఇస్తాను. నాకు మూడువేలు అప్పు ఇయ్యి,” అని అడిగాడు. షైలాక్ తన పగ తీరటానికి ఇది మంచి అవకాశం కావచ్చుననుకుని, \"అయ్యా, తమరు నన్ను చాలా సార్లు కుక్కా అని సంబోధించారు; తిట్టారు; శాపనార్థాలు పెట్టారు. దానికి కృతజ్ఞతగా మీకు మూడు వేలు అప్పియ్యమని అడగవచ్చారా? కుక్క వద్ద అప్పిచ్చేటందుకు మూడువేలు ఎలా ఉంటాయనుకున్నారు?” అని అడిగాడు.\n\"దానికి దీనికి ఏమిటి సంబంధం? అవసరమైతే నిన్ను మళ్లీ తిడతాను, దుమ్మెత్తి పోస్తాను. నేను మిత్రుడుగా నీ దగ్గిరకు వచ్చి అప్పు యివ్వమని అడగటం లేదు ; శత్రువు కిచ్చినట్టే ఇయ్యి. తరవాత వడ్డీతోసహా నిష్కర్షగా వసూలు చేసుకో!” అన్నాడు ఆంటోనియో. \"ఎందు కలా కోపగించుకుంటారు ? నాకు తమ స్నేహం కావాలి. మీరు నన్ను అన్న మాటలన్నీ మరిచిపోతాను. తమకు కావలిసిన డబ్బేదో ఇచ్చుకుంటాను. ఆ మొత్తానికి తమరిని వడ్డీకూడా అడగను!” అన్నాడు షైలాక్. ఈ మాటలు వింటూనే ఆంటోనియో చాలా ఆశ్చర్యపోయాడు. \" మీరు మూడువేలూ తీసుకోండి. లాంఛనంగా న్యాయవాదిచేత ఒక పత్రం మటుకు రాయించి ఇవ్వండి. అదైనా సరదా కోసమే. ఫలాని రోజులోపల మీరు డబ్బు ఇవ్వకపోతే మీ శరీరం నుంచి నేను ఒక శేరు మాంసం తీసుకునేటట్టు పత్రం రాయండి. వడ్డీ గిడ్డీ వద్దు. కేవలం సరదా కోసమే. మీరు డబ్బు తిరిగి ఇవ్వలేరనికాదు!” అన్నాడు షైలాక్ ఆప్యాయం నటిస్తూ. \"సరే, నాకేమీ అభ్యంతరం లేదు. నువు ఇంత మంచి వాడవని నాకు తెలియదు. అలా రాసిన పత్రంపై నేను సంతకం తీసుకుని నేనేం చేసుకుంటాను. ఆయన చేస్తాను,” అన్నాడు ఆంటోనియో. అలాటి షరతుపైన ఆంటోనియో డబ్బు తీసుకోవటం బసానియోకు ఏమాత్రమూ నచ్చలేదు; అతను అభ్యంతరం చెప్పాడు. \"పిచ్చివాడా, నేను పెట్టే గడువులోగా నా ఓడలన్నీ సరుకుతో వచ్చి చేర తాయి. నువేమీ భయపడకు!” అన్నాడు ఆంటోనియో. వారి మధ్య జరిగే సంభాషణ విని షైలాక్, \" అయ్యో బాబూ ! మీ క్రైస్తవులెంత అనుమానం మనుమలు. ప్రపంచమంతా మీలాగే ఉంటుందా? శేరు మనిషి మాంసం స్నేహం కోరి ఇలా పత్రం రాయమన్నానే గాని, మీకు అనుమానం ఉంటే డబ్బు తీసుకోకండి,\" అన్నాడు. వడ్డీవ్యాపారి మాటలు బసానియో అను మానాన్ని ఏమాత్రమూ పోగొట్టలేదు. అతను ఎంత చెబుతున్నా వినక ఆంటోనియో ఆ యూదువాడివద్ద డబ్బు అప్పు తీసుకుని, వాడు కోరిన ప్రకారం పత్రంకూడా రాసి ఇచ్చాడు. ఆ డబ్బుతో బసానియో చిన్న పరివా రాన్ని సమకూర్చుకుని గ్రాషియానో అనే వయస్యుడితోసహా పోర్షియా ఇంటికి తరలి వెళ్ళాడు. అతను పోర్షియాతో తాను నిర్ధనుడు ననీ, అయితే తనది ఉత్తమ వంశమనీ చెప్పుకున్నాడు. పోర్షియా అతని గుణగణా లను ప్రేమించింది గాని, డబ్బు గురించి కాదు. ఆమె వద్ద కట్టుకు పోయినంత డబ్బున్నది. ఆమె ఎంతో నమ్రతతో, \" మీకు భార్యగా ఉండే అర్హత సంపాదించటానికి నేనింకా పదిరెట్లు ధనవంతురాలిని కాగూడదా, పది రెట్లు సౌందర్యవతిని కాగూడదా అను కుంటున్నాను. నేను మీకు తగిన విద్యగల దాన్ని కాను. అయినా నా లోట్లన్నీ మీరు తీర్చగలరని ఆశపడుతున్నాను,” అన్నది. పోర్షియా బసానియోను పెళ్ళాడటానికి అంగీరిస్తూ తన వేలి ఉంగరం తీసి అతని కిచ్చింది. ఆనందపరవశుడై బసానియో ఆ ఉంగరాన్ని ఎటువంటి పరిస్థితులలోనూ తన చేతినుంచి తీసి మరొకరికి ఇవ్వనని ప్రతిజ్ఞ చేశాడు. ఒక వంక బసానియో పోర్షియాల పెళ్ళి నిశ్చయమవుతూంటే, ఇంకొక వంక బసా నియో వయస్యుడైన గ్రాషియానోకూ, పోర్షియా చెలికత్తె అయిన నెరిస్సా అనే కన్యకూకూడా పెళ్ళి కుదిరింది. నెరిస్సా కూడా తన ప్రియుడికి ఒక ఉంగరం ఇచ్చి దాన్ని ఇంకెవరికీ ఇవ్వనని అతనిచేత ప్రతిజ్ఞ చేయించుకున్నది. రెండు వివాహాలూ జరగబోయే సమ యంలో వెనిస్ నుంచి దారుణవార్త వచ్చింది. ఆంటోనియో వద్దనుంచి మనిషివచ్చి బసా నియోకు ఒక ఉత్తరం ఇచ్చాడు. ఆ ఉత్త రంలో ఇలా ఉన్నది : \" ప్రియమైన బసానియో, నా నౌకలన్నీ సముద్రంలో ముణిగిపోయాయి. నేను వడ్డీ వ్యాపారికి పత్రంలో రాసి ఇచ్చిన గడువు దాటిపోయింది. నేను నా బాకీ తీర్చటానికి ప్రాణాలు వదలక తప్పదు. చివరి క్షణాలలో నీవు నా పక్కన ఉండాలని నా కోరిక. అయినా దీన్ని నిర్బంధంగా భావించకు. నీ భార్య అనుమతించినట్టయితే నే బయలుదేరు.” ఈ ఉత్తరం చదివి బసానియో తెల్ల బోవటం చూసి అతని ఆప్తులెవరో మర ణించారని పోర్షియా భయపడింది. ఆంటో నియో రాసిన ఉత్తరం చదివాక ఆమె బసానియోతో, \"ఒక్క క్షణంకూడా ఆలస్యం చేయక మీ స్నేహితుడి వద్దకు వెళ్లండి,” అన్నది. ఆమె అప్పటికప్పుడే పురోహితుణ్ణి పిలి పించి తమ వివాహం జరిపించింది. అలా చేస్తే గాని పోర్షియా ఆస్తిపై బసానియోకు హక్కు ఏర్పడదు. పోర్షియా బసానియోలతో బాటే నెరిస్సా గ్రాషియానోలుకూడా పెళ్ళా డేశారు. పెళ్ళితంతు ముగియగానే బసా నియో తన వయస్యుడితోసహా వెనిస్ నగ రానికి వెళ్ళాడు. ఆంటోనియోను ఖైదులో ఉంచారు. మర్నాడే వెనిస్రాజుగారి సమక్షాన విచా రణ జరగనున్నది. బసానియో షైలాక్ వద్దకు వెళ్ళి ఆంటోనియో బాకీ తాను తీర్చుతానన్నాడు. \" గడువు ఏనాడో దాటి పోయింది. నాకు డబ్బు అక్కర్లేదు,” అన్నాడు షైలాక్. బసానియో వెళ్ళిపోయాక పోర్షియా చేతులు కట్టుకు కూచోలేదు. ఆమె ఎలా గైనా ఆంటోనియోను కాపాడాలని తీర్మా నించుకున్నది. వెనిస్ నగరంలో ఆమె బంధువొకాయన న్యాయవాదిగా ఉంటు న్నాడు. ఆయన పేరు బెలారియో. పోర్షియా తన చెలికత్తెతోసహా బెలారియోవద్దకు వెళ్లి ఆయనకు ఆంటోనియో వ్యవహారమంతా చెప్పి సలహా కోరింది. బెలారియో ఆమెకు ఏం చెయ్యాలో చెప్పాడు. తరవాత పోర్షియా న్యాయవాది దుస్తులు ధరించి మగవేషం వేసుకుని తన చెలిక త్తెకు తన గుమాస్తా వేషం వేసింది. ఇద్దరూ కలిసి ఆంటోనియో విచారణకు న్యాయ స్థానంలో హాజరయారు. బెలారియో వద్ద నుంచి ఆమె వెనిస్ ప్రభువుకొక ఉత్తరం తెచ్చింది. తాను ఆంటోనియో తరఫున వాదించదలిచాననీ, తనకు అనారోగ్యంగా ఉండటంచేత తన తరఫున మరొక యువక న్యాయవాదిని పంపుతున్నాననీ బెలారియో రాశాడు. ఇందుకు ప్రభువు సమ్మతించాడు. విచారణ ప్రారంభమయింది. బసానియో అక్కడే ఉన్నాడు. కాని న్యాయవాది వేషంలో ఉన్న తన భార్యను గుర్తించలేదు. పోర్షియా లేచి షైలాక్, \"ఆంటోనియో నీకు రాసిన పత్రం ప్రకారం అతని శరీరం కోసి పరిహారం పుచ్చుకునే హక్కున్నది. కాని అది సజ్జనులు చేసేపనికాదు. రాజాధి రాజులుకూడా కారుణ్యం లేనివారైతే రాణించరు. అందుచేత ఆ పరిహారంకోసం పట్టుబట్టకు. నీకు రావలసిన సొమ్ముకు రెట్టింపు పుచ్చుకో, మూడురెట్లు పుచ్చుకో !” అని నయాన బోధించింది. \" ఈ పత్రం అక్షరాలా అమలు జర గటమే నేను కోరే న్యాయం,” అన్నాడు షైలాక్ మొండిగా. \" నీకు న్యాయమే కావలిస్తే నీ శేరు మాంసం నువు పుచ్చుకో. ఆంటోనియో శరీ రంలో ఏ భాగంనుంచి అయినా శేరు మాంసం తీసుకునే హక్కు నీ కీపత్రం ఇస్తున్నది!” అన్నది పోర్షియా. షైలాక్ ఆనందపరవశుడై పోర్షియాను భట్రాజులాగా పొగడుతూ కత్తి తీసి దానికి పదును పెట్టసాగాడు. ఆంటోనియో తన అవసానకాలం సమీపించిందనుకుని బసా నియోకు వీడ్కోలు చెప్పి, \" నీ మూలంగా నేను పోతున్నానని విచారించకు. నేను నిన్ను ఎంతగా ప్రేమించానో నీ భార్యకు చెప్పు!” అన్నాడు. షైలాక్ ఆంటోనియోపై పగ తీర్చుకోవ టానికి తొందరపడుతున్నాడు. \"శేరు మాంసం తూచటానికి త్రాసు సిద్ధంగా ఉన్నదా? పాపం, ఆంటోనియో రక్త స్రావంతో మరణించకుండా వైద్యుణ్ణి పిలి పెంచు!\" అన్నది పోర్షియా. \"ఆ సంగతి ఈ పత్రంలో లేదే?” అన్నాడు షైలాక్. ఆంటోనియో రక్తస్రావంతో చావాలనే వాడి ఉద్దేశం. \"సరే అయితే నీ శేరు మాంసం నువు తీసుకో, దానికి న్యాయం సమ్మతిస్తుంది. ఈ న్యాయస్థానం అభ్యంతరం చెప్పబోదు,” అన్నది పోర్షియా. షైలాక్ పరమానందంతో కత్తి తీసుకుని ఆంటోనియోను సమీపించాడు. తానే పడ్డాడు. ఆంటోనియో రక్తం రాల్చ కుండా శేరు మాంసం కాదుగదా చిన్న మెత్తు మాంసం తీసుకోవటంకూడా షైలాక్కు సాధ్యం కాదు. \"పోనీ నా డబ్బు నా కిప్పించండి!” అన్నాడు షైలాక్. \"ఈ క్షణం ఇస్తాను!” అని బసానియో ఆనందంతో అరిచాడు. \"అలా కుదరదు. ఫిర్యాది తనకు పరి హారమే కావాలన్నాడు, అతనికి న్యాయ స్థానంవారు పరిహారమే ఇప్పిస్తారు. షైలాక్ నీ శేరు మాంసం నువు తీసుకో. సరిగా శేరే తీసుకోవాలి సుమా. ఒక గురిగింజ ఎత్తు అటూ ఇటూ అయితే నువు తీవ్రమైన శిక్షకు గురి అవుతావు!” అన్నది పోర్షియా. \"ఒక్కక్షణం ఆగు. ఇదికూడా గమ నించు. ఈ పత్రం ప్రకారం నువు శేరు మాంసం తీసుకోవచ్చునేగాని ఆంటోనియో రక్తం ఒక్క బొట్టుకూడా తీసుకునే హక్కు లేదు. ఈ పత్రంలో రక్తం ప్రస్తావనే లేదు. మాంసం తీసుకోవటంలో ఆంటోనియో రక్తం ఒక్క చుక్క నేల పడిందా నీవు హత్య నేరానికి గురి అయి, నీ ఆస్తి యావత్తూ పోగొట్టుకుని తగిన శిక్ష పొందుతావు!\" అన్నది పోర్షియా. షైలాక్పైన అందరికీ గల అసహ్యం ఆ న్యాయస్థానంలో బయటపడింది. షైలాక్ అవమానం పొంది, ప్రాణాలతో ఆ న్యాయ స్థానం నుంచి బయటపడ్డాడు. ఆంటో నియోను వదిలిపెట్టారు. వెనిస్ ప్రభువు పోర్షియా సామర్థ్యాన్ని మెచ్చుకుని తన అతిథిగా ఆహ్వానించాడు. కాని ఆమె తనకు తొందర పని ఉన్నది, వెళ్లాలని బొంకి ఆ ఆహ్వానాన్ని తప్పించుకున్నది. తన మిత్రుడి ప్రాణాన్ని అంత తెలివిగా కాపాడిన న్యాయవాదికి బసానియో డబ్బు ఇవ్వ బోయాడు. కాని పోర్షియా డబ్బు నిరాక రించి బసానియో చేతిన గల ఉంగరం—- తానే ఇచ్చినది — ఇవ్వమనీ జ్ఞాపక చిహ్నంగా ఉంచుకుంటాననీ అన్నది. తన భార్యకు అపచారం అవుతుందని తెలిసి కూడా బసానియో ఆ ఉంగరాన్ని నిరాకరించ లేకపోయాడు. అదేవిధంగా, గుమాస్తా వేషంలో ఉన్న నెరిస్సా తన భర్తవద్ద నుంచి తన ఉంగరాన్నే బహుమానంగా పుచ్చుకున్నది. తరవాత పోర్షియా, నెరిస్సా బెల్మాంట్కు వచ్చి తమ ఇల్లు చేరుకుని, మామూలు దుస్తులు ధరించి తమ భర్తల రాకకోసం ఎదురు చూడసాగారు. కొద్దిసేపటిలోనే బసానియో ఆంటోని యోనూ, గ్రాషియానోనూ వెంటబెట్టుకుని వచ్చాడు. అతను తన మిత్రుణ్ణి పోర్షియాకు పరిచయంచేసి, న్యాయస్థానంలో జరిగిన సంఘటనలేవీ ఆమెకు తెలియవనుకుని చెప్పసాగాడు. ఈలోపుగా నెరిస్సా గ్రాషియానోతో పోట్లాటపెట్టుకుని, \" నా ఉంగరం ఎవతె కిచ్చావు, చెప్పు!\" అని గద్దించసాగింది. పోర్షియా, \"ఏమిటర్రా, కీచులాడు కుంటున్నారు?\" అని అడిగింది. \"ముష్టి ఉంగరంకోసం నన్ను చూడండి, ఎలా సాధిస్తున్నదో!\" అన్నాడు గ్రాషియానో. \" అది ముష్టి ఉంగరమా ? దాన్ని ఎవ రికీ ఇవ్వనని ఈ ఉదయమేగదా ప్రమాణం చేశావు!\" అన్నది నెరిస్సా. \" ఆంటోనియోను కాపాడిన న్యాయవాది వెంట ఉండే గుమాస్తా అదే కావాలని పట్టు బడితే ఇచ్చాను. తప్పా?\" అన్నాడు గ్రాషియానో. \" అవును, తప్పే. నేను నా భర్తకు ఉంగరం ఇచ్చాను. దాన్ని ఆయన ఎటు వంటి పరిస్థితిలోనూ ఇంకొకరికి ఇవ్వరు. కావలిస్తే ఆయనను అడుగు\" అన్నది పోర్షియా గ్రాషియానోతో. \"ఇంకా నయం! ఆయనకూడా మీ ఉంగరాన్ని ఆ న్యాయవాదికిచ్చారు. కావ లిస్తే మీరే అడగండి!” అన్నాడు గ్రాషియానో. ఈ సంగతి వింటూనే పోర్షియా బసానియో పైన ఆగ్రహం నటిస్తూ సూటిపోటీమాట లనటం ప్రారంభించింది. ఇదంతా చూస్తూ ఆంటోనియో, \" అయ్యో, నేనెంత పాపిష్టిని! నా మూలంగా కదా మీరిలా పోట్లాడు కుంటున్నారు!\" అన్నాడు. \"ఇంకొకసారి అయినా అలాటి పని చెయ్యవద్దని మీమిత్రుణ్ణి హెచ్చరించండి— అయినదేదో అయింది !\" అంటూ పోర్షియా తన ఉంగరాన్ని ఆంటోనియోకిచ్చింది. ఆ ఉంగరాన్ని బసానియో తీసుకుని చూసి నిర్ఘాంతపోయాడు. తరవాత పోర్షియా నిజం చెప్పేసింది. ఆంటోనియో తరఫున వాదించిన న్యాయవాది పోర్షియాయేనని తెలిసి ఆంటోనియో, బసానియో చాలా ఆశ్చర్యపడ్డారు. ఆ ఆనంద తరుణంలో మరొక శుభవార్తకూడా వచ్చింది. సముద్రంలో ముణిగి పోయాయనుకున్న ఆంటోనియో నౌకలన్నీ సరుకుతో రేవులో వచ్చి దిగాయి.",
            "book_page_end": 28
        },
        {
            "title": "లబ్ధప్రణాశం ( గేయకథ )",
            "book_page_start": 29,
            "pdf_page_start": 43,
            "pdf_page_end": 45,
            "author": "విద్వాన్ విశ్వం",
            "genre": "నీతి కథ",
            "moral": "చెడ్డవారితో స్నేహం చేస్తే, చివరకు మనకే నష్టం. తెలివిగా వ్యవహరించి ద్రోహులను తప్పించుకోవాలి.",
            "keywords": [
                "మొసలి ద్రోహం",
                "కోతి తెలివి",
                "లబ్ధప్రణాశం",
                "నీతికథ",
                "పాము-కప్పల కథ"
            ],
            "characters": [
                "కోతి",
                "మొసలి",
                "మొసలి భార్య",
                "కప్ప రాజు",
                "పాము",
                "తొండ"
            ],
            "locations": [
                "వార్ధి",
                "మామిడి చెట్టు",
                "బావి"
            ],
            "content": "మొసలి :\nనా వీపుపై నెక్కు - నా చెలికాడ!\nఈ వార్ధి నీదుచు - నేగెద నటకు\nమీ చిన్ని వదిన భీ-ష్మించుక యుండె\nలేచి రమ్మిప్పుడే - లేడినై పోదు.\n* * *\nసరి యని కోతి వృక్షము దిగి వచ్చి\nఆరిగెను మొసలిపై - నధివసియించి\nచరచర నీటిలో - నరుగుచు మొసలి\nదరి దూరమైన సం-బర మందె లోన\nచిక్కెను కోతి నా చేతులలోన\nదిక్కులే దిక వెను తిరిగి పోలేదు.\nనిక్కమ్ము చెప్పిన - నిక భయమేమి ?\nఇక్కథ చెప్పియే - యేగెదగాక.\nఅనుకొని మొసలి మి-త్రునితోడ చెప్పె\nతన సతి వాని గుండెను కోరెననుచు.\nకోతి, ఆ మాట లో-క్కొక్కటి బాకు\nరీతి నాటగ, లోన-నే తలపోసె,\n\" ఓరి దుర్మార్గుడా - ఓరి నీచుండ\nఈ రీతి ద్రోహమ్ము - నెంచి తెచ్చితివ!”\nఅని విచారించి వీ-నినిగూడ నిట్ల\nతను మోసగించుటే - తగవంచు నెంచె.\nకోతి :\nఅయ్యయో, అక్కడే - అనకపోయితివ ?\nతియ్యని నా గుండె - తెచ్చియేముందు.\nచెట్టుపై నా గుండె - పెట్టి ఉంచితిని\nఎట్టులిప్పుడు వృథా - యిటు పోవుటెల్ల?\nమొసలి :\nఅటులైన నెటులోయి - అది లేకయున్న\nఅటుపోయి తిట్లు తి-నుట యౌను నాకు.\nకోతి :\nదానికేమున్నది - తడయక తిరిగి\nమానిచెంతకు పోయి - మగుడి రావచ్చు.\nపదపద వెంటనే - పద చెట్టుకడకు\nపదిలమ్ముగా గుండె - పట్టుకవత్తు\n* * *\nఆ మాట నిజమని - ఆ మకరమ్ము\nఏ మాట అనక స-రే అని తిరిగె\nతీరమ్ముదఱి చెట్టు - చేరువ కేగ\nభారము తీరెనం - చారసి కోతి\nచెట్టుపైకెక్కి ని-శ్చింత గూర్చుండె.\nఎట్టు రాకున్న వ-చించె నా మొసలి\nమొసలి :\nచెచ్చెఱ గుండెను - చేకొని రమ్ము\nవచ్చి ప్రొద్దాయె నా-వనిత దండించు.\nకోతి :\nపోవోయి మూర్ఖుడా - పొలతి చెంగటకె\nఈవంక నిక రాకు - మిదియె హెచ్చరిక\nసావాసివని నమ్మి - చనవు సూపంగ\nనీవింత ద్రోహమ్ము - నెంచితే పాపి ?\nఆడమాటలు విని - ఆప్తుని జంప\nనోడక వచ్చిన-వాడవో రోరి !\nతగినట్లు బుద్ధి చెప్పగ నెంచి అంటి ;\nనగుదురు, గుండెను - తిగిచి దాచుదురె?\n* *\nఆ మాట విని మోస - మయ్యెనే అంచు\nఆ మొసలియు నొక్క - టని చూతమనుచు\nమొసలి :\nరావోయి మిత్రమా - రమ్ము మా గృహము\nపావనమ్మొనరింపు - పరమమిత్రుడను.\nనవ్వుటాలకు చెప్పి-నా నంతె కాని\nపువ్వుల బూజించు - పొలతి, రారమ్ము.\nకోతి :\nనమ్మను నమ్మను - సుమ్ము నీ మాట\nకిమ్మనకుండ పో-పొమ్ము, రాకెపుడు.\nఆకలి గొని తిన - నాశించువారి\nనేకరణిని విశ్వ-సింప రాదండ్రు.\nమొసలి :\nఅదియెట్టులోయి నీ - వన్న దెట్లగును?\nకోతి :\nఅది యంతియే చెప్ప-నా? కథ కలదు.\nకలడొక్క బావిని - కప్పల రాజు.\nకలగె దాయాదుల - కార్పణ్యబుద్ధి.\nవారిని రూపు మా - పంగ తలంచి\nచేరువ పుట్టలో - చేరిన పాము\nకనుగొని దానితో - కడుమైత్రి నెఱపి\nతనతోడ రమ్మని - తడయక పిలిచె.\n\"కడుపార భుజియింప - కప్పలు గలవు\nతడయక రమ్మోయి - విడక చూపింతు ”\nఅని, పాము దనవెంట గొని, బావి కరిగె,\nతన శత్రులను చూపి - తప్పుకయుండె.\nసంతసమ్మున పాము - బొంతకప్పలను\nసాంతమ్ము దినివైచె - నట కొన్నినాళ్ళ.\nతన వైరులను పాము - ధ్వంసమ్ము చేసె\nనని కప్పరాజు స్నే-హమ్ముతో నుండె\nకొన్నాళ్ళ కవియెల్ల - సన్నమైపోవ\nఅ న్నాగుబామున - కాకలి హెచ్చె.\n\" ఏమోయి నీ శత్రు - లెల్ల పాడయిరి\nనా మాట యేమింక ? - నా కడుపెట్లు?”\nఅని పాము, కప్పరా-జును నిలవెసె.\nతనవారిలో అల్పు-లను తినుమంచు\nకప్పరాజనె కొంత - కాలమ్ము జరిగె.\nకప్పలు తనవెల్ల - కడతేరిపోయె\n'పగవారికోసమీ - పగవాని జేరి\nవగ తెచ్చుకొంటి నా-వా రెల్ల చనిరి '\nఅని కప్పరాజు ' నీ - కాహారముగను\nచని కప్పలను దెత్తు ' - నని పాము కేవొ\nవినిపించి బ్రదికియుం-డిన శుభమ్ములను\nగొనవచ్చునని కప్ప - యవనీశు డరిగె.\nఎన్నాళ్ళ కది రాక-నేపోవ పాము\nచిన్నతొండను జేరి - చెప్పి పంపించె.\nచని తొండ కప్పరా-జును పిల్చినంత\nఅనె వాడు : ' ఆకలై - అవయు నా పాము,\nవాని చెంతకు నమ్మి - వచ్చుట తగదు.\nనేనిటే ఎక్కడో - నివసింతులెమ్ము '\n* *\nకోతి :\nకావున నే రాను - కదలిపామ్మింక\nనీవేడ నేస్తువు? - నేనేడ పొమ్ము.",
            "book_page_end": 31
        },
        {
            "title": "దారినపోయే పెళ్లికొడుకు",
            "book_page_start": 33,
            "pdf_page_start": 47,
            "pdf_page_end": 58,
            "author": "చందమామ బృందం",
            "genre": "బేతాళ కథ",
            "moral": "జాత్యాహంకారం కంటే మానవత్వం, గొప్ప గుణాలు ముఖ్యమైనవి. తెలివైన నిర్ణయాలు, సౌమ్యత మంచి మార్పును తీసుకువస్తాయి.",
            "keywords": [
                "బేతాళ కథ",
                "జాత్యాహంకారం",
                "శాపం",
                "వివాహం",
                "కాంతివర్మ",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "జాంబవతి",
                "మధురిక",
                "విరూపాక్షుడు",
                "కాంతివర్మ",
                "ధీరవర్మ"
            ],
            "locations": [
                "శ్మశానం",
                "గోదావరీ తీరం",
                "అరణ్యం"
            ],
            "content": "విసుగుచెందని విక్రమార్కుడు తిరిగి చెట్టు వద్దకు వెళ్లి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే శ్మశానంకేసి బయలుదేరాడు. అప్పుడు శవంలోని బేతా ళుడు, \"రాజా, ఒక భిక్షువు అడిగినంత మాత్రాన నీవు ఇంత శ్రమపడుతున్నావే, నీ నిరహంకారాన్ని ఏమనవచ్చు! ఎందు చేతనంటే క్షత్రియులు సహజంగా జాత్య హంకారంతో నిండి ఉంటారు. ఇందుకు మంచి నిదర్శనం దుర్జయుడి భార్య జాంబ వతి. జాంబవతి కుమార్తె అయిన మధు రికకు అతి విచిత్రంగా వివాహం జరిగింది. ఆ వృత్తాంతం చెబుతాను విను,” అంటూ ఈ విధంగా చెప్పాడు :\nపూర్వం కళింగులకూ చాళుక్యులకూ ఘోరమైన యుద్ధం జరిగింది. ఆ యుద్ధంలో ఉభయపక్షాలా గొప్ప యోధులెందరో చని పోయారు, కాని విజయం ఏపక్షానికీ లభించ లేదు. ఉభయదేశాలమధ్యా ద్వేషాలు మాత్రమే పెరిగాయి. ఆ యుద్ధంలో చని పోయిన చాళుక్య వీరులలో దుర్జయుడనే ఆయన ఒకడు. ఆయన రాజవంశానికి చెందినవాడు. అయితే చాలా తరాల క్రితమే రాజరికం పోవటంచేత ఆయన ఒక ఘరానా పౌరుడుగా మాత్రమే జీవించాడు. గోదావరీ తీరాన అరణ్యం మధ్య ఒక పెద్ద భవంతి కట్టుకుని అందులో తన పరివారంతో జీవిస్తూ ఉండేవాడు. ఆయనకూ ఆయన కుటుంబానికి ఇతరులతో ఆటే సంబంధాలు లేవు. చింత చచ్చినా పులుసు చావనట్టు వారిలో పూర్వపు రాజసమూ, అహంకారమూ చావకుండా మిగిలి ఉన్నాయి. దుర్జయుడు యుద్ధంలో మరణించిన అనంతరం ఆయన భార్య ఎంతో నేర్పుతో తన సంసారాన్ని నడుపుకుంటూ వచ్చింది. ఆమెకు మధురిక ఒక్కతే కుమార్తె.\nదుర్జయుడి వంశానికి ఒక శాపం ఉన్నది : ఆ వంశంలో పుట్టిన ఆడపిల్లలకు పద్దెనిమిదో యేడు నిండే లోపుగా పెళ్లిచేసి తీరాలి; లేని పక్షంలో పందొమ్మిదవ జన్మదినంనాడు వారు చనిపోతారు. గడచిన అయిదారు తరాలలోనూ ఇద్దరు కన్యలు అలా చని పోయారు. సమయంలో వారికి తగిన సంబం ధాలు కుదరకనేవారు చనిపోవటం జరిగింది. మధురికకు పద్దెనిమిదవ ఏడు జరుగు తున్నది. కాని ఆమెకు శాపభయం లేదు. ఎందుచేతనంటే ఆమెను పెళ్ళాడేవాడు అదివరకే నిశ్చయమై ఉన్నాడు. అతని పేరు విరూపాక్షుడు. అతనికి ముప్ఫై సంవత్సరాల వయసు. చాలా ధైర్యసాహ సాలూ, బలపరాక్రమాలూ కలవాడు. దుర్జ యుడిలాగే రాజవంశానికి చెందినవాడు. మధురిక చూడటానికి ఎంత నాజూకుగా ఉండేదో అతను అంత మొరటుగా ఉండే వాడు. అయినా అతనికి చిన్నతనంనుంచీ మధురిక అంటే ప్రాణం; ఆమెకోసం తన ప్రాణాలు విడవటానికైనా ఎల్లప్పుడూ సంసిద్ధుడుగా ఉండేవాడు.\nజాంబవతి దృష్టిలో విరూపాక్షుడు తన కుమా ర్తెకు అన్నివిధాలా తగిన భర్త. ఎందు చేతనంటే కులంలోనూ, గుణంలోనూ అత నికి సాటి ఎవరూ లేరు. పైపెచ్చు, అతను దుర్జయుడి కుటుంబానికి మగదిక్కుగా ఉండి, జాంబవతి అధికారానికి ఎటువంటి అడ్డూలేకుండా చూసుకుంటూ వస్తున్నాడు. మధురికకుమాత్రం చిన్నతనంనుంచీ విరూపాక్షుడంటే ఏదో భయం. అతను దగ్గిరికి వస్తే పక్కకు చూసేది, అతని గొంతు వింటే ఉరుము విన్నట్టు వణికేది. అతను ఎంతో ఆప్యాయంగా తనను కుశల ప్రశ్న అడిగినా, సమాధానం చెప్పటానికి కంగారు పడేది. ఇంత అయినా, తల్లి నిత్యమూ చేసే బోధలు విని తనకు విరూక్షుడి కన్న తగిన భర్తలేడని ఆ అమాయకురాలు మనస్ఫూర్తిగా నమ్మింది.\nరేపు మధురికకు పద్దెనిమిది వెళ్లి పందొమ్మిది వస్తుందనగా ఆమె వివాహం జరపటానికి ఏర్పాట్లు చేశారు. రాత్రి రెండవ జాములో ముహూర్తం. మధురికను పెళ్ళి కూతుర్ని చేశారు. ఇల్లంతా అలంకరించారు. పెళ్ళివారికోసం ఎదురుచూస్తున్నారు. అనుకున్న ప్రకారం సూర్యాస్తమయం లోపల పెళ్లివారు రాలేదు. జాంబవతి ఆందోళన చెందసాగింది. బాగా చీకటి పడి నాక విరూపాక్షుణ్ణి గురించి కబురు తెలిసింది. అతను పెళ్లికి బయలుదేరబోతూండగా ఎవరో శత్రువు తటస్థపడ్డాడు. ఇద్దరికీ కత్తి యుద్ధం జరిగింది. ఆ యుద్ధంలో దెబ్బతిని విరూపాక్షుడు చనిపోయాడు.\nఈ దుర్వార్త వినగానే జాంబవతికి మిన్ను విరిగి మీదపడినట్టయింది. ఇంకొక సమయంలో అయితే ఆమె విరూపాక్షుడి చావుకు ఎంతో విచారించి ఉండును. ఇప్పు డామెకు అందుకుకూడా వ్యవధిలేదు. మరి రెండుమూడు గడియలలో మధురికకు పెళ్లి కాకపోతే రేపు ఉదయంలోపల ఆమె చావు నిశ్చయం !\nఈ ఆపదనుంచి బయటపడటానికి ఆమెకు ఒకటే ఉపాయం తోచింది. ఎవ రైనా దారేవెళ్ళేవాణ్ణి పట్టుకుని, ముహూర్తం దాటకుండా మధురికను అతనికిచ్చి పెళ్లి చెయ్యాలి. మిగిలినదంతా దైవాధీనం.\nజాంబవతి తన వదినెగారిని పిలిచి, \"వదినా, నువు చాలా సమర్థురాలవు, సూక్ష్మబుద్ధిగలదానివి, పెద్దదానివి. గుర్తు తెలియకుండా నల్లగొంగళీ కప్పుకుని రహ దారి పక్కన నిలబడి దారేపోయే యువకుణ్ణి, మన పిల్లకు కొంతలో కొంత తగి ఉండే వాడుగా చూసి, ఏమీ చెప్పకుండా తీసుకు రావాలి. లేకపోతే అమ్మాయి మనకు దక్కదు!” అన్నది.\nఈ వృద్ధురాలు దుర్జయుడి అక్కగారు, చాలా సమర్ధురాలుకూడా. ఆమె కొంచెం కూడా సంకోచించక ఆ చీకటిలో అడవి మధ్యగా నడిచి కొద్దిదూరంలో ఉన్న రహ దారి చేరుకున్నది. అప్పుడే చంద్రోదయం కూడా అయింది. ఆమె దారి పక్కన చాలాసేపు నిల బడింది. కాని ఎవరూ అటుగా రాలేదు. ఎవరూ రారేమో మధురికకు బతికే గీత లేదేమో అనుకుంటుండగా దూరాన గుర్రపు డెక్కల ధ్వని వినపడింది. కొంతసేపటికి ఒక యువకుడు గుర్రంమీద సవారీ అయి వస్తూ కనిపించాడు.\nఆ వెన్నెలలో అంత దూరాన చూసే వృద్ధురాలు, ఆ వచ్చే యువకుడి వయసు పాతికేళ్లు దాటదనీ, అతను గొప్ప వంశానికి చెందినవాడనీ, అందంలో మధురికకు తీసి పోడనీ తెలుసుకున్నది. అతన్ని ఆపటానికి ఆమె దారికి అడ్డంగా వచ్చి నిలబడింది. గుర్రంపైన వచ్చే ఆ యువకుడి పేరు కాంతివర్మ. అతను కళింగదేశపువాడు. అతనుకూడా పెళ్లికొడుకే. అతనికి పెద్ద ఆస్తి ఉన్నది. చాలా రోజులుగా పెళ్లి ప్రయ త్నాలు చేశాడు. కాని అతనికి నచ్చినపిల్ల ఎక్కడా కనబడలేదు. ఎవతెనో ఒకతెను కట్టుకుని గృహస్థు అవుదామనే ఉద్దేశంతో కృష్ణాతీరానికి బయలుదేరాడు. అక్కడ అతనితండ్రికి స్నేహితుడొకాయన ఉన్నాడు. ఆయన కుమార్తెను చేసుకుందామని కాంతి వర్మ ఉద్దేశం. ఆ పిల్లపై అతనికి ప్రేమ లేదు. కాని ప్రేమించకుండా పెళ్ళాడ దలచినాక ఎవరైనా ఒకటే అని అతను అనుకున్నాడు. తన దారికి అడ్డం వచ్చిన ఆకారాన్ని చూసి కాంతివర్మ కళ్లెం బిగలాగి తన గుర్రాన్ని ఆపాడు. వృద్ధురాలు సమీపించి అతనితో, \" దేవుడే నిన్ను పంపాడు. నావెంట వస్తావా, బాబూ?” అన్నది.\nఆమె స్త్రీ అనీ, అందులోనూ వృద్ధురా లనీ తెలిసి ఆశ్చర్యపడుతూ కాంతివర్మ, \" ఎక్కడికి? ఏం పనిమీద?” అని అడిగాడు.\n\"అదంతా చెప్పటానికి పుణ్యకాలం మించిపోతుంది. పిరికివాడివి కాకపోతే నావెంట రా. నీకు అశుభం జరగదులే!” అంటూ వృద్ధురాలు అడవిలోనుంచి దారి తీసింది. కాంతివర్మకు ఏమాత్రమూ భయం కలగలేదు, పైపెచ్చు ఆసక్తి కలిగింది. తనకు తలవని తలంపుగా ఏదో కొత్త అను భవం జరగబోతున్నది. అతను గుర్రం దిగి, వృద్ధురాలి వెనకనే వెళ్ళాడు.\nఇద్దరూ కొద్దిసేపట్లో ఇల్లు చేరారు. ఇల్లంతా అలంకరించి ఉండటం చూసి ఏదో పెళ్ళో పేరంటమో జరగబోతున్నదను కున్నాడు కాంతివర్మ.\nజాంబవతి అతన్ని పరిశీలించి, \"ఫరవా లేదు. ఈమాత్రం మనిషి దొరుకుతాడని నేననుకోలేదు,” అన్నది.\nకాంతివర్మకు కొద్దిగా చిరాకు కలిగింది. \" నాతో ఏం పనో మీలో ఎవరూ చెప్పారు కారు,” అన్నాడు.\n\" నాయనా, నాకు ఒకే ఒక కూతురు. అది తెల్లవారితే బతకదు! నేను ఎలాటి చిక్కులో ఉండి నిన్ను పిలిపించానో ఆలో చించు. నా పిల్లను చూస్తే, నా బాధను మరింత బాగా అర్థం చేసుకుంటావు!” అన్నది జాంబవతి.\nకాంతివర్మకు అంతా అయోమయంగా ఉంది. అతను జాంబవతి వెంట లోపలికి వెళ్ళి దీపాల కాంతిలో మిలామిలా మెరిసి పోతున్న మధురికను చూశాడు. అతను అంత అందగత్తెను ఎన్నడూ ఊహించి కూడా ఉండలేదు. ఆమె దేవతా స్త్రీలాగా కనబడింది.\n\"ఆ పిల్లేనా?” అన్నాడు కాంతివర్మ.\n\" అవును, నాయనా! అది రేపీపాటికి శవం అవుతుందంటే నా ప్రాణం ఎలా కొట్టుకుపోతున్నతో ఆలోచించు!” అన్నది జాంబవతి.\nఆమెకేమి జబ్బని అడుగుదామనుకునే టంతలో మధురిక అతని వేవు చూసింది. మరుక్షణం ఆమె చెక్కిళ్లు ఎర్రబడ్డాయి, ఆమె కళ్ళలోకి వింత వెలుగు వచ్చింది. బుద్ధి తెలిసినది మొదలు ఆమె తనకు కాబోయే భర్తను విరూపాక్షుడి రూపంలో మాత్రమే ఊహించుకున్నది. అతను చని పోయి తనకు దారేపోయే భర్తను కట్టిపెడ తారని తెలిశాక, అంతకంటెకూడా హీనుడే వస్తాడనుకున్నది. అందుచేత, యువకుడూ అందగాడూ అయిన కాంతివర్మ ఆమె కళ్ళకు సాక్షాత్తూ నవమన్మధుడిలాగా కని పించాడు.\nఎలాగైతేనేం కాంతివర్మా, మధురికా ఒకరినొకరు చూస్తూనే ప్రేమించుకున్నారు.\nకాంతివర్మ ఇంకా ఎన్నో విషయాలడుగుదా మనుకుంటూ ఉండగా, పురోహితుడు ముందుకు వచ్చి, \"జాంబవతీదేవిగారూ, ఆలస్యం చేస్తే ముహూర్తం మించి పోతుంది,” అన్నాడు.\n\" ఇంక నా ఆలస్యమేమీ లేదు, వసిష్ఠు గారూ!\" అన్నది జాంబవతి. మధురికనూ, కాంతివర్మనూ పీటలపై కూచోబెట్టి ఒక్కగడియలో పెళ్లిచేసేశారు.\nకాంతివర్మ ఆత్మాభిమానం లేనిమనిషి కాడు. \" ఈ పిల్లను పెళ్ళాడతావా?” అని అతన్ని ఎవరూ అడగలేదు; సామాన్యపు నౌకరును ఆజ్ఞాపించినట్టు, ' ఈ బట్టలు కట్టుకో! అలా పీటమీద కూచో!' అని అజ్ఞా పించారు. కేవలం మధురికపై ఏర్పడిన ప్రేమ కారణంగా ఈ అవమానాలను అతను సహించాడు. మధురిక తనను ప్రేమిస్తున్న దని అతనికి రూఢి అయింది. పెళ్లిపీటల మీద ఉన్నప్పుడే ఆమె అనేకసార్లు అతని కేసి చూసి, చిరునవ్వు నవ్వి, ఎవరూ చూడ కుండా తల వంచుకున్నది.\nపెళ్లి అయిపోయాక అందరూ భోజ నాలకు కూచున్నారు. అప్పుడు జాంబవతి తన అల్లుడి పుట్టు పూర్వోత్తరాలు విచా రించింది. అతను కళింగదేశంవాడని తెలియ గానే ఆమెకు కష్టంవేసింది. కాని అతని తండ్రి ధీరవర్మ కళింగులకూ చాళుక్యు లకూ జరిగిన యుద్ధంలో కళింగులపక్షాన యుద్ధంలో చేరి పోరాడుతూ చనిపోయాడని తెలియగానే ఆమెకు శివం ఎత్తినట్టయింది.\n\" ఎంత అన్యాయం! ఎంత దారుణం! నా భర్తను యుద్ధరంగంలో నీ తండ్రి చంపి ఉండవచ్చు. మీ జాతే మాకు శత్రువులు, నువు మాకు గర్భశత్రువువు. పెళ్లి అయితే అయింది; నా బిడ్డ ప్రాణం కాపాడటానికి దారేపోయే దానవుడికైనా ఇచ్చి ఉండేదాన్నే! కాని దాన్ని కాపరానికి పంపను. అది నీతో కాపరం చేసేకన్న చచ్చిపోతేనే నాకు ఎక్కువ సంతోషం! ఈ పెళ్లి ఇంతటితో సరి. త్వరగా భోజనం కానిచ్చి నీ దారిన నువు వేంచెయ్యి!\" అన్నది జాంబవతి కాంతివర్మతో.\nకాంతివర్మ ఘాటుగా జవాబిచ్చి ఉండే వాడే గాని మధురిక కళ్ళలో నీరు తిరగటం చూసి సౌమ్యం వహించి, \"అత్తగారూ, మీరు చెప్పినదల్లా చేయటం చూసి నన్ను అసమర్ధుడనుకున్నారులాగుంది! అలా పొర పాటుపడకండి. నేను నా భార్యను తప్పక వెంటబెట్టుకుపోతాను. ఆ విషయం మీకు సందేహంవద్దు!” అన్నాడు.\nఇంతలో అక్కడికి తూలుతూ తూలుతూ ఒక ఒడ్డూపొడుగు మనిషి వచ్చాడు. అతని బట్టలు రక్తంతో తడిసి ఉన్నాయి. అతన్ని చూస్తూనే జాంబవతి, \"విరూపా, బతికి ఉన్నావా, నాయనా? ఇంతసేపూ ఏమ యావు ! సమయానికి నువు లేకపోవటంచేత నిష్కారణంగా పిల్లగొంతుకోస్తినే!” అంటూ, ఆ వచ్చిన విరూపాక్షుడితో జాంబవతి జరిగిన దంతా చెప్పింది.\nవిరూపాక్షుడు అంతా విని ఒక్క పెడ బొబ్బ పెట్టి. \"దుర్మార్గుడా, నేను పెళ్ళాడ బోయే కన్యను కాజేస్తావా? అంతు తేలు స్తాను, రా!” అంటూ కత్తి దూశాడు.\nకాంతివర్మ ఒక్కసారి మధురికకేసి చూసి, ఆమె విరూపాక్షుణ్ణి చూసి భయ పడటం గమనించి తృప్తి పడ్డాడు. అతను విరూపాక్షుడితో, \"మీ భాష చాలా వింతగా ఉన్నది. నేను ఎవరినీ కాజెయ్యలేదు. నా అనుమతికూడా పొందకుండా నన్ను దారి తప్పించి తెచ్చి ఈ మధురికను ఇచ్చి చేశారు. ఆమెను నేను ప్రేమించాను, ఆమెకూ నాపైన ప్రేమ ఉన్నదనుకుంటున్నాను. అందుచేత మీరు నన్ను కవ్వించటం ఏమీ సమంజసంగా లేదు,” అన్నాడు.\nమధురికను పోగొట్టుకున్న విరూపాక్షుడికి హితం తలకెక్కలేదు. అదివరకు జరిగిన పోరాటంలోనే అతను బాగా దెబ్బతిని రక్తం పోగొట్టుకుని ఉన్నాడు. \" ఆ గాయాలు నయమయాక అలాగే నీతో యుద్ధం చేస్తాను,” అని కాంతివర్మ అన్నప్పటికీ, విరూపాక్షుడు మొండిపట్టుబట్టి, \" ఈ రాత్రి నువ్వో నేనో చావాలి. మగధీరుడివైతే యుద్ధానికి రా!” అన్నాడు.\n\" నేను నీతో యుద్ధం చెయ్యను. నన్ను రెచ్చగొట్టలేవు!” అన్నాడు కాంతివర్మ.\nఆ మాట వినగానే జాంబవతి కాంతి వర్మను నానామాటలూ అన్నది. కళింగు లంతా పిరికిపందలే నన్నది; దుర్జయుడి కడుపున పుట్టిన పిల్ల పిరికి వెధవతో కాపరం చెయ్యదన్నది.\nకాంతివర్మ చివరకు అన్నం ముందు నుంచి లేచి కత్తి చేతబట్టుకుని ముందుకు వచ్చాడు. అతనూ విరూపాక్షుడూ ఇంటికి దూరంగా వెళ్లి తాము పోట్లాడేదానికి స్థలం చూసుకున్నారు. బయట వెన్నెలలో ఇద్దరూ గర్భశత్రువులులాగా నిలబడ్డారు. విరూ పాక్షుడు కత్తి ఎత్తి కాంతివర్మ పైకి లంఘిం చాడు. కాంతివర్మ తన కత్తిని అడ్డం పెట్టు కుని దెబ్బ కాచుకున్నాడు. ఇలా చాలా సార్లు జరిగాక విరూపాక్షుడి గాయాలనుంచి మళ్ళీ రక్తం స్రవించసాగింది. అతను స్పృహతప్పి పడిపోయాడు.\nఅతనికి మళ్ళీ స్పృహ తెలిసేసరికి కాంతి వర్మ ముఖం కనిపించింది. \"నన్ను ఎక్కడ పొడిచావు?\" అని విరూపాక్షుడు అడిగాడు. \"నిన్ను నేను ఎక్కడా పోడవలేదు. గాయపడి ఉండటంచేత నీ అంతట నీవే సొమ్మసిల్లావు. పిరికిపందలుతప్ప వీరుడైన వాడెవడూ గాయపడినవాడితో పోట్లాడడు!\" అన్నాడు కాంతివర్మ.\n\" మధురికను నాకు కాకుండా చేశావన్న ఆవేశంలో మతిపోయి ప్రవర్తించాను. మధు రిక నిజంగా నిన్ను ప్రేమిస్తున్నదా?” అని విరూపాక్షుడు అడిగాడు.\n\" నీకు కళ్ళు లేవా ? ఆమె నీకేసి ఎలా చూసిందీ, నాకేసి ఎలా చూసిందీ నువు గమనించలేదా?” అన్నాడు కాంతివర్మ.\nవిరూపాక్షుడు నిట్టూర్చి, \"మధురిక సుఖమే నాకు కావాలి!” అంటూ, కాంతి వర్మ సహాయంతో ఇంటికి తిరిగి వచ్చాడు. వారిద్దరినీ చూసి జాంబవతి పాలిపోయి నట్టయిపోయింది.\n\" అల్లుడికి జరపవలసిన మర్యాదలన్నీ అయిపోయాయి గనక నా భార్యను తీసు కుని నేను బయలుదేరబోతున్నాను. అడ్డు పెట్టేవారింకెవరైనా ఉన్నారా?” అని కాంతి వర్మ జాంబవతిని అడిగాడు.\n\" అదేమిటి, నాయనా? నూతన వధూ వరులు మూడు నిద్రలూ చెయ్యాలి, మను గుడుపులు జరపాలి, పదహారోరోజు పండగ పూర్తి చెయ్యాలి, అప్పుడూ ఆడపిల్ల అత్తవా రింటికి వెళ్లేది!\" అన్నది జాంబవతి. తనను గురించి తన అత్తగారు అభి ప్రాయం మార్చుకున్నదని తెలియగానే కాంతివర్మ సంతోషించాడు.\nబేతాళుడీ కథ చెప్పి, \" రాజా, నాకొక్క సందేహం. జాంబవతి కాంతివర్మ గురించి తన అభిప్రాయం ఎందుకు మార్చుకున్నది? తనకు కుడిచేయిలాగా ఉంటున్న విరూ పాక్షుణ్ణి చంపక విడిచాడన్న కృతజ్ఞతతోనా? లేక విరూపాక్షుడు కాంతివర్మకు మిత్రుడైపో యాక తన పంతం నెగ్గించేవారెవరూ ఉండ రన్న భయంతోనా? ఈ ప్రశ్నకు సమాధానం తెలిసికూడా చెప్పకపోయావో నీతల వెయ్యి చెక్కలవుతుంది,” అన్నాడు.\n\" జాంబవతిలో మార్పుకు కారణాలు నీవు చెప్పిన రెండూ కావు. ఆవిడ జాత్యహం కారం చేతనే కాంతివర్మను ద్వేషించింది. విరూపాక్షుడు బతికే ఉన్నాడని తెలియక పూర్వంకూడా ఆమె కాంతివర్మను తన అల్లుడుగా స్వీకరించ నిరాకరించింది. అయితే జాత్యహంకారానికికూడా ఏదో ఒక ఆధారం ఉండాలిగద. జాంబవతి ఉద్దేశంలో కళింగులు చాళుక్యులకు శత్రువులు. కాని కాంతివర్మలో అలాటి శత్రుభావం లేదని రుజువయింది. అతను విరూపాక్షుణ్ణి చంప గలిగి ఉండికూడా విడిచిపుచ్చాడు. అత నిలో చాళుక్యులపట్ల ద్వేషంలేదని రుజు వయింది. అంతేగాక కాంతివర్మలో జాత్యహంకారం లేదు. విరూపాక్షుడు కయ్యా నికి కాలుదువ్వుతూ అవమానించినప్పటికీ పడిఉండటం చూసి జాంబవతి అతన్ని పిరికివాడి కిందకట్టింది. అతను పిరికివాడు కాడనీ, జాత్యహంకారం లేకపోవటం అత నిలో ఒక సద్గుణమేననీ స్పష్టమయాక జాంబవతి తన జాత్యహంకారాన్ని విడిచి పుచ్చింది. అదే ఆమెలో కలిగిన మార్పు,” అని విక్రమార్కుడు జవాబు చెప్పాడు.\nరాజుకు ఈ విధంగా మౌనభంగం కలగ గానే బేతాళుడు శవంతోసహా మాయమై మళ్లీ చెట్టెక్కాడు. — (కల్పితం)",
            "book_page_end": 44
        },
        {
            "title": "చూపు ఆననివాళ్లు",
            "book_page_start": 45,
            "pdf_page_start": 59,
            "pdf_page_end": 62,
            "author": "టి. ఎస్. రామారావు",
            "genre": "హాస్యం",
            "moral": "అహంకారం, అతి నమ్మకం మనల్ని ఇబ్బందుల్లోకి నెడతాయి. సరిగా చూడకుండా/తెలుసుకోకుండా గొప్పలు చెప్పుకోవడం అవివేకం.",
            "keywords": [
                "చత్వారం",
                "పందెం",
                "ధర్మశాసనం",
                "అక్షరాలు",
                "గుమాస్తా",
                "హాస్యం"
            ],
            "characters": [
                "పెద్దవాడు",
                "రెండోవాడు",
                "మూడోవాడు",
                "సత్రం గుమాస్తా",
                "పూజారి"
            ],
            "locations": [
                "ఊరు",
                "సత్రం వాకిలి"
            ],
            "content": "ఒక ఊళ్లో ముగ్గురు అన్నదమ్ములు పక్క పక్క ఇళ్లలో నివసిస్తూండేవాళ్లు. ఆ ముగ్గురికీ అపరిమితమైన చత్వారం; ఏ వస్తువైనా ముక్కుదగ్గిర పెట్టుకుంటేగాని కనిపించేది కాదు.\nఆ అన్నదమ్ములు ముగ్గురూ ఒకనాటి సాయకాలం పెద్దవాడి ఇంట కలుసుకుని లోకాభిరామాయణం మాట్లాడుతున్నారు. మధ్యలో పెద్దవాడు తన తమ్ములతో, \" అన్నట్టు, ఈ మధ్య నా చూపు చాలా బాగయింది సుమా. అంతదూరాన దోమ కనిపిస్తే అది ఆడదో మగదో పోల్చగలుగు తున్నాననుకోండి,” అన్నాడు.\n\" చాల్లే నీ బడాయిలు ! వారంక్రితమేగా నువు పట్టపగలు కావడివాడిపైన పడిందీ?” అన్నాడు రెండోవాడు.\n\"పగలు మాట అటుంచు. చీకటిపడిన కొద్దీ అద్భుతంగా చూపు అనుతున్నది. కొందరికి రాత్రిచూపు ఉంటుందట,” అన్నాడు పెద్దవాడు.\n\"ఇవన్నీ ఎందుకొచ్చిన కబుర్లు ? తింటే గాని రుచి తెలియదు. ఎవరిచూపు ఎటు వంటిదో పరీక్ష పెడితే క్షణంలో తేలి పోతుంది,” అన్నాడు మూడోవాడు.\n\"ఏమిటాపరీక్ష?” అన్నాడు రెండోవాడు.\n\" చెబుతాను వినండి. మన వీధి కెదు రుగా సత్రంవాకిలి ఉన్నదే, ఆ వాకిలిపైన రేపు ఉదయం ధర్మశాసనం శిల వేయిస్తు న్నారు. ఆ శిలపైన ఏమి చెక్కి ఉన్నదో చదవటమే మనకు పరీక్ష. దానిమీది అక్ష రాలను మనలో ఎవరు ఎక్కువ దగ్గిరగా నిలబడి చదవగలిగితే వాడు ఓడినట్టు. మిగిలిన ఇద్దరికీ ఓడినవాడు భోజనం పెట్టే టట్టు పందెం!” అన్నాడు మూడోవాడు.\nదీనికి పెద్దవాళ్లిద్దరూ సరే నన్నారు. చిన్న వాళ్లు తమ ఇళ్లకు వెళ్లిపోయాక పెద్దవాడికి బెంగపట్టుకున్నది. కారణం ; ఆ శాసనాన్ని ముక్కుతో తాకిగాని చదవలేడు.\nఈ సమస్యగురించి చాలాసేపు సతమత మైన మీదట పెద్దవాడికి దివ్యమైన ఆలో చన తట్టింది. సత్రంలో గుమాస్తా ఉంటాడు. ఆయన నడిగితే ఆ ధర్మశాసనం పలక పైన ఏమున్నదీ చెప్పేస్తాడు. ఈ ఆలోచన తట్టగానే పెద్దవాడు బయలుదేరి సత్రానికి వెళ్లాడు.\n\" ఏదో పనిమీద దయచేశారు?” అన్నాడు సత్రం గుమాస్తా.\n\" మరేమీలేదు. రేపు ధర్మశిల వేస్తున్నా రటగా? దానిమీద ఏమి రాయించారేమిటి?” అన్నాడు పెద్దవాడు.\n\"ఏమీ లేదండీ, ' శ్రీరామకటాక్షము * అని రాయించారు,” అన్నాడు గుమాస్తా.\nపెద్దవాడు ఆనందభరితుడై గుమాస్తా వద్ద సెలవుపుచ్చుకుని ఇంటికి బయలు దేరాడు. సత్రంవాకిలి వద్దనే రెండోవాడు పెద్దవాడికి ఎదురువచ్చాడు. అయితే ఇద్దరూ చూపు ఆననివాళ్లే గనక ఒకరినొకరు గమనించలేదు.\nపెద్దవాడికి వచ్చిన ఆలోచనే రెండో వాడికి వచ్చింది. ఆయనకూడా గుమాస్తా వద్దకు వెళ్లి పెద్దవాడు అడిగినట్టే, ధర్మ శాసనంపైన ఏమి రాయించారని అడిగాడు. ప్రతివాళ్లూ ఇదే సంగతి ఆడగటంచూసి ఆశ్చర్యపడుతూ గుమాస్తా పెద్దవాడికి చెప్పి నట్టే జవాబు చెప్పాడు. రెండోవాడు అంత టితో తృప్తిపడి వెళ్లిపోక, \"పలక ఏరంగుది ? అక్షరాలు ఏరంగు? ” అని అడిగాడు.\n\"తెల్లటి చలవరాతి పైన బంగారు చెక్కుడు అక్షరాలు,” అన్నాడు గుమాస్తా.\nరెండోవాడు వెళ్లిన కాస్సేపటికి మూడో వాడువచ్చి గుమాస్తాను మొదటివాడు అడిగి నట్టే అడిగాడు. గుమాస్తా చెప్పాడు.\n\"శ్రీరామ కటాక్షము ' అన్నదాని కింద శాసనం వేయించేవారి పేరుగాని చెక్కించ లేదా ఏం?\" అన్నాడు మూడోవాడు. \"చిన్న అక్షరాలతో 'ఫలానావారు ' అని చెక్కించారు. దానికి ఏం రంగు పూశారని అడుగుతారేమో ! ఎర్ర రంగు!” అన్నాడు గుమాస్తా నవ్వుతూ.\nఅన్నదమ్ములు ముగ్గురూ, \" నేను గెలిచా ! \" అనుకుంటే, \" నేను గెలిచా!” అనుకుని ఆ రాత్రి నిద్రపోయారు. తెల్లవార గానే పెద్దవాడింటికి మిగిలిన వాళ్లిద్దరూ వచ్చారు. ధర్మశాసనం చూడబోదామని ముగ్గురికీ ఆత్రంగానే ఉంది. అందుచేత ఆటే ఆలస్యం చేయకుండా ముగ్గురూ వీధి లోకి వచ్చారు. పెద్దవాడు చప్పున ఆగి సత్రం కేసిచూసి, \" ఇంకా దగ్గిరికి పోవలిసిన అవ సరమేముందీ? శాసనం పలకమీది అక్ష రాలు ఇక్కడికే కనిపిస్తున్నాయి. చదవనా ? 'శ్రీరామ కటాక్షము' — కొట్టవచ్చినట్టు కనిపిస్తున్నాయి!” అన్నాడు.\nఈ మాటలు విని చిన్నవాళ్లిద్దరూ నిర్ఘాంత పోయారు. ఒక క్షణంపాటు తాము ఓడా మని వాళ్లు భయపడ్డారు. కాని రెండోవాడు తెప్పరిల్లుకుని, \"పలక ఏరంగుది ? అక్ష రాలు ఏరంగు? \" అని అడిగాడు.\nపెద్దవాడికి గోతిలో పడ్డట్టయింది. \"రంగా ? నీకు రంగు కనిపిస్తున్నదా ఏమిటి?” అన్నాడాయన రెండోవాడితో.\n\"రంగు కనిపించకపోవటమేమిటి ? తెల్లటి పలకమీద బంగారు పూతపూసిన చెక్కుడు అక్షరాలు కనిపించటం లేదూ?” అన్నాడు రెండోవాడు.\n\"మీ రిద్దరూ ఎందుకు పోట్లాడు కుంటారు. ఆ పలకమీద చెక్కి ఉన్న చిన్న అక్షరాలు చదవగలరేమో చూడండి. పెద్ద అక్షరాలు కబోదికూడా చదువుతుంది,” అన్నాడు మూడోవాడు.\n\"పలకమీద చిన్న అక్షరాలుకూడా ఉన్నాయా?” అన్నారు పెద్దవాళ్లిద్దరూ.\n\" కనిపిస్తూంటేనే! ఎర్రటి అక్షరాలు, 'ఫలానావారు' అని స్పష్టంగా రాసిఉంది ! ఏమిటో అనుకున్నాను. మీ ఇద్దరి చూపు కంటె నాదే నయమే !” అన్నాడు మూడో వాడు. పెద్దవాడు తానుకూడా గెలిచిన వాడితో చేరే ఉద్దేశంతో, \" నీ చూపే మన ముగ్గురి లోకీ మంచిది. తరవాత నా చూపు మంచి దంటాను. పెద్ద అక్షరాలను గుర్తించినది నేనుకద! మీరింకా ముందుకుపోబోతుంటే నేను ఇక్కడే ఆగాను! అందుచేత నీకూ నాకూ రెండోవాడు భోజనం పెట్టాలి,” అన్నాడు. రెండోవాడు పేచీపెట్టాడు. అక్ష రాలు ఏ రంగో, పలక వీరంగో తెలుసుకో లేనివాడు చూశాడంటే ఎలా నమ్మటం?\nకాస్సేపు ముగ్గురూ ఘర్షణపడి ఎవరి తీర్పు అయినా తీసుకోవటానికి ఒప్పు కున్నారు. ఇంతలో సత్రం గుమాస్తా అటుగా వచ్చాడు. \" అయ్యా, మీరెవరో కాస్త మాకు న్యాయం చెప్పండి. ఆ సత్రం ధర్మశాసనం మీద శ్రీరామ కటాక్షము అని రాసి ఉన్నమాట అబద్ధమా?” అని పెద్దవాడు అడిగాడు.\n\" కాదు ! \" అన్నాడు గుమాస్తా.\n\"పలక తెల్ల చలవరాయి అవునంటారా ? దానిమీద బంగారు చెక్కుడు అక్షరాలే నంటారా?” అన్నాడు రెండోవాడు.\n\"అవును!” అన్నాడు గుమాస్తా.\n\"చిన్న అక్షరాలతో 'ఫలానావారు ' అని రాసి ఉన్నమాటా, అక్షరాలు ఎర్రగా ఉన్న మాటా నిజమే నంటారా?” అన్నాడు మూడోవాడు.\n\"నిజమే!\" అన్నాడు పూజారి.\nమళ్లీ అన్నదమ్ములు \" నా చూపు మెరుగు!\" అంటే \" నా చూపు మెరుగు!” అని తగాదాపడసాగారు.\nసత్రం గుమాస్తా వారిని ఆపి, \" మెరుగో తరుగోగాని మీ ముగ్గురి చూపూ ఒకటిగానే ఉన్నదని నా ఉద్దేశం. ఎందుచేతనంటే సత్రం వాకిలికి ఇంకా ధర్మశాసనం పలక తగిలించలేదు!\" అంటూ తనదారిన తాను వెళ్లిపోయాడు.",
            "book_page_end": 48
        },
        {
            "title": "అహింసాజ్యోతి - 1",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "జీవిత చరిత్ర, పౌరాణిక",
            "moral": "అహింస, త్యాగం ద్వారా ప్రపంచానికి మేలు చేయవచ్చు.",
            "keywords": [
                "గౌతమ బుద్ధుడు",
                "సిద్ధార్థుడు",
                "నామకరణం",
                "లుంబినీవనం",
                "అహింసాజ్యోతి",
                "చక్రవర్తి"
            ],
            "characters": [
                "శుద్దోదనుడు",
                "మహామాయ",
                "సిద్ధార్థుడు",
                "అసితుడు",
                "నరదత్తుడు",
                "సుదంతుడు"
            ],
            "locations": [
                "భారతదేశం",
                "కపిలవస్తు నగరం",
                "లుంబినీవనం",
                "హిమాలయాలు"
            ],
            "content": "సుమారు రెండున్నరవేల సంవత్సరాల క్రితం భారతదేశంలో పదహారు పెద్ద రాజ్యాలూ, అనేక చిల్లర రాజ్యాలూ ఉండేవి ; కొన్ని గణతంత్ర రాజ్యాలుకూడా ఉండేవి. పెద్ద రాజ్యాలలో ప్రధానమైనవి కోసల, మగధ, విదేహ రాజ్యాలు. లిచ్ఛ వులూ, శాక్యులూ గణతంత్ర రాజ్యాలు ఏర్పరచుకున్నారు. శాక్యుల రాజ్యం హిమాలయాలకు దిగువగా, సుమారు వెయ్యి చదరపుమైళ్లు విస్తీర్ణం కలిగి ఉండేది. శాక్యులు కోసలరాజులకు సామంతులు. కపిలవస్తునగరం వారి రాజధాని. శాక్యుల దేశం చాలా అందమైనది, సారవంతమైనది. దీనికి ఉత్తరాన హిమాలయాల మంచు కొండలుండేవి. దేశమంతటా అందమైన సాలవృక్షాలూ, ఇతర వృక్షాలూ ఉండేవి. మైదానాలలో వరి పుష్కలంగా పండేది. శాక్యులు క్షత్రియులు. వారికి శుద్దో దనుడు రాజు. శాక్యులు కోసలరాజుకింద సామంతులే అయినప్పటికీ, ఎక్కువ అభి మానం కలవారు; ఒకరికి సులువుగా తల ఒగ్గేవారుకారు. ఒకప్పుడు ఒక కోసలరాజు తనకు భార్యగా ఉండటానికి ఒక శాక్య కన్యను పంపమని కబురు చేస్తే శాక్యులంతా కూడ బలుక్కుని, తమ కన్యలను వివాహ మాడటానికి కోసలరాజులు అర్హులు కారని తీర్మానించి, ఒక బానిసపిల్లను పంపారు ! ఇందుమూలంగా కోసలరాజు కపిలవస్తును బుద్ధుడికాలంలోనే కొల్లగొట్టటం జరిగింది. శాక్యులు అలాంటి అభిమానధనులు.\nశాక్యరాజైన శుద్దోదనుడి పట్టమహిషి మహామాయ, లేక మాయాదేవి. ఆయన రెండవ భార్య మహాప్రజాపతి. వీరిద్దరూ వ్యాఘ్రపురరాజు కుమా ర్తెలు. వీరి గర్భాన ఒక చక్రవర్తి, ఒక అవతారపురుషుడూ జన్మిస్తారని జ్యోతిష్కులు చెప్పటంచేత జంబూద్వీపంలోని అనేక రాజులు వారిని పెళ్లాడగోరారు. కాని వారి తండ్రి వారిని శాక్యరాజైన శుద్దోదనుడి కిచ్చి వైభవంగా వివాహం చేశాడు. ఒక ఏడు ఆషాఢసప్తమి నుంచి ఏడు రోజులుగా కపిలవస్తు నగరవాసులు ఆషా థోత్సవాలు జరిపారు. నగరమంతా ఇంద్ర లోకంలాగా అలంకరించికూర్చుని, ఆనందిస్తూ నడవసాగింది. ఆమె ఒక సాలవృక్షాన్ని సమీపించేసరికి చప్పున ప్రసవం కలిగేలాగు ఆమెకు తోచింది. దేన్నయినా పట్టుకునే ఉద్దేశంతో ఆమె చెయ్యి చాచింది. వెంటనే ఆ సాలవృక్షం కొమ్మ ఒకటి కిందికి వంగి ఆమె చేతికి ఆధారంగా అందింది. ఆ క్షణంలోనే ప్రసవం ఆరంభమయింది.\nఆమెవెంట ఉన్న పరిచారికలు ఆమె చుట్టూ తెరలు అమర్చారు. మాయాదేవి తూర్పుముఖమై కూర్చుని, ఎటువంటి ప్రసవ వేదనా లేకుండా మగశిశువును కన్నది. ఆనాడు వైశాఖ పౌర్ణమి, మంగళవారం, విశాఖా నక్షత్రం. అదే రోజున కపిలవస్తు నగరంలో యశోధర పుట్టింది; కంటకమనే గుర్రం పుట్టింది; చెన్నుడూ, ఆనందుడూ, కాలుదాయీ అనేవారు పుట్టారు; గయవద్ద బోధివృక్షం పుట్టింది. [వీరందరికీ బుద్ధుడితో సంబంధం ఉన్నది. యశోధర బుద్ధుడికి భార్య అయింది. బుద్ధుడు సన్యసించే నాటిరాత్రి కంటకం అనే గుర్రం ఎక్కే వెళ్లిపోయాడు. అప్పుడు బుద్ధుడివెంట వెళ్లినవాడు చెన్నుడు. ఆనందుడు బుద్ధుడికి యావజ్జీవ సపర్యలు చేశాడు. సన్యాసి అయిన తన కుమారుడి ఇంటికి తిరిగి రమ్మని కబురు చేస్తూ శుద్దోదనుడు కాలుదాయిని దూతగా పంపాడు. గయలోని బోధివృక్షం కిందనే బుద్ధుడు బుద్ధత్వం పొందాడు. ]\nబుద్ధుడు పుట్టిననాడు అనేక అద్భుతాలు కనిపించాయని చెబుతారు. దారిలోనే ప్రసవం పూర్తి కావటంచేత మాయాదేవి తన పుట్టింటికి వెళ్లక, తన శిశువుతోనూ, పరివారంతోనూ కపిలవస్తుకు తిరిగి వచ్చింది.\nహిమాలయ పర్వతాలలో అసితుడనే ముని తపస్సు చేసుకుంటూ ఉండేవాడు. ఈయన తపస్సు ఏనాడో ఫలించటంచేత సమస్త లోకాలూ, కల్పాలూ ఈయనకు కోరినంతనే కనిపిస్తూ ఉండేవట. బోధి త్వుసడు జన్మించిననాడు ఇంద్రలోకంలో దేవతలు ఆనందపారవశ్యంతో నృత్యాలు చేస్తూ ఉండటం గమనించి ఇంద్రపదవికి కొత్తగా మరొకరు వచ్చారేమోనని ఆయన అనుకున్నాడట. కాని ఆయన విచారించగా, కపిలవస్తురాజైన శుద్దోదనుడికి కుమారుడు కలిగాడనీ, ముప్ఫైఅయిదు సంవత్సరాల అనంతరం అతను బుద్ధత్వం పొందనున్నా డనీ తెలుసుకున్నాడట.\nవెంటనే అసితుడు కపిలవస్తునగరానికి వెళ్లాడు. శుద్దోదనుడు ఆయనకు భక్తితో స్వాగతమిచ్చి, తన కుమారుణ్ణి తెప్పించి, తన చేతులతోనే ఆ బిడ్డను ముని పాదాల వద్ద ఉంచబోయాడు. కాని ఆ శిశువుకు తన పాదాలు తగిలి నట్టయితే తన తల ఏడు చెక్కలుగా పగిలి పోతుందని భావించి అసితుడు ఆ శిశువు పాదాలు పట్టుకుని తన తలకు ఆనించు కున్నాడు; తరవాత ఆయన ఆ శిశువు చూట్టూ మూడుసార్లు ప్రదక్షిణం చేశాడు. ఇదంతా చూసిన శుద్ధోదనుడు తానుకూడా తన కొడుకు ముందు ప్రణమిల్లాడు. శుద్దో దనుడు తన కుమారుడికి చేసిన మొదటి ప్రణామం ఇదే.\n\" రాజా, నేను బ్రహ్మకూ, ఇంద్రుడికీ కూడా ప్రణామం చెయ్యను. నేను ఆజ్ఞా పించానంటే సూర్య చంద్రులు నిలిచి పోతారు. అయినా నేనీ శిశువుకు ప్రణామం చేశాను,\" అంటూ అసితుడు శిశువును పరీక్షించి ఆ శిశువులో ముప్పయిరెండు మాంగల్యలక్షణాలు గమనించాడు. ఆ శిశువు తప్పక బుద్దుడవుతాడని తెలియగానే అసితుడి ముఖం ఆనందంతో వికసించింది. తరవాత ఆయన భవిష్యత్తులోకి చూసి ఆ శిశువు బుద్ధుడై తత్వం ఉపదేశించేనాటికి తాను చనిపోయి ఉంటాననీ, ఆ బోధలు వినే గీత తనకు లేదని తెలిసి కన్నీరు కార్చసాగాడు.\nఅసితుడు మొదట నవ్వటమూ, తరవాత కన్నీరు కార్చటమూ గమనించిన శుద్దో దనుడు మొదలైనవారు ఆదుర్దాపడి, \"స్వామీ, తమరెందుకు విచారిస్తున్నారు? బిడ్డ కేమీ ఆపద రాసిపెట్టిలేదుకద?” అని ఆయనను అడిగారు.\n\"లేదు, లేదు. ఈ శిశువుకు ఎట్టి అరిష్టాలూ రావు. కాని ఇతను మరి ముప్ఫై అయిదేళ్లకు బుద్ధత్వం పొంది మానవులకు జన్మరాహిత్యం ఉపదేశిస్తాడు. ఆ ఉపదేశాలు వినటానికీ, బుద్ధుణ్ణి కళ్లారా చూడటానికీ నేను జీవించి ఉండనే అని విచారిస్తున్నాను,\" అన్నాడు అసితుడు. తరవాత అసితుడు తనవారిలో ఎవరికి బుద్ధుడి దర్శనం లభించుతుందా అని ఆలోచించి, తన శిష్యుడూ మేనల్లుడూ అయిన నరదత్తుడికి ఆ అవకాశం ఉంటుం దని తెలుసుకున్నాడు. అందుకుగాను ఆ కుర్రవాణ్ణి తయారుచేయాలనుకున్నాడు. ఆయన నరదత్తుడితో, \"నాయనా, నీవు వెంటనే సన్యసించి తపస్సు ప్రారంభించు. బుద్ధుడి బోధలు విని తరించే అవకాశం నీకు లభించగలదు,” అని చెప్పాడు.\nనరదత్తుడు ఆ ప్రకారమే కాషాయ వస్త్రాలు ధరించి సన్యాసం పుచ్చుకుని హిమాలయాలలో తపస్సు చేశాడు. బుద్ధుడి బోధలు కాశీలో వినే అవకాశం కాలక్రమాన అతడికి లభించింది. శిశువుకు అయిదవనాడు నామకరణ మహోత్సవం చేశారు. ఆ ఉత్సవం భారీ ఎత్తున జరిగింది. ఎందుచేతనంటే శుద్దోదన మహారాజుకు ఈ బిడ్డ లేకలేక పుట్టాడు. ఆనాడు శుద్దోదనుడు నూటఎనిమిదిమంది బ్రాహ్మణులకు భోజనం పెట్టి పిల్లవాడి జాతకం ఎలా ఉండబోతుందని అడిగాడు. జాతకం గుణించటానికి ఎనిమిదిమంది బ్రాహ్మలు ఎన్నుకోబడ్డారు. వారిలో ఏడు గురు అభిప్రాయపడినదేమంటే ఈ శిశువు చక్రవర్తిగాని బుద్ధుడుగాని అవుతాడని. ఎనిమిదిమందిలోకి చిన్నవాడైవ సుదంతు తనేవాడు మటుకు, \"ఈ శిశువు చక్రవర్తి ఎన్నటికీ కాడు, బుద్ధుడే అవుతాడు,” అని ఖండితంగా చెప్పేశాడు.\nబ్రాహ్మణులందరు కలిసి శుద్దోదనుడితో, \"మహారాజా, ఈ పిల్లవాడి మూలాన ప్రపంచానికి గొప్ప మేలు చేకూరుతుంది. అతని కోరికలన్నీ కూడా సిద్ధిస్తాయి. అందు చేత ఇతనికి సిద్ధార్థుడని నామకరణం చేయండి,” అన్నారు. గౌతముడనేది శాక్యులవంశనామం. అందుచేత శుద్దోదనుడి కొడుకు గౌతము డనీ, గౌతమసిద్ధార్థుడనీ, సర్వార్థసిద్ధి అని కూడా పిలవబడ్డాడు. నామకరణ మహోత్సవంనాడు ఎనభై వేలమంది శాక్యులు ఉత్సవానికి హాజ రయారు. వారందరూ శుద్దోదనుడిలాగే సిద్ధార్థుడు చక్రవర్తి అవుతాడని పూర్తిగా నమ్మారు. కాబోయే చక్రవర్తికి పరివారం కావాలి. అందుచేత వారంతా తమ కుమా రులను సిద్ధార్థుడితోపాటు విద్యాభ్యాసం చేయించటానికి నిర్ణయించారు. సిద్ధార్ధుడు జన్మించిన ఏడవరోజున మాయాదేవి జీవితం చాలించింది. శుద్దో దనుడు తన కుమారుడికి పాలివ్వటానికి నూరుమంది దాదులను ఏర్పరచాడు. మరీ పొట్టివాళ్ళుకాకుండా, పొడుగువాళ్ళు కాకుండా, అమిత ఆరోగ్యవతులైన వారుగా చూసి ఎన్నో వేలమంది స్త్రీలను పరీక్షించి ఈ దాదులను ఎన్నుకున్నారు. — (ఇంకా వుంది)",
            "book_page_end": 56
        },
        {
            "title": "మూడు పరీక్షలు - 1",
            "book_page_start": 57,
            "pdf_page_start": 71,
            "pdf_page_end": 78,
            "author": "జి. కేశవరావు",
            "genre": "సాహస కథ, చారిత్రక",
            "moral": "హింసను నిరాకరించేవాడు కూడా మానవత్వం కోసం గొప్ప సాహసాలు చేయగలడు. ఇచ్చిన మాట (ప్రమాణం) నిలబెట్టుకోవడం అత్యంత ధర్మం.",
            "keywords": [
                "బదావీ తెగ",
                "హింస నిరాకరణ",
                "అల్లా ప్రమాణం",
                "ఖలీఫా",
                "హెూర్ కొండ",
                "సాహసం"
            ],
            "characters": [
                "కనానా",
                "కనానా తండ్రి",
                "రషీద్",
                "సైనికుడు",
                "కనానా అన్నలు"
            ],
            "locations": [
                "అరేబియా ఎడారి",
                "హెూర్ కొండ",
                "నది"
            ],
            "content": "అరేబియా ఎడారిలో బదావీలనే తెగకు చెందినవారున్నారు. వీరు ఒకచోట స్థిరంగా ఉండక ఎడారి అంతటా తిరుగుతూ ఉంటారు. మగపిల్లలు చిన్నతనం నుంచీ కత్తి పట్టటమూ, ఈటె విసరటమూ నేర్చు కుంటారు. హత్యలు చెయ్యటం వారికి ఉగ్గు పాలతో పెట్టిన విద్య. దోపిడీలు చెయ్యటం వీరికి పరిపాటి. బదావీ ముఠాలలో ఒక్కొక్క ముఠాకు ఒక్కొక్క పేరుంటుంది, కాని అందరూ ఇస్మాయిల్ సంతతి వారమని చెప్పుకుంటారు. అనేక శతాబ్దాల క్రితం \"బేనీసాద్\" అనే ఒక బదావీ ముఠా ఉండేది. ఈ ముఠాకు ఒక నాయకుడుండేవాడు. అతనికి \" ఎడారి భయంకరుడు\" అని పేరుండేది. ఈయన కుమారులలో ఆఖరువాడు కనానా. వారి జాతిలో ఆఖరుకొడుకు తండ్రి తాలూకు గొర్రెలమందలను కాయటం అనాదిగా వస్తున్న ఆచారం. అందుచేత కనానా అయి దేళ్లు నిండగానే ఆడవాళ్లతోబాటు చల్ల చేయటమూ, వెన్న తీయటమూ మొదలైన పనులు చేసి, పదేళ్లు నిండగానే, కర్ర చేత బట్టి గొర్రెలనూ, ఒంటెలనూ కాచాడు. ఇలా మూడేళ్లు జరిగాక తండ్రి కనా నాను,\" ఈటె పట్టటం నేర్పుకుంటావా?” అని అడిగాడు. \"నాన్నా, నేను అల్లా కోసమూ, అరేబియా కోసమూ అయితే తప్ప ఈటె పట్టి ఇతరుల ప్రాణాలు తీయలేను,” అన్నాడు కనానా. చంపటమో, చావటమో తప్ప మరొకటి తెలిసిన జాతిలో పుట్టిన ఆ పసివాడిలో ఆ ఆచారవిరుద్ధమైన ఆలోచన ఎలా తల ఎత్తినదీ ఎవరూ ఊహించలేకపోయారు. \" నువు అరబ్బీవి కావుట్రా? ఇస్మాయిల్ సంతతివాడివి కావూ?” అని తండ్రి కోపంగా అడిగాడు. కాని కనానాకు ఆ వాదం నచ్చలేదు. అల్లా సమస్త ప్రాణులనూ సృష్టించి రక్షిస్తా డని వాడు తెలుసుకుని ఉన్నాడు. తాను ఏ జంతువును హింసించినా అల్లా క్షమించడు. అలాటప్పుడు జంతువులకన్న ఎక్కువైన మనిషిని హింసించటం తప్పుకాదా ? కనానాను అందరూ హీనంగా చూడ సాగారు. వాడు పిరికిపంద అని ముఠా కంతకూ అభిప్రాయం ఏర్పడిపోయింది. పౌరుషహీనుడనే ఉద్దేశంతో వాడికి హీనమైన పనులు చెప్పారు. అలాటి పనులు చేయ టమూ, అందరిచేతా పిరికిపంద అనిపించు కోవటమూ కనానాకు చాలా బాధగా ఉండేది. మారణాయుధాలు పట్ట నిరాకరించినప్ప టికీ కనానాలో కొన్ని శక్తులుండేవి. వాడు జంతువులను సులువుగా వశపరుచుకునే వాడు. బేనీసాద్ ముఠాలో వాడితో సమంగా గుర్రంపైనగాని, ఒంటె పైనగాని సవారీ చేయ గలవాడు లేదు. అన్ని ఆటలలోనూ వాడు మిగిలినవాళ్లకన్న రాణించేవాడు. వాడి చూపు చాలా నిశితమైనది. రాత్రివేళ గొర్రె లను ఎత్తుకుపోవటానికి ఎవరైనా వస్తుంటే మిగిలిన గొర్రెలకాపర్లకన్న కనానా ముందుగా పసికట్టేవాడు. వాడు వడిసెల రాయి విసిరినంత దూరంగా, గురిగా మరె వరూరు . ఇవన్నీ యోధుడిలో రాణించే లక్షణాలే. అలాటి లక్షణాలన్నీ ఉండికూడా తన కొడుకు యోధుడు కావటానికి నిరాకరిం చటం ఆ ముసలి తండ్రిని మరింత కల వర పెట్టింది. ఎడారి అంచున ఒక నదికి సమీపంలో బేనీసాద్ ముఠావారు ఏడాదికి మూడు మాసాలు మకాం వేసేవారు. వారక్కడ విత్తులు నాటి, పంట నూర్చినదాకా ఉండి తరవాత మకాం ఎత్తేవారు. నల్లటి కంబ ళ్ళతో తయారుచేసిన గుడారాలు దాదాపు అయిదువందలు నాలుగు సోల్పులలో వేసి ఉండేవి. గుడారాలకు అటూ ఇటూ కను చూపు మేరదాకా వారి పొలాలు నది ఒడ్డున ఉండేవి. కంకులు పడ్డాక చేల వెంబడి మంచెలు కట్టి ఆడవాళ్లూ, ముసలివాళ్లూ, పిల్లలూ ఆ మంచెలమీదనే ఉండి వడి సెలలతో పిట్టలను తోలుతూ ధాన్యాన్ని కాపాడేవారు. గుడారాలనుంచి వారికి ఆహారం వచ్చేది. పంట కోసేదాకా చేలకు కాపలా ఉండేది. ఈ యేడు కనానాను ఒక చివరఉన్న మంచెమీద పెట్టారు. వాడికి ఆ అవమానం కావలిసిందేనని అందరూ భావించారు. తన ముఠావారి గౌరవం సంపాదించటం ఎలాగో, తన ధైర్యాన్ని నిరూపించట మెలాగో వాడికి తెలియదు. అందరూ తనను పిరికివాడని తిడుతుంటే వినకుండా దూరాన పడి ఉండ టమే వాడికి మేలుగా తోచింది. * * * రేపు కోతలు ఆరంభిస్తారనగా కనానా తండ్రికి ఒక దుర్వార్త తెలిసింది. అతని ఇద్దరు కొడుకులు నాలుగు ఒంటెలపై తేనే, ఇళ్లుకట్టే మట్టి వేసుకుని ఒక బిడారువెంట బయలుదేరి వెళ్లారు. దారిలో వారిని మరొక ముఠావాళ్లు దోచుకున్నారు. ఆ దొంగల ముఠాకు నాయకుడు రషీద్ అనేవాడు. రషీద్ ముఠాకూ, బేనీసాద్ ముఠాకూ మధ్య వైరం ఉన్నది. అందుచేత వాడు కనానా అన్న లిద్దరినీ, నాలుగు ఒంటెలనూ పట్టు కున్నాడు. పెద్దవాడు. బందీగా చిక్కి పోయాడు గాని రెండోవాడు పోట్లాడి తప్పించుకుని, గాయాలతో ఎలాగయితేం ఇల్లు చేరుకున్నాడు. ఈ వార్త విన్న చిరాకులో, \"ఎడారి భయంకరుడు” కనానా ఉన్న చోటికి వచ్చాడు. కనానా మంచెమీద కూచుని ధ్యానంలో ఉన్నాడు. పిట్టలు యధేచ్ఛగా పొలంమీద పడి తినేస్తున్నాయి. మధ్యాన్నం వచ్చిన ఆహారాన్ని కనానా ఇంతవరకు ముట్ట లేదు. అసలు ఆ ఆహారం అక్కడ వున్నట్టు కూడా అతడు గుర్తించినట్టులేదు. ఇదంతా చూసి వృద్ధుడికి మండుకొచ్చింది. \" నా కడుపు చెడబుట్టావురా, నిర్భా గ్యుడా! నిన్ను చేనుకు కాపలా పెడితే పిట్టలనైనా కొట్టలేవు. నీకు మగపనులూ చేతకావు, ఆడపనులూ చేతకావు. ఎందుకు పనికొస్తావురా? నాకు వచ్చే మిగిలిన కష్టా లన్నీ ఒక ఎత్తూ, నువు ఒక ఎత్తుగా ఉన్నావే!\" అని ఆయన కొడుకుమీద చిరాకుపడ్డాడు. \"నీ కిప్పుడేం కష్టాలు వచ్చాయి, నాన్నా?\" అన్నాడు కనానా. \" అందరికీ తెలిసినదికూడా నీకు తెలి యదా ? ” అన్నాడు తండ్రి. \"మూడు వారాలుగా ఈ మంచె దిగ లేదు. నాతో ఎవరూ మాట్లాడరు, ఏమీ చెప్పరు,” అన్నాడు కనానా. తండ్రి కనానాతో రషీద్ చేసిన అఘా యిత్యం చెప్పాడు. నిజానికి ముసలివాడికి పెద్ద నష్టమేమీ జరగలేదు. బిడారు వెంట వెళ్లి రషీద్కు చిక్కిన ఒంటెలలో ఒక్క తెల్లఒంటె మినహాయిస్తే మిగిలినవి మూడు ముసలివి. ఒంటెమీద ఉన్న సరుకుకూడా విలువైనది కాదు. అయినా ఆ తెల్ల ఒంటెనూ, తన పెద్ద అన్ననూ రషీదుంచి విడిపించి ఇంటికి తీసుకురావటం తన ధర్మమని కనానాకు తోచింది. \"నాన్నా, నా కొక గుర్రమూ, ధాన్యం మూటా, మంచినీళ్ల తిత్తి ఇయ్యి. రషీద్ను వెన్నాడి పోతాను. రషీదన్ను చంపనుగాని, అన్ననూ, తెల్ల ఒంటెనూ విడిపించి తెస్తాను,” అన్నాడు కనానా. \"ఏడిచావు, గడ్డిపోచవెధవా! కునికి పాట్లు పడకుండా చీకటి పడ్డదాకా పిట్టలను తోలు, అదే చాలు. రేపు ఉదయానే కోతలు ఆరంభిస్తున్నాం!\" అన్నాడు తండ్రి. \"చీకటిపడినదాకా పిట్టలను తోలు తాను. కోతలకు ఉండను. తెల్లవారేసరికి ఎడారిలో నేను అన్నకోసం చాలాదూరం వెళ్లి ఉంటాను,\" అన్నాడు కనానా. \"నిన్ను నమ్మి నీకు గుర్రం ఇవ్వను,” అన్నాడు తండ్రి. \"ఫరవాలేదు, నడిచి పోతాను. గెలిచి వచ్చేటట్టు ఆశీర్వదించు,” అన్నాడు కనానా. \"గెలిచిరా, అప్పుడా శీర్వదిస్తాను,” అన్నాడు తండ్రి. * * సూర్యాస్తమయం అవుతూనే కనానా మంచె దిగాడు. చేను నుంచి సంచీనిండా ధాన్యం నించుకుని, దాన్ని భుజాన వేసు కుని, తన చేతికర్ర పట్టుకుని ఎడారికి అడ్డంపడి వాయువ్య దిక్కుగా నడక సాగించాడు. దూరాన ఎక్కడైనా రషీద్ ముఠా జాడలు కనపడవచ్చునని కనానా ఆశ ; ఎందుచేత నంటే అతని చూపు చాలా చురుకైనది. అదీగాక, ఆ కొండ బిడారులకు కూడలి. అరేబియానుండి ఉత్తరంగా జెరుసులేము, డమాస్కసు నగరాలకు వెళ్లే బిడార్లూ, సిరియానుంచి దక్షిణంగా మక్కా, మదీనా లకు వెళ్లే బిడార్లు ఆ కొండవద్ద మజిలీ వేస్తాయి. ఎదురువచ్చే బిడారు ఏదైనా తగి లితే రషీద్ ముఠాగురించి వార్త తెలుస్తుం దన్న ఆశతో కనానా హెూర్ కొండ కేసి బయలుదేరాడు. కనానాకు దారితప్పుతానన్న భయంలేదు. పగలు సూర్యుణ్ణిబట్టీ, రాత్రి నక్షత్రాలను బట్టి బదావీలు సులువుగా ఎడారిలోని ఏ ప్రాంతానికైనా వెళ్లగలరు. కనానా రాత్రల్లా నడిచాడు, మర్నాడు మధ్యాన్నం ఎండవేడి బాగా ముదిరినాక ఒక బండ రాయి నీడను పడుకుని నిద్రపోయాడు. అతను అలా కాలినడకను రెండుపగళ్లు నడిచి రెండోనాడు సూర్యాస్తమయం లోపున హెూర్ కొండను దూరాన చూశాడు. ఆ కొండకింద చిన్నజల ఉన్నది. అతను ఆ జలలో నీరు తాగి దాని పక్కనే పడుకుని నిద్రపోయాడు. తూర్పు తెల్లవారే సమయాన అతను నిద్ర లేచి చుట్టూ కలయచూశాడు. ఒక అరరోజుక్రితమే అక్కడ ఒక బిడారు మజిలీచేసి మక్కా మదీనాల కేసి వెళ్లి పోయిన లక్షణాలు అతనికి కనిపించాయి. ఆ బిడారువెంట తన అన్న ఉన్నాడని అత నికి గట్టినమ్మకం కుదిరి, తన పని సిద్ధిస్తుం దన్న ఆనందం కలిగింది. ఆ బిడారుజాడ ఏమైనా కనిపిస్తుందేమోనన్న ఆశతో అతను ఆ కొండశిఖరానికి ఎక్కాడు. కాని ఈ ఆశ ఫలించలేదు. ఇంతలో సూర్యోదయమయింది. కనానా ఉదయపు ప్రార్థన చేసి, తన ప్రయత్నంలో తాను నెగ్గేలాగు చేయమని భగవంతుణ్ణి ప్రార్థించాడు. * * * కనానా కొండ ఎక్కుతున్న సమయం లోనే ఆ కొండ కిందికి అయిదుగురు అరబ్బీ సైనికులు గుర్రాలమీద వచ్చారు. వారు అరేబియా ఉత్తరప్రాంతంనుంచి వస్తు న్నారు. అతివేగంగా ప్రయాణంచేసి వచ్చిన ఆ సైనికులు కొండకింద గుర్రాలు దిగి, ఇంత ఆహారం తిని, తమ గుర్రాల తాళ్లు తమ శరీరాలకే కట్టేసుకుని, గడ్డిమీద పడు కుని నిద్రపోయారు. మరికాస్సేపటికి ముగ్గురు బదావీ దొంగలు అటుగా వచ్చారు. గుర్రాలను కాజేయాలని వారికి పుట్టింది. కాని యజ మానులను ముందు చంపేస్తేగాని గుర్రాలు తమకు దక్కవు. వారు ఆ అయిదుగురు సైని కులనూ పొడిచారు. దుస్తులూ, ఆయుధాలూ కొల్లగొట్టారు. తరవాత గుర్రాలను తీసుకుని, మూడింటిపైన సవారీ అయి మిగిలిన రెంటినీ నడిపించుకుంటూ వెళ్లిపోయారు. దొంగలు పొడిచినప్పుడు సైనికులు పెట్టిన కేకలు కొండపైన ఉన్న కనానా విని తుళ్లిపడ్డాడు. అతను కొండపైనుంచి చూసే ఏదో ఘోరం జరిగినట్టు తెలుసుకున్నాడు. కొండ దిగివచ్చినాక అతని కళ్లబడిన దృశ్యా నికి అతని తల తిరిగిపోయింది. రక్తపు మడుగులు చూడలేక అతను ముఖం తిప్పు కుని పోతూఉండగా ఒక సైనికుడు బాధతో మూలగటం అతనికి వినపడింది. కనానా ధైర్యం తెచ్చుకుని ఆ మూలిగే సైనికుణ్ణి సమీపించాడు. \"దాహం! దాహం !” అన్నాడు సైనికుడు. కనానా తన ఉన్నిసంచితో జలనుంచి నీరుతెచ్చి కొనప్రాణంతో ఉన్న ఆ సైనికుడి చేత తాగించాడు. సైనికుడు కళ్లుతెరిచి కనా నాను చూసి, \" నాయనా, నీకింకా గడ్డాలూ మీసాలూ రాలేదు. కాని నువు అరబ్బీ వాడివి. అరబ్బులను సర్వనాశనం చేసే ఉద్దేశంతో హిరాక్లియస్ చక్రవర్తి కొడుకు కన్జన్టీన్ అంతులేని టర్కీ, గ్రీకు, రోమన్ సేనలతో రాబోతున్నాడు. ఈ విషయం ఖలీఫాగారికి చెప్పి సహాయం కోరటానికై మేము ఒక జాబు తీసుకునిపోతున్నాం. ప్రస్తుతం ఖలీఫా మక్కానగరంలో ఉన్నారు. ఆ జాబును అల్లా ప్రమాణంగా ఆయనకు అందజేస్తావా ?” అని కోరాడు. \" అల్లా ప్రమాణంగా అందజేస్తాను!\" అన్నాడు కనానా తడువుకోకుండా. సైనికుడు తన జేబునుంచి ఒక జాబు తీసి కనానా కిచ్చాడు. మరుక్షణం సైనికుడు ప్రాణాలు విడిచాడు. తాను బయలుదేరిన పని మరిచి ఈ సైనికుడికి ఈ వాగ్దానం చేసినందుకు కనానా చాలా ఆశ్చర్యపడాడు. ఇది తనకొక పరీక్ష, అల్లాప్రమాణంగా తాను దానికి తల ఒగ్గాడు. ఇంతలోనే అతనికి మరొక విషయం జ్ఞాపకంవచ్చింది. తాను వెంటాడే బిడారు దక్షిణంగానే వెళ్లింది. మక్కా అటుగానే ఉన్నది. అందుచేత, తాను సైనికుడికి చేసిన వాగ్దానం నిలబెట్టుకోవటానికి కనానా దారితప్పివెళ్ల నవసరంలేదు. — (ఇంకా వుంది)",
            "book_page_end": 64
        },
        {
            "title": "ప్రకృతి వింతలు",
            "book_page_start": 65,
            "pdf_page_start": 79,
            "pdf_page_end": 82,
            "author": "చందమామ బృందం",
            "genre": "సాహస యాత్ర, ప్రకృతి",
            "moral": "ప్రకృతి వింతలు ఆశ్చర్యాన్ని కలిగిస్తాయి. కష్టకాలంలో అనుభవం, అవసరం కొత్త విషయాలను నేర్పుతాయి.",
            "keywords": [
                "సిపాయి చీమలు",
                "కొండచిలువ",
                "ఆర్మడిల్లో",
                "నీటి ఊడలు",
                "త్యాగం"
            ],
            "characters": [
                "కుమేవావా",
                "కథకుడు",
                "సిపాయి చీమలు",
                "కొండచిలువ",
                "ఆర్మడిల్లో",
                "అడవి పంది"
            ],
            "locations": [
                "నది ఒడ్డు",
                "అడవి",
                "నౌక"
            ],
            "content": "కుమేవావా అతివేగంగా పరిగెత్తసాగాడు. నేను వాడితో సమంగా పరిగెత్తలేక పోయాను. చివరకు ఇద్దరమూ నదిని చేరి నీటిలోకి దూకాము. మొలలోతు నీటిలో నుంచి మేము ఒడ్డుకు చూస్తే నేలా, చెట్లూ, సమస్తమూ తారు పూసినట్టుగా చీమలు కమ్మేసి కనిపించాయి. అనేక కోట్లానుకోట్ల చీమలు! అవి చేసే టపటప చప్పుడుకు ఇప్పుడు మా చెవులు హెూరెత్తిపోతున్నాయి. చూస్తూండగానే మాకు సమీపంలో ఉన్న నది ఒడ్డంకా నల్లటి తివాసీ పరిచినట్టయింది. అంతలోనే చెట్లమీద ఉండే చీమలన్నీ దిగి వచ్చి ఒక పెద్ద బంతిలాగా తయా రయాయి. తరవాత ఆ బంతి నదిలోకి దొర్లి అవతలి తీరానికి దొర్లుకుంటూ ప్రవాహం వెంబడి కొంతదూరం కొట్టుకుపోయి అవ తలి ఒడ్డు చేరుకున్నది. ఈ \" సిపాయి చీమలు” అతి విచిత్ర మైనవి. వాటి గమ్యస్థానం వాటికి తెలుసును. తమ దారికి నిప్పు అడ్డం వచ్చినా నీరు అడ్డం వచ్చినా అవి ఆగవు. అవి నిప్పులోకి జొరబడినప్పుడు కొన్నివేల చీమలు బూడిద అయిపోయి మిగిలినవాటికి బాట ఏర్పాటు చేస్తాయి. నీటిలో బంతిలాగా దొర్లినప్పుడు కూడా బంతికి వెలపలి ప్రాంతంలో ఉండే చీమలు చనిపోతాయి, కాని వాటి కళే బరాల సహాయంతో మిగిలినవి ముందుకు పోతాయి. సమష్టి క్షేమంకోసం వ్యక్తులు త్యాగమయే సూత్రం వాటికి తెలుసును. చీమలు పోయాక మేము మంట వద్దకు వెళ్లి చూస్తే మా అడవిపంది అస్థిపంజరం మాత్రమే కనిపించింది. నిప్పంతా ఆరి బూడిద అయి ఉన్నది. \" మనం ఇక్కడే ఉంటే మనంకూడా అలాగే అయి ఉండే వాళ్లం,” అన్నాడు కుమేవావా అడవిపంది అస్థిపంజరం చూపిస్తూ. అరణ్యంలో ఉండే జంతువులలోకెల్లా ఘాతుకమైనదేదో నేను తెలుసుకున్నాను. అడవిపంది. అస్థిపంజరాన్ని అక్కడే వదిలి మేము అరణ్యంలోకి పోసాగాం. అకస్మాత్తుగా ముందు నడిచే నన్ను కుర్ర వాడు నడుము పట్టి వెనక్కు గుంజాడు. నేను కింద పడిపోయాను. నాతోపాటు వాడు కూడా కింద పడుకున్నాడు. వాడలా చేయటానికి కారణం నాకు త్వరలోనే తెలిసింది. ఒక బ్రహ్మాండమైన కొండచిలువ చెట్టుకొమ్మపైనుంచి జారు తున్నది. దాని నిడివి నాలుగు గజాలు మించిఉన్నది. అది అడవిలోకి వెళ్లిపోయిన దాకా మేమిద్దరమూ నేలను కరుచుకుని పడుకున్నాము. కొండచిలువ విషసర్పం కాదుగాని, అది జంతువులను చుట్టవేసి బలంగా నొక్కి ఎముకలన్నీ పిండిచేసి, తరవాత ఆ జంతువులను కబళిస్తుంది. తరవాత మేము మళ్లీ మా నడక సాగిం చాము. కొంతదూరం వెళ్లాక కుర్రాడు ఆగి ఆలకించాడు. మా ఎడమపక్కగా ఆర్మడిల్లో అనే జంతువు వచ్చింది. అంత పెద్ద ఆర్మ డిల్లోను నే నదివరకు చూసివుండలేదు. మమ్మల్ని చూస్తూనే అది బంతిలాగా ముడుచుకుపోయింది. అలా ముడుచుకు పోయినప్పుడు దాని కవచం దాని శరీరాన్ని రక్షిస్తుంది. ఆ బంతిలో నుంచి దాని తలా తోకా మాత్రమే తొంగి చూస్తున్నాయి. కుమేవావా దాన్ని ఎత్తి తాడుతో కట్ట టానికి ప్రయత్నించాడు. కాని అది వాడి చేతులలోనుంచి కిందికి దూకి మెరుపు వేగంతో అరణ్యంలోకి పారిపోయింది. మేమిద్దరమూ దాన్ని వెంబడించాము. అది ఒక దిబ్బలో ఉన్న బొరియలో దూరింది. కుమేవావా మళ్లీ ఎండుక ట్టెలు మధించి నిప్పు చేశాడు. ఈలోపుగా నేను చితుకులు చేర్చాను. త్వరలోనే మంచి మంట చేశాము. మండే పుల్లలను బొరియ లోపలికి పెట్టి వాటిపైన ఒక చెట్టునుంచి కోసిన పచ్చి ఆకులు వేసేసరికి తెల్లని పొగ రాసాగింది. ఆ పొగ బొరియలోపలికి వెళ్లేలాగ కుమేవావా ఆకు విసనకర్రతో విసిరాడు. బొరియలోపల ఆర్మడిల్లోకు ఊపిరాడక కొట్టుకోవటం మాకు వినిపించింది. కొద్దిసేపటికల్లా అది బయటికి వచ్చింది. కుమేవావా దాన్ని పట్టుకోబోయాడు. అది ఊపిరాడ క చావటానికన్నా ఒప్పుకున్నది గాని దొరికి పోవటానికి ఒప్పుకోక మళ్లీ బొరియలోకి పోబోయింది. అయితే దాని తోక కుర్రవాడికి దొరికిపోయింది. కాని ఆది వాణ్ణి బొరియ లోకి ఈడ్చసాగింది. దాని బలం అలాటిది. వాడు నాకోసం కేక పెట్టాడు. నేనుకూడా వెళ్లి తోక పట్టుకుని లాగినా అది ఒకంతట బయటికి రాలేదు. ఎలాగో దాన్ని బయటికి లాగి అది పెనగులాడకుండా ఒక్క దెబ్బ వేసి, దాని మెడకు నారతాడు కట్టాం. \".కుమేవావా, నాకు దాహం అవుతోంది. ఇక్కడ తాగే నీరుండదేమో!” అన్నాను. వాడు నన్ను ఒక్కక్షణం ఆగమని ఒక చెట్టు ఊడ రెండుగజాల బారున తన కత్తితో నరికి తెచ్చి, \"ఇదుగో నీరు!\" అన్నాడు. వాడు నాతో పరిహాసం ఆడుతున్నా డను కున్నాను. కాని వాడు ఆ ఊడ ఒక చివర నోటిదగ్గిర పెట్టుకుని పైకి ఎత్తేసరికి అందులో నుంచి నిర్మలమైన జలం వాడి నోట్లోపడింది. వాడి తరువాత నేనూ నీరు తాగి దాని రుచికి అద్భుతం చెందాను. \"న్యికుచాప్కు నీటి ఊడల సంగతి తెలియదులాగుంది !” అన్నాడు వాడు. \"ఇదంతా నువ్వెప్పుడు నేర్చావు?” అని అడిగాను. \" అనుభవమూ, అవసరమూ కలిగితే అన్నీ తెలుస్తాయని మలోవాతాత అంటాడు,” అన్నాడు వాడు. మేము తిరిగి వచ్చేలోగా కుర్రవాడు బాణాలతో ఒక అడవిటర్కీకోడినీ, రెండు ఎర్ర చిలకలనూ, రెండు పచ్చ చిలకలనూ కొట్టాడు. వాడు యాభైగజాల దూరంలో ఉండే పక్షిని గురిగా కొట్టటం నేను చూశాను. వాడి జాతిలో నూరుగజాల దూరాన వున్న దాన్ని గురిగా కొట్టేవాళ్ళున్నారట. మేము నౌకను చేరేసరికి అది ఒడుకు లాగబడివున్నది. దాని మరమ్మతుకూడా చురుకుగా సాగుతున్నది. దాని పనిలో నిమగ్నులైవున్న ప్రయాణీకులందరూ మమ్మల్ని చూడగానే పనులు కట్టిపెట్టి విశ్రాంతితీసుకున్నారు. అందరూ ఉదయం నుంచీ మాడుతున్నారు. మిట్టమధ్యాన్నం కావస్తున్నది. అందుచేత మేము తెచ్చిన ఆహారం చూసి అందరూ కుమేవావాను మెచ్చుకున్నారు. కొందరు వాణ్ణి భుజాల మీద ఎత్తుకుని మోస్తూ, \"ముప్పైమందికి సరిపడే ఆహారాన్ని ఒంటరిగా వేటాడిన వాడివి సామాన్యుడివి కావు,” అని అభినం దించారు. కుమేవావా నవ్వి ఊరుకున్నాడు. ఈ మెప్పు వాడికి పట్టినట్టు లేదు. మగవాళ్ళు మళ్లీ నౌకపనిలోకి వెళ్లారు. మేమిద్దరమూ స్త్రీల సహాయంతో వంటపని సాగించాము. వంటలోకి మసాలాదినుసులు లేవు. కుమేవావా అరణ్యంలోకి వెళ్లి అడవి ఉల్లిగడ్డలూ, ఏదో చెట్టుబెరడూ తెచ్చాడు. ఈ బెరడు పొడిచేసి ఉల్లిగడ్డలతోబాటు కూరలలో వేస్తే మసాలా తయారయింది. త్వరలోనే వంట పూర్తి అయింది. భోజ నాలు కాగానే తిరిగి పడవను మరమ్మతు చేసేపని ప్రారంభించాము. దాని అడుగు భాగంలో రెండు చెక్కలుమాత్రమే దెబ్బ తిన్నాయి. రేపు ఉదయం ఆ పని పూర్తి అవుతుందని తెలిసింది. రేపు మధ్యాన్నాని కల్లా కుమేవావాకు వీడ్కోలు చెప్పాలి కాబోలునని నేను విచారపడ్డాను. — (ఇంకా వుంది)",
            "book_page_end": 68
        },
        {
            "title": "అవివేకి",
            "book_page_start": 69,
            "pdf_page_start": 83,
            "pdf_page_end": 83,
            "author": "చందమామ బృందం",
            "genre": "నీతి కథ",
            "moral": "అత్యాశకు పోతే, ఉన్నది కూడా పోతుంది. తన అర్హతను మరచి గొప్పలు చెప్పుకోకూడదు.",
            "keywords": [
                "గొల్లవాడు",
                "అప్సరస",
                "రూపం మార్పు",
                "మురళీగానం",
                "అవివేకం"
            ],
            "characters": [
                "గొల్లవాడు",
                "అప్సరస",
                "రాజకుమార్తె",
                "నౌకర్లు"
            ],
            "locations": [
                "కాశీనగరం"
            ],
            "content": "కాశీనగరం వెలపల ఒక ముసలి గొల్లవాడుండేవాడు. వాడు రోజూ తన గొర్రెలను మేతకు వదిలి, ఒక చెట్టుకింద కూర్చుని, అత్యంత మధురంగా తన పిల్లన గ్రోవిపై పాడేవాడు. ఒకనాడు ఒక అప్సరస వాడి మురళీగానానికి ముగ్ధురాలై వాడి ఎదట ప్రత్యక్షమయింది. ఆమె ఆ ముసలివాణి తన మహిమచేత ఒక గంధర్వకుమారుడిలాగా మార్చేసి, \"నువు మా లోకానికి వచ్చి ఎప్పుడూ నాకు మురళీ వినిపిస్తూండు!\" అన్నది. యువకుడుగా మారిపోయి దేవతావస్త్రాలు ధరించి వెలిగిపోతున్న గొల్ల వాడు అప్సరసతో, \" అలాగే వస్తాను. కాని నాకు రెండు గడియలు గడువిస్తే నగరంలోకి వెళ్లి ఎరిగినవాళ్ళకి వీడ్కోలు చెప్పి వస్తాను!\" అన్నాడు. అప్సరస సరేనని వాడికి తెల్లటి గుర్రాలు పూన్చిన బంగారురథం ఇచ్చింది. వాడు ఆ రథంలో ఎక్కి రాజవీధిని పోతూ ఉండగా మేడమీదినుంచి రాజకుమార్తె చూసి, \"ఆ రథంలో వెళ్ళే యువకుణ్ణి నేను పిలుస్తున్నానని తీసుకురండి,” అన్నది నౌకర్లతో. రాజకుమార్తె తనను పిలిపించిందని తెలియగానే ఆమె తనని ప్రేమించిం దని గ్రహించి గొల్లవాడు రాజకుమార్తె ముందు మోకరించి, \" దేవీ, నన్ను వెంటనే పెళ్లాడు! నేను నీకు భర్తనై కాశీ రాజ్యం ఏలుతాను!\" అన్నాడు. మరుక్షణమే వాడికి ఎప్పటి రూపం వచ్చేసింది. \" ఎవడీ ముసలివెధవ ? వీణ్ణి తక్షణం వీధిలోకి గెంటండి!\" అన్నది రాజకుమార్తె.",
            "book_page_end": 69
        }
    ],
    "statistics": {
        "total_stories": 10,
        "author_counts": {
            "కె. మాధవరావు": 1,
            "చందమామ బృందం": 5,
            "ఆర్. కోదండరామయ్య": 1,
            "విద్వాన్ విశ్వం": 1,
            "టి. ఎస్. రామారావు": 1,
            "జి. కేశవరావు": 1
        },
        "genre_counts": {
            "దొంగల కథ": 1,
            "ఫాంటసీ, ధారావాహిక": 1,
            "నాటకం, అనుసరణ": 1,
            "నీతి కథ": 2,
            "బేతాళ కథ": 1,
            "హాస్యం": 1,
            "జీవిత చరిత్ర, పౌరాణిక": 1,
            "సాహస కథ, చారిత్రక": 1,
            "సాహస యాత్ర, ప్రకృతి": 1
        }
    }
}