{
    "book_id": "చందమామ_1959_05",
    "stories": [
        {
            "title": "ఆహ్వానము",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "ఆనందం అంతస్తులో లేదు.",
            "keywords": [
                "మనశ్శాంతి",
                "ఆనందం",
                "రాజద్రోహం",
                "అమూల్యమైన ఆస్తి",
                "జీవితం"
            ],
            "characters": [
                "మాక్బెత్",
                "గొల్లవాడు"
            ],
            "locations": [],
            "content": "జీవితంలో మనిషికి కావలిసినదేమిటి? చాలా మంది సుఖాలు, భోగభాగ్యాలు, గొప్పపదవులు కోరుతారు. కాని మనిషికి నిజంగా కావలిసినది మనశ్శాంతీ, ఆనందమూనూ. వీటికి సౌఖ్యాలతో గాని, సిరిసంపదలతోగాని, హెూదాతోగాని ఏమీ సంబంధం ఉండదు. ఈ విషయాన్ని నిరూ పించే కథలు ఈ సంచికలో రెండున్నాయి.\n\nఒకటి షేక్ స్పియర్ నాటక కథ \"రాజ ద్రోహం.” ఇందులో మాక్బెత్ అనేవాడు రాజును చంపి తానే రాజవుతాడు. ఈ హత్యను కప్పిపుచ్చటానికి ఇంకా అనేక హత్యలుచేసి, ఆనందం అనుభవించకుండానే చనిపోతాడు.\n\nరెండో కథ \"అమూల్యమైన ఆస్తి.” ఇందులో ఒక గొల్లవాడు ఆస్థానంలో పెద్ద ఉద్యోగం సంపా దించికూడా తన నిజమైన ఆనందం హెూదాలో లేదని గుర్తించగలుగుతాడు.",
            "book_page_end": 15
        },
        {
            "title": "మహాభారతం",
            "book_page_start": 2,
            "pdf_page_start": 16,
            "pdf_page_end": 22,
            "author": "చందమామ బృందం",
            "genre": "పౌరాణికం",
            "moral": "భీష్ముడి ప్రతిజ్ఞ గొప్ప త్యాగాన్ని సూచిస్తుంది.",
            "keywords": [
                "భీష్ముడు",
                "శంతనుడు",
                "సత్యవతి",
                "గంగ",
                "భీష్మప్రతిజ్ఞ"
            ],
            "characters": [
                "శంతనుడు",
                "గంగ",
                "ప్రతీప మహారాజు",
                "దేవాపి",
                "ప్రభాసుడు",
                "సత్యవతి",
                "దాశరాజు",
                "భీష్ముడు",
                "విచిత్రవీర్యుడు",
                "అంబ",
                "సాళ్వరాజు"
            ],
            "locations": [
                "గంగాతీరం",
                "హస్తినాపురం",
                "కాశీరాజు సభ",
                "సాళ్వనగరం"
            ],
            "content": "భీష్ముడి తండ్రి శంతనమహారాజు. ప్రతీప మహారాజుకు దేవాపి, శంతనుడు, బాహ్లి కుడు అని ముగ్గురు కుమారులుండేవారు. ప్రతీపుడు రాజ్యం విడిచిపెట్టి వనవాసానికి వెళ్లాడు. న్యాయంగా దేవాపి రాజు కావలి సింది. కాని దేవాపి రాజ్యం చేయక తాను కూడా వనాలకు వెళ్లిపోయి పాషండులతో చేరిపోయాడు. అందుచేత ప్రతీపుడి రాజ్యా నికి శంతనుడే రాజయాడు.\n\nఒకనాడు శంతనుడు గంగాతీరాన విహ రిస్తుండగా గంగ మానవస్త్రీ రూపంలో కని పించింది. శంతను డామెను తనకు భార్య కమ్మని కోరాడు. \"నేను ఏంచేసినా సహించి ఊరుకోవాలే గాని నిష్ఠురాలు ఆడరాదు. అలా ఉండేపక్షంలో నేను నిన్ను పెళ్లాడ తాను,” అని గంగ అన్నది.\n\nగంగ పెట్టిన ఈ నియమానికి శంతనుడు సమ్మతించాడు. కాలక్రమాన గంగకు శంతనుడి వల్ల ఏడుగురు కొడుకులు పుట్టారు. గంగ ఒక్కొక్కరినే పుట్టగానే తీసుకుపోయి నీటిలో పడవేసి చంపింది. ఇది చూసి శంతనుడు చాలా బాధపడ్డాడు కాని, ఆమెను విమర్శించే అధికారం లేనందువల్ల మాట్లా డక ఊరుకున్నాడు.\n\nగంగ ఎనిమిదవ పిల్లవాణ్ణి కూడా కని చంపటానికి సిద్ధపడింది. శంతనుడు ఇక సహించలేక గంగను నానా మాటలూ అన్నాడు. గంగ ఆ పిల్లవాణ్ణి శంతనుడికి ఇస్తూ, \" రాజా, మన మధ్య జరిగిన ఒప్పం దాన్ని ఉల్లంఘించి నన్ను తిట్టావు గనక ఇక నేను నీకు భార్యను కాను. ఇక నేనీ పిల్లలను ఎందుకు చంపానో చెబుతాను విను. ఒకప్పుడు అష్టవసువులు వసిష్ఠుడి కామధేనువును దొంగిలించటానికి ప్రయత్నిం చారు. వారిని ఈ దొంగతనానికి పురికొల్పి నది ప్రభాసుడనే వసువు భార్య. తన గోవును తస్కరించ యత్నించినందుకు వసిష్ఠుడు మానవజన్మ ఎత్తమని శపించాడు. ప్రభా సుణ్ణిమటుకు మానవుడుగా చిరకాలం జీవించమని శపించాడు. ఆ ఎనిమిదిమందీ కోరి నా గర్భాన జన్మించారు. ఏడుగురికి పుట్టగానే జన్మవిమోచన కలిగించాను కాని, వీడు ప్రభాసుడు ; వీడు చిరకాలం జీవించి వసువులతో చేరుకుంటాడు!\" అన్నది.\n\nతరవాత ఆమె శంతనుణ్ణి వదిలి తన దారిన తాను వెళ్లిపోయింది.\n\nగంగకూ శంతనుడికి పుట్టిన ఎనిమిదవ కుమారుడే భీష్ముడు.\n\nకొంతకాలం గడిచింది. శంతనుడు యమునాతీరాన వేటాడుతూ ఉండగా ఆయనకు దాశరాజు కూతురు సత్యవతి కనిపించింది.\n\nశంతనుడు ఆమె అందానికి పరవశుడై ఆమెను తన భార్యగా చేసుకోవాలనే ఉద్దేశంతో దాశరాజు వద్దకు వెళ్లాడు.\n\n\"రాజా, సత్యవతిని నువు వివాహ మాడటం నాకు సమ్మతమే. కాని ఆమెకు పుట్టే కొడుకు నీ తరవాత రాజుకావాలి. ఒప్పుకుంటే మీవివాహం ఇప్పుడే చేస్తాను,” అన్నాడు దాశరాజు.\n\nఇది శంతనుడికి సమ్మతం కాలేదు. తన పెద్దకొడుకు భీష్ముడుండగా పుట్టబోయే కొడుకులకు రాజ్యం ఇస్తాననటం ఇష్టంలేక శంతనుడు విచారంతో ఇంటికి వచ్చాడు. భీష్ముడు తన తండ్రి విచారానికి కారణం తెలుసుకుని, దాశరాజు వద్దకు వెళ్లి, \" మీ కుమార్తెను నా తండ్రికివ్వండి. నేను రాజ్యం కోరను. నా కొడుకులు రాజ్యం కోసం తగాదా పెడతారని భయపడతారేమో, నేను ఆజన్మబ్రహ్మచారిగా ఉండిపోతాను,” అని ప్రతిజ్ఞ చేశాడు. ఇదే భీష్మప్రతిజ్ఞ.\n\nశంతనుడికి సత్యవతికి వివాహం జరి గింది. వారికి చిత్రాంగదుడూ, విచిత్ర వీర్యుడూ అని ఇద్దరు కుమారులు కలిగారు. శంతనమహారాజు చాలాకాలం రాజ్యంచేసి చనిపోయాడు. అప్పుడు భీష్ముడు తన ప్రతిజ్ఞప్రకారం పెద్దవాడైన చిత్రాంగదుడికి రాజ్యాభిషేకం చేసి, విచిత్రవీర్యుణ్ణి యువరాజు చేశాడు.\n\nకొద్దికాలానికి చిత్రాంగదుడు చని పోయాడు. అప్పుడు భీష్ముడు సత్యవతి అనుమతితో విచిత్రవీర్యుడికి రాజ్యాభిషేకం చేసి, తాను అతనికి అండగా ఉంటూ రాజ్య పాలన చేయించాడు.\n\nవిచిత్రవీర్యుడికి యుక్తవయసు వచ్చింది. అతనికి తగిన పిల్లనుతెచ్చి వివాహం చేయా లని భీష్ముడు సంకల్పించాడు. ఆ సమ యంలో కాశీరాజు తన కుమార్తెలైన అంబ, అంబిక, అంబాలికల స్వయంవరం ప్రక టించి, నానా దేశాల రాజులకు ఆహ్వానాలు పంపాడు.\n\nఈ సంగతి తెలిసి భీష్ముడు రథమెక్కి ఒంటరిగా కాశీకి ప్రయాణమై వెళ్లాడు. అందగత్తెలని ప్రసిద్ధికెక్కిన ఆ కాశీరాజు కుమార్తెలను ఎలాగైనా తెచ్చి తన తమ్ము డైన విచిత్రవీర్యుడికి పెళ్లిచేయాలని ఆయన ఉద్దేశం. భీష్ముడు కాశీరాజు సభలో ప్రవే శించి అంబనూ, అంబికనూ, అంబాలికనూ చూశాడు. వారిని పెళ్లాడగోరి వచ్చిన రాజు లందరినీ చూశాడు.\n\nతన కుమార్తెలు వీర్యశుల్కలు అని కాశీరాజు ప్రకటించి ఉన్నాడు. అంటే వారి కోసం వచ్చినవారిలో యుద్ధం జరిగేపక్షంలో ఆ యుద్ధంలో గెలిచినవారు ఆ కన్యలను పెళ్లాడవచ్చు. అందుచేత భీష్ముడు అందరూ చూస్తుండగానే ఆ ముగ్గురు కన్య లనూ తెచ్చి తన రథంలో పెట్టి, స్వయం వరానికి వచ్చిన రాజులతో, \" రాజులారా ! నేను శంతనమహారాజు కుమారుడను, భీష్ముణ్ణి. మిమ్మల్నందరినీ ధిక్కరించి నేనీ కాశీరాజు కూతుళ్లను తీసుకుపోతున్నాను. శక్తిగలవారైతే వీరిని విడిపించుకొనండి!” అని ఎలుగెత్తి చెప్పాడు.\n\nఆ రాజులు మండిపడ్డారు. వారు తమ తమ భటులకు ఆజ్ఞలిచ్చి రథాలనూ, ఏనుగులనూ, గుర్రాలనూ తెప్పించుకుని వాటిపైన ఎక్కి భీష్ముడితో యుద్ధానికి వచ్చారు. వారందరూ తనను అన్ని వైపులా చుట్టుముట్టినప్పటికీ భీష్ముడు తన బాణాల తోనూ, అస్త్రాలతోనూ అందరితోనూ ఒకే సారి పోట్లాడి, అందరినీ ఓడగొట్టాడు. ఆయన ధాటికి నిలవలేక రాజులందరూ పారిపోయారు.\n\nభీష్ముడు కాశీరాజు కుమార్తెలను తీసు కుని సత్యవతి దగ్గిరికి తిరిగి వచ్చి, \"తల్లీ, వీరు కాశీరాజు కూతుళ్లు అనేకమంది రాజులతో పోరాడి గెలిచి ఈ కన్యలను నా తమ్ముడైన విచిత్రవీర్యుడికి భార్యలుగా తెచ్చాను,\" అన్నాడు. సత్యవతి ఆనంద పరవశురాలై, \" నాయనా, ఎప్పుడూ ఇలాగే విజయాలు సాధించు!” అని భీష్ముణ్ణి ఆశీర్వదించింది.\n\nవిచిత్రవీర్యుడి వివాహానికి ఏర్పాట్లు జరుగుతూ ఉండగా కాశీరాజు పెద్దకూతురైన అంబ భీష్ముడి తో, సిగ్గుపడుతూ ఇలా చెప్పింది : \" భీష్మా, నేను ఇదివరకే సాళ్వ రాజును నా భర్తగా వరించి ఉన్నాను. ఆయనకూడా నన్ను ప్రేమించాడు. ఈ సంగతి నా తండ్రికి తెలియదు. నీవు ధర్మం ఎరిగినవాడవు. ఒకరికి మనసిచ్చిన నేను మరొకరిని ఎలా పెళ్లాడగలను? సాళ్వ రాజు నాకోసం చూస్తూ బాధపడుతుంటాడు. అందుచేత నన్ను ఆయన వద్దకు పంపు!”\n\nఈసంగతి తెలియగానే భీష్ముడు సత్య వతితోనూ, మంత్రి పురోహితులతోనూ సంప్రతించి అంబను సాళ్వరాజు వద్దకు పంపే ఏర్పాట్లు చేశాడు. వృద్ధులైన బ్రాహ్మ ణులను, దాసీజనాన్నీ వెంటబెట్టుకుని అంబ సాళ్వరాజువద్దకు వెళ్లింది. ఆమె సాళ్వరాజుతో, \" నేను నీకోసమై వచ్చాను. నిన్ను తప్ప నేను మరొకరిని పెళ్లాడలేను. అందుచేత నా కోరిక తీర్చు,” అన్నది.\n\nసాళ్వరాజు ఈమాటలు విని వెకిలినవ్వు నవ్వి, \" అంబా, నువు ఎప్పుడో భీష్ముడికి భార్యవయావు. నేను నిన్ను పెళ్లాడను. భీష్ముడి వద్దకే తిరిగి వెళ్లు. మరొకడికి భార్యవైన నిన్ను పెళ్లాడి నేను నారాజ్యంలో ధర్మాన్ని ఏవిధంగా అమలు చేయగలుగు తాను?” అన్నాడు.\n\nఆంబ సాళ్వరాజుతో, \"రాజా, నిజం తెలియకుండా ఇలాటి మాటలనకు. నేను ఇష్టపడి భీష్ముడి వెంట వెళ్లలేదు. భీష్ముడు కూడా నన్ను పెళ్లాడే ఉద్దేశంతో తీసుకు పోలేదు. ఆయనకు బ్రహ్మచర్య వ్రత మున్నది. మా ముగ్గురు అప్పచెల్లెళ్లనూ తన తమ్ముడికిచ్చి పెళ్లిచేసే ఉద్దేశంతో తీసుకువచ్చాడు. నేను నిన్ను ప్రేమిస్తున్నా నని తెలిశాక ఆయన ఈ పరివారమంతా వెంట ఇచ్చి నన్ను ఇక్కడకి పంపాడు. నా చెల్లెళ్లు మాత్రమే విచిత్రవీర్యుణ్ణి పెళ్లాడారు. ఇందులో నావల్లజరిగిన అధర్మం ఏమున్నది. రాజా, నేను నిన్నుతప్ప మరొక రిని భర్తగా భావించలేదని ప్రమాణం చేస్తాను. నన్ను నిరాకరించకు!\" అని బహువిధాల వేడుకున్నది.\n\nకాని సాళ్వరాజు మనసు మారలేదు. ఆయన అంబతో, \"అమ్మాయీ, నన్నెందుకు వేధిస్తావు ? నీ యిష్టంవచ్చిన చోటికి వెళ్లిపో. మమ్మల్నందర్నీ చెండాడి భీష్ముడు నిన్ను తన సొత్తు చేసుకున్నాడు. భీష్ముణ్ణి తలుచు కుంటేనే నా శరీరం గజగజలాడుతున్నది. నేను నిన్ను పరిగ్రహించలేను!” అన్నాడు.\n\nఅంబ భోరుమని ఏడుస్తూ సాళ్వనగరం నుంచి బయలుదేరింది. ఆమె తన తండ్రికీ, భీష్ముడికీ, సాళ్వుడికి కూడా కాకుండా పోయింది. ఇంతా జరిగినాక ఆమె హస్తినా పురానికి వెళ్లటంలో ఆర్థంఉండదు. వెళ్లినా భీష్ము డామెను ఆదరించబోడు. ఆమెకు అందరూ అన్యాయమే చేశారు. ఆమె తండ్రి ఆమె మనసు తెలుసుకోక వీర్య శుల్కగా ప్రకటించాడు. భీష్ముడు ఆమె మనసు తెలుసుకోక ఆమెను తన రథంలో హస్తినాపురానికి తీసుకుపోయాడు. ఉన్న సంగతంతా చెప్పినాకూడా చివరకు సాళ్వ రాజు ఆమెను నిరాకరించాడు. మిగిలిన వాళ్లతోబాటు అంబ తనకుతానే ద్రోహం చేసుకున్నది; రథంలో ఎక్కించుకునే టప్పుడే భీష్ముడితో ఆమె సాళ్వరాజుగురించి చెప్పిఉంటే, భీష్ము డామెను తప్పక వదిలి పెట్టి ఉండేవాడు, సాళ్వరాజు స్వీకరించి ఉండేవాడు.\n\nతన జీవితం భగ్నంకావటానికి ఇంత మంది కారకులైనప్పటికీ అంబ కోపం భీష్ముడిమీద కేంద్రీకరించుకున్నది. ఆమె సాళ్వనగరం దాటి అరణ్యాలలో ఉండే ముని ఆశ్రమాలకు వెళ్లి ఆ రాత్రి అక్కడే పడు కున్నది. అక్కడి మునులంతా చెప్పిన విషాదగాధ విన్నారు.\n\nఅక్కడి మునులకందరికీ శైఖావత్యు డనే వృద్ధ ముని ఆచార్యుడు. ఆయన అంబతో, \" అమ్మా, ఇక్కడ మేమంతా తపస్సు చేసుకునేవాళ్లం. నీకు కలిగిన కష్టాలు తొలగించటానికి మేము చేయగలది ఏమున్నది?” అన్నాడు.\n\nఅంబ చేతులురెండూ ఎత్తి నమస్కారం చేసి, \" స్వామీ, మీదయ నాకుచాలు. మీరు నాకు తపస్సుచేసే విధానం తెలిపినట్టయితే కఠోరతపస్సు చెయ్య నిశ్చయించాను. కిందటి జన్మలో చేసుకున్న పాపంచేత నాకు ఎక్కడా నిలవ నీడలేకుండా చేసు కున్నాను. నాకు వేరే జీవితాశకూడా లేదు. అందుచేత మీతోబాటు నేనుకూడా ఇక్కడే వుండి తపస్సుచేసుకునే అవకాశం ఇవ్వండి,” అన్నది. అంబను చూసి ఆశ్రమవాసులందరూ జాలిపడ్డారు. వారిలోవారు ఆమె సమస్య గురించి చర్చించుకున్నారు. కొందరు ఆమెను తండ్రి వద్దకు పంపటం మంచి దన్నారు; మరికొందరు ఆమె దీనస్థితికి భీష్ముడే కారకుడన్నారు; ఇంకా కొందరు ఆమెను ఎలాగైనా సాళ్వరాజుదగ్గిరికి పంప టమే ఉత్తమమన్నారు.\n\nచివరకు అందరూ కలిసి అంబతో, \" అమ్మా, నీవు నీ తండ్రి ఇంటికి వెళ్లటమే అన్నివిధాలా శ్రేయస్కరం. ఆడది తండ్రి ఇంటనైనా ఉండాలి, భర్తఇంటనైనా ఉండాలి, మూడోచోట ఉండటం ముప్పు. నీ తండ్రి ఇంట నీకు సుఖం లేకపోవచ్చు, కాని ఇక్కడ తపస్సు చేసేదానికన్న అది ఎంతో మేలు. నీలాటి సుకుమారి అయిన రాజకన్య తపన్సు చేయాలంటే సాధ్య మయే పని కాదు. అదీకాక, ఈ ఆశ్ర మంలో నీవంటి సుందరి ఉన్నదని తెలిస్తే ఎక్కడెక్కడి రాజులూ నిన్ను ఎత్తుకు పోవటానికి వస్తారు. అందువల్ల చాలా ఉప ద్రవాలు కలుగుతాయి. కనుక నీవు ఇంటికి వెళ్లటం మంచిది,\" అన్నారు.\n\nఅంబ అందరికీ నమస్కారం చేసి, \" మహామునులారా, నేను నా తండ్రి ఇంట ఒకప్పుడు ఎంతో గౌరవంగా బతికాను. అక్కడే తిరిగి అగౌరవంగా బతకటం నాకు ఎంతమాత్రమూ ఇష్టంలేదు. నేను కాశీకి తిరిగివెళ్లి నా తండ్రికి మొహం చూపించ లేను. అందుచేత మీ అందరి చాటునా ఉండి ఈ అరణ్యంలోనే నేనుకూడా తపస్సు చేసుకుంటాను. తపస్సుచేత పర లోకంలోనైనా నాకింత సుఖం దొరక వచ్చును. ఇప్పుడు నాకుకలిగిన కష్టాల లాటివి ఏ లోకంలోకూడా సంభవించకుండా ఉండటమే నా కోరిక. అందుచేత దయ చేసి నాకు తపోవ్రతం ఉపదేశించండి !” అని ప్రార్థించింది.",
            "book_page_end": 8
        },
        {
            "title": "కంచుకోట - 11",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ, ధైర్యం",
            "moral": "శక్తిని దుర్వినియోగం చేసేవారికి పతనం తప్పదు.",
            "keywords": [
                "కంచుకోట",
                "మాంత్రికుడు",
                "చంద్రవర్మ",
                "కాపాలిని",
                "కాలనాగు"
            ],
            "characters": [
                "చంద్రవర్మ",
                "కాపాలిని",
                "శంఖుడు (మాంత్రికుడు)",
                "కాలనాగు",
                "అగ్నిపక్షి"
            ],
            "locations": [
                "కంచుకోట",
                "కొండప్రాంతం",
                "గుహ",
                "సరస్సు"
            ],
            "content": "[గండభేరుండపక్షి రెక్కలలో దాగివున్న చంద్రవర్మ, పట్టుతప్పి సరస్సులో పడిపోయాడు. తరవాత అక్కడ మొసళ్ల బారినుంచి తప్పుకుని, సరస్సు ఒడ్డునే వున్న తోటలోకి చేరాడు. ఒక రాత్రివేళ, మాంత్రికుడైన శంఖుడు వున్న కొండ ఎక్కబోతున్న చంద్రవర్మకు, కొండ దిగువ వున్న రాళ్లగుట్టల్లో మాంత్రికురాలైన కాపాలిని కనిపించింది. తరవాత —]\n\nరెండు కొండరాళ్ల నడుమ మూలుగుతూ, నీరసంగా పడివున్న కాపాలినిని చూస్తూనే, చంద్రవర్మ నివ్వెరపోయాడు. అగ్నిపక్షి, గండభేరుండ పక్షులతో మాట్లాడిన సంగతి వెంటనే అతడికి గుర్తుకొచ్చింది. కాపాలిని గండభేరుండ పక్షులకు చిక్కి, వాటివల్ల ఈ శంఖుడి కొండప్రాంతానికి తేబడిందని అతడు గ్రహించాడు.\n\n\" కాపాలినీ, నీకు ప్రాణాపాయం కలి గించే దెబ్బలేమీ తగులలేదుకదా? ఆగండ భేరుండపక్షు లెక్కడ?” అని అడిగాడు చంద్రవర్మ ఆదుర్దాగా.\n\nకాపాలిని చిన్నగొంతుతో, \" వర్మా ! అంత పెద్దగా మాట్లాడకు. మనం యీ దాపుల వున్న ఏదైనా గుహ చేరటం మంచిది. అక్కడ అన్ని విషయాలూ చెపుతాను. నాకు ప్రాణాపాయమేమీ లేదు. కొంచెం చేయి సాయం యిస్తే లేచి నడవగలను,” అన్నది.\n\nచంద్రవర్మ, కాపాలిని పక్కన వంగి కుడిచేతితో ఆమె భుజం పట్టుకుని, ఆమె లేచి నిలబడేందుకు సాయపడ్డాడు. తర వాత కాపాలిని చంద్రవర్మ చేతిని ఆసరాగా పట్టుకుని నడుస్తూ, \" వర్మా! ఆ వెదురు పొదల చాటున ఏదో గుహలా కనిపిస్తున్నది. అక్కడికి వెళదాం పద,” అన్నది.\n\nచంద్రవర్మా, కాపాలిని చిన్న చిన్న రాళ్లను ఎక్కి దిగుతూ కొద్దిసేపటికల్లా, కొండపాదంలో వున్న ఒక చీకటి గుహను చేరారు. ఆ గుహద్వారం చాలా యిరుకైనది. దానిని అన్నివైపులా కప్పుతూ వెదురు పొదలూ, అడవిమొక్కలూ దట్టంగా పెరిగి వున్నవి. గుహ లోపలమాత్రం విశాలంగా వున్నది. గుహ పైభాగంలో వున్న రాతి పగుళ్లనుంచి సన్నని గుడ్డివెలుగు అక్కడా యిక్కడా ప్రసరిస్తున్నది.\n\nకాపాలిని గుహకు ఒక మూలగా చేరగిల బడి కూర్చోగానే, చంద్రవర్మ ఆమెతో, \" కాపాలినీ! నువ్వు యీ కొండప్రాంతాలకు తేబడినట్టు మాంత్రికుడైన శంఖుడికి తెలుసా?\" అని అడిగాడు.\n\nకాపాలిని చిరునవ్వు నవ్వింది. ఆమెలో ప్రాణభీతి ఏ కోశానా వున్నట్టు లేదు.\n\n\"వర్మా ! నేను యీ కొండప్రాంతాన వున్నట్టు తెలిస్తే, శంఖుడు నన్నీసరికే హతమార్చి వుండేవాడు. నేను నిన్న తెల్ల వారు జామునుంచి, యీ రాళ్లగుట్టల మధ్య పడివున్నాను. హఠాత్తుగా మీద పడి నన్ను పట్టుకున్న గండభేరుండ పక్షులు రెండూ, కాలనాగుకు చిక్కి దుర్మరణం పాలయినై,” అన్నది కాపాలిని.\n\n\" అలా అయితే యిక మనం భయపడ వలసిన పనిలేదు. నేను యీ చీకటిమాటున శంఖుడి మంత్రగృహం సంగతేమిటో తేల్చు కుంటాను,” అంటూ చంద్రవర్మ లేచాడు.\n\nకాపాలిని చంద్రవర్మను వారిస్తూ, \" వర్మా, ఆ అగ్నిపక్షి సంగతి మరిచిపోకు. రాత్రివేళ మనం భయపడవలసింది. ఆ నుంచి ప్రమాదం శంకించవచ్చు. ఈ రాత్రితో అగ్నిపక్షి బెడద వదిలితే తప్ప, మనకు క్షేమం లేదు. దాని అంతు తెలుసుకునేందుకు కాలనాగు ప్రయత్నిస్తున్నది,” అన్నది.\n\n\" కాలనాగు యిక్కడికి వచ్చిందా?” అన్నాడు చంద్రవర్మ ఆశ్చర్యంగా.\n\nచంద్రవర్మ మాటలకు కాపాలిని నవ్వింది. \" వర్మా ! కాలనాగుకు నామీద కన్న నీమీద భక్తివిశ్వాసాలు ఎక్కువని తెలుసుకున్నాను. హఠాత్తుగా నువ్విక్కడ కనిపించినప్పుడు నేనేమీ ఆశ్చర్యపడలేదు. ఇంత త్వరలో యిక్కడికి ఎలా చేరావని కూడా నిన్నడగలేదు. దానికి కారణం: కాలనాగు నీగురించి సర్వం నాకు చెప్పింది. అడవిలోని వింతవృక్షాన్నుంచి పండు కోసుకుతిన్నావని తెలుసుకున్నప్పుడే, నీవు క్షేమంగా యిక్కడికి చేరగలవని నేను భావించాను,” అన్నది కాపాలిని.\n\nకాపాలిని మాట ముగించి ముగించక ముందే, పెద్దగా మెరిసినట్టయి ఆ ప్రాంత మంతా వెలుగుతో నిండిపోయింది. చంద్ర వర్మ ఆశ్చర్యపడుతూ గుహద్వారం దగ్గిరకు వచ్చి బయటికి తొంగిచూశాడు. సమీపంలో వున్న వెదురుపొదల వెనకభాగంలో అగ్ని పక్షి కనిపించింది. ఆ వెంటనే కోరలు సాచిన కాలనాగు దానిమీదికి లంఘించటం అతడి కంట బడింది.\n\n\" కాపాలినీ! అగ్నిపక్షిమీద కాలనాగు కలియబడుతున్నది. నేను వెళ్లి కాలనాగుకు సహాయంచేస్తాను,\" అన్నాడు చంద్రవర్మ.\n\n\"వద్దు వర్మా, వద్దు!” అంటూ కాపా లిని వున్నచోటునుంచి గుహముఖద్వారం దగ్గిరకు వచ్చి బయటికి చూస్తూ, \"ఆ శంఖుడి భృత్యుణ్ణి కాలనాగు హతమార్చ గలదని నాకు విశ్వాసం వున్నది. అలా కానినాడు నీకూ, నాకూకూడా అతణ్ణుంచి ప్రమాదం తప్పదు. గండభేరుండ పక్షులు నన్ను యీ కొండప్రాంతాలకు తెచ్చినవని అగ్నిపక్షి పసికట్టివుంటుంది. ఆ సంగతి అది తన యజమానితో చెప్పకముందే దాన్ని తుదముట్టించటం క్షేమం,” అన్నది.\n\nఈలోపల అగ్నిపక్షి, కాలనాగూ ఒకళ్ల నొకళ్లు హతమార్చుకునేందుకు చేసే పోరాటం మహా భయంకరంగా వున్నది. అగ్నిపక్షి తన వాడిముక్కుతో కాలనాగు మూడు తలలను చిన్నాభిన్నం చేసేందుకు ప్రయత్నిస్తున్నది. అగ్నిపక్షి వాడిగోళ్లనుంచి చర్రున జారుతూ, దాని పట్టునుంచి బయట పడగానే, తన కోరలతో అగ్నిపక్షి కంఠాన్ని కాటువేసేందుకు కాలనాగు ప్రయత్నిస్తు న్నది. అగ్నిపక్షి శరీరం నుంచి వెలువడే మంటలు కాలనాగు శరీరానికి ఉడుకు లెత్తిస్తున్నవి. కాలనాగు నోటినుంచి విడిచే విషవాయువుల తాకిడికి అగ్నిపక్షి కళ్లు తేలవేసి అటూ యిటూ పడిలేస్తూ, తిరిగి పోరాటానికి తలపడుతున్నది.\n\n\"ఈ అలజడి శంఖుడి చెవులబడితే, మనం అతడి చేతిలో చిక్కిపోయినట్టే,” అన్నాడు చంద్రవర్మ.\n\n\" అలాజరిగే అవకాశంలేదు. తన భృత్యు డైన అగ్నిపక్షి రాత్రివేళ కాపలా కాస్తూం డగా, తన కెలాంటి ప్రమాదమూ వాటిల్లదని శంఖుడి నమ్మకం. ఆ కారణంవల్ల అతడు చీకటిపడగానే నిద్రకు వుపక్రమిస్తాడు. తిరిగి సూర్యోదయానికి కొంచెం ముందుగా మాత్రమే అతడు నిద్రనుంచి మేల్కొనటం జరుగుతుంది. అతడి అలవాట్లన్నీ నాకు తెలియనివి కావు,\" అన్నది కాపాలిని.\n\nఇంతలో అగ్నిపక్షి పెద్దగా అరవబోయి కీచుమంటూ శబ్దంచేసి తల వేలాడవేసింది. తన మూడు తలలతో కాలనాగు దాని గొంతు బిగించి, అది తల వేలాడవేయగానే, తన పట్టువదిలి పక్కకువాలింది.\n\n\"జై, కాలనాగూ.... వీరనాగూ !” అంటూ చప్పట్లు చరచబోయి, అంతలోనే నాలుక కొరుక్కుని, అమితోత్సాహంగా చంద్రవర్మ గుహనుంచి బయటికి దూకాడు. కాపాలిని కూడా ఎక్కడలేని ఓపికా తెచ్చుకుని, చంద్రవర్మతోపాటు బయటికి నడిచింది.\n\nచంద్రవర్మ, కాపాలిని తనను సమీపించే సరికి కాలనాగు సొమ్మసిల్లి నేలను కరుచుకు పడుకునివున్నది. ఆ యిద్దరూ దగ్గిరకు రావటం చూస్తూనే అది చప్పున తన తలలను పైకెత్తి గౌరవసూచకంగా ఆడించింది.\n\nచంద్రవర్మ, కాలనాగును సమీపించి ఆప్యాయంగా దాని శరీరాన్ని నిమిరాడు. అగ్నిపక్షి రెక్కలనుంచి వెలువడే మంటలకు కాలనాగు శరీరం నల్లగా కాలి, కొన్నిచోట్ల చర్మం వూడిపోయింది. తన సేవకుడి దుస్థితి చూస్తూనే కాపాలిని నివ్వెరపోయి, ప్రేమగా దాని తలలను తాకుతూ, \" కాలనాగూ ! ఈనాటితో నీ బాధలు తీరిపోయినై. శంఖుడి మంత్రగృహం నుంచి అపూర్వశక్తులు గల శంఖాన్ని చేజిక్కించుకోగానే, నీకు మానవ రూపం ప్రసాదిస్తాను. ఆ తరవాత నీయిష్టం వచ్చిన చోటుకు వెళ్లవచ్చు,” అన్నది.\n\nశంఖుడి మంత్రగృహం పేరు వింటూనే చంద్రవర్మ అదిరిపడ్డాడు. అతడు దృష్టిని తూర్పుదిక్కుకేసి సారించి, \" కాపాలినీ, సూర్యోదయానికి ఆట్టే వేళ లేనట్టున్నది. యిక నేను ఆ మాంత్రికుడి పూజామందిరం సంగతేమిటో చూస్తాను,” అన్నాడు. కాపాలినికూడా తూర్పుదిక్కుకేసి ఓ క్షణకాలం చూసి, \" వర్మా ! నీవు యీవేళలో అతడి మంత్రగృహానికి వెళ్లటం క్షేమం కాదు. అతణ్ణి తుదముట్టించటానికి నేనొక ఉపాయం ఆలోచించాను,” అన్నది.\n\n\"ఏమిటది?\" అన్నాడు చంద్రవర్మ.\n\n\" శంఖుడు ప్రతిరోజూ సూర్యోదయం వేళ, తూర్పుదిక్కున వున్న కొండ అంచు మీదికి వెళ్లి, అక్కడ వున్న ఒక రాయిమీద నిలబడి గిర్రున అన్ని దిక్కులకూ తిరుగుతూ మంత్రోచ్చారణ చేస్తాడు. ఆ రాయి అడుగు వెడల్పూ, అడుగుఎత్తూ మాత్రం వుంటుంది. ఆ రాతికి ఆవల దాదాపు వెయ్యి ఆడుగుల లోతుగల పెద్ద అగాధం వున్నది. నేను చెప్పినట్టు చేయగలిగితే, శంఖుణ్ణి ఆ రాతి మీదినుంచి, కిందవున్న అగాధంలోకి తోసి అతడి శరీరం అక్కడ వున్న కరకు రాళ్లమీద పడి ముక్కలూ చెక్కలూ అయేట్టు చేయ వచ్చు,” అన్నది కాపాలిని.\n\n\" ఏమిటా ఉపాయం కాపాలినీ ?\" అని అడిగాడు చంద్రవర్మ వుత్సాహంగా.\n\n\" అదేమిటో చెపుతాను, దగ్గిరకు రా!” అంటూ కాపాలిని, చంద్రవర్మ దగ్గిరకు రాగానే అతడి చెవిలో రహస్యం ఏదో చెప్పి, \"ఇది ఎంతో గోప్యంగా నెరవేర్చవలసిన కార్యం. ఏమాత్రం పొరబాటు జరిగినా, సర్వనాశనం తప్పదు,” అన్నది.\n\nచంద్రవర్మ ఓ తృటికాలం ఆలోచిస్తూ నిలబడి, తరవాత దాపులవున్న ఒక ఎత్తయిన చెట్టు ఎక్కి తూర్పుదిక్కుకేసి కొంచెంసేపు పరీక్షించి చూసి దిగివచ్చి, కాపాలినితో, \" కాపాలినీ! సూర్యోదయానికి మరెంతో కాలం లేదు. నా పనిమీద నేనుంటాను. నువ్వూ, కాలనాగూ ఆ గుహలో విశ్రాంతి తీసుకోండి,” అంటూ చరచర వొరలోనుంచి కత్తి దూసి, చెట్ల గుంపుల్లోకి వెళ్లాడు.\n\nచూస్తూండగానే చంద్రవర్మ కత్తి వేటు లకు చెట్ల ఊడలు ఒకదానివెంట ఒకటి తెగి, గుట్టలు గుట్టలుగా కిందపడసాగినై. ఆ ఊడ లన్నిటినీ ఒక చోట చేర్చి, వాటిని ఒక దాని కొకటి ముడివేసి కొద్ది సేపటిలోనే చాలా పొడవైన మోకులా తయారుచేశాడు చంద్రవర్మ. అలా తయారైన మోకుకొసను భుజాన వేసుకుని చకచకా కొండ ఎక్కి, దాని తూర్పువైపు అంచున వున్న అడుగు చదరం గల రాతికి దానిని ముడివేశాడు. మాంత్రికుడైన శంఖుడు ప్రతిరోజూ సూర్యో దయానికి కొంచెం ముందుగా ఆ రాతిమీదనే నిలబడి, అన్ని దిక్కులకూ తిరుగుతూ మంత్రోచ్చారణ చేస్తాడు.\n\nతన పని ముగియగానే చంద్రవర్మ కొండ దిగి కాపాలిని వున్న గుహదగ్గిరకు వచ్చాడు. అతణ్ణి గుహముందు చూస్తూనే కాపాలిని బయటికి వచ్చి, \"వర్మా! పని విజయ వంతంగా నెరవేర్చావా ?” అని అడిగింది.\n\n\" అప్పుడే విజయం సంగతి ఎలా చెప్ప గలను? ఊడ ఒక చివరికొసను ఆ రాతికి బిగించాను. రెండవ కొస కొండ దిగువ వున్నది. కాని, నన్నొక సందేహం బాధిస్తున్నది. మనం ఆ రాతిని తూర్పు దిక్కుకు గుంజినప్పుడుగదా, అది శంఖుణ్ణి అగాధంలోకి యీడ్చి ముక్కలు ముక్కలు చేసేది ?” అని అడిగాడు.\n\n\" అదా నీ అనుమానం!\" అంటూ కాపాలిని చిరునవ్వు నవ్వి, “సరే, శంఖుడు ఆ రాతిమీదకు ఎక్కగానే నువ్వు గుంజ వలసిన ఊడకొస ఎక్కడున్నదో నాకు చూపించు. నీ అనుమానాలన్నీ నివారణ చేస్తాను,” అన్నది.\n\nచంద్రవర్మ, కాపాలిని వెంటరాగా కొండ పార్శ్వానికి వెళ్లి, అక్కడ వున్న ఊడకొసను ఆమెకు చూపించాడు. కాపాలిని దానిని తాకి, తరవాత తూర్పువైపున వున్న కొండ అంచు కేసి చూస్తూ, \"వర్మా! శంఖుడు మంత్రో చ్చారణ చేసేందుకు ఎక్కి నిలబడే ఆ రాతిని ఏమాత్రం పక్కకు కదిలించినా, అది కొండ అంచుమీద వున్నది గనక, తప్పని సరిగా ఆ దిగువ గల అగాధంలోకే పడి పోతుంది. ఆ విషయంలో ఎలాంటి అను మానానికి ఆస్కారంలేదు,” అంటూ హఠాత్తుగా కళ్లు పెద్దవి చేసి, చంద్రవర్మకేసి తల వంచి, \"అడుగో శంఖుడు! చేతిలో తళతళ మెరిసే మంత్రదండం కనబడు తున్నదా? అతడు రాయిమీదికి ఎక్కి నిల బడీ నిలబడటంతోనే, నువ్వు ఊడను లాగాలి,” అన్నది కంఠస్వరం తగ్గించి.\n\nచంద్రవర్మ కొండపైకి చూశాడు. అప్పుడే తెలతెల్ల నవుతున్న తూర్పుదిక్కు లేత వెలుగులో మాంత్రికుడైన శంఖుడి వికృతాకారం అతడికి కనిపించింది. ఒక్క క్షణకాలం చంద్రవర్మ నిలువెల్లా వణికి పోయి, అంతలోనే గుండె నిబ్బరం తెచ్చు కుని, ఊడకొసను రెండు చేతులతోటీ గట్టిగా పట్టుకున్నాడు. అంతలో శంఖుడు కొండ అంచున వున్న రాతిని సమీపించి దానిమీడికి ఎక్కి నిలబడి, మంత్రదండాన్ని ఉదయి స్తున్న సూర్యుడికేసి ఎత్తాడు.\n\n\" వర్మా, యిదే మంచి సమయం. ఊడను ఒక్కసారి గుంజి, చప్పున వదిలి పెట్టు,” అన్నది కాపాలిని ఆత్రుతగా.\n\nచంద్రవర్మ తన చేతులలో వున్న ఊడను బలంగా ఒకసారి గుంజి ఠక్కున వది లేశాడు. ఆ తక్షణం శంఖుడు చేతులు రెంటినీ పైకెత్తి వూపుతూ, కాళ్లతో గాలిని మధిస్తూ, \" మోసం! ద్రోహం!\" అంటూ భీకరంగా అరిచాడు. అతడి చేతిలో వున్న మంత్రదండం మెరుపులా పోయి, మంత్ర గృహాన్ని తాకింది. మంత్రగృహం వున్న దున్నట్టు పునాదులతోకూడా గాలిలోకి లేచి, పెద్ద ధ్వనిచేస్తూ సరస్సు మధ్యన పడి పోయింది. ఈలోపల శంఖుడు కొండదిగువ నున్న అగాధంలోని బండరాళ్లమీద తల కిందులుగా పడిపోయాడు.\n\n— (ఇంకా వుంది)",
            "book_page_end": 16
        },
        {
            "title": "కులభ్రష్టుడు",
            "book_page_start": 17,
            "pdf_page_start": 31,
            "pdf_page_end": 40,
            "author": "చందమామ బృందం",
            "genre": "బేతాళ కథ",
            "moral": "తన ధర్మాన్ని అనుసరించేవాడు జీవితంలో ఆనందాన్ని, సంతృప్తిని పొందుతాడు.",
            "keywords": [
                "విక్రమార్కుడు",
                "బేతాళుడు",
                "ప్రతాపవర్మ",
                "ధర్మం",
                "కులభ్రష్టుడు"
            ],
            "characters": [
                "విక్రమార్కుడు",
                "బేతాళుడు",
                "ప్రతాపవర్మ",
                "ప్రతాపవర్మ తండ్రి",
                "హేమ",
                "విజయవర్మ"
            ],
            "locations": [
                "ఉదయగిరి",
                "శ్మశానం",
                "కొండ ప్రాంతం"
            ],
            "content": "పట్టువదలని విక్రమార్కుడు చెట్టువద్దకు వెళ్లి, శవాన్ని దించి భుజాన వేసుకొని, మరొకమారు శ్మశానంకేసి మౌనంగా నడవ సాగాడు. అప్పుడు శవంలోని బేతాళుడు, \" రాజా, నీ పట్టుదల అద్భుతమైనది. కాని ఎంత కార్యదీక్ష గలవారుకూడా తీరని అపజయం కలిగే సందర్భంలో పశ్చాత్తాప పడటం జరుగుతుంది. ఇందుకు ఉదా హరణగా నీకు ప్రతాపవర్మ కథ చెబుతాను విను!\" అంటూ ఈ విధంగా చెప్పాడు:\n\nపూర్వం ఉదయగిరి ప్రాంతంలో ప్రతాప వర్మ అనే రాజవంశపు యువకుడు ఉండే వాడు. ఆ కాలంలో ఉదయగిరి రాజ్యం సుభిక్షంగా ఉండేది కాదు. దేశమంతా పర్వత మయం కావటంచేత వ్యవసాయం చాలా తక్కువ. అక్కడి కొండలపై జీవించే ప్రజలు చాలా బీదవాళ్లు, కాని అపారమైన ధైర్యసాహసాలూ, ధర్మబుద్ధి కలవారు. ఈ పేద ప్రజలతోబాటు కొద్దిమంది సంపన్నులుకూడా ఉండేవారు.\n\nప్రతాపవర్మ తండ్రి పూర్వాచారపరా యణుడు, కులాభిమానం హెచ్చుగా కల వాడు. ప్రతాపుడు ఆయనకు రెండవ కుమారుడు. ఆయన పెద్ద కుమారుడు రెండు మూడేళ్లపాటు దేశసంచారం చేసి రావటానికి వెళ్లాడు; అతనికి హేమ అని అయిదేళ్ల కుమార్తె ఉండేది.\n\nప్రతాపుడి తండ్రి ఇంట అనేకమంది బానిసలుండేవారు. వారంతా కొండజాతి వారే. ఆ బానిసలలో ఒక స్త్రీని ప్రతాపుడు ప్రేమించాడు. ఆమెను పెళ్లాడే ఉద్దేశంతో ప్రతాపుడు తండ్రి అనుమతి కోరాడు. తండ్రి ఈమాట విని మండిపడ్డాడు. \" నువు కొండ జాతిదాన్ని పెళ్లాడి నాకు కోడలుగా తీసుకు రావటానికి నేను ఎంతమాత్రమూ ఒప్పను. అలాటి కులహీనమైన పనిచేస్తే నిన్ను బహిష్కరిస్తాను!\" అన్నాడాయన.\n\nఎన్నడూ తండ్రితో గట్టిగా మాట్లాడని ప్రతాపుడు ఈసారి ఆయనతో పోట్లాడి ఇంటి నుంచి వెళ్లిపోయి, తాను ప్రేమించిన స్త్రీని పెళ్లాడి కొండలలో వసించసాగాడు.\n\n\"వీడు ఈనాటినుంచీ నా కొడుకు కాడు. వీడు ఇక్కడికి వస్తే పరాయివాడల్లే చూడండి,” అని ప్రతాపుడి తండ్రి తన ఇంటి నౌకర్లకు ఉత్తరువిచ్చాడు.\n\nకొండజాతిదాన్ని చేసుకున్న ప్రతాపుడు ఏమాత్రమూ సుఖపడలేదు. రాచరికంలో పుట్టిపెరిగిన అతనికి కొండజాతివాళ్ల జీవితం జీవించటం చాలా కష్టమయింది. అతని ఆచారాలు వేరు, అతని భార్య ఆచారాలు వేరు. ఆమె ఇప్పుడు తనవారి మధ్య ఉంటున్న కారణంచేత ప్రతాపుడి ఆచారా లనూ, మర్యాదలనూ అవహేళనగా చూడ సాగింది. ఈ జీవితం నుంచి తప్పించు కునేటందుకుగాను ప్రతాపుడు సైన్యంలో యోధుడుగా చేరాడు. ఉదయగిరిపైకి పరిసరరాజు ఒకడు దండెత్తి వచ్చాడు. యుద్ధం జరిగింది. ఉదయగిరి సైన్యాలతోబాటు కొండముఠాలు కూడా పోరాడాయి. కాని యుద్ధంలో ఉదయగిరి ఓడిపోయింది. ఉదయగిరిలో ఉండే సంపన్నులందరూ ఓటమి ఒప్పుకుని కొత్తరాజుకు లొంగిపోయారు.\n\nకొండజాతులవాళ్లుమటుకు లొంగి పోలేదు. వాళ్లు స్వాతంత్ర్యం ప్రకటించి తమ కొండరాజ్యంలోకి వచ్చిన బలాల నన్నిటినీ యుద్ధంలో ఎదిరించసాగారు. ఇప్పుడు వారికి దోపిడీలు చేయటం తప్ప మరొక బతుకుతెరువు లేదు.\n\nప్రతాపుడు యుద్ధంలో ఉదయగిరి సైన్యా లతో చేరి పోరాడాడు. ఉదయగిరి ఓడి పోయి శత్రురాజుతో సంధి జరగగానే అతను తన తండ్రివద్దకు వెళ్లి, \"నాన్నగారూ, నన్ను క్షమించండి. జరిగినదానికి నేను చాలా పశ్చాత్తాపపడుతున్నాను. నన్ను మళ్లీ మీ కొడుకుగా స్వీకరించండి,” అని ప్రాధేయ పడ్డాడు. తండ్రి ససేమిరా అన్నాడు. \"నువు నా కొడుకువు కావు. నా ఇంట నీకు స్థానం లేదు. నువు వచ్చిన పని అయిపోతే నీదారిన వెళ్లవచ్చు. నీతో నాకు మాట్లాడేటందుకేమీ లేదు,” అని ఆయన నిష్కర్షగా చెప్పాడు.\n\nఆయనకు ఎదురు చెప్పే సాహసం ఎవ రికీ లేదు. అయిదేళ్ల పిల్ల హేమ మాత్రం ప్రతాపు వాటువేసుకుని, “బాబాయి, నువు వెళ్లిపోకు, ఇక్కడే ఉండు!\" అన్నది.\n\n\"తాతయ్య నన్ను వెళ్లి పొమ్మం టున్నారు. ఎలా ఉండేదమ్మా?” అని ప్రతాపుడు అడిగాడు.\n\nహేమ తన తాత వద్దకు వెళ్లి తన పిన తండ్రిని వెళ్లనివ్వవద్దని ఎంతో బతిమా లింది, ఏడిచింది. కాని ముసలాయన తన పట్టు విడవలేదు.\n\nప్రతాపుడు కొండలలోకి తిరిగి వెళ్లి పోయాడు. కొండముఠాల వాళ్లు అతన్ని ఎంతో ఆదరించి తమ నాయకుడుగా ఉండ మని కోరారు. అతను అందుకు సమ్మతిం చాడు. ప్రతాపుడు నాయకత్వం వహించాక కొండ బందిపోటు ప్రతాపం పదిరెట్లు పెరిగి నట్టయింది. దానికి కారణ మేమంటే ప్రతి పుడు యుద్ధ తంత్రం తెలిసినవాడు, అది కొండజాతివాళ్లకు తెలియదు. అదీగాక మామూలు సైనికులకన్న ఈ కొండజాతి వారిలో ధైర్యమూ, నిజాయితీ, క్రమశిక్షణా హెచ్చు వారు తమ నాయకుడికోసం ప్రాణాలు అర్పించమంటే సంకోచించ కుండా అర్పిస్తారు; అతడు చేసిన నియ మాలను ప్రాణంపోయినా ఉల్లంఘించరు.\n\n\" నేను మీకోసం నా జీవితాన్ని అంక తం చేస్తాను. కాని మీకు భవిష్యత్తు లేదని తెలుసుకోండి. మనం ధనికులను దోపిడీ చేస్తేగాని బతకలేం. అందుచేత వారు మనని క్రూరమృగాలను వేటాడినట్టు వేటాడతారు. మనం ఈ కొండలు దాటిపోతే ఎందుకూ పనికిరాం. మిగిలిన ప్రపంచమంతా వారి పక్షాన ఉంటుంది. మనం ఇప్పుడే లొంగి పోయినట్టయితే ఏ బానిస బతుకో బతు కుతూ బలుసాకైనా తినవచ్చు. స్వాతంత్య్రం కోసం పోరాటం సాగించినట్టయితే చివరకు రాసిపెట్టి ఉన్నది సర్వనాశనమే. అందు చేత స్వాతంత్య్రంకోసం చచ్చిపోవటమో, బానిసలుగా బతికివుండటమో ముందే నిశ్చ యించుకోండి!” అని ప్రతాపుడు తన అను చరులను హెచ్చరించాడు.\n\nకొండజాతివాళ్లు పోరాడటానికే నిశ్చయిం చారు. చివరవరకూ వారి పోరాటానికి నాయ కత్వం వహిస్తానని ప్రతాపుడు అందరి ఎదటా ప్రమాణం చేశాడు.\n\nఅది మొదలు కొండ బందిపోటు పేరు వింటే ఉదయగిరి ప్రాంతాల అందరికీ సింహస్వప్నమయింది. వారు ఎక్కడ దాగి ఉంటారో, ఎప్పుడు ఎక్కడ వచ్చిపడి దోపి డీలు చేస్తారో ఎవరికీ తెలియదు. ఎన్ని దోపి డీలు జరిగినా దొంగలు కంటికికూడా కన బడేవారు కారు. పరిస్థితులిలా వుండటం వల్ల, ఆ కొండల మధ్యగా ప్రయాణం చెయ్యటానికి ఉదయగిరి ప్రజలు భయపడేవారు.\n\nఉదయగిరిపై యుద్ధానికి వచ్చిన సేన లలో విజయవర్మ అనే యోధుడు ఒక డున్నాడు. యుద్ధం ముగిసిన కొంతకాలానికి అతను తన స్వదేశానికి బయలుదేరాడు. అతనివెంట అతని నౌకరు ఒకడున్నాడు. ఆతను ఉదయగిరి నుంచి బయలుదేరే టప్పుడు కొండల మధ్యప్రాంతానికి వెళ్ల వద్దని హెచ్చరించి, అతను వెళ్లవలిసిన దారికూడా చెప్పారు. విజయుడు గుర్తులు చూసుకుంటూ కొంత దూరం కొండదారిన వెళ్లాక దారి తప్పాడు. సూర్యాస్తమయం కాకముందే అతని కొక గ్రామం తగలవలిసింది, అది తగలలేదు. దానికి తోడు మనకచీకటితోబాటు పొగ మంచు కొండలనూ, అడవిప్రాంతాన్నీ చుట్టవేసింది. కొద్దిసేపట్లోనే చీకటి ముంచుకు వచ్చింది.\n\nవిజయుడు తన నౌకరుతో, \"ఎక్కడ ఒక చిన్న కుటీరం కనబడినా ఈ రాత్రికి అక్కడే మజిలీ వేద్దాం. ఎక్కడైనా దీపపు వెలుగు కనిపిస్తుందేమో నువుకూడా శ్రద్ధగా చూడు!\" అన్నాడు.\n\nచీకటి పడినాక ఒక జాముసేపు వాళ్లు నడుస్తూనే ఉన్నారు. ఎక్కడా వారికి నర సంచారం పొడగట్టలేదు. చివరకు నౌకరు, \"అయ్యగారూ, ఆ కనిపించేది దీపంకాదా?” అన్నాడు. పొగమంచులోనుంచి వారికి అస్పష్టంగా ఒక చిన్న వెలుగు కనపడింది.\n\nఅక్కడ మనుషులుంటారన్న ఉద్దేశంతో వాళ్లిద్దరూ వేగంగా నడిచి ఆ దీపం కనిపిం చిన దిక్కుగా వెళ్ళి చాలాసేపటికి ఒక ఎత్తయిన కొండ దిగువకు చేరుకున్నారు.\n\nఆ కొండ అతి విచిత్రంగా ఉన్నది. దాని పార్శ్వం గోడలాగా నిటారుగా ఉన్నది. ఆ పార్శ్వంలో ఒక గుహలాటిది ఉన్నది. ఆ గుహలోనుంచి వెలుగు వస్తున్నది. గోడ లాగా ఉన్న ఆ కొండపార్శ్వాన్ని ఎక్కి గుహను చేరుకోవటం మనుష్యమాత్రుడి కెవరికీ సాధ్యమయే పని కాదు.\n\nఅయినా ఆ గుహలో మనుష్యులు ఉండి తీరాలి. ఆ మనుసులు బండిపోటువాళ్లు అయినప్పటికీ ఆ రాత్రికి వారిని ఆశ్ర యించక తప్పదు. అందుచేత విజయుడు ఎలుగెత్తి కేక పెట్టాడు. సుఖంగా నివసించటానికి చోటు ఉండటమే గాక ఆహారధాన్యాలు అనేక మాసాలకు సరిపడా నిలవ ఉంచుకోవటానికికూడా చోటున్నది. ప్రతాపుడుకూడా ఈ గుహలోనే ఉంటున్నాడు.\n\nవిజయుడు పెట్టిన కేకలు విని కొండవాళ్లు గుహలోనుంచి తొంగి చూశారు. వారు తాటినిచ్చెన ఒకటి దించి, \" మీ గుర్రాలను కింద వదిలేసి, నిచ్చెన ఎక్కిరండి! వాటి కేమీ ఆపద జరగదు,” అన్నారు.\n\nఆ గుర్రాలు మళ్లీ తమకంట పడతాయని గాని, తాము తిరిగి ప్రాణాలతో ఆ గుహ నుంచి బయటపడతామనిగాని ఆటే నమ్మ కంలేక పోయినా విజయుడు ధైర్యంగా తన నౌకరుతోబాటు గుహలోకి ఎక్కి వచ్చాడు.\n\nగుహలో వారికి మంచి భోజనమూ, పడుకునేటందుకు మెత్తలూ దొరికాయి. వారిని ఎవరూ ఎలాటి ప్రశ్నలూ వెయ్య లేదు. తెల్లవారుజామున ప్రతాపుడు వచ్చి విజయుడితో, \" మీరు బయలుదేరటానికి వేళ అయింది. మీ గుర్రాలకు దాణాకూడా పెట్టాం. మీకు దారి చూపటానికి నేను కొంతదూరం వెంటవస్తాను,” అన్నాడు.\n\n\" నిన్న రాత్రి మీరు మాకిచ్చిన ఆతి థ్యాన్ని ఎన్నటికీ మరవలేను,” అంటూ విజయుడు ప్రతాపుడికి తన కృతజ్ఞత చెప్పు కున్నాడు. తరవాత అతనూ, అతని నౌకరూ కొండ దిగివచ్చి గుర్రాలమీద బయలు దేరారు. ప్రతాపుడు వారిని ఒక కోసుదూరం సాగనంపి వారు వెళ్లవలిసిన మార్గం చూపించాడు.\n\nవిజయుడు అతనితో, \" మీరెవరు ? ఈ గుహలో ఎందుకుంటున్నారు? ఇక్కడ మీకు అన్ని సదుపాయాలూ ఎలా అమరు తున్నాయి?” అని అడిగాడు.\n\n\"మేము కొండ బందిపోటువాళ్లం. మమ్మల్నిగురించి మీరు అనేక వార్తలు విని ఉంటారు. అందులో కొన్ని అబద్ధమని మీరే గ్రహించి ఉంటారు. నేను వీళ్లకు నాయకుణ్ణి. కాని నేను కొండజాతివాణ్ణి కాను. నేనూ ఒక రాజవంశం వాళ్లే, కాని పరిస్థితుల ప్రోద్బలంచేత వీరికి నాయకుణ్ణి అయాను. ప్రస్తుతానికి మాకు జీవితం సుఖంగానే జరిగిపోతున్నది, కాని ఇలా ఎంత కాలమో జరగదు, నాకు తెలుసు. మా ఆఖరు రోజులు సమీపించినప్పుడు నేను మీకోసం కబురుచేస్తాను. నాకోరిక మన్నించి నన్ను చూడటానికి రావాలి !” అన్నాడు ప్రతాపుడు.\n\nకొన్ని సంవత్సరాలు గడిచాయి. బంది పోటును ఎలాగైనా నిర్మూలించకపోతే లాభం లేదనీ, ఉదయగిరికి వారు పక్కలో బల్లెంగా ఉన్నారనీ రాజుగారికి విజ్ఞాపనలు వెళ్లాయి. రాజుగారు కొంత సైన్యాన్ని ఉదయగిరి కొండలలోకి పంపాడు. ఆ సైన్యం వెంట విజయుడుకూడా ఉన్నాడు.\n\nసైన్యాలు దెబ్బతిన్నప్పటికీ బందిపోటు చివరకు చుట్టుముట్టబడింది. భయంకర మైన ఆఖరు పోరాటంలో ప్రతాపుడు తీవ్రంగా గాయపడి దొరికిపోయాడు. ఎక్కువమంది కొండజాతివాళ్లు తమ స్వేచ్ఛకోసం ప్రాణాలు వదిలారు. కొద్దిమంది మటుకు ప్రాణాలతో దొరికారు.\n\nఎవరో యుద్ధఖైదీ తనకోసం కబురు చేసినట్టు విని విజయుడు అతనిని చూడ టానికి వెళ్లాడు. మొదట్లో అతను ప్రతాపుణ్ణి గుర్తించలేదు. పన్నెండేళ్ల కాలంలో ప్రతాపుడు చాలా మారిపోయాడు. అదీగాక ప్రతాపుడు ఇంతకాలమూ ఈ బందిపోటు వాళ్లకు విశ్వాసంతో నాయకుడుగా ఉంటున్నా డని విజయుడు అనుకోలేదు, ఏనాడో వారిని విడిచిపెట్టి వెళ్లిపోయి ఉంటాడనుకున్నాడు.\n\nప్రతాపుడు విజయుడితో ఈసారి తన నిజమైన కథ యావత్తూ చెప్పి, \"నేను నిశ్చింతగా ప్రాణం వదులుతున్నాను. మా తండ్రిగారి ఇంట నాకోసం విచారించేవాళ్లు హేమ తప్ప మరెవరూ లేరు. నా జీవితం సఫలమయిందనీ, నాకు ఎవరిమీదా, మా నాన్నగారిపైన కూడా ఎలాటి ఈర్ష్యా లేకుండా చనిపోయాననీ, నాకోసం దుఃఖించ వద్దనీ హేమతో చెప్పి, నా జ్ఞాపకార్ధం ఈ ఉంగరం హేమ కివ్వండి!” అంటూ తనవేలిన ఉన్న ఉంగరం తీసి విజయుడికిచ్చాడు.\n\nవిజయుడు ఆ ఉంగరాన్ని తీసుకుపోయి హేమకిచ్చాడు. తరవాత హేమ విజయుణ్ణి వివాహమాడింది. వారిద్దరూ తరుచు ప్రతాపుణ్ణి గురించి మాట్లాడుకుని ఎంతో సంతృప్తి చెందేవారు.\n\nబేతాళుడీ కథ చెప్పి, \" రాజా, ప్రతాప వర్మ స్వభావం ఎలాటిది? అతను ఒక కొండజాతిదానికోసం తనకులానికి ఎందుకు వెలి అయాడు? వెలి అయినవాడు తిరిగి తండ్రికి క్షమాపణ ఎందుకు చెప్పుకున్నాడు? తన భార్యతో సుఖం లేనందువల్ల అతను చేసిన పనికి పశ్చాత్తాపపడ్డాడా? పశ్చాత్తాప పడినవాడైతే తిరిగి కొండజాతివాళ్ల వద్దకు వెళ్లి వారికి నాయకత్వం ఎందుకు వహించాడు? తన తండ్రి తన క్షమాపణ స్వీకరించలేదన్న కోపంచేతనా? అలా అయితే అతను చనిపోయేటప్పుడు తనకు ఎవరిపైనా ఎలాటి ఈర్ష్యా లేదని ఎందుకు అన్నాడు ? ఈ అనుమానాలకు సమాధానం తెలిసికూడా చెప్పకపోయావో నీ తల పగిలి పోతుంది,” అన్నాడు.\n\nదానికి విక్రమార్కుడు, \"ప్రతాపుడు తాను చేసిన ఏపనికీ పశ్చాత్తాపపడలేదు. అతని స్వభావం ధర్మంకోసం జీవితాన్ని ధారపోసే స్వభావం. తాను ప్రేమించిన మనిషిని పెళ్లాడటం ధర్మమని పెళ్లాడాడు. తన దేశాన్ని రక్షించుకునేటందుకు శత్రువుతో యుద్ధం చెయ్యటం ధర్మమనుకుని యుద్ధం చేశాడు. ఆ యుద్ధంలో తన పక్షం ఓడి పోగానే తిరిగి తన తండ్రితో రాజీపడటం ధర్మమనుకుని క్షమాపణ చెప్పుకున్నాడు. అందువల్ల లాభం లేకపోగా, స్వాతంత్ర్యం కోసం పోరాడే కొండజాతివాళ్ల పోరాటాన్ని బలపరచటం ధర్మమనుకుని వారికి నాయ కత్వం వహించాడు. అతను జీవితంలో సుఖాన్నీ, ఆనందాన్నీ ఆశించలేదు. అందు చేతనే తనను సుఖపెట్టలేకపోయిన తన భార్యపైనగాని, తన క్షమాపణను నిరాక రించిన తన తండ్రిపైనగాని అతనికి ఈర్ష్య కలగలేదు. తాను ధర్మమనుకున్న దాని కోసం తుదివరకూ పోరాడి ప్రాణాలు వదిలాడు. కనక అతను తన జీవితం సఫలమయిందనుకున్నాడు,” అన్నాడు.\n\nరాజుకు ఈవిధంగా మౌనభంగం కాగానే బేతాళుడు శవంతోసహా మాయమై మళ్లీ చెట్టెక్కాడు. — (కల్పితం)",
            "book_page_end": 26
        },
        {
            "title": "అసమీక్ష్యకారిత్వము",
            "book_page_start": 28,
            "pdf_page_start": 42,
            "pdf_page_end": 45,
            "author": "విద్వాన్ విశ్వం",
            "genre": "గేయ కథ, నీతి కథ",
            "moral": "కేవలం శాస్త్రజ్ఞానం కంటే లోకజ్ఞానం చాలా ముఖ్యం. తొందరపాటు పనికిరాదు.",
            "keywords": [
                "లోకజ్ఞానం",
                "అసమీక్ష్యకారిత్వం",
                "పండితులు",
                "సింహము",
                "తొందరపాటు"
            ],
            "characters": [
                "చక్రధారి",
                "సువర్ణసిద్ధి",
                "నలుగురు సోదరులు"
            ],
            "locations": [
                "కన్యాకుబ్జ పట్టణం",
                "అడవి",
                "స్మశానం"
            ],
            "content": "అందందు చనునట్టి - తొందరలోన\nముందు చెప్పిన దారి - కందువ తప్పె.\nఆకలి దప్పుల - నల్లాడుకొనుచు\nఏకాకియై దోవ - యెటొ ఏరుపడక\nచీకటికోనల - చెచ్చెఱ పోవ\nఆకట నొకచోట - అలుకుడు నయ్యె;\nకనిపించే నొకడు మా-సిన మేనితోడ\nమినమిన చక్రమ్ము - మెఱసెను తలను.\n\nనాలవవాడు :\nఏమిట్లు పడియుంటి - వెవ్వరు నీవు?\nఏమి యీచక్ర మి - ప్లేల నిన్ బట్టె?\n\nఅక్కడున్నవాడు :\nతనివి తీరని ఆశ - తఱుమ వచ్చితిని\nమును కానవచ్చిన - గనులెల్ల విడిచి\nమణులు చిక్కునటన్న - మహితాశ రాగ\nమణులు కాదిట నౌక - మానిసి యుండె.\nవాని శిరస్సుపై - వఱలు చక్రమ్ము\nనా నెత్తిపై కెక్కె - నరిగె నాతండు.\n\n*\nఅని చెప్పుచుండెడు - నంతలో చక్ర\nమును, వీని తలపయి - మురిసి కూర్చుండె.\n\" ఇది యేమి కర్మ మి-య్యది ఎట్లు పోవు ?\nపదిలమ్మ చెడి యిట - పడియుండుటెట్లు?”\nఅన తొలివాడనె, - \"అంతియేనయ్య\nవనట నందుచునుండ-వలెనోయి నీవు\nమఱియొక్క డిట వచ్చి - మాట్లాడుదనుక\nదఱదాపు లేక ఈ-దఱి నుండవలయు ”\nఅని వాడు తనదారి - నరిగె వీడొకడు\nవనరుచునుండె నె-వ్వారును లేక.\n\n*\nఅట సువర్ణము గొన్న - ఆతడు మఱల\nఅటులేగు నాలవ - ఆతనికొఱకు కాచి వేచియు రాని - కారణమ్మేమి\nచూచివచ్చెదనంచు - చొఱవతో వచ్చె.\nవచ్చి చూచునుగదా - వాడిట్టు లుండె\nఅచ్చరిత్రము చెప్పె - ఆవురుమంచు.\n\nసువర్ణసిద్ధి :\nవలదంటే వింటివా - వచ్చితి విటకు\nకలిగిన బంగారు - కాల దన్నితివి.\nచదువున్ననేమి సం-స్కారము నేల?\nమొదల కావలె తెల్వి - అది వినలేదె ?\n\nచక్రధారి :\nఅది యేమి ఎటువలె - నది వినిపింపు\n\nసువర్ణసిద్ధి :\nఇదె వినిపింతు, ఉన్నది కధ యొకటి.\n\n*\nనలుగురు సోదరుల్ - కలరొక యూర\nపలు మంత్రశాస్త్రాల - పండితుల్ ముగురు\nకడగొట్టువాని కొ-క్కటి రాదుగాని\nమిడిదేరినది తెల్వి - మెలకువై నతను.\nతమ విద్య చూపి ధ-నము దెత్తుమంచు\nతమ రాజధానికి - తరలిరి వారు.\nచిన్నవాడును వచ్చి - చేరగా చూచి\nఅన్నలిద్దరు వాని - నాగుమన్నారు.\nచదువేమి రాని యీ - చవట యేమిటికి?\nవదిలించు తమ డబ్బు - వద్దనినారు.\nమూడవ అన్న త-మ్ముని బుజ్జగించి\nవీడు తెల్విగలాడు - వెంట రానిండు.\nఅని చెప్ప నందఱు - చనుచున్నవారు\nవనములు వాగులు - వరుసగా దాటి.\nఅడవిని బడిపోవ - నట కానవచ్చె\nబడుగు సింహపు అస్థి-పంజర మొకటి\nమంత్రా లెఱింగిన - మానవుల్ పూని\nమంత్రవిద్యను చూప - మతి జనియించి\nఎముకల కూఱిచి - తమ మంత్రశక్తి\nనిముసాన బ్రదికింప - నెంచిరి దాని.\nపసివాడు నవ్వి ఆ-పని వలదనెను\nఅసమర్థుడవు చూడు - మనిరి వారేమొ. అన్నల తెల్వికి - అయ్యో అటంచు\nచిన్నగా తన ఊరు - చేరగా చనియె.\n\n*\nసువర్ణసిద్ధి :\nఎన్ని శాస్త్రమ్ము లెం-తే నేర్వనేమి\nఅన్న లోకజ్ఞాన - మదియె కావలయు.\nకత లేదె మూర్ఖ పం-డితులను గూర్చి ?\n\nచక్రధారి :\nకొతుకేల ? చెప్పు మా-కత ఏమొ నాకు.\n\nసువర్ణసిద్ధి :\nఒక పురమ్మున నల్వు - రుండిరి విప్రు\nలొకయింత మైత్రితో - నొప్పుచుండుదురు.\nవారు కన్యాకుబ్జ-పట్టణమ్మునకు\nచేరి పన్నెండేండ్లు- చిత్తుగా చదివి\nసర్వవిద్యల నేర్చి - గుర్వుల కెఱగి\nగర్వితులై యింటి-కై పయనించి\nవచ్చుచుండగ నొక్క పట్టున దారి\nఅచ్చముగా చీలి-నది రెండుగాను.\nఎటు పోవ తోచక - నటులిటు లనుచు\nగుటకలు మ్రింగుచు - కూర్చుండి రచట.\nఅప్పుడే ఒక శవ - మ్మటు గొనిపోవ\n\"గొప్పవారలు చన్న - దెప్పుడు దారి,”\nఅని అటు వోయి; రం-తనె గాడిదొకటి\nచనిపోయి వలకల - కనిపించె బాగ.\n\n'పనిలేక సింహమ్ము - బ్రదికించుటేల?\nవనమృగమ్మిది మిమ్ము - పట్టిపల్లార్చు’\nఅని పసివాడెంత - అఱచిన వినక\nకనిపించెదము విద్య - కనుమంచు వారు\nఎముకల గూఱిచి - ఏవేవొ చేసి\nక్రమముగా మంత్రముల్ - క్రమ్మఱ చదువ\nఇక తప్పదని యెంచి - ఎటొ చిన్నవాడు\nచకచక చెట్టెక్కి - సర్దుకయుండె.\nమంత్రాల మహిమతో - మరు నిముసమ్మె\nఆంత్రముల్ గదుల నా –ర్చుచు సింహమంత\nలేచి వారిని మ్రింగి - లీలగా నరిగె\nచూచి దుఃఖించి నా-ల్గో చిన్నవాడు \"సరి స్మశానమ్మున - సంగాతు లెపుడు\nవరమిత్రు”లని ఒక్క పద్యమ్ము చదివి\nగాడిద మోసుక - కదలిరి వారు\nఓడనా కనిపించె - ఒంటె మార్గమున\n\" ధర్మమ్ము త్వరగతి ” - తప్పదటంచు\nధర్మమే అది అని - తగులుకొన్నారు.\nకట్టిరి దానికి - గాడిద నంత\nతిట్టుచు చాకలి - కట్టెతో వచ్చె.\nపారిపోవుచునుండ - ఏ రడ్డమయ్యె\nనీరమం దొక ఆకు - దారిని పోవ\n\" వీటిలో వచ్చు నే-దే ఆకు మనల\nచోటుకు జేర్చు ”నన్ - శ్లోకమ్ము చదివి,\nఒకడు దానిని పట్టి - ఉరికెను నీట;\nఇక కొట్టుకొనిపోవు - నీతని జూచి,\n\"అంతయు పోవుచు-న్నపు డర్దమైన\nసంతరింపగవలె - సరి \"యని వారు\nవాని జుట్టును బట్టి - వడి తల గోసి\nపూనిక తమ విద్య - పొలియించినారు.\nఅరిగి రావల నొక్క పురమున కచటి\nవరగృహస్థుల యింట - సాపడబోయి\nసేమియల్ వడ్డింప - \"ఛీ దీర్ఘసూత్రి\nవేమఱు నశియించు” - వినుడనె నొకడు.\nవడలతూటును జూచి - \"బహ్వనర్థములు తొడరు ఛిద్రములనన్\" - దూరాడె నొకడు.\nఇటు లందఱో తిండి - కేదొ కల్పించి\nతటతట లేచి ఒ-క్కట దారి చనిరి.\nకావున చదువున్న - కాదు, లోకజ్ఞ\nతే వలయు నటంచు - తెలుసుకోవన్న !\n\n*\nచక్రధారి :\nఅటు లనరాదు దై-వాగ్రహమ్మునను\nపటుబుద్ధి నశియించు, - నటు అల్పబుద్ధి\nహాయిగా తిరుగు; ఏ-మనలేము సుమ్ము\n\nసువర్ణసిద్ధి:\nఆ యర్థమేమొ నా - కానతిమ్మిపుడు.",
            "book_page_end": 31
        },
        {
            "title": "రాజద్రోహం",
            "book_page_start": 33,
            "pdf_page_start": 47,
            "pdf_page_end": 56,
            "author": "విలియం షేక్స్పియర్",
            "genre": "చరిత్ర, విషాదం",
            "moral": "రాజ్యాకాంక్ష, దురాశ మనిషిని పతనం వైపు నడిపి, అతనికి శాంతి లేకుండా చేస్తాయి.",
            "keywords": [
                "మాక్బెత్",
                "డంకన్ రాజు",
                "రాజద్రోహం",
                "జోస్యం",
                "మనశ్శాంతి"
            ],
            "characters": [
                "మాక్బెత్",
                "డంకన్ రాజు",
                "బాంకో",
                "మాక్బెత్ భార్య",
                "మాక్ డఫ్",
                "మాల్కోమ్",
                "కాడర్ ప్రభువు",
                "ముసలమ్మలు"
            ],
            "locations": [
                "స్కాట్లాండ్",
                "డన్సినేన్ దుర్గం",
                "బర్నామ్ అడవి"
            ],
            "content": "పూర్వం డంకన్ అనే రాజు స్కాట్లాండ్ దేశాన్ని పాలిస్తూ ఉండేవాడు. ఆయనకింద ఉన్న సామంతులలో గ్లామిస్కు ప్రభువైన మాక్బెత్ ఒకడు. ఇతను రాజుగారికి దగ్గిర బంధువే గాక అనేక యుద్ధాలలో సాటిలేని పరాక్రమం చూపి రాజుగారి అభిమానం సంపాదించుకున్నవాడు.\n\nరాజుగారి కింద సామంతుగా ఉండిన మరొక సామంతు కాడర్ ప్రభువు. ఇతను పైకి ఎంతో రాజభక్తి నటించుతూ రాజ ద్రోహం తలపెట్టి కుట్ర చేశాడు. ఈ కుట్ర ఫలితంగా నార్వేదేశం నుంచి సేనలు భారీ ఎత్తున స్కాట్లాండ్పైకి దండెత్తి వచ్చాయి.\n\nఈ సేనలను ఎదుర్కొనటానికి మాక్ బెత్ తమ సేనలతో బయలుదేరాడు. అతని వెంట బాంకో అనే సేనానికూడా ఉన్నాడు. నార్వేసేనలకూ స్కాట్ ్సనలకూ తీవ్రమైన యుద్ధం జరిగింది. చిట్టచివరకు మాక్బెత్ పరాక్రమంవల్ల, యుద్ధభూమి నుంచి శత్రు సేనలు చెదిరి పారిపోయాయి.\n\nఈలోపుగా కాడర్ ప్రభువు చేసిన కుట్ర బయటపడింది. ఆయన తన నేరం ఒప్పు కున్నాక, ఆయనను ఉరితీశారు. ఇదే సమయానికి, మాక్బెత్ యుద్ధభూమినుంచి విజయుడై తిరిగి వస్తున్న వార్త తెలియ వచ్చింది. రాజుగారు ఆనందభరితుడై, \" మాక్బెత్ను కాడర్కుకూడా ప్రభువుగా చేస్తాను,” అని ప్రకటించాడు.\n\nయుద్ధభూమినుంచి బాంకోతోసహా తిరిగి వస్తున్న మాక్బెత్కు ఈసంగతి తెలియదు. వారిద్దరూ ఒక బీడు దాటి వస్తూండగా ఆకస్మాత్తుగా వారి ఎదుట ముగ్గురు ముస లమ్మలు ప్రత్యక్షమయారు. వారిలో ఒకతె, \"గ్లామిస్ప్రభువుకు జయం!” అని మాక్ బెత్ను సంబోధించింది. రెండవది, \"కాడర్ ప్రభువుకు జయం!\" అన్నది. మాక్బెత్ చెవులకు ఈ సంబోధన అర్ధం కాలేదు; కాడర్ ప్రభువు కుట్ర చేసిన సంగతికూడా అతను ఎరగడు.\n\nమూడవ ముసలిది, \" కాబోయే మహా రాజుకు జయం!\" అన్నది.\n\nమాకెబెత్ ఈ మాటను ఏమాత్రమూ నమ్మలేకపోయాడు. రాజుగారికి ఇద్దరు ఈడు వచ్చిన కొడుకులున్నారు. రాజ్యం వారికి పోతుందిగాని తనకు రావటం అసంభవం.\n\nమాక్బత్ను ఈవిధంగా సంబోధించిన ముసలమ్మలు, బాంకోనుకూడా సంబోధిం చారు. \" మాక్బతకన్న తక్కువవాడివి, కాని ఎక్కువవాడివి కూడానూ!\" \" అంత కంటె అదృష్టహీనుడివైకూడా ఎక్కువ అదృష్టవంతుడివి!\" \" నువు రాజువు కాక పోయినా నీ సంతతివాళ్లు రాజులౌతారు!” అన్నారు ముసలమ్మలు.\n\n\"మీమాటలు నాకు కొంచెంకూడా అర్థం కావటంలేదు. నేను గ్లామిస్ ప్రభువు నన్న మాట నిజమే కాని కాడర్ ప్రభువు నెలా అవుతాను? నాకు రాజ్యం ఎలా వస్తుంది?” అని మాక్బెత్ అడుగుతుండగానే ముస లమ్మలు అంతర్ధానమైనారు. ఈ వింత చూసి సేనానులిద్దరూ నివ్వెరపోయారు.\n\nఇంతలో రాజభటులు వచ్చి, \" కాడర్ ప్రభువుకు జయం!” అని మాక్బెత్ను సంబోధించారు. జరిగిన సంగతి వినగానే మాక్బెత్కు ముసలమ్మల మాటలలో గురి కుదిరింది. తాను రాజు కావటంకూడా నిజమే కావచ్చు ననిపించింది. అతని హృదయంలో రాజద్రోహపు బీజం నాటు కున్నది. అతను దారిలో తనకు ముస లమ్మలు కనిపించి చెప్పిన విషయాలన్నీ ఉత్తరం రాసి భార్యకు పంపాడు.\n\nఅతని భార్య ఆ ఉత్తరం చూసుకుని సంతోషించింది. ముసలమ్మలు చెప్పినట్లే మాక్బెత్ కాడర్ ప్రభువు అయాడు గనక స్కాట్లాండ్కు రాజుకూడా అవుతాడు. ఇక డంకన్ను హత్య చేయటమే తరవాయి. ఆ హత్య ఎలాగైనా జరిగితీరాలని మాకిబెత్ భార్య నిర్ణయించుకున్నది.\n\nమాక్బెత్ రాజధానిలో రాజుగారిని చూసి ఆయన ప్రశంసలు అందుకున్నాడు. రాజు గారు తన సామంతులందరినీ చూసి వచ్చే ప్రయాణంమీద బయలుదేరి, ఒక రాత్రి మాక్బెత్ ఇంట విశ్రమించి మర్నాడు మళ్లీ ప్రయాణం సాగించ నిశ్చయించాడు. ఆయన ఆతిథ్యానికి ఏర్పాట్లు చెయ్యటంకోసమని ముందుగా మాక్ బెత్ తన భవనానికి తిరిగివచ్చాడు.\n\nడంకను చంపి తాను రాజు కావటానికి మాక్బెత్కు ఇది చాలా గొప్ప అవకాశం. ఆ విషయం. భార్యా భర్తలిద్దరూ రహస్యా లోచన చేశారు. రాజు కావాలన్న కాంక్ష ఎంత తీవ్రంగా ఉన్నప్పటికీ రాజుగారిని చంపటానికి మాక్బెత్ జంకాడు. రాజుగారు దగ్గిర బంధువు, పరమ సాత్వికుడు, మంచి వాడు, మాక్బెత్ను ఎంతో అభిమానంతో చూసేవాడు.\n\nమాక్బెత్ భార్యమాత్రం ఏమాత్రమూ వెనకాడలేదు. ఆమె ఈ హత్య జరిగే తీరా లన్నది. తన భర్త రాజు కావాలన్న నిశ్చయం తప్ప ఆమె మనస్సులో మరొకటి లేదు. తన భర్తకు బాగా నూరిపోసి ఆమె అతనిచేత రాజును హత్య చేయటానికి ఒప్పించింది.\n\nఆ రోజు ప్రయాణంచేసి ఉండటంచేత రాజుగారు మాక్ బెత్ ఇంట భోజనం చెయ్య గానే వెళ్లి పడుకుని నిద్రపోయాడు. ఆయన అంగరక్షకులకు మాక్బెత్ భార్య పానీయా లలో మత్తుమందు కలిపి ఇచ్చింది. రాజు గారితోబాటు వాళ్లుకూడా వెంటనే గురక పెట్టి నిద్రపోయారు.\n\nసరిగా అర్ధరాత్రివేళ మాక్బెత్ రాజుగారి పడకగదికి వెళ్లి, ఆయన అంగరక్షకుల కత్తులతో రాజుగారిని హత్య చేసి, ఆ కత్తు లను తిరిగి వారి పక్కనే ఉంచి తన భార్య వద్దకు వచ్చి, \"పని పూర్తిచేశాను!” అన్నాడు. అతని మతి మతిలో లేదు. ఒక గొప్ప పని సాధించిన ఆనందం అతనికి కొంచెంకూడా కలగలేదు.\n\nరాజుగారు తెల్లవారుజామునే లేపమని తన అనుచరులతో చెప్పి ఉన్నాడు. వాళ్లు వచ్చి తలుపు తట్టారు. మాక్బెత్, అతని భార్యా అప్పుడే నిద్ర లేచినవారిలాగా వెళ్లి తలుపు తెరిచారు. శయ్యాగారంలో ఆయన అనుచరులకు రాజుగారి కళేబరం కనిపించింది. నెత్తురు కత్తులు పక్కన పెట్టుకుని నిద్రపోయే రాజుగారి అంగరక్ష కులే హత్యచేసినట్టు భావించినవాడిలాగా మాక్బెత్ వారిద్దరినీ అప్పుడే చంపేశాడు. ఆ కలవరంలో రాజుగారి పరివారంలో వారంతా లేచారు. రాజుగారిని ఎవరో దారు ణంగా హత్యచేశారని వారికి తెలిసిపోయింది. రాజుగారి కొడుకులిద్దరూ కూడబలు క్కున్నారు. \" ఎవరో రాజరికానికి చిచ్చు పెట్టి అందులో నాన్నగారిని హెూమం చేశారు. ఈ చిచ్చు ఇంతటితో చల్లారేది కాదు. బతికి ఉంటే బలుసాకు తినవచ్చు,” అనుకుని వారు ఎవరితోనూ చెప్పకుండా పారిపోయారు. పెద్దవాడూ, యువరాజూ అయిన మాల్కోమ్ అనేవాడు ఇంగ్లాండుకు వెళ్లిపోయాడు. రెండవవాడు ఐర్లాండుకు పారిపోయాడు.\n\nవారిద్దరూ పారిపోవటం మాక్బెత్కు చాలా లాభించింది. ఎందుచేతనంటే రాజు గారి వెంటఉన్న సామంతులలో ఏ ఒక్కడు కూడా ఈ హత్యను అంగరక్షకులు బుద్ధి పూర్వకంగా చేశారని నమ్మలేదు. కాని రాజుగారి కొడుకులు వారికి లంచంపెట్టి తమ తండ్రిని హత్యచేయించి, తమ నేరం బయటపడిపోతుందన్న భయంతో పారి పోయారని నమ్మటం తేలిక అయింది. అంతేకాక రాజుగారి అనంతరం ఎవరు రాజుకావాలన్న సమస్యకూడా లేకుండా పోయింది. రాజకుమారులు పరారీ అయి పోయారు. సామంతులలో మాక్బెత్కన్న రాజుగారికి ఆత్మీయుడూ, రాజు కాదగిన వాడూ మరొకడు లేదు.\n\nమాక్బెత్ స్కాట్లాండ్కు రాజుగా పట్టాభిషిక్తుడయాడు. ఆయన భార్య రాణి అయింది. ముసలమ్మల జోస్యం ఫలిం చింది, మాకెబెత్ ఎందుకైతే రాజద్రోహం చేశాడో అది సిద్ధించింది.\n\nకాని మాక్బెత్ కష్టాలు తగ్గటానికి మారుగా హెచ్చసాగాయి. అతనిని అంత రాత్మ వేధించటమే గాక అనుమానాలుకూడా వేధిస్తున్నాయి. బాంకో అతనికి పక్కలో బల్లెంలాగా ఉన్నాడు. మాక్బెత్ నిర్దోషి అని అందరూ అనుకున్నప్పటికీ బాంకో సులు వుగా నిజం ఊహించగలడు. ఎందుకంటే ముసలమ్మలు తనకు జోస్యం చెప్పినప్పుడు అతను పక్కనే ఉన్నాడు. అది అలా ఉండగా, \" నేనింత దారుణ హత్య చేసి రాజ్యం సంపాదించినది బాంకో పిల్లలకు పప్పగించటానికా ?” అని మాక్బెత్ బాధ పడసాగాడు. బాంకోనూ, అతని కొడుకునూ హత్యచేస్తే తప్ప మాక్బెత్కు మనశ్శాంతి చేకూరేలాగు కనిపించలేదు. ఆయన ఇద్దరు ముగ్గురు హంతకులను పిలిపించి, వారితో మాట్లాడి ఉంచాడు. తరువాత ఒకరాత్రి తన భవనంలో విందు ఏర్పాటుచేసి, దానికి సామంతులందరినీ ఆహ్వానించి, బాంకోనూ అతని కుమారుణ్ణికూడా ఆహ్వానించాడు.\n\nఆరాత్రి బాంకో, అతని కుమారుడూ విందుకు వస్తూండగా మాక్బెత్ నియో గించిన హంతకులు చీకటిలో బాంకోపై పడి పొడిచేశారు. కాని బాంకో కొడుకు పాఠి పోయాడు. ఇదికూడా మాక్బత్కు లాభిం చింది. ఎందుకంటే బాంకోను హత్యచేసి పారిపోయినది అతని కొడుకే అని మాక్బెత్ సామంతులను నమ్మించగలిగాడు.\n\nఅయితే ఆ రాత్రి విందు జయప్రదంగా సాగలేదు. మాక్బెత్ తన ఆసనంలో కూర్చో బోతూండగా అతనికి బాంకో ఆకారం దాని మీద కనిపించింది. ఎవరికీ కనిపించని ఆ బాంకోతో మాకెబెత్, \"నేను నిన్నేమీ చెయ్య లేదు. నన్ను చూసి తల ఆడించకు!\" అని కేకలుపెట్టాడు. అందరూ నిర్ఘాంతపోయి, \" ఏమిటి, మహారాజా?” అని అడిగారు.\n\n\"నా భర్తకు ఒక్కొక్కసారి ఇలాటి వికారం కలుగుతూ ఉంటుంది. ప్రశ్నలతో ఆయనను రెచ్చగొట్టకండి. దయచేసి ఈ పూటకు మీరంతా వెళ్లిపొండి. ఆయనే తిరిగి మామూలు మనిషి అవుతారు,\" అంటూ మాక్బెత్ భార్య అందరినీ పంపేసింది.\n\nరెండు హత్యలు చేసినా మాక్బెత్కు మనశ్శాంతి చేకూరలేదు. బాంకో కొడుకు తప్పించుకుని పోనేపోయాడు. ఇంకా తనకు శత్రువు లెవరున్నారో తెలియదు. అందుచేత తన భవిష్యత్తు తెలుసుకునేటందుకుగాను మాక్బెత్ ముసలమ్మలు తనకు కనిపించిన చోటికి వెళ్లాడు. ముసలమ్మలు ముగ్గురూ కనిపించారు.\n\n\" నాకు కొన్నాళ్లుగా తీరని సందేహా లున్నాయి, వాటిని మీరు తీర్చాలి,” అన్నాడు మాక్బెత్ వారితో.\n\nముసలమ్మలు దయ్యాలను ఆవాహన చేశారు. ఒక దయ్యం ప్రత్యక్షమై, \" ఫైఫ్ ప్రభువైన మార్గఫ్ గురించి హెచ్చరికగా ఉండు!\" అన్నది. మరొక దయ్యం, \"ఆడది ప్రసవించిన ఏమనిషివల్ల నీకు కీడు రాదు. అందుచేత నువు నిశ్చింతగా ఉండు, నీయిష్టంవచ్చిన ఘోరాలు ధైర్యంగా చెయ్యి,” అన్నది.\n\n\" అయితే మాక్ డఫ్ నన్నేమీ చెయ్యలేడు. అయినా శత్రుశేషం ఉంచను; వాణ్ణి హత మార్చుతాను !” అనుకున్నాడు మాకె బెత్.\n\nమూడవ దయ్యం కనిపించి, \"మాక్బెత్, బర్నార్అడవి కదలి డన్సినేనొకొండకు వచ్చే దాకా నీకు అపజయం ఉండదు!\" అన్నది.\n\nఈ మాటలు విన్నాక మాక్బెత్కు శాంతి కలిగింది. తనకు ఎవరూ హాని చెయ్యలేరనీ, తనను చంపలేరనీ అతను నమ్మాడు. \" అయితే ఒక్క విషయం చెప్పండి, నా రాజ్యాన్ని ముందుముందు బాంకో సంతతి వారు ఏలుతారా ?” అని అతను దయ్యాలను అడిగాడు. ఈ ప్రశ్నకు సమాధానంగా ఎనిమిదిమంది రాజుల రూపాలు అతని పక్కగా నడిచి వెళ్లినట్టు కనిపించింది. వారి వెనకగా బాంకో ఆత్మ వచ్చింది. ముందు వెళ్లిన ఎనిమిదిమందీ బాంకో సంతతివారని మాక్బెత్ గ్రహించాడు.\n\nఇంటికి తిరిగి రాగానే మాక్బెత్ ఒక దుర్వార్త విన్నాడు. ఫైఫ్ ప్రభువైన మాక్ డఫ్ పారిపోయి ఇంగ్లాండులో ఉంటున్న మాల్ కోమ్ను చేరుకున్నట్టు తెలిసింది. మాక్ బెత్ను తొలగించి మాల్కమ్ను స్కాట్ లాండ్ రాజుగా ప్రతిష్ఠించటానికి మాక్ డఫ్ ప్రయత్నాలు సాగిస్తున్నాడట.\n\nమాక్బెత్ ఈ వార్త విని కోపావేశంలో మాక్ డఫ్ భార్యనూ, కుమారుణ్ణి, అతని బంధువర్గాన్ని క్రూరంగా చంపించేశాడు. అతని హత్యాకాండ నానాటికీ మితిమీర సాగింది. సామంతులలో కొందరు ఇది చూసి సహించలేక పారిపోయి మాక్ డఫ్ పోగుచేసుకుని వస్తున్న సేనలో చేరిపోయారు. మిగిలిన సామంతులు ప్రాణాలకు వెరిచి కుక్కిన పేనులలాగా మాక్బెత్ వెంట ఉన్నారేగాని, వారికి అతనిపై ఏమాత్రమూ భక్తిగౌరవాలు లేవు.\n\nమాక్బెత్కు ఇప్పుడున్న ఆప్తురాలు అతని భార్య ఒక్కతే. ఆమె తన భర్తను ఊర డించటానికి సాధ్యమైనదంతా చేసింది, కాని ఆమె మనస్సుకూడా వికలంగానే ఉన్నది. డంకన్ రాజును హత్య చెయ్య టంలో తాను నిర్వహించిన పాత్రను ఆమె మరిచిపోలేదు. అర్ధరాత్రివేళ ఆమె నిద్రలోనే లేచి నడిచేది, డంకన్ రక్తం తన చేతికి అంటుకుని, ఎంత కడిగినా పోనట్టు భ్రాంతి పడుతూండేది. చివరకు ఆమె ఆత్మహత్య చేసేసుకున్నది.\n\nఇప్పుడు మాక్బెత్పై సానుభూతి చూపే ప్రాణి ఎవరూ లేరు. అతన్ని తుదముట్టించ టానికి ఇంగ్లాండు నుంచి సేన వస్తున్నట్టు తెలిసింది. అతనికి చావంటేకూడా భయం పోయింది. చస్తే తన కష్టాలన్నీ గట్టెక్కుతా యనుకున్నాడు. యుద్ధంలో ఆరితేరినవాడు కావటంచేత పోరాడుతూ ప్రాణాలు విడవా లన్న కోరికమాత్రం అతనికి గాఢంగా కలిగింది. అతను డన్సినేన్ దుర్గానికి వెళ్లి తనపైకి దండెత్తివచ్చే మాల్కోమ్, మాక్ డఫ్ కోసం ఎదురుచూడసాగాడు.\n\nఒకనాడు నౌకరొకడు వచ్చి మాకె బెత్, \"మహారాజా, వింత ఏమని చెప్పను? బర్నామ్ అడవి మనకేసి కదిలి వస్తున్నది!\" అన్నాడు. మాక్బెత్ ఈమాట విని నిర్ఘాంత పోయి ఈ అసంభవం ఎలా సంభవమయిందో చూడటానికి బయటికి వచ్చాడు.\n\nజరిగినదేమంటే, తమ బలాలు ఎంత ఉన్నదీ మాక్ బెత్కు తెలియరాకుండా ఉండాలనే ఉద్దేశంతో మాల్కోమ్ తన సైనికులతో, \"మీరు ఈ అడవిలో చెట్ల కొమ్మలు నరికి వాటిని పట్టుకుని దుర్గంకేసి నడవండి !” అని హెచ్చరించాడు. సైనికులు అలాగే చేశారు.\n\nమనుషులు కనిపించకుండా అరణ్యం కదిలి వస్తూండటం చూడగానే మాక్బెత్ దయ్యాల జోస్యం నిజం కాబోతున్నదనీ, తన ఆట కట్టయిందనీ తెలుసుకున్నాడు.\n\nత్వరలోనే మాక్బెత్ వెంటఉన్న కొద్ది పాటి బలాలకూ, మాల్కోమ్ తెచ్చిన సేనలకూ యుద్ధం జరిగింది. ఆ యుద్ధంలో మాక్ డఫ్, మాక్బెత్ను వెతుక్కుంటూ వచ్చి, అతడిని నానా మాటలూ అని యుద్ధా నికి సవాలుచేశాడు.\n\nమాక్బెత్ అతనితో యుద్ధం చెయ్య నిరాకరిస్తూ, \"నువు నన్ను గెలవలేవు. నన్ను చంపగలవాడు ఆడది ప్రసవించని వాడుగా ఉండాలి,” అన్నాడు.\n\n\"నన్ను ఏ ఆడదీ ప్రసవించలేదు. నన్ను నా తల్లి గర్భం నుంచి నెలలునిండకముందే బలాత్కారంగా తీశారు. అందుచేత నీ మృత్యుదేవతను నేనే!” అన్నాడు మాక్ డఫ్.\n\nమాక్బలకు ఇప్పటికి కళ్లు విచ్చు కున్నాయి. అతను మాక్ డఫ్ యుద్ధంచేసి ప్రాణాలు వదిలాడు.\n\nకాలక్రమాన బాంకో సంతతివారు స్కాట్ లాండ్కు రాజులయారు. వారిలో ఆఖరు వాడైన ఆరవ జేమ్స్ స్కాట్లాండ్లోబాటు ఇంగ్లాండుకు కూడా రాజు కావటంవల్ల ఆనాటినుండీ ఆ రెండు దేశాలూ ఏకచ్ఛత్రం కిందికి వచ్చాయి.",
            "book_page_end": 42
        },
        {
            "title": "అమూల్యమైన ఆస్తి",
            "book_page_start": 43,
            "pdf_page_start": 57,
            "pdf_page_end": 60,
            "author": "ఎన్. సుందరరావు",
            "genre": "నీతి కథ",
            "moral": "నిజమైన ఆనందం, విలువైన ఆస్తి అంటే పదవులూ సంపదలూ కాదు, మనశ్శాంతి, సంతృప్తి మాత్రమే.",
            "keywords": [
                "సాంబుడు",
                "విక్రమసేనుడు",
                "ఖజానాదారు",
                "మారువేషం",
                "మనశ్శాంతి"
            ],
            "characters": [
                "విక్రమసేనుడు (రాజు)",
                "సాంబుడు",
                "కనకసేనుడు (కొత్త రాజు)",
                "కుట్రదారులు"
            ],
            "locations": [
                "అమరావతీ నగరం",
                "అడవి",
                "రాజభవనం"
            ],
            "content": "పూర్వం విక్రమసేనుడనే రాజు అమరావతీ నగరానికి రాజుగా ఉండేవాడు. ఆయనకు తన చుట్టూ ఉండే అధికారులపైన కొంచెం కూడా ఆదరం ఉండేది కాదు. ఎందుకంటే వారు ఎంతసేపూ, \"తమరు ఇంద్రులు, చంద్రులు! తమ పరిపాలనలో ప్రజలు స్వర్గసుఖాలు అనుభవిస్తున్నారు!\" అని ఇచ్చకాలు పలుకుతూ ఉండేవారు. ఈ ధోరణి ఆయనకు నచ్చేది కాదు.\n\nఅందుచేత విక్రమసేనుడు అప్పు డప్పుడూ మారువేషం ధరించి మామూలు మనిషిలాగా పల్లెటూళ్లవెంట తిరుగుతూ, సామాన్య ప్రజలు ఎలా జీవిస్తున్నారో, వారి కష్టసుఖాలేమిటో స్వయంగా తెలుసుకుంటూ ఉండేవాడు. ఆయనకు తాను తినే రాజ భోజనంకంటే గుడిసెలలోవాళ్లు తినే సామాన్యపు భోజనమే రుచికరంగా ఉన్నట్టు కూడా తోచేది.\n\nఒకనాడు విక్రమసేనుడు మారువేషంలో ఒక అడవిమధ్యగా వెళుతూండగా ఎవరో వేణువు ఊదటం వినిపించింది. రాజు ఆ పాట వచ్చిన దిక్కుగా వెళ్లి ఒక గొర్రెల కాపరిని చూశాడు. వాడికి పదహారేళ్లుం టాయి. చింకిబట్టలు ధరించినా మనిషి అందంగా ఉన్నాడు. వాడి అందచందాలు చూసి రాజు ఆశ్చర్యపడి, తనలాగే వాడు కూడా మారువేషంలో ఉన్న ఏ రాజకుమా రుడో అనుకున్నాడు. కాని ఆయన ఆ కుర్ర వాడితో సంభాషించి వాడి తల్లిదండ్రులు చాలా పేదవారని తెలుసుకున్నాడు.\n\nఆ గొర్రెల కాపరి పేరు సాంబుడు. వాడు రాజుగారి ప్రశ్నలకు సూటిగా సమాధానా లిచ్చాడు. వాడికి కపటంగా మాట్లాడటం ఏమాత్రం చేతకాదు. వాడి మాటలలో అమాయకత్వమూ, మంచితనమూ ఉట్టి పడుతున్నాయి. \"సాంబా, నా వెంట వస్తావా? నీకు మంచి బట్టలిచ్చి, భోజనం పెట్టి ఉద్యోగం ఇస్తాను!” అన్నాడు రాజు.\n\nసాంబుడు సరేనన్నాడు.\n\nఅమరావతీనగరం చేరి రాజభవనంలో అడుగుపెట్టాక, తనను తెచ్చినది తమ దేశపు రాజుగారేనని సాంబుడికి తెలియ వచ్చింది. రాజుగారికి తనపై అంత అను గ్రహం కలిగినందుకు వాడు సంతోషించాడు.\n\nసాంబుడి గొర్రెల కాపరి దుస్తులు తీసి వేసి రాజోచితమైన దుస్తులూ, రత్నాలు పొదిగిన తలపాగా ఇచ్చారు. వాడికి రాయటమూ, చదవటమూ, సభలో మసులు కోవటమూ నేర్పారు. కొద్దికాలం గడిచాక రాజుగారు సాంబుణ్ణి తన ఖజానాదారుగా వేసుకున్నాడు. అనేక కోట్ల విలవచేసే ఆ ఖజానాకు అధికారిగా ఉండటానికి సాంబుడి కన్న నమ్మకస్థుడు దొరకడని రాజుగారు భావించాడు.\n\nఈ ఉద్యోగంలో చేరకమునుపు సాంబుడు రాజుగారి అనుమతితో తన గ్రామానికి వెళ్లి తాను తిరిగిన చోట్లన్నీ మళ్ళీ తిరిగాడు, వేణువు ఊదాడు. తరువాత తనవారందరికీ వాడు కానుకలు ఇచ్చాడు. \"రాజుగారి కొలువు ఎలా ఉంది?” అని తనవారు అడిగితే, \" మీరు ఈ గ్రామాన్నివదిలి ఎక్కడికీ వెళ్ల కండి! రాజదివాణాలలో అసలే ఉద్యోగాలు చేయకండి! నిజమైన సుఖం ఇక్కడే ఉన్నది !\" అని సలహా ఇచ్చాడు.\n\nతరవాత వాడు అమరావతికి తిరిగివెళ్లి రాజుగారి ఖజానాదారుగా పని ప్రారం భించాడు.\n\nకొంతకాలానికి రాజుగారు చనిపోయాడు. రాజుగారి కొడుకు కనకసేనుడు సింహాసనం ఎక్కాడు. రాజుగారి అధికారులలో చాలా మందికి సాంబుడంటే పడేదికాదు. ఎందు కంటే చనిపోయిన రాజుగారు వాణ్ణి తమ అందరికన్న ఎక్కువ ఆదరంతో చూసేవాడు. ఇప్పుడు ఈ అధికారులందరూ కొత్త రాజు చుట్టూ చేరి, \" మహారాజా, మీనాన్న గారి అండచేరి ఈ సాంబుడు మీ ఖజానాను కొల్లగొట్టేశాడు. వాణ్ణి ఒక కంట కనిపెట్టటం మంచిది !” అన్నారు.\n\nతన అధికారులు తన క్షేమంకోరి ఏదైనా చెబితే రాజైనవాడు వినకుండా ఎలా ఉండ గలడు? \"సాంబుడి ద్రోహం బయటపడే ఉపాయం చెప్పండి. అతన్ని తప్పక శిక్షి స్తాను,” అన్నాడు కనకసేనుడు.\n\n\" మీ తాతగారివద్ద రత్నాలు తాపిన పిడి గల కత్తి ఉండేది. దాన్ని తెచ్చి తమకు చూపమనండి!” అని కుట్రదారులు రాజుకు సలహా ఇచ్చారు.\n\nరాజు సాంబుణ్ణి పిలిపించి, \"మా తాత గారి కత్తి నీ అధీనంలో ఉన్నదట. దాన్ని ఒకసారి తెచ్చి నాకు చూపించు!\" అన్నాడు.\n\n\"మహారాజా, ఆకత్తి పిడినుంచి రత్నాలు తీయించి తమ తండ్రిగారు ఆభరణాలు చేయించారు,” అన్నాడు సాంబుడు.\n\nసాంబుడు చెప్పిన మాట నిజమేనని రుజువయింది. ఎందుకంటే సాక్షులు చాలా మంది దొరికారు.\n\n\"సాంబుడు నిర్దోషిగా కనిపిస్తాడు!” అన్నాడు రాజుగారు కుట్రదార్లతో.\n\n\" మహాప్రభూ, ఖజానాలో ఉన్న వస్తువు అన్నిటి జాబితావేసి తీసుకురమ్మనండి. పాత జాబితాలతో పోల్చి ఏ వస్తువులున్నాయో, ఏవేవి పోయాయో తెలుసుకోవచ్చు!” అన్నారు కుట్రదార్లు.\n\nరాజుగారి ఆజ్ఞప్రకారం సాంబుడు తన ఆధీనంలో ఉన్న అన్ని వస్తువులనూ జాబితా వేసి తెచ్చాడు. జాబితా చూస్తే వస్తువు లేవీ పోయినట్టు కనపడలేదు. వాడువేసిన జాబి తాలోని వస్తువులను తణిఖీచెయ్యటానికి రాజుగారు సపరివారంగా ఖజానాకు వెళ్లారు.\n\nఖజానా చూస్తుంటే రాజుగారికి పరమా నందమయింది. అందులో వస్తువులన్నీ ఎంతో అందంగా, నేర్పుగా అమర్చి ఉన్నాయి. జాబితానుబట్టి వాటిని సరి చూడటం చాలా సులువుగా జరిగిపోయింది.\n\nరాజుగారు వెళ్లిపోవటానికి ముందుగా సాంబుణ్ణి ప్రశంసించబోతూండగా ఆయన వెంట ఉన్న అధికారులలో ఒకడు ఖజానా గోడలోని చిన్న ఇనప తలుపుచూసి, \"గోడలో ఏదో సొరుగు ఉన్నట్టున్నది. అందులో ఏమున్నదో?\" అన్నాడు.\n\nరాజుగారు సాంబుడికేసి తిరిగి, \" ఆ సొరుగులో ఏమి వస్తువులున్నాయి? వాటిని ఈ జాబితాలో ఎందుకు చేర్చలేదు ?” అని అడిగాడు.\n\n\"మహారాజా, మన్నించండి! ఆ సోరు గులో ఉన్నది నా సొంత ఆస్తి ! ఆది నాకు అమూల్యమైనది! అందుచేత దానిని మీ జాబితాలో చేర్చలేదు!” అన్నాడు సాంబుడు.\n\nఈమాటలు వినగానే, కుట్రదారులు సాంబుణ్ణి గురించి చెప్పిన చాడీలన్నీ రుజు వయినట్టే రాజుగారికి అనిపించింది. ఆయన కోపంతో, \"ముందు ఆ సొరుగు తలుపు తెరు!” అన్నాడు.\n\nసాంబుడు ఇనప తలుపు తెరిచాడు. దాని వెనకగోడలో ఉన్న సొరుగులో ఒక గొర్రెలకాపరి కంబళీ, పాతచెప్పులూ, ఒక వేణువూ మాత్రమే కనిపించాయి.\n\nరాజుగారు నిర్ఘాంతపోయి, \" ఇదేనా నీ అమూల్యమైన ఆస్తి?” అని అడిగాడు.\n\n\" అవును, మహారాజా ! నేను మీతండ్రి గారి కొలువులో చేరకమునుపు నాకున్న ఆస్తి అదే. కొలువులో చేరాక నా మనసు సుఖ మన్నది ఎరగదు. నేను సుఖపడింది, ఆ ఆస్తి ఉన్నంతకాలమే!\" అన్నాడు సాంబుడు.\n\nరాజుగారు సాంబుడి మాటలతో మంచి గుణపాఠం నేర్చుకున్నాడు. ఆయన సాంబుణ్ణి తన తండ్రికన్నకూడా ఎక్కువగా ఆదరించి, వాడిమీద చాడీలు చెప్పినవారి నందరినీ కొలువులోనుంచి తొలగించేశాడు.",
            "book_page_end": 46
        },
        {
            "title": "వినోదాలు",
            "book_page_start": 62,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "హాస్యం",
            "moral": "N/A",
            "keywords": [
                "హాస్యం",
                "జోకులు",
                "ప్రశ్నలు",
                "సంస్కారం"
            ],
            "characters": [
                "న్యాయవాది",
                "ఫిర్యాది",
                "ఉపాధ్యాయుడు",
                "గోపి",
                "వేణు",
                "గోపాలుడి తల్లి",
                "సువర్ణసిద్ధి",
                "చక్రధారి"
            ],
            "locations": [],
            "content": "న్యాయవాది : (ఫిర్యాదితో) మీ సైకిలు ఎత్తుకుపోయిన మనిషి ముద్దాయేనని మీరు రూఢిగా చెప్పగలరా?\n\nఫిర్యాది : అయ్యా, ఇంతకు ముందైతే చెప్పగలిగేవాణ్ణి. కాని మీరు ఇన్ని ప్రశ్నలు వేశాక అసలు నాకు సైకిలుండేదా అని అనుమానం కలుగుతోంది.\n\n*\n\nఉపాధ్యాయుడు : భూభారాన్ని మోస్తున్నదెవర్రా, గోపీ ?\n\nగోపి: ఆదిశేషువు.\n\nఉపా : ఆదిశేషువును ఎవరు భరిస్తున్నారు ?\n\nగోపి: ఆదికూర్మం.\n\nఉపా : ఆదికూర్మాన్ని భరించేది ?\n\nగోపి: డబ్బుగల మామగారై ఉంటాడు.\n\n*\n\nఒకరోజు సాయంకాలం వేణు గోపాలుణ్ణి చూడబోయాడు. వాన వచ్చింది. వేణు ఇంటికి బయలుదేరుతూంటే గోపాలుడి తల్లి, \" మా గోపాలుడి గొడుగు వేసుకుని వెళ్లు, నాయనా!” అన్నది.\n\n\" ఎందుకులెండి?” అన్నాడు వేణు.\n\n\"అదేమిటి, నాయనా? మా గోపాలుడు మీ ఇంట వానలో చిక్కుకు పోతే, మీ అమ్మ వాడికి గొడుగిచ్చి పంపదా?\" అన్నది గోపాలుడి తల్లి.\n\n“మా అమ్మయితే, మీవాడికి ఈ పూటకు మా ఇంట్లోనే భోజనం పెట్టి పడుకోనిచ్చేది!” అన్నాడు వేణు.\n\n*\n\n\"మీరూ మీభార్యా కూడా హిందీ నేర్చుకుంటున్నారటగా?”\n\n\"అవునండీ! మేం ఉత్తరాది పిల్లవాణ్ణి పెంచుకుంటున్నాం. వాడు మాటలు వచ్చి మాట్లాడటం మొదలుపెడితే వాడి మాటలు మాకు తెలియవద్దూ? అందుకని హిందీ నేర్చు కుంటున్నాం!\"\n\n*\n\n\" నిఘంటువులు ఎలా రాస్తారో?\"\n\n\"ఆడవాళ్లు పోట్లాడుకున్నట్టే! మాటమీద మాట వచ్చేస్తుంది.”\n\n*\n\n\"విన్నారా? చైనాలో పెళ్లికి ముందు భార్యా భర్తలు ఒకరినొకరు ఎరగరుట!”\n\n“ఏదేశంలో మటుకు ?",
            "book_page_end": 62
        },
        {
            "title": "అహింసాజ్యోతి - 5",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "ఆధ్యాత్మికం, చరిత్ర",
            "moral": "అహింస, త్యాగం, నిస్వార్థ అన్వేషణ ద్వారానే నిజమైన మోక్షం లభిస్తుంది.",
            "keywords": [
                "బుద్ధుడు",
                "అహింస",
                "ఉపకుడు",
                "బింబిసారుడు",
                "కాశ్యపులు",
                "జాతక కథ"
            ],
            "characters": [
                "సిద్ధార్థుడు (బుద్ధుడు)",
                "తపస్యుడు",
                "భల్లుకుడు",
                "ఉపకుడు",
                "కౌండిన్యుడు",
                "కాశ్యపులు (ఉరువేల, గయా, నదీ)",
                "బింబిసారుడు",
                "రుచా",
                "అంగాతి"
            ],
            "locations": [
                "కిరిపాలువనం",
                "ఇసిపతనం (వారణాసి)",
                "ఉరువేలవనం",
                "సింహళం",
                "రాజగృహం",
                "మిథిలానగరం"
            ],
            "content": "తపస్యుడు, భల్లుకుడు అనే ఇద్దరు అన్న దమ్ములు వర్తకంకోసం ప్రయాణం చేస్తూ అయిదువందల బళ్లపై సరుకు వేసుకుని కిరిపాలువనంకేసి వచ్చారు. ఒక చోటికి వచ్చేసరికి బళ్ల చక్రాలు ఇరుసులదాకా భూమిలో దిగబడిపోయాయి, ఎద్దులు మోకాటి తండాలు వెయ్యవలిసివచ్చింది.\n\nఇదేదో దైవమాయ అనుకుని ఆ సోద రులు ధూపదీపాలతో దేవతలను ఆరాధిం చారు. ఈ సమయంలో వారికి ఆ వనంలో బుద్ధుడు కనిపించాడు. వారాయనకు తేనె ఆహారంగా ఇచ్చారు. బుద్ధత్వం పొందినాక నలభైతొమ్మిది రోజులు ఉపవాసం ఉండి ఆయన పుచ్చుకున్న ఆహారం ఇదే.\n\nబుద్ధుడు ఆ సోదరులకు మూడు నియ మాలు బోధించి వారిని ఉపాసకులుగా చేశాడు. ఈలోపుగా వారిబళ్లు భూమినుంచి బయటపడ్డాయి. వారు ప్రయాణం సాగిస్తూ, \"స్వామీ, తమ జ్ఞాపకార్థం మాకు ఏమైనా ఇవ్వండి!” అని అడిగారు. బుద్ధుడు తన కుడిచెయ్యి ఎత్తి తన తలమీది కేశాలు తీసి ఇచ్చాడు. వారు వాటిని ఒక పేటికలో పెట్టి తమవెంట తీసుకుపోయారు.\n\nఆ సోదరులు కాలక్రమాన సముద్ర తీరం చేరి తమ సరుకులను ఒక నావలోకి ఎక్కించుకుని సముద్రయానం సాగిం చారు. కొంతకాలానికి వారు సింహళం చేరు కున్నారు. అక్కడ వారికి వంటచెరుకూ, మంచినీరూ కావలిసిరావటంవల్ల వారు నావను ఒక రేవుకు చేర్చి, ఒడ్డుకు వెళ్లి వంటపని ప్రారంభించారు. ఆ సమయంలో బుద్ధుడి కేశాలు గల పేటికను వారొక రాతి పైన ఉంచారు.\n\nవారు తమ భోజనాలు ముగించుకుని తిరిగి ప్రయాణం సాగించేటప్పుడు పేటికను తీయబోతే, అది రాతికి అంటుకుపోయి ఊడి రాలేదు. అందుచేత వారా పేటిక చుట్టూ పూలూ, దీపాలూ అమర్చి నావలో తమదారిన తాము వెళ్లిపోయారు. మరి కొంతకాలానికి ఆ పేటిక ఉండిన చోట గిరిహందువిహారం నిర్మించబడింది.\n\nబుద్ధుడు తాను ప్రచారం చెయ్యవలిసిన ధర్మాన్నిగురించి చాలా దీర్ఘంగా యోచిం చాడు. మనుషులు పాపపంకిలంలో పొర్లు తున్నారు. వారికి సత్యం అణుమాత్రమైనా తెలియదు. వారు తన మాటలను విని, నిజం తెలుసుకుని, సరిగా జీవించేది ఎలా? ఈ విషయమై బుద్ధుడు ఆలోచించాడు.\n\nఆయన తాను బుద్ధత్వం పొందిన అరవై రోజులకు కాలినడకను ఒంటరిగా ఇసి పతనం అనే చోటికి బయలుదేరాడు. ఇది 288 మైళ్ల దూరాన వారణాసికి సమీపంలో ఉన్నది. దారిలో ఉపకుడు అనే యాచ కుడు తగిలాడు. బుద్ధుడి రూపమూ, వర్చస్సూ చూసి ఉపకుడు నిర్ఘాంతపోయి, \"స్వామీ, నీవు బ్రహ్మవా, ఇంద్రుడివా?” అని అడిగాడు.\n\n\" నేను బ్రహ్మనూ కాను, ఇంద్రుడనూ కాను. జన్మపరంపర ఎందుచేత కలుగు తుందో, దానినుంచి విముక్తి పొందట మెలాగో తెలుసుకుని, విసర్జించవలిసినదంతా విస ర్జించి, సేకరించవలిసినదంతా సేకరించిన బుద్ధుణ్ణి, నా పేరు అనంతజినయుడు,” అన్నాడు బుద్ధుడు.\n\nకొంత దూరంపాటు బుద్ధుడివెంట నడిచి ఉపకుడు వంగదేశం వెళ్లిపోయాడు. అక్కడ అతను ఒక స్త్రీని పెళ్లాడి, సంసారలంప టంలో కొంతకాలం పడరాని పాట్లు పడి, తరవాత బుద్ధుణ్ణి వెతుక్కుంటూ ఇసి పతనం వెళ్లి అక్కడ బౌద్ధుడయిపోయి తరించాడు.\n\nఉపకుణ్ణి కలుసుకున్న రోజు సాయం కాలమే బుద్ధుడు ఇసిపతనవిహారం చేరు కున్నాడు. ఉరువేలవనంలో ఆయనకు కొంతకాలంపాటు శిష్యులుగా ఉండి, ఆయనయందు విశ్వాసం పోగొట్టుకుని, వెళ్లిపోయిన కౌండిన్యుడు మొదలైన తాపసులు ఈ విహారంలోనే ఉంటున్నారు.\n\nఅంతదూరాన ఉండగానే వారు బుద్ధుణ్ణి చూసి, \"అతనుకూడా ఇక్కడికే వస్తు న్నాడు. అతని శరీరం చూడండి, బుసబుస లాడుతూ, బంగారంలాగా వెలిగిపోతూ ఎలాఉన్నదో. పుష్కలంగా భోజనంచేస్తున్న ట్టున్నాడు. బుద్ధత్వంకోసం ప్రయత్నించటం మానుకున్నాడు కాబోలు. అతను వస్తే మన తోబాటు కూచోనిద్దాం, కాని మనం లేవ వలిసిన పనిలేదు,\" అనుకున్నారు.\n\nఅయినప్పటికీ బుద్ధుడు తమవద్దకు వచ్చేసరికి వారు తమ తీర్మానాన్ని మరిచి పోయి లేచి నిలబడ్డారు; ఆయనకు అర్ఘ్య పాద్యాలిచ్చి కుశలప్రశ్నలు చేశారు.\n\nఆ సాయంకాలమే బుద్ధుడు ఆ విహా రంలో తన తొలిబోధ చేశాడు. ఆచార్యులు కాదలిచినవాళ్లు పాపపూరితమైన కోరి కలను విసర్జించాలనీ, బ్రాహ్మణ తాపసుల లాగా కఠోరమైన వ్రతాలుకూడా మానాలనీ ఆయన హెచ్చరించాడు. ఆయన మగధ దేశపు భాషలో అందరికీ అర్థమయేలాగ సంభాషించాడు.\n\nఈ ఉద్బోధ ఫలితంగా అయిదుగురు బ్రాహ్మణులలో పెద్దవాడైన కౌండిన్యుడు బుద్ధుడి శిష్యుడయాడు.\n\nబుద్ధుడు అసిపతనంలో ఉండగా ఆయన వద్దకు అనేకమంది వచ్చి శిష్యులయారు. ఇప్పుడు బుద్ధుడి శిష్యులలో అర్హతుల శ్రేణికి చెందినవారు అరవైమంది ఉన్నారు. వారితో బుద్ధుడు, \"మీరంతా వేరువేరు మార్గాల అన్ని దిక్కులకూ వెళ్లి బుద్ధుడు అవతరించాడని ప్రజలకు చాటండి !” అన్నాడు. ఆర్హతులు ప్రయాణమై వెళ్లాక బుద్ధుడు ఉరువేలవనానికి బయలుదేరాడు.\n\nమధ్యదారిలో నాలుగు దారులు కలిసేచోట ఒక చెట్టునీడను విశ్రమించాడు. ఆ సమ యంలో అక్కడికి ముఫ్ఫైరెండుమంది క్షత్రియకుమారులు వచ్చారు.\n\nవీరు భద్రవర్గులనబడే ఉత్తమ జాతి క్షత్రియులు, కోసలదేశానికి చెందినవారు. కోసలరాజు వీరికొక పరగణా ఇచ్చి దానిని సమిష్టిగా పరిపాలించమని చెప్పాడు. ఒక నాడు వారందరూ తమతమ స్త్రీలను వెంట బెట్టుకుని కప్రశిక అనే ఒక రమణీయ ప్రదేశం చూడటానికి వచ్చారు. ఆ ముప్ఫై ఇద్దరిలోనూ ఒకడివెంట ఉండిన స్త్రీ అతని భార్యకాదు, ఉంపుడుగత్తె. ఆమె అతని ఆభరణాలన్నీ దొంగిలించి పారిపోయింది. ఆమెను వెతుకుతూ రాజకుమారులందరూ బుద్ధుడు విశ్రమించిన చోటికి వచ్చారు.\n\nబుద్ధుడు వారి కథ అంతా విని, \" మీరు ఇతరులకోసం అన్వేషించటం మంచిదా, మిమ్మల్ని మీరే అన్వేషించుకోవటం మంచిదా ?” అని అడిగాడు.\n\nఆయన ఉద్దేశం అర్థమై క్షత్రియులు, ఎవరిని వారు అన్వేషించుకోవటమే మంచి దని ఒప్పుకున్నారు.\n\nబుద్ధుడు వారి మాటలకు సంతోషించి వారికి తత్వం ఉపదేశించి, అర్హతులనుచేసి, వారినికూడా దేశాలమీద పంపాడు. వీరితో ప్రచారకుల సంఖ్య 92 కు పెరిగింది.\n\nబుద్ధుడు ఉరువేలవనానికి తిరిగి వచ్చాక ఆయనకు ఒక విషయం తెలిసింది.\n\nఆ సమీపంలో ఒక నది ఒడ్డున ఉరువేల కాశ్యపుడూ, గయా కాశ్యపుడూ, నదీ కాశ్యపుడూ అనే ముగ్గురు అన్నదమ్ములు మహావైభవంగా జీవిస్తూ, సౌఖ్యాలలో ఓల లాడుతూకూడా తాము అర్హతులమని చెప్పు కుని ప్రజలను వంచిస్తున్నారు. పెద్దవాడికి 500 మంది శిష్యులూ, రెండోవాడికి 300 మంది శిష్యులూ, మూడోవాడికి 200 మంది శిష్యులూ ఉన్నారు. ఈ వెయ్యిమందికి ప్రబోధం ఇచ్చి సన్మార్గంలో పెట్టాలని బుద్ధుడు నిశ్చయించాడు.\n\nఆయన ఒక సాయంకాలం ఉరువేల కాశ్యపుడి ఇంటికి వెళ్లి, ఆ రాత్రికి తనను అగ్నిగృహంలో ఉండనిమ్మని కోరాడు.\n\n\" నాకేమీ అభ్యంతరం లేదు. కాని అగ్ని గృహంలో ఒక విషసర్పం ఉన్నది. మేము అర్హతులము గనక మా అన్నదమ్ములనూ, మా శిష్యులనూ అది ఏమీచేయలేదు. కాని నీబోటి అర్హతుడు కానివాడు దాని విషానికి మాడిపోతాడు,” అన్నాడు ఉరువేలుడు.\n\nబుద్ధుడు ఈ మాటలు వినపడనట్టు, \" నన్ను దయచేసి అగ్నిగృహంలో పడుకో నివ్వండి !” అన్నాడు.\n\n\"విషసర్పం ఉందని చెప్పాను. కావలిస్తే పడుకో!\" అన్నాడు ఉరువేలుడు.\n\nఆ రాత్రి బుద్ధుడు పడుకున్న చోటికి విష సర్పం రానేవచ్చింది. బుద్ధుడు దాన్ని అవ లీలగా లోబరుచుకుని, దాని విషం పిండేసి, దాన్ని తన భిక్షాపాత్రలో పెట్టుకున్నాడు.\n\nమర్నాడు కాశ్యపసోదరులు బుద్ధుడి భిక్షాపాత్రలో చుట్టచుట్టుకుని పడుకుని ఉన్న పామును చూసి నిర్ఘాంతపోయారు.\n\nవారు బుద్ధుడితో, \"నీవు విషసర్పాన్ని లోబరుచుకున్నంతమాత్రాన అర్హతుడివై పోలేదులే!” అన్నారు.\n\nతరవాత బుద్ధుడు ముగ్గురు కాశ్యపు లనూ, వారి వెయ్యిమంది శిష్యులనూ ప్రబో ధించాడు. వారందరూ ఆయన శిష్యులై అర్హతుల శ్రేణిలో చేరిపోయారు.\n\nతనకు బుద్ధత్వం లభించినట్టయితే రాజగృహానికి వచ్చి ప్రజలకు ఉపదేశం చేస్తానని సిద్ధార్థుడు బింబిసారుడికి మాట ఇచ్చిఉన్నాడు. అందుచేత ఇప్పుడు బుద్ధుడు బయలుదేరి వెళ్లి రాజగృహానికి పన్నెండు మైళ్లదూరాన ఉన్న యష్టివనంలో ఒక చెట్టుకింద కూచున్నాడు. బుద్ధుడి వెంట ఉరువేల కాశ్యపుడుకూడా ఉన్నాడు.\n\nబుద్ధుడు యష్టివనంలో విశ్రమించిన వార్త ఆటవికులద్వారా బింబిసార మహా రాజుకు తెలియవచ్చింది. ఆయన ఒక లక్షా ఇరవైవేలమంది అనుచరులతో బయలుదేరి బుద్ధుడున్న చోటికి వచ్చాడు.\n\nబింబిసారుడి అనుచరులు ఉరువేల కాశ్యపుడు గొప్ప సిద్ధుడని ఎరుగుదురు. వారిప్పుడాయనను బుద్ధుడి వెంట చూసి, వారిద్దరిలో ఎవరు గురువో, ఎవరు శిష్యుడో ఊహించలేకపోయారు. వారి సందేహానికి సమాధానంగా ఉరువేలుడు, \"అయ్యలారా, బుద్ధుడు సూర్యుడు. ఆయనముందు నేనొక మిణుగురు పురుగును !” అన్నాడు.\n\nఆ సమయంలో బుద్ధుడు అక్కడ చేరిన వారికి మొట్టమొదటి జాతక కథ చెప్పాడు. దాని సారాంశమేమంటే : ఉరువేలుడు ఒక పూర్వజన్మలో అంగాతి అనే మిథిలానగరపు రాజు ఆయనకు రుచా అని ఒక కుమార్తె ఉండేది. అంగాతి క్షుద్ర సిద్ధాంతాలు తలకు పట్టటం చేత, మరణానంతరం జీవికి వేరే లోకాలు లేవనీ, ప్రాణి చనిపోగానే శరీరం పంచ భూతాలలో లీనమైపోతుందనీ, అందుచేత అనుభవించేదంతా ఈ జన్మలోనే అనుభ వించాలనీ భావించాడు. ఆయన కుమార్తె రుచా పుణ్యకార్యాలకు ద్రవ్యం అడిగితే ఇవ్వ నిరాకరించాడు. అప్పుడు మహా బ్రహ్మగా ఉంటున్న బోధిసత్వుడు ఆయన వద్దకు వచ్చి, \" నీకుమా ర్తె పుణ్యకార్యాలకు డబ్బు ఇవ్వరాదా ?” అన్నాడు.\n\n\" నా కుమార్తెకు కావలిసిన ద్రవ్యం ఇప్పుడు మీరివ్వండి. నేను చనిపోయాక ఆ బాకీ పదింతలుగా తిరిగి ఇస్తాను. నేను ఇంత రాజ్యానికి రాజునుకదా. మీ సొమ్ము ఎక్కడికీ పోదు” అన్నాడు అంగాతి.\n\nదానికి బోధిసత్వుడు, \"ఓయి, వెర్రి వాడా! నీవు ఇప్పుడు రాజువేగాని చని పోయినాక నీకు గోచిపాతకూడా ఉండదు. తినటానికి తిండికూడా ఉండదు. నువు నరకంలో ఉండి పడరాని పాట్లన్నీ పడ తావు. అటువంటి స్థితిలో నా బాకీ ఎలా తీర్చగలుగుతావు. అందుచేత నేను నీకు అప్పుపెట్టను,” అన్నాడు.\n\nఈ మాటలతో అంగాతి హడలిపోయి తన మనసును మార్చుకుని పుణ్యం సంపా దించుకున్నాడు.\n\nఈ జాతక కథ చెప్పినాక బుద్ధుడు తన ఉపదేశం వినటానికి వచ్చినవారందరినీ, బింబిసార మహారాజునూ తన శిష్యులుగా చేర్చుకున్నాడు. బింబిసారుడు రాజ్యాభి షేకం చేసుకునేనాటికి పదహారేళ్లవాడు. బుద్ధుడి శిష్యుడయేనాటికి ఆయన వయసు ఇరవైతొమ్మిది ఏళ్లు. అది మొదలుకొని ముప్ఫై ఆరేళ్లపాటు ఆయన జీవితం బుద్ధుడికి తోడ్పడటంలో గడిచింది.\n\n(ఇంకా వుంది)",
            "book_page_end": 56
        }
    ],
    "statistics": {
        "total_stories": 9,
        "author_counts": {
            "చక్రపాణి": 1,
            "చందమామ బృందం": 5,
            "విద్వాన్ విశ్వం": 1,
            "విలియం షేక్స్పియర్": 1,
            "ఎన్. సుందరరావు": 1
        },
        "genre_counts": {
            "సంపాదకీయం": 1,
            "పౌరాణికం": 1,
            "ఫాంటసీ, ధైర్యం": 1,
            "బేతాళ కథ": 1,
            "గేయ కథ, నీతి కథ": 1,
            "చరిత్ర, విషాదం": 1,
            "నీతి కథ": 1,
            "హాస్యం": 1,
            "ఆధ్యాత్మికం, చరిత్ర": 1
        }
    }
}