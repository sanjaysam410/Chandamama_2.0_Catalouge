{
    "book_id": "చందమామ_1959_12",
    "stories": [
        {
            "title": "ఆహ్వానము",
            "book_page_start": 1,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "పత్రికా పరిచయం",
            "moral": "",
            "keywords": [
                "వన్యమృగాలు",
                "జిమ్ఫ్రే",
                "ప్రాణాలతో చెలగాటం",
                "తాజ్ మహల్",
                "కంచుకోట"
            ],
            "characters": [],
            "locations": [],
            "content": "మనం వన్య మృగాలను సర్కసులలోనూ, జంతు ప్రదర్శనశాలలలోనూ చూస్తాం. కాని వాటిని గురించి మనకేమీ తెలియదు. జిమ్ఫ్రే అనే ఆయన \" వన్య మృగాలు-వాటి రహస్యాలు” అనే గ్రంధం రచించారు. దానిని ప్రచురించిన ఫ్రెడరిక్ ములర్ లిమిటెడ్ వారి అనుమతితో ఆ గ్రంధాన్ని “చందమామ”లో ఈ నెల నుంచీ \"ప్రాణాలతో చెలగాటం” అన్న శీర్షిక కింద సీరియల్ ప్రచురిస్తున్నాం.\nకిందటి నెల \"ప్రాచీన ప్రపంచాద్భుతాలు” చూసి కొందరు పాఠకులు తాజ్మహల్ను అందులో చేర్చ లేదేమని అడిగారు. తాజ్మహల్ నవీన ప్రపంచా ద్భుతాలలో మాత్రమే జమ అవుతుంది. ఈ సంచికలో \"తాజ్ మహల్\" గురించి చదవండి.\nఈ సంచికతో \"కంచుకోట\" ముగిసింది. కొత్త సీరియల్ గురించి 70 పేజీ చూడండి.",
            "book_page_end": 1
        },
        {
            "title": "మహాభారతం",
            "book_page_start": 2,
            "pdf_page_start": 20,
            "pdf_page_end": 26,
            "author": "చందమామ బృందం",
            "genre": "ఇతిహాసం",
            "moral": "ప్రమాదం వచ్చినప్పుడు ప్రతిజ్ఞ నిలబెట్టుకోవడం, ధర్మరక్షణ కోసం స్నేహాన్ని కూడా విస్మరించవచ్చు.",
            "keywords": [
                "మహాభారతం",
                "కురుక్షేత్రం",
                "అర్జునుడు",
                "కృష్ణుడు",
                "భీష్ముడు"
            ],
            "characters": [
                "అర్జునుడు",
                "కృష్ణుడు",
                "భీష్ముడు",
                "దుర్యోధనుడు",
                "ద్రోణుడు",
                "అభిమన్యుడు",
                "సాత్యకి"
            ],
            "locations": [
                "కురుక్షేత్రం"
            ],
            "content": "రెండవ రోజు యుద్ధంలో ఉదయం భీముడు విజృంభించితే, మధ్యాన్నం దాటినాక అర్జు నుడు విజృంభించాడు. అది ఈవిధంగా జరిగింది—\nతమ సైన్యానికి కలిగిన నష్టం చూసి మండిపడి కౌరవ వీరులలో అశ్వత్థామా, కృపుడూ, శల్యుడూ ఏకమై ధృష్టద్యుమ్నుడి పైకి వెళ్ళారు. ధృష్టద్యుమ్నుడు అశ్వత్థామ రథపు గుర్రాలను చంపాడు. అశ్వత్థామ వెంటనే శల్యుడి రథమెక్కి మళ్ళీ కలియ బడ్డాడు. ఇది చూసి మండిపడుతూ అభి మన్యుడు వచ్చి శల్య కృపాశ్వత్థామలను ముగ్గురునీ బాణాలతో కొట్టాడు.\nఇంతలో కౌరవుల పక్షంనుంచి దుర్యోధ నుడి కొడుకైన లక్ష్మణుడు అభిమన్యుణ్ణి ఎదిరించాడు. ఇద్దరికీ ఘోరమైన యుద్ధం జరిగింది. ఈ అవకాశం చూసి కౌరవ యోధులు అభిమన్యుణ్ణి చుట్టుముట్టారు. అభిమన్యుడు ధైర్యంగా వారందరితోనూ పోరాడే సమయంలో అర్జునుడు మూడో కన్ను తెరిచిన శివుడులాగా అక్కడికి వచ్చి పడి కౌరవ సేనలను తన బాణాలతో ఊచ కోత కోయసాగాడు.\nకార్చిచ్చుకు అరణ్య వృక్షాలు ఆహుతి అయినట్టుగా రధ గజ తురగ పదాతి సేనలు అర్జునుడికి బలి కాసాగాయి.\nఆ సమయంలో అర్జునుడి తీవ్రత చూసి కౌరవసేనలో గల మహాయోధులు ప్రతి ఒక్కరూ భయపడినట్టు కనిపించారు. ఎందుకంటే అతని ధాటిని నిరోధించటానికి ఒక్కడూ ముందుకు రాలేదు. కౌరవ సేనలు చెల్లాచెదరై పారిపోసాగాయి. కృష్ణా ర్జునులు శంఖాలు పూరించారు.\nభీష్ముడు తమ సేనలు పారిపోతూండటం చూసికూడా ఏమీ చేయక ద్రోణుడితో, \"ఆచార్యా, అర్జునుడు ఇప్పుడు సమగ్ర శక్తితో యుద్ధంచేస్తున్నాడు. ఇటువంటి తరు ణంలో ఇతణ్ణి ఎవరూ ఎదిరించలేరు. మన సైన్యాలను వెనక్కు తిప్పటంకూడా సాధ్యంగా కనబడదు. ఇంక కొంచెంసేపటికి సూర్యుడు అస్తమించనున్నాడు గనక ఈ రోజుకు యుద్ధం కట్టిపెట్టటమే మేలను కుంటాను. బెదిరిన సేనలు యుద్ధం చెయ్య లేవు,” అన్నాడు.\nమర్నాడు తెల్లవారగానే మూడవ రోజు యుద్ధం ఆరంభమయింది. కౌరవసైన్యాలు గరుడ వ్యూహంలోనూ, పాండవ సైన్యాలు అర్ధచంద్ర వ్యూహంలోనూ యుద్ధానికి ఆయత్త మయాయి.\nఈనాటి యుద్ధం దొమ్మియుద్ధంగా ప్రారంభమయింది. పాండవుల పక్షాన అర్జు నుడూ, భీముడూ, ఘటోత్కచుడూ, సాత్యకీ, చేకితానుడూ, ఉపపాఁడవులూ విజృంభించి యుద్ధం చేయసాగారు. ఘటోత్కచుడు భీముడికన్నకూడా దారుణంగా పోరాడాడు.\nదుర్యోధనుడు వెయ్యి రధాలను వెంట బెట్టుకుని ఘటోత్కచుడితో యుద్ధానికి వచ్చాడు. భీముడూ, ఘటోత్కచుడూ అత నితో తలపడ్డారు. భీముడు ఒక కౄరమైన బాణం ఎక్కుపెట్టి దుర్యోధనుణ్ణి ఎదురు రొమ్ములలో కొట్టాడు. ఆ దెబ్బకు దుర్యోధ నుడు మూర్ఛపోగా, అతని సారధి రధాన్ని వెనక్కు తిప్పుకుని వెళ్ళిపోయాడు. ఇది చూసి కౌరవసేనలు పారిపోసాగాయి. భీముడు ఆ సైన్యాలను తరుముతూ బాణా లతో కొట్టసాగాడు.\nఇంకొక పక్క అర్జునుడూ, అభిమన్యు సాత్యకులూ కౌరవసేనలను చెదరగొట్ట సాగారు. అతికష్టంమీద భీష్మద్రోణులు తమ సేనలను వెనక్కు తిప్పనారంభించారు.\nఇంతలో మూర్ఛ తెలిసి రణరంగానికి వచ్చిన దుర్యోధనుడు పారిపోతూ తనకు ఎదురైనవారిని యుద్ధోన్ముఖులను చేశాడు.\nఅతను నేరుగా భీష్ముడివద్దకు వెళ్ళి \"తాతా, నీవు జీవించిఉండగానే మన సైన్యం పరారీ కావటం ఎంత అవమానకరం! పాండవులలో నిన్నూ, ద్రోణ కృపాశ్వత్థామ లనూ ఎదిరించగలవాళ్ళు లేరనుకుంటూ వచ్చాను. లేక, పాండవులమీద గల ప్రేమ కొద్దీ నీ సైన్యమంతా నాశనమవుతూన్నప్ప టికీ చూస్తూ ఊరుకుంటున్నావా? అలా అయినట్టయితే యుద్ధానికి ముందుగానే నాకీ సంగతి చెబితే బాగుండేదిగద! నీవూ, ద్రోణుడూ నన్ను నడిసముద్రంలో ముంచ దలచనివారే అయితే మీ పరాక్రమాలు కన పడేలాగా యుద్ధం చెయ్యండి!” అన్నాడు.\nఈ మాటలకు భీష్ముడు రోషం చెంది, \"ఏమోయ్, పాండవులను జయించటం దేవ తలకు కూడా సాధ్యంకాదని నీకు అదివరలో నేను చెప్పలేదా? నేను ముసలివాణ్ణి, అయినా నాకున్న శక్తి ఏమిటో చూపిస్తాను; నీవూ, నీవారూ చూడండి !” అన్నాడు. ఈ మాటలతో తృప్తిచెంది దుర్యోధనుడు శంఖం పూరించాడు, భేరులు మోగాయి.\nమధ్యాన్నం దాటగానే భీష్ముడు తన ప్రతాపాగ్నికి పాండవ సేనలను గురిచేయ నారంభించాడు. దుర్యోధనుడు భీష్ముడికి అండగా బలమైన సైన్యాన్ని ఏర్పాటు చేశాడు. ఆపూట భీష్ముడు చేసిన సంహారం వర్ణనాతీతం. పాండవ సేనలూ, అందు గల యోధు లూ చెల్లాచెదరై పారిపోసాగారు. యుద్ధరంగంలో ఎక్కడ చూసినా హాహా కారాలు మిన్ను ముట్టాయి.\nకృష్ణుడు అర్జునుడి రథాన్ని ఒకచోట ఆపి, \"అర్జునా, భీష్మ ద్రోణులతో సహా సమస్త కౌరవ సేననూ నిర్మూలిస్తానని ఒక ప్పుడు ప్రగల్భాలు పలికావు. అది చేసి చూపించవలసిన సమయం వచ్చింది. సింహం మృగాలను తరిమినట్టు భీష్ముడు నీ సేనలను ఎలా తరుముతున్నాడో చూడు. ఆడితప్పనివాడివైతే భీష్ముణ్ణి ప్రతిఘటించి నిర్మూలించు,” అన్నాడు.\n\"రధాన్ని భీష్ముడికి అభిముఖంగా తోలు!” అన్నాడు అర్జునుడు.\nత్వరలోనే భీష్మార్జునులు ఒకరితో ఒకరు తలపడ్డారు. ఇది చూసి పాండవ సేనలకు ధైర్యం వచ్చి వెనక్కు మరలాయి.\nభీష్ముడు చాలా రౌద్రంగా ఉన్నాడు. తనపైకి వచ్చే అర్జునుణ్ణి ఆయన బాణ వర్షంలో ముంచేశాడు. కాని అర్జునుడు వర సగా రెండుసార్లు భీష్ముడి చేతిలోని విల్లును తన బాణాలతో విరగగొట్టాడు. \"అర్జునా, నీకు తగినట్టుగా యుద్ధం చేస్తున్నావు! అలాగే యుద్ధం చెయ్యి!” అంటూ భీష్ముడు మరింత తీవ్రంగా యుద్ధంచేస్తూ, సారధి అయిన కృష్ణుణ్ణికూడా వాడి అయిన బాణా లతో కొట్టాడు.\nభీష్ముడు తన ప్రతాపం యావత్తూ చూపుతూంటే అర్జునుడు ఏమాత్రమూ విజృంభించక మందకొడిగా యుద్ధంచేస్తు న్నట్టు కృష్ణుడికి తోచింది. \"ఇలా అయితే ధర్మరాజుకు సేన అంటూ మిగలదు. భీష్ముడిపై గల గౌరవంమూలాన భీష్ముణ్ణి చంపే బాధ్యత తనపై ఉన్నదని అర్జునుడు మరిచిపోతున్నాడు. ఈ భీష్ముణ్ణి నేనే చంపే స్తాను!” అనుకున్నాడు కృష్ణుడు.\nఈ లోపుగా కౌరవయోధులు విజృంభించి పాండవసేనను లేళ్ళను వేటాడినట్టు వేటా డటం కృష్ణుడి కంటపడింది. సాత్యకి వాళ్ళను కేకవేసి, \"సైనికులారా ! యోధు లారా ! పారిపోకండి! ఇది క్షత్రియధర్మం కాదు!\" అని హెచ్చరించుతున్నాడు.\nకృష్ణుడికి మండిపోయింది. అతను సాత్యకితో, \"బెదరిపోయేవారిని పోనీ! ఈ మిగిలినవాళ్లంతా పోయినా పోనీ! నేను ఒక్కణ్ణి నా పరాక్రమంతో భీష్మ ద్రోణు లందరినీ చంపి, ధర్మరాజును గెలిపించి, ఆయనకు రాజ్యాభిషేకం చేసి తృప్తిచెందు తాను !” అన్నాడు.\nఈ మాట అంటూ కృష్ణుడు చేతిలో ఉన్న పగ్గాలు వదిలేసి, సుదర్శనమనే తన చక్రాయుధాన్ని తీసుకుని, రథం పైనుంచి కిందికి దూకి, భీష్ముడి రథంకేసి పోసాగాడు. భీష్ముడు కొంచెంకూడా చలించక, \"కృష్ణా, నన్ను చంపెయ్యి. నీచేత చస్తే నాకు ఇహమూ, పరమూకూడా ఉంటుంది. ఇదే నీవు నాకు చూపిన గౌరవం అనుకుం టాను!” అన్నాడు.\nకృష్ణుడు కోపోద్రేకంతో, \"ఓ ముసలి వాడా, ఈ ప్రజాక్షయానికి అసలు కారణం నీవే. ఇవాళ దుర్యోధనుణ్ణి ఉద్ధరించటానికి బయలుదేరి వచ్చావు, కాని ఆనాడు మీ రాజు కపట ద్యూతంలో పాండవులను ఓడించినప్పుడు అతడి మంత్రివై ఉండి ధర్మం ఎందుకు బోధించకపోయావు? ఒక వేళ అతడు ఆనాడు నీమాట వినకపోతే అతణ్ణి అప్పుడే ఎందుకు విడిచిపుచ్చ లేదు?” అన్నాడు.\n\" రాజు ఆశ్రితులకు పరదైవం గదా?” అన్నాడు భీష్ముడు.\n\" యాదవుల హితం వినని కంసరాజు గతి ఏమయింది? విపరీతబుద్ధి అయిన రాజు శిక్ష పొందటం ధర్మం కాదా ?” అని కృష్ణుడు మళ్లీ అడిగాడు.\nఈలోపుగా అర్జునుడు రథం దిగి వచ్చి కృష్ణుణ్ణి గట్టిగా పట్టుకున్నాడు. కాని క్రోధా వేశంలో ఉన్న కృష్ణుడు అర్జునుణ్ణి పది అంగల దూరం లాక్కుపోయాడు. అప్పటికి అర్జునుడు కృష్ణుణ్ణి నిలవేసి, \" దేవా, శాంతించు. పాండవులకు నీకన్న వేరే గతి ఎవరు? నా అన్నదమ్ముల పైనా, పిల్లలపైనా ప్రమాణం చేసి చెబుతున్నాను, నేను నా ప్రతిజ్ఞ నిలబెట్టుకుంటాను. భీష్మ ద్రోణు లతోపాటు, కౌరవ వంశాన్ని కూడా నిర్మూ లించి తీరుతాను!” అన్నాడు.\nఅప్పటికి కృష్ణుడు శాంతించి తిరిగి రథం వద్దకు వెళ్లి తన స్థానంలో కూచున్నాడు. ఆ తరవాత అర్జునుడు విజృంభించి యుద్ధం చేశాడు. ఆ పూట అతను కౌరవ యోధులందరితోనూ పోరాడటమే గాక, ఈ యుద్ధంలో మొట్టమొదటిసారిగా ఐంద్రాస్త్రం ప్రయోగించాడు. దాని ప్రభావంచేత కౌరవ సైన్యాలు నల్లులు మాడినట్టు మాడి పోయాయి. భీష్మ ద్రోణులకే ప్రళయం ముంచుకువచ్చినట్టు తోచింది. కౌరవ యోధులు చేసేదిలేక యుద్ధరంగం విడిచి వెళ్లిపోయారు. ఆ పూట అర్జునుడు కౌరవ సైన్యంలో పదివేల రథాలూ, ఏడువందల ఏనుగులూ, పూర్తిగా సౌవీరగణాన్నీ, క్షుద్రక మాలవులనూ నిర్మూలించేశాడు. కౌరవ సైనికులు సయితం దివిటీల సహాయంతో తమతమ శిబిరాలకు వెళ్లిపోతూ అర్జునుడు చేసిన ప్రళయమైన యుద్ధాన్ని గురించే మాట్లాడుకున్నారు.",
            "book_page_end": 8
        },
        {
            "title": "కంచుకోట -18",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "సాహస కథ",
            "moral": "నిజమైన స్నేహితుడు, తెలివైన వ్యూహం అసాధ్యమైన విజయాన్ని సాధిస్తాయి.",
            "keywords": [
                "కంచుకోట",
                "చంద్రవర్మ",
                "సర్పకేతుడు",
                "కాలకేతుడు",
                "రాజ్యపాలన"
            ],
            "characters": [
                "చంద్రవర్మ",
                "ధీరమల్లుడు",
                "సర్పకేతుడు",
                "సుబాహుడు",
                "కాలకేతుడు (కాలనాగు)",
                "దేవలుడు",
                "తపోవర్ధనుడు"
            ],
            "locations": [
                "శివపురం",
                "కంచుకోట",
                "మాహిష్మతీ నగరం",
                "రుద్రపురం"
            ],
            "content": "[శివపురం పొలిమేరల్లో చంద్రవర్మా, సేనాని ధీరమల్లుడూ కలిసి తమ సైన్యాలతో, సర్పకేతుణ్ణి ఒకానొక కొండ కనుమలో ఎదుర్కొన్నారు. సర్పకేతుడి సైనికుల్లో చాలామంది చంద్రవర్మ పక్షానికి వచ్చారు. సర్పకేతుడు మిగిలిన సైన్యంతో పారిపోసాగాడు. చంద్రవర్మ అతడి వెంట కొందరు భటులను పంపాడు. తరవాత —]\nసూర్యుడు పడమటి దిక్కుకు బాగా వాలిపోయిన తరవాత, చంద్రవర్మ పంపిన భటుల్లో యిద్దరు తిరిగివచ్చి, సర్పకేతుడి సైన్యం కనబడలేదనీ, కాని, కాలి గుర్తులను బట్టి వాళ్ళు పడమటి దిశకేసి పోతున్నట్టు తెలిసిందనీ వర్తమానం తెచ్చారు.\nఈ వార్త వింటూనే చంద్రవర్మ, ధీర మల్లుకేసి తిరిగి, \"ధీరమల్లూ! నర్పకేతుడు మాహిష్మతీ నగరంకేసి పారిపోవటంలేదనీ, అతడు సరాసరి కంచుకోటవైపుకు ప్రయాణం కట్టాడనీ నా అభిప్రాయం, ” అన్నాడు. సేనాని ధీరమల్లుడూ, సుబాహుడూ కూడా చంద్రవర్మతో ఏకీభవించారు. అయితే యిప్పుడు తాము మాహిష్మతీనగరంకేసి వెళ్ళటమా ? లేక సర్పకేతుణ్ణి అనుసరించి కంచుకోటకు వెళ్ళటమా అన్న సమస్య వచ్చింది. కొద్దిసేపు ఆలోచించిన మీదట కంచుకోటకు వెళ్ళి, అక్కడ సర్పకేతుణ్ణి హతమార్చటమే ఉత్తమమార్గమని వాళ్ళు నిర్ణయించుకున్నారు.\nవెంటనే సైనికులందరూ పడమటిదిశగా ప్రయాణానికి సన్నద్ధం చేయబడ్డారు. కొద్ది సేపట్లో సైన్యమంతా కదిలింది. వాళ్లు సర్ప కేతుడి సైన్యం నడిచిన గుర్తుల ఆధారంతో కొండల్లోనుంచి బయటపడి కొంతదూరం అడవిమార్గాన ప్రయాణించి, ఒక పెద్ద నది ఒడ్డుకు చేరారు. ఆ నదిని చూస్తూనే చంద్ర వర్మ నివ్వెరపోయాడు. ఇంత పెద్ద సైన్యాన్ని నది దాటించటం ఎట్లా? సర్పకేతుడు నదిని ఎలా దాటగలిగాడు?\nచంద్రవర్మ యిలా మధనపడుతున్నం తలో, దాపుల నున్న ఒక మహావృక్షం కొమ్మలనుంచి పెద్దగా బుసలుకొడుతూ మూడు తలల మహాసర్పం ఒకటి దభీ మంటూ భూమిమీద పడింది. అందరూ భయాశ్చర్యాలతో దానికేసి చూస్తున్నంతలో, ఆ సర్పం మానవరూపం పొంది, \" చంద్ర వర్మా!” అంటూ ఎలుగెత్తి కేక పెట్టి, అతడి కేసి పరిగెత్తుతూ వచ్చింది.\nతనను పేరున పిలుస్తూ, సమీపానికి వస్తున్న ఆకారాన్ని చూస్తూనే చంద్రవర్మ ఒక్క గెంతున ముందుకు వెళ్ళి. \" కాల కేతూ ? నీవా !\" అంటూ అతడి చేయి పట్టుకున్నాడు.\n\" అవును, వర్మా ! నీ దయవల్ల కాల కేతుడుగా మారిన, మంత్రగత్తె కాపాలిని సేవకుడు కాలనాగును నేనే! నీ శత్రువు సర్పకేతుడు యింతకుముందే తన సైన్యంతో నదిని దాటి పోయాడు. అతడు నది దాటేం దుకు ఉపయోగించిన తెప్పకొయ్యలనూ, దూలాలనూ అద్దరినుంచి యిద్దరికి చేర్చి ఆదుగో, ఆ కనబడే చెట్లచాటున వున్న నది పాయలో భద్రపరిచాను,” అన్నాడు కాలకేతుడు. తరవాత అతడు చంద్రవర్మ చేయి పట్టుకుని అతణ్ణి అల్లంత దూరంలో వున్న చెట్లచాటుకు తీసుకుపోయి, \"చంద్ర వర్మా! నేను నీకు సహాయం చేయాలన్న వుద్దేశంతో శంఖుడి కొండనుంచి హుటా హుటిగా యిక్కడికి వచ్చాను. చాలారోజుల క్రితమే కాపాలిని చనిపోయింది చనిపోయే ముందు ఆమె భూత వర్తమానాలను చూపే గాజుగోళాన్నీ, మానవాస్థికనూ నాకు యిచ్చి పోయింది. వాటివల్లనే నీవు ఎలాంటి కష్టాల్లో వున్నావో నేను గ్రహించగలిగాను. ప్రస్తుతం నీ శత్రువూ....ఆ కారణంగా నా శత్రువూ కూడా అయిన సర్పకేతుడు తన సైన్యాలతో ఎక్కడ వున్నాడో చూద్దామా? ' అంటూ కాల కేతుడు చెట్టుచాటునుంచి గాజుగోళాన్ని బయటికి తీసి, మంత్రం జపిస్తూ దాన్ని మానవాస్థికతో తాకాడు. మరుక్షణంలో వాళ్ళకు ఓ అద్భుత దృశ్యం కంటబడింది.\nసూర్యకాంతిలో కంచుకోట గోడలు తళ తళ మెరుస్తున్నవి. కోట గోడల్లో ఉత్తర దిశగా వున్న ముఖద్వారపు పెద్ద కంచు తలుపులు బార్లా తెరవబడి వున్నవి. వాటి ముందు కొద్దిమంది సైనికులు కాపలా వున్నారు. కోటలోపల శిథిల స్థితిలో వున్న అనేక భవనాలలో సర్పకేతుడి సైనికులు విచ్చలవిడిగా సంచరిస్తూ, వెలలేని రత్నా లనూ, బంగారాన్నీ కొల్లగొడుతున్నారు.\n\"చంద్రవర్మా ! ఇవీ మన శత్రువుల గుట్టుమట్లు చాలామంది అనుకుంటున్నట్టు కంచుకోట గోడలను సముద్రజలం తాకటం లేదు. దాదాపు నూరు సంవత్సరాలక్రితం సముద్రం పొంగి కంచుకోటను జలమయం చేసి, క్రమంగా కోటగోడలను విడిచి దాదాపు ఒక కోసెడుదూరం వెనక్కుపోయింది, ” అన్నాడు కాలకేతుడు.\nకాలకేతుడు యిలా చెప్పగానే, చంద్ర వర్మ ఎంతో ఉత్సాహంతో తన సైనికులను నది దాటేందుకు ఆయత్తపరిచాడు. కాల కేతుడు జాగర్తపరిచిన తెప్పకొయ్యలూ, పెద్ద పెద్ద దుంగలూ వుపయోగించి, సైని కులు నది దాటారు.\nకాలకేతుడు ఒక గుర్రం ఎక్కి ముందుండి దారి చూపుతూండగా సైన్యం యావత్తూ శరవేగంతో కంచుకోటకేసి పోసా గింది. ఒక గంట తరవాత వాళ్ళకు ఆకాశా న్నంటుతున్నవా అన్నట్టున్న కంచుకోట గోడలు కనిపించినై. వాళ్ళుక్రమంగా కోటను సమీపించి ఉత్తరపు వైపున వున్న కోట ద్వారాలకేసి వెళ్ళేసరికి, ద్వారాలు బంధింప బడి వున్నవి. చంద్రవర్మ సుబాహుణ్ణి, సేనాని ధీరమల్లుణ్ణి వెంటపెట్టుకుని ద్వారా లను సమీపించి, వాటిని పరీక్షించి చూశాడు. అవి దృఢమైన కంచుతో చేయబడి వున్నవి. ఇంత బలమైన కంచు తలుపులను బద్దలు కొట్టి, కోటలో ఎలా ప్రవేశించటమా? అని చంద్రవర్మ ఆలోచించేంతలో, కోట గోడల మీద సర్పకేతుడు బిగ్గరగా అరవటం వినబ డింది. అతడివెంట పెద్ద తట్టలూ బుట్టలూ, గోతాలూ పట్టుకుని వున్న కొందరు సైనికులు కనిపించారు.\nసర్పకేతుడు తన పక్కన నిలబడివున్న సైనికులను, గోడలకింద వున్న చంద్రవర్మ సైనికులకు చూపుతూ, \"ఇదిగో, నా సైనికుల దగ్గిర వున్న గోతాలూ, బుట్టలూ చూశారా ? వాటినిండా రత్నాలూ, బంగారం వున్నది. చంద్రవర్మను వదిలి నా పక్షానికి వచ్చే ప్రతి సైనికుడికీ అన్ని రత్నాలూ, బంగారం యిస్తాను. అలా నా పక్షానికి వచ్చేవారికోసం కోట తలుపులు తెరవబడతవి. ఈ గోతాల్లో వున్నది బంగార మవునో కాదో మీరే చూడండి !” అన్నాడు.\nసర్పకేతుడు అలా అనగానే, అతడి వెంట వున్న సైనికులు బుట్టలనుంచీ, గోతాల నుంచీ వెండి బంగారాలనూ, రత్నాలనూ చంద్రవర్మ సైనికులపై బడేలా కుమ్మరిం చారు. చంద్రవర్మ సైనికులు వాటికోసం కారట్లాడుతూ, ఒకరినొకరు కుమ్ముకో సాగారు. పరిస్థితి ప్రమాదకరంగా పరిణ మిస్తున్నదని గ్రహించిన చంద్రవర్మ, సుబా హుడితో, \" సుబాహూ ! నువ్వు మన వీర పుర సైనికులను వెంటబెట్టుకుని, శత్రు పక్షంలో చేరేవాడిలా నటిస్తూ కోటతలుపులు తెరవమని కేకలుపెట్టు. అది నమ్మి సర్ప కేతుడు తలుపులు తెలిపించేట్టయితే, వెంటనే కోటలో జొరబడు నేనూ, ధీరమల్లుడూ మిగిలిన సైన్యంతో వస్తాం. అప్పుడు ఒక్కు మ్మడిగా అందరం శత్రువులమీద పడి వాళ్ళను సర్వనాశనం చేద్దాం,” అన్నాడు.\nచంద్రవర్మ యిలా చెప్పగానే సుబా హుడు సైనికుల దగ్గిరకు వెళ్ళి, వాళ్ళతో రహస్యంగా మాట్లాడాడు. చూస్తూండగానే సైన్యంలోనుంచి ఒక పెద్ద భాగం వేరుపడి, \" సర్పకేత మహారాజుకూ, జై !” అంటూ కోటతలుపులకేసి కదిలింది. వాళ్ళు ముందుకు పోకుండా ఆటకాయించేవాళ్లలా కొందరు సైనికులు, వాళ్ళతో వుత్తుత్తి యుద్ధం ప్రారంభించారు.\nచంద్రవర్మ సైన్యంలో తిరుగుబాటు వచ్చిందని నమ్మిన సర్పకేతుడు కోటగోడల మీదినుంచి వికటాట్టహాసం చేస్తూ, \"కోట తలుపులు తెరవండి! శత్రుసైన్యంలో ఎక్కువభాగం మన పక్షమైంది. చంద్ర వర్మనూ, వాడి ముఖ్యానుచరులనూ క్షణాల మీద నా కత్తికి ఎరచేస్తాను!” అని కేకలు పెట్టాడు. ఆ వెంటనే సర్పకేతుడి సైనికులు కోట తలుపులను తెరిచారు.\nఆ తరవాత కన్నుమూసి తెరిచేంతలో జరిగిపోయిందా, అన్నంత ఆశ్చర్యకరంగా సర్పకేతుడి సైన్యం తుడిచిపెట్టబడింది. సైనికులతో కోటలో ప్రవేశిస్తూనే సుబాహుడు ఎదురైన శత్రుసైనికులను తన కత్తితో నరక సాగాడు. అంతలో చంద్రవర్మా, ధీర మల్లుడూకూడా కంచుకోటలో ప్రవేశించారు. వారి ధాటికి సర్పకేతుడి సైన్యం చెల్లా చెదురుగా పారిపోసాగింది.\nజరిగిన మోసం చూసి సర్పకేతుడు నిలు వెల్లా భగ్గుమన్నాడు. అతడు కోట గోడల మీద తన వెంటవున్న కొద్దిమంది సైనికు లను హెచ్చరించి, అక్కడ వున్న పెద్ద పెద్ద బండరాళ్ళను ఎత్తి, దిగువ నున్న చంద్ర వర్మ సైనికులమీదికి విసరసాగాడు. అది చూసిన చంద్రవర్మ, సు బాహుడి తో \"సుబాహూ ! ఆ దుష్టుణ్ణి సాధ్యమైతే ప్రాణా లతో పట్టుకో. అలా సాధ్యంకాని పరిస్థితుల్లో నీ కత్తితో తునాతునియలుగా నరుకు!” అని కేక పెట్టాడు.\nసుబాహుడు కొందరు సైనికులను వెంట పెట్టుకుని కూలిపోయిన కోటగోడ రాళ్ళ మీదుగా పాకి, గోడ పైభాగానికి వెళ్ళాడు. కాని, సర్పకేతుణ్ణి పట్టుకోవటం సాధ్య మయేలా అతడికి కనిపించలేదు. తనకు ఎలానూ చావు తప్పదని నిశ్చయించుకున్న సర్పకేతుడు రాక్షసుడిలా బొబ్బలు పెడుతూ, ఎదురైన సైనికులను తన కత్తితో ఊచకోత కోస్తున్నాడు. కోటగోడలమీద సుడిగాలిలా యిటునుంచి అటు పరుగెత్తుతూ అతడు చేసే భీభత్సాన్ని చూసి చంద్రవర్మ సైని కులు వణికిపోయారు.\n\"చంద్రవర్మా ! సర్పకేతుడికి సరి అయిన ప్రతియోధుణ్ణి నేను ! వాడు కోట గోడలమీదినుంచి, పెను శిలలా కింద పడ బోతున్నాడు. ప్రాణాలతో వాణ్ణి బంధించ దలిస్తే, వాడు భూమిని తాకి ముక్కలు కాకముందే జాగర్తపడి పట్టుకో !” అంటూ కాలకేతుడు క త్తిదూసి ఒక్క ఎగురున కోట గోడలమీదికి వెళ్ళాడు.\nకాలకేతుణ్ణి చూస్తూనే, సర్పకేతుడు పెద్దగా రంకె వేసి అతడిమీదికి దూకాడు. కాలకేతుడు అతడి కత్తిదెబ్బను తప్పుకుని, తన కత్తిని ముందుకు సాచి అతడిమీదికి లంఘిస్తూ, \" సర్పకేతూ! నువ్విప్పుడు పోరాడుతున్నది కాలకేతుడితో! కాలకేతు డంటే మూడుశిరస్సుల మహాకాలసర్పం!\" అంటూ చటుక్కున సర్పాకృతి దాల్చి, బుస్సుమంటూ పైకి లేచాడు.\nసర్పకేతుడు ఒక్క క్షణకాలం స్తంభించి పోయి, ఆ వెంటనే ప్రాణభీతితో కీచుమంటూ అరిచి కోట గోడలమీదినుంచి తలకిందులుగా కిందికి పడిపోయాడు. చంద్రవర్మ సమీ పించేసరికే, అతడి ప్రాణం పోయింది. దానితో చావగామిగిలిన సర్పకేతుడి సైని కులు చంద్రవర్మకు లొంగిపోయారు.\nకాలకేతుడు తాను కంచుకోటలో నివాసం ఏర్పరుచుకునేందుకు అనుమతి కోరగా, చంద్రవర్మ అందుకు అంగీకరించాడు. ఆ రాత్రి తన సైనికులతో అతడు కంచుకోట శిథిలాలలో కాలం గడిపి, అక్కడ దొరికిన ధనరాసులతో, తెల్లవారగానే రుద్రపురం వైపుకు ప్రయాణమయాడు. ఒకటి రెండు రోజుల ప్రయాణం తరవాత రుద్రపుర వాసులు కొందరు చంద్రవర్మదగ్గిరకు వచ్చి, రాజు శివసింహుడు కొండల్లోకి పారిపోయా డనీ, యిప్పుడు తమకు రాజు లేడనీ విన్న వించుకున్నారు. చంద్రవర్మ, ముసలివాడి కొడుకు దేవలుణ్ణి రుద్రపుర రాజుగా నియమించాడు.\nచంద్రవర్మ మాహిష్మతీ నగరానికి కొన్ని కోసులదూరంలో వుండగానే, నగరవాసులకు క్రూరుడైన సర్పకేతుడి చావును గురించి తెలిసింది. వాళ్ళు మంగళ వాయిద్యాలతో బయలుదేరి, చంద్రవర్మకు ఎదురువచ్చి, అతణ్ణి తమకు చక్రవర్తిగా వుండవలసిందని కోరారు. కాని, చంద్రవర్మ అందుకు అంగీక రించలేదు. యశోవర్ధన చక్రవర్తి పెద్ద కుమారుడు తపోవర్ధనుడు చక్రవర్తి కావటం ఉత్తమంగా వుంటుందని అతడు వారికి తెలియపరిచాడు.\nమాహిష్మతీనగర పరిసరారణ్యాల్లో ఆశ్రమం నిర్మించుకుని తపస్సు చేసుకుం టున్న తపోవర్ధనుడి దగ్గిరకు చంద్రవర్మతో పాటు నగరవాసులుకూడా వెళ్ళి, ఆయనను సింహాసనం అధిష్ఠించవలసిందిగా కోరారు. తపోవర్ధనుడు దానికి అంగీకరించక, \" నే నేనాడో సర్వసంగపరిత్యాగం చేసినవాణ్ణి. నాకు రాజ్యకాంక్ష లేదు. మీ అందరి గౌర వాదరణలకూ, ప్రేమాభిమానాలకూ పాత్రు డైన చంద్రవర్మ మీకు చక్రవర్తిగా వుండటం అన్నివిధాలా మంచిదని నేను భావిస్తున్నాను,” అన్నాడు.\nతరవాత ప్రజల కోరికను మన్నించి తపోవర్ధనుడు స్వయంగా కిరీటాన్ని చంద్ర వర్మ శిరస్సున పెట్టాడు. ప్రజలు జయజయ ధ్వానాలు చేశారు.\nచంద్రవర్మ, తనకు విశ్వాసపాత్రులైన ధీరమల్లు, సుబాహులకు ముఖ్య మంత్రి పదవీ, ముఖ్య సేనాని పదవి యిచ్చి, ప్రజానురంజకంగా ఎంతో కాలం రాజ్య పాలనచేశాడు. — (అయిపోయింది)",
            "book_page_end": 16
        },
        {
            "title": "లియర్ రాజు",
            "book_page_start": 17,
            "pdf_page_start": 35,
            "pdf_page_end": 42,
            "author": "విలియం షేక్స్పియర్",
            "genre": "విషాద నాటకం",
            "moral": "ప్రేమ కేవలం మాటలలో ఉండదు; అది చర్యలలోనూ, నిజాయితీలోనూ వ్యక్తమవుతుంది.",
            "keywords": [
                "లియర్ రాజు",
                "రాజ్య విభజన",
                "కృతఘ్నత",
                "కార్డీలియా",
                "తుఫాను"
            ],
            "characters": [
                "లియర్ రాజు",
                "గానెరిల్",
                "రీగాన్",
                "కార్డీలియా",
                "కెంట్ ప్రభువు",
                "ఫ్రాన్సు రాజు",
                "రాజ విదూషకుడు"
            ],
            "locations": [
                "బ్రిటన్",
                "డోవర్"
            ],
            "content": "బ్రిటనుకు రాజైన లియర్కు ముగ్గురు కుమార్తెలు. పెద్ద కుమార్తె గానెరిల్, ఆల్బనీ ప్రభువును పెళ్ళాడింది; రెండవది రీగాన్, కార్న్ వాల్ ప్రభువును పెళ్ళాడింది. లియర్ ఆఖరు కుమార్తె అయిన కార్డీలి యాకు పెళ్ళికాలేదు. ఆమెను పెళ్ళాడే ఉద్దేశంతో ఫ్రాన్సుదేశపు రాజూ, బర్గండీ ప్రభువూ వచ్చి లియర్ రాజు కొలువులో ఉంటున్నారు.\nలియర్ ఎనభై ఏళ్లు దాటి, కాటికి కాళ్ళు చాచుకుని ఉన్న వృద్ధుడు. ఆయన రాజ్య భారాన్ని తన కుమార్తెలపై వేసి విశ్రాంతి తీసుకోదలచినవాడై, తన ముగ్గురు కుమా ర్తెలనూ పిలిపించి, \" అమ్మాయిలూ, మీకు నాపై గల ప్రేమనుబట్టి నా రాజ్యాన్ని పంచ దలిచాను. అందుచేత ఒక్కొక్కరికీ నా పైన ఎంత ప్రేమ ఉన్నదీ చెప్పండి!” అని అడిగాడు.\n\"నాన్న గారూ, నాకు మీ పైన గల ప్రేమను వర్ణించటానికి మాటలు చాలవు. నాకు నా ప్రాణంకన్నా, స్వేచ్ఛకన్నా మీరే ఎక్కువ,” అన్నది పెద్దకుమార్తె గానెరిల్. లియర్ ఈ మాటలకు పరమానందం చెంది ఆమెకూ, ఆమె భర్తకూ తన రాజ్యంలో మూడవవంతు ఇచ్చేశాడు.\nతరవాత రెండవకుమార్తె రీగాన్ కూడా తన ప్రేమ తన అక్కగారి ప్రేమకంటె కూడా ఎక్కువైనదనీ, తనకు తండ్రిని ప్రేమించటంకంటె జీవితంలో మరొక సుఖంగాని, ఆనందంగాని లేదనీ బడాయిలు చెప్పింది. అలాటి కుమార్తెలుండటం తన అదృష్టమంటూ లియర్రా రాజు రీగాన్కు కూడా తన రాజ్యంలో మూడవవంతు ఇచ్చి, \"నా కడగొట్టు కుమార్తె ఏమంటుంది?” అని కార్డీలియాను ప్రేమపూర్వకంగా అడిగాడు.\n\"నాన్నగారూ, అనేటందుకు నాకేమీ లేదు,” అన్నది కాశీలియా.\nలియర్ ఆశ్చర్యంతో, \" అనేటందుకేమీ లేదా? ఏమీ అనకపోతే ఏమీ రాదు. మళ్ళీ ఆలోచించుకుని చెప్పు!” అన్నాడు.\n\"తండ్రిని కుమార్తె ఎలా ప్రేమించాలో నేను మిమ్మల్ని అలాగే ప్రేమిస్తున్నాను. అంతకంటె ఎక్కువా లేదు, తక్కువా లేదు,” అన్నది కాశీలియా.\nలియర్ మండిపడ్డాడు. ఈ ధోరణి మార్చుకోకపోతే ఆమెకు తననుంచి ఏమీ ముట్టదని బెదిరించాడు. \"నేను నిజమే చెప్పాను. మా అక్కలలాగా కల్లబొల్లి మాటలు చెప్పటం నా చేతకాదు. వారికి తండ్రిపై అంత ప్రేమ ఉన్నవాళ్లు పెళ్లిళ్ళు ఎందుకు చేసుకోవాలి. నేను పెళ్ళాడటమే జరిగితే నా ప్రేమనూ, శ్రద్ధాసక్తులనూ నా భర్తకు తప్పక పంచి ఇస్తాను!\" అన్నది కార్డీలియా.\nనిజానికి కార్డీలియా తన తండ్రిని తన అక్కలకంటె హెచ్చుగానే ప్రేమించింది. అయితే వారిలాగా రాజ్యలోభంకొద్దీ ఇచ్చ కాల మాటలు చెప్పటం ఆమెకు నీచంగా కనిపించింది. కాని మూర్ఖుడైన లియర్ ఆ సంగతి అర్ధం చేసుకోక, కోపావేశం చెంది తన రాజ్యమంతా తన ఇద్దరు కుమా ర్తెలకూ పంచేసి, కార్డీలియాకు ఏమీ లేకుండా చేస్తూ, \"నేను నీకు తండ్రినికాను, నీవు నా కుమార్తెవు కావు,” అన్నాడు. ఆయన నిండు కొలువులో తన రాజ్యాధికారాలనూ, ఆదా యాన్నీ, తన పరివారాన్నీ తన పెద్ద కుమార్తె లిద్దరికీ పంచి, తాను నామమాత్రపు రాజు ననీ, తనకు వందమంది నౌకర్లు చాలుననీ, వంతు ప్రకారం నెలకొక కుమార్తె పోష ణలో ఉంటాననీ ప్రకటించాడు.\nరాజు ప్రవర్తన సభికులందరికీ విపరీతం గానే తోచింది, కాని వారు ఆయన కెదురు చెప్ప సాహసించలేకపోయారు. అయితే ఆయన సామంతులలో ఒకడైన కెంట్ ప్రభువు సాహసించి రాజుగారిని అధిక్షేపిం చాడు. లియర్కు జ్ఞానోదయం కలగటానికి మారుగా ఆగ్రహావేశం హెచ్చిపోయింది. ఆయన కెంట్ ప్రభువుతో, \"అయిదు రోజుల లోగా దేశం విడిచి వెళ్లిపో! ఆ తరవాత పొలిమేర లోపల కనిపిస్తే నీ ప్రాణాలు దక్కవు,” అని శాసించాడు.\nకెంట్ ప్రభువు వెంటనే సభనుంచి బయటికి వెళ్లిపోయాడు.\nఇప్పుడు లియర్ రాజు ఫ్రాన్సు రాజునూ, బర్గండీ ప్రభువునూ పిలిచి, \"మీరింకా కాశీలియాను పెళ్ళాడగోరు తున్నారా?” అని అడిగాడు.\nబర్గండీ ప్రభువు తాను ఆ ఉద్దేశం మానుకున్నట్టు చెప్పాడు. కాని ఫ్రాన్సు దేశపు రాజుమటుకు, కార్డీలియాను తప్పక పెళ్ళాడగోరాడు. ఆమెలోని నిజాయితీ ఆయనను మరింతగా ఆకర్షించింది. కాశీ లియా తన అక్కలవద్ద శలవు పుచ్చు కుంటూ, \"నాన్న గారి పైన మీకున్నదని చెప్పు కున్న ప్రేమను ఆచరణలో కూడా చూపిం చండి!\" అని అన్నది. తన తండ్రి తన అక్కల చేతిలో చిక్కినందుకు విచారిస్తూ ఆమె ఫ్రాన్సురాజు వెంట వెళ్లిపోయింది.\nలియర్ రాజు తాను చేసుకున్న ఏర్పాటు ప్రకారం మొదటి నెల తన పెద్ద కుమార్తె అయిన గానెరిల్ పోషణలో ఉన్నాడు.\nఅయితే నెల తిరగకుండానే ఆమె తన అసలు స్వరూపాన్ని బయట పెట్టుకున్నది. తనకు అర్ధ రాజ్యాన్ని పంచి యిచ్చిన తండ్రిని చూసి ఆమె ముఖం చిట్లించ సాగింది. ఆయన పిలిస్తే వినిపించుకునేది కాదు, ఆయన మాట్లాడుతుంటే వెళ్ళిపో యేది. ఆయనకు నూరుమంది సేవకులెందు కని విసుక్కునేది. ఆమె ప్రోత్సాహంతో నౌకర్లూ, చాకర్లూ లియర్ను చులకనగా కూడా చూడసాగారు. ఇదంతా గ్రహించి కూడా లియర్ పళ్ల బిగువున సహించాడు.\nకపట ప్రేమ నటించిన గానెరిల్ తండ్రి పట్ల ఈ విధంగా ప్రవర్తిస్తూ ఉంటే, దేశ బహిష్కారం పొందిన కెంట్ ప్రభువు రాజా జ్ఞను ఉల్లంఘించి తన రాజుకు సేవ చేయ సంకల్పించాడు. ఆయన నౌకర్లు ధరించే దుస్తులు ధరించి, వేషం మార్చుకుని, మారు పేరుతో లియర్ రాజువద్ద సేవకుడుగా కుదిరి ఆయనను కనిపెట్టి ఉండసాగాడు. అతను లియర్ తో ధూర్తంగా మాట్లాడిన వారిని జంకులేకుండా శిక్షించసాగాడు. ఇది చూసి లియర్కు అతనిపై చాలా అభిమానం కుదిరింది.\nకెంట్ ప్రభువులాగే లియర్రారాజును అభిమానంతో అంటిపెట్టుకుని ఉండిన మరొక మనిషి రాజ విదూషకుడు. ఈ విదూషకుడు లియర్ మూర్ఖత్వాన్ని ఒక చెంప విమర్శిస్తూనే ఆయనను తన హాస్యంతో ఆనందపరిచేవాడు.\nగానెరిల్ ఈ విదూషకుడి సూటిపోటి హాస్యాలు బొత్తిగా భరించలేకపోయింది. ఆమె ఒకనాడు తన తండ్రిని మొహమోటం లేకుండా, \"నీకీ స్థితిలో నూరుమంది బలగం దేనికి? వీరందరినీ మేపలేక చస్తున్నాం ! నీ ఈడువారిని కొద్దిమందిని ఉంచుకుంటే నీ పరువుకు భంగమా?” అని అడిగింది.\nలియర్ ఆగ్రహానికి మేరలేదు. పెద్ద కూతుకు తన ఆర్ధ రాజ్యం కాజేసి తనపట్ల ఇలా ప్రవర్తించటం ఆయనకు విడ్డూరంగా తోచింది. ఆయన గానెరిల్ ్ను రకరకాల శాపనార్ధాలు పెట్టి, \" నేనిక్కడ ఉండను. నా రెండో కుమార్తె అయిన రీగాన్ వద్దకు వెళ్లిపోతాను!” అంటూ బయలుదేరాడు.\nనౌకరు వేషంలో ఉంటున్న కెంట్ ప్రభువు ముందుగా రీగాన్ ఇంటికి వెళ్ళి, లియర్ రాజు సపరివారంగా వస్తున్నట్టు తెలిపాడు. అయితే ఆప్పటికే గానెరిల్ తన చెల్లెలి వద్దకు మనిషిని పంపింది. తమ తండ్రివెంట వచ్చే బలగాని కంతకూ ఆశ్రయం ఇవ్వవద్దని చెల్లెలికి హెచ్చరిక చేయాలని ఆమె ఉద్దేశం. కెంట్ చేరే సమ యానికే ఆ మనిషికూడా చేరాడు. ఆ మనిషి అదివరకు కెంట్చేత గానెరిల్ ఇంట అవ మానం పొందినవాడే, వాడేదో మోసపు వార్త మోసుకు వస్తున్నట్టు శంకించి కెంట్ వాడితో తగాదా పెట్టుకుని వాణ్ణి చావ చితక తన్నాడు. ఈ లోపుగా రీగాన్ బయటికి వచ్చి, రాజదూతను తన్నాడన్న కారణంగా కెంట్ను బందీని చేయించింది.\nలియర్ వస్తూనే తన నౌకరు బందీగా ఉండటం చూశాడు. ఆయన అక్కడి నౌక ర్లను, \"నా కూతురూ, అల్లుడూ ఎక్కడ?” అని అడిగితే, వారు, \"అయ్యా, వారు తెల్ల వార్లూ ప్రయాణంచేసి అలసిపోయి విశ్రాంతి తీసుకుంటున్నారు!” అని చెప్పారు. లియర్ కోపోద్రేకంతో తాను వారిని చూసి తీరాలని కేక పెట్టేసరికి, రీగాన్, ఆమె భర్తా బయటికి వచ్చారు. వారివెంట తన పెద్ద కుమార్తె గానెరిల్ కూడా ఉండటం చూసి లియర్ విస్తుపోయాడు. ఆయన తన పెద్ద కుమా ర్తెను, \" నా మొహం చూడటానికి నీకు లజ్జ లేదా?” అని అడిగాడు.\nరీగాన్ ఆయనకు అడ్డువచ్చి, అక్కవద్దకు తిరిగి వెళ్లమనీ, తన పరివారంలో సగం మందిని తీసివెయ్యమని సలహా ఇచ్చింది. \"అలా ఎన్నటికీ జరగదు. నా వంద మంది పరివారంతో నీ దగ్గిరే ఉండిపోతాను. నీవు గానెరిల్ లాగా దుర్మార్గురాలివి కావు!” అన్నాడు లియర్.\n\" నీకు యాభైమందికూడా అనవసరమే. ఇరవైఅయిదుమంది చాలు, \" అన్నది రీగాన్ కోపంగా.\n\"నీకంటె గానెరిల్కే రెట్టింపు ప్రేమ ఉన్నట్టున్నది. ఆమె యాభైమంది పరివార కులను ఉంచటానికి ఒప్పుకున్నది!” అన్నాడు లియర్, రీగాన్ కూడా తనకు శత్రువు లాటిదేనని తెలుసుకుని.\n\"పాతికమంది కాదుగదా, పదిమంది కూడా అనవసరమే. అయిదుగురుకూడా అక్కర్లేదు. నా నౌకర్లూ, నా చెల్లెలు నౌకర్లూ ఉండగా నీకు వేరే నౌకర్లెందుకు?” అని గానెరిల్ అడిగింది.\nలియర్ తన కుమార్తెలిద్దరినీ కసితీరా శపించాడు. ఈలోగా చీకటి పడింది, పెద్ద తుఫానుకూడా సాగింది. పరివారం లేకుండా తన కుమార్తెల ఆశ్రయంలో ఉండేకంటె ఆ తుఫానులో పడి వెళ్లిపోవ టమే మేలని ఆయనకు తోచింది. కుమా ర్తెల దుష్ప్రవర్తనతో ఆయన మతి చలించ నారంభించింది.\nఅంత ముసలివాడు, తమపై అన్ని ఆశలూ పెట్టుకుని, తన రాజ్యాన్ని పంచి ఇచ్చిన తండ్రి పరివారంతో సహా చీకటిలో పడి తుఫానులోకి వెళ్లిపోతూంటే గానెరిల్ గాని, రేగాన్ గాని వద్దనలేదు.\nఅంతకంతకూ గాలివాన రెచ్చిపోతున్నది. లియర్ పరివారం చెల్లాచెదరై పోయింది. ఎక్కడా చెట్టు అన్నది లేక అంతులేని మైదానంపైన లియర్ రాజు తుఫానులో చిక్కుకుపోయాడు. ఆయనవెంట విదూ షకుడు మాత్రమే ఉన్నాడు. లియర్ రాజు ఉరుములనూ, మెరుపులనూ, గాలివాననూ లక్ష్యపెట్టలేదు. కృతజ్ఞత అన్నది ఎరగని మానవ జాతిని రూపు మాపమని ఆయన తుఫానును హెచ్చరించాడు.\nఆ తుఫానులో కెంట్ నౌకరువేషంలో తన యజమానిని వెతుక్కుంటూ వచ్చి, \"అయ్యో, మీరిక్కడ ఉన్నారా? ఈ తుఫా నుకు వెరిచి జంతువులుకూడా ఎక్కడో తల దాచుకున్నాయికదా!” అన్నాడు.\nబయట చెలరేగే తుఫానుకంటె పెద్దది లియర్ మనసులో చెలరేగుతూ ఉండటం వల్ల ఆయనను బయటి తుఫాను బాధించ లేదు. కాని కెంట్ ఆయనను ఆ మైదానం లోనే ఉన్న ఒక గుడిసెకు చేర్చాడు. అక్కడ అదివరకే ఒక బిచ్చగాడు తల దాచుకుని ఉన్నాడు. వాణ్ణి చూసి లియర్, \"కృతజ్ఞత లేని కూతుళ్లే వీణ్ణి ఈ దశకు తెచ్చి ఉంటారు!” అన్నాడు. ఆయనకు క్షణ క్షణమూ పిచ్చి జాస్తి అవుతున్నది. తెల్ల వారు జామున కెంట్ లియరును డోవర్ అనే రేవునగరం చేర్పించి తన మిత్రులవద్ద ఉంచి, తాను నౌకలో ఫ్రాన్సుదేశానికి బయలుదేరాడు.\nతన తండ్రికి పట్టిన గతికి కార్డీలియా కన్నీరు కార్చింది. ఆమె తన భర్తను కోరి కొంత సైన్యాన్ని వెంటబెట్టుకుని బ్రిటనుకు వచ్చింది. అవసరమైతే తన అక్కలిద్దరినీ ఓడించి తన తండ్రిని మళ్లీ రాజును చెయ్యా లని ఆమె సంకల్పం.\nకాశీలియా తన సైన్యంతో డోవర్లో దిగే సమయానికి లియర్ తప్పించుకుని పారి పోయి డోవర్ పరిసరాలలో తిరుగుతూ సైని కుల కంట పడ్డాడు. ఆయన నెత్తిన ఒక గడ్డి కిరీటం ఉన్నది, ఆయన వెర్రిమొర్రి పాటలు పాడేస్తున్నాడు. వైద్యుడు చికిత్స చేసినమీదట లియర్ స్థితి కొద్దిగా బాగు పడింది. ఆయన తన మంచం దగ్గిరకు వచ్చిన కార్తీలియాను గుర్తించాడు, ఆమెకు క్షమాపణ చెప్పుకున్నాడు.\nకాఫీలియా సైన్యాలతో పోరాడటానికి గానెరిల్, రీగాన్లు ఒక సైన్యాన్ని పంపారు. దానికి సేనానాయకుడు గౌస్టర్ ప్రభువు అనే వాడు. ఈ గౌస్టరు ప్రభువును గానెరిల్, రీగాన్లు రహస్యంగా ప్రేమించారు. ఈ సంగతి బయటపడగానే గానెరిల్ తన చెల్లెలికి విషం పెట్టి చంపి, తానుకూడా విషం తాగి చనిపోయింది.\nయుద్ధంలో కాశీలియా సైన్యం ఓడిపో యింది. ఆమె గ్లాస్టరుకు బందీగా దొరికింది. ఆమె జీవించిఉంటే తనకు సింహాసనం దక్కదని గ్లాస్టర్ ఆమెను చంపించాడు. ఆమె మరణించటం చూసి గుండె పగిలి లియర్ కూడా మరణించాడు.",
            "book_page_end": 24
        },
        {
            "title": "కృతఘ్నుడు",
            "book_page_start": 25,
            "pdf_page_start": 43,
            "pdf_page_end": 46,
            "author": "జె. నాగభూషణం",
            "genre": "నీతి కథ",
            "moral": "ఇతరులకు మేలు చేసిన వారికి కీడు తలపెట్టరాదు; కృతఘ్నత చూపినవారు చివరికి తమకు తామే కీడు తెచ్చుకుంటారు.",
            "keywords": [
                "కృతఘ్నత",
                "రయ్యాన్",
                "యూనాన్ రాజు",
                "చర్మవ్యాధి",
                "విషం"
            ],
            "characters": [
                "యూనాన్ రాజు",
                "రయ్యాన్ (వైద్యుడు)",
                "మంత్రి",
                "తలారి"
            ],
            "locations": [
                "రోముదేశం"
            ],
            "content": "పూర్వం రోముదేశంలో యూనాన్ అనే రాజు ఉండేవాడు. ఆయన గొప్ప శక్తిమం తుడు, ఆయనకింద అనేక సామంతరాజు లుండేవారు. అయితే ఆయనను ఏదో చర్మ వ్యాధి పట్టుకుని పీడించసాగింది. దానికి మహామహా వైద్యులుకూడా చికిత్స చేయలేక పోయారు. రాజుగారు ఎన్నో గుళికలు మింగాడు, కషాయాలు తాగాడు, ఒంటికి లేపనాలు పూయించుకున్నాడు; కాని అన్నీ వృధా అయాయి. ఇక నా వ్యాధిని ఎవరూ నయంచేయలేరు, అనుకున్నాడు రాజు.\nఇలా ఉండగా ఆ దేశానికి రయ్యాన్ అనే ఒక ముసలి వైద్యుడు వచ్చాడు. రయ్యాన్ అనేక రకాల వైద్యంలో నిపుణుడైన ఘన వైద్యుడు. రాజుగారిని పీడించే చర్మవ్యాధి గురించి వినగానే ఆయన రాజభవనానికి వెళ్లి, రాజుగారి దర్శనం చేసుకుని, \"మహా రాజా, తమరు అనుమతించినట్టయితే తమ రిని పీడించే వ్యాధిని నేను నివారణ చేస్తాను,” అన్నాడు.\n\" నీవు నా వ్యాధి నివారణ చేసేటట్టయితే నిన్ను అపార ధనవంతుణ్ణి చేసి, నా అంత రంగికులలో ఒకణ్ణిగా ఉంచుకోనా?” అన్నాడు రాజు.\n\"మీ వ్యాధి తప్పక నయమవుతుంది. మీకు కొంచెమైనా బాధ కలగకుండా చికిత్స జరిగేలాగు చేస్తాను,” అన్నాడు ముసలి వైద్యుడు.\nతరవాత వైద్యుడు ఒక ఇల్లు తీసుకుని ఒక ఔషధం తయారుచేశాడు; ఒక కొయ్య గూటం తీసుకుని దానిలో ఒక బొక్కపెట్టి అందులో ఔషధం వేసి, రంధ్రంలో ఒక పొడుగుపాటి పట్టుకర్ర అమర్చాడు. అది ఒక కొయ్య సమ్మెటలాగా తయారయింది.\nవైద్యుడు దానిని తీసుకుపోయి రాజుగారి కిచ్చి, \"మహారాజా, మీరీనాడు ఈ సమ్మె టతో 'పోలో' ఆట ఆడండి. మీ అరిచేతులకు చెమట పట్టినదాకా ఆడారంటే మీ వ్యాధి నయమవుతుంది!” అన్నాడు.\n\"పోలో” ఆట ఆడేవాళ్లు గుర్రాలపై ఎక్కి నేలమీద ఉన్న బంతిని కొయ్య సమ్మె టలతో కొడుతూ ఆడతారు. రాజుగారు తన సిబ్బందితోసహా గుర్రాల పైన బయలుదేరి వైద్యుడిచ్చిన సమ్మెటతో, అరిచేతులకు బాగా చెమట పట్టినదాకా ఆడాడు.\nతరవాత వైద్యుడు రాజుగారిని స్నాన శాలకు తీసుకుపోయి, చక్కగా స్నానం చేయించి, పడుకోబెట్టి నిద్రపుచ్చి, తాను తన ఇంటికి వెళ్లిపోయాడు.\nనిద్ర లేచి చూసుకునేసరికి రాజుగారి చర్మవ్యాధి జాడకూడా కనిపించలేదు. ఆయన ఆనందానికీ, ఆశ్చర్యానికీ మేర లేదు. మర్నాడు వైద్యుడు సభకు రాగానే రాజు ఆయనను కౌగలించుకుని, అంతు లేని కానుకలు సమర్పించాడు.\nఅదిమొదలు రాజుగారికి వైద్యుణ్ణి ప్రశం సించటం తప్ప మరొకపని లేదు. \"ఇలాటి వైద్యుడు ప్రపంచంలో మరొకడుంటాడా? ఇతను నాకు ఒక్కమందివ్వలేదు, ఒక్క పూత పుయ్యలేదు. కొయ్యగూటంలో ఉంచిన మందును నా శరీరంలోకి పంపించి ఏ వైద్యుడూ చేయలేకపోయిన చికిత్స చేశాడు!\" అని రాజు వైద్యుణ్ణి మెచ్చుకో సాగాడు. రోజూ సభలో వైద్యుడే ప్రధాన విషయం. రోజూ ఆ వైద్యుడికి రాజుగారు ఏవో కానుకలు ఇస్తూనే ఉండేవాడు.\nఇదంతా చూసి మంత్రికి మండిపో యింది. రాజుకూ వైద్యుడికీ మధ్య విభేదం కల్పించాలనే ఉద్దేశంతో అతను రాజుగారిని ఒకనాడు ఒంటరిగా కలుసుకుని, \"మహా రాజా, మీకు నచ్చకపోయినా హితం చెప్పటం మా ధర్మంగదా. తమరు ఈ ముసలి వైద్యుణ్ణి చేరదీసి ప్రమాదం తెచ్చు కుంటున్నారు,” అన్నాడు.\n\"నీకేమైనా మతిపోయిందా ఏమిటి? రయ్యాన్ టి వైద్యుడు ప్రపంచంలో మరొ కడు లేడు. ఎంతటి మేటివైద్యులూ కుదర్చ లేకపోయిన నా చర్మవ్యాధిని ఆయన ఎంత సులువుగా, గారడీ చేసినట్టుగా, నయం చేశాడో నీవు చూడలేదా? అటువంటి వైద్యు డికి ఆశ్రయమివ్వటంలో అపాయ మేము న్నది?” అన్నాడు రాజు.\n\"మహారాజుగారు దూరం ఆలోచించటం లేదు. ఈ రయ్యాన్ అలాటి శక్తి కలవాడు కావటమే ప్రమాదం. అంత వైద్యం చేతిలో ఉన్నవాడు మీ చేతికి మరొకటి ఏదో ఇచ్చి నిమిషాలమీద మీ ప్రాణం హరించగలడు!” అన్నాడు మంత్రి.\n\"అదీ నిజమే. ఇంతకూ నీ సలహా ఏమిటి?\" అని రాజు మంత్రిని అడిగాడు.\n\"నా సలహా వైద్యుడి తల తీయించటమే! ఆయనకు వ్యవధి ఇవ్వటం అపాయం. అందుచేత ఆయనను పిలిపించి, రాగానే తల కొట్టించెయ్యండి!\" అన్నాడు మంత్రి.\n\"నీ సలహా బాగున్నది!” అంటూ రాజు వైద్యుడికోసం కబురుచేశాడు.\nకొద్దిసేపటికల్లా వైద్యుడు వచ్చి రాజును, \"నన్ను రమ్మన్నారట? ఏమి సెలవు?” అని అడిగాడు.\n\"నిన్ను తల తీయించటానికే పిలిపిం చాను,” అన్నాడు రాజు.\nవైద్యుడు నిర్ఘాంతపోయి, \"ఎందుకు? నా వల్ల తమకు ఏమిద్రోహం జరిగింది?” అని అడిగాడు.\n\"నీవు నా ప్రాణం తీయటానికై వచ్చిన వేగులవాడివని ఇంతకుముందే తెలిసింది. ముందు నేనే దెబ్బతీస్తున్నాను ! చావటానికి సిద్ధపడు!” అంటూ రాజుగారు తలారివాణ్ణి కేక వేశాడు.\n\"మహారాజా, మీకు ఎవరో విషం పోశారు. కానివ్వండి, దైవనిర్ణయం ప్రకారం అందరూ చావవలసిందే. నాకల్లా ఒక్కటే విచారం. నా బసలో ఒక అమూల్యమైన వైవ్యగ్రంధం ఉన్నది. దానిని తమరు నా కానుకగా స్వీకరించండి. అందులో అనేక అపూర్వమైన రహస్యాలున్నాయి. నా తల తీసేసినాక ఆ తలచేత మీరు మాట్లాడించ వచ్చు. ఆ రహస్యంకూడా ఆ గ్రంధంలో ఉన్నది!” అన్నాడు వైద్యుడు.\nరాజుగారికి ఆ గ్రంధం వెంటనే చూడా లన్న కాంక్ష కలిగింది. ఆయన తన నౌక రును వైద్యుడి బసకు పంపించి, వైద్యుడి పుస్తకాలు తెప్పించాడు. వాటిలో ఒక పుస్తకాన్ని రాజుగారికి చూపి వైద్యుడు, \"మహారాజా, అదే నేను తమకు చెప్పిన గ్రంధం!” అన్నాడు.\nరాజుగారు ఆత్రంగా ఆ పుస్తకం పేజీలు తిప్పబోయాడు. కాని అవి ఒకదానికొకటి అంటుకుపోయి ఉండటంచేత రాజుగారు తన వేళ్ళను నాలుకకు అద్దుకుని పేజీలు వేరుచేయవలిసి వచ్చింది. కొన్ని పేజీలు తిప్పి రాజుగారు, \" ఈ పేజీలన్నీ ఖాళీగానే ఉన్నాయే?\" అన్నాడు.\n\"ఇంకా తిప్పండి. మూడు పంక్తులు ఎడమచేతి పేజీలో రాసి ఉంటాయి, ” అన్నాడు వైద్యుడు.\nమరి మూడు నాలుగు కాగితాలు తిప్పి రాజుగారు విరుచుకు పడిపోయాడు. అందరూ హాహాకారాలుచేసి ఆయనను పరీ క్షించే లోపుగా ఆయన ప్రాణాలు పోనే పోయాయి. ఎందుచేతనంటే రాజుగారు తిప్పిన కాగితాలకు అతి ఘాటైన విషం అదివరకే పూసి ఉన్నది. రాజుగారు తన వేళ్ళను నాలుకకు అద్దుకున్నప్పుడల్లా కొంచెం కొంచెంగా ఆ విషం ఆయన శరీ రంలో ప్రవేశించింది.\nఈ విధంగా మంత్రి చెప్పుడుమాటలు విని కృతఘ్నుడై తనకు మేలుచేసిన వైద్యుణ్ణి చంప యత్నించిన యూనాన్రాజు తన ప్రాణాలను తానే తీసుకున్నాడు.",
            "book_page_end": 28
        },
        {
            "title": "సాహసికుడు",
            "book_page_start": 29,
            "pdf_page_start": 47,
            "pdf_page_end": 50,
            "author": "ఎస్. కుమారస్వామి",
            "genre": "కాల్పనిక కథ",
            "moral": "సాహసం మరియు తెలివి తేటలు ప్రమాదాన్ని అధిగమించి అదృష్టాన్ని తెస్తాయి.",
            "keywords": [
                "భూతాలకొండ",
                "సత్యపాలుడు",
                "రాక్షసుడు",
                "బంగారు కాసులు",
                "శాప విమోచనం"
            ],
            "characters": [
                "సత్యపాలుడు",
                "రాక్షసుడు (భూతం/గంధర్వుడు)",
                "పశువుల కాపర్లు"
            ],
            "locations": [
                "కొంకణతీరం",
                "భూతాలకొండ",
                "గుడిసె",
                "నేలమాళిగ"
            ],
            "content": "కొంకణతీరాన గల పర్వతాలలో ఒక కొండకు భూతాలకొండ అని పేరుండేది. చుట్టుపక్కల కొండలపైన ఆవులను మేపు కునే వారెవరూ తమ ఆవులను ఆ కొండ పైకి పోనిచ్చేవారుకారు. ప్రమాదవశాన ఏ ఆవులుగాని ఆ కొండమీదికి పోతే వాటిని తీసుకురావటానికి పశువుల కాపరులు ప్రయత్నించేవారు కూడా కాదు. ఎందుచేత నంటే ఆవులపై గల ఆశకొద్దీ ఆ భూతాల కొండపైకి వెళ్లి మళ్లీ తిరిగి వచ్చిన వారెవరూ లేరు.\nభూతాల కొండపైన ఆవుల మందలుం డేవి. ఉదయం కాగానే అవి కొట్టాలలో నుంచి బయటికి వచ్చి, కొండ అంతటా తిరిగి మేత మేసి, మళ్లీ సూర్యాస్తమయం వేళకు, ఎవరో తమను తోలినట్టుగా, కొట్టా లకు తిరిగి వచ్చేవి. కాని వాటివెంట ఎవరూ ఉండేవారు కారు. వాటికి ఎవరు పోషణ చేసేవారో, ఎవరు పాలు పితికేవారో ఆ పాలు ఏమయేవో బయటి ప్రపంచానికి తెలియదు. ఆ కొండమీదనే పశువుల కొట్టా లకు సమీపంలో ఒక పశువుల కాపరి గుడిసె కూడా ఉండేది. రోజూ సాయం కాలంపూట పోయి రాజేసినట్టుగా గుడిసె కప్పునుంచి పొగకూడా వస్తుండేది. అయి నప్పటికీ భూతాల కొండపైన నరమానవు డెవడూ ఉన్న జాడ చూసినవారు ఆ ప్రాంతాల లేరు.\nఆ కొండపైన భూతాలున్నాయనీ, అవి అవకాశం దొరికినప్పుడల్లా చుట్టుపక్కల కొండలపైన ఉండే ఆవులను దొంగతనంగా ఎత్తుకుపోతాయనీ, వాటికోసం తమ కొండ పైకి వచ్చినవాళ్లను అవి చంపేస్తాయనీ చెప్పుకునేవారు.\nఆ భయంతోనే భూతాల కొండ పైకి సాహసించి ఎవరూ వెళ్లేవారుకారు.\nఇలా ఉండగా ఆ ప్రాంతాలకు సత్య పాలుడనే పశువుల కాపరి ఒకడు కొత్తగా వచ్చాడు. వాడు భూతాల కొండలో నిత్యమూ జరిగేదంతా చూశాడు, భూతాలను గురించి ఇతరులు చెప్పేదంతా విన్నాడు. సత్యపా లుడు యువకుడూ, సాహసికుడూ కావటం చేత వాడికి ఆ భూతాల కొండపైకి వెళ్ళి, అక్కడ వాస్తవంగా జరుగుతున్నదేమిటో తెలుసుకోవాలనే కోరిక పుట్టింది.\nమిగిలిన పశుకాపరులు వాడితో అలాటి సాహసం చెయ్యవద్దన్నారు, కాని వాడు విన లేదు. \"కొండమీదికి వెళితే వెళ్లావు, ఆ గుడి సెలోకి మాత్రం వెళ్లకు. అందులోకి వెళ్ళి తిరిగి బయటికి వచ్చినవారెవరూ లేరు. మొండితనం చేసి వెళ్లావో నీగతీ అంతే ఆవు తుంది,” అని మిత్రులు సత్యపాలుణ్ణి హెచ్చరించారు.\nఅయితే సత్యపాలుడుమాత్రం భయపడ లేదు. వాడు ధైర్యంగా భూతాల కొండ మీదికి వెళ్లి అక్కడ ఉన్న గుడిసెవేపు నడి చాడు. అది మామూలు కొండలలాగే ఉన్నది కాని ఎక్కడా భయంకరమైన దృశ్యాలు . లేవు. అంతటా నిశ్శబ్దంగా ఉన్నది. వాడు గుడిసెవద్దకు వెళ్లి లోపలికి తొంగి చూశాడు. మనుషులు నివసిస్తున్న గుడిసెలాగే ఉన్నది. \"ఎవరు లోపల?” అని సత్యపాలుడు రెండు మూడుసార్లు కేక పెట్టినా, లోపలినుంచి జవాబు రాలేదు.\nసంకోచించకుండా సత్యపాలుడు గుడి సెలో ప్రవేశించాడు. ఒక పక్కన పాత్ర లలో భోజనం వండి సిద్ధంగా ఉన్నది. ఇంకొక పక్కగా మంచం వేసి ఉన్నది. దానిపైన పక్క పరిచి ఉన్నది.\n\"ఇక్కడ ఎవరో మనుషులే ఉంటు న్నారు. బయటికి వెళ్లినట్టున్నారు. వారు తిరిగి వచ్చేదాకా విశ్రాంతి తీసుకుందాం!” అనుకుంటూ సత్యపాలుడు మంచంమీద శరీరం వాల్చాడు.\nఇంతలోనే గుడిసె బయట అలికిడి అయింది. ఒక రాక్షసుడులాటివాడు లోప లికి వచ్చాడు. వాడు నేరుగా వంటపాత్ర లున్న చోటికి వెళ్ళి, \"ఆ మంచంలో పడు కున్నవాడికికూడా వంట అయిందా?” అని గట్టిగా అరిచాడు. తరవాత ఆ భూతం సత్య పాలుడున్న చోటికి వచ్చి, \"లే! అన్నానికి లే,” అన్నాడు.\nమరొకరైతే ఆ భూతాన్ని చూసి సగం చచ్చిపోవాలిసిందే. కాని సత్యపాలుడు భయపడలేదు. అతడు నిబ్బరంగా, \"శ్రమ పడ్డవాడే తిండి తినాలి. నేనేమీ శ్రమ చెయ్యలేదే !” అన్నాడు.\nభూతం మారుమాటాడక వంటపాత్రల ముందు కూచుని క్షణంలో అన్నీ ఖాళీ చేసేశాడు. తరవాత వాడు గోడపక్క నుంచి ఒక పారా, పలుగూ తీసుకువచ్చి సత్యపాలుడికి అందిస్తూ, \"ఇక మంచం దిగి, ఇవి తీసుకుని మాళిగలోకి నా వెంట రా!” అన్నాడు.\n\"మాళిగలోనుంచి నేనేమీ పైకి తేలేదు. అందుచేత నేను అక్కడికి ఏమీ తీసుకుపో నవసరం లేదు,\" అన్నాడు సత్యపాలుడు.\nభూతం పలుగూ, పారా తానే తీసుకుని, \"నా వెంట రా?” అన్నాడు.\n\" నువు ముందు పద, నేను వెనకగా వస్తాను!” అన్నాడు సత్యపాలుడు.\nఇద్దరూ నేలమాళిగలోకి దిగారు.\n\"ఇక్కడ తవ్వు!\" అన్నాడు భూతం.\n\"అక్కడ నేనేమీ పాతిపెట్టలేదే!” అన్నాడు సత్యపాలుడు. భూతమే తవ్వాడు. కొద్దిసేపట్లో ఒక గుండిగ బయటపడింది.\n\"దాన్ని పైకి ఎత్తు!\" అన్నాడు భూతం.\n\" నేను దాన్ని కిందికి దించితేగద, ఎత్త టానికి!” అన్నాడు సత్యపాలుడు.\nభూతం ఆ గుండిగ ఎత్తి పైకి తీసి నేలపై ఉంచి, \"దీనిమీది మూత తియ్యి!” అన్నాడు సత్యపాలుడితో,\n\"నేను మూత పెట్టలేదు, అందుచేత దాన్ని తీసే అవసరం నాకు లేదు,\" అన్నాడు సత్యపాలుడు.\nభూతం మూత తీశాడు. గుండిగనిండా బంగారు కాసులున్నాయి. భూతం వాటిని నేలమీద పోసి మూడు కుప్పలుగా చేసి, \" ఇందులో నీకుప్ప ఏదో తెలుసుకో. సరిగా తెలుసుకున్నావా నువు బాగుపడతావు, నాకూ శాప విమోచనం అవుతుంది. నీది కాని కుప్ప ఏరుకున్నావో, నిన్ను పిడికెడు బూడిద చేసేసి, నన్ను రక్షించటానికి ఇంకొకడు వచ్చినదాకా నే నిలాగే జీవిస్తాను. నాకు శాప విమోచనం అయినపక్షాన ఈ కుప్పలలో ఒకటి నీదీ, రెండవది పేద ప్రజలదీ, మూడ వది నాచేత చచ్చిపోయిన వారి భార్యా బిడ్డ లదీను. తెలిసిందా ?” అన్నాడు.\nసత్యపాలుడు తన చేతులతో మూడు బంగారుకాసుల కుప్పలనూ చుట్టి, \"వీటిలో ఒకటి నాది!” అన్నాడు.\nవెంటనే గుడిసెలో ఒక పెద్ద మెరుపు మెరిసినట్టయింది. భూతం మాయమై దాని స్థానంలో ఎవరో ఒక గంధర్వుడులాటివాడు నిలబడి ఉండటం కనబడింది. అతను సత్యపాలుడితో, \"నీ పుణ్యాన నాకు శాప విముక్తి కలిగింది. నేసి పోతున్నాను. ఈ రోజుమొదలుకుని, ఈ కొండా, దీని మీది పశువులూ, ఈ బంగారమూ నీదే!” అని ఎటో మాయమైపోయాడు.\nభూతాల కొండ పైనుంచి సత్యపాలుడు సజీవంగా తిరిగి రావటం చూసి మిగిలిన పశువుల కాపర్లు చాలా ఆశ్చర్యపడ్డారు. వాడు వారితో కొండమీద జరిగిన సంగతి అంతా చెప్పాడు.\nసత్యపాలుడు అది మొదలు భూతాల కొండపై నివాసం ఏర్పరచుకుని తనవంతు బంగారంతో సుఖంగా జీవించాడు. క్రమంగా ప్రజలు ఆ కొండను భూతాల కొండ అని పిలవటం మానేశారు.",
            "book_page_end": 32
        },
        {
            "title": "సవతితల్లి దీవన",
            "book_page_start": 33,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "బేతాళ కథ",
            "moral": "అంతరాత్మకు విరుద్ధంగా ప్రవర్తించడం అపరాధ భావనను పెంచుతుంది; నిజమైన ప్రేమ నిస్వార్థంగా ఉంటుంది.",
            "keywords": [
                "విక్రమార్కుడు",
                "బేతాళుడు",
                "దేవలుడు",
                "రోహిణి",
                "ఆనందుడు",
                "భూతవైద్యం"
            ],
            "characters": [
                "విక్రమార్కుడు",
                "బేతాళుడు",
                "దేవలుడు",
                "రోహిణి (సవతి తల్లి)",
                "ఆనందుడు",
                "రుద్రదేవుడు (భూతవైద్యుడు)"
            ],
            "locations": [
                "శ్మశానం",
                "సింధూనదీ ప్రాంతం"
            ],
            "content": "పట్టువదలని విక్రమార్కుడు తిరిగి చెట్టు వద్దకు వెళ్లి, శవాన్ని దించి భుజాన వేసు కుని ఎప్పటిలాగే శ్మశానంకేసి నడవసాగాడు. అప్పుడు శవంలోని బేతాళుడు, \"రాజా, ఇంత శ్రమ పడుతూకూడా నీవు కార్యదీక్షను విడవకుండా ఉన్నావంటే అది ఘనమైన విషయమే. మామూలు మనుషులు చేసిన వాగ్దానాలనుకూడా చెల్లించుకోరు. ఇందుకు ఉదాహరణగా దేవలుడి కథ చెబుతాను విను!” ఆంటూ ఈ విధంగా చెప్పసాగాడు :\nసింధూనదీ ప్రాంతంలో దేవలుడనే ఒక సామాన్య గృహస్థు ఉండేవాడు. అతను తనకు గల కొద్దిపాటి పొలంలో తన కుటుం బానికి కావలసినదంతా పండించుతూ, ఏ లోటూ లేకుండా తన భార్యతోనూ, కొడుకు తోనూ జీవిస్తూండేవాడు.\nఇంతలో దేవలుడి భార్యకు జబ్బు చేసింది. ఆ జబ్బు ఏ చికిత్సకూ లొంగలేదు. ఆమె తనకు చావు దగ్గిరపడిందని తెలిసి భర్తను పిలిచి, \"నేను పోయాక నన్ను మరిచిపోవద్దు. మళ్లీ పెళ్లాడి మన పిల్లవాడికి సవతితల్లిని తెచ్చి పెట్టవద్దు. ఏ ఆడదానికైనా తన కడుపున పుట్టిన బిడ్డలపైన ఉండే మమకారం ఇతరుల బిడ్డలపైన ఉండదు. ఒకవేళ మళ్లీ పెళ్లాడినా ఈ సంగతి మరిచి పోవద్దు. పిల్లవాణ్ణి శ్రద్దగా పెంచి పెద్ద చెయ్యాలి,” అని చెప్పి కన్నుమూసింది.\nదేవలుడు తన భార్యకోసం కొంతకాలం దుఃఖించాడు. ఆ దుఃఖం తగ్గిపోగానే రోహిణి అనే కన్యను మళ్లీ పెళ్లాడాడు. అదృష్ట వశాత్తూ రోహిణి బుద్ధిమంతురాలు. ఆమె తన సవతి కొడుకైన ఆనందుణ్ణి చాలా బాగా చూసుకునేది. ఇది చూసి దేవలుడు సంతోషించాడు. రోహిణి ఆనందుణ్ణి సరిగా చూడకపోతే తన మొదటి భార్య ఆత్మకు శాంతి ఉండేది కాదని అతను నమ్మాడు.\nకాలం గడిచిపోతున్నది. ఆనందుడు చక్కగా చదువుకుంటున్నాడు. తండ్రి వాడి కేవైనా పనిపాటలు నేర్పాలన్నా రోహిణి వాణ్ణి పని చెయ్యనిచ్చేదికాదు. ఆమె కడు పున ఒక మగపిల్లవాడూ, ఆడపిల్లా పుట్టారు. ముగ్గురూ ఒక్కతల్లి పిల్లల్లాగా అన్యోన్యంగా ఉంటూండేవారు.\nదేవలుడికి ఒక ఆవు ఉండేది. అదిఅంటే అతనికి ప్రాణంకన్న ఎక్కువ. ఉన్నట్టుండి. దానికి జబ్బుచేసింది. అనుభవంగల ముసలివాళ్లనందరినీ పిలిచి ఆవును చూపిం చాడు. ఎవరెవరు ఏయే చికిత్స చెయ్య మంటే అదెల్లా చేశాడు. కాని ఆవుకు పట్టిన రోగం నయంకాలేదు. ఆది నయ మయే రోగం కాదనీ, ఆవుమీద ఆశ వదులు కోమనీ అందరూ సలహా ఇచ్చారు.\nఆ మాట వినగానే దేవలుడికి శూలాలతో పొడిచినట్టయింది. ఎన్ని అవస్థలైనా పడి ఆ ఆవును దక్కించుకోవాలని అతనికి కోరిక పుట్టింది. తన ఆవుకు ఎవరో చేతబడి చేసి ఉంటారనీ, అందుచేత ఈ వ్యాధిని భూతవైద్యులు తప్పక కుదుర్పుతారనీ దేవ లుడు నమ్మాడు.\nఆ చుట్టుపక్కల రుద్రదేవుడని ఒక గొల్లవాడు భూతవైద్యం చేస్తాడు. అతను నది అవతలి ఒడ్డున ఒక కుటీరం వేసుకుని ఉంటున్నాడు. ఒకరోజు ఉదయం దేవ లుడు తెప్పమీద నదిని దాటి రుద్రదేవుడి గుడిసెకు వెళ్ళాడు. అతను అక్కడ కని పించకపోతే సమీపంలో ఉండే అరణ్యంలో వెతకసాగాడు.\nచివరకు రుద్రదేవుడు అకస్మాత్తుగా ఒక చెట్టుచాటునుంచి దేవలుడి ఎదటికి వచ్చి, ఉరుములాటి గొంతుతో, \"ఎవరు నీవు? నీకేం పని?” అని అడిగాడు.\nదేవలుడు బెదిరిపోతూ తన ఆవుకు పట్టు కున్న జబ్బుగురించీ, అది ఏ చికిత్సకూ లొంగకపోవటం గురించీ భూతవైద్యుడితో చెప్పాడు. భూతవైద్యుడు హుంకరించి, \" అవును. నీ ఆవుకు గాలి సోకింది. నీవు ఆడి తప్పావు. అందుకు శిక్షగా నీ ఆవుకు గాలి సోకింది!” అన్నాడు.\n\"స్వామీ, ఆ గాలిని మీరు ఎలాగైనా వదలగొట్టి నా ఆవు ప్రాణాలను కాపాడాలి!” అన్నాడు దేవలుడు.\n\"అందుకు ఒకటే ఉపాయం. నీ బిడ్డ లలో ఎవరి ప్రాణాలనైనా బలిచేశావంటే నీ ఆవు నీకు దక్కుతుంది,” అన్నాడు భూతవైద్యుడు.\nదేవలుడు నిర్ఘాంతపోయి, \"నరబలి ఇవ్వటమా ? అందులోనూ నేను కన్న బిడ్డ లలో ఒక బిడ్డనా? ఇది నావల్ల ఆయే పని కాదు!” అన్నాడు.\nభూతవైద్యుడు అరణ్యం మారుమోగే టట్టు నవ్వి, \"పిచ్చివాడా, నీవు నీ బిడ్డను నరికి చంప నవసరం లేదు. ఏ బిడ్డను బలి ఇవ్వకోరుతావో నిశ్చయించుకో. ఆ బిడ్డ కళ్ల లోకి తేరిపారచూడు. ఆ బిడ్డకు తుమ్ము వస్తుంది. నువు 'చిరంజీవ!' అని దీవించకు. మళ్లీ బిడ్డ కళ్లలోకి చూడు, మళ్ళీ బిడ్డ తుమ్మినప్పుడుకూడా దీవించకు. ఈ విధంగా మూడు తుమ్ములు తుమ్మినాక ఇక ఆ బిడ్డ నీది కాదు. నీఆవేమో బతుకు తుంది. నీకు ఇష్టమైతేనే ఇలా చెయ్యి, లేక పోతే మానెయ్యి !” అన్నాడు.\nదేవలుడు దీర్ఘాలోచనతోనూ, దిగులు తోనూ కుంగిపోయి ఇంటికి తిరిగి వచ్చాడు. తన ఆవును పట్టినది తన మొదటి భార్యే అయి ఉంటుందని దేవలుడికి తోచింది; తాను మళ్ళీ పెళ్లాడినందుకు ప్రాయశ్చి త్తంగా తన ఆవు ప్రాణాలు తీస్తుంది కాబో లనుకున్నాడు. ఆనందుణ్ణి బలిచేసేస్తే తన ఆవు బతకటమే గాక ఇక ఎన్నటికీ తన మొదటిభార్య తన జోలికి రాదు. రోహిణ్ చాలా మంచిది. తన మొదటిభార్యకోసం రోహిణి సంతానాన్ని బలి ఇవ్వటం చాలా అన్యాయం. ఏవిధంగా చూసినా ఆనందుణ్ణి బలికానివ్వటమే సమంజసమని దేవలుడికి తోచింది. కాని ఆపని చెయ్యటానికి దేవలుడి అంతరాత్మ ఒప్పలేదు. ఎందుకంటే తన మొదటిభార్య పోయినాక అతను ఆనందుణ్ణి ప్రాణంకంటె ఎక్కువగా పెంచాడు.\n\"ఏంచేస్తాం? ఆవు చస్తే చస్తుంది!” అనుకుంటూ దేవలుడు తన ఇంట్లోకి అడుగు పెట్టాడు. అంతలోనే రోగంతో తీసుకుంటున్న ఆవు అతని కంట పడింది. దానిని చూడ గానే దేవలుడి గుండె నీరయిపోయింది. వెంటనే అతను తన పెద్దకొడుకును బలిచేసి సాధ్యమైతే ఆవు ప్రాణాలు కాపాడుకోవ టానికి ధృఢనిశ్చయం చేసుకున్నాడు.\nకొంచెం సేపటికి పిల్లలు ముగ్గురూ ఆటల నుంచి తిరిగివచ్చి అన్నాలకు సిద్ధమయారు. దేవలుడు ఆనందుణ్ణి దగ్గిరికి పిలిచి వాడి కళ్ళలోకి సూటిగా చూశాడు. ఆనందుడు ఒక్కతుమ్ము తుమ్మాడు. \"చిరంజీవ!\" అందామని నోటిదాకా వచ్చిందిగాని, దేవ లుడు నోరు కట్టేసుకున్నాడు.\nఅతను మళ్ళీ ఆనందుడి కళ్ళలోకి చూశాడు. వాడు మళ్ళీ తుమ్మాడు. తండ్రి దీవించలేదు. ఇంకొక్కసారి తాను ఆనం దుడి కళ్ళలోకి చూశాడంటే వాణ్ణి తాను హత్యచేసినట్టే. అయినా గుండె రాయిచేసు కుని దేవలుడు ఆనందుడి కళ్ళలోకి మూడోసారి చూశాడు. ఆనందుడు మూడో తుమ్ము తుమ్మాడు.\nసరిగా ఆ సమయానికే అక్కడికి వచ్చిన రోహిణి, \"చిరంజీవ! శతాయుః!” అని దీవించి, \"ఏమిటి, వాడు వరసగా మూడు తుమ్ములు తుమ్మాడు! మీరు వాణ్ణి దీవించ నైనా దీవించరేం?” అని భర్తను కోప్పడింది.\nఏమైనా రోహిణి దీవించటంతో భూత వైద్యుడు చెప్పిన ప్రయోగం కాస్తా విఫల మయింది. ఆనందుడు ఆరోగ్యంగా ఉన్నాడు, ఆవు మటుకు ఆ రాత్రే ప్రాణాలు విడిచింది.\nబేతాళుడీ కథ చెప్పి, \"రాజా, నాకో సందేహం. దేవలుడు ఆవుకోసం తన కొడు కును చంపుకోవటానికి ఎందుకు సిద్ధ పడ్డాడు? అతనికి కొడుకుపైనకన్న ఆవు పైన ఎక్కువ ప్రేమ కావటంచేతనా? తన సొంత కొడుకు చావుకోసం దేవలుడు ప్రయ త్నిస్తుంటే సవతితల్లి అయిన రోహిణి వాణ్ణి దీవించి వాడి ప్రాణాలు ఎందుకు కాపా డింది? ఈ ప్రశ్నలకు సమాధానం తెలిసి కూడా చెప్పకపోయావో నీ తల పగిలిపో తుంది!” అన్నాడు.\nదానికి విక్రమార్కుడు, \" దేవలుడు తన కొడుకును చంపటానికి సిద్ధపడటానికి అసలు కారణం ఆవుపైన ఎక్కువ ప్రేమ ఉండటమూకాదు, కొడుకుపైన తక్కువ ప్రేమ ఉండటమూకాదు. తన భార్య ఆఖరు కోరిక పాటించక మళ్ళీ పెళ్ళిచేసుకున్నం దుకు అతని అంతరాత్మలో తాను తప్పుచేశా నన్న సంకోచం ఉండిపోయింది. కొడుకును చావనిస్తే ఆ తప్పు చక్కబడుతుందని అపోహపడ్డాడు దేవలుడు. పాపభీతి కల వాళ్ళు ఈవిధంగానే ఒక తప్పుతరవాత మరొక తప్పు చేస్తారు. ఇక రోహిణి మనస్సు నిర్మలమైనది. అందుచేత ఆమె తన సవతి కొడుకును దీవించింది. మంచి మనసు గల వాళ్ళెవరైనా అలాగే చేస్తారు. భార్యాభర్త లిద్దరి ప్రవర్తనలోనూ ఉన్న తేడా వారి మన స్సులలో ఉండే తేడానుబట్టి ఏర్పడింది గాని, ఆనందుడికి వారికీ ఉండే బంధు త్వాన్నిబట్టి ఏర్పడినదిగాదు,” అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతోసహా మాయమై తిరిగి చెట్టెక్కాడు. — (కల్పితం)",
            "book_page_end": 38
        },
        {
            "title": "బంగారు కలశం",
            "book_page_start": 39,
            "pdf_page_start": 57,
            "pdf_page_end": 60,
            "author": "టి. ప్రసాదరావు",
            "genre": "నీతి కథ",
            "moral": "దురాశ స్నేహాన్ని నాశనం చేస్తుంది. మోసం చేసిన వ్యక్తికి అదే పద్ధతిలో బుద్ధి చెప్పాలి.",
            "keywords": [
                "ధర్మయ్య",
                "దానయ్య",
                "బంగారు కలశం",
                "దురాశ",
                "మోసం"
            ],
            "characters": [
                "ధర్మయ్య",
                "దానయ్య",
                "దానయ్య కొడుకు",
                "దానయ్య కూతురు"
            ],
            "locations": [
                "గ్రామం",
                "రాతిభూమి"
            ],
            "content": "ఒక దేశంలో ఇద్దరు మిత్రులుండేవారు. ఒకడి పేరు ధర్మయ్య, రెండోవాడిపేరు దానయ్య. ఇద్దరూ చెరొక గ్రామంలోనూ ఉండేవారు. ధర్మయ్య ఉండే గ్రామం చుట్టూ మంచిమంచి పొలాలూ, తోటలూ ఉండేవి; అది సుక్షేత్రం. కాని దానయ్య ఉండే గ్రామంచుట్టూ కొండలు తప్ప ఏమీ లేవు; అది రాతిభూమి.\nఒకసారి ధర్మయ్య దానయ్య వద్దకు వచ్చాడు. అసలే తిండి సమస్య జాస్తిగనక దానయ్య తన అతిథిని వెంటబెట్టుకుని కంద మూలాలు తవ్వుకు రావటానికి కొండలలోకి వెళ్ళాడు. ఇద్దరూ దుంపలకోసం తవ్వుతూం డగా వారికి ఒక బంగారు కలశం దొరికింది.\n\"ఇవాళ మనం లేచిన వేళ మంచిది. దీన్ని అమ్మి చెరిసగమూ తీసుకున్నామంటే మన ఇద్దరి దరిద్రమూ తీరిపోతుంది,” అన్నాడు ధర్మయ్య.\nకాని దానయ్యకు ఆ కలశాన్ని కాజేసి దాని కిమ్మత్తు యావత్తూ తనకే ఉంచు కోవాలన్న దుర్బుద్ధి పుట్టింది. ఆతను ధర్మ య్యతో, \"ఇది బంగారంతో చేసిన కలశ మని నాకు తోచటంలేదు. ఎవరుగాని బంగారు కలశాన్ని ఈ కొండలమీద ఎందుకు పాతిపెడతారు? సత్తో, తగరమో అయి ఉంటుంది!” అన్నాడు.\nధర్మయ్య నవ్వి, \"పరీక్షించి చుద్దాం. బంగారం కాకపోతే మనకు కలిగే నష్టమే మిటి? మనం దీనికోసం ప్రత్యేకించి శ్రమ పడలేదుగదా! దుంపలకోసం తవ్వుతుంటే దొరికింది!” అన్నాడు.\nతరవాత ఆ కలశాన్ని తీసుకుని మిత్రు లిద్దరూ దానయ్య, ఇంటికి వెళ్ళారు.\nమర్నాడు ధర్మయ్య తన గ్రామానికి బయలు దేరి పోతూ, \" ఆ కలశాన్ని ఎప్పుడు పరీక్షిం తామంటావు?” అని అడిగాడు.\n\"నా దగ్గిరే ఉండనీ. వీలుచూసుకుని పరీక్షించి, బంగారమైతే అమ్మేసి నీ వంతు సొమ్ము నేనే తెచ్చి ఇస్తాను!” అన్నాడు దానయ్య.\nస్నేహితుడి యందు విశ్వాసం ఉంచి ధర్మయ్య తన గ్రామానికి వెళ్లిపోయాడు. అతను వెళ్ళగానే దానయ్య కలశాన్ని కరి గించి, బంగారం అమ్మి, ఆ వచ్చిన డబ్బు దాచుకుని స్నేహితుడికి కబురుచెయ్యక ఊరుకున్నాడు.\nదానయ్య వద్దనుంచి ఎంతకాలానికీ కబురు తెలియకపోవటం చూసి ధర్మయ్య బయలుదేరి వచ్చాడు. దానయ్య అన్ని విష యాలూ మాట్లాడాడుగాని కలశం మాట మాత్రం ఎత్తలేదు.\n\"ఇంతకూ ఆ కలశం పరీక్ష చేయిం చావా? ఏమయింది?” అని ధర్మయ్య అడిగాడు.\n\"అన్నట్టు దాని మాటే మరిచాను. అది బంగారమే కాదు. నేను మొదటినుంచీ అనుమానిస్తూనే ఉన్నాను. నిప్పులో పెట్ట గానే అది కరిగి నీరైపోయింది. తగరపు కలశం!” అన్నాడు దానయ్య.\nదానయ్య అబద్ధం ఆడుతున్నాడని ధర్మ య్యకు తెలిసిపోయింది. తగరం బంగారంలా మెరవదు. అదీగాక దానయ్య నిజాయితీ గలవాడైతే ఆ తగరమైనా తనకు చూపి ఉండవలసింది.\nఅయితే ధర్మయ్య తాను నిజం తెలుసు కున్నట్టు ఏమాత్రం బయటపడక, \"ఓస్, తగరమేనా? నేనింకా బంగారమనుకుని ఆశపడ్డాను!” అన్నాడు.\nఅతను ఆ రోజల్లా దానయ్య ఇంట ఉండి మర్నాడు బయలుదేరి పోతూ, \"చూడు, దానయ్యా! మా ఊళ్ళో తోటల నిండా పళ్ళే! ఈ ఎడారిలో మీకు పండే కంట పడదాయె. నీ కొడుకునూ, కూతుర్నీ నా వెంట పంపరాదా ? వాళ్ళు హాయిగా రోజల్లా పళ్ళు తినవచ్చు, తోటల్లో ఆడుకో కునేవాళ్లు. వాటికి వాళ్లు తమ పేర్లే పెట్టు కున్నారు; ఆ పేర్లు పెట్టి పిలిస్తే అవి ఎక్కడ ఉన్నా పరిగెత్తుకుంటూ వచ్చేవి. పిల్లలు ఇంట్లో లేనప్పుడు తోటల్లో తిరి గి మనసైన పళ్లన్నీ తినేవారు; ఇంటికి వచ్చే టప్పుడు తమ పెంపుడు కోతుల కోసం కొన్ని పళ్లు తెచ్చేవారు.\nఇలా కొంతకాలం గడిచినాక దానయ్యకు తన పిల్లలమీద గాలి మళ్లింది. వారిని చూద్దామనీ, వాళ్లు వస్తామంటే వెంట తీసుకువద్దామని నిశ్చయించుకుని దానయ్య తాను ఫలాని రోజున వస్తున్నట్టు ధర్మ య్యకు కబురుచేశాడు.\nఆ రోజు ఉదయమే ధర్మయ్య దానయ్య పిల్లలతో, \"మీరు వెంటనే వెళ్ళి తోటల్లో ఆడుకోండి. భోజనంవేళదాకా ఇంటికి రావద్దు!” అని చెప్పాడు. పిల్లలు తోటల్లోకి వెళ్ళిపోయారు.\nకొద్దిగా పొద్దెక్కిన తరవాత దానయ్య ధర్మయ్య ఇంటికి వచ్చాడు. మామూలు కుశల ప్రశ్నలు అయాక ఆయన తన స్నేహి తుణ్ణి, \"నా పిల్లలు ఎటు పోయారు? కని పించరేం?\" అని ఆడిగాడు.\n\"ఎక్కడో ఆడుకుంటున్నారు గ్రామాలు, పిలుస్తాను!\" అంటూ ధర్మయ్య పిల్లలిద్ద రిని పేరున పిలిచాడు. ఆ పేర్లతో పిలిస్తే రావటం కోతి పిల్లలకు అలవాటు. అందు చేత అవి వెంటనే పరిగెత్తుకుంటూ వచ్చి ధర్మయ్యమీదికీ, దానయ్య మీదికీ కూడా ఎక్కాయి. అవి మనుషులకుకూడా బాగా అలవాటుపడి ఉండటంచేత వాటికి పాతా కొత్తా విచక్షణ లేదు.\n\"ఏమిటిది ?” అన్నాడు. దానయ్య తెల్లబోతూ.\n\"వీళ్లు నీ పిల్లలే! నేను తీసుకువచ్చిన కొద్ది రోజులకే ఇలా మారిపోయారు. కారణం తెలీదు!” అన్నాడు ధర్మయ్య.\nదానయ్యకు బుద్ధి వచ్చింది. అతను తన మిత్రుడి చేతులు పుచ్చుకుని, \" ధర్మయ్యా, బుద్ధి గడ్డితిని ఆ కలశం విషయం నీతో అబద్దమాడాను. అది బంగారు కలశమే. నా పిల్లలను నాకు మళ్లీ వప్పగించు, నీకు కలశం అమ్మగా వచ్చిన డబ్బులో సగం భాగం ఇచ్చేస్తాను!” అన్నాడు.\nధర్మయ్య నవ్వి, \"నీ పిల్లలను నేను కాజేస్తాననుకున్నావా? ఇప్పుడే పిలుచుకు వస్తానుండు!\" అంటూ తోటల్లోకి వెళ్లి పిల్ల లిద్దరినీ వెంటబెట్టుకు వచ్చాడు. దానయ్య పిల్లలను తనవెంట తీసుకుపోయి కలశం అమ్మగా వచ్చిన దానిలో సగం ధర్మయ్యకు పంపించాడు.",
            "book_page_end": 42
        },
        {
            "title": "అహింసాజ్యోతి - 12",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "జీవిత చరిత్ర",
            "moral": "అపారమైన జ్ఞానం మరియు నైపుణ్యం కలిగిన వ్యక్తి వినయం మరియు దయతో ఉండాలి.",
            "keywords": [
                "జీవకుడు",
                "వైద్యం",
                "శస్త్రచికిత్స",
                "బింబిసార మహారాజు",
                "చండ ప్రజోతుడు"
            ],
            "characters": [
                "జీవకుడు (వైద్యుడు)",
                "ఇల్లాలు",
                "అభయుడు",
                "బింబిసార మహారాజు",
                "చండ ప్రజోతుడు (ఉజ్జయిని రాజు)"
            ],
            "locations": [
                "సాకేతు నగరం",
                "రాజగృహం",
                "కాశీ నగరం",
                "ఉజ్జయిని",
                "కౌశాంబి నగరం"
            ],
            "content": "ఇంటికి తిరిగి వస్తూ దారిలో జీవకుడు సాకేతునగరం చేరి అక్కడ కొంతకాలం విశ్రాంతి తీసుకున్నాడు. ఆనగరంలో ఒక ప్రముఖుడి భార్య ఏడేళ్లుగా తీరని శిరోవేద నతో బాధ పడుతున్నది. ఎందరో వైద్యులు ఆమె బాధ నివారణ చేస్తామని నమ్మించి, ఎన్నో చికిత్సలు చేసి, ఎంతో డబ్బు గుంజారు, కాని వ్యాధిమాత్రం తగ్గలేదు.\nజీవకుడికి ఈ వృత్తాంత మంతా తెలిసి, ఆ స్త్రీ ఉండే ఇంటికి వెళ్ళి ఆమెకు చికిత్స చేయగలనని కబురుచేశాడు. అతడి వయసు గురించి తెలియగానే ఆమె, \"కొమ్ములు తిరిగిన వైద్యులు కువర్చలేని జబ్బును ఈ పసివాడు కుదుర్చుతాడా ? అతను స్వయం పాకమే కోరతాడో, మరేదైనా కోరతాడో ఇచ్చి పంపెయ్యండి!\" అన్నది.\nఈ మాటలు విని జీవకుడు, \" జ్ఞానానికి బాల్యమేమిటి, వార్ధక్యమేమిటి? ముసలి వారందరూ తెలిసినవారౌతారా? ఆ ఇల్లాలికి నా చికిత్స ప్రధానంగాని, నా వయసుతో ఏం పని ? ఆమె శిరోవేదన నయం చేసిగాని నేను వెళ్ళను. నా చికిత్స ఫలించకపోతే ఆమెకు కలిగే నష్టం ఏమీలేదు. ఎందుకంటే ఆమె వ్యాధి నయమైనాకగాని నేను ప్రతి ఫలం పుచ్చుకోను.\" అని మళ్ళీ కబురు చేశాడు. ఈ మాటలు విని ఆ ఇల్లాలు ముచ్చటపడి జీవకుడికి కబురుపెట్టింది. అతను వచ్చినాక ఆమె అతన్ని కూచోమని, \"బాబూ, ఏడేళ్ళుగా నిద్రపోయి ఎరగను. కనీసం ఒక్కరోజుపాటు నాకీ తలబాధ లేకుండా చేయగలవా?” అన్నది.\n\"అమ్మా, మీ బాధను ఒక్క క్షణంలో పోగొడతాను. కొంచెం వెన్న కరగబెట్టండి,\" అన్నాడు జీవకుడు. కరిగించిన వెన్నలో ఏదో ఔషధం వేసి అతను దాన్ని ఆమె ముక్కులో పోశాడు. ఆ ఔషధంలో కొంత మెదడులోకీ, మరికొంత గొంతులోకి వెళ్ళింది. గొంతులోకి వెళ్ళిన ఔషధాన్ని ఆమె బయటికి ఊసింది. వెంటనే ఆమె భర్త తన నౌకర్లతో, \" ఆ మందును గుడ్డలోకి ఎత్తండి!” అన్నాడు.\n\" కింద పడిన మందునుకూడా తీసి భద్రంచేసే ఈ పిసినిగొట్టులు, నాకేమి ప్రతి ఫలం ఇస్తారు?\" అని జీవకుడు తనలో అనుకున్నాడు.\nఅతను మనసులో అనుకున్న మాట గ్రహించి ఆ ఇల్లాలు, \" బాబూ, మరొక విధంగా భావించకు. ఆ మందును భద్రం చెయ్యమన్నది లోభంచేతగాదు, నీ మందుపై మాకు గల గౌరవంకొద్దీ అలా చేశాం. అది నిజంగా వెలలేని మందు. నా తలపోటు అప్పుడే పోయింది!” అన్నది.\nఈ మాట విని చుట్టూ చేరిన బంధు వులూ, నౌకర్లూ పొండిన ఆనందానికి మేర లేదు. ఆ ఇల్లాలూ, ఆమె భర్తా, ఆమె కొడుకూ, బంధువులూ తలకొక నాలుగువేల నీలకర్షల చొప్పున జీవకుడికి బహుమతి ఇచ్చారు. అంతులేని రథాలూ, ఇతర బహు మానాలూ ఇచ్చారు.\nవీటన్నిటినీ తీసుకుని జీవకుడు రాజ గృహానికి వెళ్ళి, అభయుడితో, \" నన్ను మీరు కష్టపడి పెంచి పెద్దచేసినందుకు ప్రతి ఫలంగా ఇవన్నీ తీసుకోండి!” అంటూ తన తొలి సంపాదనను ఇవ్వబోయాడు.\nఅభయుడు అతనితో, \" నాయనా, నువు నాకూ సాలావతికీ పుట్టిన కుమారుడివని నాకు ఈమధ్యనే తెలిసింది. నిన్ను పెంచి నందుకు నాకేమీ ప్రతిఫలం అవసరంలేదు. నువు నా ఆస్తికి వారసుడివై, నా భవనం చెంతనే ఒక భవనం కట్టుకుని వుండ వలసింది,” అన్నాడు.\nకొంతకాలానికి బింబిసార మహారాజుకు ఒక వ్రణం కలిగింది. ఎందరు ఎన్ని చికి త్సలు చేసినా అది మానలేదు. ఈ సంగతి తెలిసి అభయుడు తన తండ్రితో, \"నా కొడుకు మంచి వైద్యుడు, వాడిచేత చికిత్స పొందరాదా ?” అన్నాడు. బింబిసారుడు జీవకుణ్ణి ఏకాంతంగా తన గదికి పిలిపించి తన వ్రణం సంగతిచెప్పాడు. జీవకుడు తన గోరుతో కొంచెం లేపం తీసుకుని దానిని తన తాతగారి వ్రణంపైన పూశాడు. వెంటనే మహారాజుకు బాధ నివారణ అయింది, వ్రణం అణిగిపోయింది.\nఈ అద్భుత చికిత్సను బింబిసార మహా రాజు నమ్మలేకపోయాడు. ఇలాటి విద్య చేతిలో గల జీవకుడు సజ్జనుడైతే దేశానికి ఎంత క్షేమమో, దుర్జనుడైతే అంత అపాయం. అతను సజ్జనుడో, దుర్జనుడో తేల్చుకోవాలనుకున్నాడు మహారాజు. అత నిని పరీక్షకు పెట్టేటందుకుగాను ఆయన తన అయిదువందలమంది రాణులనూ పిలిచి, వారి సమక్షంలో జీవకుడు చేసిన అద్భుత చికిత్సను ప్రశంసించి, \"ఇతనిని తగిన విధంగా సత్కరించండి!” అన్నాడు.\nవారు మేలి వస్త్రాలు బోలెడన్ని తెచ్చి జీవ కుడికి సమర్పించారు. ఈ కట్నాలు చూసి అభయుడు మొదలైనవారికి కళ్లు కుట్టాయి. జీవకుడు వాటిని స్వీకరిస్తాడేమోనని వారు భయపడ్డారు.\nఅయితే జీవకుడు వివేకంలో ఒకరికి తీసిపోయేవాడుకాడు. అతను రాణులతో, \"రాజోచితమైన ఈ వస్త్రాలు నాకెందుకు? నేను సామాన్య పౌరుణ్ణి. నన్ను మీ అండన క్షేమంగా బతకనివ్వండి, ఆదే నాకు పది వేలు!\" అన్నాడు. ఈ మాట విని మహా రాజూ, రాణులూ చాలా సంతోషించారు. మహారాజు ఆతనికి అనేక తోటలూ, గ్రామాలూ రాసి ఇచ్చి వాటిమీద వచ్చే ఫలాన్ని అనుభవించమన్నాడు. అది మొదలు జీవకుడు మహారాజు మిత్ర వర్గంలో చేరాడు.\nరాజగృహంలోనే ఒక ధనవంతుడైన కులీనుడికి తలపోటు వచ్చింది. ఇద్దరు వైద్యులు ఆయనను పరీక్షించి చూసి, ఆ వ్యాధికి చికిత్సలేదనీ, త్వరలోనే ఆ కులీను డికి మరణంకూడా రానున్నదనీ చెప్పారు. వారిలో ఒకడు వారంరోజులకు మరణం సంభవిస్తుందన్నాడు, రెండవవాడు అయిదు రోజులే గడువిచ్చాడు.\nఆ కులీనుడు రాజగృహానికి ఆయువు పట్టులాటివాడు. కావటంచేత ఆయన వ్యాధినిగురించి బింబిసార మహారాజు చాలా చింతించాడు. ఆయన జీవకుణ్ణి పిలిచి, ఆ కులీనుడికి చికిత్స చెయ్యటానికి ప్రయత్నించమన్నాడు. జీవకుడు వెళ్ళి రోగిని పరీక్షించి, \"ఈ రోగి శిరస్సులో రెండు పురుగులున్నాయి. ఒకటి పెద్దది, రెండవది చిన్నది. పెద్దది అయిదు రోజులలో చంపు తుంది. చిన్నది వారంరోజులలో చంపు తుంది. ఈ రోగిని లోగడ పరీక్షించిన వైద్యులు ఒక్కొక్క పురుగును మాత్రమే కనిపెట్టగలిగారు. అయినా భయంలేదు. నేను ఈ వ్యాధిని కుదుర్చుతాను. అయితే అందుకు రెండు షరతులున్నాయి. ఒకటి ఏమిటంటే, నేను ఎంత బాధ కలిగించినా సహించాలి. గురువు విద్యార్థి క్షేమం కోరి శిక్షించిన విధంగా, నేను మీ ఆరోగ్యం కోస రమే బాధ కలిగిస్తాను. దాన్ని భరించటం వల్ల చివరకు మేలే కలుగుతుంది. ఇక రెండవ విషయమేమంటే, చికిత్స ముగిసి నాక ఇరవై ఒక్క నెలలపాటు కదలకుండా పడుకోవాలి. ఈ రెండూ సమ్మతమైతే నేను చికిత్స చేస్తాను,” అన్నాడు.\nప్రాణభయంతో కొట్టుకుపోతున్న కులి నుడు వెంటనే అన్నిటికీ సమ్మతించాడు.\nజీవకుడు రోగిని మేడమీది గదికి చేర్చి, అక్కడ ఒక పదునైన శస్త్రంతో రోగి తల పై గల ఎముకలను కోసి, లోపలినుంచి రెండు పురుగులను పైకి తీసి, తిరిగి తల ఎముకలు యధాస్థానంలో ఉంచి కుట్టేశాడు.\nఈ శస్త్రచికిత్సలో ఉండే అద్భుతమైన విషయమేమంటే చికిత్స పూర్తి అయినాక వైద్యుడు తలను ఎక్కడ కోసి కుట్టినదీ ఎవ రికీ తెలియరాలేదు. రోగికి బాధ యావత్తూ నివారణ అయింది. \" ఇరవై ఒక్క నెలలు కదలకుండా పడుకోవాలన్నానుగాని, ఇరవై ఒక్కరోజు పడుకుంటే చాలు!\" అని జీవ కుడు కులీనుడికి చెప్పాడు.\nకులీనుడు జీవకుడికి అంతులేని ధనం బహూకరించబోయాడు. కాని జీవకుడు దాన్ని స్వీకరించక, రాజుగారివద్ద ఒక లక్షా, సంపన్నుడివద్ద మరొక లక్షా, చిల్లర బహు మానాలూ మాత్రమే స్వీకరించాడు. జీవకుడి ఖ్యాతి జంబూద్వీపమంతటా పాకింది.\nకాశీనగరంలో ఒక కులీనుడుండేవాడు. ఆయన చిన్నతనంలో దూకుతుండగా పేగు ముడి పడిపోయింది. ఆదిమొదలు ఆయన మామూలుగా భోజనం చెయ్యలేక, మల విసర్జన చేయలేక, పలచని ఆహారంతో ప్రాణం కాపాడుకుంటూ, క్రమంగా చిక్కి ఎముకల పోగైపోయాడు. ఆయనకు చికిత్స చేస్తామంటూ ఎక్కడెక్కడినుంచో వైద్యులు వచ్చి, ఆయనను పరీక్షించి, తమవల్ల కాదని తల అడ్డంగా తిప్పి వెళ్ళిపోసాగారు.\nరోగి తండ్రి జీవకుడి పేరు ప్రతిష్ఠలను గురించి విన్నవాడై, మంచిమంచి కానుకలు తీసుకుని రాజగృహానికి వెళ్ళి, బింబిసార మహారాజు దర్శనం చేసుకుని, \"మహా రాజా, నా కుమారుడికి చికిత్స చేయటానికి జీవకుణ్ణి పంపండి!\" అని వేడుకున్నాడు.\nబింబిసారుడి కోరికపై జీవకుడు కాశీకి ప్రయాణమై వెళ్ళి రోగిని చూశాడు. \"ఈ వ్యాధి దూకేటప్పుడుగాని, భారీగా శ్రమ చేసే టప్పుడుగాని వచ్చిందా? పేగుల్లో ఉండ చుట్టుకున్నట్టుగా ఏమైనా ఉంటుందా?” అని జీవకుడు రోగిని అడిగాడు. రోగి రెంటికీ ఔనన్నాడు.\nజీవకుడు అందరినీ గదిలోనుంచి బయ టికి పంపేసి, రోగిని ఒక స్థంభానికి గట్టిగా అంటగట్టి, అతని ముఖాన్ని కప్పి, పదునైన శస్త్రంతో రోగి పొత్తికడుపు కోసి, పేగు పైకి లాగి సరిచేసి, మళ్ళీ లోపల పెట్టేసి కుట్టి, పైన ఏదో లేహం పూసి, తరవాత రోగిని స్థంభంనుంచి విప్పి జావ పథ్యం పెట్టిం చాడు. మూడో రోజుకల్లా రోగి మామూలు మనిషిలాగా లేచి తిరగసాగాడు.\nఈ చికిత్స చేసినందుకు జీవకుడికి 16 వేల మసురణాలు కట్నంగానూ, అంతులేని గుర్రాలూ, రథాలూ, గోవులూ, దాస దాసీలూ కానుకలుగానూ లభించాయి. వాటన్నిటినీ వెంటబెట్టుకుని వైభవంగా ఊరే గుతూ జీవకుడు రాజగృహానికి తిరిగి వచ్చాడు. అటుతరవాత నానా దేశాలనుంచి జనం వచ్చి జీవకుడి చికిత్సలకోసం ఎగబడ సాగారు.\nఆ కాలంలో ఉజ్జయినికి రాజు చండ ప్రజోతుడు. ఆయనకు పచ్చకామెర్ల వ్యాధి కలిగింది. ఆయన బింబిసార మహారాజుకు కానుకలు పంపి తనకు చికిత్స చేయటానికి గాను జీవకుణ్ణి పంపమని కబురుచేశాడు. కాని బింబిసారుడు ఎన్నిసార్లు హెచ్చ రించినా జీవకుడు బయలుదేరలేదు.\nదీనికి కారణం ఉన్నది. ఉజ్జయిని రాజుకు చికిత్స చెయ్యాలంటే నూనె వాడ కుండా చికిత్స సాధ్యంకాదు. కాని ఆ రాజుకు ఏ రూపంలోనూ నూనె అంటే పడదు. భోజనంలో నూనె తగలరాదు, శరీ రానికి తగలరాదు, ఆఖరుకు చమురు దీపా లను కూడా ఆ రాజు భరించలేడు. అందు చేత జీవకుడు ఆయనకు చికిత్స చేయ దలచలేదు. కాని ఉజ్జయిని రాజు బింబిసార మహారాజుకు కట్నాలమీద కట్నాలు పంపి, కబురుమీద కబురు చేయసాగాడు. బింబి సారుణ్ణి కాదనలేక చిట్టచివరకు జీవకుడు ఉజ్జయినికి బయలుదేరి వెళ్ళాడు. రాజుకు తెలియకుండా చికిత్స చేయటానికి అతను నిశ్చయించుకున్నాడు. తానిచ్చే ఔషధం ఏమిటో తెలిస్తే అందువల్ల రోగికీ, తనకూ కూడా అపాయం ఉన్నది.\n\"మహారాజా, నేను తమకు చికిత్స చేస్తాను. కాని నేనిచ్చే ఔషధం ఏమిటో చెప్పను. నేను మూలికలు వెతకటానికి స్వేచ్ఛగా ఊరి బయటికి వెళ్లివచ్చే సదుపా యాలు చేయించాలి. అలా అయితేనే చికిత్స చేస్తాను!” అని జీవకుడు రాజుతో అన్నాడు\nరాజు గారికి నాలుగురకాల వాహ నాలు—బోయీలు మోసే పల్లకీ, ఒక ఏనుగూ, ఒక కంచరగాడిదా, ఒక గుర్రమూ — ఉన్నాయి. వీటిలో దేనినైనా జీవకుడు యధేచ్ఛగా ఉపయోగించ వచ్చు నని రాజుగారు ఉత్తరువిచ్చారు. జీవకుడు వాటన్నిటిలోనూ యధేచ్ఛగా తిరిగి మూలి కలు పోగుచేసుకువచ్చాడు. ఆ మూలికలను నూనెలో కాచి ఔషధం తయారుచేశాడు.\nరాజుగారివద్దకు వెళ్ళి, \"మహారాజా, ఔషధం తయారయింది. జాగుచేస్తే దాని ఘాటు కాస్తా పోతుంది. దాన్ని మీరు రుచిచూస్తూ కూచునే వ్యవధి లేదు. వెంటనే గొంతులో పోసేసుకోవాలి!” అన్నాడు.\nరాజు సరేనని ఒకచేత ముక్కు మూసు కుని రెండోచేత మందు తీసుకుని నోట్లో పోసేసుకున్నాడు.\nఆ క్షణంలోనే జీవకుడు ఎవరితోనూ చెప్పకుండా నేరుగా ఏనుగుల సాలకు వెళ్లి, భద్రవతి అనే తన ఏనుగునెక్కి అతివేగంగా బయలుదేరాడు. వాయువేగంతో అతను కౌశాంబి నగరానికి వచ్చి చేరి అక్కడ విశ్రాంతి తీసుకున్నాడు. - (ఇంకా వుంది)",
            "book_page_end": 56
        },
        {
            "title": "తాజ్ మహల్ (మన దేశపు అద్భుతాలు)",
            "book_page_start": 73,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "చారిత్రక వ్యాసం",
            "moral": "",
            "keywords": [
                "తాజ్ మహల్",
                "షాజహాన్",
                "ముంతాజ్ మహల్",
                "పాలరాతి",
                "ఆగ్రా"
            ],
            "characters": [
                "షాజహాన్",
                "ముంతాజ్ మహల్"
            ],
            "locations": [
                "ఆగ్రా",
                "ఢిల్లీ",
                "జమునానది"
            ],
            "content": "తాజ్ మహల్ మన దేశపు అద్భుతాలలో అగ్ర గణ్యమైనది మాత్రమే గాక ఈ కాలపు ప్రపంచా ద్భుతాలలో ఒకటిగా ఎంచబడుతున్నది.\nఅక్బరు కాలంలో మొగలు చక్రవర్తుల రాజ నివాసం ఢిల్లీనుంచి ఆగ్రాకు మారింది. అటుతరవాత అక్బరు మనుమడైన షాజహాఁ భార్య ముంతాజ్ మహల్ 1631 లో చనిపోతూ, తన ఆఖరు కోరి కగా భర్తను తిరిగి పెళ్ళాడవద్దనీ, తన పేరు చిరస్థాయిగా ఉండే కార్యం ఏదైనా చేయమనీ కోరింది. షాజహాఁ ఈ రెండు కోరికలూ చెల్లించాడు. ఆయన తిరిగి పెళ్ళాడలేదు, తన భార్యకు స్మారక చిహ్నంగా అపూర్వమైన తాజ్మహల్ కట్టడాన్ని నిర్మించాడు.\nదీని నిర్మాణంగురించి ఒక ప్రాచీన పర్షియను గ్రంధంలో ఒక పుక్కిటికథ ఉన్నది. తాను తల పెట్టిన కట్టడానికి పథకం తయారుచేయగలవాడి కోసం ఆయన దేశమంతటా ఘాలించాడట. చివ రకు ఆయనకు ఒక వృద్ధ తపస్వి దొరికాడట. ఆయన సూచనపై ఒక శిల్పిచేత ఏదో మూలిక తినిపించారు. దాన్ని తిన్న శిల్పి తాజ్ మహల్ పధకం తయారుచేసి స్పృహతప్పి పడిపోయాడట.\nఏమైనప్పటికీ తాజ్ మహల్ నిర్మాణం 22 ఏళ్లు సాగింది. అసంఖ్యాకులైన పనివాళ్లు దాన్ని నిర్మిం చారు. దాని నిర్మాణానికి 3 కోట్ల రూపాయలు వ్యయమయింది. 165 3 నాటికి అది పూర్తి అయింది. 1666 లో షాజహాఁ కూడా చనిపో యాడు. ఆయననుకూడా తాజ్ మహల్ లోనే, భార్యపక్కన సమాధిచేశారు.\nతాజ్ మహల్ తెల్లని పాలరాతితో కట్టినది. దాని నిడివి 130 అడుగులు, ఎత్తు సుమారు 200 అడుగులు. జమునానది ఒడ్డున ఉన్న ఈ కట్టడం చుట్టూ అందమైన సైప్రెస్ తోటలున్నాయి. వెన్నె లలో చూస్తే ఈ కట్టడం అతిలోక రమణీయంగా ఉంటుంది.",
            "book_page_end": 73
        },
        {
            "title": "అనుకూలవతి అయిన భార్య",
            "book_page_start": 58,
            "pdf_page_start": 76,
            "pdf_page_end": 78,
            "author": "ఎ. శ్యామలాంబ",
            "genre": "హాస్యం",
            "moral": "జీవితంలో విజయం సాధించడానికి అనుకూలవతి, అర్థం చేసుకునే భార్య ఉండటం చాలా ముఖ్యం.",
            "keywords": [
                "రైతు",
                "భార్య",
                "ఆవు",
                "వస్తు మార్పిడి",
                "అనుకూలవతి",
                "పందెం"
            ],
            "characters": [
                "రైతు",
                "రైతు భార్య",
                "పొరుగింటివాడు"
            ],
            "locations": [
                "గ్రామం",
                "బస్తీ"
            ],
            "content": "ఒక గ్రామంలో ఒక రైతు ఉండేవాడు. ఎంత ప్రయత్నించినా ఆవు అమ్ముడు ఆయన భార్యకు తన భర్తపైన ఎంతో గురి. పోలేదు. \"అమ్మకపోతే ముణిగిందేమిటి? ఆయన ఏమి చేసినా ఆమెకు గొప్పగానే మన సొత్తు మనకే ఉంటుంది!” అనుకుని ఉండేది. వారికి తగినంత పొలం ఉన్నది, రైతు ఆవును తీసుకుని ఇంటిదారి పట్టాడు.\nరెండు ఆవులున్నాయి. అందుచేత వారు\nపాడిపంటలకు లోటు లేకుండా సుఖంగా\nకాపరం చేస్తున్నారు. రైతుభార్య ఒక వంద\nరూపాయలు కూడబెట్టిందికూడాను.\nఆమె ఒకనాడు తన భర్తతో, \" మనకు\nఒక ఆవు పాడి సరిపోతుంది. గొడ్డుకు\nగొడ్డంత చాకిరీ చెయ్యాలిగద. అందుచేత\nఒక ఆవును తీసుకుపోయి అమ్ముకురండి.\nనిలవ ఉంచిన నూరు రూపాయలూ అంటు\nకోకుండా పండగలకూ, పబ్బాలకూ ఖర్చు\nచేసుకునేటందుకు డబ్బు చేతిలో ఆడు\nతుంది,” అన్నది.\nరైతు సరేనని ఒకనాడు తన ఆవులలో\nఒకదాన్ని వెంటతీసుకుని బస్తీకి వెళ్ళాడు.\nదారిలో ఆయనకు ఒక మనిషి గుర్రాన్ని\nతెస్తూ ఎదురైనాడు. రైతు ఆ మనిషికి తన\nఆవునిచ్చి అతడి గుర్రాన్ని తీసుకుని\nముందుకు సాగాడు.\nకొంతదూరం వెళ్ళేసరికి ఆయనకు ఒక\nమనిషి మేకను తోలుకుంటూ ఎదురు\nవచ్చాడు. రైతు ఆ మనిషికి గుర్రాన్నిచ్చి\nమేకను తీసుకున్నాడు.\nఇంకా కొంతదూరం వెళ్లేసరికి రైతుకు\nఒక మనిషి ఒక బాతుతో ఎదురుపడ్డాడు.\nరైతు ఆ మనిషికి మేకనిచ్చి బాతును\nతీసుకున్నాడు.\nమరికొంత దూరం వెళ్లేసరికి ఒక మనిషి\nకోడిపుంజుతో ఎదురుపడ్డాడు. రైతు తనదగ్గిరవున్న బాతును కోడిపుంజుతో మారకంవేశాడు.\nరైతు వెళ్లవలసిన దూరం చాలా ఉన్నది. ఆయనకు ఆకలి దహించుకుపోతున్నది. అందుచేత ఆయన దారిలో ఒక ఇంటివాళ్లకు ఆ కోడిపుంజు నిచ్చి కడుపునిండా అన్నంతిని ఖాళీ చేతులతో తన గ్రామానికి చేరుకున్నాడు.\nరైతుకు పొరుగింటివాడొకడు కనిపించి, \"బస్తీకి వెళ్ళావుట, మంచి బేరం చేసుకొ చ్చావా?” అని అడిగాడు.\nరైతు పొరుగింటివాడితో జరిగినదంతా చెప్పి, \"నేను చేసింది పొరపాటంటావా?” అని అడిగాడు.\n“పొరపాటా, పొరపాటున్నరా? నువు చేసిన పని చూసి మీ ఆవిడ ఎంత పోట్లాట పోట్లాడుతుందో చూడు!\" అన్నాడు పోరు గింటివాడు.\n\"మా ఆవిడ పోట్లాడే రకం కాదులే!” అన్నాడు రైతు.\n\"ఎంత అమాయకురాలైనా ఇవాళ నువు చేసిన పనికి తప్పక ఇంటికప్పు ఎగరగొట్టే స్తుంది!” అన్నాడు పొరుగింటివాడు.\nఇద్దరూ పందాలు ఒడ్డుకున్నారు.\n\"నా దగ్గిర నూరు రూపాయలు నిలవ ఉన్నాయి. మా ఆవిడ నన్ను తప్పు పట్టదని ఆ నూరు రూపాయలూ ఒడ్డుతాను. నువో?” అని రైతు అడిగాడు.\n\"నీతో పోట్లాడుతుందని నేనూ నూరు రూపాయలు ఒడ్డుతాను,” అన్నాడు పొరు గింటివాడు.\n\"అయితే నువు నావెంట వచ్చి బయటి అరుగుమీద కూచుని మా సంభాషణ ఆల కించు!\" అంటూ రైతు పొరుగింటివాణ్ణి తమ వీధి అరుగుమీద కూచోబెట్టి తాను లోపలికి వెళ్ళాడు.\n\"ఏమండీ, వచ్చారా? ఆవు అమ్ముడ యిందా ? ఎంతధరకు అమ్మారేమిటి?” అన్నది రైతు భార్య.\n\" ఎవరూ కొనలేదు. అందుకని దాన్ని ఇచ్చి ఒక గుర్రాన్ని తీసుకున్నాను,” అన్నాడు రైతు.\n\" మంచిపని చేశారు. ఒక బండీ కొన్నా మంటే మనం ఎక్కడికైనా సుఖంగా వెళ్ల వచ్చు!” అన్నది భార్య.\n\"గుర్రాన్ని తేలేదు. దాన్ని మార్చి ఒక మేకను తీసుకున్నాను,\" అన్నాడు రైతు.\n\" అదే మంచిది. గుర్రాన్ని మేపలేం, బాబూ. మేకను కానీ ఖర్చు లేకుండా మేప వచ్చు. ఏదీ మేకా?” అన్నది భార్య.\n\"కొంచెం ఆగు. మేకను మార్చి బాతును తీసుకున్నాను,” అన్నాడు రైతు.\n\"భేషైన పని చేశారు. మేకవెంట తిరగ లేక చావాలి!” అన్నది భార్య.\n\"ఆ బాతును మార్చి కోడుపుంజు తీసు కున్నాను,” అన్నాడు రైతు.\n\" కోడిపుంజయితే బాగుండేదే అని అందామనుకుంటున్నాను. పుంజే నయం చక్కగా పొద్దున్నే లేపుతుంది,” అన్నది రైతు భార్య సంతోషంతో.\n\"అయితే ఏంజరిగిందంటే దారిలో ఆకలి మండిపోయింది. అందుకని ఆ పుంజును ఒకళ్ల కిచ్చి వారింట ఇంత భోజనం చేసి చక్కావచ్చాను,” అన్నాడు రైతు.\n\"మంచిపని చేశారు! వెధవపుంజు, ప్రాణంకంటే ఎక్కువా ఏమిటి?” అన్నది రైతు భార్య.\nరైతు బయటికి వచ్చి, తనతో పందెం వేసిన పొరుగింటివాడితో, \"విన్నావుగా మా సంభాషణ?” అన్నాడు.\n\"విన్నాను, విన్నాను! మా ఇంటికివచ్చి నువు గెలుచుకున్న నూరు రూపాయలూ పట్టుకుపో!” అన్నాడు పొరుగింటివాడు అరుగు మీదినుంచి కిందికి దిగుతూ.\nభార్య అనుకూలవతి కావడంచేత రైతు ఈ విధంగా ఆవు ఖరీదుకు రెట్టింపు సంపా దించుకున్నాడు.",
            "book_page_end": 60
        },
        {
            "title": "ప్రాణాలతో చెలగాటం",
            "book_page_start": 61,
            "pdf_page_start": 79,
            "pdf_page_end": 82,
            "author": "జిమ్ ఫ్రే",
            "genre": "ఆత్మకథ/సాహస వ్యాసం",
            "moral": "సహజ స్వభావాలను అర్థం చేసుకోకుండా వాటితో వ్యవహరిస్తే తప్పక ప్రమాదంలో పడతాం.",
            "keywords": [
                "వన్యమృగాలు",
                "సింహం",
                "సర్కస్",
                "జిమ్ ఫ్రే",
                "అణకువ"
            ],
            "characters": [
                "జిమ్ ఫ్రే (కథకుడు)",
                "కార్ల్ హాఫ్మన్ (గురువు)",
                "సింహం"
            ],
            "locations": [
                "సర్కస్",
                "ఆస్పత్రి",
                "ఫ్రెంచి పశ్చిమ ఆఫ్రికాతీరం"
            ],
            "content": "వన్యమృగాలతో జీవించేవాడు అనేకమైన విచిత్ర సన్నివేశాలలో చిక్కుకుంటాడు. కొన్ని సరదాగా ఉంటాయి, కొన్ని ఉద్వేగ కరంగా ఉంటాయి; కొన్ని కరుణామయం గానూ, కొన్ని క్రూరంగానూ ఉంటాయి; హెచ్చుభాగం అపాయకరంగా ఉంటాయి. అలాటి జీవితం గడిపేవాడికి అందులో ఆసక్తి ఉండాలి. నాకు ఆ జీవితం ఎంతో తృప్తికరంగా ఉంటుంది. నన్ను ఆడపా దడపా వన్యమృగాలు తీవ్రంగా పీకటం జరి గింది. అయితే, నిజం చెప్పాలంటే, ప్రతి సారి కూడా పొరపాటు నాదే.\nనాకు కలిగిన మొదటి పెద్ద ప్రమాదం ఈ విధంగా జరిగింది : నేను అప్పుడే సర్కసు అలవలోకి అడుగు పెట్టాను. నే నింకా ఏమీ చెయ్యకముందే ప్రేక్షకులు హర్షధ్వానాలు చేశారు. నేను వారి అభినంద నలు స్వీకరించటంలో నిమగ్నుడనైపోయి జంతువులను ఒక కంట కనిపెట్టి ఉండా లన్నది మరిచాను. తొందరపడి బోనుల మనిషి ఆరు సింహాలను అలవలోకి వది లాడు. నేను వాటిని గమనించలేదు.\nవాటిలో నాలుగేళ్ల వయస్సుగల సింహం ఒకటి ఆకతాయితనంగా నా తొడను పంజాతో పట్టి చీల్చేసింది అది క్రౌర్యంతో చేసిన పని కాదు; అయినా నేను ఆస్పత్రి చేరక తప్పిందికాదు.\nనా గురువుగారు, కార్ల్ హాఫ్ మన్, ఆస్ప త్రిలో నన్ను చూడవచ్చారు. ఆయన నా పక్కమీద కూచుని, కుశలప్రశ్నలు ఆయాక, \" మొత్తానికి అనుభవం లేనివాడి లాగా ప్రవర్తించావు. ఇంకా నయం, నిన్నవి ఫలహారం చేసి ఉండవలిసింది. వాటి దెబ్బ తినటం నీకిది మొదటిసారే కదూ? ఇంత టితో అయిపోయిందనుకోకు. ఇలా చాలా సార్లు జరుగుతుంది!” అన్నారు.\nగాయం నయమవుతూనే నేను కార్ల్ హాఫ్మన్ వద్దకు వెళ్లి, \"ఇవాళ సాయం కాలంనుంచీ మళ్లీ పనిలోకి వస్తాను,” అని చెప్పాను.\nఆయన చిరునవ్వు నవ్వి నన్ను భుజంపై తట్టుతూ, \"నువు ఎలా రూపొందుతావా అని చూస్తున్నాను, జిమ్. మనిషిలో నిజ మైన సత్తా ఉన్నదీ లేనిదీ మొదటి ప్రమాదం జరిగినాకనే బయట పడుతుంది. తిరిగి జంతువుల మధ్యకు వెళ్లకుండా ఉండటా నికి రకరకాల సాకులు చెప్పేవాడు పనికి వచ్చేవాడుకాడు. అలాటివాడు జంతువులకు ఎడంగా ఉండటమే మంచిది. మళ్లీ పని లోకి రావాలని ఉబలాటపడేవాడికే ఏమైనా భవిష్యత్తు ఉంటుంది,” అన్నారు.\nనా మొదటి ప్రమాదానికి కారణం నా అలక్ష్యమే. ఈ అనుభవంతో నేను అణకువ నేర్చుకున్నాను. వన్యమృగాలచేత ఆడించే వాడు ప్రేక్షకుల ఎదట వంగటమూ, చిరు నవ్వు నవ్వటమూ మాత్రమే చేస్తే చాలదని నాకా సింహం బుద్ధిచెప్పింది. ఇలాటి గుణ పాఠాలు ఇంకా ఎన్నో నేర్చుకుని వాటిద్వారా నాలోని లోపాలు సవరించుకున్నాను.\nఅసలు సంగతేమంటే నేను రెండేళ్లుగా వన్యమృగాలను మచ్చిక చేసేవాడినని చెప్పుకుంటున్నప్పటికీ నేను వ్యవహరించి నది మచ్చిక అయిన జంతువులతోనూ, మచ్చిక అవుతున్న వాటితోనూ మాత్రమే.\nనేను అలవలోకి అడుగు పెడుతూనే ఏ జంతువు మనోవైఖరి ఎలా ఉన్నదీ ఇంచు మించుగా అంచనా వేయగలిగేవాణ్ణి. నాకా జంతువులను గురించి తెలిసినదంతా నాకు గురువులు చెప్పినదీ, నేను స్వయంగా గమ నించి కొద్దిగా తెలుసుకున్నదీనూ. ఆ జంతు వుల వాస్తవ స్వభావాలను గురించి నాకేమీ తెలియదు.\nఆ జంతువులు నా అదుపులో ఉంటున్న వనేది కొంతకాలంగా గమనించాను. అవి నేను చెప్పినట్టు చేస్తున్నాయి. మచ్చిక అయి మానవుల సంపర్కం పొందినందువల్ల వాటి స్వభావాలు మారిపోయి అవి \"నాగరిక ” జంతువులు ఆయాయా అని నేను అనుకు న్నాను కూడా.\nఒక్కొక్కసారి, నేను ఆ జంతువులకు లేని గుణాలు ఊహించుకుంటున్నానా అని సందేహం కలిగేది. ఎందుకంటే వాటి యందు నాకు ఆసక్తి, వాటిపైన అభిమా నమూ ఉన్నది. ఆ కారణంగా వాటిలో లేని సద్గుణాలను నేను ఊహించి ఉండవచ్చు.\nఈ అనుమానం అంతకంతకూ బలప డింది. ఈ జంతువులను వాటి సహజ వాతా వరణంలో ——అరణ్యంలో - పరిచయం చేసుకోవటం మంచిదని తోచింది. అంత దాకా వాటి వాస్తవ స్వభావం నాకు తెలి యదు, వాటిని నేను పూర్తిగా అర్ధంచేసు కుని వాటితో సామరస్యం సాధించలేను.\nవన్యమృగాలతో సామరస్యం ఏమిటని కొందరు అనుకోవచ్చు. సాధారణంగా మామూలు మనుషులు వన్యమృగాలను సర్కసులో మాత్రమే చూస్తారు; లేదా పిల్ల లను అడలగొట్టటానికి వాటిని ప్రస్తావించు తారు. చిన్న పిల్లల పుస్తకాలలో సింహాలూ, పులులూ, ఎలుగుబంట్లూ, ఏనుగులూ, కోతులూ మొదలైనవాటి స్వభావాలు వక్రంగా చిత్రించి ఉంటాయి. జంతువుల స్వభావాలను అసత్యంగా చిత్రించటం చూసి జంతువులను మచ్చికచేసేవాళ్లు సహించలేరు.\nనాలాటివాళ్లం ఆ వన్యమృగాల కంటె మేము ఎక్కువైనవాళ్లమని ఎన్నడూ చెప్పు కోము—ఇది చూసి మీరు ఆశ్చర్యపడవద్దు. జంతువులను తక్కువ ప్రాణులని ఎవరైనా అంటే నాకు మండిపోతుంది.\nమనుషుల ఆధిక్యత ఎందులో ఉన్నదో నాకు బోధపడదు. మన జీవిత విధానాలు వాటి జీవిత విధానాలకంటె మెరుగని కూడా నేను ఒప్పుకోను. జంతువులకు తెలి యని విషయాలు మనకు చాలా తెలుసు, నిజమే, కాని మనకు తెలియని విషయాలు వాటికి ఎన్నో తెలుసు.\nనాకు వన్యమృగాలను గురించి తెలుసు కోవాలని కోరిక పుట్టింది. అందుకని నేను \"పోటొమాక్-3\" అనే స్టీమరులో ప్రయా ణమై, ఫ్రెంచి పశ్చిమ ఆఫ్రికాతీరాన వన్యమృగాల వ్యాపారంలో ప్రవేశించాను. నా మొట్టమొదటి అనుభవం సింహాలతో. —(పై సంచికలో \"మృగరాజు”)",
            "book_page_end": 64
        },
        {
            "title": "చీమలు",
            "book_page_start": 59,
            "pdf_page_start": 61,
            "pdf_page_end": 66,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "చీమల సాముదాయిక జీవనం, క్రమశిక్షణ, కృషి, సమిష్టి క్షేమం కోసం అవి చేసే పోరాటాలు మానవులకు ఆదర్శనీయం.",
            "keywords": [
                "చీమలు",
                "రాణి చీమ",
                "శ్రామిక చీమలు",
                "ఎమెజాన్ చీమలు",
                "దర్జీ చీమలు"
            ],
            "characters": [],
            "locations": [
                "ఉత్తర ఆఫ్రికా",
                "బొలీవియా",
                "దక్షిణ అమెరికా",
                "ఆస్ట్రేలియా"
            ],
            "content": "ఉత్తర ఆఫ్రికాలో \"తలలు తీసే\" జాతి చీమలున్నాయి. ఈ జాతికి చెందిన \"రాణి” కొత్త నివాసాన్ని వెతుక్కుంటూ తన జాతి కన్న చాలా పెద్దచీమలు నివసించే పుట్ట వద్దకు వెళ్లి, దాని \"ద్వారం\" వద్ద తార ట్లాడుతుంది. పుట్టలో ఉండే \"శ్రామిక” చీమలు వచ్చి ఈ విజాతి \"రాణి”ని పట్టు కుని లోపలికి తీసుకుపోతాయి. ఏ కారణం చేతనో అవి దాన్ని చంపవు. ఈ \"రాణి\" పుట్టలో ఉన్న అసలు రాణిపైన ఎక్కి దాని కంఠాన్ని నరికేస్తుంది. \"శ్రామిక” చీమలు ఈ కొత్త రాణినీ, ఆమె సంతానాన్నీ కొలు స్తాయి. కాలక్రమాన పుట్టలో కొత్తరాణి సంతతి మాత్రమే మిగిలిపోతుంది.\nఈవిధంగా దోపిడీచేసి బతికే చీమలు స్వయంగా ఇళ్ళు ఏర్పాటు చేసుకోలేవు, ఇతర జాతి చీమలను నిర్మూలించి వాటి, \"స్థావరాలు” ఆక్రమించవలిసిందే. ఇలా చేస్తూ పోగాపోగా స్థావరాలు నిర్మించగల చీమలజాతి అంతరించిపోవచ్చు. ఆ తరవాత దాడి చేసే చీమలజాతి అంతరించటానికి ఎంతో కాలం పట్టదు.\n“ఎమెజాన్” చీమలు కేవలం యుద్ధమే వృత్తిగా గలవి. వీటికి వాడిఅయిన “ముకు” లుంటాయి. ఇవి \"ఫార్మికా” చీమల పుట్టలలో జొరబడి వాటి \"రాణులను” ఈ ముక్కులతో తలలో పొడిచి చంపేస్తాయి, అక్కడి “శ్రామికులను” బానిసలుగా తీసు కుంటాయి. ఈ ఎమెజాన్ చీమలు అప్పు డప్పుడూ ఫార్మికా చీమల పుట్టలపై దాడి · చేసి గుడ్లను తమ పుట్టలకు తీసుకువస్తాయి.\n\"ఫార్మికా” జాతి చీమలు సనాతన ధర్మాన్ని అవలంబిస్తున్నాయని చెప్పవచ్చు. అవి కష్టించి పని చేసి తమ ధర్మాన్ని తప్ప కుండా నడుచుకుంటూ, ఇతర జాతుల చీమల దాడులకు తరుచు గురి అవు తుంటాయి. అంతేగాక ఇతర కీటకాలు వాటి పుట్టలలో శాశ్వతంగా కాపరాలు పెట్టి వాటి \" ఆతిథ్యం” పైన జీవిస్తూంటాయి.\nచీమల నాగరికతలో సనాతన ధర్మం ఇంకొక విధంగా కూడా మనం చూడవచ్చు. ఒకే పుట్టలో రెండు రకాల చీమలు రెండు భాగాలు ఆక్రమించుకుని వేటి జీవితం అవి గడుపుతూ సహజీవనం సాగించటమే గాక, సమిష్టి క్షేమాన్నికూడా సాధించటం కద్దు.\nచీమలకు రెండు పొట్టలుంటాయి. ఒక పొట్టలోకి వెళ్లిన ఆహారం చీమ కడుపులో జీర్ణమైపోతుంది. రెండవ పొట్ట న్యాయంగా చీమ సొంతం కాదు; అందులోని ఆహారం సమిష్టికి చెందినది. తమవెంట ఉండే “అతి థులు ” ఆహారం అడిగితే చీమలు తమ బిడ్డలనుకూడా లక్ష్యపెట్టక ఇచ్చేస్తాయి!\nమనం ఆవులను పెంచి, వాటి పాలు పిండుకు తాగినట్టుగా చీమలుకూడా తమ \" ఆవులను\" పెంచుతాయి. ఇవి చెట్ల వేళ్లను ఆశ్రయించి చెట్టుయొక్క సారంపైన బతికే గోమార్లలాటి ప్రాణులు. చీమలు ఈ \" ఆవులను \" నిమిరితే ఒక తేనెద్రవంలాటి ఆహార పదార్థం వెలువడుతుంది. చీమలకు అది మంచి ఆహారం. ఎండాకాలం వచ్చి చెట్లలో సారం తరిగిపోయే సమయానికి చీమలు తమ ఆవులను సారవంతమైన మరొక ప్రదేశానికి చేర్చి అక్కడ మేపుతాయి!\n\"దర్జీ” చీమలు అని ఒకరకం వింత చీమలున్నాయి. ఇవి ఆకులమధ్య గూళ్ళు కడతాయి. చీమలు కీటకా లన్నిటిలాగే మొదట \"లార్వా” దశలో ఉండి, తరవాత \"ప్యూపా\" దశలోకి మారినప్పుడు తమ చుట్టూ సన్నటి దారంతో గూడు అల్లుకుం టాయి. పెద్దచీమలు ఈ దశలో ఉండే తమ పిల్లలచేత దారం పేనించి దానితో ఆకులను ఒకదాని కొకటి అంటుకుపోయేలాగు చేసి తమ నివాసాన్ని సురక్షితం చేసుకుం టాయి! \"దర్జీ” చీమలు సాధారణంగా ఆకుపచ్చగా ఉంటాయి. ఇవి సామాన్యంగా చెట్ల చిటారు కొమ్మలలో నివసిస్తాయి.\n\"మంట” చీమలు కుట్టితే శరీరం మంట ఎత్తుతుంది. ఇవి ఎక్కడబడితే అక్కడ అత్యధిక సంఖ్యలో నివసిస్తాయి. వీటి సంఖ్య అతి శీఘ్రంగా వృద్ధి అవుతుంది. వీటికి నీటి భయంకూడా లేదు. వరదలు వచ్చినప్పు డివి తమ \"రాణి”నీ, దాని పిల్లలనూ మధ్య ఉంచి, వాటి చుట్టూ తాము బంతి ఆకా రంలో తయారై నేలగాని, చెట్టుగాని ఉన్న వేపు దొర్లుకుంటూ పోతాయి.\nచీమ \"రాక్షసులు”\nచీమలలోకూడా “అనాగరిక” జాతి చీమ లున్నాయి, అవి \"రాక్షసి” చీమలు. ఇవి కేవలం వేటాడి జీవిస్తాయి. వీటికి ఒక చివర బలమైన నోరూ, రెండో చివర విషపు కోరా ఉంటాయి. ఇవి ఆధికంగా ఉష్ణమండ లంలో ఉంటాయి. వీటిలో చాలా చిన్నవి మొదలుకొని అంగుళంకన్న ఎక్కువ నిడివి గలవి కూడా ఉన్నాయి. బొలీవియాలో ఉండే ప్రజలు రాక్షసిచీమలు వస్తే తమ మొక్కజొన్న పొలాలు వదిలి పారిపోతారు. వీటిని అక్కడివారు \"బునీ” చీమలం టారు. వాటి నిడివి అంగుళానికి కొంచెం తక్కువ. ఇంతకంటెకూడా పెద్ద “రాక్షసి ” చీమలు దక్షిణ అమెరికా భూమధ్యరేఖ ప్రాంతంలో ఉన్నాయి. అలాగే ఆస్ట్రేలి యాలో ఉండే \"బుల్ డాగ్” చీమలు కూడా భయంకరమైనవి.\nవేటాడే చీమలు హెచ్చుగా చెదలను తింటాయి. ఒక్కొక్కప్పుడు తమ పుట్టలను చెదల పుట్టల సమీపంలోనే నిర్మించు కుంటాయికూడా. కొన్ని రకాల చీమలు సేనలు కదిలినట్టు కదిలి, దారిలో తగిలిన ప్రాణులను నిర్మూలించుకుంటూ పోతాయి. వీటికి కళ్ళుండవు గనక, చిన్న జంతువు పెద్ద జంతువు అన్న విచక్షణ లేకుండా, దేన్ని పడితే దాన్ని ఎదుర్కుంటాయి. వాటి దారిలో బొరియలు కనిపిస్తే వాటిలోకి దిగు తాయి, చెట్లు తగిలితే వాటిని ఎక్కుతాయి. ఆఫ్రికా, దక్షిణ అమెరికాలలో అసంఖ్యాక మైన \"సిపాయి\" చీమలు గుంపులుగా సంచారం చేస్తాయి. ఏనుగులవంటివి సయితం అవి వచ్చే దారికి అడ్డు నిలబడక తొలగిపోతాయట!\nఈ \"యోధులకు\" ఏదైనా ప్రవాహం అడ్డు తగిలితే అవి ఒడ్డున ఆగిపోయి, ఒక దాని కాళ్ళను మరొకదాని కాళ్ళు పెనవేసి ఒక వంతెనలాగా తయారవుతాయి. వంతెన పూర్తికాగానే మిగిలిన చీమలు వాటిమీదుగా నడిచి అవతలి ఒడ్డుకు పోతాయి.\nచీమల నిత్యజీవితం\n\"రాణి” చీమకు పిల్లల్ని కనటం తప్ప మరేపనీ లేదు. ఈ \"రాణులు” దీర్ఘ జీవులు, 17 సంవత్సరాలపాటు జీవించి పిల్లలను పెట్టి తమ వంశాన్ని వృద్ధిచేసిన రాణికూడా ఉన్నది. ఇంటిపనులన్నీ “శ్రామిక” చీమలే చూస్తాయి. అవి పిల్లలను మేపుతాయి, ఆహారం తెస్తాయి.\nసాధారణంగా చీమలు ద్రవాహారమే తీసుకుంటాయి. పురుగుల ముక్కలను నోట పెట్టుకున్నప్పుడు కూడా అవి అందు లోని సారాన్ని చప్పరించి మింగి పిప్పిని ఉమ్మేస్తాయి. ఈ పిప్పిని ఒక్కొక్కప్పుడు \"అతిథులు” ఆరగించేస్తాయి.\nపెద్ద పెద్ద పుట్టలలో జీవించే చీమలు అనేక వేల సంఖ్యలో ఉంటాయి. అవి తమ ఆహారంకోసం రోజూ అనేక లక్షల కీటకా లను తెస్తాయట.\nఎడారులలో ఉండే చీమలు ధాన్యపు గింజలను తెస్తాయి. వాటిని పిండి చెయ్య టానికిగాను ప్రత్యేకంగా పెద్దపెద్ద తలలు గల చీమలుంటాయి. ఇవి శ్రమపడి గింజ లన్నిటినీ తమ పెద్ద నోళ్లలో పిండి పట్టి పుట్టలో ఒకచోట పోగువేస్తాయి. గింజలు దొరికే తరుణం దాటిపోగానే మిగిలిన “శ్రామి కులు \" ఈ పెద్ద తలల చీమల కంఠాలు కత్తిరించేస్తాయి. ఇది ఆ చీమలకు తప్పు కాదు. ఎందుచేతనంటే, మళ్ళీ గింజలు దొరికేదాకా ఈ పెద్ద తలల చీమలకు పని లేదు. ఈ లోపుగా పెద్ద తలల చీమలు తయారైనే అవుతాయి. అంతకాలమూ పాతవాటిని మేపటం వృధా !\nసామాన్యంగా చీమల పుట్టల చుట్టూ కొంతమేర ఏమీ పెరగదు. అవతల చీమ లకు పనికివచ్చే గింజలు కాసే మొక్క లుంటాయి. ఈ మొక్కలను చీమలు పని పెట్టుకుని నాటుతాయని కొందరి నమ్మకం. కాని ఇది నిజం కాకపోవచ్చు. తమ పుట్టలో మిగిలిపోయిన తప్పా, తాలూ తీసుకు పోయి పుట్టకు ఎడంగా చీమలు విడిచి వచ్చి నప్పుడు అందులో ఒకటి రెండు గింజలుండి అవి వానలకు మొలకెత్తవచ్చు. ఏమైనా చీమల పుట్టల పరిసరాలలో వాటికి పనికి వచ్చే మొక్కలుండటం నిజం.\nఆహారం విషయంలో చీమలు ముందు జాగ్రత్త గలవి. వీటికి మంచి ఉదాహరణ \"తేనె” చీమలు. (వీటిని గురించి ఇంకొక సారి తెలుసుకుందాం.) ఒకరకం చీమలు తమకు కావలసిన పాచిని తామే పెంచు కుంటాయికూడా. ఈ చీమలు ఒక ప్రత్యేక జాతికి చెందినవి. అవి తినే ఆహారం పుట్ట గొడుగులాటిపాచి. దాన్ని అవి తామే పెంచు కుంటాయి. ఇవి ప్రతి సాయంకాలమూ బయటికి వెళ్లి ఆకుల ముక్కలను పట్టుకు వస్తాయి. ఒక్కొక్కసారి ఈ చీమలు చెట్లను చెట్లనే నిర్మూలించటంకూడా జరుగుతుంది. ఇలా తెచ్చిన ఆకులను చీమలు నమిలి లేహ్యంలాగా తయారు చేస్తాయి. దీనిపైన తాము తినే సూక్ష్మమైన పుట్టగొడుగులను నాటి, పెంచుతాయి. ఈ పంటను \"ఎరువు” వేసి జాగ్రత్తగా పెంచి, కాపాడే పని అంతా చిన్న చీమలు చూస్తాయి.\nఈ చీమల జాతికి చెందిన \"రాణి\" పుట్టిల్లు వదిలి వచ్చేటప్పుడు తమకు ఆహార మైన \"పాచి” నలుసులను (పుట్ట గొడుగు లను) నోట కరచుకుని వస్తుంది. తాను తొలి చూలు పెట్టే గుడ్లను చితిపి వాటిపైన ఈ నలుసులను ఉంచి పెంచుతుంది. రెండవ విడత పిల్లలు పెరిగి పెద్దవయేసరికి వాటి ఆహారం పంట సిద్ధంగా ఉంటుంది.\nచెదలు—చీమలూ\nచెదలు చీమల జాతి కావని అదివరకే అనుకున్నాం. చీమలలోలాగ కాక చెద లలో ఆడ చెదలూ, మగ చెదలూ ఉంటాయి. వాటిలో \"శ్రామికులు\" ఒక రకమూ, \"సిపాయిలు\" ఇంకొక రకమూ ఉంటాయి. చెదల పుట్టలో \"రాణి\"తో బాటు \"రాజు\" కూడా ఉంటుంది.\nచీమలలాగే చెదలుకూడా రకరకాల చోట్ల నివాసాలు ఏర్పరచుకుంటాయి. అవి పుట్టలు నిర్మిస్తాయి, చెట్లలో నివసిస్తాయి. అవి సాధారణంగా తినేది కొయ్యమాత్రమే. అయితే పాచి పెంచే చీమలలాగే కొన్ని చెదలుకూడా పాచిని పెంచుతాయి.\nచెదలు చీకట్లో మాత్రమే జీవించగలవు. కొద్దిపాటి ఎండ తగిలితే అవి చచ్చిపో తాయి. మొత్తంమీద చీమలకంటే చెదలే ఎక్కువ నష్టం కలిగిస్తాయి. చీమలనుంచి మనం నేర్చుకోవలసినది ఎంతో ఉన్నది. వాటికి సాముదాయికంగా జీవించటం తెలుసు, రకరకాల ఇంటిపనులను అవి ఎంతో సమర్ధతతో నిర్వర్తిస్తాయి, తమ రాణి పట్లా, దాని పిల్లలపట్ల ఎంతో శ్రద్ధాసక్తులు చూపుతాయి; తమ ఇంటిని కాపాడుకునే టందుకు ప్రాణాలు ఒడ్డి పోరాడతాయి; సమిష్టి క్షేమంకోసం ప్రతి ఒక్కటీ సాధ్య మైనంత కృషిచేస్తాయి. అందుచేత చీమల నుంచి మనం నేర్చుకోదగిన విషయాలు చాలా ఉన్నాయి.",
            "book_page_end": 64
        }
    ],
    "statistics": {
        "total_stories": 13,
        "author_counts": {
            "చక్రపాణి": 1,
            "చందమామ బృందం": 6,
            "విలియం షేక్స్పియర్": 1,
            "జె. నాగభూషణం": 1,
            "ఎస్. కుమారస్వామి": 1,
            "టి. ప్రసాదరావు": 1,
            "ఎ. శ్యామలాంబ": 1,
            "జిమ్ ఫ్రే": 1
        },
        "genre_counts": {
            "పత్రికా పరిచయం": 1,
            "ఇతిహాసం": 1,
            "సాహస కథ": 1,
            "విషాద నాటకం": 1,
            "నీతి కథ": 2,
            "కాల్పనిక కథ": 1,
            "బేతాళ కథ": 1,
            "జీవిత చరిత్ర": 1,
            "చారిత్రక వ్యాసం": 1,
            "హాస్యం": 1,
            "ఆత్మకథ/సాహస వ్యాసం": 1,
            "వైజ్ఞానిక వ్యాసం": 1
        }
    }
}