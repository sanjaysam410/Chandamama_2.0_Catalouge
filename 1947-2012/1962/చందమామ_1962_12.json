{
    "book_id": "చందమామ_1962_12",
    "stories": [
        {
            "title": "భారత చరిత్ర (దేశాంతరాలలోని హిందూరాజ్యాలు)",
            "book_page_start": 4,
            "pdf_page_start": 4,
            "pdf_page_end": 6,
            "author": "చందమామ బృందం",
            "genre": "చరిత్ర",
            "moral": "మన సంస్కృతీ నాగరికతలు దేశాంతరాలలో వ్యాప్తి చెందాయి.",
            "keywords": [
                "భారత సంస్కృతి",
                "హిందూరాజ్యాలు",
                "ఆగ్నేయ ఆసియా చరిత్ర",
                "కంబుజ",
                "అంగ్కోర్వాత్"
            ],
            "characters": [
                "అశోకుడు",
                "హ్యూన్ త్సాంగ్",
                "జయ పరమేశ్వర వర్మదేవ",
                "జయవర్మ",
                "యశోవర్మా",
                "సూర్యపర్మా",
                "రాజేంద్ర చోళుడు"
            ],
            "locations": [
                "బాబిలోనియా",
                "సిరియా",
                "ఈజిప్టు",
                "మలయా",
                "కాంబోడియా",
                "అన్నామ్",
                "సుమత్రా",
                "జావా",
                "బాలి",
                "బోర్నియో",
                "ఇండోచీనా",
                "కంబుజ",
                "అంగ్కోర్వాత్",
                "సింహలం"
            ],
            "content": "మనం ఇంతవరకూ భారతదేశంలో జరిగిన చరిత్ర గురించీ, అక్కడ వెలిసిన సామ్రాజ్యాలను గురించి, రాజవంశాలను గురించి ముస్లిముల దాడుల కాలందాకా తెలుసుకున్నాం. తరవాత జరిగిన చరిత్ర గురించి తెలుసుకునే ముందు భారతదేశం యొక్క దేశాంతర చరిత్ర గురించి తెలుసుకుందాం. భారతదేశం అనాదిగా దేశాంతరాలతో సంబంధం కలిగి ఉండింది. భారతీయులు భూమి మీదా, సముద్రం మీదా ప్రయాణాలు చేసి దేశాంతరాలకు వలసవెళ్ళారు. ఒకప్పుడు భారతదేశానికి బాబిలోనియా, సిరియా, ఈజిప్టులతో వర్తక సంబంధాలుండేవి. క్రీస్తుశకం మొదటి శతాబ్దం మొదలుకుని ఈ వర్తక వివరాలు చరిత్రలో విపులంగా కనిపిస్తాయి. వర్తకంతో బాటు భారతీయ సంస్కృతీ నాగరికతలుకూడా ఇతర దేశాలకు వెళ్లాయి. అశోకుడి బౌద్ధ ప్రచారకులు పశ్చిమ ఆసియా, ఉత్తర ఆఫ్రికా, ఆగ్నేయ యూరపు ప్రాంతాలకు వెళ్ళారు. అక్కడ బౌద్ధ ధర్మ ప్రచారం చురుకుగా జరిగింది. అదేవిధంగా పడమర నుంచి రోమను జ్యోతిశ్శాస్త్రమూ, గ్రీకు కళలూ, నాణెముల తయారీ మొదలైనవి భారతీయులు నేర్చారు. భారతీయ ఔషధ శాస్త్రమూ, దశాంశ గణితమూ అరబ్బులద్వారా ప్రపంచ వ్యాప్తి పొందాయి. మధ్య ఆసియాలో కుషాను రాజుల ధర్మాన కాస్పియన్ సముద్రం నుంచి చీనా గోడ దాకా బౌద్ధం వ్యాపించింది. 7 వ శతాబ్దంలో హ్యూన్ త్సాంగ్ చీనా నుంచి మధ్య ఆసియాకుండా వచ్చేటప్పుడు దారి పొడుగునా అతను భారతీయ మత సంస్కృతులు గమనించాడు. బౌద్ధం మధ్యఆసియా నుంచి చీనాకు వెళ్ళింది.\nక్రీ. శ. రెండవ శతాబ్దం నుంచి భార తీయులు దేశాంతరాలను పాలించటం మనకు తెలుస్తుంది. ఆ దేశాలలో- మలయా ద్వీపకల్పమూ, కాంబోడియా, అన్నామ్, సుమత్రా, జావా, బాలి, బోర్నియోలలో — భారతీయ మతాచారాలూ, భాషా, లిపి, పేర్లూ అమలులో ఉండేవి. దేశాంతరాలలో భారతీయులు స్థాపించిన సామ్రాజ్యాలు వెయ్యి సంవత్సరాలు మించి దక్కాయి. భారతదేశంలో హైందవ పరి పాలన అడుగంటినాక కూడా ఈ సామ్రా జ్యాలు నిలబడి ఉండటం విశేషం. ఇండో చీనాలో చంపా, కంబుజా అని రెండు ప్రధాన రాజ్యాలుండేవి. చంపను ఏలిన రాజులు : జయ పరమేశ్వర వర్మదేవ ఈశ్వరమూర్తి (1050-1060), రుద్ర వర్మ (1061–1069), హరివర్మ (1070- 1081), మహారాజాధిరాజ శ్రీ జయ ఇంద్ర వర్మ (1161–1180), జయసింహవర్మ (1257-1287). వీరంతా మహావీరులు. కుబ్లయిఖాను కూడా చంపను ఓడించలేక పోయాడు. ఈ హిందూరాజ్యం 16 వ శతా బ్దంలో మంగోలు దాడులకు ఓడిపోయింది. కంబుజ హిందూరాజ్య మైంది క్రీ. శ. ఒకటి, రెండు శతాబ్దులలో కావచ్చు. అది ఈనాటి కాంబోడియా దక్షిణ ప్రాంతం. \"ఇక్కడ వెయ్యిమందికి పైగా బ్రాహ్మణు లున్నారు. వారికి ఇక్కడివారు తమ కుమార్తెలను వివాహం చేశారు. వారు అహోరాత్రాలు (వేద?) పఠనం చేస్తూం టారు,” అని ఒక చీనా గ్రంధకర్త రాశాడు. ఇక్కడి రాజులలో ప్రసిద్ధులు జయవర్మ అనే పేరుగల వారిలో మొదటి, రెండప, ఏడపవారూ, యశోవర్మా, రెండవ సూర్య పర్మా అనేవారు. ఈ రాజ్యం పదిహేనవ శతాబ్దంలో విచ్ఛిన్నమయింది. చంపా కన్న కంబుజ చాలా విస్తృతీ, శక్తి ప్రదర్శించింది. ఒకప్పుడు కాంబోడియా, కొచిన్-చీనా, లావోస్, సయామ్, మలయా, బర్మాలలో కొంత భాగమూ ఈ రాజ్యంలో చేరి ఉండేవి. కంబుజ రాజుల చరిత్రను చెప్పగల సంస్కృత శాసనాలు ఇక్కడ అసంఖ్యాకంగా దొరి కాయి. వారి ప్రతిభ చాటగల రెండు అద్భుత దేవాలయాలు అంగ్కోర్వాత్, అంగ్కోర్ థామ్ అనేవి. అంగ్కోర్వాత్ ప్రపంచ వింతలలో పేర్కొనదగినది. అది ఆదిలో విష్ణు ఆలయం. దీనిపైన అనేక గోపురాలున్నాయి. నట్టనడుమనున్న ఆలయ గోపురం ఎత్తు 213 అడుగులు. ఆంగ్కోర్ థామ్ అనేది ఏడవ జయవర్మ నిర్మించిన రాజధానీ నగరం. ఇది రెండు మైళ్ళ చదరం. దీని చుట్టూ ఎత్తయిన రాతి గోడా, 330 అడుగుల వెడల్పు గల అగడ్తా ఉన్నాయి. (నవంబరు \"ప్రపంచపు వింతలు” చూడండి.) మలయా ద్వీపకల్పంలోనూ ఇండియన్ ఆర్కిపిలాగోలోనూ రెండు హైందవ రాజ వంశాలు వృద్ధిక్షయాలు పొందాయి. శైలేంద్ర వంశం 8 వ శతాబ్దంలో స్థాపన అయింది. మలయా \"చక్రవర్తి” చంపా, కంబుజ దేశాలపై దాడులు చేసేవాడనీ, ఆయన దిన సరి రాబడి 200 మణుగుల బంగారమని, ప్రతి ఉదయమూ ఆయన ఒక కొలనులోకి ఒక బంగారు అచ్చు విసిరి వేసేవాడనీ ఆ కాలపు చరిత్రకారులు రాశారు. శైలేంద్రులపై మొదటి రాజేంద్ర చోళుడు 11 వ శతాబ్దంలో దాడిచేసి కొంత రాజ్యాన్ని కాజేశాడు. 13 వ శతాబ్దంలో శైలేంద్రరాజు సింహలం పై దాడిచేసి అప జయం పొందాడు. తరవాత శైలేంద్రుల ప్రతిభ అంతరించింది. తరవాత జావా హిందూ రాజ్యానికి కేంద్రమయింది. అయితే 15 వ శతాబ్దంలో ఇస్లాము మతం ఈ ప్రాంతాలను ఆక్రమించేసింది.",
            "book_page_end": 6
        },
        {
            "title": "కుమారసంభవము (పంచమాశ్వాసము)",
            "book_page_start": 7,
            "pdf_page_start": 7,
            "pdf_page_end": 10,
            "author": "ఉత్పల సత్యనారాయణాచార్య",
            "genre": "పౌరాణిక పద్యకావ్యం",
            "moral": "దైవ శక్తి ముందు దానవ బలం నిలవదు.",
            "keywords": [
                "కుమారస్వామి",
                "తారకాసురుడు",
                "దేవతా సేనాధిపతి",
                "పౌరాణిక కావ్యం",
                "షణ్ముఖుడు"
            ],
            "characters": [
                "షణ్ముఖుడు (కుమారస్వామి)",
                "ఇంద్రుడు",
                "విశ్వామిత్రుడు",
                "రుద్రుడు",
                "సప్త మాతృకలు",
                "విశాఖుడు",
                "బ్రహ్మ",
                "శివుడు",
                "పార్వతి",
                "అగ్ని",
                "గంగ",
                "వైనతేయుడు",
                "దేవగురువు",
                "తారకాసురుడు"
            ],
            "locations": [
                "శరవణము",
                "క్రౌంచగిరి"
            ],
            "content": "శరవణమం దుండిన యా షణ్ముఖు తేజంబు చూచి భయపడి దేవేంద్రుకడకు • పరుగెత్తిరి యక్షవరులు.\n\"అమరపతీ! మునిపత్నుల కగ్నివలన నొకడు పుట్టె; విశ్వామిత్రుడు రుద్రుని విల్లాతని చేత బెట్టె. అతడా వింటిని గైకొని అందఱ భయపెట్టుచుండె ; క్రౌంచగిరిని కూలగొట్టి గగ్గో లొనరించుచుండె!” 89 మాటలు విని ఇంద్రుడు ఔరాయని మండిపడుచు పోరికి సిద్ధము గండని వీరుల కాజ్ఞాపించెను. పంచమాశ్వాసము : దిక్పాలురతో ఇంద్రుని దేవసైన్య మరుదెంచెను ; నింగి నుండి నేలకు దిగు గంగవోలె కనిపించెను! అంత దూరమునందె ఇంద్రుడు కుమారుని చూచి హుమ్మని, తనదు ఐరావత గజంబును తఱిమె నాతని చంపి రమ్మని. గళమందు పెనుగంట ఘణ ఘణిల్లని మ్రోగ వచ్చిపడే నడకొండ వలె గజము వేవేగ. ఆ కుమారస్వామి దానిని అంత దూరమునందె కల్గిని ఎదురుకొని అద్దాని మదమును సదమదము గావించి ఎక్కెను.\nపంచాననమును కాంచిన ప్రాణభయం బొందు గజము ఉక్కడగి షడానను కడ క్రుక్కిన పేనై యుండదె ! షణ్ముఖుపై దేవేంద్రుడు సప్త మాతృకలను పంపె, భీకరముగ వా రాతని పైకి దూకి చెలరేగిరి. కుమారవరుని భీక రాకారము కనినంతట మాతలు గజగజ లాడిరి, మమ్ము కావుమని వేడిరి. ఇంద్రుడపుడు చేయి వీచి హెచ్చరింగ్ తన సేనల; షణ్ముఖుపై ఉప్పెన వలె సైన్యమెల్ల చెలరేగెను ! అప్పుడా కుమారవరుని ఆర్మ్‌గముల పెనుమంటలు బయల్వెడలి దేవతలను భస్మముచేయ దొడంగెను. అమరులు భయమందినారు, ఆయుధముల విడిచినారు, శరణు శరణని కుమార స్వామికి ప్రణమిల్లినారు. ఇంద్రుండపు డోర్వక కను లెఱ్ఱ చేసి బలిమికొలది వహ్నిసుతునిపై మండెడు వజ్రాయుధ మెత్తి వైచె. వహ్నిసుతుని కుడిప్రక్కన వజ్రము ఇసుమంత తగిలే; అందుండి విశాఖు డనెడు అమితబలుం డుదయించెను. ఆతని గని దేవేంద్రుడు అమితభయము చెందినాడు ; హయమునెక్కి బ్రహ్మకడకు రయమున పరుగెత్తినాడు.\nవహ్నిసుతుని వృత్తాంతము వాపోవుచు విన్నవించు ఇంద్రునితో బ్రహ్మదేవు డిట్లనె చిఱునవ్వుతోడ. \"ఇంద్రా! అత డెవ రందువు? ఈశ్వరుని కుమారుడతడు, ఆ తారకు నణచివేయ నవతరించినా డాతడు. ఆతని నీ సైన్యమునకు అధిపుని గావింపు మిపుడె; ఇప్పుడె చని అతని కడకు ఈశుని తోత్తెమ్ము, పొమ్ము” అని పలికిన, దేవేంద్రుడు మనమున సంతోషమొంది . శివునిచెంత కేగినాడు, సవినయముగ మ్రొక్కినాడు. శివుని కింద్రుడా విషయము చెప్పి ముదం బొదవించెను ; వేగమె శివపార్వతులను వెంటబెట్టుకొని వచ్చెను. అపుడపుడే బ్రహ్మాదులు అఖిలదేవతా గణములు శ్రీ కుమార వీరుని అభి షేకమునకు పచ్చినారు. శివపార్వతు అగ్ని గంగ చెంతజేరి నిలుచుండిరి ; నలు రూపులతో కొమరుడు నలుగురి యొద్దకు వచ్చెను! ఆ కుమారవరుని కడకు అరిగి బ్రహ్మ దీవించెను; అఖిలదేవ సైన్యములకు ఆధిపత్య మొప్పించెను. హిమవంతుడు మణిపీఠము అమరించెను షణ్ముఖునకు, మధ్య నిలిచి దేవగురుపు మంత్రపఠన మొనరించెను.\nఆ కుమారస్వామి శిరమున అమరపతి అభిషేక జలములు పూర్ణ మణికలశమ్ములను గొని పోసె నపుడు సమంత్రకమ్ముగ. దేవ దుందుభు లపుడు మొరసెను, పూవుసోనల జల్లు కురిసెను, అచ్చరలు గంధర్వు లచ్చట ఆడదొడగిరి, పాడదొడగిరి. దేవసేనాపతికి ఇంద్రుడు దివ్యశస్త్రము చేతికిచ్చెను ; పార్వతియు షణ్ముఖుని కప్పుడు పట్టు వస్త్రము కట్టబెట్టెను. వైనతేయుడు కొమరసామికి ' వాహనంబుగ నెమిలి నిచ్చెను; దేవగురుడు మహెూజ్జ్వలంబగు దీప్తదండం బొకటి యిచ్చెను. తారకాసురు డాదిగా గల దనుజ వర్గము. నెల్ల గెల్వగ ప్రీతితో షణ్ముఖుని కీశుడు భూతమయసైన్యం బొసగెను. ఆ కుమారస్వామి యప్పుడు లోకభీకర మూర్తి దాలిచి బోరుకొన పూరించి శంఖము భూనభోంతర పూరితంబుగ. అతని శంఖారావమును విని అఖిలదేవత లుల్ల సిల్లిరి; దాని విని పీఠాల నుండియు తారకాదులు దొర్లి పార్లిరి ! సంపూర్ణము",
            "book_page_end": 10
        },
        {
            "title": "రాకాని లోయ",
            "book_page_start": 18,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహసం/ధారావాహిక",
            "moral": "ఆపదలో ధైర్యంతో, సమయస్ఫూర్తితో వ్యవహరించాలి.",
            "keywords": [
                "నరమాంసభక్షకులు",
                "సాహసం",
                "నదీ లోయ",
                "బానిసత్వం",
                "తప్పించుకోవడం"
            ],
            "characters": [
                "కేశవుడు",
                "జయమల్లు",
                "స్థూలకాయుడు",
                "బానిస వర్తకులు",
                "నరమాంసభక్షకులు"
            ],
            "locations": [
                "కపిల నగరం",
                "రాకాని లోయ",
                "అరణ్యం"
            ],
            "content": "[ కపిల నగరాన్నుంచి వచ్చిన యిద్దరు వర్తకులకు, స్థూలకాయుడు; కేశవుణ్ణి, జయ మల్లునూ అమ్మేశాడు. రాత్రివేళ అడవిలో నిద్రిస్తున్న వాళ్ళ మీద ఒక సింహం వచ్చి పడింది. కేశవుడూ, జయమల్లూ దాన్ని కాగడాలతో భయపెట్టి తరిమేశారు. వర్తకులు సంతోషించారు. స్థూలకాయుడు తను నష్టపోయానని అరవసాగాడు. — తరవాత] బానిసవర్తకు లిద్దరూ, స్థూలకాయుణ్ణి సము దాయిస్తూ, \"ఆట్టే గొడవపెట్టకు. కావా లంటే, ఈసారి జరిగే కొనుగోలులో నీకు మరింత లాభం కలిగేలాగా చూస్తాం. నీవు చేసే రణగొణ ధ్వనికి, ఏ సింహాల మందో వచ్చిపడితే, అందరం పరలోకయాత్ర చేయ వలసివస్తుంది,” అన్నారు. సింహాల పేరు వింటూనే స్థూలకాయుడు గతుక్కుమని, కాళ్ళు చచ్చుపడిన వాడిలా నిలుచున్నచోటే కూలబడిపోయాడు. ఇక అతడికి రాత్రి మీద పడిన సింహాన్ని గురించిన భయం యింకా వదలలేదు. తను ఒంటరిగా తన గుడారల దగ్గిరకు ప్రయా ణమై పోయేప్పుడు, అది ఏ చెట్టుచాటు నుంచో ఎగిరి మీదపడితే తనేంకాను? ల్లాంటి వాళ్ళు! కపిలనగరంలో మిమ్మల్ని అందరికన్న సంపన్నులైన గృహస్థులు కొనేలా చూస్తాం,” అన్నారు వర్తకులు. వాళ్ళావిధంగా ఒక వంద గజాలు నడి చారో లేదో, వెనక నుంచి స్థూలకాయుడు పెద్దగా కేకలు పెడుతూ పరిగెత్తి రావటం కనిపించింది. వర్తకు లిద్దరూ ఆశ్చర్య పడుతూ వెనుదిరిగి చూశారు. స్థూల కాయుడు రొప్పుతూ రోస్తూ వాళ్ళను సమీ పించి, \"నా కిప్పుడే గుర్తు కొచ్చింది. కపిల పురంలో నా సొంత పని ఒకటి చూసు కోవాలి. నేనూ మీతోపాటు వస్తాను,” అన్నాడు. వర్తకులు ముఖముఖాలు చూసు కుని చిరునవ్వు నవ్వుకున్నారు. వాళ్ళల్లో ఒకడు స్థూలకాయుడి కేసి తిరిగి, \" ఓఁ, నువ్వు కావాలంటే మా వెంట రావొచ్చు. కాని, అడవిలో నీకు మేం రక్షణ కల్పించి నందుకుగాను, పది బంగారుకాసు లిచ్చు కోవలిసి వుంటుంది,” అన్నాడు. ఈలోపల వర్తకులు తమ నౌకర్లను హెచ్చరించి బయలుదేరారు. కేశవుణ్ణి, జయమల్లునూ తతిమ్మా బానిసల నుంచి వేరుచేసి, వాళ్ళను తమ వెనకగా రావల సిందని ఆజ్ఞాపించారు. అటువంటి ధైర్య వంతు లిద్దరు తమ వీపు కాచి వుండటం క్షేమం అన్న నమ్మకం వాళ్ళకు కలిగింది. \"మీ రిద్దరూ మామూలు బానిసల వంటి వాళ్ళు కాదు; బానిసల్లో రాజకుమారు మీ వెంటవుంటే ఎంత వుపయోగం,” అంటూ ఒరలో నుంచి కత్తిదూసి గిర్రుగిర్రున తిప్ప సాగాడు. వర్తకులకు అతడి మీద చాలా జాలి కలిగింది. వాళ్ళు స్థూలకాయుణ్ణి సమీ పించి, భుజం తడుతూ, \"నీ ధైర్యం మాకు తెలియంది కాదు. కావాలంటే మా వెంట రా, సుంకం ఏమీ యిచ్చుకో నవసరంలేదు. కాని, కపిలపురాన్నుంచి తిరుగుప్రయాణం ఎలా చేస్తావు? నువ్వు లేని సమయంలో నీ నౌకర్లు గుడారాలెత్తి పారిపోతే ఏం చేయ గలవు ?” అని అడిగారు. \"వాళ్ళడొక్కలు చీరేస్తాను. నా పేరంటే వాళ్ళకు సింహస్వప్నం. కపిలపురాన్నించి తిరిగి రావటం అంటారా ? ఓఁ, ఎంతమంది అక్కణ్ణించి ఈ అరణ్యానికి వస్తూపోతూ వుంటారో నాకు తెలియదా!” అన్నాడు. ఆ తరవాత అందరూ తిరిగి నడక ప్రారంభించారు. అరణ్యంలో కొంతదూరం వెళ్ళిన తరవాత, బాట ఒకానొక లోయ పక్కకు తిరిగింది. అది చాలా లోతైన లోయ. అందులో ఒక నది ప్రవహిస్తున్నది. లోయ పైభాగాన్నుంచి దాదాపు నది దిగువ వరకూ పెద్ద పెద్ద వృక్షాలూ, వాటిమీద అడవి తీగలూ పెనవేసుకుని ఆ ప్రదేశమంతా చూడటానికి మహాభయంకరంగా కని పిస్తున్నది. కేశవుడు, పక్కనేవున్న జయమల్లు కేసి తిరిగి చిన్నగొంతుతో, \"మల్లూ, మనం ఈ దుర్మార్గుల నుంచి తప్పించుకుపోవా లంటే, ఈ ఎత్తునుంచి నదిలో దూకితే సరి పోతుంది. ఏమంటావ్?” అన్నాడు. జయమల్లు అగాధం దిగువకేసి ఓసారి చూసి, \"మనం చెట్లకొమ్మలకు తగులు కోకుండా సూటిగా నదిలోకి దూకగలిగితే ప్రమాదం వుండదు. అలాకాక...” జయమల్లు మాట పూర్తిచేసే లోపలే, బానిసల గుంపుకు ముందుండి దారితీస్తున్న వర్తకుల నౌకర్లు, కెవ్వుమని కేకలు పెట్టారు. ఎదురుగావున్న రాళ్ళచాటు నుంచీ, చెట్లబోదెల మాటు నుంచీ పెద్ద పెద్ద కత్తులు పట్టు కున్న నరమాంసభక్షకులు కొందరు, \"చండ మండూకుడికీ జై!” అంటూ పిశాచాల్లా అట్టహాసం చేస్తూ ముందు కురికారు. \"బాణాలు ... కత్తులు...ఈటెలు...” అంటూ కీచుమని బానిసవర్తకు లిద్దరూ వెనక్కు రెండడుగులు వేసి, \"జ్యేష్ఠా, కనిష్ఠా! మీరే మమల్ని ఈ నరభక్షకు ల్నుంచి కాపాడాలి. మీకు స్వేచ్ఛ యిచ్చే స్తున్నాం,” అంటూ అరిచారు. కేశవుడూ, జయమల్లూ తృటికాలంలో ఒక నిర్ణయానికి వచ్చారు. నరభక్షకుల వాతపడితే, ఇక స్వేచ్ఛ అనేదే లేదు. ఇలా ఆలోచించి, చప్పున యిద్దరూ బానిసవర్త కుల్ని గట్టిగా వడిసి పట్టుకుని, అగాధం అంచునుంచి దిగుపనున్న సదికేసి దూకుతూ, \"గురిగా నదిలోకి పడగలిగితే, మీకు స్వేచ్ఛ; ఏ చెట్టుకొమ్మకో తగులు కున్నారో, చావు,\" అంటూ కేకపెట్టారు. ఈలోపల నరభక్షకులు, తమను ఎది రించిన బానిసవర్తకుల నౌకర్లను యిద్దరు ముగ్గుర్ని కత్తులతో నరికి, పడ్డచోటునుంచి బంతిలా పైకెగిరి వెనక్కుతిరిగి పారి పోతున్న స్థూలకాయుణ్ణి వెంబడిస్తూ, \"ఆ మాంసం పోగును ప్రాణాలతో పట్టుకోండి, మన నాయకుడికి బహూకరిద్దాం. చల్ల పడిన మాంసం ఆయన ముట్టడు,” అంటూ కేకలు పెట్టసాగారు. కేశవుడూ, జయమల్లూ అగాధం దిగువ నున్న మహావృక్షాల కొమ్మలకు తాకకుండా అదృష్టవశాత్తూ, సూటిగా నదిలోకి పడి పోయారు. అలా పడేటప్పుడు నీటి తాకిడికి బానిసవర్తకు లిద్దరూ వాళ్ళ పట్టునుంచి జారిపోయారు. బానిసవర్తకు లిద్దరూ నీటిలో మును గుతూ తేలుతూ, \"రక్షించండి, జ్యేష్ఠా, కనిష్ఠా, రక్షించండి! మీకు స్వేచ్ఛ యిస్తాం,” అంటూ అరవసాగారు. చావు బతుకుల మధ్య కూడా బానిస వర్తకులు తమను యింకా వాళ్ళ ఆస్తిగా భావించి కేకలు పెట్టటం కేశవుడికి ఎక్కడ లేని కోపాన్నీ తెప్పించింది. అతడు జయ మల్లును హెచ్చరిస్తూ, \"వీళ్ళకు నీటి గండం రాసిపెట్టి వున్నది! ఈ నరరూప రాక్షసులను తుదముట్టిద్దాం,” అంటూ వాళ్ళ కేసి ఈదబోయాడు. కాని, అంతలో అగాధం పైనుంచి భీకరమైన కేకలూ, ఆ వెంటనే రివ్వుమంటూ కొన్ని ఈటెలూ— నదిలోకి వచ్చిపడినై. \"నరమాంసభక్షకులు, మనను చూశారు. ఇక జాగరణ లాభంలేదు. నీటిపాలు వెంట ఈదుకుపోవటమే క్షేమం,” అంటూ జయ మల్లు పెద్ద పెద్ద బారలతో నది దిగువకు ఈదుతూ, కేశవుణ్ణి హెచ్చరించాడు. నది మహావేగంగా ప్రవహిస్తున్నది. కేశ పుడూ, జయమల్లూ పెద్దగా ఈవకుండానే, ఆ వేగానికి కొట్టుకుపోసాగారు. హఠాత్తుగా వాళ్ళకు నది మధ్య లంక లాంటి ఒక ప్రదేశం కంటబడింది. నదీ ప్రవాహం అక్కడ రెండు పాయలుగా చీలి, ఆ లంకను చుట్టి ప్రవహిస్తున్నది. అప్పటికి బాగా అలసిపోయిన కేశవుడూ, జయమల్లూ పరస్పరం హెచ్చరించుకుని, ఆ లంక కేసి ఈదసాగారు. కొద్దిసేపటికల్లా వాళ్ళు తీరాన్ని చేరి, తాము బలవంతంగా నదిలోకి గుంజిన బానిస వర్తకుల కోసం నదికేసి చూశారు. వాళ్ళ జాడలేదు. కేశవుడూ, జయమల్లూ లంకలోకి బయలుదేరారు. వాళ్ళు నాలుగైదడుగుల దూరం వెళ్ళారో లేదో, వాళ్ళకు అక్కడ ఇసుకలో పాదాలగుర్తులు కనిపించినై. \"ఈ లంక నిర్మానుష్యమైంది కాదు. ఇక్కడ ఎవరో వున్నారు. ఎవరై వుంటారు?” అన్నాడు కేశవుడు. \"వాళ్లెవరైతేనేం, మనం నిరాయు ధులం,” అన్నాడు జయమల్లు. \"అంత దిగులు పడకు జయమల్లూ. మనం యిప్పటికే ఎన్నోసార్లు మృత్యు ముఖాన్నుంచి బయటపడ్డాం. ఇంకా మా దాలంటే భయపడవలసిన అవసరం ఏముంది?” అంటూ కేశవుడు లంక లోప లికి దారితీశాడు. వాళ్ళిద్దరూ కొంతదూరం నడిచి ఒక ఎత్తయిన దిబ్బలాంటి ప్రదేశాన్ని చేరి, అక్కడినుంచి దిగువకు చూశారు. ఆ దిగువ, సమతలంగా వున్న ఒక ప్రదేశంలో పాతికా ముఫై చుట్టు గుడిశెల్లాంటివి వున్నవి. వాటి ముందు కత్తిచేబట్టిన ఒకడు కాపలా కాస్తున్నాడు. \"వాడి ఆకారం చూస్తే నరభక్షకుడిలా వున్నాడు, అవునా?” అని అడిగాడు కేశ పుడు జయమల్లు అవునన్నట్టు తల వూపుతూ, \"అదుగో, వాడు మన కేసే తల తిప్పాడు, మనను చూసినట్టున్నది,” అంటూ చప్పున చెట్లచాటుకు పోయాడు. కేశవుడు కూడా జయమల్లును అనుసరించ బోయేం తలో, కాపలావాడు, \"హేయ్, ఎవరక్కడ, ఆగు!\" అంటూ పరిగెత్తి రాసాగాడు. \"కేశవా, వాడు నిన్నొక్కణ్ణి చూసినట్టు న్నది. దగ్గిరకు రాగానే వాడితో మాటలు పెట్టుకో,” అంటూ జయమల్లు మోకాళ్ళ మీద పాకుతూ పక్కకు వెళ్ళిపోయాడు. కేశవుడు అనుమానించినట్టు, ఆ కాపలా వాడు నిజంగా నరభక్షకుడే. వాడు లొట్టలు వేస్తూ కేశవుడి దగ్గిరకు వచ్చి, \"ఒంటరి వాడివా, లేక తోడుగా ఎవరైనా వున్నారా ? అసలు ఈ లంకకు ఎలా రాగలిగావు ?” అంటూ, కేశవుణ్ణి నఖశిఖ పర్యంతం పరీ క్షగా చూసి, \"లేతా ముదురూగాని, మాంచి దోరమాంసం! నేను ఆకలి మీద వుండటం చూసి, నిన్నే లంకదేవతో యిక్కడికి పంపి వుంటుంది.!” అంటూ కత్తి పైకెత్తాడు. ఆ సరికి నరభక్షకుడి వెనక్కు పాకుతూ వచ్చిన జయమల్లు, చిరుతగండులా ఒక్క ఎగురున నరభక్షకుడి మీదికి దూకి, తలతో వాడి వెన్నుమీద గట్టిగా ఒక్క ఠాకు ఠాకాడు. నరభక్షకుడు ఒక్క చావుకేక పెట్టి, ముందుకు విరుచుకుపడ్డాడు. వాడి చేతిలోని కత్తి జారి దూరంగా పడింది. కేశ వుడు ఒక్క ఊపులో దాన్ని చేతికి తీసుకుని, నరభక్షకుడి కంఠాన్ని తెగవేశాడు. \"ఇద్దరికీ కలిసి ఒక్క ఆయుధం, చాలు!\" అంటూ జయమల్లు, మిట్టకు దిగువగా వున్న చుట్టుగుడిశెల కేసి చూశాడు. అక్కడ ఎవరూ వున్నట్టులేదు. \"ఇదేదో తమాషాగా వున్నది. అడవిలో మనను ఎదుర్కున్న నరభక్షకుల నివాస స్థానం యిదే అయివుంటుంది. వాళ్ళంతా వేటకు వెళితే, వీడు కాపలాకాస్తున్నాడన్న మాట. గుడిశెల్లో ఏముందో ఒకసారి చూద్దామా? తరవాత మన దారిన మనం వెళ్ళవచ్చు,” అన్నాడు జయమల్లు. కేశవుడు సరే నన్నాడు. వెంటనే ఇద్దరూ మిట్ట దిగి పిల్లుల్లా నిశ్శబ్దంగా గుడిశెలచుట్టూ వున్న కంచె దాటి లోపల ప్రవేశించారు. వాళ్ళకు గుడిశెలకు మధ్యగా కొంచెం ఎత్తుగావున్న ఒకచోట, తతిమ్మా వాటికన్న కొంచెం పెద్దదైన ఒక గుడిశె కనిపించింది. \"అది బహుశా, నరభక్షకుల నాయకుడి భవనం అయివుంటుంది!\" అంటూ జయ మల్లు చిన్నగా నవ్వాడు. వాళ్ళిద్దరూ దాన్ని సమీపించారు. హఠాత్తుగా లోపలి నుంచి మాటలు వినిపించినై. \"చెప్పు, నువ్వెవరో నాకు తెలిసి పోయింది! ఆ జ్యేష్ఠుడూ, కనిష్ఠుడూ ఎవరో కూడా నాకు, తెలుసు! వాళ్ళెక్కడ?\" అని కసురుతున్నట్టు ప్రశ్నించుతున్న దొక కంఠం. కేశవుడూ, జయమల్లూ నిశ్చేష్టు లయారు. ఆ కంఠధ్వని ఎవరిది ? బ్రహ్మ దండి మాంత్రికుడిదా? లేక నరభక్షకుల నాయకుడైన చండమండూకుడిదా ? — (ఇంకా వుంది)",
            "book_page_end": 25
        },
        {
            "title": "వ్యర్థప్రయాస (బేతాళ కథలు)",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "బేతాళ కథ",
            "moral": "రాజుకు తన రాజ్యంలో తనను మించిన శక్తిమంతుడు ఉండకూడదు. వ్యర్థ ప్రయాస కూడా కొన్నిసార్లు ప్రయోజనకరం అవుతుంది.",
            "keywords": [
                "మంత్ర విద్య",
                "పౌండ్రకుడు",
                "భీమసేన మహారాజు",
                "శక్తులు",
                "నిర్మూలన"
            ],
            "characters": [
                "విక్రమార్కుడు",
                "బేతాళుడు",
                "పౌండ్రకుడు",
                "భీమసేన మహారాజు",
                "సేనానాయకుడు"
            ],
            "locations": [
                "ప్రాగ్జ్యోతిష నగరం",
                "హిమాలయాలు",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \"రాజా, నీ వ్యర్థ ప్రయాస చూస్తూ ఉంటే నాకు భీమసేన మహారాజు జ్ఞాపకం వస్తున్నాడు. నీలాగే ఆయనకూడా తలకు మించిన పనికి పూనుకుని చివరకు విఫలుడయాడు. శ్రమ తెలియకుండా ఉండగలందులకు నీ కా కథ చెబుతాను విను,” అంటూ ఈ విధంగా చెప్పసాగాడు: \"ప్రాగ్జ్యోతిష నగరంలో పౌండ్రకు డనే మహా విద్వాంసుడుండేవాడు. ఆయన సమస్త శాస్త్రాలూ చదివినవాడు. కోరి నట్టయితే ఆయనకు రాజాశ్రయం సులువుగా లభించి ఉండేదే. కాని, ఎక్కడ చూసినా రాజధర్మం అడుగంటినట్టు కనిపించటంచేత పౌండ్రకుడు స్వతంత్రంగా బతకగోరి మంత్ర శాస్త్రంలో కృషిచేసి అనేక అసాధారణ శక్తులు సంపాదించుకున్నాడు. 'ఇంతేగాక హిమాలయాలకు వెళ్ళి అక్కడి గుహలలో కూచుని యోగవిద్య అభ్యసించి అనేక సిద్ధులు సాధించాడు. ఆ తరువాత అతను ప్రజలకు తన అద్భుత శక్తులను ప్రదర్శించి చూపుతూ వచ్చాడు. కాలక్రమాన పౌండ్రకుడి ఖ్యాతి ఆ దేశపు రాజైన భీమసేనమహారాజుకు తెలియ వచ్చింది. ఆయన పౌండ్రకుణ్ణి పిలి పించాడు. రాజాజ్ఞ గదా అని పౌండ్రకుడు వచ్చాడు. వెంటనే భీమసేనమహారాజు పౌండ్రకుణ్ణి చీకటి కొట్టులో బంధింప జేసి అన్నపానాలు లేకుండా ఏడాదిపాటు ఖైదు చేశాడు. ఏడాది అయినాక చీకటి కొట్టు తలుపులు తెరవగా పౌండ్రకుడు చచ్చి పోలేదు సరికదా, ముప్పూటలా సుష్టుగా భోంచేస్తున్న వాడిలాగా, మిసమిస లాడుతూ, నవ్వు ముఖంతో బయటికి వచ్చాడు. పౌండ్రకుడు మంత్ర సిద్ధిగలవాడని భీమసేనమహారాజుకు స్పష్టంగా తెలిసి పోయింది. ఏడాదిపాటు అన్నమూ నీరూ లేకుండా ఉన్నవాడు దేనికైనా సమర్థుడే- అందుచేత భీమసేనమహారాజు పౌండ్రకుణ్ణి ఎలాగైనా నిర్మూలించాలని నిశ్చయించు కున్నాడు. పౌండ్రకుడు రాజుతో, \"ఇక నాకు సెల విప్పించండి,” అన్నాడు. \"ఎందుకు వెళ్ళి పోవటం?” అన్నాడు. భీమసేనమహారాజు. \"ఇక్కడ ఉంటే మీరు నా ప్రాణాలు తీస్తారు గనక!” అన్నాడు పౌండ్రకుడు. \"అదేమీ లేదు. వెళ్ళాలని ఉంటే అలాగే వెళ్ళవచ్చు. భోజనం చేసి మరీ వెళ్ళు,\" అన్నాడు రాజు. భోజనాలు చేసేటప్పుడు పౌండ్రకుడు పాయసం గిన్నెను దగ్గిరికి తీసుకుంటూ, \"అది మనిద్దరమూ చెరి సగమూ తాగాలని నా కోరిక,” అన్నాడు. ఒక గిన్నెలో నుంచి ఇద్దరు తాగాలంటే ఎవరో ఒకరు ఎంగిలి పాయసం తాగాలి. ఈ పౌండ్రకుడు తన ఎంగిలి తాగమంటా డేమోనని భీమ సేనమహారాజుకు అను మానం కలిగింది. కాని పౌండ్రకుడు ఒక చంచా తీసుకుని పాయసాన్ని రెండుగా కోశాడు. ఆ తరవాత అందులో సగం తాను తాగి, \"మిగిలినది మీరు తాగండి, మహా రాజా,” అన్నాడు. భీమసేనమహారాజు పౌండ్రకుడి శక్తు లకు అద్భుతం చెందికూడా పాయసాన్ని తాగటానికి వస్తాయించాడు. అది గమనించి పౌండ్రకుడు, \"పోనివ్వండి, అదికూడా నేనే తాగేస్తాను,” అంటూ పాయసం గిన్నె ఖాళీ చేసి ఆ గిన్నెను పైకి ఎగరవేశాడు. ఆ గిన్నె దాదాపు కప్పుదాకా వెళ్ళి కొంతసేపటి వరకూ అక్కడే అటూ ఇటూ ఊగుతూ ఉండిపోయి తరువాత కింద పడిపోయింది. ఈ వింతను చూసి భోజనాలు చేస్తున్న వారంతా నివ్వెరపోయారు. తీరా గిన్నె కింద పడినాక పౌండ్రకుడి కోసం చూస్తే అతను ఎక్కడా కనిపించలేదు. పౌండ్రకుణ్ణి ఎలాగైనా చంపించి తీరా లన్న నిర్ణయం భీమసేనమహారాజుకు మరింత బలంగా కలిగింది. అతన్ని పట్టుకు రమ్మని భటులను పంపాడు. రాజభటులు పౌండ్రకుడి ఇంటికి వచ్చి వెతికారు. ఇది గ్రహించి పౌండ్రకుడు ఒక ఆవుగా మారి తన ఇంటి ముందుండే ఆవుల మందలో చేరిపోయాడు. భటులు తెలివైన వాళ్ళు. వారు ఆవు లను లెక్కించి, ఉండవలిసిన దానికన్న ఒకటి ఎక్కువ ఉన్నట్టు కనిపెట్టి, ఆ ఆవు లతో, \"రాజుగారు నీతో మాట్లాడాలని మాత్రమే కోరుతున్నారు. భయపడక నీ నిజ రూపం ధరించు,” అన్నారు. అప్పుడొక ఆవు మందలో నుంచి ముందుకు వచ్చి, మనిషి గొంతుతో, \"ఇది నిజమేనా??'' అని అడిగింది. ఆ ఆవే పౌండ్రకుడై ఉంటా డనుకుని భటులు దాన్ని పట్టుకోబోయారు. అంతలోనే ఆవులన్నీ ముందుకు వచ్చి, \"ఇది నిజమేనా?” అని అడిగాయి. ఏ ఆవును తీసుకు పోవాలో తెలియక భటులు వచ్చిన దారి పట్టారు. కొంతకాలం గడిచింది. రాజుగారి అను గ్రహం సంపాదించగోరిన వాడెవడో వెళ్ళి, \"పౌండ్రకుడు ఫలాని చోట ఉన్నాడు,\" అని చెప్పాడు. రాజు తన భటులను పంపాడు. పౌండ్రకుడు కావాలనే వారికి దొరికిపోయాడు. ఇలా దొరికిన పౌండ్రకుణ్ణి రాజుగారు ఖైదులో పెట్టించాడు. తరవాత అతన్ని చిత్రహింసలు చెయ్యటానికి భటులు రాగా వారికి ఇద్దరు పౌండ్రకులు విడివిడిగా కని పించారు. వారిలో ఒకడు ఖైదు వెలపల ఉన్నాడు, రెండోవాడు ఖైదులోపల నిలబడి ఉన్నాడు. భటులు వచ్చి ఈ మాట చెప్పేసరికి భీమసేనమహారాజుకు మండిపోయింది. \"మీరా అధముణ్ణి వధ్యశిల వద్దకు తీసుకు పోయి తల తీసెయ్యండి,” అని ఆయన ఆజ్ఞాపించాడు. అయితే ఈ ఆజ్ఞ నిర్వర్తించే లోపుగా పౌండ్రకుడు అదృశ్యమైపోయాడు. వెంటనే నగర ద్వారాలన్నీ మూయించి పౌండ్రకుడి కోసం నగరమంతా గాలించారు. పౌరులు కూడా రాజభటులకు తోడ్పడ్డారు. \"ఆ మనిషి ఎలా ఉంటాడు?\" అని పౌరులు అడిగితే రాజభటులు పౌండ్రకుణ్ణి వర్ణించి చెప్పారు. కాని అదే వర్ణనకు సరి పోయేవాళ్ళు వందల సంఖ్యలో పౌరులకు కనపడసాగారు. ఎవరిని పట్టుకోవాలో వారికి తెలియలేదు. ఈ సంగతి విని భీమసేనుడు, “పౌండ్ర కుడిలాగా కనిపించిన ప్రతి ఒక్కణ్ణి చంపండి,” అని తన భటులకు ఉత్తరు విచ్చాడు. భటులు పౌండ్రకుడి లాటివాణ్ణి ఒకణ్ణి చంపి గోతంలో వేసి తీసుకుని రాజు గారి ఎదట పెట్టారు. గోతం విప్పి చూస్తే దాని నిండా గడ్డీ, పీచూ కనిపించాయిగాని శవం లేదు. ఇన్నిసార్లు అపజయం పొందినప్పటికీ పౌండ్రకుణ్ణి చంపించాలన్న నిర్ణయాన్ని భీమసేనమహారాజు మార్చుకోలేదు. ఆయన తన సేనానాయకుణ్ణి పిలిచి, \"నీవు పదివేల మంది సైనికులను వెంట పెట్టుకుని బయలుదేరి, ఎలాగైనా ఆ పౌండ్రకుణ్ణి చంపి రా,” అని ఆజ్ఞాపించాడు.. సేనానాయకుడు తన సేనతో సహా దేశాటన ప్రారంభించాడు. ఆయన ఒక మైదానంలో విడిసి ఉండగా పౌండ్రకుడు సేనాపతి గుడారం ముందుకు వచ్చి నిల బడ్డాడు. ఆయన ఒక చేతిలో చట్టీ, రెండో చేతిలో ఒక సంచీ ఉన్నాయి. ఆయన వాటిని కింద పెట్టి, \"సేనాపతీ, నేను పౌండ్రకుణ్ణి. నీకూ, నీ సైనికులకూ విందు చెయ్యటానికి ఈ సారా, ఈ భోజనమూ తెచ్చాను,” అన్నాడు. పౌండ్రకుడు తన మంత్రశక్తిని ప్రద ర్శించ బోతున్నాడని సేనాపతికి అర్థ మయింది. ఆయన ఆ శక్తులను గురించి విని ఉన్నాడు గాని స్వయంగా చూడలేదు. అందుచేత ఆయన పౌండ్రకుడితో, \"విందు చెయ్యండి, కాని మేము పదివేల మందిమి ఉన్నాం,” అన్నాడు. \"ఫరవా లేదు. ఒక్కొక్కరినే రమ్మనండి,\" అన్నాడు పౌండ్రకుడు. ఆ చట్టిలో నుంచి ఎంత సారా తీసినా ఇంకా వస్తూనే ఉన్నది. అలాగే సంచీలో నుంచి ఎంత ఆహారం తీసినా వస్తూనే ఉన్నది. సైనికులందరికీ పూర్తిగా కైపెక్కింది. వారు ఆ చట్టినీ, సంచీనీ కాజేద్దామని యత్నిం చారు. కాని ఎంత మంది పట్టిలాగినా అవి రెండూ భూమికి కరుచుకుపోయి కదలలేదు. \"అంత మహిమగలవాణ్ణి నేను చంపట మేమిటి?” అనుకుని సేనాపతి పౌండ్రకుణ్ణి తన దారిన వెళ్ళి పోనిచ్చాడు. ఇది జరిగిన కొన్నాళ్ళకు ఒకనాటి సాయంకాలం భీమసేనమహారాజు ఒంటరిగా ఉన్న సమయంలో పౌండ్రకుడు ప్రత్యక్షమై, \"మహారాజా, అలా ఉద్యానవనం కేసి వాహ్యాళి పోదామా?” అని అడిగాడు. \"నీవు నడుస్తూ ఉండు. నేను వెనకటితే గుర్రం మీద వస్తాను,” అన్నాడు భీమసేన మహారాజు. తరవాత ఆయన తన కత్తిని తీసుకుని గుర్రమెక్కి బయలుదేరాడు. రాజు కొంతదూరం వెళ్ళాక ముందు నడుస్తూ పౌండ్రకుడు కనిపించాడు. దారి నిర్మాణుష్యంగా ఉన్నది. దబ్బున పౌండ్ర కుణ్ణి సమీపించి తన. కత్తితో అతని తల నరికేద్దామని రాజు గుర్రాన్ని మరింత వేగంగా తోలాడు. పౌండ్రకుడు పావు కోళ్ళు ధరించి నింపాదిగానే నడుస్తున్నప్పటికీ రాజు గారి గుర్రం అతన్ని చేరుకోలేక పోయింది. అతివేగంతో అది చాలాసేపు పరిగెత్తి నురుగులు కక్కుతూ పడిపోయింది. రాజు కూడా దానితోబాటే స్పృహ తప్పి పడి పోయాడు. పౌండ్రకుడు ఏమైనది ఎవరికీ తెలియదు. బేతాళుడీ కథ చెప్పి, \"రాజా, నా కొక్క సందేహం. పౌండ్రకుడి శక్తులు తనకు అతీతమైనవని భీమసేనరాజుకు మొదటనే తెలిసి ఉండాలి. మందమతి అనుకున్నా రెండోసారి తెలిసి ఉండాలి. ఆ సంగతి తెలిసికూడా ఆయన పౌండ్రకుణ్ణి రూపు మాపటానికి అన్ని యత్నాలు ఎందుకు చేశాడు? తన సేనానాయకుడు గ్రహించిన సంగతి రాజు గ్రహించనేలేదా? గ్రహించితే ఆ ప్రయత్నం ఆయన ఎందుకు మానుకో లేదు? ఈ ప్రశ్నకు సమాధానం తెలిసి కూడా చెప్పక పోయావో నీ తల పగిలిపో తుంది,” అన్నాడు. దానికి విక్రమార్కుడు, \"ఒక్క అను భవమూ కలగక ముందే భీమసేనమహా రాజుకు పౌండ్రకుడి శక్తి తన శక్తులన్నిటినీ మించినదని తెలుసు. అందుచేతనే మొట్ట మొదటి నుంచీ ఆయన పౌండ్రకుణ్ణి చంప టానికే యత్నించాడు. ఆయన అలా చెయ్యటంలో వింత ఏమీలేదు. తన రాజ్యంలో తనను మించిన శక్తిమంతు డున్నంత కాలమూ ఏ రాజూ సహించలేడు. ఏ రాజ్యంలోనైనా సర్వశక్తి సంపన్నుడు రాజే అయి ఉండాలి. అలా కాని పక్షంలో అతని పరిపాలన అపహాస్యం పాలవుతుంది. అందుచేత భీమసేనమహారాజు పౌండ్రకుణ్ణి నిర్మూలించ యత్నించటం సహజమే. ఆయన యత్నాన్ని వ్యర్థ యత్న మనటానికి కూడా లేదు. ఎందుకంటే, ఎంత సిద్ధ పురుషులైనప్పటికీ చిరంజీవులు కారు. మరణం వారికి ఎప్పటికైనా రాసి పెట్టే ఉంటుంది. ఆ మరణం తనకు అను కూలంగా ఉండగలందులకే భీమసేనమహా రాజు ప్రయత్నించాడు. అందులోకూడా తప్పేమీ లేదు,\" అన్నాడు. రాజుకు ఇలా మౌనభంగం కలగగానే బేతాళుడు శవంతో సహా మాయమై మళ్ళీ చెట్టెక్కాడు. —(కల్పితం)",
            "book_page_end": 24
        },
        {
            "title": "రాజైన బానిసపిల్ల",
            "book_page_start": 3,
            "pdf_page_start": 27,
            "pdf_page_end": 34,
            "author": "సి. మాధవరావు",
            "genre": "సాహసం/ధారావాహిక",
            "moral": "తెలివైనవారు తమ ఆపదలను తమకు అనుకూలంగా మార్చుకుంటారు. (లేదా) యుక్తితో శత్రువుల నుండి పగ తీర్చుకోవచ్చు.",
            "keywords": [
                "జముర్రుద్",
                "బానిసపిల్ల",
                "అలీషార్",
                "బర్సూమ్",
                "మంత్ర శక్తి",
                "రాజు"
            ],
            "characters": [
                "జముర్రుద్",
                "అలీషార్",
                "బర్సూమ్",
                "రషీద్",
                "నగర పెద్దలు",
                "భటులు",
                "జవాన్"
            ],
            "locations": [
                "అసుక ఎడారి",
                "మహానగరం",
                "రాజభవనం"
            ],
            "content": "దొంగల నుంచి తప్పించుకుపోయిన జముర్రుద్ చీకటి పడినదాకా ఆగకుండా స్వారి చేసింది. మళ్లీ మర్నాడు ఉదయమే గుర్ర మెక్కి రోజల్లా ప్రయాణించింది ; దారిలో దుంపలు తవ్వి తిని కడుపు నింపు కోవటానికీ, గుర్రాన్ని మేతకు విడవటానికీ తప్ప ఆమె ఆగనే లేదు. పదిరోజు లీవిధంగా అసుక ఎడారిలో పడి ప్రయా ణించినాక ఆమెకు మళ్ళీ సస్యశ్యామల ప్రదేశం కంట పడింది. ఎక్కడ చూసినా పచ్చికబయళ్ళూ, సెలయేళ్ళూ, చెట్లూ, పూలూ, నీడలూ కనిపించి ఆమె కళ్ళు తనిశాయి. జముర్రుద్ ఈ ప్రదేశంలో కొంత సేపు విశ్రాంతి తీసుకుని, మళ్ళీ గుర్రమెక్కి ఒక రహదారి వెంట వెళ్ళి ఒక మహానగరం చేరుకున్నది. ఆమె నగర ద్వారాన్ని చేర వచ్చేసరికి అక్కడ జనం తండోపతండాలుగా చేరి ఉండి, ఆమెను చూసి వెర్రిగా హర్ష ధ్వానాలు చేస్తున్నారు. అంతలోనే నగర ద్వారం తెరుచు కున్నది. నగరపు పెద్దలూ, కులీనులూ గుర్రా లెక్కి ఆమెకు ఎదురు వచ్చి, రాజు గారికి సభికులు వందనాలు చేసే రీతిగా, వంగి సలాములు చేశారు. అదే సమయంలో జనం, \"సుల్తానుగారికి జై!” అని నినాదాలు చేశారు. రక్షకభటులు వచ్చి జనాన్ని దూరంగా ఉంచారు. పురుష వేషంలో ఉన్న జముర్రుద్కు ఇదంతా అగమ్యగోచరంగా ఉంది. ఆమె నగరపు పెద్దల కేసి తిరిగి, \"అయ్యలారా, మీ నగరంలో ఈ జాతర దేనికి? మీకు నాతో ఏం పని?” అని అడిగింది. \"స్వామీ, మా నగరాన్ని పరిపాలించ మని అల్లా తమరిని పంపాడు. ఆయన సర్వజ్ఞుడు. అందుచేతనే మాకు తమలాటి యువకుడైన కులీనుణ్ణి రాజుగా నిర్ణ యించాడు!” అన్నారు వారు. వారిద్వారా జముర్రుద్ అక్కడి ఆచారం గురించి తెలుసుకున్నది. ఈ నగరాన్ని ఏలే రాజులు నిస్సంతుగా చనిపోవటం జరిగితే, అక్కడి ప్రజలు నగరం వెలపలికి వచ్చి, తమ నగరానికి వచ్చే మొట్టమొదటి మనిషిని రాజుగా ఎన్నుకుంటారు. ఈ ఆచారం ప్రకారం జముర్రూద్ తలవని తలంపుగా ఈ నగరానికి రాజయింది. ఆమె తనలో కలిగే ఆశ్చర్య సంభ్రమా లను పైకి కనబడనివ్వక, బింకంగా వారితో, \"నేనైనా కులీనుణ్ణిగాని సాదా మనిషిని కాను. ఇంట్లో పోట్లాడి ప్రపంచం చూడ టానికి బయలుదేరి అలా వచ్చాను. దైవికంగా నేను మిమ్మల్ని పరిపాలించ వలిసిన పరిస్థితి ఏర్పడింది గనక అందుకు సిద్ధంగానే ఉన్నాను,” అన్నది. ఈ మాట అని ఆమె తన గుర్రాన్ని ఊరేగింపులో ముందు పోనిచ్చింది. ఆమె వెనకగా నగరపు పెద్దలూ, ఉన్నతాధికార్లూ బయలుదేరారు. ఊరేగింపు రాజభవనం ముందు ఆగి పోయింది. జముర్రుద్ భవనం ప్రవేశించి రాచదుస్తులు ధరించింది. ఆమెను సింహా సనం పై కూచోబెట్టి అందరూ ఆమె ముందు సాష్టాంగ పడి రాజభక్తి ప్రమాణాలు చేశారు. జముర్రుద్ ముందుగా ప్రజలకు దాన ధర్మాలు చేసింది. ఖజానాలో ఎంతో కాలంగా మూలుగుతున్న డబ్బును పేద సాదలకు పంచి పెట్టింది. రాజభవనంలోని నౌకర్లకు వస్త్ర దానాలు చేసింది. పెద్ద అధికార్ల కందరికీ కానుక లిచ్చింది. అందరూ ఆమెను వెయ్యేళ్ళు పరిపాలించ మని దీవించారు. తమ రాజు ఆడదని వారికి ఏపాటి అనుమానమూ కలగలేదు. ఆమె పరస్త్రీలను, కన్నెత్తికూడా చూడక పోవటం గమనించి, \"ఆహా! మన సుల్తాను ఎంత నీతి పరుడు!” అని మెచ్చుకున్నారు. ఇంత జరిగినా ఆమెకు ఆనందం లేక పోయింది. ఆమె తన భర్త అయిన ఆలీ షార్ను ఒక్క క్షణం కూడా మరవలేదు. అతని కోసం ఆమె రహస్యంగా జరిపించిన అన్వేషణలన్నీ విఫలమయాయి. అలీషార్ తనకు మళ్ళీ కనిపించగలందులకు ఆమె ఉపవాసాలు చేసింది, అంతులేని ప్రార్థనలు చేసింది. \"మన సుల్తానుగారిది ఎలాటి దైవభక్తి!” అనుకున్నారు నౌకర్లు. ఒక సంవత్సరం గడిచాక జముర్రూద్కు ఒక ఆలోచన కలిగింది. ఆమె నగరంలో ఒక విశాలమైన ప్రదేశం ఖాళీ చేయించింది. నగరవాసులందరూ కూచుని విందు భోజనం చెయ్యటానికి వీలయినంత పెద్ద మండపం కట్టించింది. అందులో ఒక పక్కగా సింహా సనమూ, మంత్రులు మొదలైనవారి ఆస నాలున్నాయి. మిగిలిన స్థల మంతటా సామాన్య ప్రజలకు ఆసనాలు అమర్చారు. \"ఇది మొదలు ప్రతి నెలా మొదటి రోజున ఈ మంటపంలో సమారాధాన విందు చేస్తాం. ఆ రోజు నగరంలోని యావన్మంది. పురుషులూ వచ్చి భోజనం చెయ్యాలి. రానివారికి శిరశ్ఛేద శిక్ష. ఈ విధంగా చాటింపు వేయించండి,” అని ఆమె తన మంత్రులకు చెప్పింది. అలాగే చాటింపు వేశారు. మరుసటి నెల మొదటి రోజున నగరంలోని ధనికులూ, పేదలూ, వర్తకులూ బిచ్చగాళ్ళూ మంట పానికి వచ్చి విందుకు కూచున్నారు. బల్లల మీద రకరకాల వంటకాలు పెట్టి ఉన్నాయి. ఎవరి ఆసనాలకు సమీపంలో ఉండే వంట కాలను వారు అంది తీసుకుంటున్నారు. విందు జరుగుతున్నంత సేపూ జముర్రుద్ ప్రతి మనిషినీ పరకాయించి చూస్తూ వచ్చింది. \"సుల్తానువారు నా కేసి అంత పరీక్షగా ఎందుకు చూస్తున్నారో!\" అని చాలామంది ఆశ్చర్య పడ్డారు. \"ఆహా! ప్రజలపై ఇంత అభిమానం గల రాజులు కూడా ప్రపంచంలో ఉంటారా! ఏమి విందు!” అని చాలామంది అనుకున్నారు. ఆ రోజు దైవికంగా ఆ విందులో పాల్గొంటున్న వారిలో అలీషార్కు మత్తు మందు పెట్టి జముర్రుద్ను తస్కరించిన బర్సూమ్ కూడా ఉన్నాడు. ఆ నీచుడు తనకు అందుబాటులో ఉండే వంటకాలన్నీ అంది పుచ్చుకుని ఆత్రంగా తినేసి, దగ్గిరలో ఏమీ లేకపోయేసరికి, దూరంగా ఉన్న ఒక పళ్ళెం అందుకుని అందులో ఉన్న మీగడ హల్వా పట్టెడు తీసి నోట కుక్కుకున్నాడు. ఈ చర్య చూసి బర్సూమ్కు అటూ ఇటూ కూచున్నవాళ్ళకు రోత కలిగింది. \"ఎవరయ్యా నువూ? నీకు అతిథి మర్యాద కూడా తెలియదే! అందుబాటులో ఉన్నది తింటారుగాని కనిపించిన దల్లా తీసుకు తింటారా?...అంతా ఒక్కడివే బొక్కే స్తున్నావు, కడుపు నొప్పి వచ్చేను!” అని నానా మాటలూ అన్నారు. ఎవరేమన్నప్పటికీ వినిపించుకోకుండా బర్సూమ్ మరొక పట్టెడు హల్వా తీసుకుని నోట పెట్టుకోబోతుండగా జముర్రుద్ అతన్ని గుర్తించి, \"ఆ హల్వా తినే వాణ్ణి పట్టి తీసుకురండి!\" అని భటులను ఆజ్ఞా పించింది. వాళ్ళు వచ్చి బర్సూమ్ మీదపడి, కింద పడేసి జరజరా ఈడ్చుకుపోయారు. ఈ సంఘటన అందనీ ఆశ్చర్య చకితు లను చేసింది. జముర్రూద్, బర్సూమ్ను చూసి కళ్ళ నిప్పులు రాలుస్తూ, \"ఏమిరా? నీ పేరే మిటి? నువు మా నగరానికి ఏం పని మీద వచ్చావు?” అని అడిగింది. \"మహారాజా, నా పేరు అలీ: నేను జల్తారు పనివాణ్ణి. వర్తకం కోసం తమ నగ రానికి వచ్చాను,” అన్నాడు బర్సూమ్. జముర్రుద్ తన నౌకరు చేత తన వద్ద ఉండే ఇసుక పెట్టే, రాగి పుల్లా తెప్పించింది. ఇసుకలో ఏవో పిచ్చి గీతలు గీసింది. వాటిని నిదానంగా పరిశీలించినట్టు నటించింది. చివరకు బర్సూమ్ కేసి తిరిగి రౌద్రకంఠంతో, \"నా తోనే అబద్ధాలాడతావురా, బద్మాష్? నీ అసలు పేరు బర్సూమ్ కాదూ? నువొక బానిసపిల్లను మాయ చేసి ఎత్తుకు పోలేదూ? దాన్ని వెతుకుతూ కాదూ నీ వీ నగరం వచ్చిందీ?” అని కేకలు పెట్టింది. బర్సూమ్ వణికిపోతూ ఆమె కాళ్ళపైన పడి, అంతా నిజమేనని ఒప్పుకున్నాడు. ఇది చూసి ప్రజలందరూ ఆశ్చర్య చకితులై హాహాకారాలు చేసి, \"మన ప్రభువులాటి దైవజ్ఞులు ప్రపంచంలో మరెక్కడైనా ఉంటారా!” అన్నారు. జముర్రుద్ తన భటులను పిలిచి, \"ఈ నీచుణ్ణి చిత్రవధ చెయ్యండి!\" అని ఆజ్ఞాపించింది. జనులు ఆమె ఇచ్చిన శిక్ష సరి అయినదని ప్రశంసించారు. బర్సూమ్ సమీపంగా కూచుని భోజనం చేసినవారు మీగడ హల్వా జన్మలో తినమని ఒట్లు పెట్టుకున్నారు. అదే బర్సూమ్ చావుకు కారణమయిందని వారి అనుమానం! అందుచేత మరసటి నెల ఆరంభంలో తిరిగి విందు జరిగినప్పుడు మీగడ హల్వా పళ్ళెం ఉన్న చాయల ఎవరూ కూచోలేదు. దాని కేసి ఎవరూ చూడనైనా లేదు. సుల్తాను తమ కేసి పరీక్షగా చూస్తూ ఉండటం గమ నించి ప్రతి ఒక్కరూ తమ కెదురుగా ఉండే తినుబండారాలు మాత్రమే తిన్నారు. విందు సాగుతూన్న సమయంలో ఒక మొరటు మనిషి అక్కడికి వచ్చాడు. ఖాళీ స్థలం కోసం చాలా సేపు వెతికిన మీదట మీగడ హల్వా పళ్ళెం ఎదురుగా ఖాళీ దొరికింది. వాడు అక్కడ కూచుని ఆ పళ్ళెం తన కేసి లాక్కున్నాడు. ఈ వచ్చిన వాడు జవాన్ అన్న దొంగ. తన తల్లిని మభ్యపెట్టి పారిపోయిన జముర్రుద్ను వెతుక్కుంటూ వాడీ నగరం వచ్చి విందుకు హాజరయాడు. వాణ్ణి చూస్తూనే జముర్రుద్ గుర్తించి, వాణ్ణి ఈడ్చుకు రమ్మని తన భటులను పంపింది. జవాన్ ఒక పట్టెడు హల్వా నోట వేసు కుని దిగమింగి, రెండో పట్టు పట్టుతూండగా భటులు వాడి పైన పడి, క్షణంలో పెడ రెక్కలు విరిచికట్టి తమ సుల్తాను దగ్గిరికి ఈడ్చుకుపోయారు. \"నువెవరు? ఎం చేస్తావు? ఎందుకు మా నగరానికి వచ్చావు?” అని జముర్రుద్ వాణ్ణి ప్రశ్నించింది. \"నా పేరు ఉథ్మాన్. తోటమాలిని. పని కోసం ఈ నగరం వచ్చాను,” అన్నాడు. జవాన్. జముర్రుద్ వెనకటిలాగే అసుకా, రాగి పుల్లా తెప్పించి, ఏదో గీతలు గీసి, వాటిని పరీక్షించినట్టు నటించి, \"ఓరి లుచ్ఛా, నీ పేరు జవాన్. నువు దొంగ తనాలూ, హత్యలూ చేసే వాడివి. నిజం ఒప్పుకుంటావా? చావ గొట్టించమన్నావా?” అని అడిగింది. తనతో మాట్లాడుతున్నది తాను ఎత్తుకు పోయిన పిల్లే నన్న అనుమానం వాడికి కలగ లేదు. వాడు భయంతో పాలిపోయి, తోడేలు లాటి నోరు తెరిచి వగర్చుతూ, \"తమరన్నది నిజమే, ప్రభూ. ఇక నుంచీ నా బ్రతుకు మార్చుకుంటాను,” అన్నాడు. \"నిన్ను బతకనివ్వటం ధర్మహాని ! వీణ్ణి తీసుకుపోయి చిత్రవధ చెయ్యండి,” అని జముర్రుద్ భటులను ఆజ్ఞాపించింది. రెండోసారి కూడా ఇలాగే జరగటంతో జనానికి ఆ మీగడహల్వా అంటే హడలెత్తి పోయింది. దాన్ని తాకిన వాడికి చావు తథ్య మన్న అభిప్రాయం జనంలో పాకిపోయింది. అందుచేత మరొక నెల గడిచి మరొక విందు జరిగినప్పుడు జనం ఆ హల్వా పళ్ళానికి సాధ్యమైనంత ఎడంగా కూచు న్నారు. దానిముందు ఒక్కరూ కూచోలేదు. ఆ రోజు అక్కడికి ఒక తెల్ల గడ్డం ముస లాడు వచ్చాడు. విందులో పాల్గొననివాళ్ళని ఉరితీస్తారని ఈ ముసలాడికి తెలుసు. కాని ఎక్కడా చోటు లేదు. అందుచేత వాడు వచ్చి హల్వా పళ్ళెం ముందున్న ఖాళీ జగాలో కూచున్నాడు. ఈ వచ్చినవాడు రషీద్— జముర్రుడ్ను వేలంలో కొనటానికి యత్నించి, సాధ్యంకాక, ఆవిడను ఎత్తుకు రావటానికి తన తమ్ము డైన బర్సూమ్ను నియోగించిన నీచుడు. ఆమెను వెతకటానికి వెళ్ళిన తన తమ్ముడు నెల గడిచినా తిరిగి రాకపోవటం చూసి రషీద్ తానే ఈ నగరానికి చేరుకున్నాడు. మీగడహల్వా పళ్ళెం ముందున్న స్థలంలో కూచుంటూండగానే రషీద్ను జముర్రుద్ పోల్చింది. \"ఈ మీగడహల్వా మహిమ ఏమిటో గాని పనికిమాలిన లుచ్ఛాలందరినీ ఇది ఆకర్షిస్తోంది,” అని ఆమె అనుకుని, రషీదన్ను పట్టి లాక్కురమ్మని తన భటు లను పంపింది. వాళ్ళు వెళ్ళి రషీదన్ను కిందపడేసి, గడ్డం పట్టుకుని ఈడ్చుకు వచ్చి జముర్రుద్ ఎదట పెట్టారు. \"నీ పేరేమిటి? వృత్తి ఏమిటి? ఈ నగ రాని కేం పని మీద వచ్చావు?” అని ఆమె రషీద్ను అడిగింది. \"ప్రభూ, నా పేరు రుస్తుం. నాకు దారిద్య్రం తప్ప వేరే వృత్తి లేదు. నేను ఫకీరును,” అన్నాడు రషీద్. జముర్రుద్ ఇసుక తెప్పించి, గీతలు గీసి, వాటిని పరీక్షించినట్టు నటించింది. తరవాత రషీద్ కేసి తిరిగి, \"కుక్కా, రాజుతోనే అబద్ధాలాడావు. నీ అసలు పేరు రషీద్ అర్దీన్. ముస్లిము స్త్రీలను బలాత్కరించటం నీ వృత్తి. నిజం ఒప్పుకో!” అన్నది. లేకపోతే ప్రాణాలు దక్కవని రషీద్ నిజం ఒప్పేసుకున్నాడు. కాని జముర్రుద్ వాడికి చిత్రవధే విధించింది. విందు యథావిధిగా ముగిసింది. తమ యేలిక యొక్క సామర్ధ్యాన్ని ప్రజలు తెగ మెచ్చుకున్నారు. విందు ముగిసినాక జముర్రుద్ తన భవ నానికి తిరిగి పోయింది. తన శత్రువుల పైన పగ తీర్చుకున్నందుకు ఆమె మనసు తేలిక పడిందేగాని ఆనందం కలగలేదు. అలీషార్ దొరికితేగాని ఆమెకు ఆనందం కలగదు. \"నా కోరిక తీర్చే భారం ఆ సర్వశక్తి మంతుడైన దేవుడి పైనే ఉన్నది,” అను కుంటూ ఆమె ఆ రాత్రంతా కన్నీరు కార్చి, ఆ నెల అంతా తన రహస్య మందిరంలోనే ఉండిపోయి ఎవరికీ తన ముఖం చూప లేదు. — (ముగింపు పచ్చే సంచికలో)",
            "book_page_end": 10
        },
        {
            "title": "నౌకరు బదిలీ",
            "book_page_start": 4,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "హాస్యం",
            "moral": "పెద్దల మాటలను, వారి అనుభవాలను విస్మరించకూడదు. అపార్థం చేసుకోకూడదు.",
            "keywords": [
                "గుండు భీమన్న",
                "హాస్యం",
                "నౌకరు",
                "అల్లుడు",
                "అపార్థం"
            ],
            "characters": [
                "గుండుభీమన్న",
                "జమీందారు (మామగారు)",
                "మహాలక్ష్మి (భార్య)",
                "నౌకరు కుర్రాడు"
            ],
            "locations": [
                "జమీందారు ఇల్లు"
            ],
            "content": "గొప్పకోసం జమీందారుగారు తన అల్లుడైన గుండుభీమన్న దగ్గిర ఒక నౌకరు కుర్రాణ్ణి ఏర్పాటు చేశారన్నమాటే గాని ఆ కుర్రాడికి పని ఏమీ ఉండేది కాదు. అసలే కోతి, అందులో పనికూడా లేదు. అందుచేత భీమన్న నౌకరు అస్తమానం గోడలమీదా, గొబ్బెలమీదా, కుర్చీలమీదా, మెట్లమీదా ఎక్కి దూకుతూ ఉండేవాడు. తన నౌకరు ఇలా అస్తమానమూ కోతి లాగా గెంతుతూంటే భీమన్నకు సరదాగానే ఉండేది. కాని జమీందారుగారికి మటుకు చిరాకు కలిగేది. అల్లుడుగారి నౌకరుగదా అల్లుడుగారే వాళ్ళ అదుపులో పెడతాడు లెమ్మని ఆయన అనుకునేవాడు. అల్లుడు గారు సమీపంలో లేని సమయాల్లోమటుకు, \"నీకు కాలూ చెయ్యీ ఊరుకోదురా? క్షణమైనా కుదురుగా ఉండలేవేం?” అని కసిరేవాడు. కుర్రకుంక ఈ కసుర్లు పట్టించు కునేవాడుకాడు; ఆయనకు కనిపించకుండా వెళ్ళి మళ్ళీ తన ఆనందం కొద్దీ గెంతేవాడు. ఇలా ఉండగా ఒకనాడు గుండుభీమన్న సమక్షంలోనే నౌకరు కుర్రాడు గెంతు తూండటమూ, గుండుభీమన్న వాణ్ణి పల్లెత్తు మాట అసకపోవటమూ జమీందారుగారు తన కళ్ళారా చూశాడు. ఆయన కుర్రాణ్ణ అవతలికి తరిమేసి భీమన్నతో, \"ఈ కుర్ర కుంకను అలాగే చూస్తూ ఊరుకుంటే నెత్తి నెక్కి కూచుంటాడు. జాగ్రత్త!\" అని చెప్పి హెచ్చరిక చేశాడు. ఈ మాట వినగానే భీమన్నకు దిగులు పట్టుకున్నది. \"మామగారు చెప్పిన మాట నిజమే అయి ఉంటుంది. నా నెత్తిన ఎక్కి కూచోపటానికే ఈ కుర్ర వెధవ ఎక్కటమూ, దూకటమూ అభ్యాసం చేస్తున్నాడు. ఎలా గైనా వీడు నా నెత్తిన ఎక్కి కూచోకుండా చూసుకోవాలి. లేకపోతే మామగారు నొచ్చుకుంటారు,” అనుకుని భీమన్న ఒక ఉపాయం చేశాడు. నౌకరును పిలవ వలిసి వచ్చినప్పుడల్లా ముందుగా నెత్తిన ఒక పెద్ద తలపాగా పెట్టుకుని, దానిమీద చేతులుంచు కుని, నౌకరును పిలిచి, వాడికి చెప్పవలిసిన పని చెప్పి, వాడు వెళ్ళినాక నెత్తి మీది నుంచి తన చేతులూ, తలపాగా తీసేసేవాడు. అప్పటికీ వాడు నెత్తిన ఎక్కి కూచుంటా దేమోనని, కుర్రాడు వెళ్ళిపోయేదాకా ఒక చోట కూచోక, భీమన్న అటూ ఇటూ పచార్లు చేస్తూ కుర్రాడితో మాట్లాడేవాడు. ఒకనాడు భీమన్న నెత్తిన పెద్ద తలపాగా, దాని పైన తన చేతులూ పెట్టుకుని అటూ ఇటూ పచారు చేస్తూ ఏదో పని చెబు తూండటం మహలక్ష్మి కంట పడింది. ఆమె తన భర్తను, \"ఈ తలపాగా ఏమిటండీ?” అని అడిగింది. నౌకరు కుర్రాణ్ణి పంపేసి భీమన్న తన భార్యతో, \"నీకేం తెలుసు? చూస్తుండగానే ఈ కుర్రాడు నా నెత్తిన ఎక్కి కూచుంటాడట. మామగారు చెప్పారు. అనుభవం ఉన్న వారు గనక ఆయన బాగా కనిపెట్టారు. ఆయన అన్నది అక్షరాలా నిజమే. ఎంచేత నంటే వీడు నా నెత్తిన ఎక్కి కూచోవటానికే అవీ ఇవీ ఎక్కి దూకటం అభ్యాసం చేస్తున్నాడు. నేను జాగ్రత్తగా కనిపెడు తున్నానుగా!” అన్నాడు. మహలక్ష్మి నవ్వి, \"నాన్నగారి ఉద్దేశం అదికాదు. చనువిస్తే కుర్రాడికి గర్వం వచ్చి చెప్పిన మాట వినడని. అంతేగాని వాడు మీ నెత్తి మీదికి ఎక్కనే ఎక్కడు భయ పడకండి,” అన్నది భర్తతో. భీమన్నకు పెద్ద బరువు దించేసి నట్టయింది. తను చెప్పేది కుర్రవాడికి విన పడని పరిస్థితి ఇంకా రాలేదు. వాడు తన నెత్తి మీద ఎక్కి కూచోడని మహలక్ష్మి నమ్మకంగా చెప్పేసింది. అందుచేత భీమన్న కుర్రాడితో ఎప్పటిలాగే ఉండసాగాడు. ఒకనాడు భీమన్న కుర్రాణ్ణి పిలిచి కాసిని నీళ్ళు పట్టుకురమ్మన్నాడు. కుర్రాడు చిన్న లోటాలో నీళ్ళు తెచ్చాడు. \"అవి చాలవురా ! కాస్త పెద్ద చెంబుతో పట్రా!” అన్నాడు భీమన్న. \"ఆ మాట మొదటే చెబితే చెంబుతోనే తెచ్చేవాణ్ణిగా?” అన్నాడు కుర్రాడు. అయితే కుర్రాడు భీమన్నతో అన్న ఈ మాట, అటుగా వెళుతున్న జమీందారు గారికి వినిపించింది. ఆయన భీమన్న దగ్గిరికి వచ్చి, \"ఆ కుర్రకుంకను అలా ఎదురు జవాబు చెప్పనివ్వవచ్చా? ఇలా చేస్తేనే వాడు నెత్తికెక్కేది!” అని గట్టిగా హెచ్చరించాడు. భీమన్న మామగారితో, \"వాడు నెత్తి కెక్కడుట లెండి. ఆ మధ్య మహలక్ష్మి నాతో చెప్పింది,” అన్నాడు. \"దాని మొహం! చిన్నపిల్ల దానికేం తెలుసు ? ఎదురు జవాబు చెప్పనిస్తే వాడు తప్పక నెత్తి కెక్కుతాడు!\" అంటూ జమీం దారుగారు వెళ్ళిపోయాడు. భీమన్నకి మళ్ళీ గుండెల్లో రాయిపడింది. మహలక్ష్మి తప్పు చెప్పింది. ఆమెకు ఏమీ తెలీదు. మామగారు చెప్పిందే నిజం. ఆయన పెద్దవాడు; అనుభవం గలవాడు. అందుచేత కుర్రాడు తనకు ఎదురు జవాబు ఇవ్వకుండా చూసుకోవాలి. అందుకని భీమన్న కుర్రాణ్ణి పిలిచి, \"ఒరే, ఇకముందు నా కేదన్నా జవాబిచ్చే టప్పుడు నా కెదురుగా నిలబడక అటు తిరిగి నిలబడు, తెలిసిందా?” అన్నాడు. కుర్రాడు బుర్ర గోక్కుని, \"తెలవ లేదండీ!” అన్నాడు. వాడికి చెప్పి లాభం లేదనుకుని భీమన్న వాడు మాట్లాడేటప్పుడల్లా తానే పెడ మొహం పెట్టి నిలబడేవాడు. కుర్రాడు తన ఎదటికి వచ్చి మాట్లాడటానికి యత్నించి నప్పుడల్లా భీమన్న మరొక పక్కకు తిరిగేవాడు. ఒకనాడు ఈ వింత మహలక్ష్మి కళ్ళ ఎదురుగా నిలబడి జవాబు లివ్వటం పడింది. భీమన్న తన చుట్టూ తాను కాదండీ. మంచి మర్యాదా లేకుండా తిరుగుతూ కుర్రాణ్ణి ఏదో అడుగుతున్నాడు, పొగరుగా జవాబివ్వటమన్నమాట. పని కుర్రాడు భీమన్న చుట్టూ తిరుగుతూ వాళ్ళు వినయ విధేయతలుగా ఉండాలని జవాబు జెబుతున్నాడు! మహలక్ష్మి, \"ఈ నాన్నగారి ఉద్దేశం,” అన్నది. రంగుల రాట్నం ఏమిటండీ?” అని అడిగింది. \"మరేం లేదు. కుర్రాణ్ణి ఎదురు జవాబు ఇవ్వనివ్వ వద్దనీ, ఇవ్వ నిస్తే వాడు నిశ్చయంగా నా నెత్తి కెక్కుతాడనీ మామ గారు మళ్ళీ చెప్పారు. ఎదురుగా నిలబడి జవాబు చెప్పకురా అంటే కుర్ర వెధవకు అర్థం కావటంలేదు. వాడు నా ఏదటికే వచ్చి జవాబు చెబుతాడు. నా నెత్తిన ఎలా గైనా ఎక్కాలని వాడికి బాగా ఉన్నట్టుంది. అందుచేత నేనే వాడికి పెడమొహ మవు తున్నాను. అంతకంటే ఏమీలేదు,” అన్నాడు భీమన్న తన భార్యతో. ఈ మాటలు విని మహలక్ష్మి విరగబడి నవ్వి, \"ఎదురు జవాబు లివ్వటమంటే \"నీకేం తెలుసు? నువ్వింకా చిన్న దానివి. వాడు నా నెత్తి నెక్కడని నువు తెలీక అన్నావుట. మామగారు స్పష్టంగా చెప్పారు. పెద్దవారి మాట కాదనటం ఎట్లా?” అన్నాడు భీమన్న. ఈ నౌకరు కుర్రాడి మూలంగా తన భర్త క్షోభపడి పోతున్నాడని మహలక్ష్మి గ్రహించి, \"ఇదంతా ఎందుకు? ఈ కుర్ర కుంకను నా పనికి పెట్టుకుంటాను. మీకు మరో నౌకరును చూద్దాం లెండి,\" అన్నది. \"అలాగే చెయ్యి, నీకు పుణ్యం ఉంటుంది. వీడు వదిలితే చాలు, మరొకణ్ణి పెట్టు కున్నంత సుఖం,\" అన్నాడు భీమన్న. (పై సంచికలో మరో సంఘటన)",
            "book_page_end": 7
        },
        {
            "title": "చేతగాని అనుకరణ",
            "book_page_start": 8,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "నీతి కథ",
            "moral": "ఇతరుల విజయాన్ని అనుకరించడానికి తెలివితేటలు, సమయస్ఫూర్తి అవసరం. కేవలం ఆశ/దురాశ పనికిరాదు.",
            "keywords": [
                "రైతు",
                "లోభి",
                "రాజు",
                "కోడి పంపకం",
                "తెలివితేటలు"
            ],
            "characters": [
                "తాతయ్య",
                "బుల్లివాడు",
                "చిన్నవాడు",
                "పేద రైతు",
                "భీమసేన మహారాజు (Nested story King)",
                "రాణి",
                "లోభి"
            ],
            "locations": [
                "పల్లెటూరు",
                "ప్రాగ్జ్యోతిష నగరం"
            ],
            "content": "\"అమ్మమ్మ చాలా చెడ్డది!\" అని చిన్న వాడు ప్రచారం సాగించాడు. \"చూశావా, తాతయ్యా. మన చిన్నవాడు అమ్మమ్మ చాలా చెడ్డదంటున్నాడు?\" అని మిగిలిన పిల్లలు తాతయ్యతో ఫిర్యాదు చేశారు. తాతయ్య పిల్లలతో పంచాయతీ జరిపి అసలు విషయం తెలుసుకున్నాడు: అమ్మమ్మ బుల్లివాడికి పావలా ఇచ్చిందిట, చిన్నవాడికి ఇవ్వలేదు. బుల్లివాడికి ఎందుకు పావలా ఇచ్చిందిటా? అమ్మమ్మకు కాళ్ళు తీప్పెడతాయిగాదూ, అందుచేత వసారాలో కూచుని కాళ్ళు ఒత్తుకుంటుంటే బుల్లివాడు వెళ్ళి, \"నేను కాళ్ళు పట్టనా, అమ్మమ్మా?” అని కాళ్ళు పట్టుకున్నాట్ట. \"మా నాయనే! నీ కెందుకురా శ్రమా? ఇంద, ఈ పావలా తీసుకుని ఏమన్నా కొనుక్కు తిను!\" అన్నదిట. ఇదంతా చూస్తున్న చిన్నవాడు, \"వాడి కన్న నేను బాగా నొక్కుతా నమ్మమ్మా!” అన్నాట్ట. అమ్మమ్మ వాణ్ణి కూడా వద్దన్నదిట, కాని వాడికి పావలా ఇవ్వలేదుట. అందుచేత అమ్మమ్మ చాలా చెడ్డదని వాడు పితూరీ లేవదీశాడు. ఇదంతా విని తాతయ్య బోసినోటితో నవ్వి, ఒక చిటికెడు పొడుం పీల్చి, “ఒరే చిన్నవాడా! నీది చాతగాని అనుకరణరా ! బుల్లివాడు బహుమానం సంపాదించినాక నే గద నీకు అమ్మమ్మకు సేవ చేయాలని పించింది? అటువంటప్పుడు నీకు అమ్మమ్మ కాదుగదా ఎవరూ బహుమానం ఇవ్వరు. మీకో కథ చెబుతాను కూచోండి,” అన్నాడు. \"కథ, కథ!\" అంటూ అంతా కూచున్నాక తాతయ్య కథ ఆరంభించాడు : ఒక పల్లెటూళ్ళో ఒక పేదరైతు ఉండే వాడు. డబ్బు లేదు; బ్రతుకు భారమై పోయింది. పేదవాడికి ఎవరు సహాయం చేస్తారు? ఎంత కాలమని చేస్తారు? తన దారిద్య్రం తీరాలంటే రాజుగారే తీర్చా లనుకుని వాడు రాజుగారిని చూడటానికి ప్రయాణమయాడు. మరి గొప్పవాళ్ళని చూడటానికి వెళ్ళా లంటే ఏదన్నా చేత పట్టుకుపోవాలి గాని, ఉత్త చేతులతో వెళ్ళరాదుగా? అందుచేత ఆ పేదరైతు తన దగ్గిర ఉన్న ఒకే ఒక కోడిని చంకన పెట్టుకుని రాజుగారిని చూడబోయాడు. ఎలాగైతేనేం వాడికి రాజుగారి దర్శనం లభించింది. రైతు తాను తెచ్చిన కోడిని రాజుగారి ఎదట పెట్టి, తాను వచ్చిన పని కాస్తా చెప్పుకున్నాడు. రాజుగారు అంతా విని నవ్వుతూ, రైతును ఏడిపించటానికి, \"నువయితే ఈ కోడిని తెచ్చి ఇచ్చావుగాని, నేనూ, నా భార్యా, ఇద్దరమ్మాయిలూ, ఇద్దరబ్బా యిలూ, అంతా కలిసి ఆరుగురం ఉన్నాం గదా, ఈ కోడిని ఎలా పంచుకోవటం?” అన్నాడు. రైతు బీదవాడైతేనేం తెలివిగల వాడు. అందుచేత, \"అదేం బ్రహ్మవిద్యా, మహారాజా? నా కొక కత్తి ఇప్పిస్తే నేను దీన్ని మీకు ఆరుగురికి ఎలా పంచాలో అలా పంచేస్తాను,” అన్నాడు. రైతు ఎలా కోడిని ఆరుగురికీ పంచుతాడో చూడాలని రాజుగారిక్కూడా కుతూహలం కలిగింది. అంచేత కత్తి ఒకటి తెప్పించి రైతు కిప్పించాడు. రైతు కోడి తల కోసి రాజుగారి ముందు పెడుతూ, \"తమరు రాజ్యానికి తలలాటి వారు గనక ఈ కోడి తల మీ వంతు,\" అన్నాడు. తరవాత కోడి వీపు కోసి, \"ఇది రాణీ గారిది. ఎందుచేతనంటే సంసార భారమంతా ఆమెగారి వీపే మోస్తుంది,” అన్నాడు. తరవాత కోడి కాళ్ళు రెండూ. కోస్, \"ఇవి మీ కుమాళ్ళవి. ఎంచేతనంటే వారు తమ అడుగు జాడల్లో నడవవలిసిన వాళ్ళు,\" అన్నాడు. తరవాత కోడి రెక్కలు రెండూ కోసి, \"ఇవి అమ్మాయి గార్లవి. ఎందుకంటే వారు ఏ నాటికై నా రెక్కలు కట్టుకుని ఎగిరి పోవలిసిన వారే. ఇంక మిగిలిన కోడి ఉంది చూశారూ, అది నాది. ఎందుకంటే నే నివాళ తమకు అతిథిని,” అన్నాడు. రైతు తెలివి తేటలకు మెచ్చుకుని రాజు వాడికి తగినంత ధన మిచ్చి ఇంటికి పంపేశాడు. ఈ సంగతి ఊరంతా పొక్కింది. ఆ ఊళ్ళోనే ఒక లోభి. ఉన్నాడు. లోభికి ఆశ హెచ్చు అంటారు. ఈ లోభికి ఆశ హెచ్చేగాని తెలివితేటలు తక్కువ. రైతు లాగే తానుకూడా అదే పని చేసి రాజుగారి వద్ద ధనం పొందాలని ఆశ పుట్టుకొచ్చింది. వెంటనే ఆ లోభి ఏం చేశాడూ? ఒకటి కాదు, ఐదు కోళ్ళను ఒక బుట్టలో పెట్టు కుని రాజుగారి దర్శనానికి వెళ్ళాడు. వాణ్ణి చూడగానే రాజుగారికి వాడి దురాశ తెలిసిపోయింది. ఆయన నవ్వుతూ, \"ఏమయ్యా, మేము ఆరుగుర మున్నాం గదా, అయిదు కోళ్ళు ఎలా పంచుకోమూ? వాటిని కొయ్యకుండా ఎలా పంచుతావో పంచు,” అన్నాడు. \"అరెరె, మరో కోడినికూడా తెస్తే సరి పోయేది !\" అని లోభి విచారించాడుగాని కోళ్ళను పంచటం చేతగాక గుడ్లు మిటక రించాడు. అప్పుడు రాజుగారు ఆ లోభితో, \"నువు పంచలేవు. అందుకు తగినవాడు రైతే. అతనెలా పంచుతాడో చూద్దాం,” అంటూ రైతు కోసం కబురు పెట్టాడు. రైతు వచ్చి పరిష్కరించవలిసిన సమస్య ఏమిటో రాజుగారి ద్వారా తెలుసుకుని ఇలా అన్నాడు. \"ఈ ఐదు కోళ్ళను ఎలా పంచితే బాగుంటుందో నేను చెబుతాను. తమరికి, రాణిగారికీ కలిపి ఒక కోడి; మీరిద్దరూ అదీ కలిసి ముగ్గురవుతారు. మీ ఇద్ద రబ్బాయి లకూ ఒక కోడి, ఆ ఇద్దరూ ఇదీ కలిసి ముగ్గురవుతారు. అదే విధంగా మీ ఇద్దరు అమ్మాయిలకూ ఒక కోడి నిస్తే వారూ అదీ కలిసి ముగ్గురవుతారు. పోతే ఇంకా రెండు కోళ్ళు మిగిలాయి. అవీ నేనూ కలిసి ముగ్గురమవుతాము, అందుచేత అవి నావి !” ఈ పంపకం చూసి లోభి నిర్ఘాంత పోయాడు, రాజుగారు లోభి చూస్తుండగానే రైతుకు ఆ రెండు కోళ్ళతోబాటు బోలెడంత డబ్బు కూడా ఇచ్చి, లోభికి మాత్రం ఎర్ర ఏగాని ఇవ్వకుండా ఇంటికి పంపేశాడు. \"అందుకే మనవాళ్ళు తెలివొకరి సొమ్మా అన్నారు,” అన్నాడు తాతయ్య. చిన్నబ్బాయి తప్ప అంతా గొల్లున నవ్వారు. (ఆర్. బయపరెడ్డి కథ ఆధారంగా)",
            "book_page_end": 11
        },
        {
            "title": "దయ్యపు తిండి",
            "book_page_start": 1,
            "pdf_page_start": 43,
            "pdf_page_end": 46,
            "author": "టి. రమణారావు",
            "genre": "ఫాంటసీ/యుక్తి కథ",
            "moral": "యుక్తి, సమయస్ఫూర్తి పిశాచాల వంటి దురాశను కూడా అరికట్టగలవు.",
            "keywords": [
                "పిశాచం",
                "సభాపతి",
                "రాజు ఆకలి",
                "యుక్తి",
                "చిత్రపురం"
            ],
            "characters": [
                "చిత్రపురం రాజు",
                "విశాచి (దయ్యం)",
                "సభాపతి",
                "సామంతుడు"
            ],
            "locations": [
                "చిత్రపురం",
                "హిమాలయ పర్వతాలు",
                "కాశీ"
            ],
            "content": "ఒకనాటి రాత్రి చిత్రపురం రాజుగారు నోరు తెరుచుకుని గాఢ నిద్ర పోతూండగా ఒక విశాచి ఆయన నోట ప్రవేశించింది. మర్నాడు లేస్తూనే ఆయన భరించలేని ఆకలితో లేచాడు. వంటవాళ్ళు మామూలుగా తెచ్చి పెట్టిన ఫలహారం ఆయనకు ధూపానికి రాలేదు. వంటవాళ్ళు నిర్ఘాంతపోయి రక రకాల వంటకాలు చేయ నారంభించారు. భటులు పళ్ళూ ఫలాలూ తెచ్చి రాజుగారికి అందించారు. తయారైన వంటకాలు వేడి వేడిగా తెచ్చి వంటవాళ్ళు ముందు పెడు తూంటే రాజుగారు వాటిని అమాంతం తినేశాడు. ఇరవై మంది తిన గలిగినంత ఆహారం తినగా రాజుగారి ఉదయపు ఫల హారం పూర్తి అయింది. ఇక మధ్యాహ్న భోజనం విషయం చెప్పనే అక్కర్లేదు. వంటవాళ్ళు నాలుగు గొర్రెలను, ఒక డజను కోళ్ళనూ, మణుగు కూరలనూ, పది మానికల బియ్యాన్నీ వండి వార్చి సిద్ధంగా ఉన్నారు. రాజుగారు అదంతా ఒక్కడే తినేశాడు. రాజుగారికి పట్టుకున్న ఈ దయ్యపు ఆకలి దివాణాని కొక పెద్ద సమస్య అయింది. వైద్యులు వచ్చి పరీక్ష చేసి రాజుగారికి ఏ జబ్బూ లేదన్నారు. ఆయన చూడటానికి మామూలుగానే ఉన్నాడు. ఆయనకు కావలిసిన తిండి సేకరించుకు రావటానికి భటులు గ్రామాల మీద పడ్డారు. త్వరలోనే దేశమంతా గుల్ల అయిపోయే ప్రమాదం ఏర్పడింది. ఈ దయ్యపు ఆకలి రాజుగారికి కూడా సమస్యే అయింది. తనకు కావలిసినంత ఆహారం సేకరించటం తన భటులకుకూడా క్రమంగా సాధ్యం కాకుండా పోతున్నదని గమనించి ఆయన తన సామంతుల మీద బరువు వెయ్య నారంభించాడు. ఆయన ఒక్కొక్క సామంతు వద్దకూ వెళ్ళి వారమో, రెండు వారాలో, నెలో అతిథిగా ఉండసాగాడు. రాజుగారికి తిండి సంపా దించే భారం వారి పైన పడింది. రాజుగారు వస్తున్నారంటేనే వాళ్ళకు గుండెల్లో రాయి పడేది. ఈ రోజుల్లోనే సభాపతి అనే ఒక బ్రహ్మచారి యువకుడు కాశీలో సకల విద్యలూ అభ్యసించి, అనేక మంది పండి తుల మెప్పు పొంది స్వదేశానికి తిరిగి వస్తూ చిత్రపుర రాజ్యంలోని ఒక సామంతుడి ఇంటికి అతిథిగా వచ్చాడు. ఆ చుట్టు పక్కల ఉండే విద్వాంసు లందరూ సభాపతి రాక విని చూడవచ్చారు. విద్వగ్గోష్టి జరిగింది. సభాపతి అనేక వింత విషయాలూ, హాస్య విషయాలూ చెప్పి అందరినీ నవ్వించాడు. అందరూ నవ్వినా సామంతుడి ముఖాన హాస్యరేఖ కనిపించ లేదు. ఇది గమనించి సభాపతి, \"ఏం బాబూ? మీ మనస్సు అన్యాయత్తంగా ఉన్నట్టున్నది. విచార కారణమేమీ లేదుగదా?” అని అడి గాడు. దానికి సామంతుడు, \"విచార కారణం లేకేం? ఈ సాయంకాలమే మా రాజుగారు అతిథిగా వస్తున్నట్టు వార్త వచ్చింది,” అని రాజుగారికి తాను అందించవలిసిన దయ్యపు తిండి గురించి సవిస్తరంగా చెప్పాడు. అంతా విని సభాపతి కొంచెం సేపు ఆలో చించి, \"మీ రాజుగారి సమస్య మీ కేమీ లేకుండా నేను చేస్తాను. మీరు మాత్రం ఒక రోజల్లా నేను చెయ్యమన్నట్టు చెయ్యాలి,” అన్నాడు. సామంతుడు సరే నన్నాడు. సూర్యాస్తమయ మయే వేళ రాజు వస్తూనే, \"ఫలహారం! ఫలహారం!” అని కేక పెట్టాడు. రాజుగారికి ఒక్కడికీ పీట వేసి ఆయన ముందు పిండి వంటలూ, పళ్ళూ పళ్ళాలతో తెచ్చి ఉంచారు. ఆయన వాటన్నిటినీ ఆరగించసాగాడు. సభాపతి కొంత దూరంలో కూచుని ఒక ఎండు గడ్డి పోచ నోట పెట్టు కుని నమల నారంభించాడు. రాజుగారు ఇది చూసి, \"నీ కేమైనా పిచ్చా ఏమిటి? పశువులాగా ఎండు గడ్డి తింటున్నావు!” అని అడిగాడు. \"పిచ్చి కాదు, మహారాజా. తమ పంక్తిని మరెవరూ లేకపోవటం భావ్యంగా ఉండదని ఇలా చేస్తున్నాను,” అన్నాడు సభాపతి. రాజుకు ఈ మాట చురుక్కున తగిలింది. ఆయన తన ముందున్న పళ్ళలో ఒకటి తీసి సభాపతి కిచ్చాడు. సభాపతి ఆ పండు ఒలుస్తూ, \"నాది ఒక్క మనవి. తమరు అంగీకరిస్తే మనవి చేస్తాను,” అన్నాడు. \"ఏమిటది?\" అని రాజు అడిగాడు. \"రాత్రి భోజనం చేసేలోపల తమరు కాస్సేపు నిద్రపోవాలి,” అన్నాడు సభాపతి. \"నే నెలాగూ చిన్న కునుకు తీద్దామనే అనుకుంటున్నాను. అందుచేత నీ కోరిక తీర్చటం ఏమంత కష్టం కాదు,” అన్నాడు రాజు. ప్రయాణపు బడలికా, భుక్తాయాసమూ తోడు కావటం చేత రాజుగారు ఒక గదిలో పడుకుని నిద్రపోయాడు. ఆయన నిద్రించే సమయంలో సభాపతి రాజుగారి కాళ్ళూ చేతులూ గట్టిగా బంధించమని సామంతుడి నౌకర్లకు చెప్పాడు. తన నౌకర్లు ఈ పని చేసేటప్పుడు సామంతుడు అక్కడ లేకుండా వెళ్ళిపోయాడు, కాస్సేపటికి రాజుగారు నిద్రలేచి తాను బంధితుడై ఉన్నట్టు గ్రహించాడు. ఆయ నకు ఆకలి కూడా దహించుకు పోతున్నది. ఆయన నిద్ర లేచినట్టు తెలియగానే సభాపతి వంటవాళ్ళ చేత రకరకాల కూరలూ, పిండి వంటలూ, పాయసాలూ, వెన్నా, నెయ్యీ చిన్న చిన్న మొత్తాలలో తెప్పించి తన ముందు పెట్టుకుని కూచున్నాడు. వాటిని చూస్తుంటేనూ, వాటి వాసన తగులు తూంటేనూ రాజుగారి ఆకలి మరింత అవుతున్నది. \"మహారాజా, తమ కొక వింత విషయం చెప్పాలి. ఈ విషయం ఒక సిద్ధుడి ద్వారా నేను తెలుసుకున్నాను హిమాలయ పర్వతాల మధ్య ఒక లోయ ఉన్నది. ఆ లోయలో ఒక పెద్ద భవనం ఉన్నది. అది మామూలు భవనం కాదు. దాని గోడలు జున్నుతో కట్టారు. దాని ద్వారాలకు గారెలూ, జిలేబీలతో తోరణాలు కట్టారు. దాని లోపలి అరుగులు హల్వాతో చేసినవి. దాని కప్పు రొట్టెలతో పరిచారు. ప్రతి గది లోనూ చిన్న కొలను ఉంటుంది. ఒక కొలను నిండా వేడి వేడి పాయసం, ఒక కొలను నిండా పాల మీగడ, ఒక కొలను నిండా ద్రాక్షరసం, ఇంకో కొలను నిండా టెంకాయ పాలు! ఈ కొలనుల చుట్టూ చిత్రాన్నాలు గట్లుగా అమర్చారు...” ఈ విధంగా వర్ణిస్తూ సభాపతి తన ముందున్న భక్ష్యాలను రాజుగారి ముక్కు దగ్గిరికీ, నోటి దగ్గిరికి తీసుకుపోయి మళ్ళీ వెనక్కు తీస్తూ వచ్చాడు. ఇలా కొంత సేపయాక రాజుగారి నోట్లో ఉన్న పిశాచం ఇక భరించలేక పోయింది. అది సభాపతి చేతిలో ఉన్న భక్ష్యాలను అందుకోవటానికి బయటికి దూకే సింది. వెంటనే సభాపతి దాన్ని ఒడిసి పట్టు కుని, తీసుకుపోయి వంటశాలలోని గాడి పొయ్యిలో వేసేశాడు. పిశాచి తన నోటి నుంచి బయటికి పోయిన క్షణంలోనే రాజుగారికి స్పృహ తప్పి పోయింది. ఆయన మర్నాడుదయానికల్లా సుఖంగా లేచాడు. కాని ఆయనకు పూర్వం ఉన్న వెర్రి ఆకలి అంతా పోయింది. తోటివాళ్ళందరూ ఫలహారం చేసినట్టుగానే చేశాడు. తన వ్యాధి నయమైనందుకు ఆయన ఎంతో సంతోషించి సభాపతికి ఎన్నో విలు వైన కానుక లిచ్చి సన్మానించాడు. వాటితో సభాపతి తన స్వదేశం చేరుకుని, పెళ్ళాడి సుఖంగా ఉన్నాడు.",
            "book_page_end": 4
        },
        {
            "title": "అరణ్యకాండ (రామాయణం - 20)",
            "book_page_start": 5,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక ధారావాహిక",
            "moral": "దుష్టుల సలహాలు వింటే సర్వ నాశనం తప్పదు.",
            "keywords": [
                "సీతాపహరణ",
                "రావణుడు",
                "మారీచుడు",
                "అరణ్యకాండ",
                "మాయ లేడి"
            ],
            "characters": [
                "రావణుడు",
                "అకంపనుడు",
                "ఖరదూషణులు",
                "త్రిశిరుడు",
                "రాముడు",
                "లక్ష్మణుడు",
                "సీత",
                "శూర్పణఖ",
                "మారీచుడు"
            ],
            "locations": [
                "జనస్థానం",
                "లంక",
                "దండకారణ్యం",
                "మారీచుడి ఆశ్రమం",
                "సముద్రం",
                "అయోధ్య"
            ],
            "content": "ఖర దూషణులూ, త్రిశిరుడూ మొదలైన రాక్షసవీరులు తమ పధ్నాలుగువేల రాక్షస బలగంతో రాముడి ప్రతాపాగ్నిలో మాడి మసి అయిపోగా అకంపనుడనే రావణుడి చారుడు ప్రాణాలతో తప్పించుకుపోయి రావణుడి దర్శనం చేసుకున్నాడు. \"రావణరాజేశ్వరా, జనస్థానంలో ఉండే మన రాక్షసు అందరూ యుద్ధంలో వధ ఆయారు. నేను మాత్రం ఎలాగో ప్రాణా లతో బయటపడి ఈ వార్త చెప్పటానికి వచ్చాను,” అని అకంపనుడు అంటూండ గానే రావణుడు కళ్ళెర్రజేసి అగ్ని హెూత్రుడులా అయిపోయి, \"ఎవడికి కాలం మూడింది? నేను అగ్నినే దగ్ధం చేస్తాను, మృత్యువునే చంపగలను. సూర్య చంద్రులు కూడా నేను ఆగ్రహిస్తే భస్మమై పోతారు,” అని రంకెలు పెట్టాడు. ఈ అట్టహాసం గమనించి అకంపనుడు ముందుగా రావణుడి వద్ద అభయం పొంది, రాముడు జనస్థానంలోని రాక్షసులందరినీ ఎలా చంపిందీ వివరించి చెప్పాడు. రావణు డంతా విని బుసకొడుతూ, \"ఆ రాముడికి దేవతలందరూ సహాయం వచ్చారు కాబోలు?” అన్నాడు. \"లేదు, లేదు. రాముడు పరాక్రమంలో దేవేంద్రుడికి తీసిపోడు. అగ్నికి వాయుపు తోడైనట్టు రాముడికి తోడుగా అతని తమ్ముడు లక్ష్మణు డొకడున్నాడు. జన స్థానంలో ఉండే రాక్షసులను చంపినవాడు రాముడొక్కడే!\" అన్నాడు అకంపనుడు. అప్సరసలను మించిన సౌందర్యవతి ; సర్వాంగ సుందరి. ఆమె అంటే ఆ రాముడికి ప్రాణంతో సమానం. ఆమెను ఎత్తుకువస్తే ఆ రాముడు కుమిలి కుమిలి చస్తాడు!” అని సలహా ఇచ్చాడు. రావణుడు కొంచెం ఆలోచించి, తల పంకించి, \"మంచిది, రేపు ఉదయమే బయలుదేరి వెళ్ళి ఆ సీతను తీసుకువచ్చే స్తాను,” అన్నాడు. మర్నాడు ఉదయానే అతను ప్రకాశ వంతమైన రథానికి గాడిదలను పూన్చి దానిలో ఎక్కి మారీచుడి ఆశ్రమానికి వెళ్ళాడు. తాటక కొడుకైన మారీచుడు రాక్షసరాజుకు చక్కగా భోజనంపెట్టి, \"అలా తలవని తలంపుగా వచ్చారు, రాక్షసులందరూ క్షేమమే గదా?” అని అడిగాడు. ఆ మాటకు రావణుడు, \"మారీచా, జనస్థానంలో ఉన్న నా బంధువు లందరినీ రాముడు వధించాడు. అతడి భార్యను ఎత్తుకుపోదామని వచ్చాను. నీ సహాయం కావాలి,” అన్నాడు. \"అయ్యో, హితం కోరినవాడిలాగా వచ్చి నీకు సీత మాట చెప్పిన దుర్మార్గు డెవరు ? నిశ్చయంగా నీ నాశనం కోరే, వాడు నిన్ను సీతాపహరణానికి ప్రేరేపించి ఉంటాడు. ఈ పిచ్చి ఆలోచన కట్టిపెట్టి, లంకకు వెళ్ళి నీ భార్యలతో సుఖంగా ఉండు; ఈ దండ కారణ్యంలో ఆ రాముణ్ణి తన భార్యతో సుఖంగా ఉండనీ, ఆ రాముడి జోలికి. పోవటం నిద్రించే సింహాన్ని లేవగొట్టటమే!” అన్నాడు నూరీచుడు. మారీచు డింతగా చెప్పినాక రావణుడు తన యత్నం మానుకుని లంకకు వెళ్ళి పోయాడు. ఇంతలో శూర్పణఖ కూడా లంకకు వెళ్ళింది. నిండు కొలువులో ఉన్న రావణుడి వద్దకు వెళ్ళి, పరుషంగా మాట్లా డుతూ, \"భోగలాలసుడవై మదించి నీకు వచ్చిపడే ఘోరాన్ని కూడా తెలుసుకో కుండా ఉన్నావు! నీ కన్న పసిపిల్లలు నయం! జనస్థానంలో రాముడు ఋషుల కోరికపై నీ వాళ్ళనందరినీ చంపి, దండ కారణ్యంలో రాక్షసపురుగు లేకుండా చేస్తే నీకా సంగతి చెప్పటానికి చారులు కూడా లేరు ; నీ వింకేం రాజ్యం చేస్తావు? ఈ రాజ్యం ఉండదు; నీవు త్వరలోనే నశిస్తావు!” అన్నది. రావణుడీ మాటలు సహించలేక రోషంతో, \"ఎవడీ రాముడు? ఎక్కడి నుంచి వచ్చాడు? ఎలా ఉంటాడు? ఏపాటి పరాక్రమం గలవాడు?” అని శూర్పణ ఖను అడిగాడు. \"రాముడు దశరధుడి కొడుకు. ఆజాను బాహువు. నవమన్మధుడు. అతడు యుద్ధం చెయ్యటం నేను కళ్ళారా చూశాను. వర్షం లాగా బాణాలు వచ్చిపడటం నాకు కనిపిం చిందేగాని, అతను బాణాలు తీయటమూ, ఎక్కు పెట్టటమూ, విడవటమూ నాకు కని పించలేదు. ఒక్కడే క్షణంలో పధ్నాలుగు వేలమంది రాక్షసులను చంపేశాడు. ఆడ దాన్ని గదా అని నన్ను చంపక అవమా నించి పంపాడు. రాముడి తమ్ముడు అక్ష్మ ణుడు ముక్కోప్, మహాబలశాలి. అన్నకు కుడిభుజం. ఇక రాముడి భార్య సీత! ఇంతంత కళ్ళు! నిండు చంద్రుడులాటి ముఖం! బంగారువంటి శరీరచ్ఛాయ! సన్నటినడుము! చక్కని పిరుదులు! అటు వంటి భార్య ఉంటే వేరే స్వర్గం దేనికి ? ఆ సీతను ఎలాగైనా ఇక్కడికి తీసుకువచ్చి నీకు భార్యను చేతామని ప్రయత్నించేసరికి లక్ష్మణుడు నన్నిలా ముక్కు చెవులు కోశాడు. సీతను ఒక్కసారి చూస్తే నీవు మరవలేవు. ఆ రాముణ్ణి చంపేసి నీవాళ్ళ కోసం పగతీర్చుకో, సీతను తెచ్చుకుని భార్యగా ఏలుకో. వెంటనే బయలుదేరు!\" అని శూర్పణఖ రావణుణ్ణి రెచ్చగొట్టింది. రావణుడు సభ చాలించి ఒంటరిగా కూచుని సీతాపహరణం గురించి వివరంగా ఆలోచించాడు. సీతను పరాక్రమంతో తీసుకురావటం కన్న దొంగతనంగా తీసుకు రావటమే మేలని అతనికి అనిపించింది. ఎందుకంటే అంతమంది రాక్షసులనూ, రాక్షసవీరులనూ చంపినవాణ్ణి ఓడించి సీతను ఎత్తుకురావటం మాటలు కాదు. అయితే రావణుడు తన ఆలోచనను మండో దరికి గాని మంత్రులకు గాని చెప్పలేదు; వారు నివారిస్తారని భయపడ్డాడు. రథం సిద్ధం చెయ్యమని రావణుడు తన సారధితో చెప్పి, అందులో ఎక్కి, కామ గమనం చేత సముద్రాన్నిదాటి మారీచుడి ఆశ్రమానికి వచ్చిచేరాడు. మారీచుడు అతనికి అతిథి సత్కారాలుచేసి, \"ఇంత లోనే మళ్ళీ రావటాని కేమి కారణం? లంకలో అందరూ క్షేమమా?” అని అడిగాడు. \"రాముణ్ణి క్షమించటానికి వీల్లేదు. వాడు దుష్టుడు, క్రూరుడు, మూర్ఖుడు, లుబ్ధుడు. మన రాక్షసుల నందరినీ నాశనం చెయ్యటమేగాక నా చెల్లెలు శూర్పణఖ ముక్కు చెవులు కోయించాడు. సీతను ఆపహరించ దలిచాను. నాకు నీ సహాయం కావాలి. నీవు పరాక్రమం గలవాడవు, యుక్తిపరుడవు. నీకు మాయలు తెలుసు. నీ వల్ల కావలిసిన సహాయం చెబుతాను విను. నీవు వెండిచుక్కలు గల బంగారు లేడి రూపం ధరించి రామాశ్రమంలో సీతకు కనపడేలాగా తిరుగు. నిన్ను పట్టితెమ్మని సీత రామలక్ష్మణులను తప్పక పంపు తుంది. ఆ సమయంలో నేను సీతను ఎత్తుకుపోతాను. సీత పోయినాక రాముడు విచారంతో కృశించిపోతాడు. ఆ స్థితిలో అతను యుద్ధానికి వచ్చినా సునాయాసంగా ఓడించేస్తాను,” అని రావణుడు చెప్పాడు. ఈ మాటలు విని మారీచుడికి భయంతో నోరెండిపోయింది. అతను చేతులు జోడించి, \"రాక్షసరాజా, ఈ లోకంలో ఇష్టమైన మాటలు చెప్పేవారు కొల్లలు. నచ్చక పోయినా హితమైన మాట చెప్పేవారుండరు, ఒకవేళ చెప్పేవారున్నా వినేవారుండరు. రాముణ్ణి గురించి నీ పనుకునేదంతా అబద్ధం. అతను దుష్టుడూ, మూర్ఖుడూ, లుబ్ధుడూ, క్రూరుడూ ఎంత మాత్రమూ కాడు. అతను ఎవరి జోలికి వెళ్ళలేదు. శూర్పణఖ సీతను తరిమితే పరాభవించి పంపాడు. ఖరదూషణులు తన పైకి వచ్చి పడితే వారిని చంపాడు; తప్పా? ఈ రాముడు మీసకట్టు కూడా రాని వయ సులో, వెయ్యి ఏనుగుల బలంగల నన్ను వెయ్యి యోజనాలు వెళ్ళి సముద్రంలో పడేలా కొట్టాడు. అంతటితో బుద్ధిరాక నేను మరి ఇద్దరు రాక్షసులతోబాటు జింకరూపు దాల్చి, మునిలాగా ఉన్నాడు కదా, ఏం చెయ్యగలడు లెమ్మని ఆతని ఆశ్రమం మీద పడి అతన్ని చంపబోయాను. రాముడు మూడు బాణాలు ఎక్కు పెట్టాడు. వాటిని చూడగానే నేను తప్పుకుని పారిపోయాను; కాని నా వెంట జింకల రూపంలో ఉన్న రాక్షసు లిద్దరూ చచ్చారు. నాకు బుద్ధి వచ్చింది. నా కిప్పుడు రాముడంటే సింహస్వప్నం. ఎక్కడ చూసినా నాకు రాముడే కనిపిస్తాడు. రకారంతో ప్రారంభమయే మాటలు వింటేనే గుండె లవిసిపోతాయి. నామానాన నేను తపస్సు చేసుకుంటు న్నాను. నీకు కాలంమూడి రాముడితో తల పడాలని ఉంటే తలపడు. నన్ను మాత్రం ఇందులోకి ఈడవకు. నీ మేలు కోరి నేను చెప్పేది వినకపోతివో నీకు సర్వ నాశనం తప్పదు,” అన్నాడు. రావణుడి కి మాటలు తల కెక్కలేదు. అతను మారీచుడితో, \"దేవతలంతా వచ్చి చెప్పినా నా నిశ్చయం మారదు. నా నిర్ణయం మంచిదా, చెడ్డదా అని నేను నిన్నడిగానా? అడగని మాట లెందుకు చెబుతావు? నేను నిన్నొకటి చెయ్యమని అడిగినప్పుడు నీవు చెయ్యవలిసిందే గాని బదులాడరాదు. నేను చెప్పినట్టు బంగారు లేడి రూపం ధరించి సీతను ఆకర్షించి, ఆ తరవాత నీదారిన నీవు వెళ్ళి పో. నిన్ను పట్టటానికి రాముడు ఒక్కడే వస్తే అతని కంఠధ్వనితో, \"అయ్యో ! సీతా! లక్ష్మణా!' అని ఆరు. అప్పుడు లక్ష్మణుడు కూడా కదులుతాడు. సీత నాకు దక్కుతుంది. ఈ ఉపకారం చేస్తివా నీకు నా అర్థరాజ్య మిస్తాను. నిరాక రించావో, ఇప్పుడే నీ ప్రాణాలు తీస్తాను. రాముడు నిన్ను చంపటం ఆబద్ధమూ, నేను చంపటం నిజమూ అవుతుంది,\" అన్నాడు. మారీచుడికి మండిపోయింది. నన్ను చంపుతానంటున్నావు గాని నీ కీ ఆలోచన చెప్పిన దుర్మార్గుల నెందుకు చంపవు? ఇటువంటి మతిలేని ఆలోచన చేస్తూంటే నీ మంత్రులు నిన్నెందుకు నివారించలేదు ? దైవికంగా ఇది వచ్చిపడటంచేత నేను చస్తే అంత ప్రమాదంలేదు. కాని నా తరువాత నీవూ, రాక్షసవంశమూ, లంకానగరమూ కూడా నాశనంకాక తప్పదే, అది ఎంత ఘోరం!\" అని మారీచుడు రావణుడితో అని, పోదాం పద మన్నాడు. అనరాని మాటలన్నీ అన్నప్పటికీ చివ రకు తన మాట పాటించాడన్న ఆనందంతో రావణుడు మారీచుణ్ణి ఆలింగనం చేసు కుని, విమానంలాటి తన రథంలో అతన్ని ఎక్కించుకుని, అరటిచెట్ల మధ్యనున్న రామాశ్రమం దగ్గిర అతన్ని దించాడు. వెంటనే మారీచుడు ఒక ఆకర్షవంత మైన, అపూర్వమైన లేడిరూపం ధరించి, గరికిమేస్తూ మెల్లిగా రామాశ్రమం ప్రవే శించి అక్కడే తారట్లాడాడు. ఈ మాయా లేడి శరీరం బంగారు రంగులోనూ, దాని మీది చుక్కలు వెండిరంగులోనూ, పాట్ట తెల్లగానూ, గిట్టలు నిగనిగలాడే నలుపు రంగులోనూ, తోక పంచవర్ణాలలోనూ, కొమ్ముల చివరలు నీలం రంగుగానూ, నోరు కెంపు రంగుగానూ ఎంతో అందంగా ఉన్నాయి. అది కాస్సేపు మేస్తూ, మధ్య మధ్య పచ్చికపై పడుకుంటూ, ఆ ప్రాంతం లోనే చాలాసేపు తిరిగింది. చివరకు సీత పూలు కోయటానికి చెట్ల మధ్యకు వచ్చి ఆ లేడిని చూడనే చూసింది. చూసి పరమాశ్చర్యం చెంది ఆమె రామ లక్ష్మణులను కేక పెట్టింది. ఆమెను సమీ పిస్తూ వారుకూడా మాయలేడిని చూశారు. చూస్తూనే లక్ష్మణుడు రాముడితో, \"ఈ లేడి చూస్తే మారీచుడి లాగుంది. వాడు మాయా రూపంలో వేటకువచ్చిన రాజులను తిన్నాడు. ఎందరో మునులను తిన్నాడు. ఇలాటి లేడి ఎక్కడా ఉండదు,\" అన్నాడు. సీత లక్ష్మణుణ్ణి ఊరుకోమని, రాము డితో, \"ఆ లేడి నాకు కావాలి. తీసుకు రా. చక్కగా ఆడుకుందాం. దాని అందం ఏమందం! దీన్ని ప్రాణాలతో తెస్తే, మనతో బాటు అయోధ్యకు తీసుకుపోదాం; భర తుడూ, అత్తలూ చూసి ఎంతో మురిసి పోతారు. ఒకవేళ ఇది ప్రాణంతో చిక్కక పోతే చంపి అయినా తీసుకు రావాలి. దీని చర్మాన్ని నేను ఉంచుకుంటాను,” అన్నది.",
            "book_page_end": 12
        },
        {
            "title": "ముసలమ్మ యుక్తి",
            "book_page_start": 2,
            "pdf_page_start": 47,
            "pdf_page_end": 50,
            "author": "ఎం. రంగారావు",
            "genre": "నీతి కథ",
            "moral": "దురాశకు పోతే ఉన్నది కూడా పోతుంది.",
            "keywords": [
                "కోటయ్య మోసం",
                "సీతారామయ్య",
                "శేషమ్మ యుక్తి",
                "డబ్బు దాచడం",
                "దురాశ"
            ],
            "characters": [
                "సీతారామయ్య (పండితుడు)",
                "సీతారామయ్య భార్య",
                "కోటయ్య (అంగడి గుమాస్తా/మోసగాడు)",
                "శేషమ్మ (ముసలమ్మ)"
            ],
            "locations": [
                "గ్రామం",
                "కాశీ"
            ],
            "content": "పూర్వం ఒక గ్రామంలో సీతారామయ్య అనే ఒక పండితుడుండే వాడు. ఆయన ఊరి పిల్లలకు చదువు సంధ్యలు నేర్పి గురు దక్షిణలు పొంది, అయిదువందల రూపాయలు వెనక వేసుకున్నాడు. ఇంతలో కాశీలో ఒక విద్వత్సభ జరిగింది. సీతారామయ్యకు కూడా పిలుపు వచ్చింది. తన దగ్గిర నిలవ ఉన్న డబ్బు ఎవరి దగ్గిర దాచి ఉంచాలా అన్న సమస్య సీతారామయ్యకు ఏర్పడింది. ఇంటి దగ్గిరే ఉంచుదామంటే భార్య ససేమిరా వద్దన్నది. \"సొమ్ము భయంకరమైనది. దానికి నేను కుక్క కాపలా కాయలేను. ఏ రాత్రివేళో దొంగలు వచ్చి పడి నా ప్రాణాలు తీసేస్తారు,” అన్నదావిడ. ఎక్కడ దాస్తే సొమ్ము భద్రంగా ఉంటుందా అనుకుంటూ సీతారామయ్య కోటయ్య అంగడికి వెళ్ళాడు. తనకు ఏర్పడిన సమస్య గురించి కోటయ్యకు చెప్పి, \"నీ సలహా ఏమిటి? ఈ డబ్బు ఎవరి దగ్గిర దాచి పెడితే క్షేమమంటావు?” అని అడిగాడు. \"బాబూ, డబ్బు దగ్గిర ఆ బ్రహ్మదేవు ణ్ణయినా నమ్మవద్దు. అది మహా పాపిష్టిది,” అన్నాడు కోటయ్య. వీరిద్దరూ మాట్లాడుతూండే సమయంలో అంగడి గుమాస్తా ఒక స్త్రీకి నెయ్యి తూచి ఇచ్చి డబ్బు తీసుకుని పంపేశాడు. కోటయ్య ఈ అమ్మకం వివరాలు కనుక్కుని, \"ఓరి పాపిష్టివాడా, ఆ మనిషి దగ్గిర నాలుగు దమ్మిడీలు అధికంగా పుచ్చు కున్నావు. మనకు న్యాయంగా రావలిసిన లాభం ఒక్క దమ్మిడీ అయితే అయిదు దమ్మిడీలు లాభం పట్టావు. నీ కెన్నిమార్లు చెప్పినా నీ బుద్ధి మారదు. జ్ఞాపకం ఉంచు కుని ఆ మనిషి ఇంకోసారి బేరానికి వచ్చినప్పుడు ఆ నాలుగు దమ్మిడీలూ' వాపసు ఇచ్చెయ్యి,” అని గుమాస్తాను కసిరాడు. ఈ సంఘటనతో సీతారామయ్యకు కోటయ్య మీద గురి ఏర్పడింది. ఆయన అంగడిలో తనకు కావలిసిన సరుకులు తీసుకుని, ఇంటికి వెళ్ళి తన అయిదువందల రూపాయల మూట గట్టి తెచ్చి, \"ఇదుగో, కోటయ్యా! ఇదే నా డబ్బు. నేను కాశీ నుంచి తిరిగి వచ్చేదాకా దీన్ని దాచి ఉంచే భారం నీదే!” అన్నాడు. \"అమ్మయ్యో, నేనా డబ్బును తాకనైనా తాకను, కావలిస్తే మీరే మా ఇంట మీ యిష్టం వచ్చిన చోట గొయ్యి తీసి డబ్బు పాతేసి వెళ్ళండి. తిరిగి వచ్చినాక తవ్వి తీసుకో వచ్చు,” అన్నాడు కోటయ్య. \"నిజంగా కోటయ్య ఎంత మంచివాడు!” అనుకుని సీతారామయ్య తన సొమ్ము ఒక చోట గుర్తుగా పాతిపెట్టి తన దారిన తాను వెళ్ళిపోయాడు. ఆయన కాశీకి వెళ్ళి, విద్వత్సభలో పాల్గొని, స్వగ్రామానికి తిరిగి వస్తూనే కోటయ్య ఇంటికి వెళ్ళి, \"నా సొమ్ము నేను తీసుకుపోతాను,” అన్నాడు. \"మహరాజుగా తీసుకు వెళ్ళండి. ఎక్కడ పాతి పెట్టారో గుర్తుందిగదా?” అన్నాడు కోటయ్య. కాని సీతారామయ్య తవ్వి చూస్తే ఉండ వలిసిన చోట డబ్బు లేదు. సొమ్ము కని పించలేదని అంటే కోటయ్య, \"దాని సంగతి మీకు తెలియాలి గాని నా కేం తెలుస్తుంది, బాబూ?” అనేశాడు. మోసం జరిగిపోయిందని గ్రహించి సీతా రామయ్య కుంగిపోయిన మనస్సుతో ఇంటి దారి పట్టాడు. దారిలో సీతారామయ్యకు శేషమ్మ అనే ముసలావిడ ఎదురుపడి, \"ఎప్పుడు వచ్చావు, నాయనా? ఎలా విచారంగా ఉన్నావేం?” అన్నది. సీతారామయ్య ముసలమ్మకు జరిగిన దంతా చెప్పాడు. శేషమ్మ కొంచెంసేపు ఆలోచించి, \"నాయనా, నీ సొమ్ము యావత్తూ కోటయ్య చేత కక్కిస్తాను. నేను చెప్పినట్టు చెయ్యి,” అంటూ ఒక ఉపాయం చెప్పింది. సీతారామయ్య ఆమె చెప్పినట్టు చెయ్య టానికి సిద్ధపడ్డాడు. ఇది జరిగిన కొద్దిసేపటికే ముసలమ్మ రెండువేల రూపాయలు ఖరీదు చేసే నగలు పట్టుకుని కోటయ్య వద్దకు వెళ్ళింది. ఆమె కోటయ్యతో, \"చూడు, నాయనా! నా కొడుకు పదేళ్ళక్రితం చదువు కోసం కాశికి వెళ్ళాడు. ఇంతవరకు వాడి జాడ లేదు. నేనా పెద్దదాన్నయిపోయాను. ఎప్పుడు చస్తానో తెలీదు. అందుచేత కాశికి వెళ్ళి నా కొడుకు జాడ తెలుసుకుందామని తీర్మా నించుకున్నాను. నేను ఒంటరిదాన్ని. నా దగ్గిర రెండు వేలు చేసే ఈ నగ లున్నాయి. వీటిని వెంట తీసుకుపోతే దొంగలు దోచేస్తారు. నువు ధర్మాత్ముడవనీ, మన ఊరి సీతారామయ్య కూడా కాశీ వెళ్ళే టప్పుడు తన సొత్తు నీ దగ్గిరే దాచబెట్టాడనీ, ఇతరుల సొమ్మును నీవు మట్టితో సమంగా చూస్తావనీ అన్నారు. అందుచేత ఈ సొమ్ములు నేను తిరిగి వచ్చేదాకా నీ దగ్గిర దాచి ఉంచు, బాబూ!” అన్నది. కోటయ్య తన పంట పండిందనుకున్నాడు. సీతారామయ్య తిరిగి వచ్చిన సంగతి కూడా ముసలమ్మ కింకా తెలియ లేద నుకున్నాడు. ఆయన ఆవిడతో, \"అమ్మా, మీ నగలు మీ చేత్తోనే మీ యిష్టం వచ్చిన చోట పాతి పెట్టుకోండి,\" అన్నాడు. ఇంతలోనే సీతారామయ్య అక్కడికి వచ్చి, \"చూడు, కోటయ్యా, నేను సొమ్ము పాతిపెట్టిన చోటు గురించి పొరబడ్డాను. అసలు చోటు జ్ఞాపకం వచ్చింది. అక్కడ తవ్వుకుంటాను,” అన్నాడు. కోటయ్య గుండె గుబుక్కుమన్నది. సీతారామయ్య పాతిపెట్టిన అయిదు వందలూ తాను స్వాహా చేసినట్టు తెలిస్తే ముసలమ్మ తన రెండు వేల రూపాయల నగలూ తన ఇంట దాచిపెట్టదు. అందుచేత కోటయ్య, \"మీకు కలిగిన సందేహమే నాకూ కలిగి మరో చోట తవ్వి చూశాను. మీ మూట చెక్కు చెదరకుండా దొరికి పోయింది,” అంటూ లోపలికి వెళ్ళి సీతా రామయ్య మూట తెచ్చి సీతారామయ్య చేతి కిచ్చేశాడు. ఇది జరగగానే ముసలమ్మ సీతా రామయ్య కేసి పరకాయించి చూసి, \"ఎవరూ? సీతారామయ్యేనా? కాశీ నుంచి ఎప్పుడొచ్చావు, నాయనా ? చూడూ, అక్కడ మా అబ్బాయిగాని కనిపించాడా?” అని అడిగింది. సీతారామయ్య ఆమెతో, \"అంతకుముందే చేరుకున్నాను. కాశీలో మీ వాడు కనిపిం చాడు. నాకు రెండు రోజులు వెనకగా బయలుదేరుతున్నాననీ, మిమ్మల్ని బెంగ పడవద్దనీ చెప్పాడు!\" అన్నాడు. \"అమ్మయ్య, బతికించావు! అయితే మరి నేను కాశీ వెళ్ళవలిసిన అవసరం లేదన్నమాటే!\" అంటూ ముసలమ్మ సీతా రామయ్యతో సహా బయలుదేరింది. జరిగి నది చూసి కోటయ్య నిర్ఘాంతపోయాడు.",
            "book_page_end": 5
        },
        {
            "title": "ఆత్మరక్షణా - స్వేచ్ఛా",
            "book_page_start": 72,
            "pdf_page_start": 72,
            "pdf_page_end": 72,
            "author": "రామతీర్థ",
            "genre": "నీతి కథ",
            "moral": "శత్రువుల నుంచి రక్షణ పొందడానికి ఇతరుల సహాయం కోరితే, స్వేచ్ఛను కోల్పోవలసి వస్తుంది.",
            "keywords": [
                "స్వేచ్ఛ",
                "ఆత్మరక్షణ",
                "మానవుడు",
                "గుర్రం",
                "దుప్పి"
            ],
            "characters": [
                "మానవుడు",
                "గుర్రం",
                "దుప్పి"
            ],
            "locations": [
                "అరణ్యం"
            ],
            "content": "నాగరికత అనేది లేనప్పుడు మను మలూ జంతువులూ కూడా అరణ్యాల లోనే నివసించేవారు. అరణ్యంలో ఒక సారి ఒక గుర్రానికి దుప్పికీ పోట్లాట జరిగింది. ఆ పోట్లాటలో గుర్రం దుప్పి కొమ్ములతో బాగా గాయపడి పారిపోయి మానవుడి వద్దకు వెళ్ళి తనను కాపాడ మని వేడుకున్నది. \"నన్ను నీ వీపు మీద ఎక్కించి తీసుకుపో. నా దగ్గిర విల్లూ, బాణాలూ వున్నాయి, వాటితో నీ శత్రువైన దుప్పిని పరిమార్చి నీకు సహాయం చేస్తాను,\" అన్నాడు మానవుడు. గుర్రం అలాగే చేసింది. మానవుడు దానిపై ఎక్కి వెళ్ళి తన బాణాలతో దుప్పిని సంహరించాడు. గుర్రం మానవుడు చేసిన సహా యానికి కృతజ్ఞత తెల్పుకుని, \"ఇక నేను వెళ్ళివస్తాను,” అన్నది. \"ఎక్కడికి వెళతావు? నిన్ను ఎక్కి తిరగటం నాకు చాలా సౌకర్యంగా వున్నది. ఇక నుంచీ నీవు నా బానిసవు,” అన్నాడు మానవుడు. ఈ విధంగా గుర్రం తన క్షేమాన్ని సాధించుకుని స్వేచ్ఛను కోల్పోయి, తన రక్షకుడికే బానిస అయింది.",
            "book_page_end": 72
        }
    ],
    "statistics": {
        "total_stories": 11,
        "author_counts": {
            "చందమామ బృందం": 6,
            "ఉత్పల సత్యనారాయణాచార్య": 1,
            "సి. మాధవరావు": 1,
            "టి. రమణారావు": 1,
            "ఎం. రంగారావు": 1,
            "రామతీర్థ": 1
        },
        "genre_counts": {
            "చరిత్ర": 1,
            "పౌరాణిక పద్యకావ్యం": 1,
            "సాహసం/ధారావాహిక": 2,
            "బేతాళ కథ": 1,
            "హాస్యం": 1,
            "నీతి కథ": 3,
            "ఫాంటసీ/యుక్తి కథ": 1,
            "పౌరాణిక ధారావాహిక": 1
        }
    }
}