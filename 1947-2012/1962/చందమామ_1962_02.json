{
    "book_id": "చందమామ_1962_02",
    "stories": [
        {
            "title": "భారత చరిత్ర - 5",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "విదేశీయులు భారతదేశంపై దాడి చేసే అవకాశాన్ని మన అంతర్గత స్పర్ధలు కల్పిస్తాయి.",
            "keywords": [
                "అలెగ్జాండర్",
                "పోరస్",
                "గాంధార దేశం",
                "దండయాత్ర",
                "గ్రీకు చరిత్రకారులు"
            ],
            "characters": [
                "సైరస్",
                "అలెగ్జాండర్",
                "ఆంభి",
                "పోరస్",
                "పూరులు"
            ],
            "locations": [
                "గాంధార దేశం",
                "తక్షశిల",
                "సింధు నది",
                "హిందూకుష్ పర్వతాలు",
                "బాబిలన్"
            ],
            "content": "క్రీ. పూ. 6 వ శతాబ్దంలోనే, బింబిసా\nరుడి కాలంలో గాంధార దేశంపై పర్షియను\nచక్రవర్తి సైరస్ అనేవాడు దాడిచేసి కాపిశ\nఅనే నగరాన్ని 'నిర్మూలించి, సింధు నదికి\nపడమట ఉండే గాంధార దేశాన్ని తన\nసామ్రాజ్యంలో కలుపుకున్నాడు.\nపూర్వపు గాంధార దేశం సింధునదికి\nతూర్పుగానూ, పడమరగానూ విస్తరించి\nవుండేది. పడమరగా వుండే ప్రాంతానికి\nపుష్కలావతి అని పేరు. దానికి తూర్పుగా\nతక్షశిల ఉండేది. ఇది సుభిక్షమైన, సుపా\nలితమైన రాజ్యం. దీని రాజధాని రావల్పిం\nడికి వాయువ్య దిశగా 20 మైళ్ళ దూరాన\nఉండేది. ఈ నగరపు వర్తకం ప్రపంచ\nఖ్యాతి పొందినది. గొప్ప విద్యాకేంద్రంగా\nఇది గడించిన ఖ్యాతి అంతులేనిది. మహా\nభారతం మొట్టమొదటిసారి తక్షశిలలోనే\nపఠించబడిందని చెబుతారు.\nతక్షశిల రాజ్యానికి ఎగువగా ఉరశ, అభి\nసార అనే దేశాలుండేవి. నైరృతీ దిశగా\nపూరులు (లేక పౌరవులు) అనే జాతివా\nరుండేవారు; వీరు వేదకాలం నాటికే ప్రసి\nద్దులు. ఝిలం, చీనాబ్ నదుల మధ్య ఒక\nరాజ్యాన్ని పెద్ద \"పోరస్ \" అనేవాడూ,\nచీనాబ్, రావీ నదుల మధ్యప్రాంతాన్ని\nచిన్న \"పోరస్” అనేవాడూ పాలించినట్టు.\nగ్రీకు చరిత్రకారులు రాశారు. రావీ, చీనాబ్\nనదుల దిగువప్రాంతాలలో శిబులూ, మాల\nవులూ, క్షుద్రకులూ, అంబష్ఠులూ అనే\nజాతులవారు నివసించేవారు. ఇవన్నీ\nస్వతంత్ర జాతులు. వీటిలో కొన్ని ప్రజా\nతంత్రం కలవి. అయితే వీరిమధ్య స్పర్థల\nవల్ల విదేశీయులు భారతదేశంపై దాడి చేసే\nఅవకాశం చిక్కింది.\nయూరపు ఆగ్నేయప్రాంతంలో మేసిడన్\nఅనే బల సంపన్నమైన యవన రాజ్యం.\nఉండేది. క్రీ. పూ. 336 లో అలెగ్జాండర్\nఅనే సమర్థుడైన యువకుడు ఈ దేశానికి\nరాజయాడు. ఇతను డేరియస్ సంతతికి\nచెందిన పర్షియన్ రాజులను క్రీ. పూ. 333\nలోనూ 331 లోనూ రెండుసార్లు ఓడించి,\nవారి రాజ్యాన్ని ఆక్రమించాడు. 330 కల్లా\nపర్షియనుల సామ్రాజ్యం అలెగ్జాండరు అధీ\nనంలోకి వచ్చింది. పర్షియనుల పరిపాల\nనలో ఉండిన భారత భూభాగాలను స్వాధీన\nపరచుకునేటందుకు అతను క్రీ. పూ.327 లో\nహిందూకుష్ పర్వతాలు దాటి వచ్చాడు.\nపుష్కలావతి మొదలైన అనేక నగరాలను\nజయించి అతను 326 లో పడవల వంతెన\nమీదుగా సింధునదిని దాటి తూర్పు గా\nవచ్చాడు. తక్షశిల రాజైన ఆంభి అనేవాడు\nఅలెగ్జాండరుకు ఘనమైన ఆతిధ్యమిచ్చి,\nగొప్పగా సహాయపడ్డాడు.\nఆంభి ప్రవర్తనను చూసి తీవ్రంగా నిర\nసించినవాడు' పెద్ద పౌరవ రాజు (పోరస్.)\nఇతను మహా వీరుడూ, మహా కాయుడూనూ.\nఅలెగ్జాండరు వితస్తా (ఝిలం) నది చేరే\nసరికి అవతలి గట్టున బ్రహ్మాండమైన పౌరవ\nసేన యుద్ధ సన్నద్ధమై నిలిచి ఉన్నది. నది\nమంచి ఉరవడిలో ఉన్నది. ఎట్టెదుట\nఅపారమైన సేన నిలిచి ఉన్నది. నది\nదాటటం అసాధ్యమని గ్రహించి అలెగ్జాం\nడరు మాయోపాయం చేశాడు. తన సేనలను\nఅటూ ఇటూ చెదరగొట్టినట్టు నటించి, పది\nహేడు మైళ్ళ ఎగువను సమావేశపరిచి\nఅక్కడ నది దాటించి పౌరవ సేనతో\nయుద్ధానికి తలపడ్డాడు. కొద్దిమంది సైని\nకులు పౌరవ సేనలు చూస్తుండగా నది\nదాట యత్నించి నాశనమయారు.\nపౌరవ సేనలో 30,000 మంది కాల్బ\nలమూ, 4,000 అశ్వికులూ, 300 మంది\nరథికులూ, 200 మంది ఏనుగు లెక్కిన\nయోధులూ ఉన్నారు. అలెగ్జాండరు సేనలు\nముందు దెబ్బ తీసినదాకా వేచి వుండక\nతామే ముందుదెబ్బ తీసివుంటే పౌరవ\nరాజు ఓడి వుండకపోను. అలెగ్జాండరు\nసేనలో ఆశ్వికబలం హెచ్చు. వారి దాడిని\nరథికులు తట్టుకోలేకపోయారు. బురదలో\nకాల్బలం కదలలేకపోయింది. వినుగులు\nవెనక్కు తిరిగి తమ సైన్యాన్నే మట్టు\nబెట్టాయి. తన సేన చెల్లాచెదరై నప్పటికీ\nఏనుగు నెక్కిన పౌరవ రాజు తీవ్రమైన\nగాయం తగిలినదాకా యుద్ధంచేశాడు.\nఆయనను పట్టుకుపోయి తన ఎదట పెట్టి\nనప్పుడు అలెగ్జాండరు, \"మిమ్మల్ని నే నెలా\nచూడాలి?” అని అడిగితే పౌరవ రాజు,\n\"రాజులాగా ప్రవర్తించండి!\" అన్నాడట.\nఅలెగ్జాండరు ఆయన రాజ్యాన్ని ఆక్రమించక\nఆయనకే తిరిగి ఇచ్చివేశాడు.\nఅలెగ్జాండరు గంగాతీరందాకా జయించు\nకుంటూ పోదామనుకున్నాడు. కాని అతని\nసైన్యాలు యుద్ధంతో విసిగి ముందుకుపోవ\nనిరాకరించాయి. అలెగ్జాండరు కొంత సేనను\nపంపేసి, మరి కొంత సేనతో రావీ, చీనాబ్\nదిగువప్రాంతాల ఉండే జాతులను నాశనం\nచేస్తూ వెనక్కు మరలాడు. మాలవులతో\nయుద్ధం చేసేటప్పుడు అతను తీవ్రంగా\nగాయపడ్డాడుకూడా. తరువాత అతను\nసింధుదేశంలోని ముఖ్య పట్టణాలను\nజయించి, క్రీ పూ. 325 లో సముద్ర\nమార్గాన బాబిలన్ చేరుకుని, మరి రెండు\nసంవత్సరాల అనంతరం ఆ నగరంలోనే\nమరణించాడు.\nఅలెగ్జాండరు జయించిన భారత ప్రాంతా\nలలో రాజ ప్రతినిధులుగా పర్షియనులూ,\nమాసిడస్ దేశీయులూ నియోగించబడ్డారు.\nశశిగుప్త, ఆంధీ మొదలైన రాజులుకూడా\nయవన పరిపాలనకు సహాయపడ్డారు. పౌరప\nరాజూ, అభిసారదేశపు రాజూలాటివారు\nకొందరు సామంతులయారు. పుష్కలావతి\nలోనూ, తక్షశిలలోనూ అలెగ్జాండరు తాలూకు\nసైనిక కేంద్రాలు ఏర్పాటయాయి.",
            "book_page_end": 4
        },
        {
            "title": "పార్వతీ కళ్యాణము",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "పౌరాణిక కావ్యం",
            "moral": "తపస్సుకు, అంకితభావానికి దైవం తప్పక అనుగ్రహిస్తాడు.",
            "keywords": [
                "పార్వతి",
                "శివుడు",
                "హిమవంతుడు",
                "తపస్సు",
                "తారకాసురుడు"
            ],
            "characters": [
                "శివుడు (ఈశుడు)",
                "పార్వతి",
                "హిమవంతుడు (అద్రిరాజు)",
                "తారకాసురుడు",
                "ప్రమధులు"
            ],
            "locations": [
                "హిమగిరి",
                "అమరావతి",
                "బ్రహ్మలోకము"
            ],
            "content": "ద్వితీయాశ్వాసము\nదక్షయజ్ఞమునందు తన సతి\nదగ్ధమైనది మొదలు ఈశుడు\nతపసియై, తగినట్టి తావని \"\nతరలి వచ్చె హిమాద్రి చెంతకు.\nప్రమధులతో పరమశివుడు\nహిమగి కరుదెంచెననిన\nవార్తను విని ఎంతో హిమ\nవంతుడు సంతోషించెను.\nపార్వతితో, భార్యతోడ,\nబంధువర్గముల తోడుత\nహిమవంతుడు ఎదురుపోయి\nఈశ్వరునకు మ్రొక్కినాడు.\nశివుడాతని శిరసుపైన\n'చేయిపెట్టి దీవించెను,\nఇక పొమ్మని హిమవంతుని\nఈశ్వరు డాజ్ఞాపించెను.\nచేతులొగ్గి హిమవంతుడు\nశివుని నిట్లు వేడుకొనెను :\n\"మునులు నిన్ను వినియుందురు;\nకనియుండరు నీ రూపము!\nఇట్టి నిన్ను చూచియు మఱి\nఇంటి కెట్లు చనువాడను ?\nపెన్నిధి గని చనగలేని\nపేదవాడనైనాడను !\nఈ బాలిక నా కూతురు;\nఇది చిన్నప్పటినుండియు\nనిన్ను గొలిచి ఎల్లప్పుడు\nనీ నామము జపియించును.\nఈ పట్టున నీ వుండుట\nమా పుణ్యం బనుకొందుము !\nఈ కన్నియసేవ నీవు\nఇచ్చగింతువని యెంతుము.”\nఅని పలికిన శివుడేమియు\nఅనక ఊరకుండినాడు;\nఅది మహాప్రసాద మనుచు\nఅద్రిరాజు తలచినాడు.\nశివుని పను అనురక్తి తోడుత\nచేయుమని హిమవంతు డామెకు\nచెప్పి వెళ్లెను—అంత పార్వతి\nసిగ్గుతో శివువైపు మళ్లెను.\nనెమిలి యీకలతోడ పార్వతి\nనేల నెమ్మది చిమ్ము చుండును,\nమెల్లమెల్లగ మంచిగందపు\nనీళ్లతో కలయంపి చల్లును.\nముత్యములతో రకరకాలుగ\nమ్రుగ్గులను వాకిటను దీర్చును,\nగంగజల మొయ్యారముగ బం\nగారు బిందెల నించి తెచ్చును.\nపూలు పండ్లును తెచ్చి ఈశ్వరు\nమ్రోలనిడి తా మ్రొక్కుచుండును,\nశివుని తలపై చంద్రకళ యా\nచెలియ శ్రమ పోగొట్టుచుండును !\nపొన్నపూలు తలకు జుట్టి,\nబుజపత్తిరి తోళ్ళు గట్టి,\nభస్మమలది, బండరాళ్ళ\nప్రమధులు కూర్చొనియుందురు.\nకాలి గిట్టలతోడ బసవడు\nకరుడు గట్టిన మంచు త్రవ్వుచు,\nగవయ మృగముల జూచి అంకెలు\nగర్జనలు గావించుచుండును.\nఅగ్ని ముందఱో శివుడు కూర్చొని\nఆత్మలో జపియించుచుండును;\nచెంతనే కూర్చుండి పార్వతి\nశివుని మఱిమఱి చూచుచుండును.\nఅట్టి కాలమునందు తారకు\nడనెడి రాక్షసు డేపు మీణెను;\nవాని మద మడపంగజాలెడు\nవా డెవండును లేకపోయెను.\nదేవపతి నోడించి యాతని\nతెల్లగుఱ్ఱము పట్టితెచ్చెను;\nఅతడె ఇంద్రుని యాగభాగము\nఅనుభవించుచు పోతరించెను.\nఅమరపతి యైరావతమునకు\nయముని దున్నకు పోటి పెట్టును,\nసురవధూటులు తనకు వింజా\nమరలువీవగ చూచుచుండును.\nఅచ్చరలతో అతని భటులె య\nధేచ్ఛముగ విహరించుచుందురు,\nసిద్ధ సాధ్యుల యక్షగుహ్యుల\nసేవలను గైకొనుచునుందురు.\nతారకు నోడింపలేక,\nతనవారలతో ఇంద్రుడు\nబ్రహ్మలోకమున కేగెను,\nప్రస్తుతులను గావించెను.\nసుప్తములగు పద్మాలకు\nసూర్యోదయ మైనట్టులు\nభయము గొన్న దేవతలకు\nబ్రహ్మదేవు డగుపించెను.\nపలువిధముల నింద్రాదులు\nబ్రహ్మను స్తుతియించినారు;\nమీ రాకకు కతమేమని\nమెచ్చి బ్రహ్మ అడిగినాడు.\nదేవగురువు బ్రహ్మకిట్లు\nదీనముగా విన్నవించె—\n\"దేవా! అంతర్యామివి\nనీ వెఱుగనిదేమున్నది?\nతమ వరముల బలిమిచేత\nతారకుడను రాక్షసుండు\nలోకనాశనమున కైన\nతోకచుక్క లాగుండెను !\nఅమరవరుల పాఱద్రోలి,\nఅచ్చరలకు ముచ్చటపడి,\nకింపురుషులు చంపివైచి,\nకిన్నరులను నఱకివైచి—\nవిద్యాధర గంధర్వులు\nవిశ్వే దేవతలందఱు\nతన కూడిగ మొనరింపగ\nతారకు డేలిక యయ్యెను.\nవాని కంట బడిన మునులు\nప్రాణముతో బయట పడరు;\nవానిచేత నాశనమ్ము\nకాని యజ్ఞ మొకటి లేదు!\nతనను గెలువలేక శివుడు\nవనముల పాలయ్యెననుచు,\nవిష్ణు వసలు లేడటంచు\nవిఱ్ఱవీగుచుండె నతడు.\nవాని గెల్చునట్టి వీర\nసేనాపతి మాకు నిమ్ము”\nఅని యడిగిన బ్రహ్మదేవు\nడాలోచన చేసి పలికె.\n\" అమరులార! మీ కోరిక\nసమకూరెడు నికమీదట;\nతారకు నేనిపుడు చంప\nధర్మము కా దిది వినుండు.\nశిపు డిప్పుడు హిమగిరిపై\nచేరి తపము చేయుచుండి;\nపార్వతి యాతని ప్రక్కన\nపరిచర్యలు జరుపుచుండె.\nవా రిద్దఱికిని పుట్టిన\nవా డాతని చంపగలడు;\nకావున ఈశ్వరుడామెను\nకైకొను నట్లైనరింపుడు.”\nఅని యానతి యొసగి బ్రహ్మ\nఅంతర్ధానము చెందెను;\nప్రమదముతో ఇంద్రాదులు\nఅమరావతి కరుదెంచిరి. - (సశేషం)",
            "book_page_end": 8
        },
        {
            "title": "రాకాసిలోయ - 8",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ",
            "moral": "కష్ట సమయంలో ధైర్యం, వివేకం కోల్పోకూడదు.",
            "keywords": [
                "మాంత్రికుడు",
                "రహస్య మార్గం",
                "కాలభైరవుడు",
                "బిలం",
                "రాజగురువు"
            ],
            "characters": [
                "మాంత్రికుడు (బ్రహ్మదండి)",
                "కేశవుడు",
                "జయమల్లు",
                "రాజగురువు",
                "సేనానాయకుడు",
                "కేశవుడి తండ్రి"
            ],
            "locations": [
                "రాకాసి లోయ",
                "కాలభైరవుడి విగ్రహం కింద గుహ",
                "సొరంగ మార్గం"
            ],
            "content": "[ కాలభైరవుడి విగ్రహం ముందు, బ్రహ్మదండి మాంత్రికుడు చేసిన హెూమం వల్ల\nపొగ లేచి, గుహనంతా చుట్ట వేసింది. ఆ విధంగా వాడున్న చోటు రాజు పంపిన సైనికులకు\nతెలిసిపోయింది. మంత్రశాస్త్రం తెలిసిన రాజగురువు స్వయంగా వచ్చి, కాలభైరవుడి నోరు\nకట్టేశాడు. మాంత్రికుడు కేశవుణ్ణి, జయమల్లునూ ఎటైనా పారి పొమ్మన్నాడు. తరవాత — ]\nకొండ ఎక్కుతున్న బ్రహ్మపుర సైనికుల్లో\nఒకడు, కేశవుడూ, జయమల్లూ గుహ నుంచి\nబయటికి రావటం చూశాడు. వాడు రాజ\nగురువుతో, \"\" అయ్యా, గుహలోవున్నది\nఒకడు కాదు, ఇద్దరు మాంత్రికులు,\nఅదిగో చూడండి!\" అంటూ గుహ కేసి\nచేయి చూపాడు.\n.\nసైనికుడలా చెప్పగానే రాజగురువుతో\n. పాటు, కేశవుడి ముసలితండ్రి కూడా ఆటు\nకేసి చూశాడు. అతడికి ప్రాణం లేచివచ్చి\nనట్టయింది. తన కొడుకు బతికే వున్నాడు!\nతను భయపడ్డట్టు, మాంత్రికుడు అతడి\nకేమీ హాని చెయ్యలేదు.\nరాజగురువు, పారిపోతున్న కేశవుతో,\nజయమల్లునూ చూస్తూనే, \"వాళ్లు మాంత్రి\nకులు కాదు, వాడి శిష్యులై వుంటారు.\nమాంత్రికుడు ఈ సరికే గుహ నుంచి మరో\nమార్గాన పారిపోయివుంటాడు. లేదా,\nఅక్కడే వాడికి దాక్కునేందుకేదైనా రహస్య\nప్రదేశం వుండివుంటుంది. వాడి శిష్యుల్ని\nకూడా మనం చేజిక్కించుకోవాలి. ' ' మీరు\nఅన్ని వైపుల నుంచీ చుట్టు ముట్టండి,”\nఅని సైనికుల నాజ్ఞాపించాడు.\nగుంపుగా నడుస్తున్న సైనికులందరూ,\nరాజగురువు ఆజ్ఞ వింటూనే జట్లు జట్లుగా\nచీలిపోయి, వలయాకారంగా కొండ మీదికి\nఎక్కసాగారు. పారిపోతున్న కేశవుడూ,\nజయమల్లూ వాళ్లను చూసి, ఎటు పారి\nపోవాలో తెలియక తికమకపడ్డారు.\n\" సైనికులు అన్ని వైపుల నుంచీ మనను\nచుట్టుముట్టి పట్టుకోవాలని చూస్తున్నారు.\nవాళ్ల కంట బడకుండా పారిపోవటం ఎలా?”\nఅన్నాడు కేశవుడు.\n\"నేనూ అదే ఆలోచిస్తున్నాను,”\nఅంటూ జయమల్లు ఓ క్షణం ఆగి, \"మనం\nఒకటి చేద్దాం. ఈ సైనికులు వెన్నంటి\nవుండగా, కొండ దిగి అడవిలోకి పోగల\nగటం సాధ్యమయేది కాదు. మనం\nయిక్కడే ఏదైనా చీకటి గుహలో జొరబడి\nదాక్కుందాం,” అన్నాడు.\n\"మనను పట్టటానికి బయిలుదేరిన\nవాళ్ళు, ఈ చుట్టుపక్కల వున్న గుహలూ,\nగుట్టలూ, పుట్టలూ వెతక్కుండా వూరు\nకుంటారా? ఏమైతేనేం మనం, మాంత్రికుడి\nగుహలో నుంచి బయటికి రావటం బ్రహ్మ\nపుర సైనికులు చూడటంతో, చిక్కులో\nపడ్డాం,\" అన్నాడు కేశవుడు.\n\" నువ్వంత నిస్పృహ పడకు, కేశవా.\nమనం రాజభటులకు దొరక్కుండా దాక్కు\nనేందుకు శాయశక్తులా ప్రయత్నిద్దాం. ఒక\nవేళ దొరికామో, ప్రాణాపాయం రాకుండా\nబయటపడే మార్గం నేను ఆలోచించే\nవున్నాను,” అన్నాడు జయమల్లు.\nజయమల్లేదో పెద్ద ఎత్తుగడ ఒకటి\nముందే ఆలోచించి వుంచాడని కేశవుడు\nఅర్థం చేసుకున్నాడు. అయితే, అదేమిటో\nఅడుగుదామని కేశవుడు అనుకునే లోపలే,\nజయమల్లు పక్కన వున్న ఒక సొరంగ\nమార్గంలోకి ఎగిరి దూకుతూ, \"కేశవా,\nచీకటని భయపడకు. నా వెనగ్గా రా.\nఈ సొరంగ మార్గం, నాకు బాగా తెలి\nసిందే.\" అని కేక వేశాడు.\nకేశవుడు మరి చేసేదేమీ లేక జయమల్లు\nవెనక సొరంగంలోకి దూకాడు.- లోపల\nచీకటిగా వున్నది. జయమల్లు రెండు చేతు\nలనూ, పక్కలకు బారచాచి, సొరంగపు\nటంచులను తాకుతూ, జాగ్రత్త అని కేశవు\nడికి హెచ్చరికలిస్తూ త్వరత్వరగా ముందుకు\nనడవ సాగ్గాడు.\nరాజగురువు ఆజ్ఞ విని, మాంత్రికుడున్న\nగుహనూ, ఆ పరిసర ప్రాంతాలనూ చుట్టు\nముట్టడానికి బయలుదేరిన సైనికులకు,\nకేశవుడూ, జయమల్లూ కనిపించలేదు.\nవాళ్ళల్లో నలుగురు ప్రతి గుహలోకి తొంగి\nచూస్తూ, చివరికి బ్రహ్మదండి మాంత్రికుడి\nగుహ దగ్గిరకు వచ్చి, లోపలకు చూస్తూనే,\nకాలభైరవుడి విగ్రహాన్ని చూసి, మూర్ఛ\nపోయినంత పని చేశారు.\n\"ఉగ్రరూపం, భయంకరాకారం, కాళ్ల\nకింద నేల గిర్రున తిరిగిపోతున్నది!” అంటూ\nయిద్దరు సైనికులు గుహ ముందు వెల్లకిలా\nపడిపోయారు. సైనికుల అరుపులు విన్న\nరాజగురువూ, సేనానాయకుడూ అక్కడికి\nపరిగెత్తుకు వచ్చారు. గుహముందు యిద్దరు\nసైనికులు మూర్ఛపడి వున్నారు, మరిద్దరు\nగుహకు ఆనుకుని నిలబడి, గట్టిగా కళ్ళు\nమూసుకుని, ఏదో దండకం వినబడీ వినబడ\nనట్టు గొణుగుతున్నారు.\nసైనికుల వాలకం చూస్తూనే, సేనా\nనాయకుడికి మండిపోయింది. అతడు కింద\nపడి వున్న సైనికులను కాలితో గట్టిగా\nతన్నుతూ, \"చచ్చారా, బతికున్నారా?\"\nఅంటూ పళ్ళు కొరికాడు.\nసేనానాయకుడి తాపులకు కింద పడి\nవున్న సైనికులిద్దరూ ఎగిరి లేచి నిలబడ్డారు.\nదండకం పఠిస్తున్న వాళ్ళు చప్పున కళ్ళు\nతెరిచారు. తరవాత నలుగురు సైనికులూ\nఏకకంఠంగా, \" గుహలో వున్న భయంకర\nస్వరూపాన్ని చూస్తూనే, మాకు శరీరాలు\nస్వాధీనం తప్పినై, సేనానీ,” అన్నారు.\n\"ఆహాఁ, ఎంతటి సాహస విక్రమార్కు\nలోయ్, మన బ్రహ్మపుర సైనికులు!”\nఅంటూ రాజగురువు గుహలోకి ప్రవేశిం\nచాడు. గుహలో అంతా నిశ్శబ్దంగా వున్నది.\nకాలభైరవుడి విగ్రహం ముందు మాంత్రి\nకుడు వెలిగించిన మంటలు యింకా\nచల్లారలేదు. వాడు వేసిన ధూపం తాలూకు\nపొగ, యింకా గుహలో అక్కడక్కడా\nతారట్లాడుతున్నది.\n\"సేనానీ!” అని కేకవేశాడు రాజగురువు,\nచుట్టూరా కలయచూస్తూ. సేనానాయకుడు\nగుహలోకి వచ్చాడు.\n\" ఈ గుహలో నుంచి ఎక్కడికో రహస్య\nమార్గం వుండి వుంటుంది. మాంత్రికుడు\nదానివెంట పారిపోయి వుంటాడని నా అను\nమానం. వాడి అనుచరు. లిడ్డరూ గుహ\nలోంచి బయటికి పారిపోవటం మనం\nచూశాం. వాళ్ళను రాజుగారి అంగరక్షకుడు\nవెతికి పట్టుకుంటాడు. మనం, ఈ మాంత్రి\nకుణ్ణి కలుగులోంచి బయటికి లాగాలి,”\nఅన్నాడు రాజగురువు.\nసేనానాయకుడు గుహకు అన్ని వైపులా\nపరీక్షగా చూశాడు. అతడి కెక్కడా ద్వారం\nవున్న గుర్తు కనిపించలేదు. \" గుహలోకి\nమనం ప్రవేసించిన దారి తప్ప, పారి\nపోయేందుకు మరే మార్గం వున్నట్టు కని\nపించటం లేదు, గురువర్యా,” అన్నా డతడు.\n\" చూడగానే కనిపించేదైతే, అది రహస్య\nమార్గం ఎలా అవుతుంది? గుహలో ప్రతి\nఅంగుళాన్ని నొక్కుతూ కదిలించి చూడండి.\nఏదైనా రహస్య ద్వారం వుంటే తెరుచు\nకుంటుంది,” అన్నాడు రాజగురువు.\nసేనానీ, నలుగురు సైనికులూ గుహ\nనంతా చేతులతో, కత్తిపడులతో, నొక్కి\nచూశారు. ఎక్కడా రహస్య ద్వారం వున్న\nసూచనలైనా కనిపించలేదు. ఈ లోపల\nరాజగురువు కాలభైరవుడి విగ్రహాన్ని పరీక్షగా\nచూడసాగాడు. హఠాత్తుగా ఆయనకో అను\nమానం కలిగింది. సేనానాయకుడు వచ్చి\nగుహలో ఎక్కడా రహస్య ద్వారం లేదని\nచెప్పగానే, రాజగురువు, కాలభైరవుడి విగ్ర\nహాన్ని అతడికి చూపుతూ, \"బహుశా.\nఈ విగ్రహం అడుగున ఏదైనా రహస్య\nబిలం వున్నదేమో. లేకపోతే మాంత్రికుడు\nఎట్లా మాయమయినట్టు? విగ్రహాన్ని కది\nలించి చూడండి,\" అన్నాడు.\nసైనికులూ, సేనానాయకుడూ' • కాలభైర\nవుడి విగ్రహాన్ని పై కెత్తేందుకు ప్రయత్నిం\nచారు. అది కదలలేదు. అటూ యిటూ\nపక్కలకు లాగేందుకు యత్నించారు. కాని,\nఅది వున్న చోటు నుంచి అంగుళమైనా\nజరగలేదు. రాజగురువు ఈసారి విగ్రహాన్ని\nతల దగ్గిర నుంచి అతి జాగ్రత్తగా తడివి\nచూస్తూ, దాని వెన్ను మీద వేళ్ళతో\nనొక్కుతూ, \" ఆహాఁ, ఇదీ రహస్యం!\nఇదేదో పోతపోసిన విగ్రహం అనుకున్నాను,\nకాదు. ఇది అతుకులమారి బొమ్మ. ఎక్కడో\nఏదో ఒక భాగాన్ని కదిలిస్తే, ఇది తప్పక\nరెండుగా విచ్చుకుంటుంది. మాంత్రికుడు\nదీని పొట్టలో వుండి వుంటాడని నా అను\nమానం. బహుశా, వాడు మన సంభాషణ\nఅంతా వింటూండినా వింటుండొచ్చు,”\nఅంటూ పెద్దగా నవ్వాడు,\nరాజగురువు యిలా అనగానే, సేనానీ,\nసైనికులూ కాలభైరవుడి విగ్రహాన్ని, తలా,\nకాళ్ళూ పట్టుకుని గుంజసాగారు. సైనికు\nలకు మాత్రం ఆ విగ్రహం అంటే యింకా\nభయం పోలేదు. వాళ్ళేదో కాలుతున్న\nలోహాన్ని తాకి చూస్తున్న వాళ్ళలాగా అటూ\nయిటూ గెంతుతున్నారు.\nఇదంతా గమనిస్తున్న రాజగురువు,\nకోపంగా వాళ్లకేసి చూస్తూ, \"ఎందుకంత\nభయపడి చస్తున్నారు? మీ ప్రాణాలకేం\nప్రమాదం రాదు,” అని గట్టిగా కసిరాడు.\nసైనికుల కా మాటల్తో ప్రాణభయం\nపోకపోయినా, ఉద్యోగాలకు ముప్పు వస్తుం\nదేమోనన్న దడుపు పుట్టింది. రాజగురువు\nసర్వసమర్థుడు. రాజుగారి దగ్గిర ఆయన\nమాటకు తిరుగులేదు. ఇలా అనుకుని సైని\nకులు ఎక్కడ లేని తెగువా తెచ్చుకుని\nకాలభైరవుడి విగ్రహాన్ని, అటూ యిటూ\nకుదిలించ సాగారు. వాళ్ళల్లో ఒకడు\nవిగ్రహం తోక పట్టుకుని గుంజే సరికి,\nఉరిమినట్టు ఫెళఫెళ మంటూ విగ్రహం\nరెండుగా చీలి పక్కలకు పడిపోయింది.\nరాజగురువు పొందిన ఆశ్చర్యం అంతా\nయింతా కాదు. మాంత్రికుడు కాలభైరవుడి\nపొట్టలోంచి కొండలోకి ఎక్కడికో ఒక\nరహస్య బిలమార్గం ఏర్పాటు చేసుకున్నా\nడన్న మాట! ఇప్పుడు వాడు ఆ బిలమార్గం\nలోంచి బయటికి పారిపోయి వుంటాడు.\nలేదా, అందులోనే ఎక్కడైనా దాక్కొని\nఅయినా వుంటాడు.\nరాజగురువు యిలా ఆలోచించి, సేవా\nనాయకుడితో, \" సేనానీ, మాంత్రికుణ్ణి\nపట్టుకునే పని ఒక విధంగా సుకరమయిం\nదనుకుంటాను. మన సైనికులు కొండ\nగుహలన్నీ గాలిస్తూ వుండగా, వాడు కొండ\nదిగి పారిపోయేందుకు ప్రయత్నించడు.\nఈ బిలం చూశావు గదా? ఇది ఎక్కడికి\nపోతుందో తెలియదు. కాని, మాంత్రికుడు\nయిందులోనే ఎక్కడో దాక్కుని వుంటాడు.\nమనవాళ్ళకు కాగడా లిచ్చి, బిల మంతా\nవెతికించు,” అన్నాడు.\nగుహలో మాంత్రికుడు సొంత వుపయో\nగానికి దాచుకున్న కాగడాలను సైనికులు,\nఅక్కడే వున్న చమురులో తడిపి, వెలి\nగించి, సేనానాయకుడు ముందుండి దారి\nతీయగా, కాలభైరవుడి పొట్టలో నుంచి దిగు\nవకు వున్న బిలంలో దిగారు.\nకాలభైరడు రెండుగా విరిగి పడినప్పుడు\nఅయిన పెద్ద ధ్వనిని, మచ్చల సింహం\nగుహలో దాక్కొని వున్న కేశవుడూ, జయ\nమల్లూ విన్నారు. సింహం గుహముందున్న\nబండరాయి మీద పడుకుని నిద్రమత్తుతో\nజోగుతున్నది.\n\"బ్రహ్మదండిగాడి రహస్యం సైనికులకు\nతెలిసిపోయింది. ఇక వాణ్ణి వాళ్ళు పంది\nకొక్కును కలుగులో నుంచి లాగినట్టు బయ\nటికి లాగుతారు,” అన్నాడు జయమల్లు.\nఇంతలో వాళ్ళు దాక్కున్న గుహ. వెనక\nభాగాన అడుగుల చప్పుడు వినిపించింది.\n\" సైనికులకు మనం దాక్కున్న చోటు\nతెలిసిపోయింది !” అన్నాడు కేశవుడు, ధ్వని\nవచ్చిన వైపుకు చూస్తూ.\nజయమల్లు ఒక్క ఎగురున వెళ్ళి, గుహ\nవెనక భాగాన నలుచదరంగా వున్న ఒక\nరాతికి అడ్డంగా, ఇనపకమ్మీ నొక దానిని\nతోసి, అడుగులో అడుగు వేసుకుంటూ కేశ\nవుడి దగ్గిరకు వచ్చి, రహస్యంగా అతడితో,\n\" ఇక మనకు ఆ వైపునుంచి ప్రమాదం\nరాదు. అక్కడ ఏదో నలుచదరపు రాయి\nవున్నదని తప్ప, అది గుహలోకి తెరుచుకునే\nతలుపు అని వాళ్ళు గ్రహించలేరు. ఇంతకీ\nబ్రహ్మదండిగాడు ఏమయినట్టు? వాళ్ళకు\nదొరికిపోయాడా?” అన్నాడు అను మానంగా.\nకేశవుడు జవాబు చెప్పబోయేంతలో\nగుహ వెనుకభాగాన్నుంచి, \" శిష్యా, శిష్యా,”\nఅన్న సన్నని పిలుపు వినిపించింది. ఆ స్వరం\nగుర్తు పడుతూనే, జయమల్లు నిలువెల్లా\nకంపించిపోయాడు. అతడు కేశవుడి చెవిలో\nరహస్యంగా, \" కాలభైరవుడి విగ్రహం అడు\nగున ఏదో రహస్య బిలం వున్నదని నాకు\nతెలుసు కాని, అది సరిగా ఈ గుహలోకి\nవస్తుందని నే నెరగను. బ్రహ్మదండిగాడి\nరహస్యం సైనికులకు తెలిసిపోగానే, వాడు\nయిక్కడికి పారిపోయి వస్తున్నాడు. మనం\nఆ నలుచదరపు రాయికి అడ్డం తీసి గుహ\nలోకి దారి యిచ్చామో, మనం కూడా\nసైనికులకు చిక్కి పోతాం. అందుకని\nమనం గుట్టు చప్పుడు కాకుండా వూరుకో\nవటం మంచిది,\" అన్నాడు.\nఈలోపల బ్రహ్మదండి మాంత్రికుడు,\nశిష్యా, శిష్యా, అంటూ చాలా సార్లు కేకలు\nపెట్టి, గుహ వెనుకభాగాన్ని తన మంత్ర\nదండంతో కొట్టసాగాడు. కాని, అతడికి\nయివతలి నుంచి ఎలాంటి జవాబూ రాలేదు.\nకేశవుడూ, జయమల్లూ కిక్కురుమనకుండా\nగుహలో ఒక మూలకొదిగి కూర్చున్నారు.\nఅక్కడ రాజగురువు ఆజ్ఞ విని బిలం\nలోకి దిగిన సేనానాయకుడూ, సైనికులూ,\nమాంత్రికుడు వెళ్ళిన మార్గం కనుక్కోలేక,\nపక్కదారుల వెంట చాలాసేపు తిరిగి, చీకటి\nకోణాల్లో నానా అవస్థలూ పడి, కొంత\nసేపటికి రాజగురువున్న చోటుకు తిరిగి\nవచ్చారు. \"మాంత్రికుడు దొరకలేదా?\" అని\nఅడిగాడు రాజగురువు.\n\"గురువర్యా, వాడా బిలంలో వున్న\nసూచనలేం కనిపించ లేదు. బిల మార్గం\nఎక్కడా సూటిగా లేదు. చేతివేళ్ళలా\nఅందులో అన్ని వైపులకూ సొరంగ మార్గా\nలున్నై. వాడెక్కడా కనిపించలేదు,”\nఅన్నాడు సేనానాయకుడు.\n\"అలాగా,” అంటూ రాజగురువు\nకొంచెంసేపు ఆలోచించి, \" వాడు, ఈ బిలం\nలోని, ఏ సందుల్లోనో దాగివున్నాడనే దాంట్లో\nసందేహం లేదు. వాణ్ణి బయటికి రప్పించ\nటానికి ఒకే మార్గం వున్నది. మీరంతా వెళ్లి\nఎండుపుల్లలూ, ఆకలములూ పోగుచేసుకు\nవచ్చి, బిలమార్గాన్ని వాటితో నింపి, నిప్పు\nపెట్టండి. వాడు ఆ పొగకు తట్టుకోలేక,\nఏదో ఒక సొరంగం నుంచి బయటికి\nవస్తాడు. అప్పుడు పట్టుకోవచ్చు,” అన్నాడు\nసైనికులు బిలద్వారాన్ని ఎండు పుల్లలతో\nనింపి, దానిమీద యింత చమురు పోసి,\nనిప్పంటించారు.\n— (ఇంకా వుంది)",
            "book_page_end": 16
        },
        {
            "title": "ప్రభువంచన",
            "book_page_start": 17,
            "pdf_page_start": 35,
            "pdf_page_end": 46,
            "author": "చందమామ బృందం",
            "genre": "బేతాళ కథ",
            "moral": "భయపడే స్త్రీని రక్షించే బాధ్యత శక్తిమంతుడిపై ఉంటుంది. (లేదా) అబలలను ఆదుకునే క్రమంలో కష్టాలను పంచుకోవలసి వస్తుంది.",
            "keywords": [
                "రూపబాణుడు",
                "మల్లిక",
                "రాక్షసుడు",
                "ప్రభుభక్తి",
                "వీరసింహుడు"
            ],
            "characters": [
                "విక్రమార్కుడు",
                "బేతాళుడు",
                "కపిలదేశపు రాజు",
                "మల్లిక",
                "వీరసింహుడు",
                "రూపబాణుడు",
                "రాక్షసుడు"
            ],
            "locations": [
                "శ్మశానం",
                "కపిలదేశం",
                "పద్మదేశం",
                "రాక్షసుడి వనం"
            ],
            "content": "విసుగు చెందని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు, \"రాజా,\nనీకు ఈ తీరని కష్టం ఏ ఆడదైనా తెచ్చి\nపెట్టిందా అని సందేహంగా ఉన్నది. ఎందు\nకంటే, సాధారణంగా ఎంతో ప్రయోజకులు\nసయితం స్త్రీల మూలంగా చిక్కులలో బడి\nఅష్టకష్టాలకూ గురి అవుతారు. అందుకు\nరూపబాణుడే నిదర్శనం. నీకు శ్రమ\nతెలియకుండా ఉండగలందులకు అతడి\nకథ చెబుతాను విను,\" అంటూ ఈ విధంగా\nచెప్పసాగాడు :\nపూర్వం కపిలదేశపు రాజుకు మల్లిక\nఅని ఒక కుమార్తె ఉండేది. ఆమెకు యుక్త\nవయసు రాగానే అనేక దేశాల రాజులు\nఆమెను తమ కిచ్చి వివాహం చేయవలసిం\nదని కోరుతూ దూతలను పంపారు. తన\nకూతురు మల్లిక పేరు చెప్పారు. వీర\nసింహుడు తన దూతలను కవిలరాజు\nవద్దకు పంపాడు.\nతన కోసం వీరసింహుడు దూతలను\nపంపాడని తెలియగానే కపిలరాజు ఆ నాటికి\nసభ చాలించి, దూతలను సగౌరవంగా తన\nమందిరానికి తీసుకుపోయి వారు వచ్చిన\nపని తెలుసుకున్నాడు.\nవీరసింహుడు తన కుమార్తెను పెళ్లాడ\nతాననటం కపిలరాజుకు ఆనందమూ, విచా\nరమూకూడా కలిగించింది. వీరసింహుడు.\nఅమిత బలవంతుడు. ఆయన తలుచు\nకుమార్తెకు ఇష్టంలేని పెళ్ళి చెయ్యటం కున్నట్టయితే కపిల రాజ్యాన్ని క్షణంలో\nకపిలరాజుకు సమ్మతం కాదు. అందుచేత జయించగలడు. రెండు దేశాల మధ్యా\nఆయన ప్రతిసారీ తన కుమార్తెను, \"ఈ ఇంతవరకూ ఉంటున్న మంచి సంబం\nసంబంధం నీ కిష్టమేనా, అమ్మా?” అని ధాలు ఈ వివాహం జరిగితే మరింత దృఢ\nఅడుగుతూ వచ్చాడు.\nపడతాయని కపిలరాజు ఆనందించాడు.\nమల్లిక ఆ వచ్చిన వివాహ సంబంధా మరి విచారం దేనికంటే, మల్లిక లోగడ\nలన్నిటినీ నిరాకరించింది.\nఎందరో యువకులైన రాజకుమారులను\nఇలా వుండగా పద్మదేశపు రాజైన వీర నిరాకరించి ఉన్నది, వయసు మళ్ళిన వీర\nసింహుడి పట్టపు రాణి చనిపోయింది. సింహుణ్ణి పెళ్ళాడటానికి ఆమె సమ్మ\nఆయన తన మంత్రులను పిలిచి, \" నేను తిస్తుందో, లేదో!\nమళ్ళీ పెళ్ళాడతాను. నాకు తగిన కన్య\nఎక్కడ ఉన్నదీ విచారించండి,\" అన్నాడు.\nమంత్రులు తడుపుకోకుండా కపిలరాజు\nఆయన తన కుమార్తె వద్దకు వెళ్ళి,\n\" అమ్మా, పద్మదేశ మహారాజైన వీర\nసింహుడు దూతలను పంపి, నిన్ను పెళ్ళా\nడతానని కబురు చేశాడు. నీ అభిప్రాయం\n• ఏమిటి ?\" అని అడిగాడు.\nవీరసింహుడి కోరికను నిరాకరించే\nగుండె ధైర్యం తన తండ్రికి లేదని తెలుసు\nకుని మల్లిక, \" నీకు అల్లుడుగా పనికివచ్చే\nవాడు, నాకు భర్తగా పనికిరాకపోతాడా?”\nఅన్నది. ఈ మాటను ఆమోదంగా భావించి\nసంతోషపడి కపిలరాజు దూతలతో, \"రెండు\nవారాల అనంతరం మంచి ముహూర్త\nమున్నది. వీరసింహ మహారాజుగారు సపరి\nవారంగా ఆ ముహూర్తం నాటికి తరలి\nరావచ్చు,” అన్నాడు.\nముహూర్తానికి ఒక రోజు ముందుగా\nవీరసింహుడు తన కొడుకులతోనూ, తన\nఅంగరక్షకులైన యోధులతోనూ, పెద్ద సేన\nతోనూ అట్టహాసంగా బయలుదేరి కపిల\nనగరానికి వచ్చి చేరాడు.\nఅతని అంగరక్షకులందరూ అద్భుత\nవీర్య పరాక్రమాలు గలవారు. వారిలో రూప\nబాణుడనేవాడు అందంలో నవమన్మధుడు.\nకపిలరాజు వీరసింహుడి గౌరవార్ధం\nగొప్ప విందు చేశాడు. ఆ విందుకు వీర\nసింహుడి వెంట అతని అంగరక్షకులూ,\nకుమారులూ, ముఖ్యోద్యోగులూ హాజరై ఒక\nపంక్తిలో కూచున్నారు.\nమల్లిక ఒక కిటికీ వద్ద నిలబడి వీర\nసింహుడి పరివారాన్ని చూస్తూ, తన చెంత\nనిలబడిన చెలికత్తెతో, \"ఏమే, ఈ విందు\nఎందుకు జరుగుతున్నదీ? అసలీ రాజుగారు\nమన దేశాని కెందుకు వచ్చినట్టూ?” అని\nఅడిగింది.\n\"మీకు తెలియకపోతే నాకు తెలు\nస్తుందా, అమ్మా?” అన్నది చెలికత్తె. కాని\nరాజకుమార్తె మళ్ళీ అదే ప్రశ్న అడిగేసరికి,\n\"ఆ మహారాజు తమర్ని పెళ్లాడటానికి\nవచ్చారని మీకు తెలియదా?” అన్నది.\n\"పెళ్ళి మాట చూచాయగా విన్నాను\nగాని ఈయనే నన్ను పెళ్ళాడుతున్నాడని\nతెలియదే. మా తండ్రి కన్న పెద్దవాడు;\nతన కొడుకుకో, మనవడికో నన్ను చేసు\nకుంటానంటే భావ్యంగా ఉండేది గాని, తానే\nచేసుకోవట మేమిటి?” అన్నది మల్లిక\nవెటకారంగా.\nఆమె ఆ రాత్రి వీరసింహుడి విడిదికి\nమత్తుమందు కలిపిన పానీయాలు పంపి,\nవాటిని 'రాజుగారి అంగరక్షకులకు తప్ప\nమిగిలిన వారందరికీ ఇచ్చేటట్టు ఏర్పాటు\nచేసింది. ఆ పానీయాలు తాగి వీరసిం\nహుడూ, అతని కొడుకులూ, మంత్రులూ\nస్పృహ లేకుండా పడిపోయారు. తరవాత\nఒక చెలికత్తె రూపబాణుడి వద్దకు వచ్చి,\n\"మా రాజకుమా ర్తెగారు రమ్మంటున్నారు,”\nఅని చెప్పింది.\nరూపబాణుడు ఆశ్చర్యపడ్డాడు. అయినా\nదాసినేమీ ప్రశ్నించకుండా, దాని వెంట\nబయలుదేరి రాజకుమార్తె ఉండే చోటికి\nవచ్చి, \"ఏమి సెలవు?” అని అడిగాడు.\n\"రేపు నాకు పెద్ద ఆపద రాబోతున్నది.\nనన్ను మీ రాజు పెళ్ళాడేస్తాడు. ఆ పెళ్ళి\nనా కిష్టం లేదు. ఈ ఆపద నుంచి నన్ను\nనీవే కాపాడాలి. నీవు చాలా బలశాలివనీ,\nధైర్యశాలివనీ విన్నాను. నన్ను నీవు కాపాడి\nతివా, నేను మనస్ఫూర్తిగా నీ భార్యనవు\nతాను,” అన్నది మల్లిక.\n\"మా మహారాజు ఉప్పు తింటున్నాను.\nనేను మీకు ఎలా సహాయం చేయను?\"\nఅన్నాడు రూపబాణుడు.\n\"ఆపదలో ఉన్న అబలలను ఆదుకోవా\nలని నీకు దీక్షలేదా? నిన్ను రాజ ద్రోహం\nచెయ్యమనటం లేదు. నన్ను రక్షించమం\nటున్నాను,” అన్నది మల్లిక.\n\" రక్షిస్తాను. అందుకేం చెయ్యాలి?”\nఅని రూపబాణుడు అడిగాడు.\n\"ఈ రాత్రే మనం ఎటైనా పారిపోవాలి,”\nఅన్నది మల్లిక.\n\"ఆ పని చేస్తే నేను మా మహారాజుకు\nబద్ద విరోధినయితీరుతాను. ఆదీగాక అందు\nపల్ల నీకు కలగబోయే మేలుకూడా\nఉండదు. ఎందుకంటే, వీరసింహ మహా\nరాజు శక్తి నాకు తెలుసు. మనం ఎక్కడికి\nపోయినా ఆయన మనని వెన్నంటి\nరాగలడు. మనని ఘోరంగా శిక్షించగలడు.\nఆయన భార్యవు కాకుండా మానగలవేమో\nగాని, నా భార్యవు కావటం నీకు అసాధ్యం,”\nఅని స్పష్టంగా చెప్పాడు రూపబాణుడు.\n\" నాకు సహాయం చెయ్యటం ఇష్టం\nలేకనో, ప్రాణ భయంచేతనో ఈ మాట\nలంటున్నావు,” అన్నది మల్లిక.\n\" నీకు నిజం తెలియటం మంచిదని\nచెప్పాను. వెళ్ళిపోదాం పద. నేను సిద్ధంగా\nఉన్నాను,” అన్నాడు రూపబాణుడు. మల్లిక\nపరమానందం చెంది భవనం విడిచి ఆతని\nవెంట బయలుదేరింది.\nరూపబాణుడు చెప్పిన మాటలలో అతి\nశయోక్తి ఆపగింజంత కూడా లేదు.\nమర్నాడు తెల్లవారగానే మల్లికా రూప\nబాణులు కలిసి పారిపోయారని తెలిసి,\nవీరసింహ మహారాజు ఉగ్రుడైపోయి, తన\nసేనతో సహా వాళ్ళను పట్టుకోవటానికి\nబయలుదేరాడు. ఇందువల్ల మల్లికా రూప\nబాణులు వంట చేసుకున్న చోట భోజనం\nచెయ్యకుండా, భోజనం చేసినచోట విశ్ర\nమించకుండా, రాత్రిళ్ళు అతి రహస్యస్థలా\nలలో నిద్రిస్తూ ముందుకు ప్రయాణం\nసాగించవలసి వచ్చింది.\nవేటగాడికి అందకుండా పరిగెత్తే మృగాల\nలాగా వారిద్దరూ చాలా రోజులు ప్రయాణించి\nచివరకు ఒక రాక్షసుడుండే వనం చేరారు.\nఆ రాక్షసుడు ఎవరిచేతా చావకుండా వరం\nపొందినవాడు. వాడి ప్రాణాలు తీయగలది\nవాడి గద మాత్రమే. ఆ గద ఎల్లప్పుడూ,\nవాడు నిద్రపోయేటప్పుడు కూడా, వాడి చేతి\nలోనే ఉండేది. దానితో ఒక్క పెట్టుపెడితే\nఎంతటి వాడైనా చచ్చి తీరవలిసిందే. అందు\nచేత ఆ రాక్షసుడి వనంలోకి ఎవరూ అడుగు\nపెట్టేవారు కారు.\nమహాబలుడైన వీరసింహుడు కూడా\nఆ ప్రాంతాలకు వేటకువస్తే ఆ వనం చాయ\nలకు వచ్చేవాడుకాడు.\nఅందుచేత రూపబాణుడికి అది క్షేమమైన\nప్రదేశం. అతను మల్లికను వెంటబెట్టుకుని\nరాక్షసుడి వద్దకు వెళ్ళి, అతని శరణువేడి,\nతననూ మల్లికనూ ఆ వనంలో ఒక\nపర్ణశాల వేసుకుని ఉంటూ ఉండ\nనిమ్మన్నాడు.\nరాక్షసుడు అందుకు సమ్మతించాడు,\nకాని ఒక్క నియమం పెట్టాడు. అదేమి\nటంటే రాక్షసుడి వనం మధ్య ఒక\nమహిమగల మంత్రాల నేరేడు చెట్టున్నది.\nదాని పళ్ళు తింటే ఆకలీ, దప్పి, ముసలి\nతనమూ రావని చెప్పుకునేవారు. ఆ మంత్రాల\nనేరేడు చెట్టులో ఏవేవో అపూర్వ శక్తు\nలుండేవి. రూపబాణుడు తన వనంలో\nఉంటూ, ఎట్టి పరిస్థితుల్లోనూ ఆ నేరేడు\nచెట్టు చాయలకు రాకూడదనీ, దాని పండు\nఒక్కటికూడా అంటరాదనీ రాక్షసుడు\nనియమం పెట్టాడు.\n\" నేను నీ నేరేడు చెట్టుకేసి చూడనైనా\nచూడను. సన్నూ, నా భార్యనూ నీవనంలో\nబతకనిస్తే చాలు,\" అన్నాడు రూపబాణుడు.\nరాక్షసుడి అనుమతితో అతను కొన్ని చెట్లు\nకొట్టి పర్ణశాల నిర్మించాడు. అందులో\nఅతనూ, రాజకుమార్తె మల్లికా నివాసం\nఏర్పాటు చేసుకున్నారు. వారికి కావలిసి\nనది సమస్తమూ ఆ వనంలోనే దొరకటం\nచేత వారు అది దాటి వెళ్ళనవసరం లేదు.\nరాక్షసుడు వాళ్ళ జోలికి వచ్చేవాడు కాడు.\nనేరేడు చెట్టు సమీపంలోనే అతను తన\nఇంట్లో ఉండేవాడు.\nవీరసింహుడు తన పరివారంతో సహా\nరూపబాణుణ్ణి తరుముకుంటూ రాక్షసుడి\nవనందాకా వచ్చి తన ఆట కట్టయిందని\nతెలుసుకున్నాడు. వనానికి కొంత దూరాన\nఆయన డేరాలు దించాడు. తరవాత తన\nఅంగరక్షకులైన యోధులను అందరినీ తన\nచుట్టూ కూచో బెట్టుకుని, \" నేనై మీలో\nఎవరినీ రాక్షసవనంలోకి వెళ్ళమని ఆజ్ఞా\nపించను. కాని ఎవరైనా సాహసించి రాక్షస\nవనం ప్రవేశించి రూపబాణుడి తల తెచ్చినా\nసరే, లేక మంత్రాల నేరేడు చెట్టు పళ్ళు\nగుప్పెడు తెచ్చినా సరే జాగీరు బహుమతిగా\nఇస్తాను,” అన్నాడు.\nఈ మాట వినగానే ఇద్దరు యోధులు\nలేచి నిలబడ్డారు. నేరేడుపళ్ళు తేవాలన్న\nకోరిక వారికి లేదు, ఎందుకంటే ఆ నేరేడు\nచెట్టును సమీపిస్తే రాక్షసుడి చేత చాపు\nతప్పదు. కాని ఒకరిద్దరుగా వనం ప్రవేశిస్తే\nరాక్షసుడు ఆగ్రహించక పోవచ్చు. రూప\nబాణుడు ఆ వనంలోకి అదివరకే ప్రవే\nశించాడు గద. అందుచేత ఈ యోధులు\nవనం ప్రవేశించి రూపబాణుడి తల తెద్దా\nమని ఆశపడ్డారు.\nకాని వారి ఆశ ఫలించలేదు. రూప\nబాణుడు మల్లయుద్ధంలో ఇద్దరినీ పడగొట్టి\nబంధించాడు. వారు రూపబాణుణ్ణి క్షమా\nపణ వేడి, \" నీ తల గాని, గుప్పెడు\nమంత్రాల నేరేడుపళ్ళు గాని తెస్తే మహా\nరాజు మాకు జాగీర్లు ఇస్తామన్నాడు. దానికి\nఆశపడి వచ్చాం,” అని చెప్పారు. '\nఈ సంభాషణ వింటున్న మల్లిక,\n\"మంత్రాల నేరేడు పళ్ళ విశేషమేమిటి?”\nఅని అడిగింది.\nరాక్షసుడి ఇంటి పక్కన ఉన్న చెట్టు\nగురించి, దాని పళ్ళను గురించి అందరూ\nఅనుకునే మాటలు రూపబాణుడు మల్లికతో\nచెప్పాడు. అంతా విని ఆమె, \"నాకా పళ్ళు\nకావాలి,” అన్నది.\n\"రాక్షసుడు నన్ను చంపేస్తాడు,\"\nఅన్నాడు రూపబాణుడు.\n\" ఎందుకు చంపుతాడు ? ఆ రాక్షసుడు\nనువ్వడిగితే తప్పక ఇస్తాడు. మనని తన\nవనంలో ఉండనిచ్చాడు కాడా? ఆ పళ్ళు\nతినేదాకా నేను అన్నం ముట్టను!\" అని\nమల్లిక మంకుపట్టు పట్టింది.\nచేసేది లేక రూపబాణుడు రాక్షసుడుండే\nచోటిగి వెళ్ళాడు.\n\"ఏం ఇలా వచ్చావు?” అని రాక్షసుడు\nఅడిగాడు.\n\"అన్నా, నా భార్య నన్ను చంపుకు\nతింటున్నది. నీ నేరేడు చెట్టు పళ్ళు\nఒక గుప్పెడు కోసుకోనియ్యి!\" అన్నాడు\nరూపబాణుడు.\nఈ మాటలు వింటూనే రాక్షసుడికి శివం\nఎత్తింది. \"దుర్మార్గుడా, చావు!\" అంటూ\nగద ఎత్తి వాడు రూపబాణుడి, పైకి వచ్చి\nఆ గదతో అతని మీద బలంగా కొట్టాడు.\nరూపబాణుడు చాకచక్యంతో పక్కకు\nతప్పుకునే సరికి గద భూమిలో కూరుకు\nపోయింది. రూపబాణుడు రాక్షసుడి చేతి\nపైన తన కాలితో బలంగా తన్ని, దాన్ని\nతన చేతిలోకి తీసుకుని, ఆ గద ఎత్తి రాక్ష\nసుణ్ణి ఒక్క వేటు వేసేసరికి రాక్షసుడు\nకాస్తాచచ్చాడు. రూపబాణుడు నేరేడు చెట్టు\nఎక్కి తనకు కావలిసినన్ని పళ్ళు కోసుకుని\nతన పర్ణశాలకు తిరిగి వచ్చాడు.\nమల్లిక అప్యాయంగా నేరేడు పళ్ళు\nకొన్ని తిన్నది. \"నీకు రాక్షసుడు పళ్ళు\nతప్పక ఇస్తాడని నేను చెప్పలేదా?\" అన్న\nదామె. రూపబాణుడు రాక్షసుడు చచ్చిన\nసంగతి ఆమెకు చెప్పలేదు.\nఅతనికి బందీలుగా దొరికిన ఇద్దరు\nయోధులూ, \" మమ్మల్ని విడిచిపెట్టి, చెరొక\nగుప్పెడూ పళ్ళిస్తివా మేము మహారాజు\nవద్దకు వెళ్ళి చెరొక జాగీరూ తెచ్చుకుం\nటాము,” అని బతిమాలారు.\nరూపబాణుడు వారి కట్లు విప్పి, చెరొక\nగుప్పెడూ మంత్రాల నేరేడు పళ్ళిచ్చి\nపంపేశాడు.\nవాటిని రుచి చూడగానే వీరసింహుడు\nఅవి నిజంగా మంత్రాల నేరేడు పళ్ళేననీ,\nరాక్షసుడు చావటంచేతనే అవి తన యోధు\nలకు లభించాయనీ తెలుసుకున్నాడు.\nఆయన చివాలున లేచి, \"మనం రాక్షసుడి\nవనం చేరి రూపబాణుణ్ణి పట్టుకోబోతున్నాం,\nపదండి.” అన్నాడు. అందరూ ఆయన\nవెంట బయలుదేరారు.\nతమ కోసం రాజు రాక్షసుడి వనానికి\nవస్తున్న సంగతి తెలియగానే రూపబాణుడు\nమల్లికతో మంత్రాల నేరేడు చెట్టెక్కి,\nఎత్తయిన దాని కొమ్మలలో ఆకు గుబుర్ల\nమాటున కనపడకుండా దాక్కున్నాడు.\nరాజుగారి పరివారం వనమంతా ఘాలిం\nచినా రూపబాణుడి జాడ కనిపించ లేదు.\nరూపబాణుడూ, మల్లికా దాగి ఉండదగిన\nచెట్టు మంత్రాల నేరేడు చెట్టు ఒకటే\nఉన్నది. అందుచేత రాజు ఆ చెట్టు కింద\nతన ఆనుచరులతో సహా కూచుని చద\nరంగం ఆడసాగాడు. చెట్టుపైన కొమ్మల\nసందు నుంచి శ్రద్ధగా ఆట చూస్తున్న రూప\nబాణుడు ఆటమధ్యలో అవతలివాడి చద\nరంగపు కాయలలో ఒకదాని మీద గురిగా\nనేరేడు పండు పడవేశాడు. వాడు దానితో\nరాజుకు షహా పెట్టేటప్పటికి రాజుగారి\nఆట కట్టింది.\nఇలా వరసగా రాజుగారి ఆటను రూప\nబాణుడు మూడుసార్లు కట్టించేసరికి, రూప\nబాణుడూ, మల్లికా చెట్టుపైన ఉన్నట్టు\nరాజుకు రూఢి అయింది. ఆయన ఒక\nయువకుడితో, \" నీవు వెంటనే చెట్టెక్కి పైన\nఉన్న రూపబాణుణ్ణి కింద పడెయ్యి,” అని\nఆజ్ఞాపించాడు.\nఆ యువకుడు చెట్టెక్కాడు. రూప\nబాణుడు వాణ్ణి తనకు అందుబాటులోకి\nరానిచ్చి, గుండెల్లో బలంగా ఒక్క తన్ను\nతన్నేసరికి వాడు పట్టు తప్పి కింద పడ్డాడు.\nచిత్రమేమిటంటే ఆ కింద పడ్డవాడు\nచెట్టుయొక్క మహిమవల్ల రాజుకు\nముమ్మూర్తులా రూపబాణుడిలాగే కన\nపడ్డాడు. రాజు తక్షణమే తన కత్తితో వాడి\nతల తెగవేశాడు. తల తెగి పడ్డాక చూస్తే\nవాడు తన మనిషేనని తెలిసి రాజు చాలా\nనొచ్చుకున్నాడు. ఆయన మరొక యువకుణ్ణి\nపిలిచి వాణ్ణికూడా చెట్టెక్కమని ఆజ్ఞాపిం\nచాడు. వాణికూడా రూపబాణుడు తన్ని\nకింద పడేశాడు. వాడుకూడా రాజు కళ్ళకు\nరూపబాణుడిలాగే కనపడి, రాజు కత్తికి\nబలి అయాడు.\nఎప్పుడైతే రాజు తమలో ఇద్దరిని అకార\nణంగానూ, అక్రమంగానూ చంపేశాడో,\nమిగిలిన యోధులు రాజుగారికి ఎదురు\nతిరిగి, \"మహారాజా, ఇప్పటికైనా ఈ మనిషి\nవేట చాలించండి. మమ్మల్ని చాలా శ్రమ\nపెట్టి మీరూ చాలా శ్రమపడ్డారు. రాజ\nకుమార్తె రూపబాణుణ్ణి ప్రేమించటం అతని\nతప్పు కానే కాదు. అతన్ని క్షమించి, సఖ్యం\nచేసుకుని, అతనికి తగిన సన్మానం కూడా\nచెయ్యవలిసిందని మా సలహా. గుప్పెడు\nనేరేడు పళ్ళు ఇచ్చినందుకు మీరు జాగీర్లిస్తా\nమన్నారు. ఆ నేరేడు పళ్లు ఇచ్చినవాడు\nరూపబాణుడు! అతను రాక్షసుణ్ణి కూడా\nచంపాడు!\" అన్నారు.\nపరిస్థితి విషమించిందని గ్రహించి వీర\nసింహుడు రూపబాణుణ్ణి క్షమించి, అతనికీ\nమల్లికకూ వివాహం చేయించి, ఒక చిన్న\nరాజ్యానికి అతన్ని స్వతంత్ర రాజుగా కూడా\nఅభిషేకించాడు.\nబేతాళుడి కథ చెప్పి, \"రాజా, రూప\nబాణుడు రాజభక్తి కలవాడై ఉండికూడా,\nతెలివిగలవాడై ఉండికూడా ఆడదాని మాట\nజవదాటలేక రాజుగారిని శత్రువును చేసు\nకుని, రాక్షసుడి చేతిలో చచ్చినంతపని\nఎందుకు చేశాడు? ఆమెను పెళ్ళాడాలన్న\nకోరిక అతనికి లేదుగదా, అలాటప్పుడు\nఆమెతో తాను పారిపోకుండా ఉంటే అతనికి\nఈ కష్టాలేవీ దాపరించవుగద! వీటిని\nఎందుకు కొని తెచ్చుకున్నాడు? ఈ ప్రశ్నకు\nసమాధానం తెలిసికూడా చెప్పకపోయావో\nనీ తల పగిలిపోతుంది,” అన్నాడు.\nదానికి విక్రమార్కుడు, \"నీటిలో పడిన\nవాణ్ణి రక్షించేవాడు తడవక తప్పదు. మల్లిక\nఅసహాయస్థితిలో ఉండటంచేతా, తాను\nశక్తిమంతుడు కావటంచేతా ఆమెను రక్షించే\nభారాన్ని రూపబాణుడు తనపై వేసు\nకున్నాడు. అసహాయురాలికి సహాయం చేసే\nవాడు ఆమె అసహాయత్వంలో భాగం పంచు\nకోక తప్పదు. అందుకే రూపబాణుడు అన్ని\nకష్టాలూ పడ్డాడు,\" అన్నాడు.\nరాజుకు ఈవిధంగా మౌనభంగం\nకాగానే బేతాళుడు శవంతో సహా మాయమై\nమళ్ళీ చెట్టెక్కాడు.\n(కల్పితం)",
            "book_page_end": 28
        },
        {
            "title": "దొంగల కొలువు",
            "book_page_start": 29,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "హాస్యం/జానపదం",
            "moral": "అమాయకత్వంతో కూడిన మూర్ఖత్వం కొన్నిసార్లు అనుకోకుండా గొప్ప ఉపకారం చేస్తుంది.",
            "keywords": [
                "భీమన్న",
                "దొంగలు",
                "రుబ్బురోలు",
                "జమీందారు",
                "రాజు"
            ],
            "characters": [
                "భీమన్న (గుండు భీమన్న)",
                "దొంగలు",
                "వంటవాడు",
                "రాజు",
                "రాజ భటులు"
            ],
            "locations": [
                "ధనికుడి ఇల్లు",
                "జమీందారు ఇల్లు",
                "రాజుగారి దివాణం",
                "కారాగృహం"
            ],
            "content": "భీమన్న దొంగల వద్ద పనికి కుదిరిన కొద్ది\nకాలంలోనే, వాడికి అంతులేని శరీరబలం\nతప్ప బుద్ధిబలం కొంచెంకూడా లేదని\nదొంగలకు తెలిసిపోయింది. అందుచేత\nవాళ్ళు భీమన్నకు యుక్తిగల పనులేవీ\nచెప్పక, అతడిచేత బండపనులు మాత్రమే\nచేయిస్తూ వచ్చారు. భీమన్న ఎంతెంత బండ\nపనులనూ సునాయాసంగా చేస్తూవచ్చాడు.\nఒకనాటి రాత్రి దొంగలు ఒక ధనికుడి\nఇంట దొంగతనం చెయ్యటానికి భీమన్నను\nవెంట తీసుకుని బయలుదేరారు. వాళ్ళు\nయుక్తిగా ఇంటికి కన్నం తవ్వి, లోపలికి\nభీమన్నను పంపుతూ, \"లోపల కాస్త\nబరువుగా కనిపించే వస్తువులు మాత్రమే\nచూసి, వాటిని తెచ్చి, ఈ కన్నంలో నుంచి\nమాకు అందించు,” అన్నారు. వాళ్ల ఉద్దేశం\nవెలగల వస్తువులన్నీ బరువైన పెట్టెలలో\nవుంటాయని.\nభీమన్న దొంగలు చెప్పినదానికి సరేనని,\nఇల్లంతా తిరిగి కనిపించిన వస్తువల్లా ఎత్తి\nచూశాడు. పెద్ద పెద్ద పెట్టెలుకూడా వాడికి\nతేలికగానే కనిపించాయి. చివరకు వాడికి\nవంట ఇంట్లో రుబ్బురోలు కనిపించింది.\nదాన్ని కదిలిస్తే కదిలిందిగాని, ఎత్తబోతే\nలేవలేదు.\n\"ఇదే దొంగలకు కావలిసిన వస్తువు.\nఎవరైనా సాయంపట్టి భుజానికెత్తితే పట్టుకు\nపోవచ్చు,\" అనుకుంటూ భీమన్న అటూ\nఇటూ చూసేసరికి, వంట ఇంట్లోనే మూలగా\nపడుకుని నిద్రపోతున్న వంటవాడు కని\nపించాడు.\nభీమన్న వాడి దగ్గిరికి వెళ్లి తట్టి లేపుతూ,\n\"ఏమండోయ్, కాస్త లేచి ఈ రుబ్బురోలు\nసాయం పట్టండి,\" అని అడిగాడు.\nవంటవాడు గాబరాపడుతూ లేచి\nకూచుని, \"ఎవరు నువు ? రుబ్బురోలు\nసాయం పట్టటమేమిటి?” అని భీమన్నను\nఅడిగాడు.\n\"ఇది దొంగలకు కావాలట. వాళ్ళు\nకన్నం దగ్గిర వేచి ఉన్నారు. ఈ రోలు నే\nనొక్కణ్ణి ఎత్తలేకుండా వున్నాను!” అన్నాడు\nభీమన్న. వంటవాడు, \"దొంగలు! దొంగలు!”\nఅని కేకలు పెట్టాడు. అందరూ లేచి భీమ\nన్నను పట్టుకున్నారు. ఈ అల్లరి ఆలకించి\nదొంగలు అప్పుడే పారిపోయారు. ఇంటి\nవాళ్ళు గుండు భీమన్నను రకరకాలగా\nప్రశ్నించి, వాడు వట్టి మడ్డి వెధవ అని\nతెలుసుకుని, వదిలిపెట్టేశారు. వాడు దొంగ\nలను వెతుక్కుంటూ వెళ్ళాడు. \nదొంగలు వాణ్ణి నానా తిట్లూ తిట్టారు.\nవాణ్ణి కొలువులో నుంచి తీసేద్దామను\nకున్నారు, కాని వాడు ఇకమీద బుద్ధిగా\nఉంటా ననటం వల్ల క్షమించి తమ వెంట\nవుంచుకున్నారు.\nమరొకనాడు దొంగలు ఒక జమీందారు\nఇంట దొంగతనానికి బయలుదేరారు. వారి\nవెంట భీమన్నకూడా వున్నాడు. వాళ్ళు\nఈసారి కన్నం వేసి, భీమన్నను ఇంట్లోకి\nపంపుతూ, \"కిందటిసారి లాగా రుబ్బురోళ్ళ\nజోలికి పోకు. ఈ ఇసక తీసుకో. 'మిద్దెమీదికి\nవెళ్ళి అంతటా ఇసక చల్లు. ఏ వస్తువుమీద\nఇసక పడ్డప్పుడు గలగలా శబ్దం అయితే\nఆ వస్తువునల్లా పట్టుకురా!” అని చెప్పారు.\nభీమన్న దొంగల వద్ద నుంచి ఇసక\nమూట తీసుకుని మిద్దె మీదికి వెళ్ళాడు.\nఅక్కడ చాలామంది పడుకుని నిద్రపో\nతున్నారు. కొందరు నోర్లు తెరుచుకుని మరీ\nనిద్రపోతున్నారు.\n\"దొంగలు ఇసక చల్లమన్నారుగదా!\nఇసక చల్లితే అది వాళ్ళ మొహాలమీదా,\nనోళ్ళలోనూ పడదా?” అనుకుని భీమన్న\nగట్టిగా, \"ఓ హెూయ్, నేను ఇసక చల్లబో\nతున్నాను. - నిద్రలుపోయే వాళ్ళంతా మును\nగులు పెట్టేసుకోండి!” అని కేకలుపెట్టాడు.\nఈ కేకలకు అందరూ లేచారు. అల్లరి\nఅయింది. దొంగలు పారిపోయారు. ఇంటి\nవాళ్ళు భీమన్ననుకూడా కొంత సేపయాక\nవెళ్ళిపోనిచ్చారు. వాడు మళ్ళీ దొంగల\nవద్దకు తిరిగి వెళ్ళాడు.\nఈసారి భీమన్న దొంగలచేత తిట్లూ,\nతన్నులూకూడా తిన్నాడు. వాడు క్షమించ\nమని ప్రాధేయపడ్డాడు. \"ఇంకోసారి ఇలా\nచేశావంటే ఏకంగా నీ తల తీసేస్తాం. ఒళ్లు\nజాగ్రత్త పెట్టుకుని ఉండు!” అని దొంగలు\nవాణ్ణి గట్టిగా హెచ్చరించారు.\nతరవాత ఒకరోజున దొంగలు రాజుగారి\nదివాణాన్ని కొల్లగొట్టటానికి బయలుదేరారు.\nఆ దివాణంలో ధాన్యపు కొట్లూ, పశువుల\nసాలలూ, రకరకాల గిడ్డంగులూ ఉన్నాయి.\nఒక్కొక్క ఇంటినే దోచుకోవటానికి\nఒక్కొక్క దొంగ ఏర్పాటయాడు. భీమ\nన్నను మాత్రం దివాణం వెలపల నిలబడి,\nప్రమాద పరిస్థితి ఏర్పడితే కొమ్ముబూరా\nఊదేటట్టు ఏర్పాటు చేసుకున్నారు. ఆ బూరా\nమోత వినగానే ఎక్కడి దొంగ అక్కడి\nనుంచి జారుకుంటా డన్నమాట.\nదొంగలందరూ తలా ఒక దారినా దివాణం\nలోకి వెళ్ళిపోయాక భీమన్న కొంచెంసేపు\nఒంటరిగా నిలబడి, \" ఎక్కడా ప్రమాదం\nజాడ లేదులే!\" అనుకుని తానుకూడా\nలోపలికి జొరబడ్డాడు. లోపలికి పోగానే\nవాడికి ఎదురుగా పశువులశాల కనిపించింది.\nఅందులో ఒక దొంగ ఒక ఆవును విప్ప\nటానికి ప్రయత్నిస్తున్నాడు. అది పొగరు\nబోతు ఆవు. దగ్గిరికి పస్తే తల విసురు\nతున్నది. ఒకే మనిషి దాని కొమ్ములు పట్టు\nకుని పలుపు విప్పటానికి లేదు.\nఅందుచేత ఆ దొంగ, తన దగ్గిరికి వచ్చిన\nవాడు భీమన్న అనికూడా గమనించకుండా,\n\"ఒరే, బాబూ! కాస్త కొమ్ముపట్టు!”\nఅన్నాడు. వెంటనే భీమన్న చంకలో నుంచి\nకొమ్ము బూరా తీసి \"తుర్రోఁ\" అని\nపెద్దగా ఊదాడు.\nఈ చప్పుడుకు రాజ భటులు మేలు\nకున్నారు. బూరా చప్పుడు బయటి నుంచి\nకాక లోపలి నుంచి ఎందుకు వచ్చిందా\nఅని ఆశ్చర్యపోతూ దొంగలు ఎక్కడివా\nళ్లక్కడే నిలబడిపోయి, రాజ భటులకు\nదొరికిపోయారు.\nరాజుగారు దొంగలందరినీ విచారించి\nకారాగృహంలో యావజ్జీవ శిక్ష విధించాడు.\nదొంగలను పట్టిచ్చినందుకు భీమన్నకు\nఅయిదువందల రూపాయలు నగదు బహు\nమతీ, వాడి వేలికి ఖరీదైన ఉంగరమూ\nదొరికాయి. వాటితోసహా వాడు తన ఇంటికి\nబయలుదేరాడు.",
            "book_page_end": 32
        },
        {
            "title": "ఖలీఫాల సొత్తు",
            "book_page_start": 33,
            "pdf_page_start": 51,
            "pdf_page_end": 60,
            "author": "సి. మాధవరావు",
            "genre": "చారిత్రక కథ",
            "moral": "ప్రేమ గొప్ప సాహసాలకు పురికొల్పుతుంది.",
            "keywords": [
                "ఖలీఫా",
                "అహ్మద్",
                "మోతీ",
                "ప్రేమ",
                "సాహసం"
            ],
            "characters": [
                "ఖలీఫా అల్ ముతసిద్ బిల్లా",
                "హమ్దూస్",
                "అబూ అల్ హసన్ అలీ ఇబిన్ అహ్మద్",
                "మోతీ",
                "అహ్మద్ తల్లి",
                "దర్జీ"
            ],
            "locations": [
                "బాగ్దాదు నగరం",
                "టిగ్రిస్ నది",
                "ఖలీఫా దివాణం"
            ],
            "content": "ఖలీఫా హారూస్ అల్ రషీద్ మనమడికి\nమనమడైన అల్ ముతసిద్ బిల్లా అనే\nఆయన ఆరవ ఖలీఫాగా బాగ్దాడు నగ\nరాన్ని పరిపాలించిన కాలంలో ఒక సంఘ\nటన జరిగింది.\nఒకనాడు ఖలీఫా తన అంతరంగికు\nడైన హమ్దూస్తో సహా మారు వేషంలో\nనగరమంతా తిరుగుతూ ఒక పాలరాతి\nఆసనంపై కూచుని విశ్రాంతి తీసుకుంటూ\nఉండగా ఆయన కెదురుగా ఒక తోటా,\nతోట మధ్య కనపడీ కనపడకుండా ఉన్న\nఒక అందమైన భవనమూ కనిపించాయి.\nఖలీఫా బుద్ధి నిశితమైనది. అందుచేత\nఆయన ఆ ఇల్లు గలవాడి అభిరుచులూ,\nబుద్ధి దొడ్డవి అని గ్రహించాడు.\nఅంతలోనే ఆ ఇంటికి చెందిన ఇద్దరు\nనౌకరు కుర్రవాళ్ళు తమలో తాము అను\nకుంటున్న మాటలు ఖలీఫా చెవినపడ్డాయి.\n\"ఇవాళ అయ్యగారికి అన్నం సయిం\nచదు. ఆయన పంక్తిన భోజనం చెయ్య\nటానికి ఒక్క అతిథి అయినా రాలేదు,”\nఅని ఒక కుర్రాడు అన్నాడు.\n\"ఎవరైనా తోట చూడటానికి వచ్చినా\nఎంతో బాగుండును,” అని రెండోవా\nఉన్నాడు. ఈ మాటలు విని ఖలీఫా తన అను\nచరుడితో, \"విన్నావా, హమ్దూన్? అస్త\nమాసం అతిథుల కోసం అలమటించే\nఈ పెద్దమనిషి చాలా విచిత్రమైన వ్యక్తి\nకాదూ?” అన్నాడు.\n\"అటువంటి మనిషి పరిచయం తప్పక\nసంపాదించ దగినదే,” అన్నాడు హమ్దూన్.\nఅతను ఖలీఫా అనుమతితో ఆ కుర్రాళ్ళను\nసమీపించి, \" ఇద్దరు దూరదేశపు వర్తకులు\nదర్శనానికి వచ్చారని మీ యజమానితో\nచెప్పండి,” అన్నాడు. కుర్రాళ్ళు పరమా\nనందంతో పరిగెత్తి పోయారు.\nకొద్ది సేపటికల్లా ఆ ఇల్లు గల \"వాడు\nవచ్చి మారు వేషాలలో ఉన్న ఖలీఫాకూ,\nఆయన ఆంతరంగికుడికి స్వాగతం తెలిపి,\nలోపలికి తీసుకు పోయాడు. వారికి చక్కని\nభోజనమూ, మేలైన పానీయాలూ లభిం\nచాయి. ఈ ఆతిథ్యంతో హమ్దూన్ పరవశుడై\nపాటలు పాడాడు. కాని ఖలీఫా మొహంలో\nచిరునవ్వు చిందటానికి మారుగా తీవ్రమైన\nకోపం కనిపించ నారంభించింది. ఆయన\nఇంటి యజమానిని, \"ఎవరవోయ్ నీవూ?”\nఅని కఠినంగా, కోపంగా ప్రశ్నించాడు.\n-\n\"నన్ను అబూ అల్ హసన్ అలీ ఇబిన్\nఅహ్మద్ అంటారు,” అన్నాడు గృహస్థు.\n\" నే నెవరో నీకు తెలుసా?\" అని ఖలీఫా\nఆహ్మద్ను అడిగాడు.\n\"క్షమించాలి. నాకు తమ పరిచయ\nభాగ్యం లేదు,” అన్నాడు అహ్మద్.\nఅంతలోనే హమ్దూన్ కలగజేసుకుని\nఖలీఫాను అతనికి ఎరుక పరిచాడు. అహ్మద్\nఖలీఫా కాళ్ళపై పడి, \" నేను నేరక ఏ అప\nచారమైనా చేసి ఉంటే ప్రభువులు మన్నిం\nచాలి. నా ఆతిథ్యంలో అమర్యాదగాని,\nఅశ్రద్ధగాని కనబరిచానేమో!” అన్నాడు.\n\" అలాటి దేమీలేదు. నీ ఆతిథ్యం రాజో\nచితంగా ఉన్నది. అందులో ఏ వంకా లేదు,”\nఅన్నాడు ఖలీఫా.\n\" అయితే ఈ దాసుడి వల్ల జరిగిన అప\nచార మేమిటో చెప్పండి,” అన్నాడు అహ్మద్.\n\"నీ ఇంట గల వస్తువులమీదా, నీ బట్టల\nమీదా మా తాతగారైన ఖలీఫా అలా అల్లా\nచిహ్నలున్నాయి. ఇది ఎలా సాధ్యమయింది?\nమా పూర్వీకుల ఆస్తి కొల్ల గొట్ట సాహసిం\nచావా? సంజాయిషీ చెప్పలేకపోతే నీప్రాణం\nదక్కదు సుమా!\" అన్నాడు ఖలీఫా.\nఈ మాటలకు అహ్మద్ చిరునవ్వు\nనవ్వాడు. అతని మనసు స్థిమిత పడింది.\n\"నా కథ చెబుతాను, ఆలకించండి,\"\nఅంటూ అతను చెప్ప నారంభించాడు:\nగొప్ప వంశంలో పుట్టినవాడు కానప్పటికీ\nమా తండ్రిగారు ఆయన కాలంలో బాగ్దాదు\nలోని వర్తకు లందరిలోకి గొప్ప ధనికుడు,\nగౌరవం పొందినవాడు. ఆయనకు నగరం\nఅన్నిమూలలా దుకాణాలుండేవి. ఆయన\nఆస్తికి నేను వారసుణ్ణి అయాక ఏ లోటూ\nలేకుండా సుఖంగా జీవిస్తూ, నేను ఆనందం\nపొందుతూ, నా ఆప్త మిత్రులకు ఆనందం\nచేకూర్పుతూ, ఒడుదొడుకులు లేక ప్రశాం\nతంగా కాలం వెళ్ళబుచ్చ సాగాను.\nఇలా ఉండగా, ఒక నాడు నేను ఒక\nదుకాణం ముందు కూచుని ఉన్న సమ\nయంలో, ఒక చక్కని ఆడపిల్ల 'దుకాణం\nబయట నిలబడి, \"అబూ అల్ హసన్ ఇబన్\nఅహ్మద్ దుకాణం ఇదేనా?” అని అడిగింది.\nఅప్పుడే యౌవనంలోకి అడుగు పెడుతున్న\nఆ పిల్లను చూస్తూనే నాకు ప్రేమ పుట్టు\nకొచ్చింది. నేనే అహ్మద్న్న, అది నా\nదుకాణమేననీ నేను చెప్పిన మీదట ఆమె\nలోపలికి వచ్చి కూచుని, \" నాకు మూడు\nవందల దీనారాలు కావాలి. మీ గుమాస్తాను\nఎంచి ఇవ్వ మనండి!” అని ఆజ్ఞాపించింది.\nనా ఆజ్ఞ ప్రకారం నా షరాబు ఆమెకు\nడబ్బిచ్చాడు. ఆ డబ్బు తీసుకుని, వెళ్ళి\nవస్తాననికూడా చెప్పకుండా ఆమె ఠీవిగా\nతన దారిన వెళ్ళిపోయింది.\n\"ఈ మొత్తం ఏ పేర ఖాతా రాయ\nమన్నారు?\" అని షరాబు నన్ను అడిగాడు.\n\"నాకుమటుకేం తెలుసు? ఖాతా పుస్త\nకాలలో అప్సరసల పేర్లుంటాయా?” అని\nఎదురు అడిగాను. మా షరాబు అంతటితో\nపోనివ్వక ఆమె వెనకాల పరిగెత్తి వెళ్ళి,\nఆమె పేరు అడిగి, ఆమెచేత మొహం పగిలే\nటట్టు కొట్టించుకుని, బిక్కమొహంతో తిరిగి\nవచ్చాడు. ఆ రోజల్లా ఆమెనే తలుచు\nకుంటూ గడిపాను. మర్నా డామె ఏమీ జరగ\nనట్టు నవ్వుతూ మళ్ళీ మా దుకాణానికి వచ్చి\nనన్ను చూస్తూనే, \"నిన్న మీకు మంచిఠోకరా\nఇచ్చా ననుకున్నారుగాదూ?” అన్నది.\n\"అల్లా సాక్షిగా నేనలా అనుకోలేదు.\nనీసొత్తే నీవు తీసుకుపోయావు. ఈ దుకాణం\nనీది, నేనుకూడా నీ సొత్తే!” అన్నాను.\n\"అలా అయితే నాకు అయిదువందల\nదీనారాలు కావాలి,” అన్నదామె. ఆమెకు\nకోరిన ధనం ఇచ్చాను. దాన్ని తీసుకుని\nఆమె మాటా పలుకూ లేకుండా వెళ్ళి\nపోయింది. ఆ తరవాత రోజు ఆమె దుకా\nణానికి వచ్చి, వెలగల రత్నాలు పరిచివున్న\nమఖ్మల్ గుడ్డ కేసి వేలు చూపింది. రత్నా\nలతో సహా ఆ మఖ్మల్ ఆమె కిచ్చేశాను.\nఇలా మూడు రోజులు జరిగాక, ఇక\nనాకు చేతులు కట్టుకు కూచోవటం భావ్యం\nకాదనిపించింది. మా షరాబులాగా ఆమె\nచేత మొహం పగల గొట్టించుకోవటానికి\nకూడా నేను సిద్ధమయాను. అందుచేత\nఈ సారి నేను ఆమె వెనకనే బయలు\nదేరాను. త్వరలోనే ఆమె టిగ్రిస్ నదిని చేరి,\nఒక చిన్న తెప్పలో నది దాటి, మీ తాతగారి\nభవనం ప్రవేశించింది. ఆమెను సాధించటం\nఎంత దుర్లభమో నాకు అర్ధమయింది.\nనేను ఇంటికి వెళ్ళి మా అమ్మతో, నే\nనొక పిల్లను మనస్ఫూర్తిగా ప్రేమించాననీ,\nఆమె ఖలీఫాగారి దివాణానికి చెందినదనీ,\nఅయినా ఆమెను పెళ్ళాడటానికి శాయ\nశక్తులా యత్నించబోతున్నానని చెప్పాను.\n\"సుఖాన ఉన్న ప్రాణాన్ని నిష్కారణంగా\nఎందుకు కష్ట పెట్టుకుంటావు? ఆ అమ్మాయి\nప్రసక్తి మానుకో!” అన్నది మా అమ్మ.\n\"అమ్మా, రాసిపెట్టి వున్నది జరగకుండా\nఉంటుందా? అన్నిటికీ అల్లా ఉన్నాడు,\"\nఅన్నాను. మర్నాడు ఉదయం నేను మా\nనగల దుకాణంలో ఉండగా నా పచారీ\nవ్యాపారం చూసే ముసలాయన వచ్చాడు.\nమా తండ్రికి ఆయన అంటే ఎంతో గురి.\nఆయన నన్ను చూడగానే జబ్బు పడ్డా నను\nకున్నాడు. ప్రేమ తప్ప మరొక రోగమేమీ\nలేదని, ఆయనతో జరిగినదంతా చెప్పాను.\nఆయన అంతా విని, \"పెద్ద చిక్కే!\nఅయినా ఖలీఫా దివాణంలో నాకు తెలిసిన\nదర్జీ ఉన్నాడు. అతడు దివాణం నౌకర్లకు\nబట్టలు కుట్టుతాడు. అతన్ని నీకు పరిచయం\nచేస్తాను. అతని కేదైనా పని కల్పించి,\nదండిగా డబ్బిస్తే నీకు ఏదో విధంగా\nసహాయపడవచ్చు,” అన్నాడు.\nఆయన నన్ను రాజ ప్రాంగణంలో దర్జీ\nఉండే ఇంటికి తీసుకుపోయాడు. నేను పని\nపెట్టుకుని నా అంగీ జేబు చించుకుని,\nకుట్టమని దర్జీ కిచ్చాను. అతను కుట్టు\nతెలియరాకుండా కుట్టేశాడు. నే నాతని\nచేతిలో పది బంగారు దీనారాలుంచాను.\nదర్జీ నా కేసి వింతగా చూసి, \"బాబూ,\nమీ ప్రవర్తన వింతగా ఉందే. మీరు గాని\nప్రేమపాశంలో చిక్కుకో లేదు గద?\"\nఅన్నాడు. దివాణంలో ఉండే ఒకా నొక పిల్ల\nనా మనస్సు దొంగిలించిందనీ, ఆమె పేరు\nకూడా నాకు తెలియదని చెప్పి, ఆమెను\nవర్ణించాను. అంతా విని దర్జీ, \"మీరు చెప్పే\nపిల్ల తప్పక మోతీ అయి ఉంటుంది.\nఖలీఫాగారు ఆమె చేత పాటలు పాడిస్తూ\nఉంటారు,” అన్నాడు.\nఆంతలోనే దర్జీ దుకాణంకేసి ఒక నౌకరు\nకుర్రాడు వస్తూ కనిపించాడు. ఆ వచ్చేవాడు\nమోతీ నౌకరేనని దర్జీ చెప్పాడు. కుర్రాడు\nలోపలికి వచ్చి గోడలకు తగిలించి ఉండే\nఉడుపులలో ఒక చొక్కా చూసి, దాని ధర\nఎంత అని దర్జీని అడిగాడు. నేనా చొక్కా\nతీసి వాడి చేతికిచ్చి, \" తీసుకో. దీని ధర\nఅదివరకే దర్జీకి ముట్టింది,” అన్నాను.\nఆ కుర్రాడు నా కేసి చూసి కొంటెగా\nనవ్వి, చెయ్యి పట్టుకుని నన్ను ఎడంగా\nతీసుకుపోయి, \"మీరు అబూ అల్ హసన్\nఇబన్ అహ్మద్ కారా?” అన్నాడు.\n\" అరె, నీ కెలా తెలిసింది ?” అన్నాను.\n\"తెలీకుండా ఎలా ఉంటుందీ? రోజుకు\nయాభై సార్లయినా మా దొరసాని మీ పేరు\nఅనుకుంటుంది గద! ఆమెకు మీ మీద\nఉండే ప్రేమలో మీకు ఆమె మీద సగం\nఉన్నప్పటికీ మిమ్మల్ని ఏదో విధంగా ఆమె\nఉన్న చోటికి చేర్చగలను,” అన్నాడు\nకుర్రాడు నవ్వుతూ.\nనేను మోతీ కోసం ప్రాణాలివ్వటానికైనా\nసిద్ధంగా ఉన్నానని తెలిసినాక వాడు నన్ను\nఅక్కడే ఉండమని, వెళ్ళిపోయి కొద్ది సేపట్లో\nఒక సంచీతో తిరిగి వచ్చాడు. ఆ సంచీలో\nఖలీఫా పేరు గల పచ్చడపు తొడుగు ఉన్నది.\nప్రతి రాత్రీ ఖలీఫా అలాటి ఉడుపు ధరించి\nఅంతఃపురానికి వెళతాడట. ఆయన అభి\nమాన స్త్రీల గదులు ప్రత్యేకంగా ఒక\nవరసలో ఉంటాయట. ఆ గదుల మధ్యగా\nనడిచేటప్పుడు ఆయన ప్రతి వాకిలి వద్దా\nప్రత్యేకంగా ఉంచే గిన్నెలలో గురిగింజంత\nకస్తూరి ఉంచుతాడట. కుర్రాడు నాకి వివరా\nలన్నీ చెప్పి, \"అదే నడప వెంబడి పోతూంటే\nనీకు నీలపు చలవరాతితో కట్టిన మండిగం\nగల ద్వారం కనిపిస్తుంది. ఆ వాకిలి తలుపు\nతెరుచుకుని లోపలికి వెళితే మా దొరసాని\nగారు కనిపిస్తుంది,” అని చెప్పాడు.\nనేను ఎన్నడూ ఇలాటి తెగువమారి\nపనులు చేసినవాణ్ణి కాను. అయినా ఇంత\nదూరం వచ్చాక ముందుకు పోక తప్పదు.\nఅందుచేత నేను ఖలీఫా ఉడుపులు ధరించి,\nకస్తూరి డబ్బీ చేతబట్టి రాజభవనపు నడవల\nవెంబడి రోజూ తిరిగే వాడిలాగానే నడుచు\nకుంటూ ఖలీఫా అభిమాన స్త్రీలుండే నడవ\nప్రవేశించి, ఒక్కొక్క ద్వారబంధానికి గల\nగిన్నెలలో కస్తూరి ఉంచుతూ ముందుకు\nపోసాగాను. ఇలా పోతూ నేను నీలపు చలవ\nరాతి మండిగం గల ద్వారం చేరి తలుపు\nతెరవబోతూండగా నా వెనక మనుషుల\nఅలికిడి అయింది. తిరిగి చూసేసరికి\nబోలెడన్ని దివిటీలు కనిపించాయి. ఖలీ\nఫాయే వస్తున్నారు!\nనా పైప్రాణాలు పైనే పోయాయి. నేను\nవెనక్కు పోవటానికి లేదు. అందుచేత\nముందుకే పరిగెత్తాను. ఎంతదూరం పరి\nగెత్తుతాను? ఎక్కడికని పోతాను ? ఎక్క\nడైనా దాక్కుందామనే ఉద్దేశంతో కని\nపించిన తలుపు ఒకటి తోసి గబగబా లోపల\nజొరబడ్డాను.\nనన్ను చూడగానే లోపల ఉన్న స్త్రీ\nభయంతో లేచి నిలబడి, ముఖానికి మేలి\nముసుగు అడ్డం వేసుకున్నది. ఆమె ఒక్క\nకేక పెడితే నాకు ఆయువు మూడుతుంది.\nనాకు శిరచ్ఛేదమో, కొరతో తప్పదు. ఆ కుర్ర\nవెధవను నమ్మి ఈ ఊబిలో దిగినందుకు\nనన్ను నేనే తిట్టుకుంటూ ఆ స్త్రీ కేస్తి వెర్రిగా\nచూడసాగాను.\nఇంతలోనే మేలి ముసుగు వెనక నుంచి\nవింత మాటలు వెలువడ్డాయి. \" అబూ\nఅల్ హసన్గా రా? స్వాగతం. నా చెల్లెలికి\nమీరంటే ప్రాణం. అది మీకు గట్టి పరీక్షే\nపెట్టింది. పరీక్షలో మీరు నెగ్గారు. అదృష్ట\nదేవత మిమ్మల్ని నా గదికి పంపింది గాని,\nఇంకే గదిలోకి అడుగుపెట్టినా మీ ప్రాణానికి\nముప్పు వచ్చి ఉండేది. మీరేమీ భయపడ\nకండి. నేను మీకు సహాయం చేస్తాను. కాని\nముందు నాకు ఒక విషయం చెప్పండి.\nమోతీని ఏం చేద్దామని మీ ఉద్దేశం?\"\nఅన్నది ఆ స్త్రీ.\n\"అమ్మా, ప్రమాణ పూర్తిగా నాకు మీ\nచెల్లెలి పట్ల ఎలాటి దుర్భావమూ లేదు.\nఆమెను ఒకసారి చూస్తే చాలు నేను\nధన్యుణ్ణి అవుతాను!” అన్నాను.\nఆమె చప్పట్లు చరిచి నౌకరు కుర్రాణ్ణి\nపిలిచి, \"ఒరే, మా చెల్లెలు మోతీ గదికి\nవెళ్ళి, నేను రమ్మంటున్నానని చెప్పి\nపిలుచుకురా!\" అన్నది.\nమోతీ వచ్చింది. నన్ను చూడగానే\nఏమాత్రమూ బిడియంలేకుండా చేతులు\nచాచి నా దగ్గిరికి పరిగెత్తుకు వచ్చింది. అదే\nసమయంలో బయట అలికిడి అయింది.\nఅక్కచెల్లెళ్ళు నన్నొక పెద్ద పెట్టెలో పెట్టి\nతాళం వేశారు. కొద్ది క్షణాలకల్లా ఖలీఫా\nఆ గదిలోకే వచ్చారు.\nఆయన వాళ్ళిద్దరినీ చూసి, \"ఓహెూ,\nఅక్కచెల్లెళ్ళు ఒక చోటే ఉన్నారా? మోతీ,\nరెండు రోజులుగా ఎక్కడ మాయమయావు?\nనీ పాట విని ఎంతో కాలమైనట్టున్నది. ఏదీ?\nఒక్క మంచి పాట పాడు!\" అన్నారు.\nమోతీ అసలే ఆనంద పారవశ్యంలో\nఉన్నదేమో, దివ్యంగా పాడింది. ఖలీఫా\nపరమానందంచెంది, \" నీ కంఠంలో ఎంత\nమాధుర్యం ఉన్నది, మోతీ! నా అర్ధరాజ్య\nమైనప్పటికీ ఇస్తాను, ఏం కావాలో\nకోరుకో!” అన్నారు.\n\"ప్రభువువారు, నన్నూ, మా అక్కనూ\nఇలాగే దయగా చూస్తే చాలు, ఇంకేమీ\nఅక్కర్లేదు,” అన్నది మోతీ.\n\"నే నిచ్చేదీ, నీవు పుచ్చుకునేదీ ఏదో\nఒకటి అడుగు!\" అన్నారు ఖలీఫా ఎంతో\nఆప్యాయంగా.\n\" అలా అయితే, నా బానిసత్వం తొలగిం\nచండి. ఈ గదిలో ఉండే సామగ్రి యావత్తూ\nనా కిప్పించండి,” అన్నది మోతీ.\n\"ఇచ్చేశాను!\" అన్నారు ఖలీఫా.\nతరవాత ఆయన వెళ్ళిపోయారు. మోతీ\nనౌకర్లను పిలిచి గదిలో ఉండే సామానంతా\nతీయించి, నేనున్న పెట్టెతో సహా సమస్తమూ\nమా ఇంటికి చేర్చింది. ఇంక చెప్పవలిసిం\nదేముందీ? ఆ రోజే నేను మోతీని శాస్త్రోక్తంగా\nపెళ్ళాడాను.\nఈ విధంగా మీ తాతగారి సామగ్రీ,\nదుస్తులూ నాకు లభించాయి. ఇందులో\nనేను ఒక్క ముక్క దాచ లేదు, ఒక్క\nముక్క కల్పించలేదు.\nఅహ్మద్ చెప్పిన ఈ కథ విని ఖలీఫా\nఅల్ ముతసిద్ బిల్లా పరమానందం\nచెందాడు. ఆయన అహ్మద్కు పన్నులన్నీ\nరద్దు చేయించి, తన ఆంతరంగికుల్లో\nఒకడుగా నియమించి ఆదరించాడు.",
            "book_page_end": 42
        },
        {
            "title": "నిండు కుండ",
            "book_page_start": 43,
            "pdf_page_start": 61,
            "pdf_page_end": 66,
            "author": "టి. ఆంజనేయులు",
            "genre": "నీతి కథ",
            "moral": "భవిష్యత్తులో జరగని లేదా జరగకూడని కష్టాల గురించి అనవసరంగా భయపడి పోగుచేయడం మూర్ఖత్వం.",
            "keywords": [
                "సోములు",
                "నిండు కుండ",
                "రాక్షసులు",
                "పశువుల కాపరి",
                "గద"
            ],
            "characters": [
                "సోములు",
                "రైతు (తండ్రి)",
                "రాజు",
                "రాక్షసుడు",
                "రాక్షసి ముండ",
                "వంటవాడు",
                "రాజకుమార్తె"
            ],
            "locations": [
                "గ్రామం",
                "రాజుగారి నగరం",
                "గుహ",
                "వాగు"
            ],
            "content": "ఒక గ్రామంలో ఒక రైతుకు ఒక కొడు\nకుండేవాడు. వాడి పేరు సోములు. వాడు\nనిండు కుండ. అందుచేత వాడి ధైర్యసాహ\nసాలను గురించిగాని, శక్తి సామర్థ్యాలను\nగురించిగాని ఎవరికీ తెలియదు.\nఒక రోజు సోముల్ని తండ్రి పొలానికి\nఅంబలి తీసుకు పొమ్మన్నాడు. ఎందు\nకంటే పొలంలో కూలిజనం పనిచేస్తున్నారు.\nసోములు ప్రమాదవశాత్తూ దారిలో అంబలి\nఒలక పోసుకున్నాడు.\nతండ్రి సోముల్ని నానా మాటలూ అని,\n\"నువు వట్టి పనికిరాని వాజమ్మవు. నీకు\nతిండి పెట్టటం కూడా దండగ. వెళ్ళి\nనీ బతుకు నువు చూసుకో,” అన్నాడు.\n\"అంత \" మాట పడి నేను మాత్రం\nఎందుకుంటాను. నాకు మంచి ఇనప గద\nచేయించి పెట్టు. అంతకంటె నా కేమీ అక్క\nర్లేదు,” అన్నాడు సోములు.\nరైతు కమ్మరివాడి దగ్గిరికి వెళ్ళి, అర\nమణుగు బరువు గల ఇనప గద చేయించు\nకొచ్చి సోములు కిచ్చాడు. సోములు దాన్ని\nపట్టి ఒక్క ఊపు ఊపేసరికి నడిమికి\nరెండుగా విరిగింది. రైతు ఈసారి మణుగు\nబరువు గల గద చేయించు కొచ్చాడు. అది\nరెండు ఊపులకు రెండుగా విరిగింది. రైతు\nరెండు మణుగుల గద చేయించు కొచ్చాడు.\nసోములు ఊపిన ఊపులకు అది వంగిందే\nగాని విరగలేదు.\n“ఫరవాలేదు, పనికొస్తుంది,” అంటూ\nసోములు గదను మోకాలికి పెట్టి వంకర\nతీసి, ఆ గదను భుజాన వేసుకుని ఉద్యోగం\nకోసం రాజుగారుండే నగరానికి వెళ్ళాడు.\n\"నీకేం పని చాతనవు?” అని రాజు\nగారు అడిగాడు.\n\"పశువుల్ని మేపటం తప్ప నా కింకేమీ\nచేతకాదు,” అన్నాడు సోములు.\n\" నాకు కావలిసిందే పశువుల కాపరి.\nజీతం ఎంత ఇవ్వమంటావు?” అన్నాడు\nరాజుగారు.\n\"తిండి పెట్టి ఏడాదికి నూరు రూపాయ\nలిస్తే చాలు,” అన్నాడు సోములు.\n\"జీతం ఎక్కువగానే అడిగావు. అయినా\nనా ఆవులు మాయం కాకుండా చూశావంటే\nనువ్వడిగిన జీతం ఇస్తాను. ఎంతోమంది\nపశువుల కాపర్లను పెట్టాను. నా ఆవులు\nఒక్కొక్కటిగా మాయమవుతున్నాయి,\"\nఅన్నాడు రాజు.\n\"మీ ఆవులు మాయం కాకుండా నేను\nచూస్తాను,” అని మాట ఇచ్చి, సోములు\nరాజుగారి పశువుల కాపరిగా కుదిరాడు.\nమర్నాడు వాడు పెందలాడే లేచి, తన గద\nచంకన పెట్టుకుని, ఆవుల మందను తోలు\nకుని కొండల మధ్యకు వెళ్ళాడు. బీట్లో\nపశువులు మేస్తుంటే సోములు చితుకులు\nవీరసాగాడు.\nఇంతలో ఒక రాక్షసుడు భూమి దద్దరిల్లే\nలాగా అంగలు వేసుకుంటూ సోములున్న\nచోటికి వచ్చి, పెద్ద బొంగురు గొంతుతో,\n\"ఎవడ్రా నువూ?” అని అడిగాడు.\n\"అయ్య, బాబోయ్! ఉలిక్కిపడితిని\nగదయ్యా ! నే నసలే పిరికివాణ్ణి! నీ కేదన్నా\nఆవు కావాలంటే తీసుకుని పోరాదూ?”\nఅన్నాడు. సోములు, తల ఎత్తి రాక్షసుణ్ణ\nచూసి. రాక్షసుడు మందలో ఉన్న ఆవుల్లో\nబాగా కొవ్విన ఆవునుగా చూసి, వెల్లికిలా\nపడేసి, అడవి తీగెలు తెంపి, వాటితో దాని\nకాళ్ళు నాలుగూ కలియ గట్టి, \"ఒరే\nఅబ్బాయి, దీన్ని భుజాన వేసుకుంటాను,\nకాస్త సాయం పట్టు!\" అన్నాడు.\n\"అయ్య, బాబోయ్! నిన్ను చూస్తేనే\nనాకు భయం వేస్తున్నది! నేను రాను!”\nఅన్నాడు సోములు.\n\"నిన్నేమీ చెయ్యను, రారా!” అన్నాడు.\nరాక్షసుడు.\nసోములు భయపడుతున్నవాడల్లే రాక్ష\nసుణ్ణి సమీపించి, \"దాని కాళ్ళ సందున\nతల దూర్చు. నేను పట్టి ఆవును నీ వీపుకు\nఎత్తుతా!” అన్నాడు.\nరాక్షసుడు సోములు చెప్పినట్టే తన\nతలను ఆవు కాళ్ళ సందున దూర్చాడు.\nమరుక్షణమే సోములు వెనక నుంచి\nరాక్షసుడి మెడ మీద తన గదతో బలంగా\nఒక్క వేటు వేశాడు. ఆ దెబ్బతో రాక్షసుడు\nచచ్చిపడ్డాడు.\nసోములు రాక్షసుడి తల నరికి ఒక చెట్టు\nమీద ఆకుల గుబురులో దాచి, వాడి శరీ\nరాన్ని వాగులో పూడ్చి పెట్టి, సాయంకాల\nమయాక మందతో సహా ఇంటికి బయలు\nదేరి వెళ్ళాడు.\nరాజుగారు దారిలోనే ఎదురుపడి ఆవు\nలన్నీ ఒక్కటి బీరుపోకుండా ఇంటికి చేరటం\nచూసి ఆశ్చర్యపడుతూ, \"అయితే\nసోములూ, మంద మేసిన చోట విశేషా\nలేమిటి?” అని అడిగాడు.\n\"చెట్ల మీద ఆకులున్నాయి. వాగులో\nనీరుంది. అదేమంత విశేషం?” అన్నాడు\nసోములు.\nమర్నాడు సోములు పశువులను తోలుకు\nపోయిన చోటికి ఇంకా పెద్ద రాక్షసుడు\nవచ్చాడు. కిందటి రోజు వచ్చిన వాడి అన్న\nవీడు. వీణికూడా సోములు అదే యుక్తితో\nచంపి, వాడి తల చెట్టు మీద గుబురులో\nదాచి, శరీరాన్ని వాగులో పూడ్చి, పొద్దు\nవాలగానే మందను తోలుకుని ఇంటికి\nవచ్చాడు. ఈ రోజు కూడా రాజుగారు వాడికి\nఎదురు వచ్చి అవులన్నీ తిరిగి రావటం\nచూసి మరింత ఆశ్చర్యపోయి, \" అయితే,\nసోములూ, ఏమిటి విశేషాలు ?” అని\nఅడిగాడు.\n\"పగలల్లా ఎండ గాసింది. ఆవులన్నీ\nపచ్చిక మేశాయి. అదే మంత విశేషం?”\nఅన్నాడు సోములు.\n\"అంతేనా? ఇంకేమీ జరగలేదా?\" అని\nరాజుగారు అడిగాడు.\n\" ఇంకే ముంటుం దబ్బా?” అన్నాడు\nసోములు.\nమూడో రోజు ఇంకా పెద్ద రాక్షసుడు\nవచ్చాడు. వాణ్ణి కూడా సోములు ఆదే\nయుక్తితో చంపాడు. ఈ విధంగా ఇంకెంత\nమంది రాక్షసులు వస్తారో, ఏమవుతుందో\nనని వాడికి ఆశ్చర్యం కలిగింది.\nనాలుగో రోజు వాడు బిట్లో పశువులను\nమేపుతూ, పుల్ల లేరుతూండగా చచ్చిపోయిన\nరాక్షసుల తల్లి వచ్చింది. \"నా ముగ్గురు\nకొడుకులనూ ' మాయం చేసింది నువే నా\nసట్రా?” అంటూ ఆ రాక్షసిముండ\nసోములు మీద పడింది.\nదాని బలం సోములు బలానికి ఏ\nమాత్రమూ తీసిపోదు. అయినా సోములు\nఎలాగో దాని పట్టు తప్పించుకుని, తన\nగదతో దాని కాళ్ళు రెండూ విరగగొట్టేశాడు.\nఅది కదలలేక, బాధ భరించలేక, తనను\nచంపెయ్యమని సోముల్ని బతిమాలింది.\n\"నీ బాధ నివారణ చేస్తాను, నాకే\nమిస్తావు?” అన్నాడు సోములు.\n\"ఈ దారిన పోతే మా గుహ వస్తుంది.\nఅందులో పెట్టెడు బంగారమూ, పెట్టెడు\nవెండి ఉన్నాయి. అవి తీసుకుని నా ప్రాణం\nతీసెయ్యి,” అన్నది రాక్షసి. సోములు దాన్ని\nకూడా చంపేసి, దాని తల కూడా చెట్టు\nగుబురులో దాచి, శరీరం వాగులో పూడ్చాడు.\nఆ రోజు మటుకు రాజుగారు ప్రతిరోజూ\nలాగా సోములుకు ఎదురు రాలేదు. కారణం\nతెలుసుకుందామని సోములు రాజుగారి\nలోగిలికి వెళ్ళేసరికి అక్కడ ఏడుపులూ,\nపెడబొబ్బలూ సాగుతున్నాయి.\nఉత్తరపు వేపున గుహలో ఉండే మూడు\nతలల రాక్షసుడు ఆ మధ్యాన్నమే వచ్చి,\n\"సూర్యాస్తమయం లోపల మీ అమ్మాయిని\nనా గుహకు చేర్చకపోతే మీ ఇంటిల్లి పాతినీ\nనాశనం చేస్తా,” నని రాజుగారిని బెదిరించి\nవెళ్ళాడట. సోములు రావటానికి ముందే\nరాజకుమార్తెను వంటవాడి వెంట ఉత్తరపు\nగుహకు పంపించారు.\nఈ మాట వింటూనే సోములు తన గదతో\nసహా ఉత్తరపు గుహకు పరిగెత్తాడు.\nవాడక్కడికి చేరే సరికి రాజకుమార్తె గుహ\nబయట ఒక బండ మీద శోకదేవతలాగా\nకూచుని, కంటికీ మంటికీ ఏకధారగా ఏడు\nస్తున్నది. వంటవాడు ఒక పెద్ద బండ\nరాయి చాటున నక్కి అంతా చూస్తున్నాడు.\nసోములు అక్కడికి చేరగానే రాజ\nకుమా ర్తెకు కొంచెం ధైర్యం వచ్చింది. వాడు\nవంటవాడిలాగా భయపడక రాజకుమార్తె\nపక్కనే నిలబడి, \"భయపడవద్దు. ఏమాత్రం\nఅవకాశం ఉన్నా నేనీ రాక్షసుణ్ణి చంపే\nస్తాను,” అన్నాడు.\nసూర్యుడు అస్తమించబోతుండగా మూడు\nతలల రాక్షసుడు గుహ నుంచి బయటికి\nవచ్చాడు. చీకటిలో నుంచి వస్తూండటం\nచేత వెలుగు చూడలేక వాడు ఒక్క క్షణం\nపాటు కళ్ళు మూసుకున్నాడు. ఆ క్షణం\nలోనే సోములు తన చేతి గదను బలం\nకొద్దీ విసిరి రాక్షసుడి మెడ మీద ఒక్కటి\nపెట్టాడు. ఆ దెబ్బకు రాక్షసుడు చచ్చాడు\nగాని గద విసిరిన ఊపుకు సోములు బోర్లా\nపడ్డాడు, వాడి చెయ్యి దోక్కుపోయి రక్తం\nకారింది. రాజకుమార్తె తన చీరె కొంగు\nచించి సోములు గాయానికి కట్టు కట్టింది.\nతరవాత సోములు తనకు నిద్ర వస్తున్న\nదని చెప్పి తన ఇంటికి వెళ్ళిపోయాడు.\nవంటవాడు రాజకుమార్తెను ఆమె ఇంటికి\nచేర్చాడు. వాడు రాజుగారితో, \"మహారాజా,\nఎలాగో నేనా మూడు తలల రాక్షసుణ్ణి చంపి\nఅమ్మాయిగార్ని కాపాడాను. రాక్షసుడు\nబెదిరించి వెళ్ళినాక తమరు, ఎవరన్నా\nఆ రాక్షసుణ్ణి చంపగలిగితే వాడికి అమ్మాయి\nగారి నిచ్చి చేస్తామన్నారు. అందుచేత 'నాకు\nఅమ్మాయిగారి నిచ్చి చెయ్యండి,\" అన్నాడు.\nరాక్షసుణ్ణి చంపిన సోములు రాజు గారితో\nఆ సంగతి చెప్పడని వంటవాడు రూఢి\nచేసుకున్నాడు. చెప్పేవాడైతే వాడు సరాసరి\nఇంటికి వెళ్ళి నిద్రపోడు. ఇక రాజకుమార్తె\nతనను కాదని పశువుల కాపరిని పెళ్ళాడదని\nవాడనుకున్నాడు.\nరాజుగారు వంటవాడి మాట నమ్మి\nమర్నాడే పెళ్ళి ఏర్పాటు చేశాడు. తెల్లవారి\nనిద్ర లేస్తూనే రాజకుమార్తె తనకు వంట\nవాడితో పెళ్ళి కాబోతున్నదని తెలుసుకుని,\nతండ్రిని ఇదేమిటని అడిగింది. అంతా విని\nఆమె తన తండ్రితో, \"నన్ను ఇవ్వదలిస్తే\nసొములు కివ్వండి. మూడు తలల రాక్షసుణ్ణి\nచంపినవాడు అతనే!” అన్నది.\nరాజుగారు సోముల్ని పిలిపించి ఆడిగితే\nతాను చంపిన రాక్షసులందరి జాబితా చెప్పి,\nతాను వాళ్ళు గుహలో దాచుకున్న పెట్టెడు\nబంగారమూ, పెట్టెడు వెండి ఇంటికి తెచ్చు\nకున్న సంగతికూడా బయటపెట్టాడు.\nఅన్నిటికన్నా సోములు నిండుకుండ\nలాటి వాడన్నది రాజుగారికి ఎక్కువగా\nనచ్చింది. తనకు అంతకన్న మంచి అల్లుడు\nదొరకడని ఆయన తన కుమార్తెను\nసోములు కిచ్చి పెళ్ళిచేసి, అబద్ధాలాడిన\nవంటవాణ్ణి నగరం నుంచి వెళ్ళగొట్టాడు.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "పౌరాణికం",
            "moral": "ధర్మాన్ని నిలబెట్టడం కోసం వ్యక్తిగత సుఖాలను త్యాగం చేయాలి.",
            "keywords": [
                "రాముడు",
                "లక్ష్మణుడు",
                "సీత",
                "వనవాసం",
                "దశరథుడు"
            ],
            "characters": [
                "రాముడు",
                "లక్ష్మణుడు",
                "సీత",
                "కౌసల్య",
                "దశరథుడు",
                "కైకేయి",
                "సుమంత్రుడు"
            ],
            "locations": [
                "అయోధ్య",
                "దండకారణ్యం",
                "సరయూనది"
            ],
            "content": "ఆ భార్యా. భర్తల సంభాషణ అంతా\nవింటూ ఉండిన లక్ష్మణుడు, \"అన్నా!\nనీవు ఆరణ్యానికి వెళ్ళటానికే నిశ్చయించి\nనట్టయితే నేను కూడా వస్తున్నాను,\"\nఅన్నాడు. ఇందుకు రాముడు సమ్మతించక,\n\"నీవూ, నేనూ కూడా వెళ్ళిపోతే మన\nతల్లులు కౌసల్యా సుమిత్రలు బొత్తిగా\nదిక్కులేని వాళ్ళవుతారు. వాళ్ళను కని\nపెట్టుకుని ఉండు,\" అన్నాడు.\nలక్ష్మణుడు ఒప్పుకోలేదు. \" నేను రాత్రి,\nపగలూ' నీకు కావలసిన పనులన్నీ చేస్తాను.\nనేను నీ వెంట వచ్చితీరాలి,” అన్నాడు.\nరాముడు సంతోషించి సరే నన్నాడు.\nపసిష్ఠుడి వద్ద ఉండే దివ్యాయుధాలు\nతీసుకు రమ్మని లక్ష్మణుణ్ణి పంపాడు.\nవాటిలో అక్షయతూణీరాలూ, భయంకరా\nకారాలు గల ధనుస్సులూ, దుర్భేద్యమైన\nకవచాలూ, బంగారు పూతగల రెండు\nకత్తులూ ఉన్నాయి. లక్ష్మణుడు వెళ్ళి,\nతాను అడవికి పోతున్న సంగతి తన మిత్రు\nలందరికీ చెప్పి, వసిష్ఠుడి వద్దనున్న ఆయు\nధాలు తెచ్చాడు.\nతరవాత రాముడు యాత్రాదానాలు\nచేశాడు. వసిష్ఠుడి కొడుకైన సుయజ్ఞుణ్ణి\nపిలిపించి, ఆయన భార్యకు సీతచేత ఆమె\nనగలూ, మంచమూ, పరుపులూ దానం\nచేయించి, తాను శత్రుంజయమనే ఏను\nగునూ, అనేక ఇతర ఏనుగులనూ ఇచ్చి\nపంపాడు. అగస్త్య కౌశికులనే బ్రాహ్మణు'\nలకూ, కౌసల్యను ఆశ్రయించుకుని ఉన్న\nఒక వృద్ధ వేద పండితుడికి, దశరథుడికి\nఇష్టుడైన చిత్రరథుడనే సారథికి, బ్రహ్మ\nచారులకూ అంతులేని గోవులూ, బంగా\nరమూ, మణులూ, బట్టలూ దానం చేశాడు.\nఅయోధ్యకు సమీపంగా అరణ్యంలో\nఒక ముసలి బ్రాహ్మణుడుండేవాడు. ఆయన\nపేరు త్రిజటుడు. ఆయనకు గంపెడు\nపిల్లలూ, పడుచు భార్యా ఉన్నారు. ఆయన\nపరిగ ఏరుకునీ, కందమూలాలు తవ్వుకునీ\nసంసారం నెట్టుకొస్తున్నాడు.\nరాముడు యాత్రాదానాలు చేస్తున్న\nమాట ఎలాగో తెలిసి త్రిజటుడు, చిరిగిన\nపై బట్ట కప్పుకుని రాముడి వద్దకు వచ్చి,\n\" రాజపుత్రా, నేను పేదవాణ్ణి. చాలామంది\nబిడ్డలు గలవాణ్ణి. ఇంత కాలంగా పరిగ\nఏరుకు బతుకుతున్నాం. కాస్త నన్ను కటా\nక్షించు,” అన్నాడు.\nరాముడాయన తో నవ్వుతాల కు,\n\" అయ్యా, నీవు నీ బలం కొద్దీ కర్ర విసురు\nఅది ఎంత దూరాన పడుతుందో అంత\nబారున గోవుల నిస్తాను,\" అన్నాడు.\nముసలి త్రిజటుడు నడుము బిగించి,\nఒక కర్ర తీసుకుని గిరగిరా తిప్పి విసిరే\nసరికి, ఆది సరయూనది ఆవతలి గట్టున\nవెళ్ళి పడింది.\nరాముడు త్రిజటుణ్ణి ఆప్యాయంగా కౌగ\nలించుకుని, \" అయ్యా, నవ్వుల కన్నాను,\nకోప్పడ వద్దు. నీ తపశ్శక్తి ఎంతో తెలుసు\nకుందా మనిపించింది. అన్నప్రకారం గోవుల\nనివ్వటమేగాక ఇంకేమన్నా కావాలన్నా\nఇస్తాను” అన్నాడు. త్రిజటుడు రాముణ్ణి\nదీవించి ఆవుల మందలను తోలుకుని తన\nఆశ్రమానికి వెళ్ళిపోయాడు,\nఈవిధంగా దానాలతో ఆబాలగోపాలాన్ని\nతృప్తి పరచి రాముడు సీతా లక్ష్మణులతో\nతండ్రి నగరుకు బయలుదేరాడు.\nవారు ముగ్గురూ వీధులవెంబడి పోతుంటే\nమేడల మీది నుంచీ, మిద్దెల మీది నుంచీ\nచూసే పౌరులకు కడుపు మండిపోయింది.\nవాళ్ళు రకరకాలుగా తమలో తాము\nమాట్లాడుకున్నారు :\n\" చూడండర్రా, రాముడు కాలినడకను\nభార్యనూ, తమ్ముణ్ణి వెంటబెట్టుకుని ఎలా\nపోతున్నాడో! కాకపోయినా ఈ దశరథుడి\nకేదో దయ్యం పట్టినట్టుంది. ఎంత దుర్మార్గు\nడైన కొడుకునైనా రాజైనవాడు అడవులకు\nపంపడుగదా, బంగారంలాటి రాముణ్ణి\nఅడవికి పంపిస్తున్నాడే! మన మందరమూ\nకుటుంబాలతో సహా రాముడి వెంట పోతే\nరోగం వదిలిపోతుంది!”\nపౌరులు గట్టిగా అనుకునే, 'ఈ మాట\nలన్నీ వింటూ సీతా రామలక్ష్మణులు\nదశరథుడి నగరు చేరి, సుమంత్రుడి ద్వారా\nతాము ఆయనను చూడవచ్చినట్టు రాజుకు\nకబురు చేశారు.\nదశరథుడు సీతా రామలక్ష్మణులను\nపిలుచుకురమ్మని సుమంత్రుడితో అన్నాడు.\nచేతులు జోడించి వచ్చే రాముడు కన\nబడగానే దశరథుడూ, ఆయన అంతఃపుర\nస్త్రీలూ లేచి నిలబడ్డారు. దశరథుడు\nరాముడి కెదురు పోబోయి మధ్య దారిలోనే\nపడిపోయాడు. ఆయనను ఎత్తి పాన్పుపై\nపడుకోబెటారు.\nస్పృహ వచ్చి దశరథుడు కళ్ళు తెరవ\nగానే రాముడు, \"మహారాజా, నేను దండ\nకారణ్యానికి పోతున్నాను. మీరు ప్రభువు\nగనక మీ అనుమతి కోసం వచ్చాను. నేనెంత\nచెప్పినా వినక సీతా లక్ష్మణులు నా వెంట\nబయలు దేరారు. వారి వనవాసానికి కూడా\nఅనుమతి ఇవ్వండి,” అన్నాడు.\nదశరథుడు రాము డి తో, \" నాయనా,\nరామా! కైకేయికి వరమిచ్చి నేను మోస\nపోయాను. నీవు నా ఆనతి అతిక్రమించి\nపట్టాభిషేకం చేసుకో!” అన్నాడు.\n\"మీరు అసత్యదోషం కట్టుకో కండి.\nఅడవికి పోవటానికి నా కేమీ అభ్యంతరం\nలేదు. పధ్నాలుగేళ్ళూ సుఖంగా వన\nవాసం చేసి మళ్ళీ మీ దగ్గిరికి వస్తాము,”\nఅన్నాడురాముడు.\n\"మీరు ఇవాళే వెళ్ళాలని ఏమిటి?\nఈ రాత్రికి ఇక్కడ ఉండి నా వల్ల మీకు\nకావలిసిన వన్నీ పొంది, ఈ ఒక్క రాత్రి\nమమ్మల్నందరినీ సంతోష పెట్టి, రేపు\nఉదయం అరణ్యానికి బయలుదేర వచ్చు,”\nఅన్నాడు దశరథుడు. .\n\"తండ్రీ, మా కోరికలన్నీ మీరు తీర్చి\nనట్టే భావించి మమ్మల్ని వెళ్ళ నివ్వండి.\nమాకు మీ ఆశీర్వాదం ఇచ్చి సంతోషంగా\nపంపండి. అరణ్యంలో మా కేమీ కష్టా\nలుండవు. అనేక పర్వతాలూ, సరస్సులూ,\nవింతలూ చూస్తాం,” అన్నాడు రాముడు.\nరాము డడవికి పోతున్నందుకు దశ\nరథుడు పొందే సంతాపం చూసి సుమం\nత్రుడు పట్టరాని ఆగ్రహం వచ్చినవాడై,\nకళ్ళ నిప్పులు రాలుస్తూ, పళ్ళు: పటపట\nకొరుకుతూ, కైకేయితో, \"దుష్టురాలా !\nనిన్ను ప్రాణంకన్న ఎక్కువగా చూసుకునే\nమహారాజు కింత శోకం తెచ్చి పెట్టావే,\nనీ వింకేమి చెయ్యలేవు? నీ వాలకం చూస్తే\nభర్తను చంపుకునేదానివిగానూ, వంశనాశనం\nకలిగించే దానివిగానూ కనిపిస్తున్నావు.\nఅందరిలోకీ పెద్ద కొడుకైన రాముడు\nపట్టాభిషేకం చేసుకోవటానికి నీ అభ్యంతర\nమేమిటి? భరతుడు రాజ్యం చేస్తే మేమంతా\nఇక్కడ ఉంటామనుకుంటున్నావా?\nఅయోధ్యలో ఒక్క బ్రాహ్మడుంటాడా ?\nఎందుకు చేస్తున్నావీ పాడుపని? మొత్తానికి\nఆ తల్లికూతురనిపించు కున్నావు ! నీ తండ్రి\nఅయిన అశ్వపతికి ఒక మునీశ్వరుడు ఒక\nఅపూర్వమైన శక్తి ఇచ్చాడు. దానితో ఆయన\nపశు పక్ష్యాదుల భాషలన్నీ నేర్చుకున్నాడు.\nఒకనా డాయన మంచం మీద పడుకుని\nఉండగా జృంభమనే ఒక చీమ ఏదో అనే\nసరికి ఆయన పకపకా నవ్వాడు. అది\nచూసి మీ అమ్మ, ఎందుకు నవ్వావో చెప్పు\nఅన్నది. ఎందుకు నవ్వానో చెబితే నేను\nచచ్చి పోతానన్నాడు మీ తండ్రి. నువు\nచస్తావో, బతుకుతావో నాకు తెలీదు; నన్ను\nచూసి నవ్వలేదని నా కేమిటి నమ్మకం?\nఅందుచేత నవ్విన కారణం చెప్పాలిసిందే\nనన్నది మీ అమ్మ. అప్పుడు మీ నాన్న తనకు\nవరమిచ్చిన ముని దగ్గిరికి పోయి ఆయన\nసలహా అడిగాడు. నీ భార్య చచ్చి గీపెట్టినా\nచెప్పకు అన్నాడు ముని. అప్పుడు మీ నాన్న\nమీ అమ్మను వెళ్ళగొట్టి సుఖంగా ఉన్నాడు.\n\"నీ ధోరణి కూడా అలాగే ఉంది. తండ్రిని\nవిడిచి రాముడు అడవికి వెళ్ళాడో గొప్ప\nఆపద కలిగి తీరుతుంది. అందుచేత\nనీ వక్రబుద్ధి మాని రాముడి పట్టాభిషేకానికి\nఒప్పుకో!” అని హితవు చెప్పాడు.\nఈ మాటలకు కైక సిగ్గు పడలేదు\nసరికదా, చలించను కూడా లేదు. దశ\nరథుడు మాత్రం సుమంత్రుడితో, \"రాముడి\nవెంట అడవికి చతురంగ బలాలనూ, విశేష\nమైన ధనాన్నీ, అందగత్తెలయిన స్త్రీలనూ,\nసంబారాలతో వర్తకులనూ పంపించు. బళ్లు\nకూడా వెంట ఇచ్చి పంపించు. రాముడికి\nరాజ్యం లేదన్న లోపం తెలియకుండా\nచూడు,” అన్నాడు.\nసుమంత్రుడి శాపనార్థాలకు చలించని\nకైకేయి ఈ మాటలు విని తెల్లబోయి, బెదిరి,\nగొంతు ఆర్చుకుపోయి, \"మహారాజా, అయో\nధ్యను పాడు బెట్టి అందరూ వెళ్ళిపోతే\nభరతుడు పాలించడు!\" అన్నది.\n\"ఓసి దుర్మార్గురాలా! నా మీద మొయ్య\nరానంత బరువు వేసింది చాలక ఈ కొరడా\nదెబ్బలు కూడా ఏమిటి? ఇదంతా ఆ వరాల\nలోనే చేర్చి అడగక పోయావా?” అన్నాడు\nదశరథుడు కోపంగా.\nకైకేయి అంతకన్న హెచ్చు కోపంతో,\n\" అది వేరే అడగాలా ఏమిటి? అరణ్యానికి\nపొమ్మంటే అన్నీ విడిచిపెట్టి పోవటం\nకాదా? మీ పూర్వీకుడు. సగర చక్రవర్తి\nతన పెద్ద కొడుకైన అసమంజుణ్ణి వెళ్ళగొట్టి\nనప్పుడు వాడి వెనకగా సైన్యాన్ని పంపాడా?\"\nఅని అడిగింది.\nఈ మాట విని సిద్ధార్థుడనే మంత్రి,\n\" అమ్మా, అసమంజుడి మాట ఇక్కడ\nదేనికి? వాడు పరమ దుష్టుడు, వాడు వీధుల్లో\nఆడుకునే పిల్లలను తీసుకుపోయి సరయూ\nనదిలో పడేసి వాళ్ళు ఎలా చస్తారో చూసి\nఆనందించే పాపాత్ముడు. అందుచేత\nపౌరులు కడుపుమంటతో రాజువద్దకు వెళ్ళి,\n'అయ్యా, తమరు అసమంజుణ్ణి వెళ్ళగొడ\nతారా, మమ్మల్ని దేశం విడిచి వెళ్ళి\nపొమ్మన్నారా? ఏదో ఒకటి తేల్చి చెప్పండి!'\nఅని అడగగా సగర మహారాజు జనద్రోహి\nఅయిన తన కొడుకునూ, వాడి భార్యనూ,\nపరివారాన్నీ వెళ్ళగొట్టి, వాణ్ణి తిరిగి రాజ్యంలో\nఅడుగు పెట్టనివ్వ వద్దని కట్టుదిట్టం చేశాడు.\nజనద్రోహి అసమంజుడికి జనప్రియుడైన\nరాముడికి సాపత్యం చెప్పావే!\" అన్నాడు.\nఈ మాటలకు కైక చలించక పోవటం\nచూసి దశరథుడు, \"ఓసి పాపాత్మురాలా!\nనిన్ను చూస్తే నీకు హితం తల కెక్కేటట్టు\nలేదు. నేను కూడా రాముడి వెంట అడవికి\nపోతాను. నీవూ, భరతుడూ సుఖంగా రాజ్య\nమేలండి.” అన్నాడు.\nఈ సంభాషణ అంతా వింటున్న\nరాముడు తండ్రితో, \"మహారాజా, అన్ని\nసుఖాలూ విడిచి, అడవిలో కందమూలాలు\nతినబోయే నా వెంట సేన కూడా దేనికి ?\nఏనుగును దానం చేసి కట్టుతాడు దగ్గిర\nలోభించే పద్ధతి మానండి. మాకు నార\nబట్టలూ, దుంపలు తవ్వుకునే పరికరాలూ,\nఒక బుట్టా ఇప్పించండి, చాలు,” అన్నాడు.\nమానాభి మానాలు విడిచిపెట్టిన కైకేయి,\n\"ఇదుగో, నారబట్టలు తెస్తున్నాను,” అంటూ\nవచ్చింది రామలక్ష్మణులు తమ మేలి\nవస్త్రాలు విప్పేసి, తండ్రి ఎదటనే నార\nబట్టలు ధరించారు. సీతకు మాత్రం అవి\nఎలా కట్టుకోవాలో తెలియక రాముడి కేసి\nచూసింది. తరవాత ఒక బట్ట మెడకు\nచుట్టుకుని, మరొకటి చేత పట్టుకుని, సిగ్గుతో\nతల వంచి నిలబడింది. అప్పుడు రాముడు\nచప్పున ఆమె వద్దకు వెళ్ళి, ఆమె చేతిలో\nఉన్న నార చీరె తీసుకుని, ఆమె కట్టుకుని\nఉన్న పట్టు చీరె పైన దానిని చుట్టాడు.\nఇది చూసి దశరథుడి భార్యలు కన్నీరు\nకారుస్తూ, \"నాయనా, నీవు తండ్రిమాట\nప్రకారం అడవికి వెళ్ళదలిచావు, వద్దన్నా\nమానవు. కాని సీతను కూడా ఎందుకు\nతీసుకు పోతావు? ఆమె వనవాసం చెయ్య\nలేదు. మా వద్ద విడిచిపెట్టి వెళ్ళు, నాయనా.\nనీకు బదులుగా ఆమెను చూసుకుంటూ\nఉంటాం,” అన్నారు.\nఈ లోపల వసిష్ఠుడు సీతకు నార చీరె\nలిస్తున్న కైకేయితో, \" గుణ హీనురాలా,\nనీ సాహసానికి అంతు లేకుండా ఉన్నదే.\nసీత అడవికి వెళ్ళవలసిన అవసరమే\n. మున్నది ? రాముడి కోసం సిద్ధం చేసిన\nపట్టాభిషేకం ఆమెకు జరిపి రాజ్యం\nపాలించేటట్టు చేయవచ్చు, తెలుసా? సీత\nఈ నార చీరెలు కట్టవలసిన అవసరం\nలేదు సరే కదా, ఆమె తన వెంట వాహ\nనాలూ, వస్తువులూ, బట్టలూ, పరిచారికలూ,\nసమస్తమూ తీసుకు పోవచ్చును. భరతుడు\nసంతోషిస్తాడని నీవు చేసిన ఈ దుర్మార్గం\nఅతనికి ఎంత మాత్రమూ రుచించదు. అతను\nదశరథుడి కొడుకే అయితే, తన తండ్రి\nవ్యథకు కారణమైన రామ వనవాసానికి\nఎంత మాత్రమూ సమ్మతించడు!” అన్నాడు.\nచుట్టూ ఉన్నవారు, \" ఛీ, ఛీ !” అను\nకోవటం దశరథుడు విన్నాడు. ఆయన\nసీతను చూసి, \" సుకుమారి, చిన్న పిల్ల!\nఆ సీత మునిపత్నిలాగా నార చీరె గట్టి\nఎలా వెలవెల పోతున్నదో చూడండి! ఆమె\nనార చీరెలు కట్టటానికి వీల్లేదు,” అన్నాడు.\nరాముడు బయలుదేరే ప్రయత్నంలో\nతండ్రికి అప్పగింతలు చెప్పి, తన తల్లి\nఅయిన కౌసల్యను కాపాడమని కోరాడు.\nదశరథుడు సుమంత్రుడితో, \"మంచి\nగుర్రాలను పూన్చిన మేలైన రథంలో వీళ్ళ\nనెక్కించి, నగరం బయట అరణ్యంలో\nవిడిచి పెట్టిరా!\" అన్నాడు. ధనాధికారిని\nపిలిచి, \"పధ్నాలుగేళ్ళ పాటు సీతకు సరి\nపోయే మేలైన చీరెలూ, నగలూ తీసుకురా,\"\nఅని ఆజ్ఞాపించాడు.\nసీత పెళ్ళికి పోతున్న దానిలాగా విక\nసించిన ముఖంతో తన కోసం తెచ్చిన నగలు\nపెట్టుకుంటూంటే కౌసల్య ఆమెను రెండు\nచేతులా ఆలింగనం చేసుకుని, \"సీతా,\nనీ భర్త పేదవాడై పోయినాడని వనవాస\nకాలంలో అశ్రద్ధగా చూడకమ్మా ! ” అంటూ\nనీతిబోధ చేసింది.\nరాముడు తల్లి దండ్రులకు ప్రదక్షిణ\nనమస్కారం చేసి, తల్లితో, \"అమ్మా దిగులు\nపడక తండ్రిగారిని కనిపెట్టుకుని ఉండు.\nపధ్నాలుగేళ్ళంటే ఎంత? కన్నుమూసి\nతెరిచేసరికి గడిచిపోతాయి,” అన్నాడు.\nలక్ష్మణుడు కూడా తల్లి దండ్రులకు మొక్కి\nతన తల్లి అయిన సుమిత్ర వద్ద సెలవు తీసు\nకున్నాడు. ఆమె, \" లక్ష్మణా, ఇక నీకు\nరాముడే తండ్రి, సీతే తల్లి, అరణ్యమే\nఅయోధ్య! అన్నను ఆపదరాకుండా\nచూసుకో, నాయనా!\" అని చెప్పింది.\nముగ్గురూ బయటికి వచ్చారు. పెళ్ళి\nకూతురులాగా అలంకరించుకున్న సీత\nతాను వనవాసం వెళుతున్నాననే చింత\nకొంచెమైనా లేకుండా, ముందుగా రధమెక్కి\nకూచున్నది. తరవాత రామలక్ష్మణు లెక్కి\nకూచున్నారు.\nసుమంత్రుడు రథంలో సీతకు దశరథు\nడిచ్చిన వస్త్రాభరణాలూ, ఆయుధాలూ,\nకవచాలూ, చిన్న గునపమూ, బుట్టా\nఉంచాడు. రథం కదిలింది.",
            "book_page_end": 56
        },
        {
            "title": "ఖియాప్స్ పిరమిడ్",
            "book_page_start": 57,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "విజ్ఞానం",
            "moral": "",
            "keywords": [
                "పిరమిడ్",
                "ఖియాప్స్",
                "ఈజిప్టు",
                "నిర్మాణ వైశాల్యం",
                "ప్రపంచాద్భుతం"
            ],
            "characters": [],
            "locations": [
                "ఈజిప్టు"
            ],
            "content": "ప్రపంచాద్భుతాలని పేరు పొందిన పిరమిడ్లన్నిటిలోకీ ఖయాప్స్ పిరమిడ్ పెద్దది.\nదీని దిగువ భాగం నిడివి ఎటు చూసినా 746 అడుగులు. సుమారు 13 ఎకరాల మేర\nఆక్రమించి ఉన్నది. దీని ఎత్తు 450 అడుగులు. రెండున్నరటన్నుల బరువుగల\nకొండరాళ్ళు 23 లక్షలు దీని నిర్మాణానికి ఉపయోగించారు. ఇది ఈజిప్టులో ఉన్నది.",
            "book_page_end": 57
        }
    ],
    "statistics": {
        "total_stories": 9,
        "author_counts": {
            "చందమామ బృందం": 6,
            "ఉత్పల సత్యనారాయణాచార్య": 1,
            "సి. మాధవరావు": 1,
            "టి. ఆంజనేయులు": 1
        },
        "genre_counts": {
            "చరిత్ర": 1,
            "పౌరాణిక కావ్యం": 1,
            "ఫాంటసీ": 1,
            "బేతాళ కథ": 1,
            "హాస్యం/జానపదం": 1,
            "చారిత్రక కథ": 1,
            "నీతి కథ": 1,
            "పౌరాణికం": 1,
            "విజ్ఞానం": 1
        }
    }
}