{
    "book_id": "చందమామ_1962_03",
    "stories": [
        {
            "title": "భారత చరిత్ర – 6",
            "book_page_start": 2,
            "pdf_page_start": 20,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "దేశ చరిత్రను తెలుసుకోవడం ముఖ్యం.",
            "keywords": [
                "చంద్రగుప్త మౌర్యుడు",
                "మగధ సామ్రాజ్యం",
                "అలెగ్జాండరు",
                "చాణక్యుడు",
                "బిందుసారుడు"
            ],
            "characters": [
                "చంద్రగుప్త మౌర్యుడు",
                "చాణక్యుడు (కౌటిల్యుడు)",
                "అలెగ్జాండరు",
                "సెల్యూకస్",
                "బిందుసారుడు"
            ],
            "locations": [
                "పంజాబు",
                "సింధునది",
                "పాటలీపుత్ర",
                "తక్షశిల",
                "వింధ్యవనాలు",
                "సౌరాష్ట్ర",
                "బాబిలన్",
                "కాబూలు",
                "కళింగదేశం"
            ],
            "content": "అలెగ్జాండరు ఇంకా పంజాబులో ఉండ అని చెబుతారు. ఈమె పేరనే మౌర్య\nగానే, క్రీ. పూ. 326 లో, సింధు దిగువ వంశం ఏర్పడిందనీ, ఈమె శూద్ర స్త్రీ\nలోయలోని బ్రాహ్మణులు జనాన్ని రెచ్చగొట్టి కనుక మౌర్యులు శూద్రులనీ ఒక వాదం.\nవిదేశీయపాలకుల పైన పెద్ద పితూరీ. లేవ అయితే మౌర్యులనే సూర్యవంశపు క్షత్రి\nదీశారు. కాని అలెగ్జాండరు చేత నియో యులు పిప్ఫలీవన రాజ్యాన్ని పాలించినట్టు.\nగితులైన పాలకులు దీనిని అణగదొక్కారు. పురాతన బౌద్ధవాఙ్మయంలో చెప్పబడి\nఅయితే ఈ యవనపాలకుల మధ్య చీలి ఉన్నది. ఏమైనప్పటికీ చంద్రగుప్తుడి నాటికి.\nకలు ఏర్పడసాగాయి. పశ్చిమ పంజాబు మౌర్యులు చాలా దైన్యస్థితిలో ఉన్నారు..\nపాలకుడైన ఫిలిప్పోస్ అనేవాడు క్రీ. పూ. చంద్రగుప్తుణ్ణి పసితనంలో పెంచినవారు.\n324 లో హత్య చేయబడ్డాడు. మిగిలినవారు కేవలం ఆటవికులూ, వేటగాళ్ళూనూ.\nతమ ఆక్రమణలో ఉన్న భారతప్రాంతాన్ని చంద్రగుప్తుడు కుర్రవాడుగా ఉండగానే\nపంచుకునేందుకు కీచులాడుకోసాగారు.\nఅలెగ్జాండరును కలుసుకున్నాడు. అతని\nవారి మధ్య గల వైషమ్యాలను ఆధారం దర్పమైన మాటలకు అలిగి అలెగ్జాండరు.\nచేసుకుని పరపీడకులను పారదోలి, దేశాన్ని అతన్ని చంపమని ఉత్తరు విచ్చాడట.\nదాస్యం నుంచి విడిపించినవాడు చంద్ర చంద్రగుప్తుడు వింధ్యవనాలకు పారిపోయి.\nగుప్తుడు. ఇతనిది మౌర్యవంశం. ముర ప్రాణాలు దక్కించుకున్నాడు.\nఇతనికి తల్లిగాని, నాయనమ్మగాని అయి తరవాత తక్షశిల నుంచి పాటలీపుత్రానికి-\nఉండవచ్చు. ఆమె ఒక నంద రాజు భార్య వచ్చిన చాణక్యుడు (కౌటిల్యుడు) అనే ఒక-\nబ్రాహ్మణుడు నందరాజుల చేత పరాభవం\nపొంది, ఉగ్రుడై వింధ్యవనానికి వచ్చి,\nఅక్కడ చంద్రగుప్తుడి పరిచయం పొంది.\nఅతని ద్వారా తన పగతీర్చుకున్నాడు. చంద్ర\nగుప్త చాణక్యులకు ఎక్కడో తప్వుతూంటే\nఒక నిధి దొరికిందట. ఈ నిధితో చంద్ర\nగుప్తుడు కొంత సేనను కూర్చుకుని సందు\nలతో యుద్ధంచేసి, నందవంశం నిర్మూలించి,\nమగధ సింహాసన మెక్కాడు. ఆ తరవాత\nకొంతకాలానికి అతను యవననాయకులతో\nయుద్ధం సాగించి ఉండవచ్చు.\nఒకటిమాత్రం నిజం : క్రీ. పూ. 321 కే √antan\nసింధునదికి తూర్పుగా ఉండే ప్రాంతంలో\nయవనపరిపాలన అంతమయింది. 313\nనాటికి చంద్రగుప్తుడు మాల్వదేశాన్ని వశ\nపరచుకున్నాడు. అతని సామ్రాజ్యం పడ\nమరగా సౌరాష్ట్రదేశం వరకూ విస్తరించింది.\nచంద్రగుప్తుడు 24 సంవత్సరాలు పాలిం\nచినట్టు మన పురాణాలూ, బౌద్ధసాహిత్యమూ\nకూడా చెబుతున్నాయి. ఆతని ఆఖరు రోజు\nలలో మౌర్యసామ్రాజ్యం వాయువ్య ప్రాంతా\nనికి విస్తరించింది.\nఇది ఎలా జరిగిందంటే — అలెగ్జాండరు\nకింది సేనానాయకులలో ఒకడైన సెల్యూ\nకస్ అనేవాడు అలెగ్జాండరు మరణా\nనంతరం బాబిలన్ పరగణాకు రాజయాడు.\nతన సామ్రాజ్యాన్ని మధ్యధరాసముద్ర\nతీరం నుంచి సింధునది వరకూ విస్తరింప\nజేసి, సింధునదికి తూర్పున గల ప్రాంతాన్ని\nకూడా ఆక్రమించ యత్నించి విఫలు\nడయ్యాడు. దాని ఫలితంగా సెల్యూకస్\nచంద్రగుప్తుడితో సంధి చేసుకుని, చంద్ర\nగుప్తుడి వద్ద 500 ఏనుగులు పుచ్చుకుని\nకాబూలులో కొంత ప్రాంతమూ, కంద\nహారమూ, బలూచిస్థానమూ మొదలైన\nవిస్తృతప్రాంతాలను చంద్రగుప్తుడి పరం\nచేశాడట. ఈ సంధిని బలపరచటానికిగాను\nసెల్యూకస్ చంద్రగుప్తుడితో వియ్యం చేసు\nకోవటమేగాక పాటలీపుత్ర రాజధానిలో తన\nరాయబారినికూడా ఉంచాడు.\nచంద్రగుప్తుడు జైనమతం స్వీకరించా\nడనీ, ఆయన తన రాజ్యాన్ని వదిలిపెట్టి\nమైసూరు రాష్ట్రంలోని శ్రవణబెళ్లొళలో తన\nచివరిరోజులు గడిపాడనీ జైనులు చెప్పారు.\nకాని గ్రీకులు చెప్పేదాన్ని బట్టి చూస్తే చంద్ర\nగుప్తుడు -బలులు మానలేదు, జైనులు అవ\nలంబించే అహింసా విధానాన్ని అవలంబించ\nలేదు. ఆయనకు వేట అంటే చాలా ప్రీతి\nకూడానూ, చంద్రగుప్తుడిలాగే ఆయనకుమా\nరుడు బిందుసారుడూ, మనమడు 'అశో\nకుడూ కూడా వేట తమకం గలవారు. అయి\nనప్పటికీ చంద్రగుప్తుడు జైనమతం' స్వీక\nరించకుండానే ఆ మతాల్ని ప్రోత్సహించి\nపోషించి ఉండవచ్చు.\nచంద్రగుప్తుడు రాజైనది క్రీ.పూ. 326లో\nగాని అటు తరవాతగాని అయిఉండాలి.\nచంద్రగుప్తుడి అనంతరం అతని కొడుకు\nబిందుసారుడు మౌర్యసామ్రాట్టు అయాడు.\nఇతను క్రీ.పూ. 302 లో గాని ఆ తరవాత\nగాని రాజై ఉండవచ్చు.\nబిందుసారుడు 25–28 ఏళ్ళ మధ్య కాలం\nపాటు రాజ్యమేలాడు. ఇతనికి \"అమిత్ర\nఘాతకుడు” అన్న బిరుదు ఉండేది. ఇతను\nతన తండ్రి సంపాదించిన సామ్రాజ్యాన్ని\nపెంచకపోయినా తరిగిపోకుండా నిలబెట్టు\nకున్నాడు. తక్షశిలలో ఒక పితూరీ సాగితే\nబిందుసారుడు దాన్ని విజయవంతంగా\nఅణచగలిగాడని ఒక గాధ ఉన్నది. ఇతని\nకాలంలో ఉత్తర హిందూ స్థానంలో చాలా\nభాగమూ, దక్కనులో కొంత భాగమూ మగధ\nసామ్రాజ్యంలో చేరి ఉండేది. కళింగదేశం\nమాత్రం స్వతంత్రంగా ఉండేది.\nబిందుసారుడు కూడా తన తండ్రిలాగే\nయవనులతో సత్సంబంధాలు నెరపాడు.\nసెల్యూకస్ కుమారుడికి ఇతనికి మధ్య\nస్నేహపూర్వకమైన ఉత్తరాలు జరిగాయట.",
            "book_page_end": 4
        },
        {
            "title": "పార్వతీ కళ్యాణము",
            "book_page_start": 5,
            "pdf_page_start": 23,
            "pdf_page_end": 26,
            "author": "ఉత్పల సత్యనారాయణాచార్య",
            "genre": "పురాణము/కావ్యము",
            "moral": "దేవతల కార్యాన్ని సాధించడానికి మన్మథుడు కూడా అత్యంత శక్తివంతుడు.",
            "keywords": [
                "శివుడు",
                "పార్వతి",
                "మన్మథుడు",
                "ఇంద్రుడు",
                "తారకాసురుడు"
            ],
            "characters": [
                "మన్మథుడు (కాముడు)",
                "రతి",
                "ఇంద్రుడు (దేవేంద్రుడు)",
                "శివుడు (ఉగ్రాక్షుడు, పరమేశ్వరుడు)",
                "బ్రహ్మ",
                "వసంతుడు"
            ],
            "locations": [
                "నందనవనం",
                "శివుని తపోవనం",
                "మూడు లోకాలు"
            ],
            "content": "తృతీయాశ్వాసము\nఇంద్రు డొక దినమందు ఏకాంతమందుండి\nచెంత వ్రాలిన ముద్దు చిలుకతో నిట్లనెను :\n\" మన నందనమునందు మన్మథుడు'రతి తోడ\nపూల పొదరిండ్లలో ప్రొద్దు పుచ్చుచునుండు.\nనీ వేగి, ఓ చిలుక ! దేవేంద్రు డిదె నిన్ను\nపిలుచుచున్నాడంచు పలుకు ముద్దులుగులుక;\nనీ రాక కింద్రుండు కోరుచున్నాడనుము,\nవేయి కన్నులతోడ వేచియున్నాడనుము.”\nఅని పలుక దేవేంద్రు నానతిని తలదాల్చి\nచిలుక ఱివ్వున నేగి చేరె మన్మథుకడకు ;\nఅత డపుడు ప్రియురాలి యడుగులకు పారాణి\nఅలదు చుండగ చూచి పలికినది యా చిలుక.\nచిలుక పలుకాలించి శీఘ్రముగ మన్మథుడు\nచేత నొక పూముల్కి చెఱకు విల్లును దాల్చి,\nచెంతనుండిన రతికి చెవిలోన నెదొ చెప్పి,\nప్రియ వసంతుని గూడి పయనమై విచ్చేసె.\nఅతనికి ఇంద్రుండు అర్ఘ్యపాద్యములోనగి\n'దేవకార్యం బొకటి నీవలన కావలయు '\nననిసంత మన్మథుడు, \"ఆనతిమ్మో ఇంద్ర!\nఎట్టి కార్యంబైన ఈ జెట్టి నెఱవేర్చు.\nఎవడైన నీ పదవి కెసరుపెట్టగ తపము\nచేయుచున్నాడేమొ చెప్పుమో దేవేంద్ర!\nఒక్క పూముల్కితో చక్కజేయుదు వాని,\nఆడుదికి లోబడిన లేడి జేతును వాని,\nపడతి యెవ్వతె నిన్ను కడకంట కల్గినక\nమిడిసి పడుచున్నచో నుడువుమో దేవేంద్ర!\nపువ్వుటంపఱ మీద పొరలించెదను దాని,\nతమికొల్పి నీ చరణదాసిజేతును దాని.\nనీదు వజ్రాయుధము నింపాదిగనుగాత!\nఎల్లవారల గెల్తు ఈ చెఱకు విలుచేత!\nఒక వసంతుని నాకు ఒప్పగించిన చాలు\nశివు నైన గెల్తు నన్నెవడడ్డగా జాలు?”\nఉత్పల సత్యనారాయణాచార్య\nఅని మన్మథుడు పలుక అమరపతి ఉప్పొంగి\nభళిరె భళిరె యంచు పలికె నాతనితోడ :\n\" లక్ష్మికుమార ! ఓ రసికజన శృంగార !\nలోకమున నిజముగా నీ కసాధ్యము లేదు.\nవజ్రమున సాధింప వలనుపడనట్టి పని\nచెఱకు విల్లున నీవు చేయగల నేర్పరివి!\nబ్రహ్మ నీ శరములకు భంగపడెనట మున్ను,\nతలపోయ శివుడైన గెలుపజాలడు నిన్ను.\nతారకాసురు జంపదగిన మొనకాడొకడు.\nపార్వతీశర్వులకు ప్రభవించు ననె బ్రహ్మ ;\nబ్రహ్మ వాక్యం బెపుడు పఱవోదు, అది నిజము ;\nకాని యా శివుడిపుడు కఠిన తపమందుండె.\nపార్వతియు శివుచెంత పనులు చేయుచునుండె\nఇది యదను నీ వేగి యిద్దఱిని కలుపుమా—\nమూడు లోకాల కిది ముఖ్యమగు పనినుమ్ము ;\nవింతపోటరి వీవు విజయమగు నిక పొమ్ము,\nనీ వెంట సాయమై ఈ వసంతుడు వచ్చు\nకార్చిచ్చునకు పెద్దగాడ్పు తోడ్పడినట్లు”\nఅని పలికి తాంబూల మతని చేతను పెట్టి.\nపనిచె నింద్రుడు శుభంబనుచు వీపును తట్టి.\n♦ఒక్క క్షణము మరుని వదలి\nయుండలేని రతి యచ్చట\nఇంకను పతి రాడేమని\nఎదురు చూచుచుండె నపుడు.\nఆయమ కుడికన్నదరెను,\nఆందోళన కలిగించెను;\nకాలి క్రింది నేల యొరగి\nకదలినట్టు అనిపించెను !\nకారణమ్ము లేకుండగ\nకన్నులలో నీళ్ళూరెను;\nవెచ్చని నిట్టూరుపులకు\nవెలది మోము పసివాడెను.\nఅంతలోన మరుని చూచి\nఆత్రముతో నామె లేచి,\nఇంతసేపు ఎటనుంటివి ?\nఏమి జరిగె సని యడిగెను.\n\" పెద్ద విశేషం బైనది\nఎద్దియు నఖి ! లేనె లేదు,\nశివుని తపము చెఱపుమనుచు\nచెప్పినాడు దేవేంద్రుడు.”\nఅని మరుడు పలుక, రతి ఆదరు గుండెలతోడ,\n“ఓ నాథ ! యీ పనికి ఒప్పుకొని వచ్చితివ !\nపరమయోగి తపంబు భంగింప నెంచితివ?\nఆ శివుడు ఉగ్రాక్ష డనుమాట మఱచితివ ?\nపరమేష్ఠి శిరమొకటి నఱకి వైచినవాడు,\nయమునికే యముడైన శమదమాదులవాడు,\nప్రళయ రుద్రుండన్న భయమైన లేదేమి ?\nపరమేశ్వరుండన్న భక్తియును లేదేమి ?\nనిర్జరాంగనలెల్ల నీకు మనసిచ్చుట,\nనిన్ను చూచిన కనులదన్ను కనకుండుటను,\nఇంద్రు డోర్వక నీకు ఇట్టి పని కల్పించె,\nనిటలాక్షు కనలునకు నిన్ను గుణిగావించె.\nకనకాచలం బతని కార్ముకంబైయుండ\nచెఱకుగడ నీ విల్లు శివునెట్లు, గెల్చెదవు ?\nపాశుపత మా శివుని ఆశుగంబైయుండ\nపూలు నీ బాణములు శూలి నెటులోర్చెదవు?\nఅతడు త్రిపురాసురుల హతమార్చినట్టి దొర,\nనీవు విరహాతురుల నిగ్రహించిన దొరపు,\nఆ యీశునకు నీకు హస్తిమశకాంతరము,\nఆ ధూర్జటిని గెల్వ కా దెవ్వరికి తరుము.\nనే నలిగి చూచిననె నిలువలేనేలేవు,\nనిటలాక్షు కట్టెదుట నిలువనేర్తువె నీవు ?\nవలదు వలదో నాథ ! బలవద్విరోధంబు ”\nఅని పలుక విని నవ్వి ఆమె కిట్లనె మరుడు :\n\"కాము శక్తిని నీవు కనియు నిటులాడెదవు !\nబ్రహ్మచారిగనున్న భవుని గని ఓడెదవు !\nచిత్తవృత్తులుగలుగు స్త్రీ పురుషు లెల్లరును\nకామ వశులగునట్లుగా బ్రహ్మ వర మిచ్చె.\nశివుని గొప్పగచేసి చెప్పుచున్నావేల ?\nనన్ను బలహీనునిగ ఎన్నుచున్నావేల ?\nశివుడు మును మా జనకు స్త్రీ వేషమును చూచి\nవెంటబడినా ఉన్న విషయమ్ము మఱచితివ ?\nఅఖిల సృష్టికి హేతువైనట్టి కాముడను, '\nరసికజన సుమనోభిరాముడను, కాముడను ;\nభయపడక నా వెంట బయలుదేఱుము నీవు,\nపార్వతీశర్వులకు పరిణయము సేయుదము.”\nఅని పలికి మన్మథుడు తన సతిని ఒప్పించి,\nశివు తపోవనమునకు చేరదలచుచునుండ,\nఆ వసంతుడు వచ్చి, “దేవ! ఇదిగో రథము ;\nమీనకేతన మెత్తి మీ కడకు తెచ్చితిని.\nఎఱ్ఱ తామరపూలు ఈ రథము చక్రాలు ;\nజంటబాయని మేలి జక్కవలు గుఱ్ఱాలు ;\nమొగలిరేకులు మెట్లు, పొగడపువుపగ్గాలు,\nసంపెంగపువు నొగలు ఇంపైన పూగొడుగు.\nగొజ్జంగి పుపుమీద కూర్చొనుము రతిరాజ !\nపువ్వుటమ్ముల నెల్ల పొదికట్టి పెట్టితిని,”\nఅని పలుక రతిరాజు హర్షమున రథమెక్కి,\nచేయూతనిడి రతిని చేర్చుకొనే తనప్రక్క.\nప్రియవసంతుడు రథము బయలుదేఱగదీసె\nచిలుకలును కోయిలలు సేనలై విచ్చేసె,\nపూల దారులపైన పుప్పొడులపైనేగి\nశివు తపోవనమునకు చేరినది ఆ రథము.",
            "book_page_end": 8
        },
        {
            "title": "రాకాసిలోయ - 9",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ/సాహసం",
            "moral": "అపకారికి మేలు చేయకూడదు. చెడ్డవారి గర్వం అణచాలి.",
            "keywords": [
                "బ్రహ్మదండి",
                "రాజగురువు",
                "రాకాసిలోయ",
                "మాంత్రికుడు",
                "జయమల్లు"
            ],
            "characters": [
                "బ్రహ్మదండి మాంత్రికుడు",
                "రాజగురువు",
                "కేశవుడు",
                "జయమల్లు",
                "కేశవుడి తండ్రి (వృద్ధుడు)",
                "సైనికులు",
                "సేనాని"
            ],
            "locations": [
                "రాకాసిలోయ",
                "బ్రహ్మపురం",
                "గుహ",
                "సింహం గుహ",
                "నగర ద్వారం"
            ],
            "content": "[ రాజగురువు వెంట వచ్చిన బ్రహ్మపుర సైనికులు బ్రహ్మదండి మాంత్రికుడి కోసం,\nగుహ అంతా గాలించి, చివరకు కాలభైరవుడి విగ్రహం కిందవున్న బిలాన్ని కనుక్కు\nన్నారు. వాణ్ణి ఊదర పెట్టి బయిటికి రప్పించేందుకు రాజగురువు, బిల ద్వారాన్ని\nఎండు పుల్లలతో మూయించి, వాటి మీద చమురుపోసి నిప్పు పెట్టించాడు. తరవాత — ]\nచమురుతో బాగా తడిసిన ఎండుపుల్లలూ,\nఆకలములూ క్షణాల మీద నిప్పంటుకుని\nపెద్ద జ్వాలలతో బిల మార్గాన్ని కప్పివేసినై.\nచూస్తూండగానే నల్లని పొగ గుహసంతా\nఆక్రమించింది. రాజగురువు, సేనానీ, సైని\nకులూ గుహ బయిటికి పరిగెత్తారు.\n\"గురువర్యా, మీరన్నట్టు మాంత్రికుడు\nబిలంలో ఎక్కడో దాక్కుని వుంటాడు.\nవాడు తప్పక ఈ మంటల్లో పడి ఆహుతి\nఅవుతాడని నా భయం,” అన్నాడు సేనాని.\nరాజగురువు గుహలో మరింతగా కమ్ము\nకుంటున్న పొగకేసి చూస్తూ, \"వాడు అంత\nతేలిగ్గా చచ్చేరకం కాదు. వాడికి ఆ బిలంలో\nనుంచి బయటపడేందుకు మరోమార్గం\nతప్పకుండా వుంటుంది. వా డెక్కడో ఒక\nచోట కొండ మీదికి తేలుతాడు. సైనికుల్ని\nకాపుంచి, వాడు తల బయట పెట్టగానే\nపట్టుకోమని ఆజ్ఞాపించు,” అన్నాడు.\nరాజగురువు యిలా మాట్లాడుతున్న సమ\nయంలో బ్రహ్మదండి మాంత్రికుడు మచ్చల\nసింహం గుహ వెనక భాగానికి చేరి; తన\nశిష్యుణ్ణి పిలుస్తున్నాడు. వాడు తన\nమంత్రందండంతో ఎన్నిసార్లు రాతి మీద\nకొట్టినా జయమల్లు దానికి అడ్డంగావున్న\nఇనపకమ్మిని తొలిగించి, అతడికి మార్గం\nయివ్వలేదు.\nబ్రహ్మదండి మాంత్రికుడివి, పాము\nచెవులు. వాడు గుహలో తన శిష్యుడూ,\nకేశవుడూ మెల్లిగా మాట్లాడుకుంటూ\nవుండటం పసిగట్టాడు. తను చేసిన శబ్దం\nవాళ్ళకు వినబడిందనీ, కాని వాళ్ళు తనను\nగుహలోకి రానివ్వదలచలేదనీ వాడు గ్రహిం\nచాడు. \" హుఁ, యిదా మీ ఎత్తుగడ! నన్ను\nబ్రహ్మపుర సైనికులకు బందీనిచేసి, రాకాసి\nలోయలో వున్న అమూల్య సంపదలను\nదొంగిలించాలని చూస్తున్నారా? పిల్లకాకి\nకేమి తెలుసు ఉండేలి దెబ్బ!” అని మన\nసులో అనుకుంటూ, మంత్రదండాన్ని ఎత్తి\nరాతి మీద బలంగా కొట్టి, \"ఒరే ద్రోహి,\nశిష్యా ! నువ్వూ, ఆ గొడ్లకాపరీ గుహలోవున్నా\nరని నాకు తెలియదను కుంటున్నావా ?\nనా మంత్రశక్తితో మిమ్మల్నిద్దర్నీ ఈ క్షణాన\nభస్మీపటలం చెయ్యమంటారా, రాతిని\nపక్కకు జరుపుతారా ?” ఆని కేక పెట్టాడు.\nఆ కేక వింటూనే కేశవుడూ, జయమల్లూ\nకూడా ఉలిక్కిపడ్డారు. జయమల్లు అంత\nలోనే తేరుకుని, \" కేశవా, ఆ దుర్మార్గుణ్ణుంచి\nమన కెలాంటి ప్రమాదమూరాదు. బ్రహ్మ\nపుర సైనికుల వెంట వచ్చిన ఒకడు వాడి\nమంత్రశక్తిని హరించి, ఎప్పుడో నోరు కట్టే\nశాడు. వాణ్ణి సైనికులు తప్పకుండా పట్టు\nకుంటారు. మనం యిక్కడ దాక్కున్నా\nమనేది బ్రహ్మదండిగాడికి తెలిసిపోయింది\nగనక, వాడు పగ సాధించేందుకు, మననీ\nసైనికులకు పట్టిస్తాడు. కనక, మనం\nయిక్కణ్ణించి పారిపోవాలి,” అన్నాడు.\nజయమల్లు చెప్పింది. కేశవుడికి సవ్యం\nగానే కనబడింది. కాని, అన్ని వైపులా\nసైనికులు తమ కోసం గాలిస్తుండగా పారి\nపోవటం ఎలా?\nహఠాత్తుగా గుహ వెనక భాగాన్నుంచి\nబ్రహ్మదండి పెద్దగా దగ్గిన ధ్వనీ,\nఆ వెంటనే, \"అయ్యో, నా ఉగ్రభైరవుణ్ణి\nపునాది నుంచి పెళ్ళగించి అవతల పారే\nశారా ? ఏమిటీ పొగ ? చచ్చాను, చచ్చాను !\nబిలంలో నుంచి బయటపడవలసిందే! రాజ\nభటులకు చిక్కి నానా హింసలూ పడవల\nసిన యోగం రాసిపెట్టివున్నది. హాఁ రక్షకా,\nకాలభైరవా!” అంటూ కేకలు పెట్టటం\nకేశవుడూ, జయమల్లూ విన్నారు.\n\" సైనికులు బిలమార్గాన ఏదో ఊదర\nపెట్టి, బ్రహ్మదండిగాణ్ణి ఎలుకను కలుగు\nలోంచి లాగినట్టు లాగబోతున్నారు,”\nఅన్నాడు జయమల్లు.\n\"ఒరే ద్రోహీ, శిష్యా ! నీ మాటలన్నీ\nనాకు వినబడటం లేదనుకున్నావా?”\nఅంటూ బ్రహ్మదండి పెద్దగా హుంకరించి,\nతెరలు తెరలుగా దగ్గుతూ, \" ఈ బిలం\nలోంచి కొండ మీదికి వెళ్ళే మార్గం నాకు\nతెలుసు. అలా వెళ్ళితే నన్ను సైనికులు\nతప్పకుండా పట్టుకుంటారు. ఇక్కడ\nపొగలో చిక్కి ఊపిరాడక చచ్చేకన్న, అదే\nకొంత నయం. కాని, సైనికులకు మీ రెక్కడ\nదాక్కునివున్నారో చెప్పి, మిమ్మల్ని వాళ్ళ\nచేత చిత్రవధ చేయిస్తాను,” అన్నాడు.\nఆ వెంటనే మాంత్రికుడు గుహ వెనక\nభాగాన్నుంచి వెళ్ళిపోతున్న సూచనగా,\nకాళ్ళచప్పుడు వినిపించింది. జయమల్లుకు\nబ్రహ్మదండి అన్నంతపనీ చేస్తాడన్న భయం\nకలిగింది. అతడు కేశవుణ్ణి కూచున్నచోటునే\nవుండమని చెప్పి, గుహ ద్వారం దగ్గిరకు\nవచ్చి బయిటికి తొంగిచూశాడు. అతడి\nదృష్టికి దూరంగా ఎక్కడో ఒక సైనికుడు\nఒక బండరాతి మీద నిలబడి వుండటం కని\nపించింది. వాడు గుహ కేసి కాక మరో\nవైపుకు చూస్తున్నాడు.\nకత్తి పట్టుకుని ఒక వృద్ధుడు రాళ్ళచాటు\nనుంచి బయిటికివచ్చి, గుహ ముందున్న\nమచ్చల సింహాన్ని చూస్తూనే టక్కున నిల\nబడిపోయాడు.\n\" ఇడుగో, మీ అయ్య, కేశవా!” అన్నాడు\nజయమల్లు. కేశవుడు ఆశ్చర్యంగా తండ్రి\nకేసి చూశాడు. జయమల్లు చెయ్యి ఊపుతూ,\n\" సింహం నిన్నేమీ చెయ్యదు, భయంలేదు,\nరా,” అంటూ పిలిచాడు. కేశవుడి ముసలి\nతండ్రి చుట్టూ ఓ మారు కలయచూసి,\nరాళ్ళచాటుగా నక్కుతూ గుహ కేసి\nరాసాగాడు.\nదూరంగా అప్పటివరకూ పెద్దగా\nమంత్రం పఠిస్తున్న బ్రహ్మదండి మాంత్రి\nకుడి గొంతు చప్పున ఆగిపోయింది. అత\nడికి ఎదురుగా రాజగురువు కనిపించి,\nకమండలం లోంచి యింత నీరు తీసి గాలి\nలోకి విదిలిస్తున్నాడు. అది చూస్తూనే\nమాంత్రికుడికి నోరు నొక్కుకుపోయినట్ట\nయింది. \" హాఁ, కాలభైరవా, నువ్వే నాకు\nదిక్కు!” అంటూ బ్రహ్మదండి వున్నచోటనే\nకుప్పగా కూలిపోయాడు.\nజయమల్లు చప్పున గుహలోకి ' వెళ్ళి'\n\"కేశవా, మనం పారిపోవాలంటే యిదే\nమంచి అదనులాగా కనబడుతున్నది.\nబ్రహ్మదండి, సైనికులకు మనం దాక్కున్న\nచోటు చెప్పేస్తాడు,” అన్నాడు.\nకేశవుడు చప్పున లేచి నిలబడి జయ\nమల్లు వెంట గుహద్వారం దగ్గిరకు వచ్చాడు.\nఅంతలో దూరం నుంచి పెద్ద కలకలం విన\nబడింది. బ్రహ్మదండి మాంత్రికుడి గొంతు\nకంచులా మార్మోగుతున్నది. సైనికులు\nకేకలు పెడుతున్నారు. కేశవుడూ, జయ\nమల్లూ ఓ తృటికాలం నిశ్చేష్టులై ఏమి\nచెయ్యటమా అని ఆలోచించేంతలో, చేత\n\" కాలభైరవుడికే దిక్కులేక, రెండుగా\nముక్కలై గుహలో పడివున్నాడు. ఇంతకూ\nనీ పేరేమిటి, మాంత్రిక శిరోమణి!” అంటూ\nరాజగురువు చిరునవ్వు నవ్వుతూ బ్రహ్మ\nదండిని సమీపించాడు.\nరాజగురువునూ, అతడి వెనక కత్తులు\nపట్టివున్న సైనికులనూ చూస్తూనే బ్రహ్మ\nదండి మాంత్రికుడు ప్రాణభయంతో విల\nవిలలాడాడు. \"మహారాజా, నా పేరు\nబ్రహ్మదండి మాంత్రికుడు,\" అన్నాడు\nతడబడుతూ.\n\"నువ్వు చాలా గొప్ప మాంత్రికుడవను\nకున్నాను ! రాజెవరో, రాజగురు వెవరోకూడా\nగ్రహించలేనంత బుద్ధిహీనుడివా?\" అంటూ\nరాజగురువు మాంత్రికుడి తలమీది శిగ పట్టి\nపైకి లేవనెత్తాడు.\n\" మహాఘనత వహించిన రాజగురు శేఖ\nరులు నన్ను కాపాడాలి. నేను మీ దాసాన\nదాసుణ్ణి!” అంటూ బ్రహ్మదండి ప్రాణ\nభయంతో వణికి పోసాగాడు.\n\"ఏ ప్రయోజనం ఆశించి నువ్వు ఆడ\nవిలో బ్రహ్మపుర సేనానిని చంపావ్?” అంటూ\nరాజగురువు బ్రహ్మదండి శిగ గుప్పెటలో\nబిగించి అటూ యిటూ ఊపాడు.\n\" రాజగురుశ్రేష్ఠా! సేనానిని చంపింది\nనేనుకాదు, నా శిష్యుడు. వాడు గురు\nద్రోహి. నేను వద్దని ఎంత వారించినా\nవినక, సేనానిని హత్యచేశాడు,” అన్నాడు\nబ్రహ్మదండి.\nశిష్య ఉన్నమాట వింటూనే రాజగురువు\nమాంత్రికుడి శిగ పట్టు విడిచి, \" అన్నట్టు\nవాళ్ళ మాటే మరిచాను. నీ యిద్దరు\nశిష్యులూ ఎక్కడ? ఊఁ చెప్పు?” అంటూ\nకళ్ళురిమాడు.\n\" రాజగురు శిఖామణి! వాళ్ళల్లో ఒకడే\nనా శిష్యుడు, రెండోవాడు అడవిలో గొడ్లను\nకాచుకునే మూర్ఖుడు. వాళ్ళిద్దరూ కలిసి\nఈ ప్రాంతాల చేయని కిరాతకం అంటూ\nలేదు.” అన్నాడు బ్రహ్మదండిమాంత్రికుడు.\n\"నే నడిగింది వాళ్ళెక్కడ దాక్కుని\nవున్నారని? నువ్వు వాళ్ళుచేసిన కిరాతకాల\nమాట చెపుతున్నావ్. శిష్యలు చేసిన అప\nచారాలకు బాధ్యత గురువుదన్న సంగతి\nనాకు తెలుసు. వాళ్లెక్కడ?” అంటూ రాజ\nగురువు, మాంత్రికుణ్ణి గద్దించాడు.\n\" రాజగురు చూడామణి!\nఆ ద్రోహు\nలిద్దరూ మచ్చల సింహం గుహలో దాక్కుని\nవున్నారు. వాళ్ళను వెంటనే పట్టి బంధిం\nచకపోతే రాకాసిలోయకు వెళతారు.\nనా గాడిదమారి శిష్యుడు జయమల్లుకు,\nఆ రాకాసిలోయ గురించి సర్వం తెలుసు.\nవాడు దొంగచాటుగా వుండి, కేశవుణ్ణ\nపూనిన కాలభైరవుడు చెప్పిందంతా\nవిన్నాడు,” అన్నాడు బ్రహ్మదండి.\nరాకాసిలోయ అన్న పేరు వింటూనే రాజ\nగురువు ఆశ్చర్యపడ్డాడు. అలాంటి పేరు\nలోగడ అత డెన్నడూ విని వుండలేదు.\nమాంత్రికుడు కొండ మీద చేరి కాలభైరవుణ్ణి\nఉపాసించటానికీ, సేనాని హత్యకూ—\nవీటన్నిటికీ వెనక ఈ రాకాసిలోయ కథ ఏదో\nవున్నదని ఆయనకు తెలిసిపోయింది.\nరాజగురువు యిలా ఆలోచించి, తన\nవెంటవున్న సైనికులతో మాంత్రికుడు చెప్పిన\nగుర్తుల ఆధారంతో మచ్చలసింహం గుహలో\nవున్న కేశవుణ్ణి, జయమల్లునూ పట్టుకు\nరమ్మన్నాడు. సైనికులు అటుకేసి పరి\nగెత్తారు. వాళ్ళకు ముసలివాడితో కలిసి\nవెళుతున్న కేశవుడూ, జయమల్లూ కని\nపించారు. సైనికులు పైన రాళ్ళగుట్టల మీద\nవుండి, కింద నడుస్తున్న ముసలివాడితో,\n\"ఏయ్ ముసలీ! వాళ్ళ నెక్కడికి తీసుకు\nపోతున్నావ్?\" అని కేక వేశారు.\nఆ కేక వింటూనే కేశవుడి ముసలితండ్రి\nఏ మాత్రం తొట్రుపాటు చూపించక, \" నేను\nఈ దుర్మార్గుల్ని తీసుకుపోవటం లేదు,\nరాజగురువు వద్దకు అడ్డదారిన తీసుకు వస్తు\nన్నాను. నా కొచ్చే బహుమానం కాజెయ్యా\nలని వుందేమో, జాగర్త! మీ దారిన మీరు\nపాండి,\" అంటూ పెద్దగా అరిచాడు.\n\" ఈ చావబోయే\nవయసులోకూడా రికీ మాంత్రికుడు పట్టుపడిన కారణంగా,\nముసలివాడికి డబ్బంటే ఎంత ఆశ !\" అను\nకుంటూ సైనికులు వెనుదిరిగి రాజగురువు\nదగ్గిరకు బయలుదేరారు.\nరాజగురువుకు రాకాసిలోయను గురిం\nచిన సంగతి సందర్భాలు తెలుసుకోవాలని\nవున్నా, అది శిష్యులుకూడా దొరికిన తర\nవాత బ్రహ్మదండిని వాళ్ళ ఎదట ప్రశ్నిం\nచటం మంచిదనుకున్నాడు. అప్పుడు వాడు\nఅబద్ధాలు చెప్పేందుకు అవకాశం పుండదు.\nరాజగురువు అన్నిటికన్న ముందుగా\nబ్రహ్మదండి మాంత్రికుడి గర్వం అణచా\nలని నిశ్చయించుకున్నాడు. ఆయన సేనా\nనాయకుణ్ణి పిలిచి, \"ఈ బ్రహ్మదండిని\nకాళ్ళూ చేతులూ బిగించి, అడవి పందిని\nవేలాడ కట్టినట్టు కావడికర్రకు వేలాడకట్టి\nమన సైనికుల చేత నగర ద్వారం వద్దకు\nమోయించుకు రావాలి. ఒక సైనికుణ్ణి\nముందుగా నగరంలోకి పంపి, పౌరులంద\nఈ రోజు పర్వదినమని చాటింపు వేయిం\nచాలి. ఎందుకైనా మంచిది; యిద్దరు సైని\nకుల్ని వీడి గుహకు పగలూ రాత్రికూడా\nకాపలా వుంచు,\" అన్నాడు.\nరాజగురువు ఆజ్ఞ వింటూనే సైనికులు\nబ్రహ్మదండి మాంత్రికుణ్ణి పట్టుకుని తాళ్ళతో\nకాళ్ళూ చేతులూ కట్టేశారు. తరవాత ఒక\nలావుపాటి కర్రతెచ్చి, దానికి వాణ్ణి అడ్డంగా\nవేలాడకట్టి, కర్రచివరల్ను ఇద్దరేసి చొప్పున\nభుజాన వేసుకుని కొండ దిగువకు బయలు\nదేరారు. బ్రహ్మదండి మాంత్రికుడు కర్ర\nఊపుకు అటూ యిటూ ఊగుతూ, \"అయ్యో,\nఉపాసకుల ఊడలమర్రి, ఉన్మత్తభైరవా!\nనా కెంత అవమానం తెచ్చిపెట్టావోయీ,”\nఅంటూ విలపించసాగాడు.\nరాజగురువు చిరునవ్వు నవ్వుతూ కొండ\nదిగువున చెట్టుకు కట్టేసివున్న తన గుర్రం\nకేసి నడిచాడు.\n— (ఇంకా వుంది)",
            "book_page_end": 16
        },
        {
            "title": "తగిన పూజారి",
            "book_page_start": 17,
            "pdf_page_start": 35,
            "pdf_page_end": 40,
            "author": "కుమారి ఆమంచర్ల ప్రజ్ఞాపారమిత",
            "genre": "బేతాళ కథ",
            "moral": "దేవుడు కూడా ద్రోహాన్ని, అన్యాయాన్ని సహించడు; భక్తి లేని చోట దేవుడు నిలవడు.",
            "keywords": [
                "విక్రమార్కుడు",
                "బేతాళుడు",
                "అమ్మవారు",
                "ధర్మకర్త",
                "పూజారి"
            ],
            "characters": [
                "విక్రమార్కుడు",
                "బేతాళుడు",
                "ధర్మకర్త",
                "పూజారి (నీచుడు)",
                "అమ్మవారు (దేవత)"
            ],
            "locations": [
                "శ్మశానం",
                "గ్రామం",
                "గుడి (దేవాలయం)",
                "చెట్టు"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే శ్మశానంకేసి\nమౌనంగా నడవసాగాడు. అప్పుడు శవం\nలోని బేతాళుడు, \"రాజా, నిన్ను ఎవరో\nవంచకులు ఈ పనికి పురికొల్పినట్టు నాకు\nసందేహంగా ఉంది. ఎందుకంటే మనిషి\nద్రోహానికి పాల్పడినప్పుడు దేవుళ్లు సయితం\nఏమీ చెయ్యలేరు. ఈ సంగతి నిరూపించ\nటానికి నీ కొక చిన్న కథ చెబుతాను,\nవిను,” అంటూ ఈ విధంగా చెప్పసాగాడు :\nపూర్వం ఒక గ్రామంలో ఒక గుడి\nఉండేది. ఆ గుడిలోని అమ్మవారు గొప్ప\nమహిమ గలదని ప్రతీతి. అందుచేత ఎక్క\nడెక్కడి నుంచో ప్రజలు వచ్చి, అమ్మవారికి\nమొక్కుకుని, తమ కోరికలు సఫలం చేసు\nకుని, మొక్కుబడులు చెల్లించేవారు.\nఆ గుడికి ఒక ధర్మకర్త ఉండేవాడు.\nఅనాదిగా ఆ గుడికి ఆయన కుటుంబంవారే\nధర్మకర్తలుగా ఉంటూ, దేవి పూజా నైవే\nద్యాలలో ఎలాటి లోటూ జరగకుండా నిర్వ\nహిస్తూ వస్తున్నారు. గుడికి పూజారిని\nనియమించటమూ, అతడు అర్చనలూ నైవే\nద్యాలూ మొదలైనవి సరిగా జరిపేటట్టు\nచూడటమూ ధర్మకర్త విధి.\nఇలా ఉండగా ఒకనాడు ధర్మకర్తకు\nకలలో దేవి కనిపించి, \"ఇప్పుడున్న పూజారి\nనాకు పూజా విధులు సక్రమంగా నిర్వర్తిం\nచటం లేదు గనక అతణ్ణి తీసివేసి మరొక\nపూజారిని పెట్టు,” అని ఆదేశించింది.\nధర్మకర్త దీనిని కల కింద కొట్టివేసి,\nఅమ్మవారి మాట చెల్లించే ప్రయత్నం\nచెయ్యలేదు. కాని రెండో రాత్రీ, తిరిగి\nమూడో రాత్రీ కూడా అమ్మవారు కలలో\nకనిపించి అదే కోరిక కోరినందున ధర్మ\nకర్త, ఇక ఉపేక్షించరాదనుకుని, స్వయంగా\nదేవాలయానికి వెళ్ళి చూశాడు. అమ్మవారు\nచెప్పినట్టుగానే పూజారి పూజా నైవేద్యాలలో\nఅశ్రద్ధగా ఉంటున్నట్టు ఆయనకు కూడా\nతోచింది. వెంటనే ధర్మకర్త ఆ పూజారికి\nఉద్వాసన చెప్పి, అతని స్థానంలో మరొక\nపూజారిని నియమించాడు.\nకొన్నాళ్ళు గడిచాయి. తిరిగి మరొకనాటి\nరాత్రి ధర్మకర్తకు కలలో అమ్మవారు\nప్రత్యక్షమై, \" ఈ పూజారికి నేనంటే మరీ\nఅలక్ష్యంగా ఉంది. ఇంతకన్న మొదటివాడే\nనయ మనిపించాడు. కనక ఇతణ్ణి పంపిం\nచేసి మరొక మంచి పూజారిని నియ\nమించు,” అని ఆజ్ఞాపించింది.\nఅమ్మవారి మాట తీసెయ్యరానిది గద!\nధర్మకర్త రెండో పూజారిని కూడా పంపేసి\nమూడో పూజారిని ఏర్పాటు చేశాడు. కాని\nఇతడు కూడా ఎంతోకాలం ఉండలేదు.\nఅమ్మవారు తిరిగి ధర్మకర్తకు కలలో కని\nపించి, \" ఛీ, ఛీ ! ఈ పూజారి బొత్తిగా పనికి\nరాడు. వీడికన్న రెండో వాడైనా నయమే!\nఅలాటి వాణ్ణి తెచ్చి పెట్టావు! వీణ్ణి తీసేసి\nమంచి పూజారిని వెంటనే ఏర్పాటు\nచెయ్యి!\" అన్నది.\nఈసారి ధర్మకర్త కొత్త పూజారి కోసం\nఎంతో శ్రద్ధగా వెతికాడు. అమ్మవారు\nమెచ్చని పూజారిని పెట్టి ప్రయోజనమేమిటి?\nఅదీగాక, అమ్మవారు తన అసంతృప్తిని\nఈవిధంగా స్వయంగా చెప్పు కోవటం\nఏనాడూ జరగలేదు. అందుచేత ధర్మకర్త\nమరో పూజారిని నియమిస్తూ, అమ్మవారి\nసేవలో ఎటువంటి లోపమూ రానివ్వవద్దని\nమరీమరీ హెచ్చరించాడు.\nధర్మకర్త ఎంత ప్రయత్నించినా ప్రయో\nజనం లేకపోయింది. ధర్మకర్త కొత్త పూజా\nరిని నియమించటం వ్యవధిగా అమ్మవారు\nఆయన కలలో కనిపించి, పూజలో అనా\nచారం జరుగుతున్నదనో, నైవేద్యాలు సరిగా\nముట్టక తాను పస్తులుంటున్నాననో చెప్పి\nఉన్న పూజారిని మార్చమంటూ వచ్చింది.\nఈ విధంగా ఎనిమిది మంది పూజారులు\nమారారు. ధర్మకర్తకు పూజారులు దొర\nకటం కూడా కష్టం కాసాగింది. అందు\nబాటులో ఉన్న పూజారు లందరూ పనికి\nరాకుండా పోయారు. పోనీ ఇరుగు పొరుగు\nగ్రామాల నుంచి తెద్దామంటే, ధర్మకర్త\nగారు . ఏ పూజారినీ రెండు రోజుల పైన\nఉంచటంలేదని ఒక పుకారు పడిపోయింది.\nఅందుచేత ధర్మకర్త తమదాకా వచ్చి కోరి\nనప్పటికీ ఇతర గ్రామాలలో ఉండే పూజార్లు,\n\"రెండు రోజుల భాగ్యానికి ఉన్న ఊరు\nవిడిచి రావట మెందుకు లెండి!\" అంటూ\nవచ్చారు. ధర్మకర్త ఇరుకున పడ్డాడు. ఆయన\nఎక్కువ డబ్బూ, హెచ్చు సౌకర్యాలూ ఆశ\nచూపినాకూడా అమ్మవారికి నచ్చిన పూజారి\nదొరకలేదు. పూజారి లేక దేవళంలో పూజా\nపునస్కారాలు నిలిచిపోతే ఆ పాపం ధర్మ\nకర్త మెడకు చుట్టుకుంటుంది.\nఆయన తనకు వచ్చిన చిక్కు గురించి\nఒకరిద్దరితో చెప్పుకుంటే, వారు ఆయననే\nమందలించారు; \" డబ్బు ఆశ పెట్టి భక్తి\nగల వాళ్ళను తీసుకురావటం సాధ్యపడు\nతుందా? ఈ మధ్య వచ్చిన పూజార్లు నాసి\nరకం అన్న మాట నిజమే. అయినా, రెండు\nరోజుల పాటన్నా ఉంచుతావో, లేదో అన్న\nఅనుమానం ఉన్నప్పుడు నీకు మంచి\nపూజారి ఎలా దొరుకుతాడు ?” అన్నారు.\nఅప్పుడు ధర్మకర్త వారితో నిజం\nచెప్పెయ్యవలిసి వచ్చింది; \"నిష్కారణంగా\nనేను పూజార్లను మార్చలేదు. అమ్మవారు\nనాకు కలలో కనిపించి పూజారి సరిగా పని\nచెయ్యటం లేదని ఆక్షేపించిన మీదటనే\nనేను ఇంత మంది పూజార్లనూ పంపేశాను.\nకొత్త పూజారిని వెతకటం కోసం హైరాన\nపడటం నా కేమన్నా సరదా అనుకున్నారా?”\nఅన్నాడు. ఈ సంగతి త్వరలోనే చాలాదూరం\nపాకింది. \"అమ్మవారు ధర్మకర్తకు కలలో\nప్రత్యక్షమై తన పూజారిని మార్చమం\nటున్నదిట! అందుకే ఆయన రెండు రోజుల\nకొక పూజారిని పెడుతున్నారట!\" అని\nఆ నోటా ఆ నోటా చెప్పుకున్నారు.\nచివరకు ఈ విషయం ఒక గడుసు\nవాడికి తెలిసింది. అమ్మవారి గుడికి పూజా\nరిగా ఉంటే డబ్బూ, ఇతర సౌకర్యాలూ\nపుష్కలంగా లభిస్తాయని వాడు విన్నాడు.\nఅందుచేత వాడు తన గ్రామం నుంచి\nబయలుదేరి ధర్మకర్తగారి గ్రామానికి వెళ్లి,\nధర్మకర్తను కలుసుకుని, \"అయ్యా, నిన్న\nరాత్రి ఎవరో దేవత నాకు కలలో కనిపించి,\nతాను ఈ గ్రామం కోవెలలో ఉంటున్నా\nననీ, తనకు సరి అయిన పూజారి దొరక\nలేదనీ, తమతో ఎన్నిసార్లు చెప్పినా ఏమీ\nప్రయోజనం లేకపోయిందనీ, అందుచేత\nనేనే వచ్చి తనకు పూజా పునస్కారాలు\nచేయవలిసిందనీ కోరింది. అమ్మవారి మాట\nతీసెయ్యలేక, ఈ సంగతి తమతో మనవి\nచేద్దామని వచ్చాను,” అన్నాడు.\nఈ మాట విని ధర్మకర్త పరమానంద\nభరితుడయాడు. ఆయనకు పెద్ద బరువు\nదిగిపోయి నట్టయింది. ఈసారి అమ్మవారు\nతన పూజారిని తానే వెతుక్కున్నది గనక\nఇక తనపై ఎలాటి సొడ్డూ ఉండదు. ఇక\nతాను నిశ్చింతగా ఉండవచ్చు!\nధర్మకర్త ఈ కొత్త పూజారికి అడ్డమైన\nమర్యాదలన్నీ చూపి, ఉండటానికి మంచి\nఇల్లు ఎర్పాటు చేసి, బోలెడంత డబ్బిచ్చి\nదేవాలయం అతడికి అప్పగించాడు.\nనిజానికి ఈ పూజారి పరమ నీచుడు,\nద్రోహి, వట్టి నాస్తికుడు. వాడు దేవాలయం\nలోకి అడుగుపెడుతూనే అమ్మవారి విగ్ర\nహానికి కప్పి ఉన్న పట్టు చీరె తీసి తన\nభార్య కిచ్చి ఒక పాత గుడ్డ తెచ్చి అమ్మ\nవారి మీద కప్పాడు. వాడు ఏ రోజూ అమ్మ\nవారికి పూజ చెయ్యలేదు, నైవేద్యం పెట్ట\nలేదు. దీపారాధన తైలం కూడా ఇంటికి\nచేర్చాడు. ఊళ్ళోవాళ్ళు చమురు తెచ్చి\nదీపం వెలిగిస్తే కద్దు, లేకపోతే గుడి\nచీకటిగా ఉండేది.\nవారాలూ, నెలలూ, సంవత్సరాలూ గడి\n\"చాయి. గుడి పాడు పెట్టినట్టుగా అయి\nపోయింది. జనం రావటం కూడా తగ్గి\nపోయింది. అయినా ధర్మకర్తకు అమ్మవారు\nకలలో కనిపించలేదు, ఈ పూజారిని తీసేసి\nకొత్త పూజారిని పెట్టమనలేదు.\n\"ధర్మకర్తగారూ, ఇలాటి పూజారిని\nతెచ్చిపెట్టారేమిటి? వాడు వట్టి దుర్మార్గు\nడండి?” అని గ్రామస్థు లెవరన్నా అంటే,\nధర్మకర్త, \"ఆ పూజారిని పెట్టింది నేనెందు\nకయింది? అతణ్ణి అమ్మవారే పంపింది.\nతనకు కొత్త పూజారి కావాలంటే అమ్మ\nవారినే చెప్పనివ్వండి!” అనేవాడు.\nబేతాళుడీ కథ చెప్పి, \"రాజా, అంత\nమంది పూజార్లను మార్పించిన అమ్మ\nవారు ఆఖరు పూజారి చేసే అవమానాలు\nసహించి ఎందుకు ఊరుకున్నది? ధర్మకర్త\nకలలో కనిపించి అదివరకులాగే తనకు\nకొత్త పూజారిని పెట్టమని ఆయనను\nఎందుకు కోరలేదు? ఈ ప్రశ్నకు సమా\nధానం తెలిసి కూడా చెప్పక పోయావో\nనీ తల పగిలిపోతుంది,” అన్నాడు.\nదానికి విక్రమార్కుడు, \"అదే మంత\nపెద్ద సందేహం? కొత్త పూజారి వస్తూనే\nతన మీది పట్టు చీరె తీసేసి మురికి గుడ్డ\nకప్పినప్పుడే అమ్మవారు గుడి వదిలి పోయి\nఉంటుంది,” అన్నాడు.\nరాజుకు ఈవిధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n[కుమారి ఆమంచర్ల ప్రజ్ఞాపారమిత\nరచన ఆధారంతో]",
            "book_page_end": 22
        },
        {
            "title": "భూతాలు చేసిన పెళ్లి-1",
            "book_page_start": 23,
            "pdf_page_start": 41,
            "pdf_page_end": 50,
            "author": "సి. మాధవరావు",
            "genre": "ఫాంటసీ/సాహసం",
            "moral": "అదృష్టం ఎప్పుడు ఎవరిని వరిస్తుందో చెప్పలేము.",
            "keywords": [
                "షమ్స్ అల్దీన్",
                "నూర్ అర్దీన్",
                "సుల్తాను",
                "హసన్ బద్రర్దీన్",
                "భూతాలు"
            ],
            "characters": [
                "షమ్స్ అల్దీన్",
                "నూర్ అర్దీన్",
                "కైరో సుల్తాను",
                "బస్రా వజీరు",
                "హసన్ బద్రర్దీన్ (నూర్ కొడుకు)",
                "సిత్తల్ హసన్ (షమ్స్ కూతురు)",
                "గూని కాసావాడు",
                "ఆడభూతం",
                "మగభూతం",
                "బస్రా సుల్తాను"
            ],
            "locations": [
                "కైరో నగరం",
                "బస్రా నగరం",
                "నూర్ సమాధి"
            ],
            "content": "కైరో సుల్తాను వద్ద షమ్స్ అల్దీన్, నూర్\nఅర్దీన్ అనే ఇద్దరు యువకులు వజీర్లుగా\nఉండేవారు. వారిలో ఎవరో ఒకరు సుల్తాను\nసొంత వ్యవహారాలు చూస్తూ ఉండేవారు.\nఒకరు సుల్తాను వెంట ఉండేటప్పుడు రెండో\nవాడు రాచకార్యాలు చూస్తూ ఉండేవాడు.\nవీరిద్దరూ ఒకే ఉద్యోగం చెయ్యటమేగాక\nచిన్నతనం నుంచి కలిసి జీవించినవారు.\nఅందుచేత ఒకనాడు వారు తమ భవిష్యత్తు\nగురించి మాట్లాడుకుంటూ, \" మనిద్దరమూ\nత్వరలో పెళ్లి చేసుకోవాలి. ఇద్దరి పెళ్లిళ్లూ\nఒకే రోజు చేసుకుందాం,” అనుకున్నారు.\n\"దేవుడి దయ వల్ల నాకు కూతురూ,\nనీకు కొడుకూ పుడితే వాళ్ళిద్దరికి పెళ్ళి\nచేద్దాం,” అన్నాడు షమ్స్.\n\" అలాగే చేద్దాం. కాని మీ అమ్మాయికి\nమా అబ్బాయి ఏపాటి కట్నం ఇవ్వవలిసి\nఉంటుందంటావు?\" అన్నాడు నూర్.\n\"కనీసం మూడువేల దీనారాలూ,\nమూడు పెద్ద గ్రామాలూ కట్నంగా ఇచ్చు\nకుంటే గాని నా కూతురు 'నీకు కోడలు'\nకాదు,” అన్నాడు షమ్స్.\n\"ఇంకా నయం! అమ్మటం ఇష్టంలేని\nవర్తకుడు సరుకు ధర పెంచినట్టుగా\nమాట్లాడుతున్నావు! నా కొడుకు మొగుడ\nపటమే నీ కూతురికి మహాభాగ్యం, ఏమను\nకున్నావో!” అన్నాడు నూర్.\n\" వజీర్ నైనానని చాలా నిక్కుతున్నావు.\nనా సహాయంతోనే నీకా పదవి దొరికిందన్న\nకృతజ్ఞతకూడా నీకు లేదు. నీ కొడుకుకు\nవాడిఎత్తు బంగారం ధారపోసినా నా కూతుర్ని\nఇవ్వను, జ్ఞాపకం ఉంచుకో!” అన్నాడు\nషమ్స్. ఆప్యాయంగా ప్రారంభమైన ఈ\nసంభాషణ ఇలా వాగ్వాదంగా మారింది.\n\" నీ కూతుర్ని నా కొడుక్కు చచ్చినా\nచేసుకోను పో!” అన్నాడు నూర్.\n\"రేపు నేను సుల్తానుగారితో పిరమిడ్లకు\nపోతున్నాను. తిరిగివచ్చాక నీకు తగిన శాస్త్రి\nజరిపిస్తాను,” అన్నాడు షమ్స్.\nమర్నాడు ఉదయమే షమ్స్ సుల్తాను\nవెంట నైల్ నదీ తీరం వెంట పిరమిడ్ల\nప్రాంతానికి బయలుదేరాడు. నూర్ వికల\nమైన మనసుతో నిద్రలేచి, స్నానంచేసి,\nప్రార్థన చేశాడు. షమ్స్ మాట్లాడిన మాటలు\nఅతని మనసులో శూలాల్లాగా ఉండి బాధి\nస్తున్నాయి. అతను కైరో నగరాన్ని విడిచి\nవెళ్ళిపోవాలని నిశ్చయించుకున్నాడు. తిరిగి\nషమ్స్ ముఖం చూడటం అతనికి అసాధ్య\nమనిపించింది.\nనూర్ తన కంచరగాడిదలలో కెల్లా\nమేలయినదాన్ని ఆయత్తం చేయించి, ఆరో\nగ్యం కోసం నగర పరిసరాలలో మూడు రోజు\nలుండి రావటానికి వెళుతున్నాననీ, తన\nవెంట ఎవరూ రానవసరం లేదనీ తన నౌక\nర్లతో చెప్పి, ఒక సంచీ నిండా బంగారం\nపట్టుకుని ప్రయాణమయాడు. అతను చాలా\nరోజులు ప్రయాణంచేసి చాలా నగరాలలో\nవిశ్రాంతి తీసుకుని చివరకు ఒకనాటి అస్త\nమయం వేళ బస్రా నగరం చేరుకుని ఒక\nయాత్రికుల బసలో దిగాడు.\nతాను చేరినది బస్రానగరమని కూడా\nసూర్ ఎరగడు. ఎందుకంటే అతను పని\nపెట్టుకుని అక్కడికి రాలేదు. అతను బస\nచేసిన చోటికి ఎట్టెదటనే బస్రా సుల్తాను\nగారి దివాణం ఉన్నది. అక్కడి నుంచి\nబస్రా వజీరు, నూర్ ఎక్కి వచ్చిన కంచర\nగాడిదనూ, దానిపై గల విలవైన జీనునూ\nచూసి, ఆ వచ్చిన వారెవరో తెలుసుకు\nరమ్మని కబురు పంపించాడు. అటువంటి\nకంచరగాడిద ఏ సుల్తానుకో, వజీరుకో తప్ప\nఉండదని ఆయన నమ్మకం.\nనూర్ కైరోవాసి అనీ, అక్కడ వజీరుగా\nఉంటూ ప్రపంచ పర్యటన మీద బయలు\nదేరాడనీ తెలియగానే బస్రా వజీరు అత\nనున్నచోటికి వెళ్ళి, \" నాయనా, ఇంత చిన్న\nవయసులో నీవు ప్రపంచ పర్యటన చేయట\nమేమిటి? మా ఇంట వచ్చి ఉండు. నాకు\nమగపిల్లలు లేరు. ఒక్కతే కుమార్తె ఉన్నది.\nదాన్ని పెళ్ళాడటం నీ కిష్టమయే పక్షంలో,\nనిన్ను రేపే మా సుల్తానుగారి వద్దకు తీసుకు\nపోయి, నీవు మా బంధువువనీ, నా కుమా\nర్తెను పెళ్ళాడవచ్చావని చెబుతాను. నేను\nముసలివాణ్ణయి పోయాను. నా స్థానంలో\nనిన్నే సుల్తానుగారు వజీరుగా కూడా వేసు\nకుంటాడు,” అన్నాడు.\nనూర్ ఒక్క క్షణం ఆలోచించి వృద్ధుడు\nచెప్పినట్టు చెయ్యటానికి ఒప్పుకున్నాడు.\nవృద్ధుడు బస్రా నగరంలోని అమీర్లకూ,\nగొప్ప వర్తకులకూ తన ఇంట పెద్ద విందు\nచేసి, నూర్ను వారికి తన బంధువుగానూ,\nకాబోయే అల్లుడుగానూ పరిచయంచేశాడు.\nవారందరి సమక్షంలోనే ప్రధానం జరిగింది.\nతరవాత ఆయన నూర్కు తన కుమార్తె\nనిచ్చి పెళ్ళిచేసి, అతన్ని తమ సుల్తానుకు\nకూడా పరిచయం చేశాడు. సూర్ సుఖంగా\nబస్రాలో జీవితం గడుపుతున్నాడు.\nఅక్కడ కైరోలో షమ్స్ తమ పోట్లాటను\nఅప్పుడే మరిచిపోయాడు. అతను సుల్తాను\nవెంట పిరమిడ్ల నుంచి తిరిగివచ్చి నూర్\nకోసం విచారించగా, అతను ఎటో వెళ్ళి\nపోయాడని తెలిసింది. తన తొందరపాటు\nవల్లనే నూర్ కైరోను వదిలి దేశాలు పట్టి\nపోయి ఉంటాడని ఊహించి షమ్స్ చాలా\nబాధపడ్డాడు. అతను సుల్తాను పద్దకు వెళ్ళి\nజరిగినదంతా దాచకుండా చెప్పాడు. అతని\nకోరికపై కైరో సుల్తాను తన మనుషులను\nతన ఏలుబడిలో ఉండే దేశాలన్నిటికీ\nపంపాడు. కాని నూర్ జాడ తెలియరాలేదు.\nతన తప్పుకు తగిన శాస్తి జరిగిందని షమ్స్\nదుఃఖించాడు.\nకాలం గడిచింది. షమ్స్ కైరో వర్తకుల\nశ్రేష్ఠుడి కుమార్తెను పెళ్ళాడాడు. అతనికి\nతెలియదుగాని, నూర్ వివాహం జరిగిననాడే\nషమ్స్ వివాహంకూడా జరిగింది. ఈ విధంగా\nవారిద్దరూ ఆ నాడు కోరుకున్న గొంతెమ్మ\nకోరిక సిద్ధించింది. అంతేకాదు; వాళ్ళు\nఅనుకున్న ప్రకారం షమ్స్క ఒక ఆడ\nపిల్లా, నూర్కు ఒక మగపిల్లవాడూ కూడా\nఒకే రోజున కలిగారు. తమ కోరికలు అక్ష\nరాలా నిజమైనందుకు ఆనందించటానికి\nమటుకు వారిద్దరూ నోచుకోలేదు.\nనూర్ కొడుకు చాలా అందమైనవాడు.\nఅందుచేత అతనికి హసన్ బద్రర్దీన్. అని\nపేరు పెట్టారు. హసన్ బారసాల రాజకుమా\nరుడి బారసాల కన్న వైభవంగా జరిగింది.\nఆ మర్నాడే బస్రా సుల్తాను నూరు\nఅతని మామగారి స్థానంలో వజీరుగా\nనియమించాడు.\nనూర్ వైభవం నానాటికీ పెరిగింది.\nఅతను అంతులేని ఆస్తి సంపాదించాడు.\nహసన్ నాలుగో ఏట తన మామగారు పోతే,\nఆయన ఉత్తరక్రియలు చాలా పెద్ద ఎత్తున\nజరిపాడు నూర్. అతను హసన్కు మంచి\nగురువుచేత చదువు చెప్పించాడు.\nహసన్ పదిహేనేళ్ళ వయసు కల్లా తన\nచదువు పూర్తిచేశాడు. అంతవరకూ అతను\nతన తండ్రి ఆవరణ దాటి పైకి వెళ్ళి ఎర\nగడు. చదువు పూర్తికాగానే నూర్ తన\nకొడుకును సుల్తాను వద్దకు తీసుకుపోయాడు. అతను హసన్ తో, \"నాయనా, ఈ కాగి\nహసన్ అందమూ, తెలివితేటలూ చూసి తాన్ని నీ వద్ద భద్రంగా దాచు. ఇక్కడ\nబస్రా సుల్తాను ఉక్కిరిబిక్కిరై, \"నూర్, నీకు ఏ కారణం చేతనైనా రోజులు కలిసి\nనీ కొడుకును రోజూ తీసుకురావాలి సుమా!” రాని పక్షంలో నీ తండ్రులూ, తాతలూ\nఅన్నాడు. ఆయన హసస్ కు తన ఆంత నివసించిన కైరో నగరానికి వెళ్ళు. అక్కడ\nరంగికుడి హెూదా ఇచ్చి అంతులేని కాను వజీరుగా ఉండే షమ్స్ ను కలుసుకుని అత\nకలు ముట్టజెప్పాడు.\nనికి నా వార్త అందజెయ్యి. నీ కక్కడ\nఏ లోటూ లేకుండా సుఖంగా జరిగి\nపోతుంది. ఆ కాగితం జాగ్రత్త! నేను\nచెప్పిన నీతులు మరువకు!” అన్నాడు.\nఇది జరిగిన కొద్దిరోజులకే నూర్కు పెద్ద\nజబ్బు చేసింది. ఈ వ్యాధి నయం కాదని\nతోచి నూర్ తన కొడుకును పిలిచి, వాడికి\nచేయవలిసిన నీతిబోధలన్నీ చేశాడు. తన\nకథ యావత్తూ హసస్కు చెప్పి ఒక కాగితం\nమీద వాడిచేత రాయించాడు. తరువాత\nహసన్ ఆ కాగితాన్ని తన తలపాగాలో\nపెట్టి కుట్టేశాడు. తరవాత నూర్ కన్ను\nమూశాడు. అతని మరణానికి హసన్తో\nబాటు బస్రాలోని సుల్తానూ, అమీరులూ\nకూడా ఎంతో దుఃఖించారు. నూర్ ఉత్తర\nక్రియలు సకల మర్యాదలతోనూ జరిగాయి.\nహసన్ శోకసముద్రంలో ముణిగి రెండు\nనెలల పాటు ఇల్లుకూడా కదలక, తాను\nసుల్తాను దర్శనం చెయ్యాలన్న విషయం\nకూడా మరిచాడు.\nప్రభువులకు అనుగ్రహం ఎంత తేలికో,\nఆగ్రహంకూడా అంత తేలికే. హసస్\nశోకంలో ముణిగి ఉన్నాడని గ్రహించక,\nపొగరు కొద్దీ తనను చూడరాలేదని అపోహ\nపడి,' సుల్తాను అగ్రహావేశంతో హసన్కు\nఇద్దామనుకున్న ఉద్యోగం మరొకడి కిచ్చి,\nఅతని ఇంటినీ, సొత్తునూ స్వాధీనం చేసు\nకోమనీ, హసన్ను పెడరెక్కలు విరిచి కట్టి\nతెమ్మనీ ఉత్తరు విచ్చాడు.\nసుల్తాను రాజభవనంలో ఉండే బానిస\nలలో ఒకడికి హసన్ మీద అపారమైన\nప్రేమ. వాడు సుల్తాన్ ఉత్తరువు వినగానే\nపరిగెత్తుకుంటూ హసన్ ఇంటికి వెళ్లి జరిగిన\nసంగతి చెప్పి, \" బాబూ, క్షణం ఆలస్యం\nచేయవద్దు. వెంటనే పారిపోకపోతే ప్రాణాలు\nదక్కవు!” అని హెచ్చరించాడు.\nహసన్ చేతిలో చిల్లిగవ్వ లేకుండా, కట్టు\nబట్టలతోనే ఇల్లు విడిచి బయలుదేరాడు.\nతనను ఎవరూ గుర్తించకుండా అతను\nతన పైబట్ట ముఖానికి అడ్డం వేసుకున్నాడు.\nసుల్తాను తలపెట్టిన దుర్మార్గం గురించి విని\nవీధిలో జనం తనపై జాలిపడుతూ అను\nకునే మాటలు వింటూ హసస్ ఊరి బయట\nతన తండ్రి గోరీ చేరుకున్నాడు. అతను\nతన ముఖం మీది నుంచి గుడ్డ తొలగించి తన\nతండ్రి సమాధి మీద కట్టిన కట్టడంలో ప్రవే\nశించి అక్కడ కూచున్నాడు. అతని ఉద్దేశం\nఆ రాత్రికి అక్కడే పడుకోవాలని.\nఅతను అక్కడ విచారంగా కూచుని\nఉండగా బస్రా నగరానికి ఎక్కడి నుంచో\nతిరిగి వస్తున్న ఒక వర్తకుడు అతన్ని చూసి\nగుర్తించి, దగ్గిరికి వచ్చి, \"అయ్యా, తమ\n* తండ్రిగారు పోయాక తమకు వేరే చిక్కు\nలేమీ రాలేదుగద! మీ ముఖంచూస్తే చాలా\nవిచారంగా ఉన్నది,” అని అడిగాడు.\n\"మరేమీ లేదు. మధ్యాన్నం నిద్రపో\nతుంటే మా నాన్నగారు కలలో కనిపించి,\nఆయన సమాధి దర్శించనందుకు మంద\nలించారు. నిద్ర లేస్తూ ఉన్నవాణ్ణి ఉన్న\nట్టుగా వచ్చేశాను,” అన్నాడు హసన్.\n\"అయితే చూడండి, మీతో చాలా\nకాలంగా ఒక వ్యాపార విషయం మాట్లా\nడదా మనుకుంటున్నాను. ఇప్పుడు వీలు\nచిక్కింది. నేను మీ నాన్నగారితో వ్యాపారం\nచేస్తూ ఉండినవాణ్ణి. మీ పడవలు సరుకుతో\nత్వరలోనే తిరిగి వస్తాయి. ఒక పడవలో\nఉండే సరుకంతా నాకు వెయ్యి దీనారాలకు\nఅమ్ముతారా? ఇప్పుడే నగదు ఇస్తాను,\"\nఅన్నాడు. వర్తకుడు. హసన్ గత్యంతరం\nలేక ఒప్పుకున్నాడు. అతను ఆ వర్తకుడి\nదగ్గిర వెయ్యి దీనారాలూ పుచ్చుకుని, రేవు\nచేరే తన మొదటి పడవలోని సరుకంతా\nఅమ్మినట్టు వర్తకుడికి రాసిచ్చి, కొన్నట్టు\nఅతని వద్ద నుంచి కాగితం పుచ్చుకున్నాడు.\nపొద్దూకింది. చంద్రుడు ఉదయించాడు.\nహసన్ అక్కడే పడుకుని నిద్రపోయాడు.\nకొంత పొద్దు పోయాక, ఒక్కొక్క శ్మశా\nనాన్నే చూసుకుంటూ అటుగా వస్తున్న ఒక\nఆడభూతం హసన్ను చూసింది. అతని మీద\nవెన్నెల కాంతి పడుతున్నది. \"ఓ యమ్మ,\nఎంత అందగాడు ! ఆ ఆకాశంలో చంద్రు\nడికి ఏమీ తీసిపోడే!” అనుకుని ఆ ఆడ\nభూతం అక్కడే నిలబడి హసనన్ను తనివి\nతీరా చూసింది. అతను లేస్తాడేమో పలక\nరంతామని కాస్సేపు ఆగింది. కాని అతను\nగాఢ నిద్రలో ఉండటంచేత, మళ్ళీ వద్దా\nమని ముందుకుసాగింది.\nఆడభూతం కొంతదూరం వెళ్ళేసరికల్లా\nదానికి ఒక మగభూతం ఎదురయింది.\n\"ఎంత అందం! ఎంత అందం!\"\nఅన్నది ఆడభూతం మగదానితో.\n\"ఏం లాభం? అంత అందమూ ఈ రాత్రి\nగూనివాడి పాలే!\" అన్నది మగభూతం.\n\"ఏమిటి నువ్వనేదీ? గూనివాడి పాలే\nమిటీ?” అని అడిగింది ఆడభూతం,\n\"కైరోలో షమ్స్ కూతురు సిత్తల్ హసన్\nలేదూ? అప్సరసలాటి పిల్ల! దాన్ని కాస్తా\nఈ రాత్రి ఒక గూని బానిసవాడి కిచ్చి పెళ్లి\nచేస్తున్నారు. ప్రారబ్ధం!” అన్నది మగభూతం.\n\" ఎక్కడో కైరో అంటా వేమిటి? ఇక్కడే\nఒకబ్బాయి ఉన్నాడు. చూద్దువుగాని రా!\nచంద్రుడంటే చంద్రుడే!\" అన్నది ఆడ\nభూతం, తరవాత రెండు భూతాలూ కలిసి\nనూర్ సమాధి వద్దకు వచ్చి గుమ్మటం కింద\nవెన్నెలలో నిద్రపోతున్న హసన ను చూశాయి.\n\"ఈ అబ్బాయి బాగానే ఉన్నాడనుకో,\nఆ అమ్మాయి ఇంకా బాగుంటుందీ!”\nఅన్నది మగభూతం.\n\"ఇంతకన్న ఎవరూ అందంగా ఉండ\nటానికి వీల్లేదు!\" అన్నది ఆడభూతం.\nఇద్దరూ కాస్సేపు ఔననీ, కాదనీ అను\nకున్నాక మగభూతం, \"చూడూ, ఒక పని\nచేద్దాం? ఆ అమ్మాయికి ఆ గూనిమొగుణ్ణి\nతప్పించి, ఈ అబ్బాయిని మొగుణ్ణి\nచేద్దామా?” అన్నది.\n\"అది మంచి ఆలోచన! ఈ అబ్బా\nయిని వీపున వేసుకో! కైరో పోదాం!”\nఅన్నది ఆడభూతం.\nమగభూతం హసనన్ను నిద్రపోతున్న\nపళంగానే భుజాన వేసుకుని, ఆడభూ\nతంతో సహా కైరో నగరానికి మనోవేగంతో\nబయలుదేరింది.\nమగభూతం చెప్పినదాన్లో అబద్ధం ఏమీ\nలేదు. హసన్ పుట్టిన రోజునే షమ్స్్కకూడా\nఒక కూతురు పుట్టింది. ఆమెకు సిత్తల్\nహసన్ అని పేరు పెట్టారు. ఆమెకు పద్దెనిమి\nదేళ్ళు వచ్చేసరికి, స్తుల్తాన్ తన వజీరు\nకూతురు అపురూప సౌందర్యవతి అని\nవిన్నాడు. షమ్సు పిలిచి \"నీ కుమార్తెను\nనా కిచ్చి పెళ్ళి చెయ్యి!” అన్నాడు.\nషమ్స్ గుండె జారిపోయింది. అతను\nసుల్తానుతో సవినయంగా, \"ఏలినవారు\nనన్ను మన్నించాలి. నా బాల్యమిత్రుడు\nపద్ధెనిమిదేళ్ళుగా జాడ తెలియకుండా ఎటో\nవెళ్ళి పోయాడన్న సంగతి తమకు తెలుసు.\nనాకు కుమార్తె, అతనికి కుమారుడూ\nకలిగితే వారిద్దరికీ పెళ్ళి చేస్తానని అల్లా\nమీద ఏనాడో ప్రమాణం చేశాను.\nఆ ప్రమాణం దాటరానిది. అదీగాక\nనా మిత్రుడు నూర్ బస్రా చేరాడనీ,\nఅక్కడి సుల్తానుగారి వద్ద వజీరుగా ఉన్నా\nడనీ, అతని కొక కొడుకుకూడా ఉన్నాడనీ\nఈ మధ్యనే వార్త వచ్చింది. నా కూతురు\nనూర్ కొడుకును పెళ్ళాడక తప్పదు.\nతమరు తలుచుకుంటే కన్యలకు కొద\nవేమిటి?” అన్నాడు.\nఈ మాటలు విని సుల్తాను మండి\nపడ్డాడు. \"నీచుడా, నేను నీ కూతుర్ని\nచేసుకుంటా ననటమే మహా భాగ్యమని\nఅనుకోవలిసిన వాడివి, ఏదో వెధవ\nసాకు పెట్టి నిరాకరిస్తావా? సరే, నీ\nకూతుర్ని నా దివాణంలో ఉండే వాళ్ళల్లో\nఅధమాధముడి కిచ్చి పెళ్ళి చేస్తాను,\nచూస్తూ ఉండు!\" అన్నాడు.\nసుల్తాను తన కింద పనిచేసే వారందరి\nలోనూ వెతికితే అందరి కన్న అధముడు\nఒక గూని కాసావాడు దొరికాడు. రాజుగారి\nగుర్రాలను మాలీసు చెయ్యటం వాడి పని.\nకాళ్ళావేళ్ళా పడుతున్నా వినక సుల్తాను\nవాణ్ణి పెళ్ళి కొడుకును చేసి ఈ రోజు\nబ్రహ్మాండమైన విందు చేయించాడు. పెళ్ళి\nఇంటి చాయలకు షమ్స్ రాకూడదని\nశాసించాడు. పెళ్ళి అయిపోయింది.\nఈ రాత్రే గూనివాణ్ణి పెళ్ళికూతురు వద్దకు\nపంపుతారు.\n— (ఇంకా వుంది)",
            "book_page_end": 32
        },
        {
            "title": "ఉపకారికి ఉపకారం",
            "book_page_start": 33,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "నీతి కథ",
            "moral": "ఉపకారికి ఉపకారం చేస్తే, అది అపకారికి అపకారం చేసినట్టే అవుతుంది.",
            "keywords": [
                "భీమన్న",
                "సాతాని",
                "వంతెన",
                "కాలవ",
                "ఉపకారం"
            ],
            "characters": [
                "భీమన్న (గుండు భీమన్న)",
                "సాతాని (భిక్షాటకుడు)",
                "బామ్మ",
                "దుకాణం మనిషి"
            ],
            "locations": [
                "గ్రామం",
                "కాలవ",
                "వంతెన",
                "దుకాణం"
            ],
            "content": "దొంగలను పట్టిచ్చినందుకు గాను బహు\nమానంగా వచ్చిన సొమ్ము ఒక మూటగా\nకట్టి బొడ్డులో పెట్టుకుని భీమన్న బామ్మను\nచూడటానికి ఇంటి దారి పట్టాడు. ఈ డబ్బు\nచూసి బామ్మ చాలా సంతోషిస్తుంది. ఇక\nఎన్నడూ తనని పనికిమాలిన బెధవ అని\nతిట్టదు! ఇలా అనుకుని వాడు ఎగురుతూ,\nగెంతుతూ మహా ఉత్సాహంగా నడక\nసాగించాడు.\nభీమన్న కొంతదూరం వెళ్ళేసరికి దారిలో\nఒక కాలవ తగిలింది. ఆ కాలవ చాలా\nలోతున పారుతున్నది. దాని గట్లు చాలా\nఎత్తుగా ఉన్నాయి. కాలవకు అడ్డంగా\nతేలికైన చెక్కల వంతెన వేసి ఉన్నది.\nభీమన్న ఉత్సాహంగా గెంతుతూ\nఈ చెక్కల వంతెన మీదుగా పొయ్యే\nటప్పుడు వంతెన కాస్తా విరిగింది. సగం\nవంతెన కాలవలో పడిపోయింది, సగం\nనిలిచి ఉన్నది. భీమన్న కింద పడిపోతూ\nఅదృష్టవశాత్తూ నిలిచి ఉన్న భాగం పట్టు\nకుని వేళ్ళాడసాగాడు.\nవాడు పైకి ఎక్కలేక వంతెన చెక్క\nపట్టుకుని అలా వేళ్ళాడే సమయంలో\nఅటుగా ఒక సాతాని వచ్చాడు. అతను\nభీమన్న దుస్థితి చూసి, \"అయ్యో, పాపం!\nఅర్భకుడు పెద్ద చిక్కులో పడిపోయాడు!”\nఅనుకుని సహాయం వచ్చాడు.\nఅతను భీమన్నతో, \"అబ్బాయీ, గట్టిగా\nపట్టుకుని ఉండు, నేను నిన్ను ఉపాయంగా\nకాళ్ళు పట్టుకుని ఒడ్డుకు దించుతాను,”\nఅన్నాడు. సాతాని ఉన్న ఒడ్డున కాలవ\nమీదికి చొచ్చుకు వచ్చిన రాతిబండ ఒకటి\nఉన్నది. సాతాని దాని మీద నిలబడి చేతులు\nముందుకు చాస్తే భీమన్న పాదాలు అందు\nతాయి. తాను ఇచ్చే ఊపుకు భీమన్న\nవడ్డున పడవచ్చు.\nసాతాని ఆ రాతి బండ మీదికి వెళ్ళి,\nనిలబడి, తన చేతులు ముందుకు చాచి,\n\"అబ్బాయి, నీ పాదాలు నాకు అందించు,”\nఅన్నాడు, భీమన్నతో.\nభీమన్న తన పాదాలను సాతానికి\nఅందించాడు. సాతాని వాటిని గట్టిగా పట్టు\nకున్నాడు. సాతాని చెయ్యి తగలగానే\nభీమన్నకు కితకితలు వచ్చాయి. వాడు తన\nకాళ్ళను పైకి గుంజుకున్నాడు. భీమన్న\nకాళ్ళను గట్టిగా పట్టుకున్న సాతాని కాళ్లకు\nరాతిబండ అందకుండా పోయింది. వంతెన\nపట్టుకుని భీమన్నా, భీమన్న కాళ్ళు పట్టు\nకుని సాతానీ వేళ్ళాడుతున్నారు.\n\"అబ్బాయీ, నిన్ను కాపాడబోయి నేను\nకూడా చిక్కులో పడ్డాను. నువు మాత్రం\nపట్టు విడవకు, ఇద్దరమూ అఖాతంలో పడి\nపోగలం! ఎవరన్నా వచ్చేదాకా మనం\nఇలా వేళ్ళాడవలిసిందే!” అన్నాడు సాతాని.\nభీమన్న తల వంచి, తన కాళ్ళు పట్టు\nకున్న సాతానిని చూసి, \" అయ్యా, నీ భుజం\nమీద ఆ తాడేమిటి?\" అని అడిగాడు.\n\"అవిచిప్పతాళాలు,\" అన్నాడు సాతాని.\n\" అవి దేనికి?” అని భీమన్న అడిగాడు.\n\"తాళాలు వాయిస్తూ పాట పాడుతూ\nఇంటింటికీ తిరిగి అడుక్కుంటాను,”\nఅన్నాడు సాతాని.\n\"అలాగా, ఏదీ ఒక పాట పాడూ!”\nఅన్నాడు భీమన్న.\n\"ఇప్పుడు పాట పాడటమేమిటి? నా\nమొహం!” అన్నాడు సాతాని.\n\"పాట పాడతావా? చేతులు వదిలి\nపెట్టమన్నావా?\" అన్నాడు భీమన్న.\n\"ఆ పని మాత్రం చెయ్యకు, నీకు\nపుణ్యం ఉంటుంది,\" అంటూ సాతాని\nపాడనారంభించాడు.\n\" తాళాలు వాయించకుండా వట్టినే పాట\nపాడుతున్నా వేమిటి? తాళాలు వాయించు,”\nఅన్నాడు భీమన్న.\n\"నా చేతులతో నీ కాళ్ళు పట్టుకుంటిని\nగదా, తాళాలు వాయించటం ఎలా\nసాధ్యం?” అన్నాడు సాతాని.\n\" నీకు చెయ్యి విడిగా లేకపోతే నీ తాళా\nలిలా ఇయ్యి, నేను వాయిస్తాను,” అంటూ\nభీమన్న వంతెన వదిలి చేతులు సాతాని\nకేసి చాచాడు.\nఇద్దరూ అంత ఎత్తు నుంచి కాలవలోకి\nపడిపోయారు. అదృష్టవశాత్తూ కాలవలో\nనీరు హెచ్చుగాలేదు. అందుచేత వారు\nముణిగి పోలేదు. కాని అంత ఎత్తునుంచి\nపడటం మూలాన సాతానికి బాగా దెబ్బలు\nతగిలాయి. సాతానిపైన పడటంచేత\nభీమన్నకు ఏ దెబ్బా తగలలేదు.\nభీమన్న సహాయంతో సాతాని కాలవ\nగట్టెక్కి, \"చేతులూ, కాళ్ళూ విరిగినట్టుగా\nఉన్నాయి. కదల్లేను. గాయాలకు కాస్త\nనూనె రాస్తాను. ఇదుగో ఈ రెండణాల\nడబ్బులూ, ఈ గిన్నే తీసుకుని, ఊళ్ళోకి\nవెళ్ళి కొబ్బరినూనె పట్టుకురా!” అన్నాడు.\nభీమన్న డబ్బులూ, గిన్నే తీసుకుని\nఊళ్ళో దుకాణానికి వెళ్ళి నూనె కొన్నాడు.\nదుకాణం మనిషి గిన్నె నిండా నూనె\nపోసి, \" ఇంకొంచెం మిగిలిపోయింది. ఇంకో\nసీసాగాని, గిన్నెగాని ఉంటే ఇయ్యి,\nపోస్తాను,” అన్నాడు.\nభీమన్న నూనె గిన్నె తీసుకుని దాన్ని\nపరీక్షించి, గిన్నె మట్టు కింద కొంత ఖాళీ\nఉండటం కనిపెట్టి, \"ఆ మిగిలింది\nఇందులో వెయ్యి. ఈ భాగ్యానికి ఇంకో\nగిన్నెకూడా దేనికి?” అంటూ గిన్నెను\nబోర్లించాడు. గిన్నెలోవున్న నూనె అంతా\nఒలికిపోయింది.\nదుకాణంవాడు భీమన్న వట్టి మడ్డివెధవ\nఅని తెలుసుకుని, మిగిలిన నూనె గిన్నె\nఅడుగుభాగంలో పోసి, ఇక పదమన్నాడు.\nభీమన్న ఆ గిన్నెను అలాగే భద్రంగా\nసాతాని ఉన్నచోటికి తీసుకుపోయాడు.\n\"బేడా డబ్బులకు నూనె ఇంతేనా\nవచ్చింది! గిన్నె బోర్లించి తెచ్చావేమిటి?”\nఅని సాతాని అడిగాడు.\n\"ఇది మిగిలిన నూనె. అసలు నూనె\nఇదుగో!” అంటూ భీమన్న నూనె గిన్నెను\nవెల్లికిలా తిప్పాడు. అంతటితో అడుగున\nఉన్న నూనె కూడా నేల పాలయింది.\n\"చాలా ఉపకారం చేశావులే, నాయనా !\nఇంక నీ దారిన నీవు వెళ్ళు\" అంటూ\nసాతాని గిన్నెకు అంటిన నూనె తన గాయా\nలకు రాచుకున్నాడు.\nసాతాని తనను మెచ్చుకున్నందుకు\nసంతోషిస్తూ భీమన్న తన దారి పట్టాడు.",
            "book_page_end": 36
        },
        {
            "title": "దేవుడు సాక్షి!",
            "book_page_start": 37,
            "pdf_page_start": 55,
            "pdf_page_end": 58,
            "author": "ఎన్. బాలకోటేశ్వరరావు",
            "genre": "హాస్యం/నీతి కథ",
            "moral": "దొంగతనంలో కూడా దొంగలు నీతిని చూపాలి. దేవుడు (సాక్షి) అన్నిటికీ సాక్షిగా ఉంటాడు.",
            "keywords": [
                "దేవుడు",
                "గోవిందప్ప",
                "దొంగతనం",
                "న్యాయాధికారి",
                "ఫలహారం"
            ],
            "characters": [
                "గోవిందప్ప (మేనమామ)",
                "దేవుడు (మేనల్లుడు)",
                "దేవుడి తల్లి (గోవిందప్ప చెల్లెలు)",
                "న్యాయాధికారి",
                "న్యాయాధికారి భార్య"
            ],
            "locations": [
                "కుందాపురం గ్రామం",
                "న్యాయాధికారి ఇల్లు",
                "వంట ఇల్లు"
            ],
            "content": "కుందా పురం అనే గ్రామంలో గోవిందప్ప\nఅనే గొప్ప దొంగ వుండేవాడు. దొంగతనం\nవాళ్ళ వంశవృత్తి. గోవిందప్ప తండ్రి\nతాతలు కూడా దొంగలే. దొంగతనం కుల\nవిద్యగా వాళ్ళ ఇంట వుంటున్నది.\nగోవిందప్పకు ఒక చెల్లె లుండేది. ఆమెకు\nఒక కొడుకుండే వాడు. వాడి పేరు దేవుడు.\nమేనమామ దగ్గిరికి పోయి దొంగతనం\nనేర్చుకోమని దేవుణ్ణి వాడి తల్లి గోవిందప్ప\nవద్దకు పంపింది.\nదేవుడు పుటకు చేతనే మంచి దొంగ.\nఅందుచేత వాడికి గోవిందప్ప దగ్గిర చోర\nవిద్య బాగా అబ్బింది. వాడు మేనమామ\nకన్నకూడా యుక్తిగా దొంగతనాలు చేయ\nగలవాడు. ఈ సంగతి గ్రహించి గోవిందప్ప\nతాను దొంగతనానికి వెళ్ళినప్పుడల్లా తన\nమేనల్లుడైన దేవుణ్ణి కూడా వెంట పెట్టుకుని\nవెళుతూవచ్చాడు.\nఒకనాడు గోవిందప్పా, దేవుడూ కలిసి\nదొంగతనానికిగాను మరొక గ్రామం వెళ్లారు.\nవారా గ్రామం చేరే సరికి చీకటి పడింది.\nఆ గ్రామంలోని న్యాయాధికారి శ్రీమంతు\nడని విని వాళ్లు ఆ రాత్రికి ఆయన ఇంట\nదొంగతనం చేద్దామనుకున్నారు.\nఆ న్యాయాధికారి ఒకరకం మనిషి.\nఆయనకు పిల్లలు లేరు. ఆయనా, ఆయను\nభార్యాకూడా అస్తమానమూ నోములు నోచే\nవారు, ఉపోషాలుండేవారు.\nన్యాయాధికారి ప్రతిరోజూ ఎంతో పొద్దు\nపోయిగాని ఇంటికి రాడు. ఈ సంగతి\nతెలుసుకుని గోవిందప్పా, దేవుడూ పెంద\nలాడే తమ పని పూర్తి చేసుకుందామనుకుని\nన్యాయాధికారి ఇంట ప్రవేశించారు.\n\"నాకు ఆకలి దహించుకు పోతున్నది.\nనేను తినటాని కేమన్నా దొరుకుతుందేమో\nచూస్తాను,” అన్నాడు దేవుడు.\n\" నేను మిద్దె మీదికి వెళ్ళి డబ్బూ, దస\nకమూ తెస్తాను. నేను ముండొస్తే ఈ చెట్టు\nకింద ఉంటాను. నువే ముందు వస్తేకూడా\nఅక్కడే ఉండు. ఇద్దరమూ కలిసి ఇంటికి\nబయల్దేరుదాం,” అన్నాడు గోవిందప్ప.\nతరవాత గోవిందప్ప మిద్దె మీదికి వెళ్లాడు.\nదేవుడు లోపల ప్రవేశించాడు. వీధి వాకిలి\nదగ్గిరిగా వేసి ఉన్నది. దేవుడు లోపలికి వస్తూ\nఆ తలుపు గడియపెట్టాడు.\nవాడు పిల్లిలాగా, చప్పుడు చెయ్యకుండా,\nవంట ఇంటి దాకా వెళ్ళి లోపలికి తొంగి\nచూశాడు. ఇల్లంతా నిశ్శబ్దంగా ఉన్నది.\nన్యాయాధికారిగారి భార్య వంట ఇంటో\nకొంగు పరుచుకుని కునుకు తీస్తున్నది.\nపక్కనే దేవుడి మందిరం ముందర వంట\nకాలుపెట్టి ఉన్నాయి. వాటి సువాసన తగల\nగానే దేవుడికి ప్రాణం లేచివచ్చినట్టయింది.\nఅసలు సంగతేమంటే ఆ నాడు ఏకా\nదశి. న్యాయాధికారీ, భార్యా రోజంతా ఉప\nవాసం చేశారు. రాత్రి భోజనానికి బదులు\nగిన్నెడు పెసరకట్టు పరమాన్నమూ,\nలెక్కగా ఎనిమిది దోశెలూ, దోశెలతో తిన\nటానికి కొబ్బరి పచ్చడీ సిద్ధంచేసి, ఇంటా\nవిడ భర్త రాకకు నిరీక్షిస్తూ నడుము\nవాల్చింది. ఉపవాసంతో నీరసించి ఉండటం\nచేత ఆమెకు నిద్ర పట్టింది.\nదేవుడు చల్లగా వంటకాల వద్ద చేరి\nకొబ్బరి పచ్చడి నంజుకుంటూ దోశెలు తిన\nసాగాడు. అసలే ఆకలి మీద ఉన్నాడు.\nదానికితోడు దోశెలు చాలా కమ్మగా\nవున్నాయి. పచ్చడి పసందుగా వుంది. అందు\nచేత వాడు దోశెలన్నీ తిన్నదాకా ఆగలేక\nపోయాడు. అయిపోయాయిగాని, ఉంటే\nఇంకా తినే వాడే. తరవాత వాడు పెసరకట్టు\nపాయసం గిన్నె ఎత్తి మొత్తమంతా తాగే\nశాడు. అదికూడా వాడి నోటికి అమృతంలా\nగుంది. అటువంటి పాయసం వాడెన్నడూ\nతాగి ఎరగడు.\nదేవుడి ఆకలి పూర్తిగా తీరిపోయింది.\nఇక వచ్చిన దారినే వెళ్ళి పోదామనుకుం\nటూండగా వీధి వాకిలి దబదబా తట్టిన\nచప్పుడూ, \"తలుపు! తలుపు!\" అన్న\nపిలుపూ వినిపించాయి.\nఆ పిలుపుకు ఇంటావిడ చివాల్న లేచి,\n\"వచ్చె, వచ్చె!”\nఅంటూ అవతలికి\nవెళ్ళింది. ఆ వచ్చిన వాడు ఇంటాయన\nఅయి ఉంటాడు. భోజనానికి వంట ఇంట్లోకే\nవస్తాడు. ఎటు పోవటానికీ దారిలేక దేవుడు\nచటుక్కున అటక ఎక్కి కూచున్నాడు.\nవాడు ఊహించి నట్టుగానే ఇంటాయన\nభార్యతో సహా వంటింట్లోకి వచ్చి, \"ఫలహారం\nసిద్ధం చేశావుగదా! ఆకలి దహించుకు\nపోతోంది!” అన్నాడు.\n\"ఎప్పుడనగా సిద్ధమయింది! మీరెప్పుడు\nవస్తారా అని చూస్తున్నాను,” అంటూ\nఇంటావిడ దేవుడి మందిరం కేసి చూసింది.\nఆమెకు ఖాళీ గిన్నెలు మాత్రమే కనిపిం\nచాయి. అయ్యో, నేను చేసిన ఫలహారం\nఏమయింది?\" అన్నదామె ఆదుర్దాగా.\n\" నేనా ? మీరు తినకుండా ఏనాడన్నా\nనేను ముందు తిన్నానా? నేను తిన్నదీ\nలేనిదీ దేవుడు చూస్తూనే ఉన్నాడే!”\nఅన్నది భార్య.\n“నువు తినకపోతే ఇంకెవరు తిన్నారు?\nఅసలు ఇక్కడి కెవరు వస్తారు?” అన్నాడు\nభర్త కోపంగా.\n\" నాకు కాస్త కునుకు పట్టింది. ఆ సమ\nయంలో దేవుడు తిన్నాడేమో!” అన్నది భార్య.\n\" దేహశుద్ధి చేస్తేగాని నువు నిజంచెప్పవు.\nచూస్తూవుండు, ఇలా చేసినందుకు నిన్ను\nచంపేస్తాను!\" అంటూ భర్త అవతలికి వెళ్లి\nఒక కర్ర తెచ్చాడు.\nఇదంతా చూస్తున్న దేవుడికి ఆ భర్తను\nచూసి పట్టరాని కోపం వచ్చింది. వాడు\nఅటక మీది నుంచి భార్యా భర్తల మధ్యకు\nదూకి భర్తతో, \"ఆవిడ నిజమే చెప్పింది.\nనేనే దేవుణ్ణి. నేను మీ ఇద్దరి ఫలహారమూ\nతినేశాను. ఆవిట్జ్గెందుకు నిష్కారణంగా\nకొట్టటం?” అన్నాడు. భర్త దేవుడి కేసి తెల్ల\nమొహం వేసి చూస్తూ నిలబడ్డాడు.\nఅంతలో బయటి నుంచి, \"దేవుడూ!\"\nఅని చిన్నగా పిలుపు వినిపించింది.\n\"ఓయ్. వస్తున్నా!\" అంటూ దేవుడు\nదర్పంగా బయటికి వెళ్ళిపోయాడు.\nగోవిందప్ప మిద్దె మీద అంతా వెతికినా\nదొంగిలించటానికి ఏమీ దొరకలేదు.' అతను\nతన మేనల్లుడి కోసం కొంత సేపు చూసిన\nమీదట వంట ఇంటి వేపు నుంచి గట్టిగా\nమాటలు వినపడ్డాయి. దగ్గిరికి వచ్చి వింటే\n\"దేవుడు\" అనే మాటకూడా వినిపించింది.\nతరవాత దేవుడి గొంతుకూడా వినిపించింది.\nతన మేనల్లుడు ఇంటివాళ్లకి దొరికిపోయా\nడేమోనని గోవిందప్ప భయపడి పిలిచి\nచూశాడు. దేవుడు వస్తున్నానని చెప్పటం\nవిని అతనికి మరింత ఆశ్చర్యమయింది.\nతరవాత వాళ్ళిద్దరూ తమ ఊరికి పోయే\nటప్పుడు తన మేనల్లుడు చేసిందంతా విని,\n\"దొంగవంటే దొంగవురా ! దొంగతనం చేసి,\nచేశానని ఇంటివాళ్ళకు చెప్పి మరీ వచ్చే\nశావు!\" అని గోవిందప్ప మెచ్చుకున్నాడు.\nదేవుడు వెళ్లిపోయిన కొద్దిసేపటికి\nన్యాయాధికారి భార్య, \"అయ్యో, అలా\nచూస్తూ నిలబడ్డా రేమిటండీ? వాడు దొంగ\nలాగుంది, పట్టుకోండీ!” అన్నది. అప్పుడు\nన్యాయాధికారి గబగబా బయటికి పరిగె\nత్తాడు. కాని అప్పటికే దొంగలు చాలా\nదూరం వెళ్ళిపోయారు.\nఆ తరవాత న్యాయాధికారి భార్య మళ్లీ\nఏదో ఫలహారం చేసింది. భార్యా భర్తలు\nదానితోనే తృప్తిపడవలిసి వచ్చింది.",
            "book_page_end": 40
        },
        {
            "title": "సత్యం మహిమ",
            "book_page_start": 42,
            "pdf_page_start": 60,
            "pdf_page_end": 62,
            "author": "ఎల్. నాగభూషణం",
            "genre": "నీతి కథ",
            "moral": "సత్యాన్ని ఆశ్రయించిన చోట ధర్మం, న్యాయం, కీర్తి, లక్ష్మి వంటి శుభాలు నిలకడగా ఉంటాయి. సత్యమే అన్నిటికీ మూలం.",
            "keywords": [
                "సత్యశీలుడు",
                "దారిద్ర్యం",
                "లక్ష్మి",
                "ధర్మదేవత",
                "సత్యం"
            ],
            "characters": [
                "సత్యశీలుడు (రాజు)",
                "బ్రాహ్మణుడు",
                "లక్ష్మీదేవి",
                "ధర్మదేవత",
                "న్యాయదేవత",
                "కీర్తిదేవత",
                "సత్యదేవత"
            ],
            "locations": [
                "నవనీతపురం"
            ],
            "content": "నవనీత పురాన్ని సత్యశీలు డనే రాజు.\nఏలుతూ ఉండేవాడు. అతడు పేరుకు\nతగినట్టే సత్యాన్ని నిష్ఠగా పాటిస్తూ, ధర్మ\nపరుడై ఆదర్శంగా జీవిస్తూ వచ్చాడు. సత్య\nశీలుడి ఇంట లక్ష్మీ, యశస్సూ, ధర్మమూ,\nసత్యమూ, శౌచమూ మొదలైనవి ఇల్లు కట్టు\nకున్నాయని చెప్పుకునేవారు.\nవర్తకం పెంపొందితే దేశ సంపద పెరిగి\nజనులు సుభిక్షంగా ఉంటారనే ఉద్దేశంతో\nసత్యశీలుడు ఒక ఆచారం అమలు చేశాడు.\nఅతడు ప్రతి ఉదయమూ తొలిగా తన\nప్రాంగణానికి వచ్చి ఎవరు ఏ సరుకు విక్ర\nయించినా సరే బేరం ఆడకుండా కొంటూ\nఉండేవాడు. వర్తకంలో దెబ్బ తిన్నవాళ్ళూ,\nఅమ్ముడు కాక సరుకు దిగబడిపోయి నష్ట\nపడినవారూ ఉదయమే తమ సరుకును\nరాజుగారి వద్దకు తీసుకు పోయి అమ్మి\nతమ నష్టం కొంతవరకు పూడ్చుకునేవారు.\nనవనీతపురంలో ఒక నిరుపేద బ్రాహ్మ\nణుడుండే వాడు. అతణ్ణి దారిద్య్రం పట్టి,\nఎన్ని ప్రయత్నాలు చేసినా వదిలింది కాదు.\n\"ఈ దారిద్య్రం ఎవరూ కొనని సరుకులాగా\nనన్ను వదలకుండా ఉన్నదే. దీన్ని నేను\nవర్తక ధర్మంలో రాజుగారికి ఎందుకు అమ్మ\nరాదూ?” అనుకున్నాడు బ్రాహ్మణుడు.\nఆయన ఒక నాడు తన దారిద్ర్యానికి చిహ్నా\nలయిన చింకిపాతలూ, చినిగిన గొంగళీ,\nచిల్లుల చెప్పులూ ఒక మూట గట్టి, దాన్ని\nనెత్తిన పెట్టుకుని, తూర్పు తెల్లవారక\nముందే రాజుగారి ఇంటి ముందు నిలబడి,\n\"దారిద్య్ర్యం, దారిద్య్ర్యం! ఎవరైనా\nకొంటారా?” అని కేక పెట్టాడు.\nరాజుగారా కేక విని, \" ఎవరో సరుకు\nఅమ్మకానికి తెచ్చినట్టుంది. నా దగ్గిరికి\nపిలుచుకురా!\" అని భటుణ్ణి పంపాడు.\nబ్రాహ్మడు వచ్చి తన నెత్తి మీది మూట\nదించి, \" మహారాజా, నాకున్నదంతా అమ్మ\n\"కానికి తెచ్చాను,\" అంటూ మూట చూపాడు. \"\n\"అలాగా? ఆ మూటలో ఉండే సరు\nకేమిటి?\" అన్నాడు రాజు.\n\"దారిద్య్ర్యం, మహారాజా ! - నా సొంత\nదారిద్య్ర్యం,” అన్నాడు బ్రాహ్మడు. _\nరాజు ఒక్క క్షణం ఆలోచించాడు.\nబ్రాహ్మణుడు వర్తక ధర్మంలోనే మాట్లా\nడాడు. ఏ వర్తకుడైనా తనకు ఉపయోగం .\nలేని సరుకునే గద విక్రయిస్తాడు.\nఈ విధంగా ఆలోచించి సత్యశీలుడు\nబ్రాహ్మణుడితో, \" అయ్యా, నీ దారిద్ర్యాన్ని\nఎంతకు అమ్ముతావు?” అన్నాడు.\n\" అయిదు వందల వరహాలకు అమ్ము\nతాను,” అన్నాడు బ్రాహ్మణుడు.\nరాజు బ్రాహ్మణుడికి అయిదు వందల\nవరహాలూ ఇప్పించి అతని చింకిపాతల\nమూటను తన సామాన్ల కొట్లో పెట్టించాడు.\nఆ రాత్రి రాజు నిద్రపోతుండగా ఒక\nకల వచ్చింది. ఆ కలలో ఒక దేవతా\nస్త్రీలాటి మనిషి తన ఇంటి లోపలి నుంచి\nబయటికి పోతూ అతని కేసి వచ్చింది.\n.\" ఎవరమ్మా నీవు? ఎప్పుడు మా ఇంటికి\nవచ్చావు? ఎందుకు పోతున్నావు?” అని\nసత్యశీలు డామెను అడిగాడు.\n\" నేను లక్ష్మిని. ఇంత కాలమూ నీ ఇంట\nఎంతో సంతోషంతో ఉన్నాను. కాని ఇవాళ\nనీవు దారిద్ర్యాన్ని కొని తెచ్చి ఇంట\nపెట్టుకున్నావు. అందుచేత నే నిక నీ యింట\nఉండ దలచలేదు,” అన్న దామె.\n\" నీ యిష్టం. నేను రమ్మంటే నీవు\nరాలేదు. బుద్ధిపూర్వకంగా వచ్చావు. తగిన\nకారణం ఉండే వెళుతున్నావు. నేను ఆక్షే\nపణ చెయ్యలేను,\" అన్నాడు సత్యశీలుడు.\nలక్ష్మి వెళ్ళిపోయిన మరుక్షణమే అతనికి\nమరొక స్త్రీ కనిపించింది. ఆమె కూడా బయ\nటికి పోతూండటం చూసి, అత నామెను\nలక్ష్మిని అడిగినట్టే అడిగాడు.\n\"నేను ధర్మాన్ని. లక్ష్మి వెళ్ళినాక\nనే నుండి నీ కేమీ ఉపయోగం లేదు. లక్ష్మి\nఉండబట్టే నీ వింత కాలమూ నన్ను నిల\nబెట్టుకో గలిగావు,” అన్నది ధర్మదేవత.\nఅలాగే న్యాయదేవత కూడా వెళ్ళిపోతూ,\n\"ధర్మం లేని చోట న్యాయం మాత్రం\nఎలా ఉంటుంది?” అన్నది. తరవాత\nకీర్తిదేవత కూడా రాజు దగ్గిర సెలవు తీసు\nకుని వెళ్ళిపోయింది. తనను అభిమానిం\nచిన దేవతలందరూ తనను విడనాడి పోయా\nరని సత్యశీలుడు అనుకుంటూండగా\nమరొక దేవత కూడా బయటికి వచ్చింది.\n\" అమ్మా, నీ వెవరు? ఎందుకు వెళ్ళి\nపోతున్నావు?” అని సత్యశీలుడు అడిగాడు.\n\" నేను సత్యాన్ని. మిగిలిన వాళ్ళందరూ\nవెళ్ళిపోయాక, నా మీద నీకు పూర్వం\nఉండిన ఆదరం ఇకముందు ఉండదేమో\nనని అనుమానం వేసి నేను కూడా వెళ్ళి\nపోతున్నాను,” అన్నది ఆ దేవత.\n\"అమ్మా, నీ వుంటే చాలుననే కదా\nమిగిలిన వారందరినీ పోగొట్టుకోవటానికి సిద్ధ\nపడ్డాను. వారందరూ వెళ్ళటం సక్రమంగా\nఉంది. కాని నీవు వెళ్ళటం సరికాదు.\nనా మాట నమ్మకపోతే న్యాయదేవతను\nఅడిగిరా,” అన్నాడు సత్యశీలుడు.\n\" నీ పల్ల నాకే అపచారమూ జరగలేదు.\nఅందుచేత నేను నిన్ను విడిచి పోను,”\nఅంటూ సత్యం తిరిగి లోపలికి వెళ్ళి\nపోయింది. కొద్దిసేపు గడిచింది. వెళ్ళిపోయిన\nదేవతలంతా ఒక జట్టుగా లోపలికి వస్తూ\nరాజుకు కనిపించారు. \"అందరూ నాతో అసం\nతృప్తి చెంది వెళ్ళిపోయారు గదా! ఏం తిరిగి\nవస్తున్నారు?” అని రాజు వారిని అడిగాడు.\n\"సత్యం ఉండే చోట మేం ఉండక\nతప్పదు. మాతోబాటు సత్యం కూడా\nవచ్చేస్తుందనుకున్నాం, రాలేదు. అందుచేత\nమేమే సత్యం ఉన్న చోటికి తిరిగి\nవస్తున్నాం,” అన్నారు వాళ్ళు.",
            "book_page_end": 44
        },
        {
            "title": "అవీక్షిత్తుడు",
            "book_page_start": 45,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "పురాణము",
            "moral": "పట్టుదల, పంతాలు కొన్నిసార్లు కుటుంబ కలహాలకు దారి తీస్తాయి. వ్రతభంగం చేయకూడదు.",
            "keywords": [
                "అవీక్షిత్తుడు",
                "విశాల",
                "బ్రహ్మచర్యం",
                "మరుత్తు",
                "నాగరాజు"
            ],
            "characters": [
                "కరంధముడు",
                "వీర",
                "అవీక్షిత్తుడు",
                "విశాల",
                "మరుత్తు",
                "నాగరాజు",
                "దేవతలు",
                "మునులు"
            ],
            "locations": [
                "నగరం",
                "అరణ్యం",
                "గంగానది",
                "నాగలోకం",
                "తపోవనం"
            ],
            "content": "పూర్వం కరంధముడనే రాజుండే వాడు.\nఅతడు వీర్యచంద్రుడనే రాజుయొక్క\nకుమార్తెను, వీర అనే ఆమెను, పెళ్ళాడాడు.\nవీరిద్దరికీ ఒక మగ పిల్లవాడు కలిగాడు.\nజ్యోతిష్కులు ఆ పిల్లవాడి జాతక చక్రం\nపరీక్షించి, ఈ జాతకుడికి దుష్టగ్రహ వీక్షణం\nఏమీ లేదని చెప్పారు. అందుచేత కరంధ\nముడు తన కొడుక్కు అవీకిత్తుడు అని పేరు\nపెట్టుకున్నాడు.\nఅవీక్షిత్తుడు పెరిగి పెద్దవాడై సమస్త\nవిద్యలూ నేర్చుకున్నాడు. ఎక్కడెక్కడ\nరాజకన్యలకు స్వయంవరాలు జరిగినా\nఅతను వెళ్ళేవాడు. ప్రతి రాజకన్యా అతనినే\nపరించటం జరిగేది. ఈ విధంగా స్వయం\nవరాలలో వర్ణించబడి అవీక్షిత్తుడు వరా,\nగౌరీ, సుభద్రా, లీలాపతీ, దారికా, మాల్య\nవతీ, కుముద్వతీ అనే రాజకన్యలను\nపెళ్ళాడాడు.\nఅంతలో విశాల అనే రాజపుత్రిక\nస్వయంవరం ఏర్పాటయింది. అనేక మంది\nరాజపుత్రులతోబాటు అవీక్షిత్తుడుకూడా\nవెళ్ళాడు. ఆ స్వయంవరానికి వచ్చిన రాజ\nకుమారులు అవీక్షిత్తుణ్ణి చూసి అసూయ\nచెందారు. విశాల కూడా అతన్నే వరిస్తుందని\nశంకించారు. వారందరూ ఏకమై అధర్మంగా\nఅవీక్షిత్తుడి పైబడి అతన్ని బందీని చేశారు.\nఇలా జరిగిన కారణంచేత విశాల ఇతర\nరాజకుమారులలో తనకు కావలిసిన భర్తను\nవరించటానికి నిరాకరించింది. స్వయంవరం\nనిలిపివేశారు. తన కుమారుడికి మిగిలిన రాజ\nకుమారులు అన్యాయం చేశారని తెలియ\nగానే కరంధముడు తన సేనలతో సహా\nబయలుదేరి వచ్చి యుద్ధం చేసి జయించి\nఅవిక్షిత్తుణ్ణి బంధ విముక్తిణ్ణి చేశాడు. రాజ\nకుమార్తె విశాల అతన్ని వరించి పెళ్ళాడ\nటానికి సిద్ధపడింది.\nకాని విశాలను పెళ్ళాడటానికి అవీక్షిత్తుడే\nఒప్పుకోలేదు. చిత్రమేమంటే అతను విశా\nలను గాఢంగా ప్రేమించాడు. అయి\nనప్పటికీ, ఆమె చూస్తూండగా తాను శత్రువు\nలకు ఓడి బందీ అయిన కారణంచేత\nఆమెను పెళ్ళాడనని మొండి పట్టుపట్టాడు.\nచేసేదిలేక కరంధముడు అతన్ని ఇంటికి\nతీసుకువెళ్ళాడు.\nఅవీక్షిత్తుడి మూర్ఖపు పట్టు అక్కడితో\nఆగలేదు. ఇంటికి వచ్చాక అతను తన\nభార్యలతో సంసారం చెయ్యక, భీష్మించి\nబ్రహ్మచర్య వ్రతం పూనాడు. అక్కడ\nవిశాల, అవీక్షిత్తుణ్ణి పెళ్ళాడలేక పోయినందు\nవల్ల తనకు పెళ్ళే వద్దనీ, ఈ జన్మలో\nతపస్సు చేసి వచ్చే జన్మలోనైనా అతన్నే\nభర్తగా పొందుతాననీ తల్లి దండ్రులతో\nచెప్పి అరణ్యానికి వెళ్ళిపోయింది.\nకరంధముడు ముసలివా డవుతున్నాడు.\nఅతనికి అవిక్షిత్తుడు ఒక్కడే కొడుకు. వాడు\nకాస్తా బ్రహ్మచర్యం అవలంబించి\nకూచున్నాడు. తన కొడుకును ఎలాగైనా\nసంసారంలోకి దింపి తమ వంశం అంత\nరించిపోకుండా చూడాలని అతని తల్లి వీర\nఒక ఉపాయం ఆలోచించింది. ఆమె అవీ\nకిత్తుణ్ణి పిలిచి, \"నాయనా, నేను కిమిచ్ఛక\nవ్రతం తల పెట్టాను. ఆ వ్రతం జరిగినంత\nకాలమూ ఎవరు వచ్చి ఏమి అడిగినా లేదన\nకుండా నీవు ఇస్తూ ఉండాలి. లేని పక్షంలో\nవ్రతభంగం అవుతుంది,” అని చెప్పింది.\nఅందుకు అవీక్షిత్తుడు సమ్మతించాడు. ఆమె\nవ్రతం ప్రారంభించగానే పురోహితుడు,\n\"ఎవరికేం కావాలో అవీక్షిత్తుణ్ణడిగి తీసుకో\nవచ్చు,” అన్నాడు.\nఅప్పడు కరంధముడు కొడుకు దగ్గిరికి\nవచ్చి, \"నాయనా, నాకు మనమలు\nకావాలి!” అని అడిగాడు. తల్లికి ఇచ్చిన\nమాట తప్పలేక అవిక్షిత్తుడు బ్రహ్మచర్యం\nమాని, తిరిగి సంసారి అయాడు.\nఇది జరిగిన కొంత కాలానికి అతను\nవేటకు వెళ్ళి అరణ్యంలో ఒక ఆర్తనాదం\nవిన్నాడు. ఎవరో స్త్రీ, \"రక్షించండి,\nరక్షించండి! నేను అవీక్షిత్తు భార్యను!”\nఅని కేకలు పెట్టింది. ఈ మాట విని\nఅత్యాశ్చర్యంతో అతను వెళ్ళి చూసేసరికి,\nఒక స్త్రీని పట్టుకున్న రాక్షసుడు కని\nపించాడు. అవీక్షిత్తుడు ఆ రాక్షసుణ్ణి చంపి,\nఆ స్త్రీని కాపాడాడు.\nఅప్పుడక్కడికి కొందరు దేవతలు వచ్చి,\nఅతను చేసిన పనిని మెచ్చుకుని, “నీ విమెను\nపెళ్ళాడు. నీ తండ్రి నీ సంతానం కోరి\nఉన్నాడు గద. ఈమె వల్ల నీకు ఒక కుమా\nరుడు కలుగుతాడు,” అని చెప్పారు.\n\"నేను విశాలను వరించాను. ఆమె\nతప్ప నా కింకెవరూ అక్కర్లేదు,” అన్నాడు\nఅవీక్షిత్తుడు.\n\"పిచ్చివాడా, ఈమే ఆ విశాల!” అని\nదేవతలు చెప్పారు. అప్పుడు అతనూ, ఆమె\nఒకరి సంగతులు ఒకరికి చెప్పుకుని పెళ్ళాడ\nనిశ్చయించుకున్నారు. విశాలను వెంటబెట్టు\nకుని అవీక్షిత్తుడు నగరానికి వస్తూ ఉండగా\nగంధర్వ రాజొకడు ఎదురై, \"నాయనా,\nఈ విశాల పూర్వజన్మలో నా కుమార్తె.\nమీ రిద్దరూ నా నగరానికి వచ్చి వివాహం\nచేసుకోండి,\" అని కోరాడు. వారందుకు\nసమ్మతించి గంధర్వరాజు వెంట వెళ్ళారు.\nఆయన వారిద్దరికీ తానే వివాహం జరిపించి,\nతన ఇంట కొంతకాలం ఉంచుకున్నాడు.\nవిశాల గర్భవతి అయి కాలక్రమాన ఒక\nకొడుకును కన్నది. వాడికి మరుత్తు అని\nపేరు పెట్టుకున్నారు. తరవాత అవీక్షిత్తుడు\nతన భార్యనూ, కొడుకునూ వెంట బెట్టుకుని\nతండ్రి వద్దకు వెళ్ళిపోయాడు.\nఒకనాడు. కరంధముడు అవీక్షిత్తుడితో,\n\" నాయనా, నేను అడవికి పోయి తపస్సు\nచేసుకుందామనుకుంటున్నాను. నీవు\nరాజ్యాభిషేకం చేసుకో!” అన్నాడు.\n\" నేను ఒకప్పుడు సాటి రాజపుత్రులతో\nఓడి పోయాను. అందుచేత రాజపాలనకు\nతగను,” అన్నాడు అవిక్షిత్తుడు.\nతండ్రి ఎన్నో విధాల చెప్పి చూశాడు.\nకాని అవిక్షిత్తుడు పట్టిన పట్టు విడిచే రకం\nకాడు. చివర కతను తండ్రితో, \"మీరెన్ని\nచెప్పినా నేనుమాత్రం రాజ్యాభిషేకం చేసు\nకోను. కావాలంటే నా కొడుకు మరుత్తుకు\nరాజ్యాభిషేకం చేసి, రాజ్యభారం వాడి పైన\nపెట్టి మీరు తపస్సుకు వెళ్ళండి,\" అన్నాడు.\nమరుత్తు రాజైన తరువాత అవీక్షిత్తుడు\nకూడా తపస్సు చేసుకోవటానికై వనానికి\nవెళ్ళిపోయాడు.\nమరుత్తు రాజ్యం చేస్తూండగా మునులకు\nపాముల బాధ జాస్తి అయింది. ఆ సంగతి\nవిని మరుత్తు నాగలోకం మీద సంవర్తాస్త్రం\nప్రయోగించి పాములకు వినాశనం కలిగించ\nసాగాడు. పాములు వచ్చి విశాలతో మొర\nపెట్టుకున్నాయి.\nతపస్సు చేసుకునే రోజులలో విశాల\nఒకనాడు గంగానదిలో స్నానం చేస్తూండగా\nనాగరాజు వచ్చి ఆమెను నాగలోకానికి\nతీసుకుపోయి ఎంతో గౌరవించి గొప్పగా\nఆతిథ్యం ఇచ్చి పంపాడు. ఆ కారణంగా\nవిశాలకు నాగులంటే అభిమానం.\nఅందుచేత విశాల తన భర్త వద్దకు వెళ్లి,\n\"మీరు మనవాడి చేత నాగుల హత్య\nమాన్పించండి,\" అని కోరింది. అవీక్షిత్తుడు\nకొడుకుతో ఆ మాటే చెప్పాడు. కాని\nమరుత్తు మోరాయించాడు.\nదానితో కోపం వచ్చి అవిక్షిత్తుడు కొడుకు\nతోనే యుద్ధానికి పూనుకున్నాడు. అప్పుడు\nమునులు వచ్చి, \"మీరెందుకు పోరాడతారు?\nమాకు పాముల భయం పోయింది. పాము\nలకుకూడా ప్రాణభయం పోయింది!” అని\nచెప్పి తండ్రి కొడుకుల మధ్య సంధి చేశారు.\nఅవీక్షిత్తుడు కొడుకు చేత క్షమాపణ\nచెప్పించుకుని తపోవనానికి తిరిగివెళ్ళాడు.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 67,
            "pdf_page_end": 74,
            "author": "చందమామ బృందం",
            "genre": "ఇతిహాసం/పురాణము",
            "moral": "పితృవాక్యాన్ని పాటించడం ధర్మం. కష్టకాలంలో నిగ్రహం కోల్పోకూడదు.",
            "keywords": [
                "రాముడు",
                "సీత",
                "లక్ష్మణుడు",
                "వనవాసం",
                "గుహుడు",
                "భరద్వాజుడు"
            ],
            "characters": [
                "రాముడు",
                "లక్ష్మణుడు",
                "సీత",
                "దశరథుడు",
                "సుమంత్రుడు",
                "కౌసల్య",
                "కైకేయి",
                "సుమిత్ర",
                "గుహుడు (బోయరాజు)",
                "భరద్వాజ ముని",
                "పౌరులు"
            ],
            "locations": [
                "అయోధ్య",
                "తమసా నది",
                "శృంగిబేరపురం",
                "గంగానది",
                "ప్రయాగ",
                "భరద్వాజ ఆశ్రమం",
                "చిత్రకూట పర్వతం"
            ],
            "content": "వీధిలో పౌరులందరూ దైన్యంతో నీలబడి\nచూస్తున్నారు. కొందరు రథం వెనక పరిగెత్తు\nతున్నారు. కొందరు రథం పక్కలు పట్టుకుని\nవేళ్ళాడుతున్నారు. కొందరు రధానికెదురుగా\nవచ్చి సుమంత్రు, \"మళ్ళీ ఎప్పటికి\nచూస్తామో, కాస్సేపు చూడనియ్య. రథం\nమెల్లిగాతోలు, బాబూ!\" అని బతిమాలారు.\n- ఉన్నట్టుండి దశరథుడు, \"నేను రాముణ్ణి\nచూడాలి!\" అంటూ తన యింటి నుంచి\nబయటికి వచ్చి వీధిన పడ్డాడు. ఆయనతో\nబాటు ఆయన భార్యలు కూడా వీధి వెంట\nపరిగెత్తసాగారు.\n\" సుమంత్రుడా, రథం కాస్త ఆపు!\"\nఅని కేక పెట్టాడు దశరథుడు. ఆయన కొంత\nదూరం పరిగెత్తి పడిపోయాడు.\nవెనక్కుతిరిగి చూస్తున్న రాముడి\nకీ దృశ్యం దుర్భరమయింది. అతను సుమం\nత్రుడితో, \"రథం వేగంగా తోలు. ఈ\nదుఃఖాన్ని ఎంతసేపు చూడగలను ? ఎలా\nచూడటం ? అంతగా మహారాజు అడిగితే,\nజనం చేసే గోలలో ఆయన కేక వినిపించ\nలేదని బొంకు,\" అన్నాడు.\nరాముడు రథాన్ని వెన్నంటి వచ్చేవారి\nవద్ద సెలవు పుచ్చుకున్నాక సుమంత్రుడు\nగుర్రాలను వడిగాతోలాడు.\nదశరథుడితో మంత్రులు, \"మహారాజా,\nవాళ్ళు త్వరగా రావాలనుకున్నట్టయితే\nవారిని ఎక్కువదూరం సాగనంప గూడదు,”\nఅని చెప్పారు. దశరథుడు శరీర మంతా\nచెమటలు దిగ గారుతూ, భార్యలతో సహా\nఅక్కడే నిలబడి, క్రమంగా దూరమై\nపోతున్న రథాన్ని చూశాడు.\nరాముడు వనవాసానికి బయలుదేరి వెళ్లి\nపోవటంతో దశరథుడి అంతఃపురం రోదన\nధ్వనులతో నిండి పోయింది. దానితోబాటే\nఅయోధ్యా నగరమంతా పాడు పడినట్టయి\nపోయింది. ఎక్కడి పను లక్కడ ఆగి\nపోయాయి. జనులంతా ఏదో ఉపద్రవం\nజరిగి పోయినట్టుగా విస్తుపోయారు.\nరాముడి వెనుక కొంతదూరం వెళ్ళి\nదారిలో పడిపోయిన దశరథుణ్ణి కౌసల్యా,\nకైకేయీ చెరొక రెక్కా పట్టుకుని నిల\nబెట్టారు. దశరథుడు కైకేయితో, \"నన్నం\nటకు, నేను నీ భర్తను కాను. నిన్ను విడిచి\nపెట్టేశాను. నీ కొడుకు నాకు తిలోదకాలిస్తే\nఅవి నాకు ముట్టవు,\" అన్నాడు. ఆయన\nరాముడి కోసం ఇంకా ఏడుస్తూ కౌసల్య\nఇంటికి వచ్చేశాడు.\nఆ రాత్రి రాముడి కోసం విలపించే\nకౌసల్యా దశరథులను సుమిత్ర తగిన\nవిధంగా ఊరడించింది.\nఈ లోపల సీతా రామ లక్ష్మణు లెక్కిన\nరథం సూర్యాస్తమయ వేళకు తమసా నదీ\nతీరం చేరింది. పురజనులు అక్కడిదాకా\nరథాన్ని వెంబడించి వచ్చారు. వారు\nరాముణ్ణి అరణ్యవాసం వెళ్లవద్దని నిర్బంధం\nచెయ్యసాగారు. రాము డెన్ని చెప్పినా వారు\nవినిపించుకోలేదు.\nసుమంత్రుడు గుర్రాలను విప్పి, కడిగి,\nనీరు తాగించి, నది ఒడ్డున తిరగనిచ్చి,\nతరవాత కట్టివేసి మేత పెట్టాడు. సుమం\nత్రుడూ, లక్ష్మణుడూ తయారుచేసిన ఆకుల\nపక్కమీద పడుకుని రాముడూ, సీతా నిద్ర\nపోయారు. సుమంత్రుడూ, లక్ష్మణుడూ\nరాత్రి అంతా కబుర్లతో గడిపారు.\nరాముణ్ణి వెంబడించి వచ్చిన పౌరులు\nకూడా నది ఒడ్డునే నడుములు వాల్చి నిద్ర\nపోయారు. తెల్లవారుతూండగా రాముడు\nలేచి, ఇళ్ళు వాకిళ్ళు విడిచిపెట్టి చెట్ల కింద\n• నిద్ర పోతున్న పౌరులను చూసి, లక్ష్మణు\nడితో, \"వీరంతా లేవకముందే మనం రథ\nమెక్కి సాగిపోవటం మంచిది. లేకపోతే\nవీరు మనని వదలరు. మనతోపాటే వచ్చే\nస్తారు,” అన్నాడు.\nసుమంత్రుడు రథం సిద్ధంచేసి తెచ్చాడు.\nరాముడు సుమంత్రుడితో, \"రథాన్ని అన్ని\nవైపులా తిప్పి తీసుకురా. అప్పుడు జనం\nమనం వెళ్లిన జాడ తెలుసుకోలేక పోతారు,”\nఅన్నాడు. సుమంత్రుడు రథాన్ని. అలాగే\nతిప్పి తెచ్చినాక సీతా రామ లక్ష్మణులు\nదానిపై ఎక్కి కూచుని ఉత్తరంగా\nబయలుదేరారు.\nతెల్లవారి జనం నిద్రలేచి చూస్తే రథం\nలేదు, సీతా రామ లక్ష్మణులు లేరు. తమను\nవంచించిన నిద్రనూ, దైవాన్ని తిట్టుకుంటూ\nవారు అయోధ్యకు తిరిగి వెళ్లారు.\nతెల్లవారే సరికే రాముడి రథం చాలా\nదూరం వెళ్ళిపోయింది. అది దక్షిణ కోసల\nదేశాన్ని గడిచి, కోసలకు దక్షిణంగా ప్రవ\nహించే గంగానదిని చేరవచ్చింది. గంగా\nనది సమీపాన శృంగిబేర పురమనే చోట\nసుమంత్రుడు ఒక పెద్ద గార చెట్టు కింద\nరథాన్ని నిలిపి, గుర్రాలను విప్పి, వాటికి\nమేత పెట్టాడు. సీతా రామ లక్ష్మణులు\nచెట్టు కింద కూచున్నారు.\nఇంతలో గుహుడనే బోయరాజు, రాము\nడికి మంచి స్నేహితుడు, రాముడి రాక\nగురించి తెలిసి, తన మంత్రులతోనూ, కుల\nపెద్దలతోనూ చూడ వచ్చాడు. అతన్ని\nదూరాన చూస్తూనే రాముడు లక్ష్మణుడితో\nకూడా ఎదురు వెళ్ళి, గుహుణ్ణి ఆలింగనం\nచేసుకున్నాడు. గుహుడు విచారంతో,\n\"రామా, ఇదే అయోధ్య అనుకో! నీవు\nఅతిథిగా రావటం నా అదృష్టం,” అన్నాడు.\nతరవాత గుహుడు రాముడికి, లక్ష్మణు\nడికీ సీతకూ మంచి భోజనం సిద్ధంచేయించి,\n\"రామా, నీకు ఏ లోపమూ జరగదు.\nఈ రాజ్యాన్ని నీవే ఏలుతూ ఉండిపో,\"\nఅన్నాడు. రాముడు అతన్ని గాఢంగా ఆలిం\nగనం చేసుకుని, \" గుహా, నా కోసం కాలి\nనడకన వచ్చావు. అంతకన్న ఇంకేంకావాలి?\nనీ రాజ్యం నీవే ఏలుకో. నేను నారబట్టలు\nధరించి అరణ్యవాసం చెయ్యక తప్పదు,”\nఅని నచ్చచెప్పాడు.\nఆ రాత్రి రాముడూ, సీతా ఆ గార చెట్టు\nకిందనే పడుకుని నిద్రపోయారు. వారికి\nరక్షగా మేలుకుని ఉన్న లక్ష్మణుడితో\nగుహుడు, \"నాయనా, నీవుకూడా పడుకుని\nవిశ్రాంతి తీసుకో. తెల్లవార్లూ మీకు మేము\nకాపు ఉంటాంలే. అరణ్యంలో ఉండే\nమాకిది పరిపాటే,” అన్నాడు. కాని లక్ష్మ\nణుడు అలా చెయ్యక గుహుడితో తెల్లవార్లూ\nమేలుకుని కూచుని, జరిగినదాన్ని గురించి,\nజరగబోయేదాన్ని గురించి మాట్లాడాడు.\nఅంతా విని గుహుడు చాలా దిగులుపడ్డాడు.\nఆ రాత్రి గడిచి మర్నాడుదయం\nరాముడు కోయిల కూతలకూ, నెమళ్ళ\nకూతలకూ మేల్కొన్నాడు. అతను లక్ష్మణు\nడితో, \"సూర్యోదయం అవుతున్నది. మనం\nగంగానది దాటి వెళ్ళిపోదాం,” అన్నాడు.\nలక్ష్మణుడు వెళ్ళి బోయ రాజైన గుహుణ్ణి\nసారథి అయిన సుమంత్రుణ్ణి పిలుచుకు\nవచ్చాడు. రాముడు గుహుడితో. తాము\nగంగానది దాటాలని చెప్పాడు.\nగుహుడు తన మనుమలను పంపి\nగంగ దాటటానికి మంచి పడవనూ,\nనావికుణ్ణి సిద్ధంచెయ్యమన్నాడు.\nరాముడు సుమంత్రుడితో, \"సారధి,\nనీ విక నగరానికి తిరిగి వెళ్ళు. మా తండ్రి\nగారితోనూ, తల్లులతోనూ మా క్షేమం\nగురించి తెలిపి, పధ్నాలుగేళ్ళూ తీరగానే\nతిరిగి వస్తామని చెప్పు. తరవాత భరతుణ్ణి\nమేనమామ ఇంటి నుంచి తీసుకు వచ్చి\nరాజ్యాభిషేకం చేయించు,” అన్నాడు.\nసుమంత్రుడు, \"రామా, రణరంగంలో\nయోధుడు పడిపోగా సారధి ఉత్త రధాన్ని\nతీసుకుపోయినట్టుగా, మీరు ముగ్గురూ ఎక్కి\nవచ్చిన రధాన్ని ఖాళీగా అయోధ్యకు\nతీసుకుపోతే ప్రజల గుండెలు పగలవా?\nఉత్త రథంతో తిరిగి వెళ్ళి మీ తల్లులకు\nనా మొహం ఎలా చూపించను? నేనుకూడా\nఈ పధ్నాలుగేళ్ళూ మీ వెంటనే ఉండి\nమీకు వన మృగాలను వేటాడి పెడుతూ\nఉంటాను,” అన్నాడు.\n\" అలా కాదు, సారధీ. నీ విక్కడే ఉండి\nపోతే మేము అరణ్యానికి వెళ్ళినట్టు కైకేయికీ,\nతమ ఆజ్ఞ పాలించినట్టు తండ్రిగారికీ ఎలా\nతెలుస్తుంది? కనక, నీవు తిరిగి వెళ్ళి\nతీరాలి,” అన్నాడు రాముడు.\nతరవాత రాముడి కోరికపై గుహుడు\nమర్రిపాలు తెచ్చాడు. దానితో రామలక్ష్మణు\nలిద్దరూ మునులలాగా జడలు కట్టుకున్నారు.\nలక్ష్మణుడు సీతను ముందుగా పడవలోకి\nఎక్కించి తరవాత తానుకూడా ఎక్కాడు.\nరాముడు గుహుడికి వీడ్కోలు చెప్పి ఆఖరున\nపడవలో ఎక్కికూచున్నాడు. గుహుడి\nబంధువులు తెడ్లువేసి పడవను గంగకు\nఅడ్డంగా నడిపారు. పడవ నడి ప్రవాహంలో\nఉండగా సీత గంగకు నమస్కరించి,\n\"గంగాదేవి, పధ్నాలుగేళ్ళ అనంతరం\nమేము క్షేమంగా తిరిగి వచ్చేటప్పుడు\nబ్రాహ్మణులకు లక్ష గోవులూ, వస్త్రాలూ\nదానం చేస్తాను, అన్నదానం చేస్తాను. నీకు\nమాంసంతో వండిన అన్నమూ, వెయ్యి\nకుండల మద్యమూ నైవేద్యం పెడతాను.\nనీ గట్టున ఉండే అన్ని దేవాలయాలకూ\nమొక్కుతాను. మేము సుఖంగా తిరిగి\nవచ్చేటట్టు అనుగ్రహించు,” అని దణ్ణం\nపెట్టుకున్నది.\nత్వరలోనే పడవ గంగ యొక్క దక్షిణపు\nగట్టు చేరింది. సీతారామలక్ష్మణులు వత్స\nదేశంలో అడుగుపెట్టి కాలి నడకన బయలు\nదేరారు. ముందు లక్ష్మణుడూ, అతని వెనక\n1 సీతా, సీత వెనకగా రాముడూ ఈ\nవిధంగా వారు నడక సాగించారు.\nగంగ ఉత్తరపు గట్టున నిలబడి ఉన్న\nసుమంత్రుడు వారు కనపడకుండా వెళ్ళిన\nదాకా చూసి కంట తడిపెట్టుకున్నాడు.\nరామలక్ష్మణులు ఆ రోజు ఒక పందినీ,\nఒక మనుబోతునూ, రెండు దుప్పులనూ\nచంపి, వాటి మాంసం తిని ఆకలి తీర్చుకుని,\nఆ రాత్రికి ఒక చెట్టు కింద చేరారు. తన\nస్థితి తలుచుకుని రాముడు వశం తప్పి\nమాట్లాడసాగాడు.\nఇదే అరణ్యవాసానికి మొదటిరాత్రి.\nఇకనుంచీ సుమంత్రుడుకూడా తోడుండడు.\nనిద్రపోకుండా మేలుకుని ఉండి తానూ,\nలక్ష్మణుడూ సీతను జాగ్రత్తగా కాపాడు\nకోవాలి...ఇప్పుడు దశరథుడు పుట్టెడు\nదిగులుతో పడుకుని ఉంటాడు. కైకేయికి\nమాత్రం చాలా సంతోషంగా ఉంటుంది.\nదుర్మార్గురాలు భరతుడి కోసం ముసలి\nరాజును చంపెయ్యదుగద!... ధర్మార్థ\nకామాలలో కామమే బలమైనది లాగుంది.\nకాకపోతే తన వంటి ఇష్టుడైన కొడుకును\nఏ తండ్రి అయినా అడవికి తోలేస్తాడా?\nభరతుడు హాయిగా, సుఖంగా రాజ్యమేలు\nతాడుగద! అసలు ఈ కై కేయి దాపరించింది\nదశరథుడి కీడుకూ తనను అడివికి పంప\nటానికీనూ! నీచురాలు!... అమ్మ ఏ జన్మ\nలోనో తల్లి కొడుకులకు ఎడబాటు కలిగించి\nఉంటుంది. తాను తలుచుకుంటే, ఒక్క\nఅయోధ్య ఏమిటి, భూమండలమంతా\nజయించ గలడు! — తండ్రి మాటకు\nలోబడి, ధర్మం కోసం పట్టాభిషేకం మాను\nకున్నాడు గాని!\nరాముడికి నిద్రరాలేదు. అతను కన్నీరు\nకారుస్తూ ఇదే ధోరణిలో మాట్లాడుకు పోతూ\nఉండటం చూసి లక్ష్మణుడు అతన్ని ఊర\nడించాడు. ఆ మాటలతో రాముడి మనసు\nకాస్త స్థిమితపడి, వనవాస దీక్ష అతనిలో\nదృఢపడింది. పక్కనే ఒక మర్రిచెట్టు కింద\nలక్ష్మణుడు ఆకులు పరిచి పక్క సిద్ధం\nచేశాడు. సీతారాములు ఆ రాత్రికి ఆ పక్క\nపైన పడుకున్నారు.\nతెల్లవారుతూనే ముగ్గరూ లేచి గంగా\nయమునా సంగమమైన ప్రయాగ కేసి\n. నడిచారు, అక్కడ భరద్వాజముని ఆశ్రమం\nఉన్నది. వారు ఆశ్రమం చేరేసరికి సూర్యాస్త\nమయమయింది. రాముడు భరద్వాజుడితో\nక్లుప్తంగా తన కథ చెప్పుకున్నాడు.\n\" అవును, నీ తండ్రి నిన్ను అకారణంగా\nఅడవులకు పంపాడని విన్నాను. నీ విక్కడికి\nవచ్చావు గనక నిన్ను చూడగలిగాను.\nఈ ఆశ్రమంలోనే ఒక పర్ణశాల వేసుకొని\nపద్నాలుగేళ్ళూ ఇక్కడే ఉండిపోవచ్చు.\nఇక్కడ నీకు సుఖంగా ఉంటుంది.\nఈ ప్రదేశంకూడా చాలా పవిత్రమైనది,\"\nఅన్నాడు భరద్వాజుడు.\nదానికి రాముడు, \"మునీంద్రా, మేమీ\nఆశ్రమంలో ఉన్నామని తెలిస్తే మా ప్రజలు\nనన్ను చూసి పోవటానికి సులువుగా వస్తూ\nపోతూ ఉంటారు. అందుచేత\nదూరంగా, మాకు వాసయోగ్యమైన ప్రదేశం\nఉంటే చెప్పండి. సీత తండ్రి ఇంట ఎంతో\nసుఖంగా పెరిగినది. ఆమెకు చూడ\nముచ్చటగా ఉండే చోటు చెప్పారంటే,\nఅక్కడే ఆశ్రమం నిర్మించుకుని ఉండి\nపోతాము,” అన్నాడు.\n\"ఇక్కడ ఉండటం ఇష్టంలేక పోతే\nఇక్కడికి పదికోసుల దూరాన చిత్రకూట\nమనే కొండ ఉన్నది. అది చాలా రమ్య\nమైన ప్రదేశం. ఆ పర్వతం మీద కొండ\nముచ్చులూ, కోతులూ, ఎలుగుబంట్లూ\nఉంటాయి. కొన్నివేల ఏళ్ళుగా ఋషులు\nఅక్కడ తపస్సు \" చేసుకుంటున్నారు.\nఆక్కడ ఆశ్రమం ఏర్పాటు చేసుకోవచ్చు,”\nఅన్నాడు భరద్వాజుడు.",
            "book_page_end": 56
        },
        {
            "title": "ప్రపంచపు వింతలు",
            "book_page_start": 57,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "వ్యాసము/వింతలు",
            "moral": "",
            "keywords": [
                "రంగూను పగోడా",
                "బౌద్ధాలయం",
                "బుద్ధుడు",
                "బంగారం",
                "శిఖరం"
            ],
            "characters": [
                "బుద్ధుడు"
            ],
            "locations": [
                "రంగూను"
            ],
            "content": "4. రంగూను పగోడా\nప్రపంచంలో కెల్లా గొప్పదైన బౌద్ధాలయం. దీనిలో బుద్ధుడి కేశాలు ఎనిమిదింటిని\nనిక్షేపించారు. దీని నిర్మాణం 1564 లో పూర్తి అయింది. దీని ఎత్తు 367 అడుగులు.\nదీని అడుగు యొక్క కైవారం 2 ఫర్లాంగులు. 25 ఏళ్ళ కొకసారి దీని కంతకూ\nబంగారుపూత పూస్తారు. దీని శిఖరానికి 1500 చిన్న చిన్న బంగారు గంటలూ,\nవెండి గంటలూ కట్టి ఉన్నాయి.",
            "book_page_end": 57
        },
        {
            "title": "భారతం",
            "book_page_start": 64,
            "pdf_page_start": 82,
            "pdf_page_end": 82,
            "author": "చందమామ బృందం",
            "genre": "ఇతిహాసం/పురాణము",
            "moral": "అస్త్ర శస్త్రాలు దురుద్దేశంతో వాడటం వినాశనకరం.",
            "keywords": [
                "మహాభారతం",
                "దుర్యోధనుడు",
                "అశ్వత్థామ",
                "ద్రౌపది",
                "భీముడు",
                "బ్రహ్మశిరోస్త్రం"
            ],
            "characters": [
                "దుర్యోధనుడు",
                "అశ్వత్థామ",
                "కృపాచార్యుడు",
                "కృతవర్మ",
                "ధర్మరాజు",
                "ద్రౌపది",
                "భీముడు",
                "అర్జునుడు",
                "కృష్ణుడు",
                "నకులుడు",
                "వ్యాసుడు",
                "నారదుడు"
            ],
            "locations": [
                "భాగీరథీ తీరం",
                "శిబిరం"
            ],
            "content": "పంచపాండవులూ, కృష్ణుడూ, సాత్యకి తప్ప యుద్ధశేషులైన మిగతా పాండవయోధులూ,\nసైనికులూ కూడా దారుణంగా హత్య చేయబడ్డారు. ఈ హత్యాకాండ ముగించి కృప\nకృతపర్మాశ్వత్థామలు దుర్యోధనుడు తొడలు తెగి పడి వున్న చోటికి వెళ్ళారు. దుర్యోధను\nఉంకా చావలేదు గాని అవసాన దశలో వున్నాడు.\nఅశ్వత్థామ అతనితో తాను చేసిన శత్రు వధ గురించి చెప్పి, \" నేను నీ కోసం కంటె\nగాంధారీ ధృతరాష్ట్రుల భవిష్యత్తు గురించి ఎక్కువ దిగులు పడుతున్నాను,” అన్నాడు.\nఆఖరు క్షణంలో దుర్యోధనుడికి పాండవపక్ష యోధులందరూ చచ్చారన్న వార్త చాలా\nఆనందం కలిగించింది. “మనం తిరిగి స్వర్గంలో కలుసుకుందాం,” అంటూ దుర్యోధనుడు\nప్రాణాలు విడిచాడు. తెల్లవారింది. ధర్మరాజుకు రాత్రి జరిగిన దారుణం గురించి తెలిసింది.\nఆయన ద్రౌపది మొదలైన వారిని తీసుకు రమ్మని నకులుణ్ణి పంపి, తాను శిబిరానికి వెళ్లాడు.\nద్రౌపది తన కొడుకుల శవాలనూ, తోబుట్టువుల శవాలనూ చూసి కుమిలిపోయింది.\n\"ఆ పాపాత్ముడై న ఆశ్మత్థామను చంపి వాడి తలలో వుండే సహజ మణిని తీసుకురాకపోతే\nనే నిక్కడే ప్రాయోపవేశం చేసి ప్రాణత్యాగం చేస్తాను,” అన్నదామె.\nముందు వెనకలు ఆలోచించకుండా భీముడు రథమెక్కి, అశ్వత్థామను వెతికి చంప\nటానికి బయలుదేరాడు. అశ్వత్థామ దగ్గిర బ్రహ్మశిరోస్త్రం ఉన్నది. దాన్ని ద్రోణుడు తన\nకొడుక్కూ, అర్జునుడికీ ఇచ్చాడు. దాన్ని అశ్వత్థామ ప్రయోగిస్తే భీముడు దక్కడు. కృష్ణుడి\nమాట చెప్పి, ధర్మరాజునూ, అర్జునుణ్ణి రథంలో కూచో బెట్టుకుని వేగంగా బయలుదేరాడు.\nరెండు రథాలూ భాగీరథీ తీరానికి చేరేసరికి, అక్కడ వ్యాసనారదాది మహర్షులు\nకూర్చుని వున్నారు. వారి పక్కనే నార బట్టలు కట్టుకుని, ఒళ్ళంతా దుమ్ము కొట్టుకుని\nఅశ్వత్థామ కనిపించాడు. రోషావేశంలో భీముడు యుద్ధానికి పిలిచే సరికి, అశ్వత్థామ భయ\nభ్రాంతుడై, ఒక ముళ్ళ దుబ్బు పీకి, బ్రహ్మశిరోస్త్రం పఠించి, \"పాండవనాశనం చెయ్యి,”\nఅంటూ ఆ దుబ్బును విసిరాడు. అది నిప్పులు కక్కుతూ బయలుదేరింది. ఈలోపుగానే\nఅర్జునుడు బ్రహ్మశిరోస్త్రాన్ని పఠించి, \"ఆ అస్త్రాన్ని నిరోధించు,” అని విడిచాడు.\nరెండస్త్రాలూ ఒకదాన్ని ఒకటి ఎదిరించి లోకాన్ని దహించ నారంభించాయి. అప్పుడు\nవ్యాసుడు అశ్వత్థామనూ, అర్జునుణ్ణి ఇలాటి పని చేసినందుకు మందలించాడు. ఆత్మ\nరక్షణకు మాత్రమే తాను అస్త్రప్రయోగం చేసినట్టు చెప్పి, అశ్వత్థామ తలలోని మణి ఇస్తే\nఅతన్ని ప్రాణాలతో వదిలిపెట్టి అస్త్రాన్ని ఉపసంహరిస్తానన్నాడు. అందుకు అశ్వత్థామ ఒప్పు\nకుని తన మణి ఇచ్చాడు గాని, అస్త్రాన్ని ఉపసంహరించే శక్తి అతడికి లేకపోయింది. అందు\nచేత అతను తన అస్త్రాన్ని పాండవ గర్భనాశనం మాత్రమే చేయమని ఆదేశించి వెళ్ళి\nపోయాడు. ధర్మరాజు మొదలైన వారు మణి తెచ్చి ద్రౌపది కిచ్చారు. ఆమె తృప్తిపడి,\nఆ మణిని ధర్మరాజు కిచ్చి ధరించమని కోరింది. ఆ మణిని ధర్మరాజు ధరించాడు.",
            "book_page_end": 64
        }
    ],
    "statistics": {
        "total_stories": 12,
        "author_counts": {
            "చందమామ బృందం": 7,
            "ఉత్పల సత్యనారాయణాచార్య": 1,
            "కుమారి ఆమంచర్ల ప్రజ్ఞాపారమిత": 1,
            "సి. మాధవరావు": 1,
            "ఎన్. బాలకోటేశ్వరరావు": 1,
            "ఎల్. నాగభూషణం": 1
        },
        "genre_counts": {
            "చరిత్ర": 1,
            "పురాణము/కావ్యము": 1,
            "ఫాంటసీ/సాహసం": 2,
            "బేతాళ కథ": 1,
            "నీతి కథ": 2,
            "హాస్యం/నీతి కథ": 1,
            "పురాణము": 1,
            "ఇతిహాసం/పురాణము": 2,
            "వ్యాసము/వింతలు": 1
        }
    }
}