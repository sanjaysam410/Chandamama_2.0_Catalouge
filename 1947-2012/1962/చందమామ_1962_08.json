{
    "book_id": "చందమామ_1962_08",
    "stories": [
        {
            "title": "భారత చరిత్ర - 11",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చారిత్రక అంశం. రాజులు ధర్మాన్ని పాటించి ప్రజలకు న్యాయం అందించాలి.",
            "keywords": [
                "హర్ష చక్రవర్తి",
                "మౌఖరులు",
                "హూణులు",
                "బౌద్ధమతం",
                "కన్యాకుబ్జం"
            ],
            "characters": [
                "హర్షుడు",
                "గ్రహవర్మ",
                "రాజ్యశ్రీ",
                "తోరమానుడు",
                "మిహిరకులుడు",
                "హ్యూన్త్సాంగ్"
            ],
            "locations": [
                "ఉత్తర భారతదేశం",
                "కనౌజ్",
                "స్థానేశ్వర",
                "ప్రయాగ",
                "గంజాం"
            ],
            "content": "గుప్త సామ్రాజ్యం అడుగంటటంతో హూణులనే మంగోలియా జాతివారు కొన్ని\nప్రాంతాల తమ ప్రతిభను స్థిరపరుచుకున్నారు. వీరు క్రూరులు, అనాగరికులు.\n5, 6 శతాబ్దుల సంధికాలంలో వీరి ప్రభ బాగా సాగింది. హూణ పరిపాలనను విస్త\nరించిన రాజులలో ప్రసిద్ధులు తోరమాను డనేవాడూ, అతని కొడుకు మిహిరకులుడనే\nవాడూనూ. హూణుల విజృంభణను అణచిన వాడు దశపుర రాజైన యశోధర్ముడు.\n6వ శతాబ్దం ఉత్తరార్థం నాటికి ఉత్తర భారతదేశంలో మౌఖరి వంశపు రాజులూ,\nదక్షిణ భారతంలో చాళుక్యులూ ప్రముఖులుగా ఉన్నారు.\nమౌఖరులు తమ మూల పురుషుడు పురాణయుగపు అశ్వపతి అని చెప్పుకునే\nవారు. వీరిలో తొలిగా ప్రసిద్ధికి వచ్చి మహా రాజాధిరాజ బిరుదం పెట్టుకున్నవాడు\nఈశానవర్మ. ఇతను ఆంధ్రులనూ, శూలికు లనూ, గౌడులనూ జయించినట్టు క్రీ. శ.\n554 నాటి శాసనం ఉన్నది. (కూలికులంటే చాళుక్యులు కావచ్చు) మౌఖరివంశీయులు\nకూడా విదేశీయుల నెదిరించి పోరాడారు.\nఈశానవర్మ అనంతరం శర్వవర్మ, అవంతివర్మ, గ్రహవర్మ అనేవారు వరసగా\nరాజ్యం పాలించారు.\nగ్రహవర్మ భార్య రాజ్యశ్రీ. ఈమె పుష్య భూతి వంశానికి చెందిన స్థానేశ్వరరాజు\nప్రభాకరవర్ధనుడి కుమార్తె. ఈమెకు రాజ్య వర్ధనుడనీ, హర్షుడనీ ఇద్దరు సోదరులుండే\nవారు. రాజ్యశ్రీ భర్త అయిన గ్రహవర్మ మాళవరాజుచేత హత్య చేయబడ్డాడు.\nఅప్పుడు రాజ్యశ్రీ అన్న అయిన రాజ్య వర్ధనుడు తన చెల్లెలి వైధవ్యానికి ప్రతీ\nకారం చేశాడు గాని, కుట్ర చేసి గౌడరాజైన శశాంకుడనేవాడు అతన్ని హత్య చేశాడు.\n\n11. హర్ష చక్రవర్తి\nఈ విధంగా ఖాళీ అయిన స్థానేశ్వర సింహాసనానికీ, మౌఖరీల రాజ్యానికి హర్షుడు\nవారసుడయాడు. 606 లో హర్ష పరిపాలన ఆరంభమయింది.\nఇతను అయిష్టంతో సింహాసనం ఎక్కి నట్టు కనిపిస్తుంది. కాని ఇతని పరిపాలన\nకూడా భారత చరిత్రలో ఒక సువర్ణ ఘట్టం. ఇతని రాజధాని కనౌజ్.\nహర్షుడు ఆరేళ్ళపాటు శత్రువులను పరి మార్చటంలో గడిపి, 612 లో తన సామ్రా |\nజ్యాన్ని భద్రపరచుకుని చక్రవర్తినని ప్రక టించుకున్నాడు.\n634 కు పూర్వం హర్షుడు దక్షిలు దిగ్వి జయానికి బయలుదేరినట్టున్నూ; వాతాపిని\nఏలే చాళుక్యరాజు రెండవ పులకేసి హర్షుణ్ణి\nనిరోధించినట్టూ తెలుస్తున్నది. అయితే\nపులకేశి మరణానంతరం 643 లో హర్షుడు\nదక్షిణ దిగ్విజయం చేస్తూ గంజాం (ఒరిస్సా)\nదాకా వచ్చాడు.\nహర్ష సామ్రాజ్యానికి కేంద్రమైన కన్యా\nకుబ్జంగంగ యొక్క తూర్పుతీరాన ఉండేది.\nఇది బలమైన రక్షణలతో కూడినదనీ,\nగొప్ప హర్మ్యాలతో కూడినదని చీనా యాత్రి\nకుడు హ్యూన్ల్సెంగ్ వర్ణించాడు. ఎక్కడ\nచూసినా ఉద్యానవనాలూ, మంచి నీటి\nకోనేరులూ ఉండేవి. పౌరులు విద్యా\nవంతులు, ధనవంతులు. నగరములో సిరి\nసంపదలు వెల్లివిరిసాయి.\nహర్షుడు చీనాతో సన్నిహిత రాయబార\nసంబంధాలు పెట్టుకున్నాడు. బౌద్ధక్షేత్రాలు\nచూడవచ్చిన చీనా యాత్రికుడూ, న్యాయ\nశాస్త్ర వేత్తా అయిన హ్యూన్ల్సెంగ్తో ఆయ\nనకు పరిచయం అయింది. హర్షుడు శైవం\nవదలి పెట్టకుండానే గాఢమైన బౌద్ధ మతాభి\nలాష ప్రదర్శించాడు. మాంసాహారమూ,\nప్రాణహింసా నిషేధించాడు. అనేక వసతి\nగృహాలూ, మఠాలూ ఎర్పాటుచేసి, విరి\nవిరిగా దాన ధర్మాలు జరిపాడు.\n643 లో హర్షుడు కన్యాకుబ్జంలోనూ,\nప్రయాగలోనూ రెండు అపూర్వ సమ్మేళ\nనాలు జరిపించాడు. ఈ రెంటికీ చీనా\nయాత్రికుడు వెళ్ళాడు. కన్యాకుబ్జ సమ్మే\nళనం మహాయాన బౌద్ధం యొక్క ప్రాశ\nస్త్యాన్నీ, హ్యూన్ల్సెంగ్ ఔన్నత్యాన్ని\nలోకానికి ప్రదర్శించటానికి జరపబడింది.\nఈ సమ్మేళనంలో 20 మంది రాజులూ,\nఅనేక వేలమంది బౌద్ధ, బ్రాహ్మణ, జైన\nమత వేత్తలూ పాల్గొన్నారు. ప్రయాగ\nసమ్మేళనానికి 5 లక్షలమంది, మారుమూలల\nనుంచి కూడా, ఆహ్వానించబడి హర్షుడి వద్ద\nకానుకలు పొందారు. సమ్మేళనం మూడు\nరోజులు జరిగింది. మూడు రోజులూ వరసగా\nబుద్దుడి, సూర్యుడి, శివుడి ప్రతిమలుంచ\nబడ్డాయి. అయిదేళ్ళపాటు సంపాదించిన\nదంతా హర్షుడు ఆహూతులకు దానం\nచేసేసి, పాత బట్టలు ధరించి బుద్ధుణ్ణి\nఆరాధించాడు.\nహర్షుడు 40 ఏళ్ళు పరిపాలించి 646\nప్రాంతంలో దేహం చాలించాడు. విచ్ఛిన్నమై\nపోయిన ఉత్తర భారతంలో సక్రమ, న్యాయ\nపరిపాలన ఏర్పాటు చేశాడు. అందరికీ\nసమంగా న్యాయం జరిగింది. ఆయన రాజ\nధాని అయిన కన్యాకుబ్జం “మహెూదయ\nశ్రీ” అనే పేరుతో ఆయన అనంతరం\nకూడా గొప్పకీర్తి దక్కించుకున్నది. ఆయన\nవిఫలుడయింది, దక్షిణ దేశాన్ని లోబరచు\nకోపటంలో మాత్రమే.\nహర్షుడు తనకు పూర్వులైన సముద్ర\nగుప్తుణ్ణి, అశోకుణ్ణి అనుకరించ యత్నిం\nచాడు. పాశ్చాత్య చరిత్రకారులు హర్షుణ్ణి\n\" హిందూయుగపు అక్బర్\" అన్నారు.\nఆయన ఆస్థానంలో బాణుడూ, మయూ\nరుడూ, దివాకరుడూ, హ్యూన్ల్సెంగ్ మొద\nలైన మేధావులుండేవారు. హర్షుడే స్వయంగా\nగొప్ప గ్రంథకర్త. ఆయన రచనలు కొన్ని\nనిలిచి ఉండటం మన అదృష్టం.",
            "book_page_end": 4
        },
        {
            "title": "కుమారసంభవము",
            "book_page_start": 5,
            "pdf_page_start": 19,
            "pdf_page_end": 22,
            "author": "ఉత్పల సత్యనారాయణాచార్య",
            "genre": "పురాణ గాథ",
            "moral": "ఈ కథ కుమారసంభవానికి ముందు నేపథ్యాన్ని తెలుపుతుంది. శివశక్తిని గంగామాత్రమే భరించగలదు.",
            "keywords": [
                "కుమారసంభవము",
                "శివ పార్వతులు",
                "అగ్ని హెూత్రుడు",
                "ప్రమథులు",
                "బ్రహ్మ"
            ],
            "characters": [
                "శివుడు",
                "గౌరి",
                "ఇంద్రుడు",
                "అగ్ని హెూత్రుడు",
                "బ్రహ్మ",
                "రుద్ర భటులు"
            ],
            "locations": [
                "హిమగిరి",
                "కైలాసం",
                "గంగ"
            ],
            "content": "ప్రథమాశ్వాసము :\nఅత్తవా రింటిలో\nఅఖిల సుఖములతోడ\nఇల్లటపు టల్లుడై\nఈశ్వరుండున్నాడు.\nజమిలి పాములతోడి\nసాకతము విడనాడి,\nకాంచనాభరణములు\nకై సేసికొనే శివుడు!\nగజ చర్మమును విడిచి\nకనకాంబరము కట్టి,\nపునుక పేరులు తీసి\nపూలు దాల్చెను శివుడు!\nబూది పూతలు మాని,\nపొలుపుగా కస్తూరి\nమంచి గంధము కలిపి\nమై పూసికొనే శివుడు !\nగౌరి కూర్చొని కాలి\nగజ్జెలను కట్టుకొను\nనంతలోననే నాట్య\nమాడ దొడగును శివుడు!\nసంజవేళల తనదు.\nసతితోడ నందిపై\nఅపుడపుడు విహరింప\nఅరుగుచుండును శివుడు!\nశివుడు రెండవ చిత్త ^\nభవునివలె కన్పించె!\nహైమవతి అల రతీ\nరామయే యనిపించె!\nప్రియుని తోడిదె లోక\nమయి మెలగె హైమవతి ;\nహైమ తోడుత తన్ను\nతా మఱచె నీశ్వరుడు.\nఅచట నున్న రుద్ర భటుల\nఆగడముల నే మందును !\nఅచ్చుపోసి విడిచినట్టి\nఆబోతులె నయమందును !\nతమ కెదు రెవ్వరు లేరని\nప్రమథులు చెలరేగినారు ;\nఊరంతయు కలయదిరిగి\nఒక కొలికికి తెచ్చినారు !\nఅప్సరసలు ప్రియులతోడ\nఆరుగునపుడు రుద్రభటులు\nవెలి బూద్రిని కనుల జల్లి\nపులి తోళ్లను కప్పు చుంద్రు.\nవిద్యాధర గంధర్వుల\nవెంట దగిలి, మెడలు విఱిచి\nలింగాలను అంట గట్టి\nజంగములను చేయుచుంద్రు.\nదేవకన్య లా త్రోవల\nతిరుగునపుడు రుద్రభటులు\nభూతములై దడిపింతురు ;\nప్రేతములై బెదరింతురు.\nహిమగిరిపై అడుగుపెట్ట\nఅమరులు గజగజలాడిరి ;\nప్రమథులు పోకిళ్ల నెల్ల\nఅమరపతికి ఎఱిగించిరి.\nదేవ గురువుతో ఇంద్రుడు\nదీర్ఘాలోచన చేసెను;\nఅగ్నిదేవు పిలువనంపి\nఆనతిచ్చె నీ రీతిగ—\n\"ఓయి నీవు శివుని కడకు\nఒంటరిగా పోవలయును,\nతిన్నగ ప్రమథుల చేష్టలు\nవిన్నవించి రావలయును.\nశివు డుగ్రుడు, నిను భస్మము\nచేయునంచు భయమందకు ;\nబూడిదయగుటకు మరుడవ ?\nప్రోజ్జ్వల వైశ్వానరుడవు !\nనిర్భయముగ పోయిరమ్ము\nనేడే,”యని దేవేంద్రుడు\nధైర్యమొదవునట్లు చెప్పి,\nతాంబూలం బిచ్చి పంపె .\nధూమధ్వజమెత్తి, జంట\nమోములతో అగ్ని హెూత్రు\nడిమ్ముగ తన పొట్టేలును\nఎక్కి బయలుదేఱనాడు.\nహిమగిరిపై మును అగ్నికి\nనమస్కారములు చేసిరి;\nశివ పార్వతులున్న చోటు\nచెప్పి యటకు పంపించిరి.\nగుమ్మముకడ సందీశుడు '\nకునికిపాట్లు పడుచుండెను ;\nఈశు డపుడు పార్వతి తో\nఏకాంతమునం దుండెను.\nగువ్వగూండ్ల పావురాళ్ళు\nగునిసి యాడుచుండె నపుడు ;\nపార్వతి శృంగారించుక\nపరమేశుని చేరె నపుడు.\nఅపు డచ్చటి కగ్ని హెూత్రు\nడడ్డులేక వచ్చి నిలిచె :\nశివ పార్వతులకు కోపము,\nసిగ్గును తోడ్తాడ కలిగె.\n\"మూర్ఖ!” యని పరమేశుడు\nమూడవ కను దెరచినాడు;\nఅగ్ని హెూత్రు డే మాత్రము\nఅదురులేక నిలిచినాడు.\nఅగ్నియేమొ విన్నవించు\nనంతలోనె పరమేశుడు\nఆగ్రహమున తన శక్తిని\nఅగ్నిపయిని వైచినాడు.\nఅంతలోన విలవిలమని\nఅగ్ని హెూత్రు డలమటించి,\nకుప్పగూలి మూర్ఛిల్లెను,\nకొంతవడికి తెప్పిఱల్లె.\nఅగ్ని హెూత్రు డా శక్తికి\nఅట్టుడికిన యట్టుడుకుచు\nశివు నేమియు ననజాలక\nశిరము వంచి వెడలిపోయె.\nఎట్టులొ తన పొట్టేలును\nఎక్కి అగ్ని చనుచుండగ,\nదాని తోక మెలియబెట్టి\nతక్రిమినారు రుద్రభటులు.\nఈ విధముగ అగ్ని హెూత్రు\nతరిగి బ్రహ్మకడకు చేరి,\nతనదు దుఃఖపాటు నెల్ల\nవినిపించెను దీనమ్ముగ.\nబ్రహ్మయు నాలోచించెను,\nపల్మా అగ్నిని చూచెను,\nపక్కున ఒక నవ్వు నవ్వి\nపలికె నిట్లు ఆదరముగ :\n\"అగ్ని హెూత్ర! దుఃఖింపకు ;\nఆ శివునికి నీకు సుంత\nభేదము లేదంచు ఎల్ల\nవేదవిదులు చెప్పుచుంద్రు.\nనిజమునకా శివశక్తిని\nనీ వొకడవు, గంగ యొకతె\nభరియింపగ జాలువారు,\nపరమ పుణ్యులైనవారు!\nఅయ్యది భరమైనయెడల\nఆ హిమాలయమున కేగి,\nగంగలోన శివశక్తిని\nకలిపి రమ్ము శీఘ్రమ్ముగ.”\nఅని పలికిన అగ్ని హెూత్రు\nడట్లేయని యింటికేగి,\nసతితోడుత గంగలోన\nస్నానమాడ బయలుదేఱి — (సశేషం)",
            "book_page_end": 8
        },
        {
            "title": "రాకాసిలోయ - 14",
            "book_page_start": 9,
            "pdf_page_start": 23,
            "pdf_page_end": 29,
            "author": "చందమామ బృందం",
            "genre": "సాహసం",
            "moral": "శత్రువుల నుంచి తప్పించుకోవడానికి తెలివైన వ్యూహాలు, నమ్మకస్తుల సహాయం అవసరం.",
            "keywords": [
                "మాంత్రికుడు",
                "కోయ నాయకుడు",
                "రాజుతో వైరం",
                "వేషధారణ",
                "మహారణ్యం"
            ],
            "characters": [
                "కేశవుడు",
                "జయమల్లు",
                "ముసలివాడు",
                "బ్రహ్మదండి మాంత్రికుడు",
                "గడేజంగ్",
                "జితవర్మ",
                "శక్తివర్మ"
            ],
            "locations": [
                "మహారణ్యం",
                "రాకాసి లోయ",
                "బ్రహ్మపుర నగరం",
                "వింధ్యారణ్యం"
            ],
            "content": "[అరణ్యంలో కేశవుడూ వాళ్ళకు, బ్రహ్మదండి మాంత్రికుడు తన అంగరక్షకులతో\nరావటం కనిపించింది. వాళ్ళు, బ్రహ్మదండిని చెట్టు కొమ్మకు వేలాడదీసి, వాళ్ళ\nగుర్రాలను ఎక్కి పారిపోసాగారు. పల్లెప్రజలు వెంబడించారు. ఒక కోయకుల పెద్ద\nవాళ్లకు అభయం యిచ్చి, వాళ్లను ఒక రహస్యప్రదేశానికి తీసుకుపోసాగాడు. తరవాత — ]\nకేశవుడూ, జయమల్లూ, ముసలివాడూ, కోయనాయకుడి వెంట దారీ డొంకాలేని\nమహారణ్యంలో పడి ఒక గంటకాలం నడిచారు. అంతా అంధకారం; కన్ను\nపొడుచుకున్నా కానరాని చీకటి. తామెవరో నిజం తెలిస్తే, ఈ కోయవాడు తమను రాజ\nభటులకు అప్పగిస్తాడేమోనన్న అనుమానం ముసలివాణ్ణి, తతిమ్మా యిద్దర్నీ బాధించ\nసాగింది. ప్రస్తుతానికి బ్రహ్మదండి నుంచి ప్రమాదం తప్పింది కనక, తాము గుర్రా\nలెక్కి పారిపోవటం క్షేమమేమో అన్న ఆలోచన ముసలివాడికి కలిగింది.\nఈ ఆలోచన రహస్యంగా కేశవుడికీ, జయమల్లుకూ చెప్పాడు ముసలివాడు.\nకాని, వాళ్ళు దానికి ఒప్పుకో లేదు. చీకట్లో తామెటు పోతున్నదీ తెలుసుకోకుండా, పారి\nపోవటం ప్రారంభిస్తే, తాము తిరిగి బ్రహ్మ పుర నగర పరిసరాలకే వెళ్ళే అవకాశం\nవున్నదనీ, అప్పుడు తమకు తప్పక ప్రమాదం కలుగుతుందనీ వాళ్ళు అన్నారు.\n\"అర్థరాజ్యానికి ఆశ పడి, ఈ. కోయ వాడు మోసానికి పూనుకుంటే, ఏం చేసేట్టు?” అన్నాడు ముసలివాడు.\nకేశవుడు తన ఒరలో వున్న కత్తి కేసి వేలు చూపాడు. జయమల్లు అంబుల పొది లోంచి ఒక బాణం లాగి, తిరిగి దాన్ని యథా స్థానంలో పెట్టాడు. తన కొడుకూ, అతడి మిత్రుడూ కనబరిచిన ధైర్యానికి, ముసలి వాడు ఎంతో సంతోషించాడు. ఈ పండు వయసులో తను ఏ క్షణాన ఏ చెట్టు కిందో రాలిపోయినా, తన కొడుకు ఈ లోకంలో అన్ని కష్టాలనూ సాహసంతో ఎదుర్కొన గలడన్న నమ్మకం అతడికి కలిగింది.\nఅందరికన్న ముందు నడుస్తున్న కోయల కుల పెద్ద, ఒక మహా వృక్షం కింద ఆగి, తన చేతనున్న ఈటెతో, దాని బోదె మీద మూడుసార్లు గట్టిగా కొట్టాడు. ఆ వెంటనే, చెట్ల చాటు నుంచి, \"ఆగండి! ఎవరు ?\" అన్న ప్రశ్న భీకరంగా వినిపించింది.\nకోయనాయకుడు ఈటెను పైకెత్తి, \"గడే జంగ్, గడేజంగ్!” అంటూ రెండుసార్లు బిగ్గరగా అరిచాడు. మరుక్షణంలో ఇద్దరు కోయయువకులు అక్కడికి పరిగెత్తుకుంటూ వచ్చి, \" జంగ్ దొరా, ఏం సెలవు ?\" అంటూ తలలు వంచి నిలబడ్డారు.\n\"వీళ్ళు ముగ్గురూ బాటసారులు. బంది పోట్ల నుంచి పారిపోయివచ్చి, మన రక్షణ కోరినవాళ్ళు. వీళ్ళను తెల్లవారే వరకూ కాపాడవలసిన బాధ్యత మనది. పోతే, మన వాళ్ళలో పదీ పన్నెండు మందిని, గూబమాను పక్కనవున్న పల్లెకు పంపి, అక్కడ మనవాళ్ళకూ, ఆ పల్లెలోని దుర్మా ర్గులకూ జరుగుతున్న పోరు ఏమయిందో. తెలుసుకు రావాలి,” అన్నాడు గడేజంగ్.\nతమ నాయకుడి ఆజ్ఞకాగానే యువ కుల్లో ఒకడు చెట్ల వెనక్కు పరిగెత్తాడు. రెండవవాడు కేశవుణ్ణి, జయమల్లునూ, ముసలివాణ్ణి వెంట బెట్టుకుని, దాపులనే వున్న కొండ గుహల కేసి బయలుదేరాడు. కేశవుడూ, అతడి అనుచరులూ, చెట్టు చేమలతో దట్టంగా కప్పబడిన ఒక కొండ గుహలో చేరి, కోయయువకు డిచ్చిన, పళ్ళూ ఫలాలూ, కాల్చిన లేడి మాంసమూ తృప్తిగా తింటూండగా, అక్కడ గూబమాను పల్లె చేరిన బ్రహ్మదండి మాంత్రికుడు, ఆకలితో, అవమానంతో కడుపు భగ్గుమంటూండగా, పల్లెవాసుల్ని నోటికి వచ్చినట్టల్లా దుర్భాష లాడుతున్నాడు.\n\"రాజద్రోహులకు పల్లెలో ఆశ్రయం యివ్వటమేగాక, రాజదూతలను చంపేం దుకు వాళ్ళను అరణ్య దారి మార్గంలో కాపలా పెడతారా? ఈ మహాపరాధానికి పల్లెలోని పిన్నా, పెద్దా; ఆడా, మగా అందర్నీ క్షణాల మీద భస్మం చేయ గలను! ఆం హుం ఫట్ ఘట్... కాల భైరవా...” అంటూ బ్రహ్మదండి మంత్రం జపించేంతలో, కేకలు పెడుతూ కొందరు అరణ్యం వైపునుంచి, పల్లెలోకి రాసాగారు. వాళ్ళ చేతుల్లో వున్న కాగడాల వెలుగులో, ఆ వవ్చేవాళ్ళల్లో కొందరు కుంటుతూ వుండటం, మరికొందరు గాయపడిన తమ అనుచరుల్ని మోసుకురావటం,కనిపించింది.\n\"రాజద్రోహు లెక్కడ ?” అంటూ బ్రహ్మదండి కేకలు పెట్టాడు. అతడి అంగ రక్షకులైన జితవర్మ, శక్తివర్మలూ, కొందరు పల్లెవాసులూ వాళ్ళకేసి పరిగెత్తారు. కాని, ఆ వస్తున్న వాళ్ళందరూ పల్లె యువ కులే. వాళ్ళందరి ముఖాలమీదా భయ భీతులు తాండవిస్తున్నవి. వాళ్ళల్లో దాదాపు -గాయపడనివాడంటూ ఒకడూ లేడు.\n\"ఆ రాజద్రోహులు పారిపోయారా?” అని అడిగారు జితవర్మా, శక్తివర్మలు.\n\"ఉర్థినే పారిపోవటం కాదు, మా మీదికి కోయవిలుకాళ్ళను పంపకంచేసి మరీ పారి పోయారు. మా వాళ్ళల్లో కొందరు చచ్చారు కూడా. అర్ధ రాజ్యానికి వేయి దణ్ణాలు!\" అన్నారు పల్లె యువకులు.\nఇంతలో బ్రహ్మదండి అక్కడికి వచ్చాడు. అతడికి మారువేషాల్లో వున్న కేశవుడూ, జయమల్లూ, ముసలివాడూ దొర క్కుండా పారిపోయారని అర్థమైంది. అత డిక్కలిగిన కోపం అంతా యింతా కాదు.\n\"మీ పల్లెవాసులంతా, ఇంత చచ్చువెధవ లని నాకు తెలియదు. ఇంతమంది వుండి, ముగ్గురంటే ముగ్గురు రాజద్రోహుల్ని ప్రాణాలతో పారిపోనిస్తారా! సరే, జితా, శక్తీ! మీరు వెంటనే వెళ్ళి మహారాజులుం గారితో, మహారాజగురు శ్రేష్ఠులతో యిక్కడ జరిగిన భీభత్సం సంగతి చెప్పండి. ఆ రాజద్రోహుల్ని మట్టుపెట్టకపోతే, మనం వింధ్యారణ్యాలకు వెళ్ళేలోపలే హతం అయి పోతాం,” అన్నాడు.\nజితవర్మా, శ క్తివర్మలు ముఖముఖాలు చూసుకున్నారు. ఇద్దరికీ ప్రాణభయం పట్టు కున్నది.. బ్రహ్మ-పురనగరం చేరే లోపల, మహారణ్యంలో ఆ రాజద్రోహులు తమను దొరక పుచ్చుకుంటే ఏమికాను? వాళ్ళ మనసుల్లోని భావాలు గ్రహించినవాడిలా బ్రహ్మదండి పెద్దగా హుంకరించి, \"మీరా నాకు అంగరక్షకులు! మిమ్మల్ని నమ్ముకుని వింధ్యారణ్యాలకు పోవటం అంటే, కోరి ప్రాణగొడ్డం తెచ్చుకున్నట్టే!” అన్నాడు.\n\" అది కాదు, బ్రహ్మదండీ! ఈ రాత్రికి రాత్రే వెళ్ళి రాజగురువుతో, యీ సంగతి చెప్పటం అంత అవసరమంటావా?” అన్నాడు జితవర్మ.\n\" అవసరమా ! ఎందుక్కాదు? ఆ ద్రోహుల్ని విచ్చలవిడిగా సంచరించ నిస్తే, మనం వింధ్యారణ్యాలకు ఎలా చేర గలం? వాళ్ళు మన గుర్రాలను కూడా అవహరించారు గదా! రాజగురు శిరోమణికి అంతా తెలిస్తే, ఆయన సైనికులను పంపి, వాళ్ళను వేటాడించగలడు గదా ? అదెంత త్వరగా జరిగితే, మనకంత క్షేమం గదా?\" అన్నాడు బ్రహ్మదండి.\nజితవర్మా, శ క్తివర్మలు పల్లెవాసుల్లో పది మందిని ధనాశ చూపి, తమకు తోడుగా వెంట బెట్టుకుని, బ్రహ్మ పురం కేసి బయలు దేరారు. వాళ్ళు అలా కొంచెం దూరం వెళ్ళారో లేదో, మాంత్రికుడు పరిగెత్తి జిత వర్మ భుజం పట్టుకుని దూరంగా లాక్కు పోయి, \"జితా! నువ్వూ, శక్తి కూడా వెళితే, ఈ పల్లెలో నేను ఒంటరిగాణ్ణయి పోతాను. ఈ దుర్మార్గుల్లో ఎవడో ఒకడు నా గొంతుకోస్తే, నా గతేంకాను? నువ్వు యిక్కడేవుండు. శక్తి నగరానికి వెళతాడు,” అన్నాడు. జిత శ క్తివర్మలు కూడ బలుక్కు న్నారు. జితవర్మ, బ్రహ్మచండితో పాటు నుంచి బయిటికి వచ్చి కేశవుడూ, జయ మల్లూ, ముసలివాడూ - గుహ ముందున్న చెట్ల కింద కూర్చున్నారు. వాళ్ళ కెదురుగా పులిచర్మాలు పరిచిన ఒక ఎత్తయిన పీఠం మీద గడేజంగ్ కూర్చుని వున్నాడు. కేశ వుడూ వాళ్ళు తమ ప్రయాణాన్ని గురించి గడేజంగ్తో మాట్టాడుతున్నారు.\nహఠాత్తుగా ఇద్దరు కోయయువకులు చెట్ల చాటునుంచి బాణాల్లా దూసుకువచ్చి, తమ నాయకుడి ముందు రొప్పుతూ నిల బడ్డారు. గడేజంగ్, ఆశ్చర్యంగా వాళ్ళ కేసి చూస్తూ, \" ఏం జరిగింది ?” అని ఆదుర్గాగా వాళ్ళను ప్రశ్నించాడు.\nఆ యువకులు కేశవుడూ, జయమల్లుల కేసి ఓ తృటికాలం అనుమానంగా చూసి, \" జంగ్ దొరా ! చాలా ముఖ్యమైన రహస్యం. ఇప్పుడే తెలిసింది. మీరు కాస్త అవతలికి రండి, చెపుతాం,” అన్నారు.\nగడేజంగ్ పీఠం మీది నుంచి లేచి వాళ్ళ వెంట కాస్త దూరం నడిచి ఆగాడు. యువ కుల్లో ఒకడు చిన్న గొంతుతో తమ నాయకు డికి ఏమో చెప్పసాగాడు. గడేజంగ్ కొద్ది సేపు విని, తలపక్కకు తిప్పి, కేశవుడూ అతడి అనుచరుల కేసి ఆశ్చర్యంగా చూసి, తల పంకిస్తూ వాళ్ళ కేసి రాసాగాడు.\nతమ కేదో అనుకోని ప్రమాదం రానున్న దని కేశవుడు భావించాడు. జయమల్లూ, ముసలివాడూ ఒకేసారి ఒరలోవున్న తమ కత్తుల మీదికి చేతులు పోనిచ్చారు. ఇదంతా గమనిస్తున్న గడేజంగ్ చిరునవ్వు నవ్వుతూ వాళ్ళను సమీపించి, \"మీ ధైర్యసాహసాలు చెప్పుకోదగినవి. కాని, మీ రహస్యం బయట పడిపోయింది. బ్రహ్మపుర సైనికులు మీ కోసం అరణ్యం అంతా గాలిస్తున్నారు. సరిహద్దు కాపలావాళ్ళకు కూడా హెచ్చరిక వెళ్ళింది. మీరు క్షత్రియులూ కాదు, మామూలు ప్రయాణికులూ కాదు. రాజుతో వైరం తెచ్చుకున్నవాళ్ళు!” అన్నాడు.\n\"ఆర్థరాజ్యానికి ఆశించి, నీ రక్షణ కోరిన వాళ్ళను, సైనికులకు అప్పగించబోతు న్నావా, గడేజంగ్ ?” అన్నాడు కేశవుడు.\nగడేజంగ్ పొట్టచెక్కల యేలా నవ్వుతూ, పీఠం మీది నుంచి వెల్లకిలా కిందబడి, లేచి, \" అర్ధరాజ్యం కాదు, మొత్తం బ్రహ్మపుర రాజ్యం యిచ్చినా నేను తీసుకోను. నా కెందుకు రాజ్యం? ఈ మహారణ్యమే నా రాజ్యం. నా కులపువాళ్ళూ, యిక్కడ తిరిగే సాధు, క్రూరమృగాలూ నా పౌరులు. మీరు వెంటనే కోయవేషాలు వేసుకోండి. నా అనుచరులు మిమ్మల్ని సరిహద్దు దాటి స్తారు,” అన్నాడు.\nఆ మాటలతో కేశవుడికి, జయమల్లుకూ, ముసలివాడికీ కలిగిన ఆనందం అంతా యింతా కాదు. వాళ్ళు గడేజంగ్కు ఒక టికి రెండుసార్లు తమ కృతజ్ఞత తెలియ పరిచారు. గడేజంగ్ అనుచరులు తెచ్చి యిచ్చిన లేడి చర్మాలు కట్టుకుని, తలల్లో పక్షి ఈకలు ధరించి, తమ దుస్తుల్ని మూటలుగా కట్టి భుజాల మీద వేసుకుని ప్రయాణసన్నాహమయారు.\nగడేజంగ్, కోయయువకు లిద్దర్ని పిలిచి వాళ్ళతో, \" ముందు ఆ మూడు గుర్రాలనూ అరణ్యంలోకి తరిమెయ్యండి. తరవాత నా మిత్రులు యీ ముగ్గుర్నీ అడ్డదారి వెంట తీసుకుపోయి, రాజ్య సరిహద్దులు దాటించండి. ఆ ప్రయత్నంలో సరిహద్దు కాపలావాళ్ళతో పోరు తప్పకపోతే, ముందు ప్రాణాలర్పించవలసిన వాళ్ళు, మీ యిద్దరు!\" అన్నాడు.\nక్షణాలమీద గుర్రాలు మూడూ అరణ్యం లోపలికి తరమబడినై. కోయయువకుల్లో ఒకడు ముందూ, ఒకడు వెనకా నడవగా, కోయల్లా వేషాలు మార్చుకున్న కేశవుడూ, ముసలివాడూ, జయమల్లూ, బ్రహ్మపుర రాజ్య సరిహద్దుల్ని దాటి పోయేందుకు బయలుదేరారు. — (ఇంకా వుంది)",
            "book_page_end": 15
        },
        {
            "title": "నిలబెట్టిన కాపరం",
            "book_page_start": 17,
            "pdf_page_start": 30,
            "pdf_page_end": 37,
            "author": "ఎం. రంగారావు",
            "genre": "నీతి కథ",
            "moral": "పరోపకారం గొప్పది. ఇతరుల పట్ల దయ చూపడం, వారికి సరిదిద్దుకోవడానికి అవకాశం ఇవ్వడం వలన వారి జీవితాలు నిలబడతాయి.",
            "keywords": [
                "పరోపకారి పాపన్న",
                "ఆత్మహత్య",
                "దొంగతనం",
                "శ్యామన్న",
                "కాపరం"
            ],
            "characters": [
                "పాపన్న",
                "శ్యామన్న",
                "పద్మ",
                "రాజు",
                "రాజభటులు"
            ],
            "locations": [
                "బలుసుపాడు (గ్రామం)",
                "రాజధాని నగరం",
                "అరణ్యం"
            ],
            "content": "రాజుగారిచ్చిన వెయ్యి వరహాల సంచీ రొండిన కట్టుకుని పాపన్న తన గ్రామానికి బయలుదేరాడు. అతను ఒక కొండ పక్కగా పోతూ ఒక మలుపు తిరిగే సరికి, చెట్టుకు ఉరిపోసుకు చావటానికి ప్రయత్నం చేస్తున్న ఒక యువకుడు అతనికి కని పించాడు. చూడటానికి వాడు పెళ్ళికొడుకు లాగా, కొత్త బట్టలు కట్టుకుని ఉన్నాడు కూడా. పాపన్న అతని చేతిలో ఉన్న ఉచ్చు లాగేసుకుని, చెట్టు కొమ్మకు కట్టి ఉన్న తాటిని ఒక్క గుంజు గుంజి తెంచి, \"నీ కేం కష్టం వచ్చింది? ఎందుకు చావాలను కుంటున్నావు? నా వల్ల ఏమైనా సహాయం కావాలంటే చెప్పు చేస్తాను,” అన్నాడు.\nఈ మాటలు విని ఆ యువకుడు, \"నన్నెందుకు చాపనిచ్చావు కావు? నేను బతికి ఉంటే అన్నీ కష్టాలే. కనీసం నూరు వరహాలైనా లేందీ నా మానం దక్కదు. నా కిప్పుడు నూరు వరహాలు ఎవరిస్తారు ? లోకంలో అటువంటి దాతలే ఉంటే నేను ఆత్మహత్య చేసుకునే పరిస్థితి రాకనే పోను!” అంటూ ఏడవ నారంభించాడు.\nపాపన్న వాణ్ణి ఓదార్చి, \"ఏడవకు, నీకు కావలిసిన నూరు పరహాలూ నే నిస్తాను. వాటితో నీ కష్టాలు గట్టెక్కే పక్షంలో సుఖంగా బతుకు,\" అంటూ రొండి నున్న సంచీ విప్పి, నూరు వరహాలు ఎంచి ఆ యువకుడి చేతిలో పోశాడు.\nపించింది. ఆ మూట ఆ యువకుడిదే అయి ఉండాలి. ఎందుకంటే, ఆ యువ కుడు ధరించిన కొత్త బట్టలలాటివే మరొక జత ఆ మూటలో పాపన్నకు కనపడింది. అతను తన కుళ్ళు గుడ్డలను విప్పేసి ఆ కొత్త బట్టలు కట్టుకుని తన దారిన బయలుదేరాడు.\nపాపన్న కాపాడిన యువకుడు ఒక అభాగ్యుడు. వాడి పేరు శ్యామన్న. వాడికి తండ్రి లేడు. చిన్నతనం నుంచీ చెడు సహవాసాలు చేసి, తల్లి మాట వినక డబ్బంతా తగలేసి, చివరకు అప్పులపాల యాడు. బాకీదార్లు తొందర పెట్టసాగారు. శ్యామన్నకు అయిదేళ్ళ క్రితం పెళ్ళి అయింది. భార్య ఈడేరినా కూడా వాడామెను కాపరానికి తెచ్చుకోలేదు.\nఆమెను తీసుకు పొమ్మని మామగారు తొందర పెట్టసాగాడు. ఒక వంక బాకీదార్లు ఇల్లు స్వాధీనం చేసుకుని తల్లినీ తననూ ఇంటి నుంచి గెంటే లాగున్నారు. మరొక వంక భార్యను తీసుకుపొమ్మని మామగారు ఒత్తిడి చేస్తు న్నాడు. ఈ పరిస్థితిలో ఏమి చెయ్యాలో శ్యామన్న తేల్చుకోలేక పోయాడు. వాడి అప్పుల మాట తల్లికి తెలియదు. అందుచేత ఆమె వాణ్ణి పోరి అత్తవారింటికి పంపింది.\nఅత్తవారు సంతోషించి వాడికి కొత్తబట్టలు పెట్టి మర్యాదలన్నీ చేసి రెండు రోజు లుండమని బతిమాలారు. కాని వాడు వాళ్ళ మాట వినక తన భార్యతోసహా వచ్చిన రోజు సాయంకాలమే ఇంటికి బయలుదేరాడు. త్వరలోనే చీకటి పడింది. భార్యా భర్తలు ఆ రాత్రి ఏ చెట్టు కిందనో పడుకున్నారు. భార్యకు కాస్త కునుకు పట్టగానే శ్యామన్న లేచి తప్పుడు దారిన బయలుదేరి పర్వతం సమీపానికి వచ్చాడు. తాను ప్రాణం తీసు కోవటం తప్ప మరే మార్గమూ లేదని పించింది. వాడా పని చేసే ప్రయత్నంలో\nఉండగా, దేవుడల్లే పాపన్న వచ్చాడు. అతడికి బాకీలు తీర్చటానికి సరిపడే సొమ్ము కూడా ఇచ్చాడు.\nశ్యామన్న మొదటి ఆలోచన ఆ నూరు వరహాలూ పాపన్న మళ్లీ తీసేసు కుంటాడనే. ఆ భయంతోనే వాడు తన మూట కూడా మరిచి పారిపోయాడు. కాని కొంత దూరం వెళ్ళాక వాడికి మరొక ఆలోచన వచ్చింది. ఈ నూరు వరహాలతో ఇల్లు మాత్రమే దక్కుతుంది. అయితే పాపన్న సంచీలో ఇంకా ఎన్నో వరహాలున్నాయి. అవికూడా సంపాదించ గలిగితే తాను నిశ్చింతగా కొంత కాలంపాటు ఒక వెలుగు వెలగవచ్చు.\nశ్యామన్న పాపన్నను దొంగ దెబ్బ కొట్టి అతని వద్ద ఉన్న సంచీ కాజెయ్య నిశ్చ యించుకుని, ఒక పెద్ద రాయి తీసుకుని పాపన్న వచ్చే దారిలో మాటు వేసి కూచున్నాడు. కొంతసేపు గడిచాక పాపన్న అటుగా వచ్చాడు. అతణ్ణి దాటి పోనిచ్చి వెనక పాటున శ్యామన్న పాపన్న తల మీద రాయితో బలంగా కొట్టాడు. పాపన్న స్పృహ తప్పి పడిపోయాడు. శ్యామన్న అతని రొండిన ఉన్న సంచీ తీసుకుని దూరంగా వెళ్ళి, ఒక రహస్య ప్రదేశంలో సంచీ విప్పి వరహాలు ఎంచుకున్నాడు.\nఅంత డబ్బు చేతికి రాగానే శ్యామన్న మనస్థితి పూర్తిగా మారిపోయింది. ప్రాణం మీద మమత తిరిగి వచ్చింది, భార్య మీద ఎక్కడలేని అభిమానమూ పుట్టు కొచ్చింది. తాను ఆదివరకు గడిపిన జీవితం మీద రోతకూడా పుట్టింది. ఇక నుంచి సన్మార్గంలో బతకాలని నిశ్చయించుకున్నాడు.\nతన భార్య ఏమై ఉంటుందా అనుకుని శ్యామన్న, పుట్టింటికే తిరిగి వెళుతుందని నిశ్చయించుకున్నాడు. తన దగ్గిర ఇప్పుడు పుష్కలంగా డబ్బు ఉన్నది గనక, పట్నం వెళ్ళి భార్యకు నగలూ, చీరెలూ కొనుక్కుని, అత్తవారింటికి వెళ్ళి, అక్కడ కొన్ని రోజులు\nసరదాగా గడిపి తరవాత తన గ్రామం వెళ్ళ టానికి నిశ్చయించుకున్నాడు.\nతెల్లవారినాక శ్యామన్న నగరం చేరు కున్నాడు. నగల వర్తకుడి దుకాణంలోకి వెళ్ళి నగలు బేరం చెయ్యసాగాడు. అయితే శ్యామన్న చేతిలో ఉన్న సంచీపై రాజ ముద్ర లుండటం గమనించి నగల వర్తకుడు రహస్యంగా తన మనిషి ద్వారా రాజుగారికి కబురు పంపి, నగలు చూపించే మిష మీద కబుర్లు చెబుతూ శ్యామన్నను చాలాసేపు దుకాణంలో కూర్చోబెట్టాడు.\nచివరకు రాజభటులు వచ్చి, శ్యామన్నను పట్టుకుని రాజుగారి ఎదట పెట్టారు. సంచీని రాజుగారు గుర్తించాడు. అందులో ఉన్న సొమ్ము ఎంచితే లెక్క ప్రకారం వెయ్యి వరహాలూ ఉన్నాయి. ఒక్క వరహా ఖర్చు చెయ్యటానికి కూడా శ్యామన్నకు అవకాశం దొరక్క పోయింది.\n\" నీ కీ సంచి ఎలా వచ్చింది?” అని రాజుగారు అడిగితే శ్యామన్న, ఎవరో దాత ఇచ్చాడని చెప్పాడు. ఎందు కిచ్చాడంటే చెప్పలేకపోయాడు.\n\"మీదే గ్రామం?” అని అడిగితే శ్యామన్న తన గ్రామం పేరు చెప్పక మరొక గ్రామం పేరు చెప్పాడు. ఆ గ్రామంలో వారిని గురించి ఏమీ చెప్పలేక పోయాడు,\nరాజుగారు అనుమానం మీద శ్యామన్నను ఖైదు చేయించి, పాపన్న క్షేమంగా ఇల్లు చేరినదీ లేనిదీ తెలుసుకురమ్మని భటులను పాపన్న ఇంటికి పంపాడు.\nఈ లోపల అక్కడ శ్యామన్న భార్య పద్మ, తన భర్త లేచి వెళ్ళిపోయిన కొద్ది సేపటికే నిద్రలేచింది. తన భర్త తనను ఒంటరిగా వదిలి ఎటో వెళ్ళిపోయాడని నిశ్చయించుకున్నాక ఆమె శ్యామన్న ఊహించినట్టు పుట్టింటికి పోలేదు. అత్త వారింటికి వెళ్ళిపోవాలని ఆమె చాలా కాలంగా తహతహ లాడుతున్న మనిషి కావటం చేతనూ, పుట్టింటికి 'తిరిగివెళితే అందరూ \"నీ భర్త ఏమయాడు?\" అని అడుగుతారన్న లజ్జతోనూ పద్మ ముందుకే సాగింది. ఎవరినన్నా అడిగి దారి తెలుసు కుంటూ అత్తవారి ఊరు వెళ్ళిపోవాలని ఆమె ఉద్దేశం.\nచాలా సేపు నడిచి ఆమె పాపన్న పడి ఉన్న చోటికి వచ్చింది. అతను ధరించిన బట్టలు తన భర్తకు తన వాళ్ళు పెట్టిన వే కావటం చేత ఆ పడి ఉన్నది తన భర్తే అనుకున్నది. అదీగాక ఆమె ఇంతవరకు భర్త ముఖం ఎలా ఉంటుందో సరిగా ఎర గదు. తన భర్తను ఎవరో కొట్టారని ఆదుర్దా పడుతూ ఆమె పాపన్నకు శైత్యోపచారాలు\nచేసింది. పాపన్న త్వరలోనే తేరి కూచున్నాడు. తల వెనక భాగం తడివి చూసుకుంటే బొప్పి కట్టి ఉన్నది. అసలే దృఢమైన మనిషి కనక దాన్ని అతను లక్ష్య పెట్టలేదు. అతను పద్మను చూసి, \"ఎవరో ఈ మనిషి?” అనుకున్నాడు. అతనికి స్పృహ రాగానే పద్మ దూరంగా వెళ్ళి తల వంచుకుని నిలబడటం చేత ఆమె తనకు శైత్యోపచారాలు చేసిన సంగతి కూడా పాపన్న ఎరగడు. అతను తన సంచీ కోసం తడువుకుని, \"నన్ను కొట్టి దొంగ లెవరో నా సంచి ఎత్తుకుపోయారు,” అన్నాడు. పద్మ మాట్లాడలేదు.\nపాపన్న జరిగినదానికి చింతించే రకం కాదు. అతను లేచి బట్టలు దులుపుకుని తన దారిన తాను స్వగ్రామం కేసి బయలు దేరాడు. పద్మ ఆతనికి కొంచెం వెనకగా మౌనంగా నడవసాగింది.\nఈ సంగతి గమనించి పాపన్న వెనక్కు తిరిగి, \"ఏమమ్మా, ఎవరు నీవు? నీకు తోడెవరూ లేరా? ఎక్కడికి పోతున్నావు? అవసరమైతే నేను నిన్ను నీవు పోవలిసిన చోట వదిలి నా దారిన నేను పోతాను. పరోపకారం చెయ్యమని మా గురువుగారు నాకు బోధించారు,” అన్నాడు.\nఅతని మాటలు విని పద్మ, దొంగలు కొట్టిన దెబ్బతో తన భర్తకు మతి చెడం దనుకుని, \"మీరు తప్ప నా కెవరున్నారు? నే నెక్కడికి పోగలను? మీ రెక్కడికి పోతే నేను అక్కడికి పోవలిసిన దాన్నే!” అన్నది.\nఈ మాటల అంతరార్థం పాపన్నకు తెలియలేదు. అయినా అతను నిస్సం కోచంగా, \" అయితే, నేను మా ఇంటికే పోతున్నాను. నా వెంట వచ్చెయ్యి. మా అమ్మ నీ సంగతి అంతా చక్కగా విచా రిస్తుంది,” అన్నాడు.\nఈ మాటలు విని పద్మ ఎంతో సంబర పడింది. ఇద్దరూ పాపన్న ఇంటికి చేరు\nకున్నారు. పాపన్న కోసం అతని తల్లి ఎంతో ఆదుర్దాగా వేచి వున్నది. ఆమె పాపన్నను చాటుకు పిలుచుకుపోయి ముందుగా పద్మ విషయం అడిగింది.\n\"ఈమె ఎవరో నాకు తెలియదమ్మా. దారిలో కలిసింది. ఒంటరిది లాగుంది. నా వెంట పడి వచ్చింది. దిక్కులేని మనిషి కాబోలని వెంట తెచ్చాను. నేను ఏదన్నా అడిగితే సరిగా చెప్పటానికి సిగ్గు పడి తల వంచుకుంటున్నది. నీవే ఆమె విషయం విచారించు, చేతనైన సహాయం చేద్దాం,” అన్నాడు పాపన్న.\nతరవాత అతను తల్లికి తన చదువు గురించీ, రాజకుమారుణ్ణి రక్షించటం గురించీ, రాజుగారు చేసిన సన్మానం గురించీ, ఇంటికి వస్తుండగా ఆత్మహత్యా ప్రయత్నంలో ఉండిన యువకుణ్ణి గురించీ, తరవాత తనను దారిలో దొంగలు కొట్టి వరహాల సంచీ కాజేయటం గురించి సవిస్తరంగా చెప్పాడు.\nఇదంతా పక్కన ఉండి వింటున్న పద్మకు రెండు విషయాలు స్పష్టంగా తెలిసి పోయాయి : ఈ పాపన్న తన భర్తకాడు; తన భర్త తనను ఒంటరిగా విడిచిపోయినాక ఆత్మహత్య చేసుకోపోయి, పాపన్న చేత రక్షించబడి, అతని వద్ద నూరు వరహాలు కూడా పుచ్చుకున్నాడు. ఆ తరవాత తన భర్త ఏమయాడో ఆమె ఏమాత్రం ఊహించ లేక పోయింది.\nఅంతలోనే రాజభటులు వచ్చి చేరారు. ఒక యువకుడు వెయ్యి వరహాలూ, రాజ ముద్రలూ గల సంచీతో పట్టుబడ్డాడని వారు పాపన్నతో చెప్పారు. పాపన్న తన సంచీ పోయిన సంగతి వారితో చెప్పి, \"అందులో తొమ్మిది వందల వరహాలే ఉండాలి. రాజుగారు నా కిచ్చిన వెయ్యిలో ఒక వంద వరహాలు ఒక అభాగ్యుడికి ఇచ్చాను,” అన్నాడు. అతని సంచీ నుంచి తీసి తాను కట్టుకున్న కొత్త బట్టలుకూడా రాజ భటు లకు చూపాడు.\nదొరికిన దొంగ అలాటి బట్టలే కట్టుకుని ఉన్నాడని రాజభటులు చెప్పారు. తన సంచీ కాజేసినవాడు తన చేత రక్షించబడిన వాడేనని పాపన్నకు తెలిసిపోయింది. దొంగ తన భర్తేనని పద్మకుకూడా తెలిసిపోయింది.\n\"ఆమె ఏడుస్తూ పాపన్న కాళ్ళ పై పడి, \"బాబూ, నా భర్తకు శిక్ష పడకుండా చూడండి. నా కాపరం నిల బెట్టండి,\" అని బతిమాలింది.\nపాపన్న పద్మను దుఃఖించ వద్దని చెప్పి రాజభటుల వెంట రాజుగారి వద్దకు వెళ్లాడు. చెరలో ఉన్న శ్యామన్నను గుర్తు పట్టాడు. శ్యామన్న తాను చేసిన ద్రోహం ఒప్పుకుని, తన పేదరికం ఎలాటిదో వివరించి, బావురు మని ఏడిచాడు.\nశ్యామన్న కోసం కాకపోయినా, ఏ పాపమూ ఎరగని పద్మ సౌఖ్యం కోరి పాపన్న రాజకుమారుడితో, \"శ్యామన్నను శిక్షించ కండి. కావలిస్తే వాడి శిక్ష నేను అను భవిస్తాను. ఆ పిల్ల చాలా మంచిది. కొత్తగా కాపరానికి వస్తున్నది. భర్తతో సుఖపడాలని ఎంతగానో కలలు కన్నది. నా వెయ్యి పరహాలూ వాళ్ళకే ఇవ్వ నిశ్చయించాను. ఒకరికి కష్టం కలిగించటం తేలిక, సుఖం కలిగించటం గొప్ప విషయం!” అన్నాడు.\nపాపన్న చెప్పిన మాటల ఫలితంగా రాజ కుమారుడు శ్యామన్నను శిక్షించకుండా వదిలి పెట్టటమేగాక అతను భార్యతో సుఖంగా కాపరం చెయ్యటానికి తగినంత ధనంకూడా ఇచ్చాడు.\nపాపన్న శ్యామన్నను తన ఇంటికి తీసుకు పోయి అతనికి పద్మను వప్పగించి, \" ఇది వరకు ఏం చేశావో చేశావు, ఇకనైనా బుద్ధిగా బతుకు. నీ భార్య రత్నం లాటిది,\" అని హితపు చెప్పి పంపేశాడు.\n[వచ్చే సంచికలో మరో సంఘటన]",
            "book_page_end": 24
        },
        {
            "title": "తెలివితక్కువ పనులు",
            "book_page_start": 26,
            "pdf_page_start": 39,
            "pdf_page_end": 45,
            "author": "చందమామ బృందం",
            "genre": "నీతి కథలు",
            "moral": "అనుభవం లేకుండా ఇతరుల మాటలకు లొంగి, ఆలోచించకుండా చేసే పనులు తెలివితక్కువతనానికి దారితీస్తాయి.",
            "keywords": [
                "బుద్ధి తక్కువ",
                "సామెతలు",
                "రాజ ధర్మం",
                "జేగంట",
                "పశువుల కాపరి"
            ],
            "characters": [
                "తాతయ్య",
                "పిల్లలు",
                "రాజు",
                "మంత్రి",
                "ఉద్యోగి",
                "చిత్రకారుడు",
                "గుడ్డివాడు",
                "శంఖుడు",
                "లిఖితుడు"
            ],
            "locations": [
                "ఊరు",
                "నది ఒడ్డు"
            ],
            "content": "తాతయ్య ఇంటికి వచ్చేసరికి పిల్లలందరూ బుల్లివాణ్ణి నవ్వులు పట్టిస్తున్నారు.\n\"ఎందుకర్రా, అందరూ కలిసి వాణ్ణి ఏడిపిస్తున్నారూ? రా, నాన్నా! ఏం జరి గిందో తాతకి చెప్పు,” అన్నాడు తాతయ్య.\nబుల్లివాడు తాతను ఆశ్రయించి, తనకు కలిగిన కష్టమేమిటో చెప్పుకోకపోగా, \" నేను రాను ఫో! నీకు చెప్పను ఫో!” అన్నాడు తాతయ్యతో.\nఅప్పుడు తాతయ్య మిగిలినవాళ్ళను, \"అసలు సంగతేమిటర్రా?” అని అడిగాడు.\nఅందరూ కలిసి దాగుడుమూత లాడు తుంటే బుల్లివాడు తానుకూడా ఆడాలని పట్టుపట్టాడట. \"నీకు చాతకాదురా,” అంటే వాడు వినలేదు. సరేనని పెద్ద పిల్లలు వాణ్ణి కూడా ఆటలోకి రానిచ్చారు. వాడు దాక్కు నేటందుకు చోటు వెతుకుతూ అటూ ఇటూ పరిగెత్తుతూ, \"దొంగ\" తో \"అప్పుడే రావద్దు!\" అని చెబుతూ వచ్చాడు. చివ రకు బుల్లివాడు ఒక గంప చాటున దాక్కుని, \"ఇక రావచ్చు!\" అని గట్టిగా కేక పెట్టాడు. దాంతో దొంగకి బుల్లివాడు దాక్కున్న చోటు కాస్తా తెలిసిపోయింది. అందుకని అందరూ బుల్లివాణ్ణి చూసి నవ్వు కుంటున్నారు.\n\" ఇంతేగదా?” అంటూ తాతయ్య కుర్చీలో కూచుని, బుల్లివాణ్ణి ఒళ్ళో కూచో బెట్టుకుని, \"ఒరే, నీ వంటిదే ఒక సముద్రపు జంతు వుందిరా. దానికి కాళ్ళూ, మీసాలూ, తలా ఉంటాయిట. బెస్తవాళ్లు వచ్చినప్పుడు అది అచ్చు నీలాగే దాక్కుంటుందిట్రా! తన కాళ్ళను తలలోకి లాక్కుని, తలను పొట్టలో దూర్చుకుంటుందిట. అంతటితో ఊరుకుంటుందా ? తాను ఎక్కడ ఉన్నదీ బెస్తవాళ్ళకు తెలియకుండా ఉండగలందు లకు ఒక నల్లని సిరాలాటి ద్రవం వదులు\nతుందిట. ఇంకేముందీ? సముద్రంలో ఆ నల్లటి మరక ఉన్న చోట చూసి బెస్త వాళ్ళు వల వేసి ఆ జంతువును కాస్తా పట్టే స్తారుట,” అన్నాడు.\n\" వాటికి మెదడు ఉండదు, తాతయ్యా. మనిషి మెదడుతో పోలిస్తే జంతువుల మెదడు చిన్నది; అంత మంచిదికూడా కాదు: మా క్లాసు పుస్తకంలో ఉంది. లకుముకిపిట్ట ఏం చేస్తుందో తెలుసా, తాతయ్యా?” అన్నాడు పెద్ద పిల్లవాడు.\n\" నాకు తెలీదురా ! ఏం చేస్తుందిటా?” అన్నాడు తాతయ్య.\n\"ఎవరికి అందకుండా ఉండాలని ఎంతో ఎత్తయిన చెట్టు చూసుకుని చిఠారు కొమ్మన గూడు కడుతుందిట. తీరా పిల్లలు పొదిగాక, అంత ఎత్తు నుంచి పడిపోతే పిల్లలకు అపాయమని కొంచెం కింది కొమ్మ మీదకు గూడు మారుస్తుందిట. పిల్లలు పెద్ద వవుతున్న కొద్దీ దానికి బెదురు జాస్తి అయి, గూటిని నేలకు దగ్గిరిగా తెచ్చి, ఆ పిల్లలు దారే పోయేవాళ్ళకి సులువుగా అందేటట్టు చేస్తుందిట!” అన్నాడు పెద్దవాడు.\nతాతయ్య బుల్లివాణ్ణి ఒళ్ళోనుంచి దింపి, రొండి నుంచి పాడుంకాయ తీస్తూ, \"పిచ్చి వాళ్ళల్రారా, మనుషులు కూడా అటు వంటి అర్థంలేని పనులు చేస్తూనే ఉంటారు — జంతువులూ, పక్షులూ చెయ్యటం వింతా ఏమిటి?\" అన్నాడు.\n\" మనుషులు కూడా అంత బుద్ధి తక్కు వగా ఉంటారా, తాతయ్యా?\" అని పిల్లలు అడిగారు.\n\"నింపాదిగా అడుగుతున్నారా? జంతు వులూ, పక్షులూ బుద్ధిలేక బుద్ధి తక్కువగా ఉంటాయి. మనుషులు బుద్ధి ఉండి కూడా బుద్ధి తక్కువ పనులు చేస్తారు, బుద్ధి తక్కువ మాటలు మాట్లాడతారు గద ! వెనకటి కొకడు రహదారి ప్రయాణీ కుల కోసం దారి పక్కనే బావి తవ్వించా\nడట. ఆ చుట్టుపక్కల ఎక్కడా కోసు దూరంలో నీరు లేకపోవటం చేత అందరూ వాణ్ణి మెచ్చుకుని, ఆ బావి తవ్వవలిసిన చోట తవ్వాడు అని ఆకాశాని కెత్తే శారు. అయిందా? కొంతకాలం గడిచాక చీకట్లో ప్రయాణం చేస్తూ ఎవడో బావి గమ నించక అందులో పడి చచ్చాడు. ఇంకే ముందీ ? ఆ బావి తవ్వించిన వాణ్ణి అందరూ తిట్టిపోశారు. బావి తవ్వించటమే తప్పని కొందరూ, అక్కడ తవ్వించకుండా ఉంటే బాగుండేదని మరికొందరూ అన్నారు. లోకులు పలుగాకులు అన్న మాట' అబ ద్ధమా?” అన్నాడు తాతయ్య.\n\"పదిమంది పది రకాలుగా మాట్లాడి నంత మాత్రాన మనం మనుషులలో మూర్ఖులు హెచ్చుగా ఉంటా రనుకోవచ్చా, తాతయ్యా?” అన్నాడు పెద్ద కుర్రవాడు.\n\"కావాలని ఎవరూ మూఢులుగా ప్రవ ర్తించరర్రా! మామూలు తెలివితేటలు గల వాళ్ళే ఒక్కొక్కసారి, ఒక్కొక్క సంద ర్భంలో, ఒక్కొక్క కారణం చేత బుద్ధి తక్కువగా ప్రవర్తిస్తారు. మీకు కొన్ని తార్కాణాలు చెబుతా.\n\"ఒక దేశంలో ఒక ప్రాంతంలో పులులు జాస్తిగా ఉన్నట్టు రాజుగారికి తెలిసింది. ఆ రాజుగారు ప్రచండుడు. జనం ఆయన పేరు వింటే గజగజలాడే వాళ్ళన్నమాట. అవసరమైన చోటనల్లా ఆయన శాసనం వేయించేవాడు. జనం దానిప్రకారం నడుచు కుంటూ ఉండేవాళ్ళు. ఆయన శాసనాలను రాళ్ళమీద చెక్కించి, ఆ రాళ్ళను పాతించే వాడు. వెంటనే ప్రజలు దాని ప్రకారం నడుచుకునేవాళ్ళు. ఇప్పుడు పులుల బాధ వచ్చిపడిందిగా, అందుకని పులులకు ఒక శాసనం చెక్కించాడు రాజుగారు. ' ఈ చుట్టు పక్కల అరణ్యాలలో ఉండే టటు వంటి పులులన్ని తక్షణం మరెక్కడికైనా వెళ్ళి పోవలిసింది,' అని రాతిపై చెక్కించి, ఆ రాతిని పులుల భయం జాస్తిగా ఉండే ప్రాంతంలో పాతించాడు. ఇంకేముంది, రాజుగారు శాసనం చెయ్యనే చేశారుగదా అని ప్రజలు ఆ ప్రాంతాలకు పోయి పులుల వాత పడి చచ్చి ఊరుకున్నారు. మరి రాజు గారు వేయించిన శాసనం బుద్ధి తక్కువ శాసనం కదూ? ఎందుకా పని చేశాడూ ? తాను చండ శాసనుణ్ణి అన్న అహంకారం కొద్దీ! అంతకంటె ఇంకేమీలేదు.\n\"ఇంకో దేశంలో ఒక మంత్రిగారుండే వాడట. ఆయనకు ప్రజల మేలు గురించి చాలా ఆసక్తి ఉండేది. ప్రజల ఉపయో గానికి అనుకూలపడే సూచనలను చేసిన వారికి ఆయన గొప్ప బహుమానా లిచ్చి, గౌరవిస్తూ ఉండేవాడు. ఆ మంత్రిగారి మెప్పు పొందాలన్న ఆదుర్దాతో ఒక ఉద్యోగి ఆయన వద్దకు వచ్చి, ' అయ్యా, మన ఊరికి తూర్పుగా ఉన్న పెద్ద చెరువు ఎండ బెట్టేస్తే నిక్షేపంగా రెండు వేల ఎకరాలు సాగులోకి వస్తుందిగదా,' అన్నాడట. నిజమే గాని చెరువులో నీరంతా ఏంచేద్దామని మంత్రిగారు అడిగాడట. ఉద్యోగి కాస్సేపు ఆలోచించి, ఆ చెరువు పక్కనే అలాటి చెరువు మరొకటి తవ్వి నీటిని అందులోకి పంపకం చేద్దామన్నాడట!... చూశారా, వాడి వెర్రి ' ఆలోచనకు మీరు కూడా నవ్వు తున్నారు! కాని వాడు నిజంగా వెర్రివాడు కాడు; మంత్రిగారి మెప్పు సంపాదించాలన్న ఆదుర్దాయే వాణ్ణి వెర్రి వెధవని చేసింది. అంతకన్న మరేమీలేదు.”\nతాతయ్య ఆపటం చూసి పిల్లలు, \" ఇంకా ఇటువంటి కథలు చెప్పు, తాతయ్యా !\" అన్నారు.\n\"ఇటువంటి కథలకేమర్రా? నా తల వెంట్రుకలన్ని ఉన్నాయి. ఒక రాజుగారి కొలువులో ఒక ఉద్యోగి ఉండేవాడట. ఆ మానవుడికి, పాపం, అల్లం ఎక్కణ్ణుంచి వస్తుందో తెలీదు. ఒకనాడు మాటల సంద ర్భంలో ఆయన ఇంకొక ఉద్యోగిని అల్లపు చెట్లు ఎక్కడ జాస్తిగా ఉంటాయని అడిగా డట. రెండోవాడు అల్లం చెట్టున కాయదనీ, భూమిలోనే తయారవుతుందనీ చెప్పాడు. మొదటివాడు ఆ మాట నమ్మకపోగా అల్లం చెట్టునే కాస్తుందని నూరు రూపాయలు పందెం వేశాడు. పదిమంది పెద్దమనుడు లను అడిగేటట్టూ, ఎక్కువమంది ఎవరి పక్షం చెబితే వారి పందెం నెగ్గేటట్టూ అను కున్నారు. అలాగే పదిమందిని అడిగారు. పదిమందీ కూడా అల్లం నేలలోనే అవుతుం దన్నారుగాని, ఒక్కడైనా చెట్టున కాస్తుం దన్న పాపానపోలేదు. ఇకనేం? మొదటి ఉద్యోగి ఓడిపోయి, రెండోవాడికి నూరు\nరూపాయలూ ఇచ్చేస్తూ, 'పందెం ఓడిపోతే నేంగాక, అల్లం చెట్టునకాసే మాటే నిజం. మీలో ఒక్కరికీ నిజం తెలీదు,' అన్నాట్ట. తాబట్టిన కుందేటికి మూడే కాళ్ళంటారే ఆరకం మనిషి!\n\"ఇటువంటి వాళ్ళకు అనుభవం లేక తెలివితక్కువ మాటలు మాట్లాడతారు, తెలివితక్కువ పనులు చేస్తారు. వెనకటికి ఒక రాజుగారికి ఇద్దరు కొడుకులుండేవారట. ఒక రోజు వాళ్ళు వాదులాడుకున్నారు. బియ్యం ఎక్కడినుంచి వస్తుందీ అని ప్రశ్న. గోతాలలో నుంచి వస్తుందని ఒకడూ, పాతరలో నుంచి వస్తుందనీ రెండోవాడూ వాదించుకున్నారుట. ఆ ఇద్దరిలో ఏ ఒకడూ వరిపొలం చూసిన పాపాన పోయినవాడు కాకపోయె. వాళ్ళకేం తెలుస్తుందీ ?\n\" అలాగే ఇంకో కథ. ఒక చిత్రకారుడు ఒక బొమ్మ వేశాట్ట. అందులో రెండు ఎద్దులు పోట్లాడు కుంటున్నాయి. అవి కాళ్ళు తన్ని పెట్టి తలలు మోటించి, తోకలు పైకెత్తి పొట్లాడుకోవటం అమిత సహజంగా ఉందని అందరూ మెచ్చుకున్నారు. చిత్ర కారుడు గర్వంతో ఉక్కిరి బిక్కిరై పోయాడు. ఒక నాడు. ఆ చిత్రకారుడి పశు వుల కాపరి పని మీద వచ్చి, గోడమీద ఎద్దుల చిత్రాన్ని చూసి వేళాకోళంగా నవ్వాడు.\nచిత్రకారుడు వాడితో, \"ఏంరా, నీక్కూడా బొమ్మలు అర్ధమవుతాయల్లే ఉండే. ఆ బొమ్మలో ఉండే ఎద్దులు నిజ మైన ఎద్దులల్లేనే ఉన్నాయా?\" అని అడి గాట్ట. దానికి పశువుల కాపరి, \"ఉండ టానికి ఎద్దులల్లేనే ఉన్నాయనుకోండి. కాని వాటి ధోరణి నిజమైన ఎద్దులదిగా లేదు. నిజమైన ఎద్దులు పొట్టాడుకునేటప్పుడు తోకలెత్తవు, ముడుచుకుంటాయి,” అన్నాడు. తనకా సంగతి తెలీనందుకు సిగ్గుపడి చిత్ర కారుడు బొమ్మలో ఎద్దుల తోకలను తగిన విధంగా మార్చేశాడు !\n\"మరి కొందరు అలవిగాని పనులకు పోయి మూఢుల్లాగా ప్రవర్తిస్తారు. దాని కొక చిన్న కథ చెబుతా. ఒక ఊళ్ళో ఒక గుడ్డి వాడుండే వాడు. వాణ్ణి చూసి వాడి బంధు వొకడికి వల్లమాలిన జాలి పుట్టుకొచ్చింది. 'అయ్యో, పాపం, వీడు సూర్యభగవానుణ్ణి చూడనైనా చూడలేడుగదా. కనీసం వీడికి సూర్యుడు ఎలా ఉండేదీ చెబుదాం,' అను కుని ఆ బంధువు, 'ఒరే, సూర్యుడు ఈ జేగంటలాగా ఉంటాడనుకోరా!' అని జేగంట మీద ఒక దెబ్బ కొట్టాడు గుర్తుగా. తరువాత ఆ గుడ్డివాడికి ఎక్కడో జేగంట మోత వినిపించింది. 'అదేనా సూర్యుడు?” అని అడిగాడు. బంధువు మరింత బాధపడి, ' కాదు, కాదు. సూర్యుడు దీనిలాగా వెలుగు తాడు,' అని చెప్పి ఒక మైనం వత్తి గుడ్డి వాడి చేతి కిచ్చి తడవ నిచ్చాడు. మరి కొన్నాళ్ళయాక గుడ్డివాడి చేతికి ఒక పిల్లన గ్రోవి చిక్కింది. దాన్ని తడుముతూ వాడు, ' అదేనా సూర్యుడు?' అన్నాడు. తప్పు గుడ్డివాడిదా? కాదు, గుడ్డివాడికి సూర్యుణ్ణి వర్ణించి చెప్పాలనుకున్న బంధువుది.”\n\" ఇంకా కథలు చెప్పు తాతయ్యా,” అని పిల్లలు మారాం చేస్తూండగా అమ్మ వంటింటో నుంచి, \"తాతయ్యను స్నానానికి వెళ్ళ నివ్వండర్రా!” అని కేక పెట్టింది.",
            "book_page_end": 32
        },
        {
            "title": "కృతాకృతుడు",
            "book_page_start": 34,
            "pdf_page_start": 47,
            "pdf_page_end": 51,
            "author": "చందమామ బృందం",
            "genre": "ఫాంటసీ",
            "moral": "ఏదైనా పని మొదలుపెట్టినప్పుడు, దాన్ని పూర్తిచేసే ధైర్యం లేకపోతే, అపజయమే కాక, పీడ కూడా వెంటాడుతుంది. (ఉభయభ్రష్టులు కావడం).",
            "keywords": [
                "బేతాళ కథలు",
                "మృతసంజీవి",
                "జూదగాడు",
                "చండాలుడు",
                "ఉభయభ్రష్టుడు"
            ],
            "characters": [
                "విక్రమార్కుడు",
                "బేతాళుడు",
                "కృతాకృతుడు",
                "కృతాకృతుడి తమ్ముడు",
                "చండాలుడి శవం"
            ],
            "locations": [
                "శ్మశానం",
                "పెద్ద నగరం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, శవాన్ని దించి భుజాన వేసు కుని, ఎప్పటిలాగే మౌనంగా శ్మశానాని కేసి నడవ సాగాడు. అప్పుడు శవంలోని బేతా ళుడు, \"రాజా, ఒకందుకు నిన్ను చూస్తే నాకు సంతోషంగా వుంది; నీవు కృతా కృతుడి లాగా కాకుండా ఆరంభించిన పని ఆసాంతం నెర వేరేదాకా ప్రయత్నం మానటం లేదు. నీకు శ్రమ తెలియకుండా వుండగలందులకు ఆ కృతాకృతుడి కథ చెబుతాను విను,\" అంటూ ఈ విధంగా చెప్ప సాగాడు:\nఒకప్పుడు కృతాకృతుడనే బ్రాహ్మ డొక డుండే వాడు. వాడు వేదాధ్యయనం మాని, కులభ్రష్టుడై, అస్తమానమూ జూదరుల తోనూ, విటులతోనూ, తాగుబోతులతోనూ తిరిగేవాడు. రాత్రివేళ ప్రేతభూములలో తిరుగుతూ, అక్కడి క్షుద్రోపాసకుల పరి చయం సంపాదించి, వారి సహాయంతో పొట్ట పోసుకుని - అతి నీచమైన జీవితం జీవిస్తూ వచ్చాడు.\nఒకనాకు రాత్రి వాడు శ్మశానానికి వెళ్ళే సరికి అక్కడశవాలు దహనమవుతున్నాయి. విశాచాలు వికట నృత్యం చేస్తున్నాయి. అప్పుడొక బేతాళుడు కృతాకృతుణ్ణి సమీ పించి, \"నాకు నరమాంసం తెచ్చి పెడ తావా? నిన్ను పీక్కు తినమన్నావా?” అని అడిగాడు.\n\"నరమాంసమైతే తేగలను గాని అందుకు నాకే మిస్తావు ?” అని కృతా కృతుడు బేతాళుణ్ణి అడిగాడు.\n\"ఆరోగ్యవంతుడైన బ్రాహ్మడి మాంసం తెచ్చి పెట్టావంటే నీకు మృతసంజీవి మంత్రం చెబుతాను,” అన్నాడు బేతాళుడు.\n\"ఆ మంత్రం ఒక్కటి చాలదు. జూదంలో ఎల్లప్పుడూ గెలిపించే పాచికలు కూడా ఇచ్చావంటే నీవు కోరినట్టు బ్రాహ్మడి మాంసం తెస్తాను,\" అని కృతాకృతుడు బేరమాడాడు.\nసరే, అలాగే కానిమ్మన్నాడు బేతాళుడు.\nకృతాకృతుడు ఆరోగ్యవంతుడైన బ్రాహ్మణ్ణి చంపి ఆ మాంసం తెచ్చి బేతాళుడి కిచ్చే ప్రయత్నం మీద బయలుదేరాడు. కాని ఇది వాడికి సాధ్యమయేపనిగా కని పించలేదు. అందుచేత వాడు రహస్యంగా తన తమ్ముణ్ణి చంపి వాడి మాంసాన్ని అర్థ రాత్రివేళకు ప్రేత భూమికి తెచ్చాడు. బేతా ళుడా మాంసం తీసుకుని, అన్న ప్రకారం అజేయమైన పాచికలిస్తూ, మృతసంజీవి మంత్రంకూడా బోధించాడు.\nతరవాత ఒకనాడు కృతాకృతుడు మృత సంజీవి మంత్రప్రభావం పరీక్షించగోరి, ఒక చచ్చిన చండాలుడి శవాన్ని అపరాత్రివేళ ప్రేత భూమికి తీసుకుపోయి, మృతసంజీవి మంత్రం పఠించ నారంభించాడు.\nమంత్రం సగం పూర్తి అయేసరికల్లా శవం ఎడమ చెయ్యీ, ఎడమ కాలూ ఆడించి, ఎడమ కన్ను విశాలంగా తెరిచి అటూ ఇటూ చూడసాగింది. శవం యొక్క కుడి పార్శ్వం మటుకు చచ్చేవున్నది.\nఈ భయానకమైన దృశ్యాన్ని చూడగానే కృతాకృతుడికి హడలు పుట్టింది. వాడు మిగిలిన మంత్రాన్ని మరిచిపోయి, ఒక్క గెంతుతో లేచి, కాలి సత్తువకొద్దీ పరిగెత్త సాగాడు. బేతాళుడు ఆవహించటంచేత శవం కూడా లేచి, ఒంటి కాలి మీద గెంతుతూ, \" ఊనాధికాకృతంకృతం\" అని అస్పష్టంగా అరుస్తూ అతణ్ణి వెంబడించింది.\nకృతాకృతుడు వాయువేగంతో ఇల్లు చేరుకుని, తలుపులు గట్టిగా బిగించి, వణు కుతూ దుప్పటి కప్పుకుని పడుకుని, త్వర లోనే నిద్రపోయాడు. కాని ఒక రాత్రివేళ వాడికి నిద్రా భంగమై లేచి చూసేసరికి, తలుపు తెరుచుకుని చండాలుడి శవం ఎడమ కాలితో గెంతుతూ, ఎడమ కన్ను భయంకరంగా అటూ ఇటూ తిప్పుతూ, \"ఊనాధికాకృతంకృతం\" అంటూ వాడి కేసి రావటం కనిపించింది.\nకృతాకృతుడు చివాలున పక్కమీది నుంచి దూకి మరొక ద్వారం తెరుచుకుని బయటికి పారిపోయి, ఒక గుర్రం ఎక్కి, అతివేగంగా దూరదేశానికి వెళ్ళి పోయాడు. అక్కడ ఒక పెద్ద నగరంలో స్థిర నివాసం ఎర్పాటు చేసుకుని, చండాలుడి శవం పీడ వదిలింది గదా అనుకున్నాడు. వాడు అక్షయమైన తన పాచికలతో జూదంలో అందరినీ ఓడించి అంతులేని డబ్బు సంపాదించి, సమస్త భోగాలూ అనుభవిస్తూ, ఇతర జూదగాళ్ళకు విందులు చేస్తూ సుఖంగా కాలక్షేపం చెయ్యసాగాడు.\nఒకనాటి రాత్రి ఒక జూదపుటింట్లో వాడు పాచికలాడుతూండగా, సగం బతికిన చండాల శవం ఒంటి కాలిపై గెంతుతూ, ఒంటి కన్ను భయంకరంగా అటూ ఇటూ తిప్పుతూ, “ఊనాధికాకృతంకృతం' అంటూ అక్కడికి వచ్చింది.\nకృతాకృతుడు దాన్ని చూసి కెవ్వున కేక పెట్టి, జూదం ఆడే బల్ల మీదుగా దూకి, మరొక వాకిలిగుండా బయటికి వెళ్ళి, ఏక పరుగున నగరం దాటి, అరణ్యానికి అడ్డం పడి ఎంతో దూరాన వున్న మరొక నగరం చేరుకున్నాడు. అక్కడ జూదపుటింట్లో వున్న వాళ్ళందరూ ఆ భీకరదృశ్యం చూసి, గుండెలవిసి చచ్చారు.\nఈ కొత్త నగరంలో కృతాకృతుడు కొంత కాలంపాటు మారువేషం వేసుకుని, కలుగు లోని ఎలుకలాగా దాగివుండి, తరవాత ధైర్యం వచ్చి, తిరిగి జూదమాడి డబ్బు సంపా దించటం ఆరంభించాడు.\nఒకనాడు కృతాకృతుడు మేడ మీద తన ప్రేయసితో సహా కూచుని వుండగా చండా లుడి శవం వారున్న చోటికి ఒంటి కాలిపై గెంతుతూ, ఒంటి కన్నుతో నిప్పులు కక్కుతూ, \" ఊనాధికాకృతంకృతం\" అని భయంకరంగా అరుస్తూ వచ్చింది.\nఆ దృశ్యాన్ని చూడగానే కృతాకృతుడి ప్రియురాలు భయంతో పెద్దగా ఒక్క కేక పెట్టి ప్రాణాలు వదిలింది.\nశవం నుంచి తప్పించుకోవటానికి కృతా కృతుడు మేడ మీది నుంచి వీధిలోకి దూకి తాను కూడా ప్రాణాలు వదిలాడు.\nబేతాళుడీ కథ చెప్పి, \" రాజా, నా కొక సందేహం. ఊనాధికాకృతంకృతం' అన టంలో శవం యొక్క అభిప్రాయ మేమిటి? నీకు తెలిసికూడా చెప్పక పోయావో నీ తల పగిలి పోతుంది,\" అన్నాడు.\nదానికి విక్రమార్కుడు, \"'ఊనాధికా కృతంకృతం' అంటే, తక్కువ చేసినది, ఎక్కువ చేసినదీ, అసలే చెయ్యనిదీ అని అర్థం. ఈమాటల్లో వుండే అర్థం స్పష్టంగా తెలుస్తూనే వున్నది. ప్రారంభించిన పని పూర్తి చెయ్యటానికి సాహసం లేనివారు ఎక్కువైనా చేస్తారు, తక్కువైనా చేస్తారు. అందుచేత వారు ఉభయభ్రష్టు లవుతారు. సన్మార్గులు నీచయత్నాలు ఆరంభించనే ఆరంభించరు. పాపకృత్యాలు చేసే సాహసం గల దుర్మార్గులు తమ ప్రయత్నాలను చివరంటా సాగించి వాటి సత్ఫలితాలను ఈ లోకంలో నైనా అనుభవిస్తారు. పిరికి వాళ్ళు ఈ రెండు తరగతుల కిందారరు. వారు పాపపు కార్యాలను ఆరంభిస్తారు. గాని వాటిని ముగించే సాహసం వుండదు; వారు ఉభయభ్రష్టులై పోతారు. ఇదే శవం అన్నమాటలకు అర్థం,” అన్నాడు.\nరాజు కీ విధంగా మౌనభంగం కలగగానే బేతాళుడు శవంతో సహా మాయమై మళ్ళీ చెట్టెక్కాడు. (కల్పితం)",
            "book_page_end": 38
        },
        {
            "title": "అన్నా - చెల్లెలు - 2",
            "book_page_start": 39,
            "pdf_page_start": 52,
            "pdf_page_end": 57,
            "author": "సి. మాధవరావు",
            "genre": "జానపదం",
            "moral": "కుట్రలు, మోసాలు ఎక్కువ కాలం దాగి ఉండవు. ద్రోహం చేసినవారికి శిక్ష తప్పదు.",
            "keywords": [
                "జుబేదా రాణి",
                "కూతల్ కులూబ్",
                "ఖలీఫా",
                "కుట్ర",
                "నిర్దోషికి శిక్ష"
            ],
            "characters": [
                "జుబేదా రాణి",
                "ఖలీఫా",
                "కూతల్ కులూబ్",
                "ఘానిం",
                "జాఫర్",
                "ఫిత్నా",
                "సుల్తాను"
            ],
            "locations": [
                "బగ్దాదు",
                "డమాస్కస్",
                "దివాణం"
            ],
            "content": "తనకు సవితి కాబోతున్న కూతల్ కులూబ్ను మాయోపాయం చేత మందు పెట్టి శ్మశానంలో నౌకర్ల చేత పాతిపెట్టించి నాక జుబేదారాణికి ఒక పెద్ద సమస్య పట్టు కున్నది— ఖలీఫా త్వరలోనే యుద్ధం నుంచి తిరిగి వస్తాడు, కూతల్ కులూబ్ గురించి అడుగుతాడు; అప్పుడాయనకు తానేమని జవాబు చెప్పాలి?\nఈ విషయం ఆమె తన ముసలి దాసిని రహస్యంగా సలహా అడిగింది. ఈ ముసలిది అన్ని రకాల జిత్తులూ తెలిసిన ముసలి నక్క. అది రాణీతో, \"ఈ సమస్యను పరిష్కరించటానికి, ఒక ఉపాయం కాదు, వెయ్యి ఉపాయాలు చెప్పగలను. కాని అన్నిటికన్న ఉత్తమమైన దేమిటంటే, \"వడ్రంగి చేత ఒక కొయ్య బొమ్మ చేయించి, దాన్ని ఖరీదైన శవాల పెట్టెలో పెట్టి, నీవూ నీ పరివారమూ కలిసి దివాణంలోనే శాస్త్రో క్తంగా పాతేయించటం. ఖలీఫాగారు తిరిగి వచ్చాక, కూతల్ కులూబ్ చనిపోయిందనీ, ఆమెకు రాజవైభవం ఏమీ తక్కువలేకుండా ఉత్తరక్రియలు చేసి సమాధి కట్టించానని చెప్పవచ్చు. ఆయన నాలుగు చుక్కలు కన్నీరు కార్చి, సమాధి దగ్గిర కొరాను చది విస్తాడు. ఒకవేళ నీ మాట నమ్మక సమాధి తెరిపించినా కూడా, లోపల శవపేటిక వుంటుంది. అందులో ఖరీదైన దుస్తులూ, నగలూ తొడిగిన కొయ్య బొమ్మ వుంటుంది. శవాన్ని తాకి చూడటం దోషం గనక ఖలీఫా గారు అంత దూరం వెళ్ళరు. నీ చిక్కు తీరి పోతుంది,” అని సలహాగా చెప్పింది.\nరాణి తృప్తిపడి ముసలిదానికి బట్టలూ, బంగారమూ ఇచ్చి దాని సలహా ప్రకారమే పడ్రంగి చేత ఒక కొయ్య బొమ్మ తయారు చేయించి, దానికి నగలుపెట్టి, మంచిమంచి బట్టలు కట్టి, ముఖం కప్పి, శవం పెట్టెలో ఆ బొమ్మను పెట్టి, దివిటీలూ, కొవ్వొత్తులూ మొదలైన వాటితో ఆ బొమ్మను సమాధి చేయించి, సమాధి మీద మంచి గోరీకూడా కట్టించింది. ఈ ఉత్తరక్రియలలో అంతః పురంలోని దాసీ జనమంతా పాల్గొన్నారు. కంబళ్ళు పరిచి ప్రార్ధనలు చేశారు. దివాణ మంతటా నల్ల బట్లలు కట్టారు. నౌకర్లు మైల బట్టలు ధరించారు. కూతల్ కులూబ్ చని పోయిందన్న వార్త దివాణ మంతటా పొక్కింది. మన్రూర్ వంటి ఖలీఫా అంత రంగికులు సయితం ఈ వార్త నమ్మారు.\nత్వరలోనే ఖలీఫా యుద్ధం నుంచి తిరిగి వచ్చాడు. ఆయన ప్రాణాలన్నీ కూతల్ కులూబ్ పైనే పున్నాయి. ఆమె మరణ వార్త వింటూనే ఆయన మొదలు నరికిన చెట్టు లాగా పడిపోయాడు. స్పృహ తెలిసినాక ఆయన తన ప్రియురాలి సమాధి చూస్తా నన్నాడు. \"ఆమెపై గల మమత కొద్దీ ఆమెను నా ఇంటి ఆవరణలోనే సమాధి చేయిం చాను,” అన్నది జుబేదా రాణి. ఖలీఫా ప్రయాణపు దుస్తులన్నా మార్చుకోకుండా సమాధి వద్దకు వెళ్ళాడు. అక్కడ పరిచిన తివాసీలూ, వెలుగుతున్న కొవ్వొత్తులూ చూసి తృప్తిపడి, రాణి చేసిన ఏర్పాట్లకు తన కృతజ్ఞత తెలిపాడు.\nకాని త్వరలోనే ఆయనను అనుమా నాలు వేధించసాగాయి. ఆయన సమాధి తెరిపించి, శవం వుండే పెట్టెను చూసిన దాకా ఆ అనుమానాలు తీరలేదు. తరవాత నెల రోజులపాటు ప్రతి రోజూ ఆ గోరీ వద్ద కోరాను పఠనం జరిపించి, తానుకూడా అక్కడే వుండి తన ప్రియురాలి కోసం కన్నీరు కారుస్తూ వచ్చాడు. ఆఖరు రోజు ప్రార్థనలు ఉదయం నుంచి మరుసటి ఉదయందాకా ఆగకుండా జరిగాయి. ఆ తరవాత ఎవరిదారిన వారు వెళ్ళిపోయారు.\nనెలరోజులుగా ఏడుస్తూ వుండటం చేతా, ఆఖరు రోజంతా నిద్రలేక సొమ్మసిల్లి పోవటంచేతా ఖలీఫా తన భవనానికి తిరిగి వస్తూనే గాఢనిద్రలో ముణిగి పోయాడు.\nఒక గంట అయినాక ఆయనకు నిద్రా భంగం కలిగే సమయానికి ఖలీఫా కాళ్ళ దగ్గిరా, తల దగ్గిరా కూచుని వున్న దాసీలు చిన్న గొంతుతో మాట్లాడు కోవటం వినిపిం చింది. ఆయన కళ్ళు తెరవకుండానే వారి సంభాషణ అలకించాడు.\n\"పాపం, ఖలీఫాగారి కెంత దుర్గతి పట్టింది? ఆయన ఉత్తుత్త సమాధి దగ్గిర ఆశ్రు తర్పణాలు విడవటమేమిటి?, అందులో ఏమున్నది—కొయ్య బొమ్మ తప్ప?”\n\"అసలు శవాన్ని జుబేదారాణి శ్మశా నంలో పాతేయించిందటగా? కూతల్ కులూబ్కు భంగు పెట్టి స్పృహలేకుండా చేసి, ప్రాణాలతోనే పాతేయించిందన్నారు.”\n\" పాపం, కూతల్ కులూబ్ అంత ఘోర మరణం పాలయిందా?\"\n\"దేవుడి దయవల్ల ఆ గండం తప్పిం దిలే. ఆమె ఎలాగో తప్పించుకుని అన్ని నెలలుగా ఘానిం అనే డమాస్కస్ వర్త కుడి ఇంట రహస్యంగా వుంటున్నదట. ఈ సంగతి ఎలాగో జుబేదారాణికి కూడా తెలిసిపోయింది! అక్కడ వాళ్ళిద్దరూ హాయిగానే వుండి వుంటారు. ఇక్కడ కలీఫాగారు మాత్రం దుఃఖంతో అలమటించి పోతున్నారు.”\nఈ మాటలన్నీ విన్న ఖలీఫా శివం ఎత్తిన వాడల్లే పెద్ద పెడబొబ్బ పెట్టి, పక్క మీది నుంచి చివాలున లేచి, \"జాఫర్! జాఫర్ ఎక్కడ?\" అని కేకలు పెట్టాడు.\nమంత్రి అయిన జాఫర్ రాగానే ఆయన అతనితో, \"నీవు వెంటనే భటులతో వెళ్ళి, ఘానిం అనే డమాస్కస్ వర్తకుడి ఇల్లు చుట్టు ముట్టి, అక్కడ వున్న నా కూతల్ కులూబ్ను విడిపించి తీసుకురా. ఆ ఘానిం అనే ద్రోహిని బంధించి పట్టుకురా, వాణ్ణి చిత్రహింస చెయ్యాలి,” అన్నాడు.\nజాఫర్ భటులనూ, నగర రక్షకుణ్ణి పిలి పించి, ఘానిం అనే వాడి ఇల్లు ఎక్కడ వున్నదీ ఆరాతీసి, ఖలీఫా ఆజ్ఞను పాలించ టానికి బయలుదేరాడు. అతను భటులతో వచ్చి చేరే సమయానికి ఘానిం, కూతల్ కులూబ్లు భోజనం చేస్తున్నారు. ఆమె కిటికీ గుండా రాజభటుల అట్టహాసం గమ నించి, కొంప ముణిగిందని తెలుసుకుని, \" ఘానం, ప్రమాదం! ఖలీఫా నిన్ను బతక నివ్వడు! ప్రాణాలతో పారిపో!\" అని ఆక్రందనం చేసింది.\nరాజభటులు అప్పటికే చుట్టు ముట్టిన ఇంటి నుంచి ప్రాణాలతో బయట పడటం- ఎలాగో ఘానింకు తెలియలేదు. ఆ ఉపా యంకూడా ఆమె చేసింది. ఆమె అతని దుస్తులు చించి, చింకి పాతలు పైన తొడిగి, ఒక కుండలో ఎంగిలి పదార్థాలన్నీ వుంచి, ఆ కుండను అతని నెత్తిన పెట్టి, \"అలా బయటికి వెళ్ళు. బానిసవాడి వనుకుని రాజ భటులు నీ జోలికి రారు. నా విషయం దిగులు వద్దు! ఖలీఫా నా కెన్నటికీ హాని చేయడు!\" అన్నది.\nఆమె చెప్పినట్టే భటులు ఘానింను నిరాక్షేపణగా బయటికి పోనిచ్చారు. ఆతను వెళ్ళిన కొద్దిసేపటికే జాఫర్ గుర్రమెక్కి ఆ ఇంటికి చేరుకున్నాడు. ఆయన లోపలికి అడుగుపెట్టేసరికి కూతల్ కులూబ్ చక్కగా ముస్తాబై ఒంటరిగా వున్నది. జాఫర్ను చూడగానే ఆమె వందనం చేసింది.\n\" అమ్మా, ఘానిం అనే వాణ్ణి పట్టుకు రమ్మని నాకు ఉత్తరువయింది. అతను ఎక్కడ వున్నదీ నీకు తెలుసునా?” అని జాఫర్ ఆమె నడిగాడు.\n\"తెలుసును. కొంతకాలం కిందట అతను తన తల్లినీ, తోడబుట్టువునూ చూడటానికి డమాస్కస్ కు బయలుదేరి వెళ్ళిపోయాడు. ఆ పైన నా కేమీ తెలీదు. ఈ పెట్టె మాత్రం నాది. అందుచేత దీన్ని దివాణానికి జాగ్రత్తగా చేర్పించండి,\" అన్నదామె.\nజాఫర్ తన వెంట వున్నవారిలో కొందరిని పెట్టె ఎత్తుకోమని చెప్పి, ఆమెను తన వెంట ఖలీఫా వద్దకు వేంచేయవలసిందిగా ప్రార్థిం చాడు. తరవాత ఆయన మిగిలిన భటులతో, \"ఈ ఇల్లు కొల్లగొట్టి, ఇంటికి నిప్పు అంటించి వచ్చేయండి. ఇది ఖలీఫాగారి ఆజ్ఞ,” అన్నాడు.\nఆయన ఆమెను వెంట బెట్టుకుని ఖలీఫా వద్దకు వెళ్ళి, ఘానిం డయాస్కస్్కు వెళ్ళి పోయాడని చెప్పాడు. తన ప్రియురాలు అది వరకే ఘానింకు ఉంపుడుకత్తె అయిపోయి వుంటుందన్న ఆగ్రహావేశంతో ఖలీఫా ఆమెను చీకటి కొట్టులో వెయ్యమని తన అంగరక్షకుడైన మస్రూర్ను ఆజ్ఞాపించాడు.\nఇంక ఘానింను పట్టుకుని శిక్షించవలసి వున్నది. అతనిని వెతకటానికి ఆశ్విక భటు లను పంపుతూ ఖలీఫా, తన సామంతుడైన డమాస్కస్ సుల్తానుకు ఒక ఉత్తరం రాశాడు. ఘానిం అనే డమాస్కస్ యువ కుడు, అయ్యూబ్ అనే వాడి కుమారుడు, వర్తకంమీద బగ్దాదుకు వచ్చి, తన ప్రియు రాలైన ఒక స్త్రీతో సంబంధం పెట్టుకుని, తన ఆగ్రహానికి వెరిచి డమాస్కస్ పారి పోయి, అక్కడ తన తల్లీ చెల్లెళ్ళ చాటున తలదాచుకున్నాడనీ, అతన్ని పట్టి తన వద్దకు పంపినట్టయితే తాను తగిన రీతిగా శిక్షిస్తాననీ, అతనికి ఆశ్రయం లభించిన ఇంటిని నేలమట్టం చేసి ఆ ఇంట్లో వుండే వారికి నగర బహిష్కార శిక్ష విధించమని ఖలీఫా ఆ ఉత్తరంలో రాశాడు.\nవారం రోజుల కల్లా ఈ ఉత్తరం డమా స్కస్ సుల్తానుకు చేరింది. ఆయన దాన్ని చదువుతూనే, \" ఘానిం ఇంటిని ఎవరు పడితే వారు కొల్లగొట్టుకోవచ్చు,” అని చాటింపు వేయటానికి ఉత్తరువిచ్చాడు.\nతరవాత ఆయన కొందరు భటులతో ఘానిం ఇంటికి వెళ్ళి తలుపు తట్టాడు. ఘానిం చెల్లెలు ఫిత్నా తలుపు తెరిచి, సుల్తానును చూడగానే ముఖం కప్పుకుని తన తల్లితో చెప్పటానికి పరుగెత్తింది.\nఘానిం తల్లి తన కొడుకు జాడ తెలియు నందున అతను చనిపోయినాడని రూఢి చేసుకుని, అతని పేర ఒక చిన్న గోరీ కట్టి, నిద్రాహారాలు మాని ఏడుస్తూ ఆ గోరీ దగ్గిరే పడి వుంటున్నది. సుల్తాను వచ్చాడని విని ఆమె తన కుమార్తెతో, \"సుల్తానుగారిని ఇలా దయచెయ్యమను,” అన్నది.\nసుల్తాను ఆమె వున్న చోటికి వచ్చి, \"ఘానింను పట్టుకుని ఖలీఫా వారి వద్దకు పంపటానికి వచ్చాను,” అన్నాడు.\n\"ఏం చెప్పను, బాబూ? నా కొడుకు ఘానిం మమ్మల్ని విడిచి వెళ్ళి ఏడాది దాటింది. వాడేమయాడో కూడా మాకు తెలియదు,\" అన్నది ఘానిం తల్లి.\nసుల్తాను దయగలవాడే గాని ఖలీఫా ఉత్తరువు పాలించక గత్యంతరంలేదు. ఆయన వారి ఇంటిని నేల మట్టం చేయించి, ఆ తల్లి కూతుళ్ళ దుస్తులుకూడా ఒలిపించి, అతి కొద్దిపాటి దుస్తులతో వారిని నగరం నుంచి వెళ్ళగొట్టాడు. — (ఇంకా వుంది)",
            "book_page_end": 44
        },
        {
            "title": "పచ్చి మోసం",
            "book_page_start": 46,
            "pdf_page_start": 59,
            "pdf_page_end": 61,
            "author": "ఎ. వీరబ్రహ్మము",
            "genre": "హాస్యం",
            "moral": "మోసం చేయాలని చూసినప్పుడు, ఎదుటివారు ఇంకా తెలివిగా ప్రవర్తిస్తే మోసగాడే నష్టపోతాడు.",
            "keywords": [
                "వర్తకుడు",
                "డబ్బు",
                "మోసం",
                "చాకచక్యం",
                "నష్టం"
            ],
            "characters": [
                "బాపనయ్య",
                "రామయ్య",
                "పెద్దమనుషులు"
            ],
            "locations": [
                "బలుసుపాడు"
            ],
            "content": "బలుసుపాడులో బాపనయ్య అనే వర్తకు డున్నాడు. ఆ ఊళ్ళోనే రామయ్య అనే ఆసామి వుంటున్నాడు. రామయ్యకు కుటుంబ అవసరాలకు ఒక పాతిక రూపా యలు కావలసి వచ్చినవి. ఎవరినైనా అడుగుదామంటే తనను నమ్మి ఊళ్ళోవా ళ్ళెవరూ దమ్మిడీ కూడా ఇవ్వరని రామ య్యకు తెలుసు. రామయ్య ఎప్పుడూ బాపనయ్యను అడిగివుండలేదు. అందుచేత వడ్డీ ఆశ చూపి మెల్లగా బాపనయ్య దగ్గర డబ్బు లాగాలనుకున్నాడు.\n\"బాపనయ్య బాబూ! ప్రాణం మీదికి వచ్చింది. మళ్ళీ ఈ వారం నాటికి పువ్వుల్లో పెట్టి నీవు కోరిన వడ్డీతో నీ చేతులో పెడతా. ఒక్క పాతిక రూపాయలు అద్దూ,” అని ప్రాధేయ పూర్వకంగా అడిగాడు రామయ్య.\nబాపనయ్య సామాన్యంగా చెయిజారే మనిషి కాదు. ఇంకెవరికన్నా ఐతే ఇచ్చే వాడేమోగాని, రామయ్యకు ఇస్తే వడ్డీమాట అలావుంచి అసలు గల్లంతు అవుతుందని బాపనయ్యకు అపనమ్మకం. అందువల్ల నాలుగు తియ్యటి మాటలు చెప్పి రామ య్యను సాగనంపుదా మనుకున్నాడు.\n\"రామయ్యా! ఎన్నడూ అడగనివాడివి నోరుతెరిచి అడిగావు. ఏంచేసేది? సొమ్మంతా వ్యాపారంలో బిగిసి పోయింది. లేకపోతే, నీ కిస్తే యెక్కడికి పోతుంది. లేదన్నానని మరేమీ అనుకోకేం!\" అని అతి వినయంగా చెప్పాడు బాపనయ్య.\nబాపనయ్య ఎంత వినయంగా చెప్పినా తనకు ఇవ్వడానికి ఇష్టంలేకనే ఇలా నాటకం ఆడాడని గ్రహించాడు, రామయ్య. \" సరే! ఇంకొకచోట చూస్తాలే,” అని వెళ్ళి పోయాడు. కాని బాపనయ్య దగ్గర నుంచి ఏవిధంగానైనా డబ్బు రాబట్టాలని రామయ్య నిశ్చయించుకొన్నాడు. కూర్చున్నా, నుంచున్నా దీనిని గురించే ఆలోచించడం ఆరంభించాడు. ఆఖరికి అతనికి ఏదో ఆలో చన వచ్చినట్టుంది. చరచరా బాపనయ్య కొట్టు దగ్గరకు వెళ్ళాడు.\nకొట్లో బాపనయ్య ఒక్కడే కూర్చొని వున్నాడు. అదే సమయమని రామయ్య బాపనయ్యను సమీపించి, \" ఇదుగో, బాప నయ్యా! ఐదుపదు లెంత?” అని ప్రశ్నిం చాడు. రామయ్య లెక్క తెలియక అడుగు తున్నాడనుకొని \"యాభై కదటయ్యా!” అన్నాడు బాపనయ్య. \"బాగుంది నీ తెలివి! అరవైకదూ?” అన్నాడు రామయ్య తీవ్రంగా. \"భలే వాడివిలే, యాభై,” అన్నాడు బాపనయ్య. \"ఏయ్! జాగ్రత్తగా మాట్లాడు, అరవై!” అన్నాడు. పెద్దగా కేకలు పెడుతూ రామయ్య. \"యాభై!” అన్నాడు బాపనయ్య అంతకంటె పెద్దగా.\nఈ విధంగా బాపనయ్య, రామయ్య, యాభై, అరవై అని కేకలు పెట్టుకోవడం విని చుట్టుపక్కల వాళ్ళంతా బాపనయ్య. కొట్టు దగ్గిరకు వచ్చి, \"ఏమిటయ్యా, మీ అరుపులు?\" అని ప్రశ్నించారు.\n\"చూడండి! ఈ పెద్దమనిషి, నాకు టోపీపెట్టడానికి చూస్తున్నాడు. నేను ఇతని దగ్గర అరవై రూపాయలు దాచుకున్నాను. తీరా నాకు అవసరమొచ్చి ఇప్పుడు అడిగితే, యాభయ్యే నంటున్నాడు,” అన్నాడు రామయ్య, నిజంగా సొమ్ము పోయినవాడిలా.\nబాపనయ్య దిగ్భ్రాంతి చెందాడు. \" ఆరి పిడుగా! నా దగ్గర నువ్వు డబ్బుదాచావా? ఎంత అన్యాయం! ఎంత అన్యాయం! అంతా ఒట్టిదే బాబూ!” అని జరిగిన విషయం పెద్దమనుషులకు చెప్పబోయాడు , బాపనయ్య. రామయ్య అతడి మాటను చొరవ నివ్వలేదు \" ఇదుగో, బాపనయ్యా ! నీ నాటకం ఇక కట్టిపెట్టు. ఇందాకటి నుంచీ యాభై అని ఇప్పుడు అసలే లేదంటున్నావా? ఆ పదిరూపాయలు తింటే తిన్నావుగాని నువ్వన్న ఆ యాభైరూపాయలు నా మొహాన పారెయ్! జన్మలో ఇంకెవరి దగ్గరా డబ్బు దాచిపెట్టకుండా బుద్ధి చెప్పావు. ఈ పది రూపాయలతోనే బాగుపడి పోవులే, కానియ్!” అన్నాడు రామయ్య ఎంతో చాక చక్యంగా. అక్కడ చేరిన వాళ్ళందరూ రామయ్య మాటలు నమ్మేశారు. వాళ్ళు నిజంగా రామయ్య బాపనయ్య దగ్గర డబ్బు దాచాడనుకున్నారు.\n\"బాపనయ్యా ! వాడు అరవై రూపా యలు దాచుకుంటే యాభయ్యే నంటివి. నువ్వు అన్నప్రకారం ఆ యాభయ్యే ఇవ్వ మంటున్నాడుగదా! మొత్తం కైంకర్యం చెయ్యాలంటే ఎట్లా చెప్పు? దేనికైనా న్యాయం ఉండొద్దూ! మర్యాదగా యాభై రూపాయలు ఇచ్చి పంపెయ్!” అని తీర్పు చెప్పారు అక్కడ చేరినవాళ్ళంతా. ఇంకా స్సేపు ఆగితే అరవై రూపాయలు ఇవ్వమని తీర్పు చెప్తారేమోనని పాపం, బాపనయ్య కిక్కురు మనకుండా యాభై రూపాయలు రామయ్య దోసిట్లో పోశాడు.\nచూశావా! నా తడాఖా, అన్నట్టు చూస్తూ రామయ్య చక్కాపోయాడు.\nపాతిక రూపాయలు అప్పు ఇవ్వనందుకు బూటకం చేసి రెట్టింపు తీసుకుపోయాడని బావురుమన్నాడు పాపం; బాపనయ్య !",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 62,
            "pdf_page_end": 69,
            "author": "చందమామ బృందం",
            "genre": "పురాణం",
            "moral": "పితృవాక్య పాలన, ధర్మనిరతి మరియు పతివ్రతా ధర్మం యొక్క విలువలు గొప్పవి.",
            "keywords": [
                "అయోధ్య",
                "భరతుడు",
                "రామ పాదుకలు",
                "వనవాసం",
                "అనసూయ",
                "సీత స్వయంవరం"
            ],
            "characters": [
                "రాముడు",
                "భరతుడు",
                "శత్రుఘ్నుడు",
                "వసిష్ఠుడు",
                "సీత",
                "లక్ష్మణుడు",
                "అత్రిమహాముని",
                "అనసూయ",
                "ఖరుడు"
            ],
            "locations": [
                "అయోధ్య",
                "నందిగ్రామం",
                "దండకారణ్యం",
                "మిథిల",
                "అత్రిమహాముని ఆశ్రమం"
            ],
            "content": "భరతుడు రాముడి ఆజ్ఞానుసారం లేచి జలం స్పృశించి రాముణ్ణి తాకి అందరి తోనూ ఈ విధంగా అన్నాడు: \"మీరంతా వినండి. నేను నా తండ్రిని రాజ్యం కోర లేదు, నా తల్లినీ కోరలేదు. రాము డడవికి వెళ్ళటం నాకు సమ్మతంకాదు. రాముడి బదులు నేను పధ్నాలుగేళ్ళూ వనవాసం చేస్తాను, నాకు బదులు రాముణ్ణి రాజ్యం చెయ్యమనండి. తండ్రి ఆజ్ఞ పాలించి నట్టవుతుంది.”\nఈ మాటలు విని రాముడు నిర్ఘాంత పోయి, \"ఇలా రాజ్యాన్ని, వనవాసాన్ని మార్పు చేసుకోవటం పితృవాక్య పరిపాలన ఎలా అవుతుంది? నేను వనవాసం చెయ్యటం మాని రాజ్యం ఏలటం కన్న ఘోరమైన తప్పు ఉండదు. ఈ పధ్నాలు గేళ్ళూ పూర్తికాగానే నేనూ భరతుడూ కలిసి రాజ్యంచేస్తాం,” అన్నాడు.\nచుట్టూ చేరిన వారు రాముడి మాటలకూ, భరతుడి మాటలకూ కూడా సంతోషిం చారు. వారు భరతుడితో, \" నాయనా, రాముడు చెప్పినట్టు చెయ్యి. అతన్ని తండ్రి రుణం తీర్చుకోనీ!” అన్నారు. రాముడు సంతోషించాడు గాని భరతుడి గుండెలో రాయిపడింది.\nచివర కతను రాముణ్ణి పాదుక లిమ్మని అడిగాడు. రాముడు ఆ పాదుకలను కాళ్ళకు వేసుకుని భరతుడికి ఇచ్చాడు. భరతుడు రాముడితో, \"నీవు కాకపోతే నీ పాదుకలే లోకాన్ని రక్షిస్తాయి. నేను మునివేషంతో, ఫలమూలాలు తింటూ, రాజ్యభారం ఈ పాదుకలకు అప్పగించి, ఊరి బయట ఉండి నీ రాక కోసం ఎదురు చూస్తూ ఉంటాను. పధ్నాలుగేళ్ళూ దాటిన మర్నాడు నీవు రాకపోయావో, అగ్నిప్రవేశం చేస్తాను,” అన్నాడు.\nరాము డిందుకు సరేనని, భరతుణ్ణి కౌగలించుకుని, \" నీ తల్లిని రక్షించు. ఆమె మీద ఆగ్రహించావో నా మీదా, సీత మీద ఒట్టు! ఇక- వెళ్ళి రా,” అంటూ కన్నీరు కార్చాడు.\nభరతుడు బంగారు అలంకారాలు గల రామపాదుకలను పూజించి, రాముడికి ప్రదక్షిణం చేశాడు. తరువాత రాముడు తన తల్లులనూ, ఇతరులనూ సాగనంపి పర్ణ శాలకు తిరిగివచ్చాడు.\nభరతుడు రాముడి పాదుకలను నెత్తిన పెట్టుకుని, శత్రుఘ్నుడితో సహా రథ మెక్కాడు. వసిష్ఠ నామదేవ జాబాలి మొద లైన వారు ముందు సాగారు. భరతుడు సపరివారంగా తిరుగుప్రయాణంలో - భర ద్వాజాశ్రమానికి వచ్చాడు. ఆయనతో జరి గినదంతా చెప్పి, ఆయన వద్ద సెలవు పుచ్చు కున్నాడు. శృంగిబేరపురం మీదుగా ప్రయా ణించి అతను చివరకు అయోధ్య చేరు కున్నాడు. అయోధ్య వీధుల కుండా రథ మెక్కి వస్తుంటే అతనికి నగరం నిర్జీవంగా కనబడింది. అతను శత్రుఘ్నుడితో, \"ఆయోధ్య కళ అంతా రాముడితోనే పోయింది,” అన్నాడు.\nభరతుడు తన తల్లులను అయోధ్యకు తెచ్చి వసిష్ఠుడు మొదలైన వారితో, \" రాముడు లేని అయోధ్యలో ఉండలేను, నందిగ్రామానికి పోయి, అక్కడినుంచే రాజ్యం చూస్తూ రాముడి రాకకు ఎదురు చూస్తూ ఉంటాను,\" అన్నాడు. ఈ ఏర్పా టుకు మంత్రులు కూడా సమ్మతించారు. భరతుడు తల్లుల దగ్గర సెలవు పుచ్చుకుని, శత్రుఘ్నుడితో బాటు రథమెక్కి, మంత్రు లనూ, వసిష్ఠ వెంటబెట్టుకుని నంది గ్రామానికి బయలుదేరాడు.\nతన వెంట రమ్మని అతను ఆజ్ఞాపించక పోయినప్పటికీ సేన కూడా అతని వెంట నంది గ్రామానికి కదిలింది.\nనందిగ్రామంలో పాదుకలకు శ్వేత చ్ఛత్రమూ ఇతర రాజమర్యాదలూ జరగా లని భరతుడు ఉత్తరు విచ్చాడు. తన తల్లి మూలంగా తనకు కలిగిన అపకీర్తి పోగొట్టు కోవటానికి మహాత్ముడైన భరతుడు జడలు ధరించి, నారబట్టలు కట్టి, మునివేషం వేసు కుని నందిగ్రామంలో ఉండి కోసలదేశాన్ని పరిపాలించాడు. రాజతంత్రం ప్రతిదీ ఆ పాదుకలకు చెప్పుకునేవాడు. సామం తులు తెచ్చిన కానుకలను పాదుకలకు నైవేద్యం పెట్టేవాడు. రాముడికి జరగవలి సిన పట్టాభిషేకం ఈ విధంగా రామ పాదు కలకు జరిగింది.\nభరతుడు వెళ్ళినాక రాముడు కొంత కాలం ఆ పర్ణశాలలోనే ఉన్నాడు. క్రమంగా అతనికి ఒక విషయం తెలిసివచ్చింది : ఆ ప్రాంతంలో ఉండే ఆశ్రమాలకు చెందిన మునులు రాముణ్ణి చూపించి ఏవో గుస గుసలాడుకుంటున్నారు. దీనికి తోడు వారంతా తమ ఆశ్రమాలు విడిచి వెళ్ళి పోబోతున్నారని కూడా తెలిసింది.\nఇదంతా ఏమిటో తేల్చుకోవాలనుకుని రాముడు మునులకు కులపతి అయిన ఘుసలి ముని వద్దకు వెళ్ళి, \" మీరంతా ఆశ్ర మాలు విడిచిపోతున్నారట. నేనుగాని, నా తమ్ముడుగాని, నా భార్యగాని తెలియక చేయగూడని పని ఏదైనా చేయలేదు గద?” అని అడిగాడు.\nదానికి కులపతి, \" మీరేమీ చెయ్యలేదు. గాని, నీ కారణంగా రాక్షసులు మునులకు మహాభయం కలిగిస్తున్నారు. రావణుడి తమ్ముడు ఖరుడనే వాడు జనస్థానంలో చేరి అక్కడి మునులను పారదోలాడు. ఎప్పుడో మాకూ పీడ చుట్టుకుంటుంది. అందుచేత ఈ ప్రాంతం వదిలి పోవాలనుకుంటున్నాం. యోధుడివి, అందులోనూ భార్యతో ఉంటున్నవాడివి ; నీకై నా ఈ చోటు వదలటమే మంచిది,” అన్నాడు.\nతరువాత అక్కడి మునులు చాలా దూరాన ఉండే మరొక ఆశ్రమానికి వెళ్ళి పోయారు. రాముడు మాత్రం కొంతకాలం అక్కడే ఉండి తాను కూడా ఆ ప్రాంతం విడిచిపెడితే మంచిదని నిశ్చయించు కున్నాడు. ఆ ప్రకారమే అతను సీతాలక్ష్మి ణులతో బయలుదేరి అత్రిమహాముని ఆశ్ర మానికి వెళ్ళాడు. ఆయన వారిని తన బిడ్డలలాగా ఆదరించి, తానే స్వయంగా వారికి అతిథి సత్కారాలు చేశాడు.\nతరవాత ఆత్రిమహాముని జగద్విఖ్యాతు రాలైన తన భార్య ఆనసూయను పిలిచి, ఆమెకు వారిని పరిచయం చేశాడు. అన సూయ ఇప్పుడు చాలా వృద్ధురాలు. జుట్టంతా తెల్లబడిపోయింది, అవయవాలు సడలిపోయాయి. కాని ఆమె తపశ్శక్తి సాటిలేనిది.\nఅత్రిమహాముని రాముడితో, \" ఒకప్పుడు వర్షంలేక పదేళ్ళపాటు కరువువస్తే ఈమె తన తపశ్శక్తితో గంగను ప్రవహింప జేసి మునులకు ఫల మూలాలు ఉత్పత్తి అయే టట్టు చేసింది. పదిరాత్రులు ఒకే రాత్రిగా ఉండేలాగ మరొక సందర్భంలో చేసింది. సీతను ఈమెకు నమస్కారం చెయ్య మను,” అన్నాడు.\nరాముడు సీతతో, \" ఈ మహాత్ముడి మాట విన్నావు కదా, అనసూయాదేవికి నమస్కరించు. అందువల్ల నీకు శ్రేయస్సు కలుగుతుంది,” అన్నాడు.\nసీత అనసూయకు తన పేరు చెప్పుకుని నమస్కారం చేసి ఆమెను కుశల మడి గింది అనసూయ సీతను చూసి ఎంతో ముచ్చటపడి, \"తల్లీ, నీవు బంధువులనూ, ఐశ్వర్యాన్నీ, అహంకారాన్నీ, సమస్తాన్నీ విడిచి భర్త వెంట పాతివ్రత్య ధర్మంగా అరణ్యాలకు వచ్చావే, నీ భాగ్యమే భాగ్యం! అమ్మా, నేను ఎంతగానో ఆలోచించి చూశాను, స్త్రీని సమస్తవేళలా భర్తలాగా రక్షించేవారు మరెవరూ లేరు. నీ విలాగే భర్తను అనుసరించి ఉంటూ పాతివ్రత్య ధర్మం నెరవేర్చు,” అని చెప్పింది.\n\"నా భర్త గుణవంతుడు, దయా మయుడు, ధర్మాత్ముడు, నా మీద ఆచం చలమైన ప్రేమగలవాడు, నాకు తల్లి వంటి వాడు, తండ్రి వంటివాడు, మోహనా కారుడు; అటువంటి భర్తను సేవించ టానికేం? నేను చిన్నతనం నుంచీ పతివ్రతా ధర్మాలు తెలుసుకున్నాను. అడవికి వచ్చే టప్పుడు నా అత్త కౌసల్య కూడా నాకా ధర్మం బోధించింది. ఇప్పుడు మీ నోట కూడా అవే వింటున్నాను,” అన్నది సీత ఎంతో వినయంగా.\nసీత తియ్యగా మాట్లాడుతూంటే అన సూయకు ఎంతో ముచ్చట ఆయింది. ఆమె సీతతో, \" అమ్మా, నీ కేమైనా కోరిక ఉంటే చెప్పు, నేను తీర్చుతాను,” అన్నది.\nసీత ఈ మాట విని ఆశ్చర్యపడి, \"మీరా మాట అనటమే నాకు పదివేలు,\" అని సమాధాన మిచ్చింది.\n\"అయినా నా సంతోషం కొద్దీ ఇచ్చేది నీవు తీసుకోవాలి,\" అంటూ అనసూయ సీతకు ఒక దివ్యమైన పుష్పమాలా, ఒక చీరా, కొన్ని ఆభరణాలూ, శరీరానికి పూసు కునే పూతా, మంచి పరిమళగంధమూ ఇచ్చింది.\nతరవాత అనసూయ సీతతో, \"నీ భర్త నిన్ను స్వయంవరంలో పెళ్ళాడాడని విన్నాను. ఆ కథంతా చెబుతావా, అమ్మా ?” అని అడిగింది.\nసీత తన వృత్తాంతమంతా అనసూయకు చెప్పింది : \"మా తండ్రి జనకమహారాజు మిధిలకు రాజు. ఆయన యాగం కోసం నాగ లితో భూమిని దున్నుతూ ఉండగా మట్టిలో నే నాయనకు దొరికాను. ఆయన కప్పటికి సంతానం లేకపోవటం చేత నన్ను తన కుమార్తెగా భావించి, పెంచమని తన పెద్ద భార్య కిచ్చాడు. నాకు పెళ్ళియీడు వచ్చాక ఆయనకు పెద్ద విచారం పట్టుకున్నది. ఎంత ఆలోచించినా నాకు తగిన భర్త ఆయ నకు దొరకలేదు. అప్పు డాయన నాకు స్వయంవరం చేద్దామని నిశ్చయించి, తన ఇంటనున్న గొప్ప విల్లును ఎక్కు పెట్టిన వాడికి నన్నిచ్చి పెళ్ళిచేయ నిర్ణయించాడు. ఎందుకంటే, దైవాంశ ఉన్నవారు తప్ప మామూలు మనుష్యులు దానిని ఎత్తనైనా శక్తిలేని వారవుతారు. ఎందరో రాజులు స్వయంవరానికి వచ్చి, ధనుస్సును ఎత్త లేక దణ్ణం పెట్టి వెళ్ళిపోయారు. అంతలో విశ్వామిత్రమహాముని రామలక్ష్మణులతో సహా యజ్ఞం చూడవచ్చాడు. విశ్వామిత్రుడు కోరగా మా తండ్రి ఆ ధనుస్సును తెప్పించి వారికి చూపాడు. రాముడా ధనువును అవ లీలగా ఎత్తి, తాడు తగిలించి లాగేసరికి ధనుస్సు పెళ పెళా నడిమికి విరిగిపోయింది. వెంటనే నా తండ్రి కన్యాదానం చెయ్య టానికి జలకలశం తెప్పించాడు. కాని రాముడు తన తండ్రి అనుమతి లేకుండా నన్ను పెళ్ళాడనన్నాడు. తరవాత మా తండ్రి అయోధ్యకు కబురు చేసి దశ రథ మహారాజును రప్పించినాక మా కిద్దరికీ పెళ్ళి జరిగింది.”\nఈ కథ విని అనసూయ ఎంతో సంతో షించింది. ఆమె సీతను తన ఎదటనే అలంకరించుకోమని చెప్పి, తరవాత ఆమెను రాముడి వద్దకు పంపింది. రాముడు ఆమె అలంకరణలన్నీ చూసి, \"ఇవన్నీ ఎక్కడివి?” అని అడిగితే అనసూయ ఇచ్చిన కానుకలని సీత చెప్పింది. రామ లక్ష్మణులు పరమానందం పొందారు.\nసీతారామలక్ష్మణులు ఆ రాత్రి అత్రి మహాముని ఆశ్రమంలో గడిపి, మర్నాడు సూర్యోదయం వేళ అత్రిమహాముని వద్ద సెలవు తీసుకున్నారు.\n\"నాయనా, ఈ అరణ్యంలో నరభక్షకు లైన రాక్షసులు కూడా ఉన్నారు. 'మునులు ఫలాల కోసం అడవికి వెళ్ళి వచ్చేదారి చూపుతాను, ఆ దారినే వెళ్ళండి,” అని అత్రి చెప్పాడు.\nఆయన చూపిన మార్గాన బయలుదేరి సీతారామలక్ష్మణులు భయంకరమైన దండ కారణ్యం ప్రవేశించారు.\n[ అయోధ్యాకాండ సమాప్తం ]",
            "book_page_end": 56
        },
        {
            "title": "ప్రపంచపు వింతలు : 9. అమూన్ ఆలయం",
            "book_page_start": 57,
            "pdf_page_start": 70,
            "pdf_page_end": 70,
            "author": "చందమామ బృందం",
            "genre": "విశేషాలు",
            "moral": "చారిత్రక జ్ఞానాన్ని పెంపొందించడం.",
            "keywords": [
                "ఈజిప్టు",
                "కార్నాక్",
                "అమూన్ ఆలయం",
                "రామెసిస్",
                "శిల్పం"
            ],
            "characters": [],
            "locations": [
                "ఈజిప్టు",
                "కార్నాక్"
            ],
            "content": "క్రీస్తుకు పూర్వం 13 శతాబ్దాల క్రితం ఈజిప్టులో కార్నాక్ వద్ద మొదటి రామెసిస్ నిర్మించిన ఈ ఆలయం ఈజిప్టు శిల్పానికి గొప్ప నమూనా. ఆలయం వైశాల్యం 6 వేల చదరపు గజాలు. బొమ్మలో కనిపించే స్తంభాల వ్యాసం 12 అడుగులు, ఎత్తు 70 అడుగులు.",
            "book_page_end": 57
        },
        {
            "title": "పుణ్యం - పాపం",
            "book_page_start": 62,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "నీతి కథ",
            "moral": "చిన్న పుణ్యం చేసినా, మనసులో స్వార్థం, దురాశ ఉంటే, అది మొత్తం నాశనమై నరకానికి చేరుకుంటారు.",
            "keywords": [
                "యమధర్మరాజు",
                "స్వర్గం",
                "నరకం",
                "దానం",
                "చిలగడదుంప"
            ],
            "characters": [
                "ముసలమ్మ",
                "యమధర్మరాజు",
                "చిత్రగుప్తుడు",
                "బిచ్చగాడు"
            ],
            "locations": [
                "యమలోకం",
                "స్వర్గం",
                "నరకం"
            ],
            "content": "ఒక ముసలమ్మ చచ్చి యమధర్మ రాజు దగ్గిరికి పోయింది. యముడు చిత్రగుప్తుడితో, \" ఈ మనిషి ఏమన్నా పుణ్యం చేసిందేమో చూడు. స్వర్గానికి పంపుదాం,” అన్నాడు.\n\" ఈమె ఒకే ఒక మంచి పని చేసింది. ఆకలిగొని ఉన్న బిచ్చగాడికి ఒక చిలగడదుంప దానం చేసింది.\" అని చిత్రగుప్తుడు చెప్పాడు.\nఇంకేం ఆ చిలగడదుంపను తెప్పించి ముసలిదాని చేతిలో ఉంచారు. చిలగడ దుంప స్వర్గం కేసి లేచింది. ముసలిది కూడా లేచింది. ముసలమ్మ స్వర్గానికి పోతూండటం చూసి బిచ్చగాడు ఆమె కొంగు పట్టుకుని తాను కూడా పైకి లేచాడు. మరొక ప్రాణి బిచ్చగాడి కాళ్ళు పట్టుకున్నది. ఇట్లా ఒకరి కాళ్ళు పట్టుకుని ఒకరు దండలాగా తయారై స్వర్గానికి బయలుదేరారు.\nఅంతమంది పట్టుకుని వెళ్ళాడు- తున్నా ముసలమ్మకు బరువేమీ అని పించలేదుగాని, తన చిలగడదుంప మహాత్యంతో వీళ్ళంతా స్వర్గానికి బయలుదేరటం సహించలేక పోయింది. ఆమె తన కొంగు పట్టుకున్న బిచ్చగాణ్ణి తోసేస్తూ, \" అది నా చిలగడదుంప,” అన్నది. కాని ఆమె ఆ బిచ్చగాణ్ణి తోసెయ్యటం కోసం పైనున్న చిలగడ దుంపను పదిలేసింది. అందుచేత ముసలమ్మా, ఆమెను పట్టుకుని వేళ్ళాడుతున్న వారూ కూడా నరకంలో పడిపోయారు.",
            "book_page_end": 62
        },
        {
            "title": "అట్ట చివరి బొమ్మ",
            "book_page_start": 64,
            "pdf_page_start": 77,
            "pdf_page_end": 77,
            "author": "చందమామ బృందం",
            "genre": "పురాణం",
            "moral": "క్షత్రియులు రాజధర్మాన్ని విడిచిపెట్టకూడదు. రాజు దండించడం ద్వారా ప్రజలను, తనను తాను శుద్ధి చేసుకుంటాడు.",
            "keywords": [
                "కర్ణుడి రహస్యం",
                "ధర్మరాజు",
                "రాజధర్మం",
                "శంఖుడు లిఖితుడు",
                "దండన"
            ],
            "characters": [
                "ధర్మరాజు",
                "కుంతి",
                "అర్జునుడు",
                "భీముడు",
                "ద్రౌపది",
                "శంఖుడు",
                "లిఖితుడు"
            ],
            "locations": [
                "నది ఒడ్డు"
            ],
            "content": "కర్ణుడి జన్మ వృత్తాంతమూ, అతని శాపాలూ విన్నమీదట ధర్మరాజు కుంతితో, \"అమ్మా, నీవు ఈ రహస్యాన్ని ఇంత రహస్యంగా ఉంచ బట్టేగదా ఈ దారుణం జరిగింది. ఆడవాళ్ళ నోట రహస్యం దాగకుండుగాక!” అన్నాడు. ఆయన శోకతప్తుడై అర్జునుడితో, “ఛీ, ఛీ ! రాజధర్మం కన్న బిచ్చ మెత్తటం మేలు. నాకు రాజ్యం వద్దు.” అన్నాడు.\nక్షత్రియ ధర్మంగా శత్రువులను చంపి రాజ్యం సంపాదించుకున్నాక దాన్ని విడిచి పుచ్చి బిక్ష మెత్తుకుంటానంటే అందరూ నవ్వుతారని అర్జునుడు చెప్పాడు. అందరినీ చంపు. కోక పూర్వమే బిక్ష మెత్తుకునే నిర్ణయం చేసి ఉంటే బాగుండేదన్నాడు భీముడు.\nఇందరూ ఇన్ని చెప్పినా మాట్లాడకుండా ఉన్న ధర్మరాజుతో ద్రౌపది, “ కష్టాలు పడు. తున్నంత కాలమూ తమ్ములతో మన రాజ్యం మనం తిరిగి పొంది సుఖపడతామని ఆశ పెట్టావు. అందుచేత తమ్ములతో సహా సుఖంగా రాజ్యం చెయ్యి,” అన్నది.\n\" నీ ధనాన్ని భోగాలకే ఉపయోగించ నవసరం లేదు. యాగాలకు ఉపయోగించు,” అని దేవస్థానుడనే ముని ధర్మరాజును హెచ్చరించాడు. హింస చెయ్యటం రాజ ధర్మానికి విరుద్ధం కాదని అర్జునుడు అన్నకు జ్ఞాపకం చేశాడు. వ్యాసముని అర్జునుడు చెప్పిన దాన్ని బలపరుస్తూ, సుద్యుమ్నుడనే రాజు క్షత్రియ ధర్మం అవలంబించి తరించిన కథ చెప్పాడు.\nపూర్వం శంఖ లిఖితులనే ఇద్దరు బ్రాహ్మణ సోదరులుండేవారు. వారు ఒక నది ఒడ్డున, చెరొక ఫల వృక్షం చెంతా ఆశ్రమాలు ఏర్పాటు చేసుకున్నారు. లిఖితుడు ఒకనాడు అన్న ఇంటికి వెళ్ళి, అక్కడ ఆయన లేక పోయేసరికి చెట్ల పళ్ళు కోసుకుని వాటిని తింటూ కూచున్నాడు. ఇంతలో శంఖుడు వచ్చి, \"నీవు చేసినది దొంగ తనం. రాజు వద్దకు వెళ్ళి, నీ నేరం చెప్పుకుని శిక్ష పొందిరా,” అన్నాడు.\nలిఖితుడు అన్న చెప్పినట్టుగా సుద్యుమ్నుడనే రాజు వద్దకు వెళ్ళి, తానొక పనిమీద వచ్చాననీ, కోరిక తీరుస్తానంటే చెబుతాననీ అన్నాడు. రాజు సరేనన్నాడు. అప్పుడు లిఖి తుడు తాను చేసిన పని చెప్పి దండన కోరాడు. రాజు ఎంత చెప్పినా వినక తనకు దండనే కావాలని లిఖితుడు కోరటంచేత రాజు గత్యంతరం లేక అతని చేతులు నరికించాడు. లిఖితుడు శిక్ష పొంది అన్న వద్దకు వెళ్ళాడు. \" నీ కిప్పుడు దోషం పోయింది. నీవు వెళ్ళి నదిలో స్నానం చేసి రా,” అన్నాడు.\nలిఖితుడు స్నానం చెయ్యగానే అతని చేతులు మళ్ళీ వచ్చాయి. అతను ఆశ్చర్యంతో ఈ విషయం అన్నకు చెప్పగా, ఆయన, \"ఇందులో ఆశ్చర్యం ఏమీ లేదు. నా తపశ్శక్తి వలనే నీకు చేతులు వచ్చాయి,” అన్నాడు. లిఖితుడు మరింత ఆశ్చర్య పడి, \"అలా అయితే ఆ తపశ్శక్తితోనే నాకు శుద్ధి కలిగించ లేకపోయావా? రాజు చేత దండన ఎందుకు చేయించావు?” అని అడిగాడు. \" పిచ్చివాడా, నిన్ను దండించటంచేత రాజుకూడా శుద్ధు డయాడు,” అన్నాడు శంఖుడు. ఈ సంఘటనతో ఆ నదికి బాహుదా అని పేరు వచ్చింది.--",
            "book_page_end": 64
        }
    ],
    "statistics": {
        "total_stories": 12,
        "author_counts": {
            "చందమామ బృందం": 8,
            "ఉత్పల సత్యనారాయణాచార్య": 1,
            "ఎం. రంగారావు": 1,
            "సి. మాధవరావు": 1,
            "ఎ. వీరబ్రహ్మము": 1
        },
        "genre_counts": {
            "చరిత్ర": 1,
            "పురాణ గాథ": 1,
            "సాహసం": 1,
            "నీతి కథ": 2,
            "నీతి కథలు": 1,
            "ఫాంటసీ": 1,
            "జానపదం": 1,
            "హాస్యం": 1,
            "పురాణం": 2,
            "విశేషాలు": 1
        }
    }
}