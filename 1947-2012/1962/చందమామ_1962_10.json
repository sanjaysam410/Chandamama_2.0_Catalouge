{
    "book_id": "చందమామ_1962_10",
    "stories": [
        {
            "title": "భారత చరిత్ర - 13",
            "book_page_start": 2,
            "pdf_page_start": 12,
            "pdf_page_end": 14,
            "author": "చందమామ బృందం",
            "genre": "చరిత్ర",
            "moral": "",
            "keywords": [
                "పాల వంశం",
                "ప్రతిహారులు",
                "పల్లవులు",
                "కన్యాకుబ్జం",
                "మహామల్లపురం"
            ],
            "characters": [
                "గోపాలుడు",
                "ధర్మపాలుడు",
                "సింహవిష్ణు",
                "మొదటి మహేంద్రవర్మ",
                "మొదటి నరసింహవర్మ"
            ],
            "locations": [
                "గౌడ దేశం",
                "వంగ దేశం",
                "పాటలీపుత్రం",
                "కంచి",
                "మహాబలిపురం"
            ],
            "content": "గౌడ వంగ దేశాలు అతి ప్రాచీన మైనవి,\nపురాణ కాలం నాటివి. మౌర్యుల, గుప్తుల\nకాలంలో ఇవి మగధ సామ్రాజ్యంలో చేరి\nఉండేవి. 7, 8 శతాబ్దులలో గౌడదేశం\nకన్యాకుబ్జ, కాశ్మీర దేశాలతో సమాన ప్రతిభ\nకనబరిచింది. పాలవంశపు రాజులు, బెంగా\nలును చరిత్రప్రసిద్ధం చేశారు. పాలవంశ\nమూలపురుషుడు గోపాలుడు \" వంగపతి ”\nఅనీ, \"గౌడేశ్వరు\" డనీ కూడా ఖ్యాతి\nకన్నాడు. ఇతని కొడుకు ధర్మపాలుడు\n8 వ శతాబ్దం ఉత్తరార్థంలో రాజ్యానికి\nవచ్చాడు. ఇతని పరిపాలనలో ప్రాచీన\nపాటలీపుత్రం తిరిగి శోభ పొందింది. ఇతని\nపరిపాలన హిమాలయాల నుంచి దక్షిణాన\nగోకర్ణం వరకూ సాగిందట. కాని మధ్య\nదేశంలో ఇతని ప్రభావాన్ని (కన్నడ) రాష్ట్ర\nకూటులూ, పశ్చిమం నుంచి ప్రతిహారులూ\nభగ్నంచేశారు. అతను జయించిన కన్యా\nకుబ్జం 836 కు ముందే ప్రతిహారుల వశ\nమయిపోయింది.\nధర్మపాలుడి కొడుకు దేవపాలుడు\nపశ్చిమ, దక్షిణ దేశాలతో యుద్ధాలు సాగిం\nచాడు. సువర్ణద్వీప (సుమత్రా) రాజైన\nబాలపుత్రదేవు డితని వద్దకు రాయబారిని\nపంపాడు. ఇతని అనంతరం పాలవంశ\nప్రతిభ సన్నగిల్లింది. తరవాత బెంగాలులో\nప్రతిహారులూ, కాంభోజులూ కూడా అధి\nకారం చలాయించారు. అయితే 11వ\nశతాబ్దంలో మొదటి మహీపాలుడు పాల\nవంశ ప్రతిష్ఠను పునరుద్ధరించాడు. కాని\n12వ శతాబ్దంలో విజయసేనుడనే కర్ణాట\nరాజు బెంగాలును ఓడించి తన పరిపాలనను\nఅక్కడ ప్రతిష్టించుకున్నాడు.\nకన్యాకుబ్జాన్ని పాల వంశం నుంచి\nలాక్కున్న ప్రతిహారులు లక్ష్మణుడి సంతతి\nవారమని చెప్పుకున్నారు. ప్రతిహార రాజు\nలలో మొదటి భోజుడూ, అతని కొడుకు\nమొదటి మహేంద్రపాలుడూ ముఖ్యులు.\n1018లో కన్యాకుబ్జంలో రాజ్యపాల ప్రతి\nహారుడు రాజ్యం చేస్తూండగా ఘజ్నీ\nమహమ్మద్ దండయాత్ర జరిగింది. అటు\nతరవాత ప్రతిహార వంశీయులు అక్కడా\nయిక్కడా కేవలం చిల్లర రాజులుగా\nమాత్రమే కాలం గడిపారు.\nక్రీ. శ. 2 వ శతాబ్దాంతంలో గౌతమీపుత్ర\nయజ్ఞశ్రీ శాతకర్ణితో సాతవాహనుల ప్రతిభ\nసన్నగిలింది. వారి స్థానాన్ని ఇక్ష్వాకులూ,\nబృహత్పలాయనులూ, శాలంకాయనులూ\nఆక్రమించారు. బీరారు ప్రాంతాల వాకాట\nకులు పైకివచ్చారు.\nసముద్రగుప్తుడు దక్షిణ దిగ్విజయానికి\nవచ్చేనాటికి వింద్యకు దక్షిణాన ఏలుతూ\nవుండిన ముఖ్య రాజవంశాలు వాకాటకులూ,\nఇంకా దక్షిణంగా పల్లవులూనూ.\n4 వ శతాబ్దం మధ్యలో విష్ణుగోప పల్లవు\nడనే రాజు సముద్రగుప్తుడికి ఓడిపోయి\nవిడిచిపుచ్చబడ్డాడు. పల్లవ రాజులలో ప్రసి\nద్ధుడుగా చెప్పబడి, అశ్వమేధం చేసినవాడు\nశివస్కందవర్మ.\nపల్లవరాజుల రాజధాని కంచి. వారిలో\nఅనేకమంది తెలుగు, కన్నడ ప్రాంతాలను\nకూడా పాలించారు. క్రీ.శ. 436 లో\nసింహవర్మ అనే పల్లవరాజు రాజ్యానికి\nవచ్చినట్టు దాఖలా ఉన్నది.\nఅయితే 6 వ శతాబ్దం ఉత్తరార్థంలో\nసింహవిష్ణు అనేవాడు రాజయినాక పల్లవ\nచరిత్ర వివరాలు స్పష్టంగా ఉన్నాయి.\nఇతను చోళరాజ్యాన్నీ, దక్షిణప్రాంతాన్నీ,\nలంకనూకూడా వశపరచుకున్నాడట. ఇతను\nవైష్ణవుడు. ఇతనూ, ఇతని ఇద్దరు భార్యలూ\nగల చెక్కడం ఒకటి మహాబలిపురంలో\nఈ నాటికీ ఉన్నది.\nసింహవిష్ణు కుమారుడు మొదటి మహేం\nద్రవర్మ. ఇతని కాలంలోనే దక్షిణాధిపత్యం\nకోసరం పల్లవులకూ, వాతాపి ఏలిన చాళు\nక్యులకూ ఘర్షణ. ఆరంభమై, అనేక తరాల\nపాటు సాగింది. రెండవ పులకేశి అనే\nచాళుక్యరాజు పల్లవులను ఓడిస్తే, మహేం\nద్రవర్మ కుమారుడైన మొదటి నరసింహ\nవర్మ చాళుక్యులను ఓడించాడు. రెండవ\nపులకేశి కొడుకు మొదటి విక్రమాదిత్యుడు\nపల్లవుల.పై యుద్ధంచేశాడు. 8 వ శతాబ్దంలో\nఅతని ముని మనమడైన రెండవ విక్రమా\nదిత్యుడు పల్లవులను ఓడించి కంచిని\nస్వాధీనపరచుకున్నాడు.\nపాండ్యులుకూడా పల్లవులపై దండెత్తి\nకావేరీ తీరందాకా జయించారు. చివరకు\n9 వ శతాబ్దం అంతంలో ఆదిత్యచోళుడనే\nవాడు అపరాజిత పల్లవుణ్ణి ఓడించి పల్లవ\nవంశాన్ని పదభ్రష్టంచేశాడు.\nభారత చరిత్రలో పల్లవుల పాత్ర చారి\nత్రకంగానూ, సాంస్కృతికంగానూ చెప్పుకో\nదగినది. దక్షిణాపథంలో ఒక గొప్ప సామ్రా\nజ్యాన్ని వారు మొదటగా నిర్మించారు. వారి\nప్రతిభ లంక (సింహళం) దాకా ప్రసరిం\nచింది. వారి కాలంలో అనేకమంది (వైష్ణవ)\nఆళ్వారులూ, (శైవ) నయనారులూ కీర్తి\nగడించారు. వారికాలంలో కంచి; బ్రాహ్మణ,\nబౌద్ధ సంస్కృతులకు కేంద్రమయింది.\n\"విచిత్ర చిత్త\" అనే బిరుదుగల మొదటి\nమహేంద్రవర్మ గుహా శిల్పాల పద్ధతి అమలు\nచేశాడు. ఆయన \"మత్తవిలాస ప్రహసనం”\nఅనే హాస్యనాటకంకూడా రచించాడు. పుదు\nక్కోట సంస్థానంలోని ఒక గుహలో కనిపిం\nచిన చిత్తరువులు ఇతని కాలానివేనని నిర్ణ\nయించారు. ఇతని కొడుకు నరసింహవర్మ\nమహామల్లుడు. ఇతని పేరనే మహాబలిపురం\n(మహామల్లపురం) ఏర్పడింది. ఇక్కడి\nశిల్పాలను చూడటానికి జనం దేశదేశాల\nనుంచి వస్తారు. రాజసింహనరసింహవర్మ\nఅనే పల్లవరాజు కంచిలో కైలాసనాధాలయం\nకట్టించాడు.",
            "book_page_end": 4
        },
        {
            "title": "కుమారసంభవము",
            "book_page_start": 5,
            "pdf_page_start": 15,
            "pdf_page_end": 18,
            "author": "ఉత్పల సత్యనారాయణాచార్య",
            "genre": "పద్యకావ్యం",
            "moral": "కామమోహితుడైన పురుషుడు కన్నులుండియు కానజాలడు ; తా తమోపహుడైన గానీ తనకు స్వపరజ్ఞానముండదు.",
            "keywords": [
                "అగ్నిహోత్రుడు",
                "స్వాహాదేవి",
                "సప్తఋషులు",
                "శరవణ కాసారం",
                "కామం"
            ],
            "characters": [
                "అగ్నిహోత్రుడు",
                "స్వాహాదేవి",
                "మునిపత్నులు",
                "సప్తఋషులు"
            ],
            "locations": [
                "శరవణ సరస్సు",
                "కొలని తీరం",
                "ఆశ్రమాలు"
            ],
            "content": "తృతీయాశ్వాసము :\nగగన లక్ష్మి తన మోమును\nకనుగొన, శరవణ సరస్సు\nనిద్దపు గంగా జలములు\nఅద్దమువలె కనిపించెను ! '\nస్నానమాడి మునిపత్నులు\nజలముల గొని పోవుచుంద్రు ;\nకల హంసల గుంపు వారి\nకాళ్ళ కడ్డు పడుచుండును.\nఆ. కొలనికి ఒకవైపున\nఆకాశము నంటునట్లు\nతెల్లు పొదలు తెలతెల్లగ\nవెల్లివిరిసినవి పెల్లుగ.\nఅచట నున్న సప్తఋషులు\nఅమావాస్య హెూమమొకటి\nఆచరింప దలచినారు,\nఅగ్నిని పిలిపించినారు.\nభార్యతోడ అగ్ని యటకు\nపయనంబై వచ్చినాడు ;\nఅచట నున్న కొలని గాలి\nహాయికి మది మెచ్చినాడు.\nమును అగ్నిని గౌరవించి\nమొదలుపెట్టిరా హెూమము;\nఆహుతులను దేవతలకు\nఅందించుచునుండె నతడు.\nమునిపత్నులు తమ పతులకు\nవెనుకగ కూర్చుండినారు ;\nచేతనైన పరిచర్యలు\nచేయ దొడగుచుండినారు.\nముచ్చటైన మునిపత్నుల\nముఖములు, తీరైన కనులు,\nఒయ్యారపు నడ లగ్నికి\nతియ్యములై కనిపించెను!\nచేరువయగు మునిపత్నుల\nచెఱగు పట్టుకొన దలంచు ;\nమునులు చూచి నపుడాతడు\nముచ్చముడిగి కూర్చుండును.\nమును లిచ్చెడి ఆహుతులను\nగొని యాతడు దేవతలకు,\nఒకరి కీయదగినవి అం\nకొకరి కిచ్చుచుండినాడు.\nస్వాహా సతి తనదు మగని\nవాలకమును కనిపెట్టెను ;\nమునిపత్నుల యెడ నాతని\nమోహమ్మును పసికట్టెను.\nహెూమము సంపూర్తియయ్యె;\nహెూతలు దేవత లరిగిరి ;\nమునులకన్న మునిపత్నులు\nముందుగ ఇండ్లకు వెళ్ళిరి.\nఅగ్నిదేవు ముఖమెల్లను\nఅంతట వెలవెల బాణెను;\nహెూమకుండమందు నుండి\nఉస్సురుమని తా లేచెను.\nశిరము వంచి, నేరుగ \nశరవణ కాసారమునకు\nవెళ్ళి, యొక్క రాతి మీద\nవేగుచు కూర్చుండినాడు.\nఅంతలోన ప్రొద్దుక్రుంకె,\nఅంబుజములు ముకుళించెను,\nహంసలు తిన్నని నడకల\nఆశ్రమముల దారిబట్టె.\nనా అమావసి సందె చీకటి\nనాల్గు దిక్కుల సలముకొన్నది ;\nమింటి చుక్కలు సరసిలోనను\nమినుకు మినుకని మెఱయుచున్నవి!\nతీరమందలి ముని గృహంబుల\nదీపకళికలు వెలుగుచున్నవి;\nకొలని లోపల సద్దు సేయక\nఅలలు మిలమిలలాడుచున్నవి.\nఅంత స్వాహాదేవి. భర్తను\nఅరయ నయ్యెడ కరుగుదెంచెను ;\nమగని నచ్చట చూచి అల్లన\nనగుచు మెల్లగ వెళ్ళిపోయెను.\nవెళ్ళి అంగిరు ధర్మపత్నిగ\nవేష మింపుగ తాను దాల్చెను ;\nఅగ్నిహెూత్రుం డున్నచోటికి\nఅల్ల నల్లన వచ్చి నిల్చెను.\nఆమె నత డాకస్మికమ్ముగ\nఅచట కని దిగ్భ్రాంతి చెందెను;\nపగట జూచిన అంగిరసు ముని\nపత్నియని భావించి లేచెను.\n\"ఓ వధూమణి! నీ వెవర్తెవొ\nఒంటిపాటున ఇట నొకర్తువు\nనేటి రాత్రి అమాస చీకటి\nనిర్భయంబుగ తిరుగుచుంటివి.”\nఅనిన నవ్వుచు ఆమె ఇట్లనె :\n\" అగ్నిహెూత్రులు మీరలుండగ\nనాకు ఒంటరితన మదేటికి?\nచీకటికి భయమొంద నేటికి?”\nఓహెుహెూ ! యని అగ్నిహెూత్రుడు\nఉవిద! ఎంతో చతురురాలవు !\nఅల్ల అంగిరు ధర్మపత్నివి—\nఔన ? నీ వని అడిగే నప్పుడు.\nఆమె ఔనని శిరము వంచెను,\nఆతనిని క్రేగంట జూచెను;\nహస్తమందలి కలువ పూవును\nఅట్టు -నిటు నాడింపదొడగెను.\nఅగ్నిహెూత్రుడు ఆత్రమొందుచు\nఅడిగె నీ పేరేమిటంచును\nసిగ్గుతో తలవంచి నవ్వుచు\nచెప్పె నాయమ ' శ్రద్ధ ' యంచును.\nఆహహా ! యని యతడు, నాధగు\nఊహయే నిజమైన దనగా,\nఒక్క నిమిషం బాగి ఆయమ\nచెక్కిటను చెయిచేర్చి ఇట్లనె :\n\" అగ్నిహెూత్ర! క్షమింపవలయును;\nఅన్యముగ భావింపకుండిన\nవిన్నవింతును ఒక రహస్యము,\nనన్ను చుల్కన చేయకుండిన.\nహెూమమున నినుచూచి యెంతయు\nకామ పీడితలైనవారము ;\nఏడుగురు మునిపత్నులము నిను\nవేడుకొనగా తలచినారము.\nనీ మనస్సెటువంటిదో యని\nనేను తొల్తగ వచ్చియుంటిని—”\nఅని యికేమియు నామె పలుకక\nఆతనిని వాల్గనుల జూచెను.\nకామమోహితుడైన పురుషుడు\nకన్నులుండియు కానజాలడు ;\nతా తమోపహుడైన గానీ\nతనకు స్వపరజ్ఞానముండదు. (సశేషం)",
            "book_page_end": 8
        },
        {
            "title": "రాకాసిలోయ - 16",
            "book_page_start": 9,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహసం",
            "moral": "కష్ట సమయాలలో ధైర్యాన్ని కోల్పోకూడదు. చెడు మార్గంలో ధనం సంపాదించేవారు మానవత్వం లేకుండా ప్రవర్తిస్తారు.",
            "keywords": [
                "కేశవుడు",
                "జయమల్లు",
                "బానిస వ్యాపారం",
                "నరరూప రాక్షసులు",
                "బంధీ"
            ],
            "characters": [
                "కేశవుడు",
                "జయమల్లు",
                "కేశవుడి తండ్రి",
                "స్థూలకాయుడు",
                "ఆటవికులు"
            ],
            "locations": [
                "నదీ తీరం",
                "రాకాసి లోయ",
                "అరణ్యం",
                "గుడారాల ప్రాంతం"
            ],
            "content": "[ ఇద్దరు కోయయువకులు తోడుగా బయలుదేరిన కేశవుడూ అతడి అనుచరులు, బ్రహ్మ\nపుర సైనికుల కనుగప్పి, ఒక కొండ సొరంగం నుంచి ప్రవహిస్తున్న నదీ జలం ద్వారా,\nఒక జలపాతంలోకి దూకి, సురక్షితంగా నది ఆవలి తీరానికి ఈదసాగారు. కాని, వాళ్లు\nనదీ తీరాన్ని చేరుతూనే, దాని ఒడ్డున కొందరు ఆటవికుల్ని చూశారు. తరవాత —— ]\nనది ఒడ్డున నిలబడి తమ కేసే చూస్తున్న\nఆటవికుల్ని చూస్తూనే, కోయయువకులు\nకీచుమన్నారు. ఆ ఆటవికులు తమ జాతి\nవాళ్ళు కాదు. వాళ్ళకూ తమకూ జాతి\nవైరం వున్నది. తాము వాళ్ళ కంటబడటం\nఅంటే పోరు తప్పదు. జలపాతంలో నుంచి\nనదిలోకి పడినప్పుడు, తమ ఆయుధా\nలన్నీ — ఒక కత్తి తప్ప—నీటిపాలైనవి.\n\"జ్యేష్ఠా, కనిష్ఠా! మీ ఆయుధాలన్నీ\nసురక్షితంగా వున్నవా? ఈ ఆటవికులు\nశత్రువులో, మిత్రులో తెలియటం లేదు.\nవాళ్ళు మొత్తం ఐదుగురికన్న ఎక్కువ లేరు.\nపోరు తప్పకపోతే, మన ఆయుధాలే మనకు\nరక్షణ!\" అన్నాడు కేశవుడి ముసలితండ్రి.\nకేశవుడూ, జయమల్లూ కూడా తమ\nనడుముకు వేలాడుతున్న కత్తులు తప్ప,\nసర్వం పోగొట్టుకున్నారు. ఒడ్డున నిలబడి\nతమ కేసి చూస్తున్న ఆటవికుల దగ్గిర బాణా\nలున్నట్టులేవు. అలాంటి పరిస్థితిలో తమను\nవాళ్ళు దూరాన్నుంచి ఏమీ చెయ్యలేరు.\n\" జ్యేష్ఠా, కనిష్ఠా! ఈ దుర్మార్గుల పని\nమీరు చూడండి. ఈలోపల వీళ్ళకు సహాయం\nవచ్చే ఆ నీచుల్ని మేం పరలోకయాత్రకు\nపంపుతాం,” అంటూ ముసలివాడు ఒడ్డు\nమీదికి ఎగిరి చెట్ల కేసి పరిగెత్తాడు. అతడికి\nవెనకగా కోయయువకులు కూడా పరి\nగెత్తారు. కేశవుడూ, జయమల్లూ ఒడ్డుకు చేరి\nకత్తులు దూసే లోపలే ఆటవికులు అయిదు\nగురూ వాళ్ళ మీదికి ఉరికారు. స్థూల\nకాయుడు అటూ యిటూ గెంతుతూ,\nరొప్పుతూ, \" మంచి గిత్తల్లాంటి కుర్రాళ్ళు.\nకాళ్ళూ చెయ్యీ విరిచారో, మీ ప్రాణాలు\nతీస్తాను. ఒక్క గాయం కాకూడదు, ఒక్క\nదెబ్బ తగలకూడదు. జాగ్రత్తగా పట్టు\nకోండి,” అని అరవసాగాడు.\nజయమల్లూ, కేశవుడూ యిలా, ఆలో\nచిస్తూ కాళ్ళకు నేల తగలగానే, ఈతమాని,\nఒడ్డు కేసి నడవసాగారు. అంతలో ఆట\nవికుల్లో ఒకడు వెనుదిరిగి పెద్దగా కేక\nవేశాడు. ఆ వెంటనే ఒక పెద్దరాతి చాటు\nనుంచి పులిచర్మం తలకు కట్టుకునివున్న,\nఒక స్థూలకాయుడు అక్కడికి వచ్చాడు.\nఅతడి దృష్టి నీటిలో నుంచి ఒడ్డుకు వస్తున్న\nకేశవుడూ వాళ్ళ మీద పడింది. వెంటనే\nఅతడు అదిరిపడుతూ, \"అయిదుగురు\nజమాజట్టీల్లాంటి వెధవలు! వీళ్ళందర్నీ\nపట్టుకోవటం మన వల్ల ఎలా అవుతుంది ?\nవాళ్ళను కూడా కేకవేయండి!\" అన్నాడు.\nఆటవికులు అయిదుగురూ సుడిగాలిలా\nవచ్చి మీదపడటంతో, కేశవుడికి, జయమల్లు\nక్కూడా ఆత్మరక్షణకు తమ కత్తులు ఉప\nయోగించే అవకాశం లేకుండాపోయింది.\nవాళ్ళు ఆటవికుల్ని ఎదుర్కొని పిడికిళ్ళతో\nపొడుస్తూ, కాళ్ళతో వాళ్ళ డొక్కల్లో బలంగా\nతన్న సాగారు. ఆటవికులు మాత్రం వాళ్ళను\nతిరిగీ బలంగా కొట్టకుండా, కాళ్ళు పట్టు\nకుని కింద పడవేసేందుకు ప్రయత్నించారు.\nకొద్ది నిమిషాల్లో వాళ్ళ ప్రయత్నం ఫలిం\nచింది. కేశవుణ్ణి, జయమల్లునూ ఇద్దరేసి\nకాళ్ళు పట్టుకుని కిందకు పడదోసి, తాళ్ళతో\nవాళ్ళ చేతుల్ని బిగించి కట్టారు.\nముసలివాడూ, కోయయువకులూ పరి\nగెత్తిన చెట్ల ప్రాంతాన్నుంచి పెద్దగా అరు\nపులూ, పెడబొబ్బలూ వినిపించసాగినై.\n\" అవసరం అయితే చంపండి. కాని, ప్రాణా\nలతో పారిపోనీకండి !\" అంటూ ఒక కంఠం\nభీకరంగా గర్జిస్తున్నది. తన తండ్రి, కోయ\nయువకులూ ప్రమాదంలో చిక్కుకున్నా\nరని కేశవుడు గ్రహించాడు. కాని, తను\nయిప్పుడు నిస్సహాయుడు... ...\nఆటవికుల నాయకుడైన స్థూల కాయుడు\nచేతులు కట్టబడివున్న కేశవుణ్ణి, జయ\nమల్లునూ పరీక్షగా చూస్తూ, \" దుక్కల్లాంటి\nకుర్రాళ్ళు! నా నౌకర్లు అయిదుగురినీ వట్టి\nచేతులతోనే చావ చితకకొట్టారు!\" అంటూ\nనవ్వసాగాడు.\nకేశవుడూ, జయమల్లూ ముఖముఖాలు\nచూసుకున్నారు. వాళ్ళ కాక్షణంలోనే\nతాము ఎలాంటి దుర్మార్గుల చేత బందీ\nచేయబడ్డారో అర్థమైంది. వీళ్ళు మను\nమల్ని పట్టుకుని బానిసలుగా అమ్మే నర\nరూప రాక్షసులు! అందుకే తమను\nఏ మాత్రం గాయపరచకుండా జాగ్రత్తగా\nపట్టుకున్నారు.\n\"మా కత్తులు మా కిచ్చి, నీ నౌకర్లూ\nనువ్వూ కూడా రండి, పోరాడదాం!\"\nఅంటూ కేశవుడు పులిలాగా గర్జించాడు.\nస్థూలకాయుడు ఆ మాటలకు నవ్వుతూ,\n\"కత్తులూ, బాణాలూ ఉపయోగిస్తే ఎవరో\nఒకళ్ళు చావక తప్పదు. చాలా ధన\nనష్టం!” అన్నాడు.\n\"మా అయ్య ఏమయినట్టు? అక్కడ\nఅంతా నిశ్శబ్దంగా వున్నదే!” అన్నాడు\nకేశవుడు ఆదుర్దాగా.\nజయమల్లు నిస్పృహగా తలాడిస్తూ,\n\"మీ అయ్యా, ఆ కోయయువకులూ కూడా\nమనలాగే యీ దుర్మార్గులికి దొరికిపోయి\nవుంటారు,” అన్నాడు.\nచెట్ల ప్రాంతం నుంచి హఠాత్తుగా పెద్ద\nచావుకేక వినిపించింది. అందరూ అటుకేసి\nతలలు తిప్పారు. చూస్తూండగానే నలు\nగురు ఆటవికులు తమ అనుచరు లిద్దరిని\nతలా, కాళ్ళూ పట్టుకుని మోసుకుంటూ\nఅక్కడికి వచ్చారు. స్థూల కాయుడు\nవాళ్ళను చూస్తూనే పళ్ళుకొరికి, \"రెండు\nచావులా ? వీళ్ళ తోటి వాళ్ళు, ఆ ముగ్గురూ\nఏమయారు ? \" అని ప్రశ్నించాడు.\n\" అయ్యా, వాళ్ళని గాయపరచకుండా\nపట్టుకుందామని ప్రయత్నిస్తే, ఆ దుర్మా\nర్గులు తమ దగ్గిరపున్న కత్తుల్తో, ఈ ఇద్దర్నీ\nనరికారు, మరిద్దర్ని గాయపరిచారు. వాళ్ళు\nనది ఒడ్డునే పడి పారిపోతూంటే, మన\nవాళ్ళు తరుముతూ పరిగెత్తారు,” అని\nచెప్పాడు ఆటవికుల్లో ఒకడు.\nస్థూలకాయుడు పట్టరాని కోపంతో గున్న\nఏనుగులా నిలువెల్లా వణుకుతూ, \"మన\nవాళ్ళు నలుగురు చస్తే, ఇద్దర్ని పట్టుకున్నా\nమన్న మాట! అంటే రెండు జీవాలు\nనష్టం! ఇలా అయితే వ్యాపారం సాగినట్టే,\nఛీ, శుంఠల్లారా!” అంటూ గంతులేశాడు.\nఅతడి అనుచరులు కాసేపు తలలు\nవంచుకు వూరుకుని, తరువాత మెల్లిగా,\n\" అయ్యా, ఆ గాయపడ్డ యిద్దర్ని కూడా\nమోసుకుపోవాలిగదా, వీళ్ళను కాస్త తోడు\nరమ్మనమనండి,\" అంటూ కేశవుణ్ణి, జయ\nమల్లునూ పట్టుకున్న వాళ్ళకేసి చూశారు.\nఈ మాటల్తో స్థూలకాయుడు గూటాంలా\nఎగిరిపడి, నిప్పులు చెరిగే కళ్ళతో, తన\nనౌకర్ల కేసి చూస్తూ, \"మీరు చేసిన వెధవ\nపనికి, మరికొందరు తోడుకూడా కావాలా?\nఆ గాయపడ్డ పిరికికుంకలు, గుడారాల\nదగ్గిరికి నడిచిరాలేరా ?” అని కేకలు పెట్టాడు.\n\"వాళ్ళు బాగా గాయపడ్డారు. ఒకడికి\nగొంతులో కత్తి దెబ్బ తగిలింది, రెండో\nవాడికి డొక్కల్లో కత్తిపోటు పడింది.\nఇప్పుడో యింకా సేపటికో అంటున్నారు...”\nనౌకరు మాట పూర్తిచేయక ముందే\nస్థూలకాయుడు కీచుగొంతుతో పెద్దగా\nఅరిచి, \" చచ్చినవాళ్ళనూ, చావు బతుకుల్లో\nవున్నవాళ్ళనూ పోషించటానికా నేను\nవ్యాపారం చేస్తున్నది? ఈ శవాలనూ,\nఆ గాయపడ్డ వాళ్ళిద్దర్నీ నదిలోకి విసిరేసి,\nవేగిరం రండి. ఈ నెత్తురు వాసనకు\nయిక్కడికి సింహాల మంద వచ్చినా\nరావొచ్చు,” అన్నాడు.\n\" ఛీ, నువ్వు మనిషివి కాదు, రాక్షసు\nవి! ప్రాణాలతో వున్నవాళ్ళను నీటిలోకి\nతోయించుతావా ?” అంటూ కేశవుడు బిగ్గ\nరగా కేక పెట్టి, తన చేతి కట్లను తెంచుకు\nనేందుకు ప్రయత్నించాడు.\nకేశవుడి ఛీత్కారం వింటూనే స్థూల\nకాయుడు చిరునవ్వు నవ్వి, \" కొన ఊపిరితో\nకొట్టుమిట్టాడుతూండేవాడు, నేల మీద\nచస్తేనేం, నీటిలో చస్తేనేం? పైగా నెత్తురు\nచూశానో, నా హృదయం తల్లడిల్లిపోతుంది.\nనాది చాలా మెత్తని మనసు. మీకు ఒక్క\nదెబ్బ తగలకుండా, చిన్నగాయం కాకుండా\nఎంత జాగ్రత్తగా పట్టుకున్నానో చూశారు\nగదా?” అన్నాడు.\nఆ నరరూపరాక్షసుడి మాటలకు ఏమని\nజవాబు చెప్పాలో కేశవుడికీ, జయమల్లుకూ\nఅంతుపట్టలేదు. తమ కెనాడైనా అవకాశం\nదొరికితే, వాణ్ణి నిలువునా చంపాలని వాళ్ళు\nనిశ్చయించుకున్నారు. స్థూలకాయుడు తన\nనౌకర్లను హెచ్చరించి బయలుదేరాడు. ఒక\nగంటకాలం అడవిలో నడిచిన తరవాత\nఅందరూ, పెద్దపెద్ద గుడారాలున్న ఒక\nచోటుకు చేరారు.\n\"వీళ్ళిద్దర్నీ దుంగకు బిగించండి.\nఆ తరవాత మీలో యిద్దరు బయలుదేరి\nవెళ్ళి, ఆ పారిపోయిన ముగ్గురూ ఏమ\nయారో, వాళ్ళ వెంటబడ్డ వాళ్ళేమయారో\nతెలుసుకురండి,” అన్నాడు స్థూల కాయుడు.\nకేశవుణ్ణి, జయమల్లునూ నౌకర్లు ఒక\nపొడవాటి దుంగకువున్న కంతల్లో కాళ్ళు\nపెట్టించి, దానికి అటూయిటూవున్న\nరంధ్రాల్లో కొయ్యమేకులు దిగకొట్టారు.\nవాళ్ళిద్దరి కంఠాలకూ ఇనప పట్టెడలు\nబిగించి, వాటిని కలుపుతూ ఒక గొలుసు\nకట్టారు. వాళ్ళిద్దరి పక్కనా మరికొందరు\nయిలాంటివాళ్ళే వున్నారు.\n\"మనం ఎంత చిక్కులో పడ్డాం! మన\nబతుకు పశువుల కంటె హీనం అయి\nపోయిందే, కేశవా!” అన్నాడు జయమల్లు\nఎక్కడలేని దిగులుతో.\n\"అధైర్యపడకు మల్లూ! మనం పారి\nపోయేందుకు అవకాశం చిక్కకపోదు. నా\nఆదుర్దా అల్లా, మా అయ్య ఏమయాడనేదే!”\nఅన్నాడు కేశవుడు.\nఆ పగలంతా గడిచి చీకటిపడే లోపల\nస్థూలకాయుడు; కేశవుడూ, జయమల్లూ\nవున్నచోటుకు నాలుగైదుసార్లు వచ్చాడు.\nవాళ్ళ యోగక్షేమాలను గురించి కన్న తండ్రి\nకన్న ఎక్కువగా విచారించాడు. తన నౌకర్ల\nచేత మంచి ఆహారం పెట్టించాడు.\n\"వీళిద్దర్నీ మన కన్నబిడ్డల్లాగా చూసు\nకోవాలి. వీళ్ళు ఆరుగురు మనుషులపెట్టు.\nఆ చచ్చిన నలుగురి ధరా, వీళ్ళధరా...\nఎంతలేదన్నా నూరు బంగారుకాసులు\nముట్టితే తప్ప నాక్కలిగిన నష్టం పూడదు.\nఇంతకీ, ఆ పారిపోయిన ముగ్గురు దుర్మా\nర్గులూ, వాళ్ళ వెంటబడిన చవటలూ,\nవాళ్ళందర్నీ వెతకపోయిన ఇద్దరు శుంఠలూ\nఏమయినట్టు?” అంటూ స్థూలకాయుడు\nతన నౌకర్ల మీద విరుచుకుపడ్డాడు.\nచీకటిపడిన కొద్ది సేపటికి ఏడుపులూ,\nమూలుగులతో స్థూలకాయుడి నౌకర్లు పది\nమంది గుడారాల దగ్గిరకు వచ్చారు.\nవాళ్ళు చావు బతుకులమీదవున్న తమ\nఅనుచరు లిద్దర్ని మోసుకు వచ్చారు.\nవాళ్ళు రావటం చూస్తూనే స్థూల\nకాయుడు పెద్ద కొరడా ఒకటి తీసుకుని,\nరొప్పుతూ, కేకలు పెడుతూ వాళ్ళను సమీ\nపించి, \" ఆ ముగ్గురెక్కడ? ఈ యిద్దరూ\nఎందుగ్గాయపడ్డారు? వెళ్ళిన వాళ్ళంతా\nతిరిగి వచ్చినట్టులేదే!” అంటూ కొరడాతో\nవాళ్ళను బాదాడు.\nఆ దెబ్బలకు నౌకర్లు లబోదిబోమని,\n\"అయ్యా, ఆ ముగ్గురూ మాలో మరొకణ్ణి\nచంపి, అరణ్యంలోకి పారిపోయారు.\nముఖ్యంగా ఆ ముసలివాడు మనిషి కాదు;\nమనిషిరూపం ఎత్తిన రాక్షసుడు. వాడి కత్తి\nసామూ... వాడి ధాటీ...” అంటూ పెద్దగా\nబావురుమన్నారు.\n\"మీ చచ్చు వెధవలంతా చేరి నన్ను\nముంచారు! రెండు జమా, ఆరు ఖర్చూ\nఇలా అయితే ఇక వ్యాపారం సాగినట్టే.\nఇప్పుడా యిద్దరికీ నూటపాతిక బంగారు\nకాసులొస్తే తప్ప, అసలు గిట్టుబాటు కాదు,”\nఅంటూ స్థూలకాయుడు కొరడా గాలిలో\nతిప్పుతూ కుప్పిగంతులు వేయసాగాడు.\nఆ రాత్రి కేశవుడికీ, జయమల్లుకూ నిద్ర\nపట్టలేదు. కొయ్యదుంగలో బిగించి వున్న\nకాళ్ళు రెండూ చచ్చు పడిపోయినట్టుగా\nవున్నవి. చుట్టూవున్న అడవిలో పులుల\nకాండ్రింపూ, సింహగర్జనలూ వాళ్ళకు\nహడలు పుట్టించినై. తను బానిస వ్యాపారి\nచేతిలో చిక్కిపోయాననే దిగులులో కూడా,\nకేశవుడికి తన తండ్రి అరణ్యంలో ఎక్కడో\nసురక్షితంగా వున్నాడనే సంగతి ఆనందం\nకలిగించింది.\nతెల్లవారుతూనే స్థూలకాయుడు ఇద్దరు\nవ్యక్తుల్ని వెంటపెట్టుకుని కేశపుడూ, జయ\nమల్లూ వున్నచోటుకు వచ్చాడు. అతడి\nవెంటవున్న వ్యక్తు లిద్దరూ మంచి పట్టు\nవస్త్రాలు ధరించి, చెవులకు పెద్ద పెద్ద\nపోగులతో, జరీకండువాలతో, గొప్ప\nవర్తకుల్లా వున్నారు. —(ఇంకా వుంది)",
            "book_page_end": 16
        },
        {
            "title": "ప్రభుధిక్కారం",
            "book_page_start": 17,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "కల్పితం",
            "moral": "స్వార్థం లేని నిస్సంగత్వంతో, కపటం లేకుండా ధర్మంగా ప్రవర్తించడం ఎల్లప్పుడూ శ్రేయస్కరం.",
            "keywords": [
                "బేతాళ కథలు",
                "యశవర్మ",
                "గంధర్వ స్త్రీ",
                "నిస్వార్థం",
                "రాజధిక్కారం"
            ],
            "characters": [
                "విక్రమార్కుడు",
                "బేతాళుడు",
                "యశవర్మ",
                "గంధర్వ స్త్రీ",
                "చక్రవర్తి",
                "మహారాణి"
            ],
            "locations": [
                "శ్మశానం",
                "వంగ దేశం",
                "నదీ తీరం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నీ కార్యదీక్షా,\nపట్టుదలా చూడగా నీవు నీ కన్న బలవంతుడి\nఆజ్ఞను పాలిస్తున్నావేమోనని నాకు తోస్తు\nన్నది. ఎందుచేతనంటే, తన కన్న బల\nవంతుడైన వాణ్ణి ధిక్కరించినవాడు కష్టాల\nపాలవుతాడు. రాజధిక్కారం చేసి యశవర్మ\nఅనే వాడు ఉభయభ్రష్టుడైపోలేదా? శ్రమ\nతెలియకుండా ఉండగలందులకు నీకు\nయశవర్మ కథ చెబుతాను విను,” అంటూ\nఈ విధంగా చెప్పసాగాడు :\nయశవర్మ అనే క్షత్రియ యువకుడు\nకళింగదేశం వాడు. అతను వంగదేశపు చక్ర\nవర్తి వద్ద కొలువులో చేరాడు. వంగదేశంలో\nగాని, చక్రవర్తి కొలువులోగాని అతని దేశస్థు\nలెవరూలేని కారణం చేత అతను బొత్తిగా\nఒంటరిగాడుగా ఉంటూ తన మానాన తాను\nకాలం వెళ్ళబుచ్చుతూ వచ్చాడు.\nఇలా కొంతకాలం జరిగాక వంగదేశానికి\nమగధదేశానికీ మధ్య యుద్ధం వచ్చింది.\nఈ యుద్ధంలో వంగయోధులు అద్వితీయ\nపరాక్రమం కనబరచి మగధసేనలను\nపూర్తిగా ఓడించేశారు. ఈ విధంగా అద్వి\nతీయ పరాక్రమం ప్రదర్శించినవారిలో యశ\nవర్మ కూడా ఉన్నాడు. అతని సాహస\nపరాక్రమాలను సాటి యోధులందరూ చెప్పు\nకుని అతని పట్ల ఎంతో గౌరవం చూపారు.\nఅయితే చక్రవర్తి మటుకు యోధులంద\nరికీ ఈనాములూ, జాగీర్లూ యిస్తూ యశ\nవర్మకు ఏమీ ఇవ్వనేలేదు. యశవర్మలో\nసగం పరాక్రమం కూడా చూపనివారు\nసయితం చక్రవర్తిని బతిమాలో, సేనా\nనాయకుల చేత చెప్పించో గొప్ప బహు\nమతులు పుచ్చుకున్నారు. యశవర్మ ఎవ\nరినీ ఆశ్రయించ లేదు. తనకు చక్రవర్తి\nఎలాటి కానుకా ఇవ్వనందుకు అతను\nచింతించినట్టు కూడా కనబడలేదు.\nచక్రవర్తి ప్రతి పర్వదినంనాడూ,\nఅక్కర జరిగినప్పుడూ కూడా తన ఆశ్రితు\nలకు బహూకృతులు ఇచ్చేవాడు. అలాటి\nసమయంలో కూడా యశవర్మకు చిల్లి\nగవ్వ ముట్టలేదు.\nఎంతకాలం గడిచినా యశవర్మ ఆర్థిక\nపరిస్థితి పెరగలేదు; పైపెచ్చు అతను\nక్రమంగా బీదవాడు కాసాగాడు. దానికి\nకారణమేమంటే అతను సహజంగా దాత.\nఎవరు దారిద్య్ర్యంతో బాధపడుతున్నా అతను\nచూడలేక పోయేవాడు. అడిగిన వారికి\nలేదని చెప్పి ఎరగడు. ఇలా అందరి\nదారిద్ర్యాన్ని పంచుకుని యశపర్మ తానే\nదరిద్రుడయాడు. అతనికి కొత్తబట్టలు లేవు.\nఉన్న ఆయుధాలు కూడా ఒక్కొక్కటే\nపోయాయి. నౌకర్లు లేకుండా పోయారు.\nచివరకు తన గుర్రానికి దాణా కొనిపెట్టలేని\nదుస్థితికి వచ్చేశాడు యశవర్మ. ఆ గుర్రాన్ని\nమేపటానికిగాను అతను వీలు చిక్కినప్పు\nడల్లా వాహ్యాళి నెపం మీద నదీ తీరానికి\nవెళ్ళి, ఏ చెట్టు కిందనో విశ్రాంతి తీసుకుని,\nఅక్కడి గడ్డిని మేయటానికి గుర్రాన్ని\nవదిలేవాడు.\nఒకనాటి సాయంకాలం యశవర్మ నది\nతీరాన ఒక చెట్టు కింద పడుకుని విశ్రాంతి\nతీసుకుంటూ ఉండగా ఎవరో ఇద్దరు స్త్రీలు\nఅతనున్న చోటికి వచ్చి, \"మా దేవి\nతమరితో మాట్లాడాలంటున్నది. ఒక్కసారి\nఆ కనిపించే పొదరింటి కేసి వస్తారా?”\nఅని అడిగారు.\nయశవర్మ వారిని చూసి ఆశ్చర్య\nపడ్డాడు. ఎందుకంటే వారు మానవ స్త్రీల\nలాగా లేరు. \" తప్పక వస్తాను,\" అంటూ\nఅతను వారి వెంట బయలుదేరాడు.\nపొదరింటిలో మరొక స్త్రీ ఉన్నది. అంత\nసౌందర్యవతిని యశవర్మ ఎన్నడూ ఊహిం\nచను కూడా లేదు.\nఆమె అతన్ని తన పక్కనే కూచోమని,\n\"యశవర్మా, నే నొక గంధర్వ స్త్రీని.\nనీ వంటి ఉత్తమ మానవులను ప్రేమిం\nచటం మాకు పరిపాటే. నీకు సమ్మతమైన\nపక్షంలో నేను నీకు భార్యగా ఉండగోరు\nతున్నాను,” అన్నది.\n\"దేవీ, నీవు వీధి బిచ్చగత్తెవయినా\nనిన్ను హృదయపూర్వకంగా ప్రేమించ\nగలను,” అన్నాడు యశవర్మ.\nతరవాత ఆ గంధర్వ స్త్రీ తన చెలికత్తెల\nచేత దివ్యమైన భోజనం తెప్పించింది.\nవారిద్దరూ భోజనం చేసేశారు. యశవర్మ\nదేవభోగాలన్నీ అనుభవించాడు.\nయశవర్మతో ఆ గంధర్వాంగన, \"పొద్దు\nపోతున్నది. ఇక నీవు వెళ్ళిరా. ఈ సంచీ\nతీసుకో. ఇందులో నుంచి నీకు ఎంత తీసినా\nబంగారం వస్తుంది. ఇది ఉన్నంత కాలమూ\nనీకు దారిద్య్ర్యం ఉండదు. నీకు నన్ను\nచూడాలనిపించినప్పుడల్లా ఇక్కడికి వచ్చి\nనన్ను పిలిస్తే నేను క్షణంలో వస్తాను. కాని\nఒక్క విషయం మాత్రం గుర్తుంచుకో :\nనన్ను గురించి పొరపాటున కూడా ఎవరి\nతోనూ చెప్పవద్దు. అలా చెప్పావో, నేను\nనీకు మరి దక్కను. ఈ మాట మరవ\nవద్దు,” అన్నది.\nఅది మొదలు యశవర్మ జీవితమంతా\nమారిపోయింది. అతని ఇల్లు పెద్ద హర్మ్య\nమయిపోయింది. అతని గుర్రపు జీను\nబంగారుది. అతని దుస్తులు జరీ దుస్తులు.\nఅతని దాన ధర్మాలకు అంతులేదు.\nఒకప్పుడు ఇతరుల దారిద్ర్యాన్ని తాను\nపంచుకున్నట్టే ఇప్పుడతను తనకుగల\nఅంతులేని బంగారాన్ని అందరికీ పంచాడు.\nసాటియోధులు అతని దశ మారినందుకు\nచాలా సంతోషించారు.\nతీరిక కలిగినప్పుడల్లా అతను నదీ\nతీరానికి వెళ్ళి తన భార్యను పిలిచేవాడు.\nఆమె' వెంటనే వచ్చేది. అతను ఆమెతో\nకొంతకాలం సుఖంగా గడిపి తిరిగి నగరుకు\nవచ్చేసేవాడు.\nఇలా ఒక ఏడాది గడిచింది. సంవత్స\nరాది వచ్చింది. ఆ నాడు తన కొలువులో\nఉండే వారి నందరినీ తన భవనానికి\nపిలిచి విందు చేయటం చక్రవర్తికి\nఅలవాటు. ఆ విందు చాలా ఉత్సాహ\nభరితంగా జరిగేది.\nవిందు మధ్యను చక్రవర్తి అకస్మాత్తుగా\nతన అనుచరులతో, \"మహారాణిని మించిన\nసౌందర్యవతి ప్రపంచంలో ఎక్కడా లేదని\nనేను ఘంటాపథంగా చెప్పగలను. ఆమెను\nఇప్పుడే పిలిపిస్తాను. మీలో ఎవరైనా అంత\nకంటె అందగత్తెను చూసి ఉన్నట్టయితే\nరుజువు చేయవచ్చు,” అన్నాడు.\nనౌకర్లు చక్రవర్తి భార్య వద్దకు వెళ్ళి,\nచక్రవర్తి ఆమె సౌందర్యాన్ని గురించి అన్న\nమాటలు చెప్పి, ఆమెను విందు జరిగే\nచోటికి తీసుకువచ్చారు.\nమహారాణి తాను గొప్ప సౌందర్యవతి\nనన్న గర్వాతిశయంతో విర్రవీగిపోతూ చక్ర\nవర్తి సమీపంలో నిలబడింది.\n\"మహారాణీని సరిగా చూడండి. ఇంతకు\nమించిన సౌందర్యవతిని ఎవరైనా ఎన్నడైనా\nచూశారా?” అన్నాడు చక్రవర్తి.\nఆమె సౌందర్యవతి అన్నమాట నిజమే\nగాని ఆమె కన్న సౌందర్యవతులు రాజుగారి\nఅనుచరుల భార్యలలోనే ఒకరిద్దరున్నారు.\nఅయినా అందరూ ఆమె కేసి తేరిపార జూచి\nతలలు ఆడించి, \"నిజం! నిజం!”\nఅన్నారు. ఒక్క యశవర్మ మాత్రం ఆమె\nకేసి చూడనైనా చూడకపోగా, తలవంచు\nకుని తనలోతాను నవ్వుకున్నాడు.\nఅందరినీ శ్రద్ధగా గమనిస్తున్న మహారాణి\nచక్రవర్తితో, \"ఈ యశవర్మ నా అందాన్ని\nపరిహసించి నన్ను అవమానించాడు. దీనికి\nతగిన ప్రతీకారం చెయ్యండి,” అన్నది.\nఈ మాటలు విని చక్రవర్తి తోక తొక్కిని\nతాచులాగా అయి, \"ఏం, యశవర్మా?\nఅందరూ మహారాణి సౌందర్యాన్ని శ్లాఘిస్తూ\nఉంటే నీ వొక్కడవే మౌనంగా ఉండటాని\nకేమిటి కారణం?\" అని అడిగాడు.\nయశవర్మ ధైర్యంగా లేచి నిలబడి,\n\"మహారాజా, తమరు మహారాణిగారిని\nఇంతమంది మధ్యకు పిలిపించి, అందరి\nచేతా ఇచ్చకాల మెప్పు మాటలు పలికించి\nవారికి ఇలా అన్యాయం చేయటం ఉచితం\nకాదు. మహారాణి గారి సౌందర్యం గురించి\nసందేహం ఏమీలేదు, కాని అంతకంటె\nసౌందర్యవతులు ప్రపంచంలో ఎందరో\nఉన్నారు,” అన్నాడు.\n\"ఒక్క సౌందర్యవతిని ఉదాహరణగా\nచెప్పు,” అన్నాడు చక్రవర్తి.\n\" ఎంతో దూరం పోనవసరం లేదు,\nమహారాజా. నా భార్య మహారాణివారిని\nసౌందర్యంలో సులువుగా మించుతుంది,”\nఅన్నాడు యశవర్మ.\nఈ మాట విని అందరూ విస్మయం\nచెందారు. అతని కొక భార్య ఉన్నట్టు\nకూడా ఎవరికీ తెలియదు.\n\" అలా అయితే అతని భార్యను సభకు\nరప్పించ మనండి. ఆమె అందమే ఎక్కువో,\nనా అందమే ఎక్కువో వీరందరూ నిర్ణ\nయిస్తారు!\" అన్నది మహారాణి పట్టరాని\nఆగ్రహం కనబరుస్తూ. చక్రవర్తికి ఈ\nఆలోచన నచ్చింది.\n\" అవును, అలాగే చెయ్యి. నీ భార్యను\nతీసుకు రా. నలుగురూ ఆమె · అందమే\nఎక్కువని నిశ్చయించిన పక్షాన నీ ధూర్త\nత్వాన్ని క్షమిస్తాము. లేనిపక్షాన, మహారాణిని\nఅవమానించి నందుకు నిన్ను క్రూరంగా\nశిక్షిస్తాము,” అన్నాడాయన.\nయశవర్మ వెంటనే గుర్రమెక్కి నదీ\nతిరానికి వెళ్ళి, మామూలు ప్రకారం తన\nభార్యను పిలిచాడు. కాని అతను ఎన్ని\nసార్లు పిలిచినా ఆమె రానేలేదు. తాను\nఆమె పెట్టిన నియమం అతిక్రమించి, ఆమె\nవిషయం ఇతరులకు చెప్పేశాడు. అలా\nచేసినట్టయితే తమ దాంపత్యం అంతమై\nపోతుందని ఆమె ముందే చెప్పింది. ఇక\nఆమె యశవర్మకు మరి కనబడదు.\nచక్రవర్తి తనను దండిస్తాడని కూడా\nఆలోచించకుండా, యశపర్మ తన భార్యను\nపోగొట్టుకున్నందుకు హతాశుడై, విచారంతో\nతిరిగివచ్చాడు.\nఅతన్నీ, అతని వాలకాన్ని చూస్తూనే\nచక్రవర్తి, \"నీ భార్య ఎక్కడ?” అని\nఅడిగాడు.\n\"మహారాజా, ఆమెను తీసుకు రావ\nటానికి నాకు శ క్తిలేదు,” అన్నాడు యశవర్మ\nనిర్భయంగా.\nచక్రవర్తి తన భటులను పిలిపించి,\n\" నన్ను ధిక్కరించి, మహారాణిని అవ\nమానించిన ఈ అధముణ్ణి చీకటికొట్టులో\nబంధించండి,\" అన్నాడు. భటులు అలాగే\nచేశారు. యశవర్మ చీకటికొట్టులో నిర్బం\nధితుడైకూడా తాను పోగొట్టుకున్న భార్య\nకోసం కుమిలి, కృశించి, కొంతకాలానికి\nప్రాణాలు విడిచాడు.\nబేతాళుడీ కథ చెప్పి, \" రాజా, నా కొక్క\nసందేహం. యశవర్మ ఇటు చక్రవర్తి ఆగ్ర\nహానికీ, అటు గంధర్వ స్త్రీ ఆగ్రహానికీ\nకూడా గురి అయే పని ఎందుకు చేశాడు?\nఅందరిలాగా అతను కూడా రాణీని మెచ్చు\nకుంటే సరిపోయేది గద? అలా చెయ్యక\nపోవటానికి రాజుగారి పట్ల తేలిక భావమా?\nలేక తనకు ఒక గంధర్వ స్త్రీ భార్యగా\nఉన్నదనీ, కోరినంత బంగారం ఉన్నదనీ\nఅతిశయమా? ఈ ప్రశ్నకు సమాధానం\nతెలిసి కూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు. \" యశవర్మ\nచక్రవర్తిపై తృణీకార భావం కలవాడైతే\nగంధర్వ స్త్రీతో పరిచయం అయినాక చక్ర\nవర్తి కొలువుమాని ఉండేవాడు. తనకు\nఅపూర్వమైన భార్య ఉన్నదనీ, అంతులేని\nబంగారం ఉన్నదనీ అతిశయం పొందిన\nవాడైతే వాటిని పోగొట్టుకునే పని చేసేవాడు\nకాడు. అతను ఇతరులలాగా మహారాణిని\nఎందుకు మెచ్చుకోలేదంటే అతనిలో కపట\nస్వభావం లేదు. మెచ్చుకున్నవారంతా\nమహారాణిని అవమానిస్తున్నారని అతను\nఒకడే గ్రహించి ఆ పని తాను కూడా చేయ\nలేకపోయాడు. అతను స్వార్ధం ఎరగనివాడు\nకావటం చేతనే చక్రవర్తి తనకు ఎన్నడూ\nఏ విధమైన కానుకా ఇవ్వకపోయినా\nఅతను చింతించ లేదు. స్వార్ధం ఎరగని\nవాడు కావటం చేతనే అతను తన భార్య\nసంగతి చెప్పేటప్పుడు తనకు కలగబోయే\nనష్టాన్ని గురించి ఏమాత్రం ఆలోచించలేక\nపోయాడు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం )",
            "book_page_end": 24
        },
        {
            "title": "గుణపాఠం",
            "book_page_start": 25,
            "pdf_page_start": 35,
            "pdf_page_end": 36,
            "author": "శ్రీ సారధి",
            "genre": "నీతి కథ",
            "moral": "ఇతరుల సుఖాన్ని చూసి అసూయ పడకూడదు. దొంగతనం మహాపాపం. నిజమైన స్నేహితుడు నీతిని బోధిస్తాడు.",
            "keywords": [
                "అసూయ",
                "దొంగతనం",
                "వజ్రపుటుంగరం",
                "తేలు",
                "గుణపాఠం"
            ],
            "characters": [
                "యజ్ఞశర్మ",
                "నరసింహం"
            ],
            "locations": [
                "గ్రామం",
                "యజ్ఞశర్మ ఇల్లు"
            ],
            "content": "ఒక గ్రామంలో యజ్ఞశర్మ అనే బ్రాహ్మణు\nడుండేవాడు. ఆయన అనేక శాస్త్రాలు తెలి\nసినవాడూ, చాలా మంచివాడూనూ. ఆయన\nచాలా ఇళ్ళలో పౌరోహిత్యం కూడా చేసే\nవాడు. అందరూ ఆయనను యెంతో గౌర\nవంతో చూసేవారు. యజ్ఞశర్మకు భార్యా,\nపిల్లలూ లేని కారణం చేత తాను సంపా\nదించినదంతా దానధర్మాల కింద ఖర్చు\nచేస్తూ వుండేవాడు.\nచించాడు. కాని అందుకు తగిన అవకాశం\nదొరకలేదు. ఇలా వుండగా ఆ గ్రామంలో ఒక\nసంపన్నుడికి లేక లేక మగపిల్లవాడు కలి\nగాడు. ఆ పిల్లవాడి నామకరణ మహెూ\nత్సవం ఎంతో వైభవంగా జరిగింది. ఆ నాడు\nపౌరోహిత్యం చేసిన యజ్ఞశర్మకు సంపన్నుడు\nపట్టు బట్టలు పెట్టటమేగాక, ఒక ఖరీదైన\nవజ్రపు టుంగరాన్నికూడా యిచ్చాడు.\nతనకు కానుకగా వచ్చిన ఆ వజ్రపు\nయజ్ఞశర్మ ఇంటి కెదురుగా వ్యాపారి టుంగరాన్ని యజ్ఞశర్మ ఊరందరికి\nఒక డుండేవాడు. అతని పేరు నరసింహం. చూపాడు. అందరూ సంతోషించారు గాని\nఇద్దరూ చిన్ననాటి నుంచీ స్నేహితులే నరసింహం మాత్రం కళ్ళలో నిప్పులు\nఅయినా వారి బుద్ధులలోనూ, ప్రవర్తన పోసుకున్నాడు. అతని మనసు అసూయతో\nలోనూ పోలిక యేమీలేదు. నరసింహం దహించుకు పోయింది. పౌరోహిత్యం చేసు\nఇతరుల కుండేది చూసి సహించలేక పోయే కునేవాడికి అంత మంచి ఉంగరమా అన్న\nవాడు, తన స్వార్థం కోసం యేమైనా చేసే దిగులూ, డబ్బు సంపాదించుకునే తన వద్ద\nవాడు. తన మిత్రుడిలో వుండే ఈ దుర్బు ఏనాడూ అటువంటి వస్తువు లేకపోయెనే\nద్ధిని మార్చాలని యజ్ఞశర్మ యెంతో ఆలో అన్న బాధా నరసింహాన్ని పీడించాయి.\nనరసింహం పైకి ఏమీ అనకపోయినా\nఅతని కడుపులోని ఆలోచనలను యజ్ఞశర్మ\nసూక్ష్మబుద్ధి కావటంచేత, పసి కట్టేశాడు.\nనరసింహం చూస్తుండగానే అతను తన వేలి\nనున్న ఉంగరం తీసి ఒక బరిణెలో వుంచి,\nఆ బరిణెను గూట్లోపెట్టాడు. నరసింహం\nలోలోపల సంతోషించి, ఇంటికి వెళ్లాడు.\nఅర్థరాత్రివేళ నరసింహం యజ్ఞశర్మ\nఇంటికి దొంగతనానికి వచ్చాడు. లోపలికి\nఎలా ప్రవేశించటమా అని తలుపులు తడువు\nతుండగా అవి కాస్తా తెరుచుకున్నాయి. ఇక\nతన పంట పండినట్టే' అనుకుని నరసింహం\nఆలకించాడు. యజ్ఞశర్మ గుర్రుపెట్టి నిద్ర\nపోతూ వుండటం తెలియ వచ్చింది.' నర\nసింహం అడుగులో అడుగు వేసుకుంటూ\nగూటి వద్దకు వెళ్ళాడు. బరిణె తీసుకుని\nదాని మూత తీశాడు. వెంటనే ఎర్రతేలు\nఒకటి అతణ్ణి అంట పొడిచింది. \"బాబో!\nతేలు!\" అని నరసింహం కేకపెట్టాడు.\nనిద్రపోతున్నట్టు నటిస్తున్న యజ్ఞశర్మ\nలేచి కూచుని, \"ఎవరు వారు? ఏమిటది?”\nఅని అడిగాడు. దొంగ దొరికిపోయాడు.\n\"నువేనా, నరసింహం? ఈ రాత్రివేళ\nఎందుకు వచ్చావు? నన్ను లేపకపోయావా?\nనీకు తేలు యెక్కడ కుట్టిందీ? ఆ బరిణె\nయెందుకు తీశావూ? పడుకోబోయేముందు\nతేలొకటి ఇంట్లోకి వస్తే, తెల్లవారినాక\nదూరంగా విడిచిపెడదాంగదా అని ఆ బరి\nణెలో వుంచాను,\" అన్నాడు యజ్ఞశర్మ.\nసరసింహం తాను దొంగతనానికి వచ్చా\nననీ, వజ్రపు టుంగరం చూసినది మొదలు\nనిద్రాహారాలు లేవనీ ఒప్పేసుకున్నాడు.\n\"పిచ్చివాడా, నేను పరాయివాణ్ణేమీ\nకాదుగదా! ఉంగరం కావాలంటే నన్ను\nఅడిగెయ్యలేక పోయావా? ఇచ్చివుందునే!”\nఅన్నాడు యజ్ఞశర్మ. నరసింహం ప్రాణం ఈ\nమాటలతో మరింత చచ్చినట్టయింది. ఆ గుణ\nపాఠంతో అతను పూర్తిగా మారిపోయాడు. (సమాప్తం)",
            "book_page_end": 26
        },
        {
            "title": "పెళ్ళిగండం",
            "book_page_start": 27,
            "pdf_page_start": 37,
            "pdf_page_end": 42,
            "author": "చందమామ బృందం",
            "genre": "కల్పితం",
            "moral": "పరోపకారం కోసం ప్రాణాలను అర్పించడానికి సిద్ధపడటం గొప్ప దాతృత్వం. జాతకాలను గుడ్డిగా నమ్మరాదు.",
            "keywords": [
                "పరోపకారి పాపన్న",
                "పెళ్ళిగండం",
                "మీనాక్షి",
                "జాతక దోషం",
                "పురోహితుడు"
            ],
            "characters": [
                "పాపన్న",
                "పాపన్న తల్లి",
                "ముసలాయన",
                "మీనాక్షి",
                "పురోహితుడు",
                "గ్రామాధికారి"
            ],
            "locations": [
                "గ్రామం",
                "బావి"
            ],
            "content": "ఎ౦తో శ్రమపడి కుదిర్చిన సంబంధం కాస్తా\nతప్పిపోయినందుకు పాపన్న తల్లి చాలా\nవిచారించింది. ఆమెకు కొడుకు మీద కోపం\nకూడా వచ్చింది. \"నీ కెప్పుడూ ఇతరుల\nచింతే తప్ప నీ చింత లేకపోయె! అందుకే\nనీ కెవరూ పిల్ల నివ్వరు. ఆఖరుకు డబ్బుపోసి\nపిల్లను కొనుక్కుందామనుకుంటే, ఆ పిల్ల\nఇంకెవరినో ప్రేమించిందని పరోపకారం\nపేరుతో డబ్బునూ, పిల్లనుకూడా పోగొట్టు\nకుంటివి. ఎలారా నీతో?” అన్నదామె.\n\" అమ్మా, పరోపకారం కన్న పెళ్ళి\nఎక్కువా ? ఒక్కనాటికికాదు. పరోపకారార్థ\nమిదం శరీరం అని మా గురువుగారు రోజూ\nఅనేవారు. కాకపోయినా, కొనుక్కు తెచ్చు\nకున్న పెళ్ళాంతో ఏం సుఖపడతాను ? నాకు\nతగినదాన్ని నేను ఏదోవిధంగా పెళ్లాడతాను.\nనీవు విచారపడకు,” అని తల్లికి చెప్పి పరోప\nకారి పాపన్న దేశాటనకు బయలుదేరాడు.\nఒక్కొక్క గ్రామమే తిరిగి తనకు తగిన\nకన్య ఎక్కడ దొరికితే అక్కడే పెళ్లాడెయ్యా\nలని పాపన్న ఉద్దేశం.\nరోజల్లా ప్రయాణం చేసి పొద్దువాలే సమ\nయానికి పాపన్న ఒక గ్రామం చేరాడు.\nఅక్కడ ఆనాడు సంత జరిగింది. సంతలో\nసరుకు కొని పెద్దమూట కట్టుకుని, మోయ\nలేక మోస్తూ ఇంటికి పోతున్న ఒక ముసలా\nయన పాపన్నకు తటస్థపడ్డాడు.\n\" ఆ మూట ఇలా ఇవ్వండి. మీ ఇంటి\nదాకా పట్టుకొచ్చిపెడతాను,” అని పాపన్న\nముసలాయనతో అన్నాడు. అది చాలా\nబరువు ఉండటం చేత ముసలాయన సంతో\nషంగా పాపన్నను మోయనిచ్చాడు. ఇద్దరూ\nముసలాయన ఇంటికి చేరేసరికి పొద్దు వాలి\nపోయింది. \"ఇక నేను వెళ్ళివస్తాను, సెల\nవిప్పించండి. పై గ్రామం ఎంతదూరంలో\nఉందో ఏమిటో,\" అన్నాడు పాపన్న.\n\"తొందరపని ఏమీ లేకపోతే ఈ పూటకు\nమా ఇంట ఉండి తెల్లవారిన తరవాత వెళ్ళ\nవచ్చునే. చాలా పొద్దుపోయింది,” అన్నాడు\nముసలాయన.\nపాపన్న ఇందుకు సమ్మతించి, ఆ రాత్రి\nఅక్కడే భోజనం చేసి, బయటి అరుగుపైన\nపడుకుని వెంటనే నిద్రపోయాడు.\nఈ ముసలాయన ఇంట ఒక విధవ\nకోడలూ, పెళ్ళిగాని మనమరాలూ ఉన్నారు.\nమనమరాలు పదహారేళ్ళది. పేరు మీనాక్షి.\nఆ పిల్లకు పెళ్ళి కాకపోవటానికి కారణం\nఉన్నది. ఆమె జాతకం చూసిన జ్యోతి\nష్కులు ఆమెకు వితంతువయే యోగం\nఉన్నదనీ, ఆమెను పెళ్ళి చేసుకున్నవాడు\nతప్పక చనిపోతాడనీ చెప్పారు. ఈ సంగతి\nచుట్టుపక్కల ఊళ్ళకుకూడా తెలిసిపో\nయింది. అందుచేత, మీనాక్షి అందమైన\nపిల్లే అయినప్పటికీ, ఆమెను చేసుకోవటానికి\nఎవరూ సాహసించలేదు. అదీగాక, ముసలా\nయనకుకూడా జాతకాలలో పూర్తి నమ్మకం\nఉండటంచేత, ఆ పిల్ల కోసం ఎక్కడా\nసంబంధాలు వెతకలేదు. పిల్ల పెళ్ళి భార\nమంతా దైవం మీద వేసేసి ఆయన చేతులు\nకట్టుకు కూచున్నాడు.\nఇలాటి పరిస్థితిలో గోరుచుట్టుపై రోకటి\nపోటన్నట్టుగా రాజుగారు ఒక శాసనం\nచేశారు- పదహారేళ్ళు నిండి పెళ్లికాకుండా\nకన్యలను ఉంచరాదు; అలాటి కన్య లెక్క\nడైనా ఉంటే గ్రామాధికార్లు వారిని తమ\nకిష్టమైన ఎవరికో ఒకరికిచ్చి బలాత్కారంగా\nపెళ్ళి చేసెయ్యవచ్చు.\nసరిగా ఈ రోజునే మీనాక్షికి పదహారేళ్ళు\nనిండాయి. రేపు గ్రామాధికారి వచ్చేసరికి\nఆమెకు పెళ్ళి అయి ఉండకపోతే ఆమెను\nదారేపోయే ఏ దానయ్యకో ఇచ్చి ముడిపెట్టే\nస్తారు. కాటికి కాళ్ళుచాచుకుని కూచున్న\nఏ ముసలాడైనా ఆమెను పెళ్ళాడటానికి\nసాహసించవచ్చు.\nఅరుగు మీద పాపన్న నిశ్చింతగా నిద్ర\nపోతుంటే ఇంట్లో ఉండే ముగ్గురూ ఈ విషమ\nసమస్య గురించి తలకాయలు పగలగొట్టు\nకుని చాలాసేపు నిద్రపోలేదు. తల్లి కూతుళ్లు\nకంటికీమంటికీ ఏకధారగా ఏడ్చారు. ముస\nలాయన వారిని సముదాయించలేక తాను\nకూడా కంట తడి పెట్టుకున్నాడు.\nచాలా పొద్దుపోయి వాళ్ళు పడుకున్నాక\nమీనాక్షి మెల్లిగా లేచి బయటికి వెళ్ళింది.\nబావిలో పడి ఆత్మహత్య చేసుకుంటే పీడ\nవిరగడ అయిపోతుందని ఆమె అనుకున్నది.\nమీనాక్షి లేచి వెళ్ళటం తల్లి గమనించి వెన\nకడితే వెళ్ళి, బావిలో పడబోతున్న కూతుర్ని\nపట్టుకుని, \" తోడులేకుండా ఒక్కత్తె వే\nబావిలో ఎందుకు పడతావు తల్లీ? పడితే\nఇద్దరమూ పడదాం!” అని గొల్లుమన్నది.\nవీళ్ళిద్దరూ ఏడుస్తూ మాట్లాడే మాటలకు\nపాపన్న కాస్తా లేచి కూచున్నాడు. బావి దగ్గిర\nఇద్దరాడవాళ్ళనూ చూశాడు. వాళ్లు బావిలో\nదూకటానికి పోటీలు పడటం విన్నాడు. గబ\nగబా అతను వాళ్ళ దగ్గిరికి వెళ్లి, “బావిలోకి\nదిగాలంటే నేను దిగుతాను, మీవల్ల ఏమవు\nతుంది? ఇంతకూ బావిలో ఏమన్నా పడి\nపోయిందా ఏమిటి?” అని అడిగాడు.\nఈ సరికి ముసలాయన కూడా లేచి బయ\nటికి వచ్చాడు. ఆయన పాపన్నతో తమకు\nవచ్చిపడిన సమస్య గురించి వివరంగా\nచెప్పి, \" నాయనా, మాకు వచ్చిపడిన కష్టం\nఒకరు ఆర్చేదీ, తీర్చేదీకాదు,” అన్నాడు.\n\"ఇందులో కష్టం ఏముందండీ?\nకావలిస్తే నేను మరొకపూట మీ ఇంటనే\nఉంటాను. రేపు గ్రామాధికారి రాగానే\nపిల్లకు పెళ్ళి అయిందని చెప్పండి. పిల్ల\nమొగుడెక్కడని అడిగితే నన్ను చూపండి.\nఆ తరవాత రాజుగారి శాసనం బెడద తప్పు\nతుంది, నా దారిన నేను వెళ్ళిపోతాను,\"\nఅన్నాడు పాపన్న.\n\"పెళ్ళి అయిపోయిందని అబద్ధమాడితే\nగ్రామాధికారి నమ్ముతాడా, నాయనా?, పురో\nహితుడి సాక్ష్యం కావాలి, నలుగురూ పెళ్ళి\nజరిగిందని అనాలి,” అన్నాడు ముసలాయన.\nపాపన్న కొంచెం ఆలోచించి, \"అలా\nఅయితే పెళ్ళితంతు జరిపించండి. నే నసలు\nగ్రామాల వెంట బయలుదేరిందే పెళ్లి కోసం.\nనా పనీ, మీ పనీ కూడా ఒనగూడినట్టవు\nతుంది,” అన్నాడు.\n\"పిల్ల జాతకంలో దోషంవుంది, నాయనా.\nదాన్ని చేసుకున్నవాడు వెంటనే చనిపోతాడని\nమా ఊరి జ్యోతిష్కుడు బల్లగుద్ది\nచెప్పాడు,” అన్నాడు ముసలాయన.\nమీనాక్షికూడా, \"వద్దు, వద్దు! నన్ను\nచేసుకుంటే ఆయన చచ్చిపోతారు\" అన్నది.\n\"పరోపకారం చేసే అవకాశమే దొరకాలి\nగాని నేను చావటానికి భయపడేవాణ్ణి కాను.\nపరోపకారం కోసం ప్రాణా లర్పించినవాడు\nమరింత పుణ్యం సంపాదించుకుంటాడని\nమా గురువుగారు ఒకటికి రెండుసార్లు చెప్పే\nవారు,” అన్నాడు పాపన్న.\nగండం సంగతి తెలిసికూడా చేసుకుంటా\nనని పాపన్న అంటున్నాడు గనక ముసలా\nయన క్షణంలో పురోహితుణ్ణి, గ్రామాధి\nకారినీ, ఇరుగుపొరుగు వాళ్ళనూ పోగుచేసి,\nపాపన్న చేత మీనాక్షి మెడలో తాళికట్టించాడు.\nఈ పురోహితుడే మీనాక్షి జాతకం చూసిన\nజ్యోతిష్కుడు. పెళ్ళయిన కొద్దిసేపటిలో\nపాపన్న చావకపోతే ఊళ్ళో తన మాటకు\nచిల్లిగవ్వ విలవ ఉండదనుకుని ఆ పురో\nహితుడు నీళ్లలో ఏదో మందుకలిపి పాపన్న\nచేత తాగించాడు. అది తాగిన కొద్దిసేపటికే\nపాపన్న స్పృహతప్పి పడిపోయాడు.\nపెళ్లికి వచ్చిన ఆడవాళ్ళు గొల్లుమన్నారు.\nగ్రామాధికారీ తక్కిన పెళ్ళిపెద్దలూ కంగారు\nపడిపోయారు.\n\" నాకు మొదటనే తెలుసు. విధిని ఎవరు\nతప్పించగలరు? నిక్షేపంలాటి కుర్రవాడు.\nఏ ఊరువాడో ఏమో! పాపం, నిష్కార\nణంగా ప్రాణం మీదికి తెచ్చుకున్నాడు,”\nఅన్నాడు పురోహితుడు.\nపాపన్న నిజంగా చచ్చాడో లేదో చూడా\nలని ఎవరూ ప్రయత్నించలేదు. జ్యోతిషంలో\nవారికిగల నమ్మకం అటువంటిది!\nపాపన్నను శ్మశానానికి తీసుకుపోవటానికి\nఏర్పాట్లన్నీ జరిగాయి. అతనికి స్నానంకూడా\nచేయించారు. ఆ సమయంలో పాపన్న\nఒక్క దగ్గుదగ్గి వాంతి చేసుకుని, కళ్ళుతెరిచి\nలేచి కూచుని, \" ఏమిటి? ఏం జరిగింది?”\nఅన్నాడు. అతని శరీరం దృఢమైనది. పురో\nహితు డిచ్చిన మందు అతనిపైన ఎక్కువ\nసేపు పనిచెయ్యలేదు.\nకాని పురోహితుడు తన పీక మీదికి వచ్చిం\nదని తెలుసుకుని మాట ఫిరాయించేసి\nఅక్కడ ఉన్నవారితో, \"అసలేం జరిగిందో\nచెబుతాను వినండి. ఈ అబ్బాయి మొహం\nచూస్తూనే దీర్ఘాయువని పసికట్టేశాను. కాని\nఅమ్మాయి జాతకంలో ఉండే పీడ పోవటా\nనికిగాను అపాయంలేని మందు ఒకటి\nనీటిలో కలిపి అబ్బాయి చేత తాగించాను.\nఈ సంగతి ముందుగా మీకెందుకు చెప్పలే\nదంటారేమో! అతను నిజంగా చనిపోయినా\nడనుకుని మీరంతా ఒక శోకం పెడితే తప్ప\nదుష్టగ్రహ వీక్షణ దోషం సమసిపోదు.\nఅబ్బాయి ఎప్పుడు లేస్తాడా అని ఇందాకటి\nనుంచి చూస్తూనే ఉన్నాను. లేవనే లేచాడు.\nఇక ఇతని ఆయుర్దాయానికి ఎలాటి ప్రమా\nదమూలేదు,\" అన్నాడు.\nఈ మాటలు అందరూ నమ్మారు.\nపాపన్న తన భార్యతో అత్తవారింట మూడు\nనిద్రలు చేసి ఆమెతో సహా ఇంటికి తిరిగి\nవచ్చాడు. ఒక్క కానీ ఖర్చులేకుండా\nపాపన్న చక్కని చుక్కను భార్యగా తెచ్చు\nకున్నందుకు అతని తల్లి సంతోషించింది.\nతనకు ఆపదలో అడ్డుపడటం కోసం తన\nప్రాణాన్నికూడా ఇవ్వటానికి సిద్ధపడ్డాడని\nమీనాక్షి పాపన్నను దేవుడి కంటె ఎక్కు\nవగా చూసుకుంటూ అతనితో సుఖంగా\nకాపరం చేసింది. [సమాప్తం]",
            "book_page_end": 32
        },
        {
            "title": "రాజైన బానిసపిల్ల - 1",
            "book_page_start": 33,
            "pdf_page_start": 43,
            "pdf_page_end": 48,
            "author": "సి. మాధవరావు",
            "genre": "కాల్పనిక కథ",
            "moral": "నిజమైన ప్రేమ సంపదను, హోదాను చూడదు. తెలివైన స్త్రీ తన తెలివితేటలతో భర్తకు దారి చూపుతుంది.",
            "keywords": [
                "అలీషార్",
                "జముర్రుద్",
                "బానిస",
                "హితోపదేశం",
                "సామర్థ్యం",
                "శిల్పకళ"
            ],
            "characters": [
                "అలీషార్",
                "జముర్రుద్",
                "అలీషార్ తండ్రి",
                "రషీద్ ఆల్దీన్",
                "యజమాని"
            ],
            "locations": [
                "ఖురాసాన్ దేశం",
                "సంత",
                "బజారు"
            ],
            "content": "ఖురాసాన్ దేశంలో ఒక కోటీశ్వరుడైన\nవర్తకుడికి అలీషార్ అనే నవమన్మధుడు\nలాటి కొడుకు ఉండేవాడు. ఆ వర్తకుడు\nజబ్బుపడి, తన కాలం సమీపించిందని\nతెలుసుకున్నవాడై, అలీషార్ను పిలిచి,\n\" నాయనా, నేను కన్నుమూసే ముందు\nనీకు కొన్ని హితవాక్యాలు చెప్పాలను\nకున్నాను. ప్రపంచం భయంకరమైన\nకొలిమిలాటిది; దానితో అతిగా సంపర్కం\nపెట్టుకోకు ; అందువల్ల చాలా బాధలు పడ\nతావు. నీకు శక్తి ఉన్నప్పుడు పరులకు\nఉపకారం చెయ్యి కాని దానికి ప్రతిఫలం\nఅపేక్షించకు. మరొకమాట కూడా జ్ఞాపకం\nఉంచుకో : ఇతరులకు నిజంగా మేలుచేసే\nఅవకాశాలు ఎప్పుడో తప్పరావు. నీ కున్న\nధనాన్ని దుర్వ్యయం చెయ్యకు; నిన్ను\nలోకం నీ డబ్బుతోనే తూస్తుంది. ఇంకొక్క\nసంగతి : తాగుడు చాలా హేయమైనది; అది\nమనిషియొక్క పరువు మట్టిపాలుచేసి, మని\nషిని నవ్వులపాలు చేస్తుంది,” అని చెప్పాడు.\nఅలీషార్ ఎంతో భక్తితో, తాను చెప్పిన\nహితవాక్యాలను పాటిస్తానని మాట ఇచ్చి\nప్రమాణం చేసినాక, ఆ ముసలివాడు\nనిశ్చింతగా కన్ను మూశాడు.\nతండ్రి పోయాక అలీషార్ ఒక సంవ\nత్సరం పాటు తూచా తప్పకుండా తండ్రి\nహితవచనాలు పాటిస్తూ వర్తకం సాగించి\nఆ తరవాత క్రమంగా దుష్టసహవాసాలకు\nగురి కాసాగాడు. నీచులూ, పనికిమాలిన\nవాళ్ళూ, లేకివాళ్ళూ అయిన కుర్రవాళ్ళు\nఅతని స్నేహం సంపాదించి, అతన్ని దుష్ట\nమార్గాన నడిపించారు. ఆ మార్గాన కాలు\nపెట్టిన అలీషార్, తన వ్యాపారమూ,\nఇళ్ళూ, వాకిళ్ళూ, తన సర్వస్వమూ గుల్ల\nఅయిపోయిన దాకా కన్ను తెరవలేదు. తీరా\nఅతను ఆ మైకంలో నుంచి బయటపడేసరికి\nఅతనికి తన ఒంటిమీది ఉడుపులు తప్పించి\nచిల్లిగవ్వ కూడా మిగలలేదు.\nకలిగిననాటి స్నేహితులంతా ముఖం\nతప్పించినాక అతనికి తన తండ్రి చెప్పిన\nహితవాక్యాలలోని వాస్తవం మరింత బాగా\nతెలిసి వచ్చింది. ఉండటానికి ఇల్లు కూడా\nలేదు. అలీషార్ ఒక పేదకొంపలో ఉంటూ\nతిండి కోసం ఆ గడపవపద్దా ఆ గడపవద్దా\nఅడుక్కోవలిసిన స్థితికి దిగజారిపోయాడు.\nఅలా చిప్ప పుచ్చుకుని అడుక్కుంటూ\nఅతను సంత పక్కగా వెళుతూ ఉండగా\nఅక్కడ పెద్ద గుంపు కనబడింది. అక్కడి\nవింత ఏమిటో చూదామని అతను దగ్గిరికి\nవెళ్ళాడు. ఆ గుంపు మధ్య ఒక అందాల\nరాశి అయిన బానిసపిల్లను వేలం వేస్తు\nన్నారు. ఆ పిల్ల అందాన్ని చూసి అలీషార్\nనిశ్చేష్టుడై, తన దుస్థితిని మరచి, తనను తానే\nమరచి, ప్రతిమలాగా నిలబడిపోయాడు.\nబానిసను వేలం వేస్తున్నవాడు గొంతెత్తి,\n\" అయ్యలారా! వ్యాపారులారా! ధనికు\nలారా! ఎడారి వర్తకులారా! దయ\nచెయ్యండి. ఈ కన్యను చూడండి, జము\nర్రుద్ ! చంద్రుణ్ణి ధిక్కరించే సౌందర్యవతి!\nఈమె కేమిస్తారు? ఒక మాట అనండి!\nతప్పులేదు,” అని ఆహ్వానించాడు.\nఎవరో అయిదువందల దీనారాలన్నారు.\nరషీద్ అల్దీన్ అనే ముసలి పినుగొకడు\nఆరువందలన్నాడు. ఇతరులు పాట\nపెంచారు. ముసలి పీనుగు వెయ్యి దీనారా\nలన్నాడు. ఆ తరవాత ఎవరూ ఉలకలేదు.\nఅప్పుడు వేలం పాటగాడు బానిస సొంతదారు\nకేసి తిరిగి, \"వెయ్యికి పాట కొట్టెయ్య\nమన్నారా?” అని అడిగాడు.\nదానికి బానిస సొంతవారు, \"నా కేమీ\nఅభ్యంతరం లేదుగాని, ఎవరెంత పాడినా\nఆమెకు ఇష్టం లేని వాడికి అమ్మనని\nప్రమాణం చేశాను. అందుచేత నీవు పొంద\nవలిసింది ఆమె అనుమతి,” అన్నాడు.\nఅప్పుడు పాటగాడు బానిస పిల్ల కేసి\nతిరిగి, \"అందాల రాణి, ఈ యోగ్యుడైన\nముసలి రషీద్ ఆల్దీన్ కు అమ్ముడు\nపోతావా?” అని అడిగాడు. జముర్రుద్\nఒప్పుకోనన్నది.\nఅదే ధరకు ఆమెను మరెవరైనా కొన\nటానికి సిద్ధంగా ఉన్నారా అని పాటగాడు\nఅడిగితే ఇద్దరు ముగ్గురు సిద్ధపడ్డారు.\nఒకడు రషీ దంత ముసలివాడు కాడు కాని\nతన ముసలితనం తెలియరాకుండా జుట్టుకు\nఎర్ర రంగు వేశాడు. మరొకడికి ఒక కన్ను\nలేదు. ఇంకొకడికి పొడవాటి గడ్డం బొడ్డు\nదాకా వేళాడుతున్నది.\nజముర్రూద్ అందరినీ వేళాకోళం చేసి\nఎవరికీ అమ్ముడు పోనన్నది.\n\"సరే అయితే ఇక్కడ ఉండే వారి\nసందరినీ చూసి, ఎవరికి అమ్ముడవుతావో\nనీవే ఎంచుకో!” అన్నాడు పాటగాడు.\nఆమె ఒక్కొక్క ముఖమే పరీక్షిస్తూ\nఅలీషార్ను చూడగానే అతని అందానికి\nక్షణంలోనే బానిస అయిపోయింది.\nఆమె అతన్ని పాటగాడికి వేలు పెట్టి\nచూపించి, \"అతనికి అమ్ముడవుతాను,”\nఅంటూ మగవాడి అందం మీద ఎవరెవరో\nరాసిన పద్యాలు బోలెడు చదివింది. పాట\nగాడు నిర్ఘాంతపోయి ఆమె యజమానితో,\n\"ఈ పిల్ల, ఏమో అనుకున్నాను, అఖండు\nరాలేనే!” అన్నాడు,\n\" అంతకే ఆశ్చర్యంగా ఉందా? దానికి\nరాని విద్య లేదు. అల్లిక పని అద్భుతంగా\nచేస్తుంది. యాభయ్యేసి దీనారాల ఖరీదు\nచేసే పరదాలూ, తివాసీలూ వారం రోజు\nలలో అల్లుతుంది. ఆమె కిచ్చే ఖరీదు\nత్వరలోనే రాబట్టుకోవచ్చు,” అన్నాడు\nజముర్రుద్ను అమ్ముతున్న యజమాని.\nపాటగాడు చెయ్యెత్తి, \"ఆహా, ఇలాటి\nబానిసను కొన్నవాడి అదృష్టమే అదృష్టం!”\nఅంటూ అలీషార్ను సమీపించి, “ఈ రత్నం\nతమకు నూరోవంతు విలవకు దొరుకు\nతున్నది,” అన్నాడు. అలీషార్ విధి తనను\nఈ విధంగా పరిహసిస్తున్నందుకు తనలో\nతాను నవ్వుకుంటూ, \"పూటకు టికాణా\nలేని వాడికి ఈ వర్తకుల మధ్య ఎలాటి\nతలవంపు!” అనుకున్నాడు.\nజముర్రుద్ అతని కేసి ప్రోత్సాహకరంగా\nచూసింది గాని అతను తల వంచుకుని\nఉండటం చేత ఆ చూపు అందుకోలేదు.\nఅప్పుడామె పాటగాడితో, “ నన్నతని దగ్గిరికి\nతీసుకు వెళ్ళు. నే నతనికే అమ్ముడవాలని\nనిశ్చయించుకున్నాను,” అన్నది..\nఆమె పాటగాడి వెంట అతన్ని సమీ\nపించి, \"అయ్యా, నా హృదయంలో జ్యోతి\nవెలిగించారు. నోటి వెంట పాట ఎందుకు\nఅనరు? నే నింకా ఎక్కువ విలువ చేస్తానని\nతోస్తే ఇంకా ఎక్కువ పలకండి. లేదా,\nతక్కువ పలకండి!” అని ప్రాధేయపూర్వ\nకంగా అడిగింది.\nఅలీషార్ దైన్యంతో తల అడ్డంగా తిప్పి,\n\"కొనవలసిన నిర్బంధం నాకూ లేదు,\nఅమ్ముడవ వలిసిన నిర్బంధం నీకూ\nలేదు,” అన్నాడు.\nజముర్రుద్ ఆదుర్దాగా, \" నేను వెయ్యి\nదీనారాలు చెయ్య ననుకున్నట్టున్నారు.\nతొమ్మిదివందలు పాడండి పోనీ, ఎని\nమిది వందలు!... ఏడు వందలు!... ఆరు\nవందలు ! ... ఒక్కవంద !” అన్నది.\nఅన్నిటికీ తల అడ్డంగా ఆడిస్తూ వచ్చిన\nఅలీషార్, \" అంత మొత్తం నా దగ్గిర\nలేదు,” అన్నాడు. జముర్రుద్ ఆనందంతో,\n\"అయితే ఎంత ఉన్నది? మిగతాది ఇంటికి\nపోయి పంపవచ్చు,” అన్నది.\nపిచ్చిపిల్లా, నా దగ్గిర నూరు దీనా\nరాలు కాదు గదా ఒక్క దీనారం లేదు.\nబంగారునాణెం కాదు గదా, వెండి దిరాము\nగాని, రాగిబొట్టు గాని లేదు. నన్ను గురించి\nఎందుకు వృధా కాలయాపన చేస్తావు?\nమరొక కొనుగోలుదారును వెతుక్కో”\nఅన్నాడు అలీషార్.\nజముర్రుద్ అతనితో, \"అయితే\nఅయింది, కొనెయ్యండి. నా చేతి మీద కొట్టి,\nమీ పైబట్ట నా మీద పరిచి, నా నడుము\nచుట్టూ చెయ్యివేస్తే నన్ను కొన్నట్టే గుర్తు,”\nఅన్నది. అలీషార్ ఆమె కోరిన ప్రకారమే\nచేశాడు. అతను తన నడుము చుట్టూ చెయ్యి\nవేసేటప్పుడు ఆమె అతని చేతిలోకి ఒక సంచీ\nరహస్యంగా పెట్టి, \"అందులో వెయ్యి\nదీనారాలున్నాయి. తొమ్మిది వందలు\nమా యజమాని కివ్వండి. నూరు మన\nఖర్చులకు,” అన్నది.\nఅలీషార్ ఆ సంచిలోని డబ్బులో\nతొమ్మిది వందలు జముర్రుద్ను అమ్మిన\nవాడి కిచ్చి ఆమెను తన బసకు తీసుకు\nపోయాడు. ఈ బస చాలా పేదగా\nఉంటుందని జముర్రుద్ ముందుగా నే\nఊహించింది. ఇంటికి వస్తూనే ఆమె\nమరొక డబ్బు సంచీ అలీషార్ చేతిలో\nపెడుతూ, \"బజారుకు వెళ్ళి ఇంటికి\nఅవసరమైన కర్ర సామగ్రీ, తివాసీలూ,\nబాలీసులూ కొనండి. ఒక పెద్ద నల చదరపు\nపట్టు గుడ్డా, బంగారు దారమూ, వెండి\nదారమూ, ఏడు రంగుల దారపు ఉండలూ,\nఒక పెద్ద సూదీ కొనుక్కురండి. భోజన\nసామగ్రి కూడా పట్టుకురండి\" అని\nచెప్పింది. ఆలీషార్ బజారుకు వెళ్ళి ఆమె\nచెప్పినవన్నీ, భోజన పదార్థాలతో సహా\nతెచ్చాడు. జముర్రుద్ ఇల్లు చక్కగా అలంక\nలించి దీపాలు వెలిగించింది. ఇద్దరూ\nనుష్టుగా భోజనం చేశారు. ఆ విధంగా వారి\nదాంపత్య జీవితం ఆరంభమయింది.\nజముర్రుద్ తెరలూ, తివాసీలూ తయారు\nచెయ్యటంలో గొప్ప నేర్పరి. ఆమె ఒక్క\nక్షణంకూడా విశ్రాంతి లేకుండా పని చేసి\nఒక అందమైన తెర తయారు చేసింది.\nరంగు దారాలతో దానిపై అనేక జంతువులూ,\nపక్షులూ, ఫలవృక్షాలూ మొదలైనవి జీవకళ\nఉట్టి పడేలాగా కుట్టింది. ఈ తెర తయారు\nకావటానికి. వారం రోజులు పట్టింది. అది\nపూర్తి కాగానే జముర్రుద్ దానిని మడిచి\nఅలీషార్ చేతికిస్తూ, \"దీనిని ఏ దుకాణం\nలోనైనా సరే యాభై దీనారాలకు తక్కువ\nకాని ధరకు అమ్మెయ్యండి. ఎరిగిన వాడికే\nబేరం చెప్పండిగాని ముక్కు మొహం\nతెలియని దారే పోయేవాడితో మటుకు బేర\nమాడ వద్దు. అలా చేస్తే మనం కష్టాలపాలై\nపోగలం, జాగ్రత్త!\" అని హెచ్చరించింది.\nఅలీషార్ ఈ నిబంధనకు సమ్మతించి,\nఆమె తయారు చేసిన తెరను తెలిసిన\nదుకాణదారు కొకడికి యాభై దీనారాలకు\nఅమ్మాడు. జముర్రుద్ అతని చేత మళ్ళీ\nతనకు కావలిసిన పట్టు చదరూ, దారాలూ\nవగైరాలు తెప్పించి, మరొక వారం శ్రమ\nపడి మరొక తెర తయారు చేసింది. దాన్ని\nకూడా అలీషార్ యాభై దీనారాలకు తనకు\nతెలిసిన ఒక దుకాణంలో అమ్మాడు.\nఈ విధంగా వారు తమ అవసరాలకు\nలోటు లేకుండా జీవిస్తూ వచ్చారు. ఆ రోజు\nకారోజు వారిద్దరి మధ్యా ప్రేమ అపారంగా\nపెరగసాగింది.\nఇలా ఉండగా ఒక రోజున— — (ఇంకా వుంది)",
            "book_page_end": 38
        },
        {
            "title": "దేవుడి వరం",
            "book_page_start": 39,
            "pdf_page_start": 49,
            "pdf_page_end": 52,
            "author": "చందమామ బృందం",
            "genre": "నీతి కథ",
            "moral": "దేవుడి వరం ఉన్నవాళ్ల దగ్గర నుంచి లేనివాళ్లకు చేరుతుంది. (దాతృత్వ మహత్యం)",
            "keywords": [
                "దేవుడి వరం",
                "విఘ్నేశ్వరుడు",
                "లక్షాధికారి",
                "కూలివాడు",
                "యాభైవేలు"
            ],
            "characters": [
                "తాతయ్య",
                "పిల్లలు",
                "లక్షాధికారి",
                "కూలివాడు",
                "శివుడు",
                "పార్వతి",
                "విఘ్నేశ్వరుడు"
            ],
            "locations": [
                "గ్రామం",
                "శివాలయం"
            ],
            "content": "“పక్కింటి మామయ్యగారూ, అత్తయ్య\nగారూ పసుపు బట్టలు కట్టుకుని, తిరపతికి\nపోతున్నారు,” అన్నారు పిల్లలు తాతయ్యతో.\n\" అవును, మరి. వాళ్ళకు మొక్కున్నది\nకాబోలు,\" అన్నాడు తాతయ్య.\n\"మొక్కుకోవటం దేనికి, తాతయ్యా?”\nఅని పిల్లలు అడిగారు.\n\"డబ్బు కావాలనీ, ఉద్యోగాలు కావా\nలనీ, రోగాలు నయంకావాలనీ, పిల్లలు లేని\nవాళ్ళు పిల్లలు పుట్టాలనీ దేవుళ్ళకు\nమొక్కుకుంటారు,” అన్నాడు తాతయ్య.\n\"దేవుడికి మొక్కు కుంటే డబ్బు\nఇస్తాడా, తాతయ్యా ?\" అన్నారు పిల్లలు.\n\"ఇస్తాడనేగదా మొక్కుకుంటారు?”\nఅన్నాడు తాతయ్య.\n\" అయితే, దేవుడి దగ్గిర డబ్బులుం\nటాయా, తాతయ్యా?\" అని పిల్లలు ఆను\nమానంగా అడిగారు.\n\"దేవుడి దగ్గిర డబ్బులుంటాయిటర్రా,\nపిచ్చివాళ్ళల్లారా?” అన్నాడు తాతయ్య.\n\" అయితే మరి దేవుడు మొక్కుకున్న\nవాళ్ళకు డబ్బెట్లా ఇస్తాడు, తాతయ్యా ?”\nఅని ఒక పిల్లవాడు అడిగాడు.\n\"ఎలా ఇప్పిస్తాడో తెలియాలంటే ఒక\nచిన్న కథ చెబుతా వినండి,\" అంటూ\nతాతయ్య కథ ఆరంభించాడు :\nఒక ఊళ్ళో ఒక శివాలయం ఉండేదిట.\nగర్భగుడిలో శివలింగం ఉండేది. ఎదురుగా\nనంది విగ్రహం ఉండేది. ఒక పక్కగా\nపార్వతీ అమ్మవారి విగ్రహమూ, ఇంకో\nపక్కగా వినాయకుడి విగ్రహమూ ఉండేది.\nరోజూ నియమంగా ఈ ఆలయానికి వెళ్ళే\nవారు ఇద్దరే ఉండేవారు. ఒకడు గ్రామంలో\nకల్లా గొప్ప ధనికుడు; లక్షాధికారి. రెండో\nవాడు ఆగర్భ దరిద్రుడైన ఒక కూలివాడు.\nఒకరోజు లక్షాధికారి కొంచెం పొద్దుపోయి\nఆలయానికి వచ్చాడు. అతడు లోపలికి\nఅడుగుపెట్టబోతూ ఉండగా లోన ఎవరో\nమాట్లాడుకునే మాటలు వినిపించాయి.\n\"ఏమండీ, ఆ కూలివాడు ఎన్నో ఏళ్ళ\nనుంచీ ఎంతో భక్తితో ఆలయానికి వచ్చి\nమిమ్మల్ని కొలుస్తున్నాడుగదా, వాడి బీద\nరికం ఎందుకు పోగొట్టరు ?” అని ఒక ఆడ\nగొంతు ప్రశ్నించింది.\n\"అవును, పార్వతీ, అలాగే చేస్తాను.\nనాయనా విఘ్నేశ్వరుడూ, రేపు సూర్యాస్త\nమయం లోపల ఆ కూలివాడికి ఒక లక్ష\nరూపాయలు వచ్చే సదుపాయంచెయ్యి,\"\nఅని ఒక మగగొంతు అన్నది.\n\"సరే, నాన్నా!” అని ఒక యువకుడి\nగొంతు పలికింది.\nఆ మాట్లాడుకున్నది పార్వతీ, శివుడూ,\nవినాయకుడూ అయి ఉంటారా అని లక్షాధి\nకారి ఆశ్చర్యపడిపోయాడు. ఆలయంలోకి\nప్రవేశించేసరికి అక్కడ ఎవరూ లేకపోవ\nటంతో ఆయన అనుమానం ధృవపడింది.\n\" గంజికి గతి లేనివాడికి లక్షరూపాయలే!\nఆ డబ్బుతో ఏం చేసుకోవాలోకూడా వాడికి\nతెలీదే ! వాడికి సుఖంగా జరగాలంటే ఒక\nవంద చాలు. వెయ్యి అయితే కొల్ల!” అను\nకున్నాడు లక్షాధికారి.\nఈ ఆలోచనతోనే దేవుడికి దణ్ణంపెట్టి\nమొక్కు తీర్చేసుకుని ఆయన ఇంటికి\nవెళ్ళాడు. ఆ రాత్రల్లా నిద్రపట్టలేదు.\nవినాయకుడు లక్షరూపాయలూ ఇప్పించ\nటమే జరిగితే కూలివాడు చాలా కష్టాలపాలై\nపోతాడనీ, వాణ్ణి ఆ కష్టాల నుంచి తప్పించా\nలనీ లక్షాధికారి నిర్ణయించుకున్నాడు.\nఅందుకు అతడేం చేశాడూ? తెల్లవారు\nతూనే ఆ కూలివాణ్ణి వెతుక్కుంటూ వెళ్లి,\nఎలాగైతేనేం పట్టుకున్నాడు. పట్టుకుని\nవాడితో, \"అబ్బీ, ఇవాళ నీకు దొరికే\nడబ్బంతా నా కిచ్చేస్తివా నీకు నూరు\nరూపాయ లిచ్చేస్తాను,\" అన్నాడు.\nకూలివాడు నిర్ఘాంతపోయి, \"తమరు\nనాతో పరాచకాలాడుతున్నారు,” అన్నాడు.\nపరాచకాలుకాదు నిజంగానే ఇస్తానన్నాడు\nలక్షాధికారి. కూలివాడు నమ్మలేదు.\n\"చూడూ, నూరురూపాయలు కాదు\nవెయ్యిరూపాయ లిస్తాను. నువు మాత్రం\nనీ కివాళ దొరికిం దంతా నా కిచ్చెయ్యాలి,”\nఅన్నాడు లక్షాధికారి.\nకూలివాడికి కోపం వచ్చింది. \"మీ డబ్బు\nమీ దగ్గిరే ఉంచుకుని నా మానాన నన్ను\nబతక నివ్వండి,” అన్నాడు వాడు.\n\" నేను అబద్ధమాడుతున్నానని నీ అను\nమాసం. వెయ్యికాదు, పదివేలిస్తాను. నిజం.\nనేను కోరేదల్లా ఏమంటే నీ కీ రోజు దొరికిం\nదంతా నా కివ్వాలి,” అన్నాడు లక్షాధికారి.\n\" ఈ సంగతి నలుగురితోనూ చెబుదాం\nరండి! ఏం మాటలివి?” అంటూ కూలి\nవాడు గొంతెత్తాడు. వాడు డబ్బు చూస్తేగాని\nనమ్మడనుకుని ఇంటికి వెళ్ళి లక్షాధికారి\nఏకంగా యాభైవేలు తీసుకుని వచ్చాడు.\n\"ఇదుగో, అబ్బీ! ఈ డబ్బంతా నీదే,\nఉంచుకో. యాభైవేలు! ఏమిటనుకున్నావో?\nఇందులో వేళాకోళం ఏమీలేదు. కాని నువు\nమాత్రం నీ కివాళ దొరికేది, అణా కానీ,\nఅర్థరూపాయికానీ, నా కిచ్చెయ్యాలి. ఇస్తా\nసని శివుడి పైన ప్రమాణంచెయ్యి !\"\nఅన్నాడు లక్షాధికారి.\nసాక్షాత్తూ శివుడే ఈ రూపంలో వచ్చి\nతనకు డబ్బిస్తున్నాడనుకుని కూలివాడు\nలక్షాధికారి కోరిన విధంగా ప్రమాణంచేశాడు.\nలక్షాధికారి తృప్తిపడి ఇంటికి వెళ్ళిపోయి,\nతనకు యాభైవేలు లాభం ఉంటుందిగదా\nఅని గుటకలువేశాడు.\nఆ రోజు సాయంకాలం దాకా అగి లక్షాధి\nకారి కూలివా డింటికి వెళ్లి, \"ఏదీ? ఈ రోజు\nనీకేం దొరికింది ? దొరికిందంతా ఇలా\nఅచ్చెయ్యి. శివుడిపైన ప్రమాణం చేసి మాట\nఇచ్చావు,” అన్నాడు.\n\"బాబూ, ఇవాళ నాకు ఎర్ర ఏగానీ\nదొరకలేదు,” అన్నాడు కూలివాడు.\nశివుడూ, పార్వతీ, విఘ్నేశ్వరుడూ కలిసి\nతనను మోసగించారా అని లక్షాధికారి\nఅనుమానం కలిగింది. దడదడలాడే గుండెతో\nఅతడు శివాలయానికి వెళ్ళాడు. మళ్ళీ\nలోపలి నుంచి మాటలు వినిపించాయి.\n\"నాయనా, విఘ్నేశ్వరుడూ, ఆ కూలి\nవాడికి లక్ష ఇప్పించమన్నానే, అప్పం\nచావా?\" అని శివుడు అడిగాడు.\n\"లక్షాధికారి చేత ఒక అరలక్ష ఇప్పిం\nచాను, నాన్నా. ఇప్పుడే మిగిలినదికూడా\nఇప్పిస్తాను.\" అన్నాడు విఘ్నేశ్వరుడు.\nలక్షాధికారికి మండిపోయింది. ఆతడు\nచరచరా లోపలికి వెళ్ళి విఘ్నేశ్వరుడి\nవిగ్రహం యొక్క చెయ్యి పట్టుకుని, \" నా\nడబ్బు ఆ దరిద్రుడికి ఇప్పించటానికి మధ్య\nనీ వెవడివి! ఇదేనా మీ దాతృత్వం?\"\nఅని కేకలు పెట్టాడు.\nఅప్పుడేమయిందనుకున్నారు? విఘ్నే\nశ్వరుడి తొండం లక్షాధికారి చేతిని ఒడిసి\nపట్టుకున్నది. రాతి తొండమేమో లక్షాధికారి\nచెయ్యి అటూ ఇటూ కదలలేదు.\n\" అయ్యో, అయ్యో ! ఇదే మన్యాయం?\nఓ విఘ్నేశ్వరుడా, నా చెయ్యి వదిలిపెట్టు!”\nఅని లక్షాధికారి మొరపెట్టాడు.\n\"ఆ కూలివాడికి మిగిలిన అరలక్షా\nఇచ్చేదాకా నీ చెయ్యి వదిలేది లేదు!”\nఅన్నాడు విఘ్నేశ్వరుడు. తప్పేదేముందీ?\nకూలివాడికి మిగిలిన అరలక్షా కూడా ఇస్తా\nనని శివుడి మీద ప్రమాణం చేశాక లక్షాధికారి\nచెయ్యి ఊడి వచ్చింది. ఎంతచెడ్డా శివభక్తుడే\nగనక అన్నమాట చొప్పున అతడు కూలి\nవాడికి మరో యాభైవేలు ఇచ్చుకున్నాడు.\n\"కనక దేవుడైనా ఉన్నవాళ్ళ దగ్గిర\nనుంచి లేనివాళ్లకు ఇప్పించవలిసిందేనూ!”\nఅంటూ తాతయ్య రొండి నుంచి పాడుం\nకాయ తీశాడు.",
            "book_page_end": 42
        },
        {
            "title": "తోడేలు రూపు",
            "book_page_start": 43,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "జానపద కథ",
            "moral": "భార్య భర్తకు ద్రోహం చేసి, దుష్ట మార్గాన్ని ఎంచుకుంటే, వారికి తగిన శిక్ష తప్పదు.",
            "keywords": [
                "తోడేలు రూపు",
                "సామంతుడు",
                "భార్య ద్రోహం",
                "దుస్తులు",
                "ప్రారబ్ధం"
            ],
            "characters": [
                "సామంతుడు",
                "సామంతుడి భార్య",
                "రాజు",
                "ప్రియుడు"
            ],
            "locations": [
                "బ్రిటనీ దుర్గం",
                "అరణ్యం",
                "రాజభవనం"
            ],
            "content": "బ్రిటనీలోని ఒక దుర్గంలో ఒక సామంతు\nడుండే వాడు. ఇతను యువకుడు, రాజుకు\nఅభిమాన పాత్రుడు. ఇతని భార్య అంద\nగత్తె. మహాసాధ్విలాగా కనబడేది, అలాగే\nప్రవర్తించేది. కాని నిజానికి ఈమె స్వభావం\nమంచిది కాదు. పైకి భర్తపైన ఎంత ప్రేమ\nఉన్నట్టు నటించేదో లోపల అతన్ని అంతగా\nద్వేషించేది. ఆమె మరొక సామంతును\nప్రేమించి, వీలయితే అతడికి భార్య అయేం\nదుకు తహతహ లాడుతూండేది.\nఆమె తన భర్తను గురించి ఒక\nవిషయం గమనించింది. అతను వారానికి\nమూడు రోజులు ఎటో వెళ్ళి తిరిగి వచ్చే\nవాడు. ఈ మూడు రోజులూ అతను ఎటు\nవెళ్ళేవాడో, ఏమి చేసేవాడో అతని భృత్యు\nలకుగాని, భార్యకుగాని తెలియదు.\nఇందులో ఏదో రహస్యం ఉన్నదనీ,\nఅది తనకు తెలిసినట్టయితే ఏదో ఒక\nవిధంగా లాభించవచ్చునని ఆమె అను\nకున్నది. అందుచేత ఆమె ఒకనాడు తన\nభర్తతో లాలనగా, \"ఏమండీ, మీరు వారా\nనికి మూడు రోజులు నన్ను ఒంటిగా విడిచి\nఎటో వెళ్ళిపోతున్నారు. అందువల్ల నా కెంత\nబాధో ఆలోచించారా?” అన్నది.\n\" నేనేం చేసేది? తప్పనిసరి అయి వెళు\nతున్నాను. బుద్ధి పూర్వకంగా నిన్ను విడిచి\nఒక క్షణం ఉండగలనా?” అన్నాడు భర్త.\n\" అంత తప్పనిసరి ఏమి వచ్చింది?\nనాకు కాస్త చెప్ప గూడదా?\" అన్నది\nభార్య. ఆమె చాలా నిర్బంధించిన మీదట,\nరహస్యం ఎవరికీ చెప్పనని ఆమె చేత\nప్రమాణం చేయించుకుని ఆ సామంతు,\n\"నేను వారానికి మూడు రోజులు విధిగా\nతోడేలు రూపు ధరించి, అరణ్యంలో సంచ\nరిస్తాను. ఇది నాకు చుట్టుకున్న ప్రారబ్ధం,”\nఅని చెప్పాడు.\n\" ఈ మార్పు ఎలా జరుగుతుందీ?”\nఅని భార్య అడిగింది.\n\"అరణ్యంలోకి వెళ్ళి, నా దుస్తులన్నీ\nతీసి ఒక చోట గుర్తుగా పెట్టేస్తాను. వెంటనే\nనాకు తోడేలు రూపు వస్తుంది. మూడు\nరోజులూ తోడేలుగా జీవించాక నా దుస్తులు\nతిరిగి ధరించగానే మనిషి రూపు వచ్చే\nస్తుంది,” అన్నాడు భర్త.\n\"అయితే ఆ దుస్తులు ఎక్కడ దాస్తా\nరేమిటి?” అని భార్య అమాయికంగా అడిగి\nనట్టు అడిగింది.\n\"అది పరమ రహస్యం. ఇంకొకరికి\nచెప్పేది కాదు. ఎందుకంటే ఆ దుస్తులు\nనాకు తిరిగి దొరకక పోయాయో నేను\nతోడేలు రూపుతో ఉండి పోవలిసినవాణ్ణి!”\nఅన్నాడు భర్త.\nఈ మాట విని ఆ దుర్మార్గురాలు తనలో\nచాలా సంతోషించింది. కాని ఆ దుస్తులు\nదాచే రహస్య స్థలం చెప్పమని బతిమాలటం\nమానలేదు. ఆమెకు తనపై అంతులేని\nప్రేమ అన్న గట్టి నమ్మకంతో అతను\nచివరకు తాను దుస్తులు దాచే స్థలం\nవివరాలు చెప్పేశాడు : \"అడవిలో ఒక\nపాడుబడిన ఆలయం ఉన్నది. దాని\nపక్కనే పొదల మధ్య రాతిలో ఒక\nఅదృశ్యంగా ఉండే తొర్ర ఉన్నది.\nఆ తొర్రలో నా దుస్తులు దాస్తాను.”\nఈ రహస్యం తెలియటంతో ఆమెకు\nతన భర్తను వదిలించుకునే ఉపాయం\nతెలిసిపోయింది. ఈసారి అతను అడవికి\nవెళ్ళి పోగానే ఆమె తన ప్రియుడికి కబురు\nచేసి అతనికి తన భర్త రహస్య మంతా\nచెప్పేసింది. ఆమె కోరికపై అతను అడవి\nలోని పాడుపడిన ఆలయం వద్దకు వెళ్ళి,\nఆమె భర్త దుస్తులు తెచ్చి ఆమె కిచ్చేశాడు.\nఆమె వాటిని ఒక భోషాణంలో దాచేసింది.\nతోడేలు రూపంలో ఉన్న సామంతు\nడు మూడు రోజులపాటు అరణ్యంలో తిరిగి\nతన దుస్తుల కోసం వచ్చి చూస్తే అవి లేవు.\nతన భార్య తనకు ద్రోహం చేసిందని\nఅతనికి అర్థమయింది గాని, దానికి ప్రతి\nక్రియ చేసే అవకాశం అతనికి లేదు.\nఎందుకంటే, అతను ఈ తోడేలు రూపంతో\nఅడవిదాటి వెళితే కుక్కలూ, మనుషులూ\nఅతని ప్రాణాలు తీయవచ్చు. అందుచేత\nఅతను అరణ్యంలోనే ఉండిపోయాడు.\nకొన్ని వారాలపాటు అతని భార్య భర్త\nకోసం దొంగ కన్నీరు కార్చి చివరకు తన\nప్రియుణ్ణి పెళ్ళాడి, తన యుక్తి పారి\nనందుకు ఎంతో సంతోషించింది.\nఒక సంవత్సరంపాటు సామంతు తోడేలు\nరూపంలో అరణ్యమంతటా తిరుగుతూ,\nకనబడిన ప్రాణినల్లా చంపి తింటూ అచ్చగా\nతోడేలులాగే జీవించాడు.\nఆ తరవాత రాజుగారు ఒక రోజున\nఆ అరణ్యానికి వేటకు వచ్చాడు. ఆయన\nవెంట ఉన్న వేటకుక్కలు తోడేలు వాసన\nపసికట్టి, మొరుగుతూ దాని కోసం వేటాడ\nసాగాయి. రాజూ, ఆయన వెంట ఉన్న\nవేటగాళ్ళూ కుక్కల వెనకగా గుర్రాల\nమీద పరిగెత్తారు.\nతోడేలు వేటకుక్కలకు అందకుండా\nఎన్నో గంటలసేపు పరిగెత్తింది. సాయంకాలం\nఅయేసరికి దాని పని అయిపోయింది. ముళ్ల\nపొదలు దాని శరీరమంతా రక్కేశాయి.\nచావుకు సిద్ధపడి ఆ తోడేలు ఒక చోట\nనిలిచిపోయింది. ఇంతలో కుక్కలూ, వాటి\nవెనకగా మనుషులూ తనను సమీపించటం\nదానికి కనబడింది. తనపై ఎంతో అభిమానం\nగల రాజును అది గుర్తించింది. మరుక్షణమే\nఅది రాజును సమీపించి, ఒక పాదం ఎత్తి\nరికాబు మీద ఉంచి, మోరచాచి రాజుగారి\nపాదం మీద ఆనించింది.\nఈ విచిత్రమైన చర్యచూసి రాజు\nనిర్ఘాంతపోయి, \"ఏమిటిది? ఈ తోడేలు\nనన్ను శరణు వేడుతోంది. వేట కుక్కలను\nపట్టుకోండి. ఈ తోడేలును అరణ్యంలో\nవిడిచిపుచ్చుదాం,\" అన్నాడు.\nరాజు తోడేలును విడిచినా, తోడేలు\nరాజును విడవలేదు. ఇంటికి తిరిగి పోయే\nరాజుగారి గుర్రం పక్కనే అది కుంటుతూ\nనడవసాగింది. ఇది చూసి పరివారంలో ప్రతి\nఒక్కరూ ఆశ్చర్యపడ్డారు.\nరాజ భవనం దాకా వచ్చిన తోడేలును\nచూసి రాజు, \"దీనికి నా రక్షణ కావాలి\nలాగుంది. అలాగే ఇస్తాను. దీనికి రోజూ\nమాంసం పెట్టి జాగ్రత్తగా పోషించండి.\nఎవరుగాని దీనికి ఎలాటి హనీ చేయవద్దు,\"\nఅని ఆజ్ఞాపించాడు.\nఅదిమొదలు ఆ తోడేలు రాజప్రాంగ\nణంలో ఉంటూ, పెంపుడు కుక్కలాగా\nఅస్తమానం రాజుగారి వెనకే తిరుగుతూ\nఉండేది. ఎవరిజోలికీ పోక ఎంతో సాధువు\nలాగా ఉండేది. పగలల్లా అది రాజుగారిని\nఅంటిపెట్టుకుని ఉండి, రాత్రివేళ ఆయన\nమంచం పక్కనే పడుకునేది.\nక్రమంగా రాజుగారికి తన వేటకుక్కల\nమీద కన్నకూడా ఈ తోడేలు మీద హెచ్చు\nమమకారం ఏర్పడింది.\nఇది జరిగిన కొద్ది రోజులకే రాజుగారు.\nరాచకార్యం ఒకటి వచ్చి తన సామంతులు\nనందరినీ రాజభవనంలో హాజరు కమ్మని\nఆజ్ఞాపించాడు. ఈ సామంతులలో తోడేలు\nరూపు ధరించినవాడి దుస్తులు కాజేసి,\nఅతని భార్యను పెళ్ళాడిన వాడు కూడా\nఉన్నాడు. అతణ్ణి చూడగానే తోడేలు\nకోపంతో గుర్రుపెట్టి, అతడి మీదికి లంఘించి\nకింద పడేసింది. అది అతని పీక కొరికే\nలోపుగా ఇతరులు వచ్చి తోడేలును లాగే\nశారు. ఆ రోజు ఇదే సంఘటన మూడుసార్లు\nజరిగింది. ఇది చూసి రాజుగారు ఆశ్చర్య\nపడ్డాడు. అది ఎవరి జోలికి ఎన్నడూ పోదు.\nఅలాటిది ఈ ఒక్క సామంతుపైన ఎందుకు\nమూడుసార్లు పడింది? ఈ సందేహం ఇలా\nఉండగా రాజుకు మరొక భయంకూడా\nపట్టుకుంది: తోడేలు తన సామంతును\nచంపవచ్చు, ఇతరులు తోడేలును చంప\nవచ్చు; ఇందులో ఏది జరగటమూ ఆయన\nకిష్టం లేదు. అందుచేత ఆయన తన\nసామంతులందరూ వెళ్ళిపోయినదాకా తోడే\nలును గొలుసుపెట్టి కట్టేయించాడు.\nఇది జరిగిన కొంతకాలానికి రాజుగారు.\nఅదే అరణ్యానికి వేటకు వెళ్ళి అరణ్యం\nమొదట్లో ఉన్న విశ్రాంతి గృహంలో విడిది\nచేశాడు. ఈ విశ్రాంతిగృహం తోడేలు\nరూపంలో ఉన్న సామంతుదే. రాజుగారు\nవచ్చినట్టు తెలిసి ఆ సామంతు పూర్య,\nభార్య, రాజుగారిని మెప్పించి, తన రెండో\nభర్తకు లాభం కలిగించాలనే ఉద్దేశంతో\nనౌకర్ల చేత కానుకలు మోయించుకుని,\nరాజుగారున్న బసకు వచ్చింది.\nఆమె రాజుగారి సమక్షంలోకి వచ్చిన\nమరుక్షణమే రాజుగారి చెంతనే ఉన్న\nతోడేలు ఆమె పైకి లంఘించి గొంతు కొరక\nబోయింది. ఆమె కెవ్వున అరిచింది. అక్కడ\nఉన్న వారంతా కత్తులు దూసి తోడేలును\nచంపబోయారు. రాజుగారు వారిని నివారిం\nచకపోతే తోడేలు ఆ క్షణంలో చచ్చి ఉండేదే!\nరాజుగారు తోడేలుకు ఏ అపాయమూ\nరాకుండా తన చేతులలో పొదివి పట్టుకుని,\n\"ఈమె పూర్వ భర్త నా మిత్రుడు. అతను\nఏమయాడో, ఎటు వెళ్ళిపోయాడో ఎవరికీ\nతెలియదు. ఈమె రెండో భర్త అతని\nభార్యనూ, అతని ఆస్తినీ సొంతం చేసు\nకున్నాడు. ఎవరికీ అపకారం చెయ్యని\nఈ తోడేలు వీరిద్దరినీ చూసి ఆగ్రహం\nచూపింది. ముందు ఈ భార్యా భర్తలను\nతీసుకుపోయి చీకటి కొట్టులో బంధించండి.\nతరువాత నిలకడమీద నిజమేమిటో తేలు\nతుంది,” అన్నాడు.\nసామంతు భార్య కొద్ది రోజులు చీకటి\nకొట్టు అనుభవించాక రాజుగారి దగ్గిర జరిగిన\nదంతా చెప్పి తన నేరం ఒప్పుకున్నది.\nరాజుగారు భోషాణంలో ఉండిన\nసామంతు దుస్తులు తెప్పించి, వాటినీ తోడే\nలునూ ఒక గదిలో ఉంచాడు. కొంత\nసేపయాక సామంతుడు తన మానవ\nరూపుతో ప్రత్యక్షమయాడు.\nరాజుగారు అతని దుష్ట భార్యకూ,\nఆమెను పెళ్ళాడిన వాడికీ దేశబహిష్కార\nశిక్ష విధించి తన మిత్రుడికి అతని ఆస్తి\nఇప్పించేశాడు. అయితే అతను తన దుర్గంలో\nఉండక ఎప్పుడూ రాజభవనంలో ఉంటూ,\nవారానికి నాలుగు రోజులు మనిషిగానూ,\nమూడు రోజులు తోడేలుగానూ రాజుగారి\nసాన్నిధ్యం వదలకుండా జీవించాడు.",
            "book_page_end": 48
        },
        {
            "title": "రామాయణం",
            "book_page_start": 49,
            "pdf_page_start": 59,
            "pdf_page_end": 66,
            "author": "చందమామ బృందం",
            "genre": "పౌరాణికం",
            "moral": "ఆత్మీయుల సహకారం తండ్రి అండదండలతో సమానం; సదా ధర్మమార్గంలో ఉండేవారికి దైవానుగ్రహం లభిస్తుంది.",
            "keywords": [
                "అరణ్యకాండ",
                "అగస్త్యుడు",
                "జటాయువు",
                "పంచవటి",
                "ఇల్వలుడు-వాతాపి",
                "పర్ణశాల"
            ],
            "characters": [
                "రాముడు",
                "సీత",
                "లక్ష్మణుడు",
                "ధర్మభృత్తు",
                "మాండకర్ణి",
                "అగస్త్యుడు",
                "జటాయువు",
                "దశరథుడు"
            ],
            "locations": [
                "పంచాప్సరం సరస్సు",
                "పంచవటి",
                "గోదావరీ నది",
                "అగస్త్యాశ్రమం",
                "దండకారణ్యం"
            ],
            "content": "ముందు రాముడూ, వెనక సీతా, సీత\nవెనకగా అస్త్రాలు చేపట్టి లక్ష్మణుడూ\nనడుస్తూ మునులను వెంటబెట్టుకుని అనేక\nపర్వతాలూ, నదులూ, సరస్సులూ, కొల\nనులూ, పక్షుల సమూహాలూ, ఏనుగుల\nమందలూ, ఎనుబోతుల మందలూ, అడవి\nపందుల మందలూ చూశారు.\nసూర్యాస్తమయ సమయానికి వారు ఒక\nఅందమైన సరస్సు చేరుకున్నారు. సరస్సు\nఅడుగు నుంచి చక్కని గీతవాద్య ధ్వనులు\nరావటం చూసి రామ లక్ష్మణులు ఆనందా\nశ్చర్యాలు పొంది, ధర్మభృత్తనే మునిని,\n\"ఏమిటీ వింత ? రహస్యం కాని పక్షంలో\nచెప్పండి, విని ఆనందిస్తాము,” అని\nఅడిగారు.\nవారికి ధర్మభృత్తు ఆ సరస్సు పుట్టు\nపూర్వోత్తరాలు తెలిపాడు. ఆ సరస్సు పేరు\nపంచాప్సరం. దీనిని మాండకర్ణి అనే\nమహాముని తన తపశ్శక్తి చేత నిర్మించాడు.\nఆ మహాముని వాయు భక్షణచేస్తూ పదివేల.\nసంవత్సరాలు అతి దారుణమైన తపస్సు\nచేసే సరికి, అగ్ని మొదలుగాగల దేవతలు\nభయపడి, ఆ ముని తమలో ఎవరిస్థానమో\nకాజేస్తాడని రూఢి చేసుకుని, తపో భంగం\nచెయ్యటం కోసం మెరుపు తీగల్లాటి అయిదు\nగురు అప్సరసలను ఏరి మాండకర్ణి వద్దకు\nపంపారు. వారి ఎత్తు పారింది. మాండకర్ణి\nవారి వ్యామోహంలో పడి, తన తపశ్శక్తి\nధారపోసి ఈ సరస్సు సృష్టించి, తాను\nయౌవన దేహం ధరించి, నీటి అడుగున\nఅప్సరసల నిమిత్తం అదృశ్య హర్మ్యాలు\nనిర్మించి, వారిని భార్యలుగా చేసుకుని\nనృత్యగాన వినోదాలతో కాలక్షేపం\nచేస్తున్నాడు.\nధర్మభృత్తు చెప్పిన ఈ కథ వింటూ\nసీతా రామ లక్ష్మణులు ఆశ్రమ సమూహా\nలను చేరుకున్నారు. ఆశ్రమవాసులు రాము\nడికి గొప్పగా ఆతిధ్యం ఇచ్చారు. రాముడు\nతన భార్యతోనూ, తమ్ముడితోనూ ఒక్కొక్క\nఆశ్రమంలోనూ తన ఇష్టానుసారం ఒక\nసంవత్సరమో, ఎనిమిది మాసాలో, ఆరు\nమాసాలో, మూడు మాసాలో ఉంటూ\nసుఖంగా పది సంవత్సరాలు గడిపాడు.\nపది సంవత్సరాల అనంతరం రాముడు\nసీతా లక్ష్మణులతో తిరిగి సుతీక్ష మహా\nముని ఆశ్రమానికి వచ్చాడు. అక్కడ\nఉంటూ అతను ఒకనాడు మహామునితో,\n\" ఈ మహారణ్యంలో ఎక్కడో అగస్త్యుల\nవారు ఉంటున్నారని వారూ వారూ అనగా\nవిన్నాను. కాని స్పష్టంగా వారి ఆశ్రమం\nఎక్కడ ఉన్నదీ చెప్పినవారు లేరు. మీరు\nతెలిపినట్టయితే మేము ముగ్గురమూ వెళ్ళి\nవారి దర్శనం చేసుకుంటాము. ఆయనకు\nశుశ్రూష చేయాలని నాకు చాలా కుతూ\nహలంగా ఉన్నది,” అన్నాడు.\nఈ మాట వినగానే సుతీక్షుడు, \" నేను\nకూడా నీకు అదే సలహా ఇవ్వాలనుకుం\nటున్నాను. ఇంతలో నీవే అడిగావు. ఇక్క\nడికి దక్షిణంగా నాలుగామడలు పోతే అగ\nస్త్యుడి తమ్ముడి ఆశ్రమం వస్తుంది. అక్కడి\nకింకా ఒక ఆమడ దూరంలో అగస్త్యుడి\nఆశ్రమం ఉన్నది. అవి చాలా అందమైన\nఆశ్రమాలు. అక్కడ మీ ముగ్గురికి చాలా\nఆనందంగా ఉంటుంది. వెళ్ళాలని ఉంటే\nవెంటనే బయలుదేరండి,” అన్నాడు.\nరాము డాయనకు నమస్కారం చేసి\nసీతా లక్ష్మణులతో బయలుదేరి అగస్త్య\nమహాముని తమ్ముడి ఆశ్రమానికి చేరాడు.\nఆ సమయంలోనే రాముడు లక్ష్మణుడికి\nఅగస్త్య మహిమ చెబుతూ వాతాపి ఇల్వ\nలుల వృత్తాంతం చెప్పాడు.\nఇల్వలుడూ, వాతావ్ అని ఇద్దరు రాక్షసు\nలుండేవారు. వారు ఎందరో బ్రాహ్మణులను\nమోసగించి చంపేశారు. ఇల్వలుడు\nబ్రాహ్మణ వేషం ధరించి, సంస్కృత\nభాషలో మాట్లాడుతూ బ్రాహ్మణుల వద్దకు\nవెళ్ళి, \"అయ్యా, ఇవాళ మా ఇంట శ్రాద్ధం.\nతమరు భోక్తగా దయచెయ్యాలి,” అని కోరే\nవాడు. నిజమే ననుకుని బ్రాహ్మణులు\nవచ్చేవారు. ఈ లోపుగా వాతాపి మేకరూపం\nధరించేవాడు. ఇల్వలు డా మేకను కోసి\nబ్రాహ్మణులకు పెట్టేవాడు. బ్రాహ్మణులా\nమేకను పూర్తిగా తిన్నాక ఇల్వలుడు,\n\"వాతాపి, ఇక వచ్చెయ్యి,” అనేవాడు.\nఅప్పుడు వాతాపి మేకలాగా అరుచుకుంటూ\nఆ బ్రాహ్మణుల పొట్టలు చీల్చుకుని\nవచ్చేవాడు.\nఈ విధంగా వారు అనేక వేల బ్రాహ్మణు\nలను చంపిన మీదట ఇల్వలుడికి అగస్త్య\nమహాముని తటస్థపడ్డాడు. ఇల్వలుడి కోరి\nకపై ఆయన భోజనానికి వచ్చి అతడు\nపెట్టిన మేక మాంసం తిన్నాడు. ఆయన\nతృప్తిగా భోజనం చేశానన్న అనంతరం\nఇల్వలు డాయనకు హస్తోదకం ఇచ్చి,\n\"ఇక రా వాతాపీ!” అని కేక పెట్టాడు.\nఅగస్త్యుడు నవ్వుతూ, \"ఇంకెక్కడి\nవాతాపి? వా డప్పుడే జీర్ణమై, యముడి\nఇంటికి చేరుకున్నాడు!\" అన్నాడు. ఇల్వ\nలుడు తన తమ్ముడు చచ్చాడని తెలిసి\nమండిపడి అగస్త్యుడి పైకి లేచి ఆయన\nచూపుల వేడికే బూడిద అయిపోయాడు.\nరాముడీ కథ చెప్పి లక్ష్మణుడితో,\n\"అంత శక్తిమంతుడైన అగస్త్యులవారి\nతమ్ముడి ఆశ్రమం ఇది,” అన్నాడు. అప్ప\nటికే సూర్యాస్తమయ మయింది. అగస్త్యుడి\nతమ్ముడు సీతా రామ లక్ష్మణులకు ఆతిధ్యం\nఇచ్చాడు. వార్తా రాత్రి అక్కడే గడిపి,\nమర్నాడు ఉదయం ఆయన వద్ద సెలపు\nపుచ్చుకుని అగస్త్యాశ్రమానికి బయలు\nదేరారు. దారిలో వారికి ఏనుగులు విరిచే\nసిన చెట్లు కనబడ్డాయి, మనోహరంగా\nపక్షులు పాడే పాటలు వినపడ్డాయి. అగస్త్యా\nశ్రమం పరిసరాలు అరణ్యంలాగా లేక\nప్రశాంతంగానూ, అందంగానూ ఉండటం\nరామ లక్ష్మణులు గమనించారు.\nరాముడు లక్ష్మణుడితో, \"అగస్త్యుడు\nమహిమాన్వితుడు. సూర్యుడి మార్గానికి\nఅడ్డంగా పెరుగుతూ వచ్చిన వింధ్య పర్వతా\nలను నిగ్రహించాడు. ఆయన దక్షిణ\nదేశానికి వచ్చి స్థిరపడినాక, దక్షిణానికి\nఅగస్త్యుడి దిక్కనే పేరు వచ్చింది. ఆయన\nఆశ్రమం అతి పవిత్రమైనది; అందులో\nక్రూరులూ, వంచకులూ, పాపులూ నివసించ\nలేరు. అలాటి చోటికి చేరుకున్నాం. లక్ష్మణా,\nనీవు ముందు వెళ్ళి, నేనూ సీతా వస్తున్నా\nమని అగస్త్యులవారితో చెప్పు,” అన్నాడు.\nలక్ష్మణుడు ఆశ్రమం ప్రవేశించి,\nఅగస్త్యుడి శిష్యులలో ఒకణ్ణి పట్టుకుని,\n\"నేను దశరధమహారాజు కొడుకును,\nలక్షణ్ముడనే వాణ్ణి. నేనూ, మా అన్న అయిన\nరాముడూ, ఆయన భార్య అయిన సీతా\nఅగస్త్యులవారి దర్శనార్థం వచ్చాం. కనుక\nవారితో ఈ సంగతి చెప్పు,” అన్నాడు.\nఅగ్ని హెూత్ర గృహంలో ఉన్న అగస్త్యు\nడికి శిష్యుడీ వార్త చెప్పాడు. వెంటనే\nఅగస్త్యుడు, \"వారు వస్తారని అనుకుంటూనే\nఉన్నాను. వారు ఆశ్రమంలోకి రాదగిన\nవారే; నీపు అప్పుడే తీసుకురావలిసింది.\nవెంటనే వెళ్ళి వారిని లోపలికి తీసుకురా,”\nఅన్నాడు. శిష్యుడు గబగబా వచ్చి లక్ష్మ\nణుడితో, “ఆ సీతారాము లెక్కడ ఉన్నారు?\nవెంటనే రమ్మనండి,\" అన్నాడు.\nఇద్దరూ కలిసి ఆశ్రమ ద్వారం వద్దకు\nవెళ్ళారు. శిష్యుడు అతి వినయంగా సీతా\nజటాయువు వృత్తాంతం విని రాముడు\nచాలా సంతోషించి అతణ్ణి కౌగలించుకుని,\nతన తండ్రిని గురించి కబుర్లాడుతూ, సీతా\nలక్ష్మణ జటాయువులతో సహా పంచవటి\nచేరుకున్నాడు.\nపంచవటి విషసర్పాలతోనూ, క్రూర\nమృగాలతోనూ, బాగా పూచిన చెట్లతోనూ\nనిండి ఉన్నది.\n\" లక్ష్మణా, ఇదే పంచవటి. నీకూ,\nనాకూ, సీతకూ సుఖంగానూ, నీటికి, అసక\nదిబ్బలకూ, దర్భలు మొదలైన వాటికీ దగ్గిర\nగానూ ఉండే చోటు చూసి పర్ణశాల\nనిర్మించు,” అన్నాడు రాముడు.\n\"అన్నా , నీవే అలాటి చోటు, చూసి,\nపర్ణశాల నిర్మించమని ఆజ్ఞ ఇయ్య, నీ ఆజ్ఞ\nనిర్వర్తిస్తాను.\" అన్నాడు లక్ష్మణుడు.\nరాముడు ఒక సమప్రదేశం చూసి\nఅక్కడ పర్ణశాల నిర్మించమని లక్ష్మణుడికి\nచెప్పాడు. ఆ ప్రదేశం గోదావరికి సమీ\nపంగా ఉన్నది. లక్ష్మణుడు మట్టి తవ్వి\nగోడలుపెట్టాడు; వెదురుస్తంభాలు బల\nమైనవి నిలబెట్టి, వాటిపైన జమ్మికొమ్మలు\nపరిచి, తాళ్ళతో గట్టిగా కట్టి, వాటిపైన\nరెల్లుతోనూ, దర్భలతోనూ మంచి కప్పు\nవేశాడు; పర్ణశాల అందంగా కుదిరింది.\nలక్ష్మణుడు పర్ణశాల లోపలి నేల అంతా\nచక్కగా చదునుచేశాడు.\nరాముడు గోదావరికి వెళ్ళి, స్నానం\nచేసి పద్మాలూ, ఫలాలు తెచ్చాడు. లక్ష్మ\nణుడు పర్ణశాలకు పుష్పబలి చేసి శాంతి\nజరిపాడు.\nఇంతపనీ చేసినందుకు రాముడు లక్ష్మ\nణుణ్ణి ఆప్యాయంగా కౌగలించుకుని,\n\"లక్ష్మణా, నీవు సన్ను ఇలా కనిపెట్టి\nఉంటే నాకు మన తండ్రి జీవించి ఉన్నట్టే\nఉన్నది,” అన్నాడు.\nఆ పర్ణశాలలో సీతారామలక్ష్మణులు\nసుఖంగా నివసించారు.",
            "book_page_end": 56
        },
        {
            "title": "ప్రపంచపు వింతలు: 11. ఇన్కా వంతెన",
            "book_page_start": 57,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "భౌగోళికం",
            "moral": "",
            "keywords": [
                "ఇన్కా వంతెన",
                "ఆండీస్ పర్వతాలు",
                "మెండోజా నది",
                "సహజ నిర్మాణం",
                "ఆర్జంటీనా"
            ],
            "characters": [],
            "locations": [
                "ఆర్జంటీనా",
                "ఆండీస్ పర్వతాలు",
                "మెండోజా నది"
            ],
            "content": "ఆర్జంటీనా లోని ఆండీస్ పర్వతాలలో, సముద్ర మట్టానికి 9000 అడుగుల ఎత్తున ఉన్న\nఈ ఇన్కా వంతెన సహజంగా ఏర్పడినది. మెండోజా అనే నది అనేక శతాబ్దాలపాటు\nకొండను తొలిచి ఈ వంతెనను సృష్టించింది. ఈ వంతెనకు కిందుగా ప్రవహించేది ఆ సదే.",
            "book_page_end": 57
        },
        {
            "title": "భారతం",
            "book_page_start": 64,
            "pdf_page_start": 74,
            "pdf_page_end": 74,
            "author": "చందమామ బృందం",
            "genre": "పౌరాణికం",
            "moral": "ధర్మ సూక్ష్మాలను తెలుసుకోవడం, దుర్మార్గంపై నిలబడటం ముఖ్యం.",
            "keywords": [
                "మహాభారతం",
                "ధర్మరాజు",
                "భీష్ముడు",
                "చార్వాకుడు",
                "పురప్రవేశం"
            ],
            "characters": [
                "ధర్మరాజు",
                "వ్యాసుడు",
                "నారదుడు",
                "భీష్ముడు",
                "కృష్ణుడు",
                "భీముడు",
                "అర్జునుడు",
                "ద్రౌపది",
                "చార్వాకుడు"
            ],
            "locations": [
                "హస్తినాపురం"
            ],
            "content": "తన జ్ఞాతులను చంపిన కారణం చేత తాను సరకానికి దారిచేసుకున్నానని దిగులుతో\nరాజ్యం నిరాకరించిన ధర్మరాజుకు వ్యాసుడు పాపకార్యాలు ఎలా ఉంటాయో, వాటికి\nప్రాయశ్చిత్తం ఏమిటో, కాలప్రభావం చేత ధర్మాధర్మాలు ఎలా మార్పుచెందుతాయో వివ\nరంగా చెప్పాడు. వ్యాసుడి మాటలు వింటున్న కొద్దీ ధర్మరాజు మనసు తేలికపడింది. ధర్మ\nసూక్ష్మాలు తెలుసుకోవాలనే కాంక్ష హెచ్చింది. అంపశయ్యపైన ఉండి త్వరలోనే మరణం\nపొందే ఉద్దేశంలో ఉన్న భీష్ముడి వద్ద ధర్మసూక్ష్మాలు తెలుసుకోవటం ఉచితంగా ఉంటుం\nదని వ్యాసుడూ నారదుడూ అనుకున్నారు.\nభీష్ముడి పేరు చెవిని పడగానే ధర్మరాజు, \" అయ్యో, తాత అని కూడా చూడ\nకుండా ఆయనను కూడా యుద్ధంలో పడగొట్టాను. ఏ మొహంతో ఆయనను చూడను?”\nఅని దుఃఖించాడు. కృష్ణు డాయనను ఊరడించాడు.\nపెద్దలు కోరిన విధంగా పురప్రవేశం చేసి రాజు కావటానికి ధర్మరాజు ఒప్పుకున్నాడు.\nపదహారు ఎద్దులను పూన్చి, తెల్లని కంబళి పరిచిన రథంలో ఆయన ఎక్కి కూచున్నాడు.\nభీముడు సారధి స్థానంలో కూచున్నాడు. అర్జునుడు అన్నగారికి శ్వేతచ్ఛత్రం పట్టాడు. నకుల\nసహదేవులు వింజామరలు వీచారు.\nధర్మరాజు రథానికి ముందుగా పల్లకీలో గాంధారీ ధృతరాష్ట్రులూ, వెనుకగా రథా\nలలో యుయుత్సుడూ, కృష్ణ, సాత్యకులూ, వివిధవాహనాలలో ద్రౌపదీ, ఇతర కౌరవ స్త్రీలూ\nబయలుదేరారు.\nఅలంకరించిన రాజమార్గంతో, వీధులు నిండిన స్త్రీ పురుషులతో హస్తినాపురం కళ\nకళలాడింది. స్త్రీలు కొత్తరాణి ద్రౌపదినీ, పురుషులు పాండవులనూ పొగడారు. రాజ\nగృహద్వారం వద్ద మంత్రులూ, పౌరముఖ్యులూ ధర్మరాజుకు స్వాగతం చెప్పారు.\nధర్మరాజు దేవబ్రాహ్మణ పూజచేసి, తన గురువై న ధౌమ్యుడికీ, పెద్ద అయిన ధృత\nరాష్ట్రుడికి మొక్కాడు. బ్రాహ్మణాశీర్వచనాలూ, దుందుభిమోతలూ మిన్నుముట్టాయి.\nఈ సమయంలో పరివ్రాజకుడి వేషంలో చార్వాకు డనేవాడు, దుర్యోధనుడి పరమ\nమిత్రుడు, ధర్మరాజు ఎదటికి వచ్చి, “ఓ రాజా, ఈ బ్రాహ్మణులంతా కోరగా నేనీ\nమాటలు నీతో అంటున్నాను: ఛీ, ఛీ! జ్ఞాతుల నందరినీ చంపి నీ వివిధంగా ఎందుకు\nబతకాలి?” అన్నాడు.\nధర్మరాజు సిగ్గుపడి, తనను నిందించ వద్దని బ్రాహ్మణులను వేడుకున్నాడు. అప్పుడు\nబ్రాహ్మణు లాయనతో, “వీడు దుర్యోధనుడి మిత్రుడు, రాక్షసుడు. వాడు చెప్పినది\nమా అభిప్రాయం ఎంత మాత్రమూ కాదు,\" అని చెప్పి, ఆ చార్వాకుడి ప్రాణాలు అక్కడే\nతీసేశారు. తరవాత ఆ బ్రాహ్మణులు ధర్మరా జిచ్చిన కానుకలు పుచ్చుకుని తమ దారిన\nతాము వెళ్ళిపోయారు.",
            "book_page_end": 64
        },
        {
            "title": "అర్థంలేని అన్వేషణ",
            "book_page_start": 72,
            "pdf_page_start": 72,
            "pdf_page_end": 72,
            "author": "చందమామ బృందం",
            "genre": "నీతి కథ",
            "moral": "పరిష్కారం ఎక్కడ ఉందో అక్కడే వెతకాలి.",
            "keywords": [
                "రామతీర్థ కథ",
                "పేదరాలు",
                "సూది",
                "లాంతరు",
                "అన్వేషణ"
            ],
            "characters": [
                "పేదరాలు",
                "దారేపోయేవాడు"
            ],
            "locations": [
                "ఇల్లు",
                "వీధి లాంతరు దగ్గర"
            ],
            "content": "ఒక పేదరాలు ఒకనాటి రాత్రి తన\nఇంట్లోనే సూది ఒకటి పారేసుకున్నది.\nదానితో ఆమెకు అవసరం వచ్చింది.\nకాని దాని కోసం వెతుకుదామంటే\nఇంట్లో దీపంబుడ్డీ కూడా లేదు.\nఅందుచేత ఆమె వీధిలోకి వెళ్ళి\nవీధి లాంతరు వెలుగులో వెతకసాగింది.\nఆ సమయంలో ఒక మనిషి అటుగా\nవెళుతూ, \"ఏమిటమ్మా వెతుకు\nతున్నావూ?\" అని అడిగాడు.\n\"సూది, నాయనా,” అన్నది\nపేదరాలు.\n\"పాపం చీకటివేళ కూడానే! ఏ\nప్రాంతంలో పడిందో?” అన్నాడు దారే\nపాయ్యేవాడు.\n\"ఇంట్లోనే ఎక్కడో పెట్టాను. దొరక\nలేదు,” అన్నది పేదరాలు.\nదారే పొయ్యేవాడు ఆశ్చర్యపడి,\n\"ఇంట్లో పోయిన వస్తువు కోసం వీధిలో\nవెతుకుతావేం?” అన్నాడు.\n\"ఇంట్లో వెతకటానికి దీపం బుడ్డి\nలేదు. అందుచేత వెలుతురున్న, ఈ\nవీధి లాంతరు దగ్గిర వెతుకుతున్నా!”\nఅన్నది పేదరాలు.",
            "book_page_end": 72
        }
    ],
    "statistics": {
        "total_stories": 13,
        "author_counts": {
            "చందమామ బృందం": 10,
            "ఉత్పల సత్యనారాయణాచార్య": 1,
            "శ్రీ సారధి": 1,
            "సి. మాధవరావు": 1
        },
        "genre_counts": {
            "చరిత్ర": 1,
            "పద్యకావ్యం": 1,
            "సాహసం": 1,
            "కల్పితం": 2,
            "నీతి కథ": 3,
            "కాల్పనిక కథ": 1,
            "జానపద కథ": 1,
            "పౌరాణికం": 2,
            "భౌగోళికం": 1
        }
    }
}