{
    "book_id": "చందమామ_1997_02",
    "stories": [
        {
            "title": "ర్యాగింగ్ నిషేధం!",
            "book_page_start": 1,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "విద్యాలయాలలో ర్యాగింగ్‌ను నిషేధించడం ద్వారా ఆరోగ్యకరమైన వాతావరణాన్ని ప్రోత్సహించాలి.",
            "keywords": [
                "ర్యాగింగ్",
                "నిషేధం",
                "విద్యార్థులు",
                "కళాశాలలు",
                "సామాజిక సమస్య"
            ],
            "characters": [
                "విద్యార్థులు"
            ],
            "locations": [
                "తమిళనాడు",
                "ఆంధ్రప్రదేశ్",
                "విద్యాలయాలు"
            ],
            "content": "పరీక్షలంటే విద్యార్థులు భయపడడం సహజం. ఇప్పుడు ర్యాగింగ్ అన్న కళాశాల విద్యార్థులు హడలిపోతున్నారు. ఒకప్పుడు సరదాగా\nభావించబడిన ర్యాగింగ్ ఇవాళ పలువురి విమర్శలకూ, ఖండనలకూ,\nఆక్షేపణలకూ గురయింది!\nకళాశాలలలో, ముఖ్యంగా వైద్యకళాశాల వంటి వృత్తికళాశాలలలో\nకొత్తగా చేరిన విద్యార్థులను పాతవిద్యార్థులు సరదాగా పాడమనేవారు;\nఆడమనేవారు; తెలిసిన హాస్యోక్తులను చెప్పమని ఆటపట్టించేవారు.\nఈరకం ర్యాగింగ్, కొత్తవిద్యార్థులలోని సంకోచ స్వభావం తొలగడానికీ,\nపాత, కొత్త విద్యార్థుల మధ్య పరిచయాలు ఏర్పడి పరస్పర అవగాహన\nపెరగడానికీ దోహదం చేసేది. అయితే, ఈ సంప్రదాయం క్రమంగా\nమార్పుచెంది పాతవిద్యార్థులు కొత్తవిద్యార్థులను మాటలతో, చేతలతో\nపరిహసించే దశ దాటి. వారిని వేధించి పైశాచిక ఆనందం పొందే\nనీచస్థితికి దిగజారింది.\nఉన్నత విద్యకని కళాశాలలో అడుగుపెట్టే విద్యార్థులకు ఈ ర్యాగింగ్\nఒక భయానక స్వప్నంగా తయారయింది. దీనికి భయపడి కొందరు\nచదువుమానేయడం, మరికొందరు ఆత్మహత్యలకు పాల్పడడం వంటివి\nకూడా జరిగాయి.\nఈ మధ్య తమిళనాడులోని ఒక వైద్యకళాశాల విద్యార్థి దారుణహత్య\nకూడా ర్యాగింగ్కు సంబంధించినదే అని భావిస్తున్నారు!\nఈ దుర్ఘటన విద్యార్థులలో, తల్లిదండ్రులలో, విద్యావేత్తలలో, అధి\nకారులలో తీవ్రమైన ఆందోళనను కలిగించింది. ఆఖరికి తమిళనాడు\nప్రభుత్వం విద్యాలయాలలో ర్యాగింగ్ను నిషేధిస్తూ ఒక చట్టం\nచేసింది. ర్యాగింగ్కు పాల్పడే వారిని తీవ్రంగా శిక్షించాలని నిర్ణయిం\nచింది. ఆంధ్రప్రదేశ్ వంటి మరికొన్ని రాష్ట్రాలు కూడా ఇదే నిర్ణయం\nతీసుకోనున్నాయి.\nర్యాగింగ్ నిషేధం ద్వారా విద్యార్థుల మధ్య మునుపటి సున్నితమైన\nస్నేహభావం పెంపొంది, ఉన్నతవిద్యాలయాలలో ఆరోగ్యకరమైన వాతా\nవరణం ఏర్పడగలదని ఆశించవచ్చు!",
            "book_page_end": 1
        },
        {
            "title": "గోవిందరాజు చిట్కా",
            "book_page_start": 10,
            "pdf_page_start": 10,
            "pdf_page_end": 14,
            "author": "జె. ఉదయనాగశిరీష",
            "genre": "జానపద కథ",
            "moral": "లౌక్యం, తెలివితేటలు సరైన సమయంలో ఉపయోగించినప్పుడు, ఇతరులకు మేలు చేసినప్పుడు శుభం కలుగుతుంది. ఇతరుల మోసాన్ని తిరిగి వారికే ఉపయోగించడం ద్వారా సమస్యలను పరిష్కరించవచ్చు.",
            "keywords": [
                "లౌక్యం",
                "చిట్కా",
                "గోవిందరాజు",
                "కిట్టప్ప",
                "పూటకూళ్ళు"
            ],
            "characters": [
                "గోవిందరాజు",
                "సుందరసెట్టి (సెట్టి)",
                "సుబ్రహ్మణ్యం (పురోహితుడు)",
                "అక్కాయమ్మ",
                "గుండప్ప",
                "కిట్టప్ప",
                "కరుణ"
            ],
            "locations": [
                "గోపాలపురం"
            ],
            "content": "గోపాలపురంలో, గోవిందరాజనే తెలివైన వాడుండేవాడు. అతడి ప్రత్యేకత ఏమిటంటే ఎవడైనా ఎదుటివాణ్ణి లౌక్యంగా మోసగిస్తే,\nఆ మోసగించినవాణ్ణి తిరిగి అదే లౌక్యంతో మోసపోయేలా చేయడం.\nఒకసారి సుబ్రహ్మణ్యం అనే పురోహితుడు, సుందరసెట్టి ఇంట్లో కేదారనాధవ్రతం చేయిం చాడు. వ్రతం పూర్తయ్యాక సుందరసెట్టి, సుబ్రహ్మణ్యానికి స్వయంపాకం ఇచ్చి, తాంబూ లంలో దక్షిణగా రూపాయిపావలా పెట్టి నమస్క రించాడు.\nసుబ్రహ్మణ్యం ఆ అతితక్కువ దక్షిణను బొడ్లో దోపుకుంటూ, \"సెట్టిగారూ! నాలుగు రూపాయలిచ్చినా వరహాదక్షిణ ఇచ్చినట్టవు తుంది. బొత్తిగా రూపాయి పావలా, మీతాహ తుకు తగ్గట్టులేదు,” అన్నాడు.\nసెట్టి నవ్వి, “శాస్త్రిగారూ! అచ్చివచ్చినపని చేయడం, మా తాతల కాలంనుంచి వస్తున్న ఆచారం. వాళ్ళకాలం నుంచి యేడు తప్ప కుండా కేదారనాధ వ్రతం చేస్తున్నాం. అదే పూజ, అదే కథ! అలాగే అదే దక్షిణ ఇవ్వడం అచ్చి వస్తుందని మా నమ్మకం. అందుచేతే రూపాయి పావలా ఆనవాయితీగా ఇచ్చాను. ఏమీ అనుకోకండి,” అన్నాడు.\nపురోహితుడు సుబ్రహ్మణ్యం ఏమీ సమా ధానం చెప్పలేక, తిరిగివస్తూండగా, దారిలో తన ఇంటి వీధిఅరుగుమీద కూర్చునివున్న గోవిందరాజు కనిపించాడు. సెట్టి తనను తగిన విధంగా గౌరవించలేదని బాధపడు తున్న పురోహితుడు గోవిందరాజు దగ్గరకు పోయి, అతడి పక్కన కూర్చుని, తను సెట్టి చేత కేదారనాధవ్రతం చేయించి వస్తున్నానని చెప్పాడు.\nగోవిందరాజు, పురోహితుడి ముఖంలో ఏమాత్రం సంతోషం లేకపోవడం గమనించి, \"సెట్టి ఈ మధ్య వ్యాపారంలో లాభాల మీద\nలాభాలు గడిస్తున్నాడు. అయినా దక్షిణబాగా ముట్టజెప్పలేదా ఏం?” అని అడిగాడు.\n“ఆ సంగతే నీకు చెబుదామని వచ్చాను. సెట్టి చచ్చిన పీనుక్కి, శ్మశానంలో ఎన్నికట్టెలు అవసరపడతాయో అని లెక్కలు తయారు చేసుకుని, కాస్త ఎక్కువ కట్టెలు కాలితే బిగ్గ రగా ఏడ్చే పిసినిగొట్టు. అచ్చివచ్చిందని చెప్పి రూపాయిపావలా దక్షిణ ఇచ్చాడు,\" అని జరిగింది చెప్పాడు పురోహితుడు.\nఇది విన్న గోవిందరాజు ఆగకుండానవ్వి, “ఆసెట్టి అచ్చివచ్చిందికదా అని, తాతల కాలం నాడు ఉన్న ధరలకే వస్తువులు అమ్మడం లేదు. సెట్టి తాతముత్తాతల కాలంలో రూపాయి పావలాకు కుంచెడుబియ్యం వచ్చేవి. ఈనాడు ఐదురూపాయలు. ఇప్పుడు సెట్టి ప్రస్తావిం చింది, కేదారనాధ వ్రతం రూపాయిపావలా దక్షిణకే చేయించిన, మీ పూర్వీకుల గురించి. అందుచేత నువ్వేం చేస్తావంటే-” అంటూ రహస్యంగా ఏదో సలహా ఇచ్చాడు.\nపురోహితుడు ఆ సలహాకు చాలా సంతో షించి, ఆ సాయంత్రం సెట్టి దుకాణానికి వెళ్ళాడు. కుంచెడు బియ్యం కొలిపించుకుని వెళ్ళిపోతూ,సెట్టికి రూపాయిపావలా ఇచ్చాడు. సెట్టి ఆశ్చర్యపోతూ, ఇదేమిటని అడిగాడు.\n\"సెట్టిగారూ! మీరు మీ తాత ముత్తాతల కాలం నాటి కేదారనాధవ్రతం చేయించు కుని, నన్ను ఆ కాలంనాటి పురోహితుడుగా భావించి అచ్చివచ్చింది కనక, వారిచ్చినట్టే రూపాయిపావలా దక్షిణ ఇచ్చారు. నేను ఆ రూపాయిపావలాను, మా తాతముత్తాతల కాలంలోనే మార్చుకుని కుంచెడు బియ్యం తీసుకుని వెళుతున్నట్టుగా భావించాను. ఇదీ మాకు పౌరోహిత్యంలో తాతల కాలంనుంచి అచ్చివచ్చిందే!\" అన్నాడు పురోహితుడు.\nసంగతి అర్థమై దుకాణం దగ్గరవున్న వాళ్ళందరూ పెద్దగా నవ్వారు. సెట్టి సిగ్గుతో తలవంచుకున్నాడు. పురోహితుడికి ఇంత తెలివైనసలహాఇచ్చింది, గోవిందరాజని వారం తిరక్కుండానే గ్రామంలో అందరికీ తెలిసి పోయింది. జనం అతణ్ణి తెలివైనవాడూ, మంచి లౌక్యుడూ అని మెచ్చుకోసాగారు.\nఅయినా, చిట్కాలు అన్నివేళలా ఫలించవు,\" అనేవాడు.\nఏమైనా, ఆ తర్వాత ఒకటి, రెండు విష యాల్లో గోవిందరాజుసలహా బాగా పనిచెయ్య డంతో, గ్రామంలో తమకేదైనా సమస్య వస్తే చాలు, “గోవిందరాజేమైనా చిట్కా ప్రయోగిస్తా డేమో కనుక్కుందాం,” అంటూ అతడి దగ్గ రకు వచ్చేవారు.\nఒకసారి అక్కాయమ్మ అనే విధవరాలు, ఇద్దరాడపిల్లలతో గోపాలపురం వచ్చింది. ఆమె భర్త కాలంచేశాక, అన్నగారు ఆమెను తన ఇంట వుంచుకున్నా, వదినగారు మాత్రం సూటీపోటీ మాటలతో, “తేరగా ఇంట చేరి తింటున్నారు – దిక్కుమాలిన సంత!\" అంటూ విసుక్కునేది. ఈ మాటలు భరించలేక అక్కాయమ్మ గోపాలపురం వచ్చి, ఇల్లు అద్దెకు తీసుకుని పూటకూళ్ళు పెట్టడం ప్రారంభించింది. గోపాలపురం చుట్టుపక్కల గ్రామాల సంతలకు కూడలి కావడంతోనూ, ఆమె పెట్టే భోజనం, ఫలహారాలు రుచిగానూ, శుచిగానూ వుండడంతో జనంబాగారాసాగారు.\nఅదే గ్రామంలో, కిట్టప్ప అనేవాడు ఎంతో కాలంగా పూటకూళ్ళఇల్లు నడుపుతున్నాడు. అక్కాయమ్మ కారణంగా వాడి వ్యాపారం దెబ్బతినసాగింది.వాడు ఇద్దరు కిరాయి మను షులను పురమాయించి, అక్కాయమ్మ పూట కూళ్ళ ఇంటికి భోజనానికి పంపాడు.\nవాళ్ళు భోజనంచేస్తూ, వెంటతెచ్చిన బొద్దిం కలను పులుసుకూరలో వేసి, బయటికితీసి, \"ఏం కలికాలం! అన్నంఅమ్ముకోవడమేపాపం. పైగా అందులో బొద్దింకలు. ఇలాంటి భోజనం పెట్టినవాళ్ళు రౌరవాది నరకాలు అనుభవి స్తారు!\" అని కేకలు పెడుతూ విస్తరి ముందు నుంచి లేచిపోయారు.\nదీనితో ఆసమయంలో భోజనాలు చేస్తున్న వాళ్ళల్లో కలకలం బయలుదేరింది. వాళ్ళు వంటకాలు తయారుచేసేప్పుడు అజాగ్రత్తగా వున్నదంటూ, అక్కాయమ్మను గట్టిగా చీవాట్లు పెట్టారు.\nకిట్టప్ప ఆ రోజుతో ఊరుకోక, అవకాశం దొరికినప్పుడల్లా కిరాయి మనుషులను పంపి, అక్కాయమ్మ పూటకూళ్ళ ఇంటిని అల్లరిపాలు చేయసాగాడు. ఒకరోజు అన్నంలో మేకులు వచ్చేవి. మరొకరోజు శాకాహారంలో ఉడికిన మాంసంముక్కో, చేపముక్కో వచ్చేది. దానితో పూటకూళ్ళకు వచ్చేవాళ్ళు తగ్గిపోసాగారు.\nఇదంతా తనంటే ద్వేషం వున్నవాళ్ళుచేయి స్తున్నారని, అక్కాయమ్మ గ్రహించింది. ఆమె ఒకరోజు గోవిందరాజు దగ్గరకువెళ్ళి, జరుగుతున్నది చెప్పి, ఏదైనా మంచి సలహా ఇవ్వమంటూ బావురుమన్నది.\nగోవిందరాజు ఆమెతో, “యాచకుడికి యాచకుడే శత్రువు. అలాగే వ్యాపారికి వ్యాపారే శత్రువు. తన పూటకూళ్ళ వ్యాపారం దెబ్బతింటున్నదని, కిట్టప్ప ఈ అల్లరిపనులు చేయిస్తూండాలి. నువ్వొక పనిచెయ్యి. గుండప్పతో మాట్లాడు. వాడికి నా అనేవాళ్ళులేరు. పదిమందిని తన్నగల సత్తా, సాహసం ఉంది. వాడు కూలిపని చేసుకుని నిజాయితీగా పొట్టపోసుకుంటున్నాడు. వాడికి నువ్వు డబ్బులు పుచ్చుకోకుండా భోజనం పెట్టు. వాడు నీకు రక్షాకవచమవుతాడు!\" అన్నాడు.\nఅక్కాయమ్మ, గుండప్పకు కబురు చేసి, వాడితో, \"మగదిక్కు లేకపోవడంతో, నేను అందరికీ అలుసయ్యాను. ఎవరో నా పూట కూళ్ళ ఇంటికి చెడ్డపేరు తేవాలని, భోజన పదార్థాల్లో అవీ ఇవీ కలుపుతున్నారు. నువ్వు నాకు అండగా నిలబడు. నేను నీకుఉచితంగా భోజనం పెట్టి తృణమో, పణమో ఇచ్చుకుం టాను,\" అన్నది.\nముందు గుండప్ప, అక్కాయమ్మ తనను కిరాయి గూండాగా భావించిందని మండి పడ్డాడు. తర్వాత గోవిందరాజు సలహా ఇచ్చా డని విని, శాంతంగా ఆలోచించి, ఇందులో తనకేదో మేలున్నదని, సరేనన్నాడు.\nఆ తర్వాత వారం తిరక్కుండానే గుండప్ప, అక్కాయమ్మ ఇంట చేరాడు. వాడక్కడ ఉచి తంగా భోజనం చేస్తూ, వంటపనుల్లో అక్కా యమ్మకు సాయపడసాగాడు. యుక్తవయస్కు రాలైన అక్కాయమ్మ పెద్ద కూతురు కరుణ వాడికి బాగా నచ్చింది. ఆ అమ్మాయి కూడా రోజులు గడిచేకొద్దీ వాడిపట్ల ఎంతో ఆదర భావం చూపసాగింది.\n“నా అనేవాళ్ళు లేని తను అక్కాయమ్మకు అండగా నిలబడితే, ఏదో ఒకనాడు అల్లు డుగా స్థిరపడిపోవచ్చు. బహుశా, గోవిందరాజు చిట్కాలోని రహస్యం ఇదేనేమో!” అనుకో సాగాడు గుండప్ప.\nకొద్దిరోజులు జరిగాక, ఒకరోజు కిట్టప్ప మళ్ళీ ఇద్దరు కిరాయిమనుషులను అక్కా యమ్మ పూటకూళ్ళ ఇంటికి పంపాడు. వాళ్ళు భోజనంచేస్తూ, వెంటతెచ్చిన బలపం ముక్కలను కూరలో వేసి, బయటికి తీస్తూ ఏదో అనబోయేంతలో, గుండప్ప వాళ్ళ మెడలు పట్టుకుని లేవనెత్తి, రెండుదెబ్బలు వేసి,“ఈ అల్లరిపని చేసేందుకు మిమ్మల్ని పంపిన వాళ్ళెవరు? నిజం చెప్పండి! లేక పోతే చర్మం వలిచేస్తాను,\" అని గట్టిగా గదమాయించేసరికి, భోజనాలు చేస్తున్న అందరి ఎదటా, వాళ్ళు తమను కిట్టప్ప పంపాడని చెప్పేశారు.\nఅప్పటికప్పుడు నలుగురు పెద్దమను షులుపోయి, కిట్టప్పను గోవిందరాజు దగ్గరకు లాక్కుపోయారు. గోవిందరాజు ప్రశ్నించక ముందే కిట్టప్ప కళ్ళనీళ్ళు పెట్టుకుంటూ, “గోవిందరాజూ! గుండప్పను, అక్కాయమ్మ పూటకూళ్ళ ఇంట్లో ప్రవేశ పెట్టిన చిట్కా నీదని, ఇప్పటికి గ్రహించాను. నా పూట కూళ్ళవ్యాపారం దెబ్బతినిపోతున్నదన్న కసి కొద్దీ, నేనే కిరాయివాళ్ళను, ఆమె ఇంటికి పంపాను. నువ్వేశిక్ష విధించినా భరిస్తాను,\" అన్నాడు.\n\"కిట్టప్పా! శిక్ష విధించేందుకు నేను గ్రామాధికారిని కాదు. ఒకటి గుర్తుంచుకో- ఇతరులకు హాని చేసేవాడిని దేవుడు మెచ్చడు. ఇతరుల మేలు కోరేవాడికి శుభం కలుగు తుంది. ఈ జరిగిన దాన్ని చూసి నిన్ను గ్రామస్థులంతా పరమదుష్టుడికింద జమ కట్టేస్తారు. నీకున్న ఇతరత్రా చిన్న వ్యాపారాలు కూడా దెబ్బతిని పోగలవు. నీకు తిరిగి గ్రామంలో అంతో ఇంతో మంచిపేరు రావా లంటే, ఒక పనిచెయ్యి. అక్కాయమ్మ రెండో కూతుర్ని నీ కొడుక్కు చేసుకో బోతున్నానని నలుగురికీ చెప్పు. దుండగుల బారినుంచి పూటకూళ్ళ వ్యాపారాన్ని ఎలా కాపాడుకోవాలో అక్కాయమ్మకు తెలియ చెప్పేందుకు మాత్రమే అలా కిరాయి మనుష్యులను పంపానని నమ్మబలుకు. ఆతరవాత అంతా చక్కబడుతుంది,” అని సలహా ఇచ్చాడు గోవిందరాజు.\nకిట్టప్ప, గోవిందరాజు ఇచ్చిన సలహాప్రకా రమే చేశాడు. గోవిందరాజు చిట్కా పుణ్యమా అంటూ - ఏశ్రమా లేకుండా అక్కాయమ్మ కూతుళ్ళిద్దరికీ పెళ్ళిళ్ళయ్యాయి. గుండప్ప అక్కాయమ్మ పెద్దకూతుర్ని పెళ్ళాడి, ఆమె సహాయంతో ఎటువంటి ఇబ్బందీ లేకుండా పూటకూళ్ళు నడుపుతూ, అత్తగారికి పూర్తి విశ్రాంతి కలిగించాడు.\nకిట్టప్పకు కోడలితో పాటు, పోయిన గౌరవం నిలబడింది. ఇలా కథ సుఖాంత మవడంతో, గోవిందరాజుచిట్కా మరొకసారి గ్రామమంతా ప్రచారమైంది.",
            "book_page_end": 14
        },
        {
            "title": "చెల్లని సరుకు",
            "book_page_start": 15,
            "pdf_page_start": 15,
            "pdf_page_end": 16,
            "author": "వారణాశి రామక్రిష్ణ",
            "genre": "హాస్యం/లౌక్య కథ",
            "moral": "తెలివైన లౌక్యం, పట్టుదలతో కూడిన ఉపాయం ద్వారా పనులను తక్కువ ఖర్చుతో సాధించవచ్చు.",
            "keywords": [
                "బుల్లెయ్య",
                "లలితాంబ",
                "గురవయ్యశెట్టి",
                "మిఠాయిలు",
                "ఉపాయం",
                "ధర తగ్గింపు"
            ],
            "characters": [
                "బుల్లెయ్య (కరణంపేరు)",
                "లలితాంబ",
                "సాంబయ్య",
                "పేరయ్య",
                "గురవయ్యశెట్టి",
                "చిట్టెయ్య"
            ],
            "locations": [
                "బలుసులపాలెం",
                "పొన్నపల్లి"
            ],
            "content": "బలుసులపాలెం కరణంపేరు, బుల్లెయ్య. ఒకనాడు ఆయన వీధిచావడిలో కూర్చుని, కర్ణీకపులెక్కలు ఏవో సరిచూసుకుంటూండగా,\nఆయనభార్య లలితాంబ వచ్చి, \"అమ్మాయికి సీమంతంచేయడానికి సాయంత్రం పొన్నపల్లి లోని మన వియ్యంకుడిగారింటికి వెళ్ళాలి. పేరంటం సందర్భంగా పంచడానికి మిఠా యిలు కావాలని ఉదయం చెప్పాను. ఆ విషయం గుర్తుందా?\" అని అడిగింది.\n\"గుర్తులేకేం! ఇప్పుడే ఆ పని చూస్తాను,\" అని భార్యను లోపలికి పంపి, వీధినపోయే వారిమీద ఒకకన్ను. తనలెక్కల మీద ఒకకన్ను చేసికూర్చున్నాడు బుల్లెయ్య.\n.ఇంతలో ఆ దారిగా వచ్చాడు సాంబయ్య అనే చిన్నరైతు. బుల్లెయ్య అతణ్ణి పిలిచి, తగ్గుస్వరంలో ఏదోమాట్లాడి పంపాడు. మరి కాసేపటికి అటుగావచ్చిన పేరయ్యనుపిలిచి, అతడితోనూఏదోమాట్లాడిపంపాడు బుల్లెయ్య. \"ఏదో వ్యవహారంలో పడి మిఠాయిల సంగతి మరిచినట్టున్నారే!\" అంటూ మళ్ళీ వచ్చింది లలితాంబ.\n\"లేదు, లేదు. ఆ పనిలోనే ఉన్నాను!\" అంటూ బదులిచ్చిన భర్తను అనుమానంగా చూస్తూ, తిరిగిలోపలికి వెళ్ళింది లలితాంబ.\nఆ తర్వాత కొద్దిసేపటికి దారివెంట పోతున్న మరిద్దరిని పిలిచి, ఏదో మాట్లాడి పంపాడు, బుల్లెయ్య.\nఇంటిలోనే వుండి, ఒకకన్ను ఇటువేసి వుంచిన లలితాంబ తిరిగి బయటికి వచ్చి, \"దారేపోయేవాళ్ళనుపిలిచి అదీయిదీమాట్లాడు `తున్నారు గానీ, మిఠాయిలు తెప్పించమన్న నామాట మాత్రం చెవికెక్కించుకున్నట్టు లేదు!\" అన్నది నిష్ఠూరంగా.\n\"చూస్తున్నావుగా? ఇప్పుడు నేనుమాట్లాడిన వాళ్ళందరూ, మిఠాయిలు కొని తెచ్చేపనిమీద వెళ్ళిన వాళ్ళే!\" అన్నాడు బుల్లెయ్య నవ్వుతూ. “నేనంత వెర్రిదాన్ని కాదులెండి! మిఠా యిలు తేవడానికయితే మీరింత మందిని ఎందుకు పంపుతారు? ఒక్కరు చాలరా? అందువల్ల, నా ఎదురుగా ఒక మనిషిని పిలిచి, మిఠాయిలు తెమ్మని అతడికి మీరు పురమా యించేదాకా, నేను ఇక్కడనుంచి కదిలేదిలేదు,” అన్నది లలితాంబ గట్టిగా.\n“మిఠాయిలు కొనాలని మనమనుకున్నా, అమ్మడానికి ఆ గురువయ్యశెట్టి ఇంకా సిద్ధంగా లేడు,” అన్నాడు బుల్లెయ్య నవ్వుతూ.\n“ఇది మరీ చోద్యంగా వుంది! అతగాడు అమ్మేది ఏ ఇల్లో, పొలమో కాదుగదా. దుకాణం తెరిచేదే అమ్మడానికాయె. మరి ఇంకా సిద్దం కాకపోవడం ఏమిటి? అసలు విషయం ఏమిటో చెప్పరాదా?\" అన్నది లలితాంబ కోపంగా,\n“బావుంది, అలా అడుగు చెబుతాను. నేను నిన్ననే గురవయ్యశెట్టి దుకాణానికి వెళ్ళి మిఠాయిల ధరలు విచారించాను. లడ్లు గాని, మైసూరుపాకులుగాని, మణుగు ఇరవై రూపాయలకు తగ్గేది లేదన్నాడు. సరుకు నాణ్యంగా, రుచిగావుంది. అతడు ధరతగ్గిం చేందుకు ఒక ఉపాయం ఆలోచించాను. దాని ప్రకారం - ఇప్పుడు నేను పంపిన వాళ్ళంతా శెట్టి దుకాణానికి వెళ్ళి ధరలు విచారించి సరుకు రుచిచూస్తారు. తర్వాత, 'ఈ మిఠాయికి వాడిన పిండి కల్తీదిలావుంది అనీ, సరుకు నిలవవున్నట్టుంది అనీ, వాడిన నెయ్యిలోఏదో లోపం వున్నదనీ' ఇలా రకరకాలుగా వంకలు పెట్టి కొనకుండా వెళ్ళిపోతారు. నలుగురూ ఒకేరకంగా అనేసరికి, గురవయ్యశెట్టికి తన మిఠాయిల్లో నిజంగానే ఏదోలోపం వున్నదని గట్టినమ్మకం కలుగుతుంది. ఆ సరుకును వదిలించుకోవడానికి ధరను సగానికి సగం తగ్గిస్తాడు. గురవయ్య అలా ధరలు తగ్గించి సరుకు అమ్మడానికి సిద్ధపడగానే వాటిని కొని తెమ్మని నేను పంపిన వాళ్ళకు చెప్పాను!” అంటూ బదులిచ్చాడు బుల్లెయ్య.\nఇంతలో చిట్టెయ్య, పెద్ద సంచీనిండుగా మిఠాయిలు నింపుకుని వస్తూనే, \"అయ్యా, మీరన్నట్టుగానే గురవయ్యశెట్టి ధరలుసగానికి సగంతగ్గించాడు. ఈ రోజున మణుగుమిఠాయి ధర పదిరూపాయలే!\" అన్నాడు పొంగిపోతూ.\nతన భర్త కూర్చున్నచోటు నుంచి కదల కుండా, ఇంత తంత్రం నడిపినందుకు, అతడి కేసి అబ్బురంగా చూస్తూ, అలాగే నిలబడి పోయింది లలితాంబ.",
            "book_page_end": 16
        },
        {
            "title": "సామ్రాట్ అశోక (2వ భాగం)",
            "book_page_start": 17,
            "pdf_page_start": 17,
            "pdf_page_end": 24,
            "author": "శ్రీవి. 'చందమామ'",
            "genre": "చారిత్రక కథ/సీరియల్",
            "moral": "అహంకారం పనికిరాదు. నిజమైన తెలివితేటలు, వినయం, స్వధర్మపాలన రాజుకు ముఖ్యమైన లక్షణాలు.",
            "keywords": [
                "అశోకుడు",
                "బిందుసారుడు",
                "సుశేముడు",
                "చాణక్యుడు",
                "రాజకుమారులు",
                "పరీక్ష",
                "వివేకం"
            ],
            "characters": [
                "బిందుసారుడు (మహారాజు)",
                "సుభద్ర (రాణి)",
                "సుశేముడు (యువరాజు)",
                "అశోకుడు (రాకుమారుడు)",
                "చాణక్యుడు (ప్రధాన సలహాదారు)",
                "మంత్రి",
                "పెద్దరాణులు",
                "తోటమాలి"
            ],
            "locations": [
                "పాటలీపుత్రం (మగధ రాజధాని)",
                "రాజభవనం",
                "శివాలయం",
                "రాజోద్యానం"
            ],
            "content": "మగధ రాజధాని పాటలీపుత్రంలో చాణక్యుడి సాయంతో చంద్రగుప్తుడు రాజై, మౌర్య వంశాన్ని స్థాపించాడు. చంద్రగుప్తుడి అనంతరం ఆయన కుమారుడు బిందుసారుడు రాజయ్యాడు. ఒకనాడు ఒక పేదబ్రాహ్మడు, తన కుమార్తె సుభద్రను వెంటబెట్టుకునివచ్చి, ఆమె మహారాణి అవుతుందని జ్యోతిష్కులు చెప్పారని రాజుకు అప్పగించి, వివాహమాడమన్నాడు. రాజు అప్పటికి సరే అన్నాడు గాని, రాజ్యవ్యవహారాలలో పడి ఆ విషయం మరిచిపోయాడు. రెండేళ్ళ తరవాత ఆయనకావిషయం జ్ఞాపకం రాగానే, సూర్యాస్తమయంలోగా సుభద్రను వివాహమాడాలని నిర్ణయించాడు. తరవాత-\nరాజాజ్ఞ కాగానే, సుభద్రను వివాహమాడే విషయం భటులు చాటింపు ద్వారా ప్రజలకు తెలియజేశారు. నగర వీధులను అరటిచెట్లతో, మావితోరణాలతో, రంగురంగుల పువ్వులతో అలంకరించారు. నగరం వింత శోభతో కళకళ లాడసాగింది.\nఅదృష్టవశాత్తు సుభద్ర తండ్రి అయిన బాహ్మడు, తనకుమార్తె రాజభవనంలో ఎలా వుందో చూసిపోదామని ఆరోజే రాజధానికి వచ్చాడు. తన కుమార్తె వివాహం అప్పుడే జరగనున్నదని గ్రహించి పరమానందం చెందాడు. ఆయన రాజభవనం సమీపి స్తూండగా, ఆయనను ఆహ్వానించడానికి రాజభటులు గ్రామానికి ప్రయాణమవుతూ న్నట్టు తెలియవచ్చింది. ఆయన్ను చూడగానే, భటులుఆదరంగా రాజభవనంలోకి తీసుకు వెళ్ళారు. మరికొంత సేపటికి మేళతాళాలతో, వేదమంత్రాలతో, ఆస్థానజ్యోతిష్కులు నిర్ణ యించిన శుభఘడియలలో రాజు బిందు సారుడు, మాట ఇచ్చిన ప్రకారం సూర్యాస్త మయంలోగా సుభద్రను వివాహమాడాడు.\nసుభద్రతండ్రి, నూతన దంపతులను ఆనంద బాష్పాలతో ఆశీర్వదించాడు.\nరెండేళ్ళపాటు రాజభవనంలో మామూలు పరిచారిక లాగా జీవితం గడిపిన సుభద్ర, ఇప్పుడు సర్వాలంకారభూషిత అయిన రాణి అయింది. అవసరాలు సమకూర్చడానికి పలువురు పరిచారికలతో ఆమెకు ప్రత్యేకంగా ఒక భవనం ఏర్పాటయింది.\nఇన్ని సంపదలు సమకూరిన తరువాత ఆమె సంతోషానికి తక్కువే ముంటుంది? కాని, ఆమెకు సంతోషంగా ఉండే భాగ్యం కలగలేదు. రాజుగారి పెద్దరాణులు సమయం దొరికితేచాలు; ఆమెను సూటిపోటి మాటలతో వేధించసాగారు: “అదిగో చూడు, ఆ బిక్షగాడి కూతురు ఎంత అహంకారంతో మిడిసిపడు తున్నదో!” అని ఒక రాణి అంటే, \"బ్రాహ్మణ కన్యలు ఇలా సిగ్గువిడిచి రాజభవనాలమీద పడితే మనం రాజకుమార్తెలుగా పుట్టడమెం దుకు?\" అని మరొక రాణి వంతపాడేది.\n“ఈ నడమంత్రపుసిరి, మరి ఎంతకాలం ఉంటుందో అది చూడకపోతామా?” అని మూడోరాణి అంటే, మిగతా ఇద్దరూ పకపకా నవ్వేవారు హేళనగా.\nసూదుల్లాంటి వారి మాటలకు సుభద్ర హృదయం విలవిలలాడేది. అయితే, ఆమె మౌనంగా రోదించేదే తప్ప, ఆ సంగతి తన భర్త అయిన రాజుతో కూడా చెప్పేది కాదు.\nఆమెస్వభావం అటువంటిది. పైగా రాజురాజ్య వ్యవహారాలలో తలమునకలుగా ఉన్నాడు. రాజభవనంలో జరిగే వ్యవహారాలను పట్టించుకునే స్థితిలో లేడు.\nసుభద్ర అంటే తొలినుంచి అనురాగం చూపే ఒక వృద్ధపరిచారిక, ఒంటరిగా విల పించే సుభద్రను, “నువ్వంటే వాళ్ళకు ఎంతో అసూయ తల్లీ! అందుకే నిన్నిలా వేధిస్తు న్నారు. వాటన్నిటినీ పట్టించుకోవద్దు. ఈ భవనంలో వాళ్ళకున్న అధికారం, నీకూ ఉన్నది!\" అని ఓదార్చేది.\nఆ మాటలకు సుభద్ర చిన్నగా నవ్వేది.\nఅయితే, ఆనవ్వులో సంతోషంకన్నా, విషాదం పాలు ఎక్కువగా కనిపించేది.\nఇలా ఒక యేడాది గడిచింది. సుభద్ర ఒక మగబిడ్డను ప్రసవించింది. కాంతులు వెదజల్లే ఆ బిడ్డమోము చూస్తూ, “నీ రాకతో నాశోకంతీరిపోయింది నాన్నా! నా శోకంతీర్చ\nడానికి పుట్టిన అశోకుడివి నువ్వు!\" అంటూ రెండు చేతులతో ఎత్తుకుని ముద్దాడేది. ఆ బిడ్డకు అశోకుడనే పేరు స్థిరపడి పోయింది.\nఅశోకుడు జన్మించడానికి ముందే పెద్ద రాణులు ముగ్గురు, ఐదుగురు కొడుకులను కన్నారు. వారిలో సుశేముడనే వాడు పెద్దవాడు. అందరూ అతన్ని చిన్నప్పటి నుంచే యువ రాజుగా భావించసాగారు. కాబట్టి రాజోద్యో గులు అతనిపట్ల అమితమైన గౌరవమర్యా దలు ప్రదర్శించ సాగారు. దాంతో అతనిలో అహంకారం పెరగసాగింది. తన ఇష్టానికి భిన్నంగా నడుచుకునే వారిమీద దురుసుగా ప్రవర్తించే వాడు. తన మాటకు మారుపలికే వారిమీద విరుచుకుపడేవాడు. తను చెప్పి నట్టు చేయకపోతే సేవకులను కొట్టేవాడు. అయినా, కాబోయే రాజు అన్నభయంతో అతనికి ఎవరూ ఎదురుచెప్పేవారు కాదు.\nసుశేముడు అశోకుడికన్నా మూడేళ్ళు పెద్ద. వాళ్ళిప్పుడు నవయౌవన ప్రాయంలో ఉన్నారు. వాళ్ళిద్దరూ ఒకనాడురాజోద్యానంలో విహ రిస్తూండగా, అటువైపు వచ్చిన తోటమాలి అశోకుడికి నమస్కరించాడు. చాటునుంచి హఠాత్తుగా ఒక దెబ్బతో తోట మాలిని కింద పడద్రోసి, “నన్నే అవమానిస్తావా?” అని అరి చాడు సుశేముడు.\nతోటమాలి మెల్లగా లేచి నిలబడి, “తమర్ని నేనెందుకు అవమానిస్తాను ప్రభూ!\" అన్నాడు.\n“అయితే, నన్ను వదిలి, నా ఎదుట ఈ బిచ్చగత్తె కొడుక్కు ఎందుకు నమస్కరిం చావు?\" అని గద్దించాడు సుశేముడు.\n“అన్నయ్యా, మాటలు మర్యాదగా రానీ. మీతల్లి నాకుతల్లి అయినట్టే, నా తల్లి కూడా నీకుమాతృసమానురాలే!\" అన్నాడు అశోకుడు.\n“ఛీ, నోర్ముయ్! మరోసారి ఆ మాట అనకు. నీ తల్లి నాకు తల్లీ కాదు; నా తల్లి నిన్ను తన కొడుకుగా భావించడం, ఈజన్మలో జరగదు!\" అన్నాడు సుశేముడు వెటకారంగా.\n\"మనమిద్దరం బిందుసార మహారాజు కుమారులం. మీ తల్లిలాగే నా తల్లి కూడా రాజుగారినివివాహమాడిన ధర్మ పత్ని! నాతల్లిని అవమానిస్తే అది మన తండ్రిని అవమానిం చినట్టే అవుతుంది!\" అన్నాడు అశోకుడు నెమ్మదిగా.\n“నిన్నూ, నీతల్లినీ అవమానించడం నాకు ఆనందకరమైన విషయం! నువ్వేం చేయగ లవు?\" అన్నాడుసుశేముడు పట్టరానిగర్వంతో.\n\"అందుకు నీనుంచి క్షమాపణలు చెప్పిం చడమే నాకు ఆనందకరం!\" అంటూ అశో కుడు సుశేముడి చేయి వడిసిపట్టుకుని వెనక్కు మెలితిప్పాడు.\nసుశేముడు వదలమని బాధతో అరిచాడు. కాని అశోకుడు వదలేదు. తోటమాలి ఉద్యాన వనంనుంచి వెలుపలికివచ్చి, అటుగా వెళు తూన్న మంత్రికి విషయం చెప్పాడు.\nమంత్రి అక్కడికివచ్చి, “ఆయన్ను వదిలి పెట్టు, వదిలిపెట్టు,” అని అరిచాడు.\nఅశోకుడు సుశేముడి చేయివదలి మంత్రి కేసి చూశాడు.\n“అన్నను అలా చేయవచ్చా?” అని అడి గాడు మంత్రి.\n“అతడు అన్నలాగా నడుచుకోలేదు. అవి వేకి అయిన శత్రువులా మాట్లాడాడు. నా తల్లినీ, తండ్రినీ అవమానించడం నేను సహించను. ఇకపై వారిని గురించి మాట్లాడితే అతని చేయిని కాదు; మెడను విరుస్తాను,\" అన్నాడు అశోకుడు కోపంగా.\nసుశేముడు అశోకుడి కేసి ఒకసారి ఆగ్ర హంతో చూసి, అక్కడి నుంచి వేగంగా వెళ్ళి పోయాడు. మంత్రికి అతని ధోరణి చూస్తూంటే ఏదోఒకనాడు అశోకుడి మీద పగసాధించే వాడిలాగే కనిపించాడు!\nచంద్రగుప్తుడు నందులను ఓడించి, మౌర్యవంశం స్థాపించడానికి సాయపడిన చాణక్యుడు, బిందుసారుడికి కూడా ప్రధాన సలహాదారుగా కొనసాగుతున్నాడు. రాజ కుమారులు ఇరువురి మధ్య రగులుతూన్న పగను గురించి మంత్రి ఒకనాడు చాణక్యుడికి తెలియజేశాడు.\n“చుట్టూ చేరిన వంధిమాగధుల పొగడ్తల కారణంగా సుశేముడు దారి తప్పుతున్నాడు. అశోకుడు ఇంకా పసిప్రాయంలోనే ఉన్నాడు. మునుముందు మంచివాడుగా రూపొంద వచ్చు. లేదా, వాడూ దారి తప్పవచ్చు. అంతా పరిస్థితుల ప్రభావం మీద ఆధారపడి ఉంటుంది!\" అన్నాడు చాణక్యుడు, గంభీ రంగా.\n\"నిజమే, మహాత్మా! అయినా మహారాజు గారు సుశేముడి పట్ల పక్షపాత వైఖరితో ప్రవర్తిస్తున్నారని నా అనుమానం. అహంభావి అయిన సుశేముడు రాజైతే మౌర్యసామ్రా జ్యానికి క్షేమంకాదని నా అంతరాత్మ చెబు తున్నది!\" అన్నాడు మంత్రి.\nచాణక్యుడుకొంతసేపు మౌనంగా ఆలో చించి, “రాజుగారికి జ్యేష్ఠకుమారుడి పట్లగల భ్రమలనుతొలగించడం అవసరం!\" అన్నాడు.\nమంత్రి చాణక్యుడికి నమస్కరించి అక్కడి నుంచి వెళ్ళిపోయాడు.\nఒకనాడు సాయంకాలం భవన ఉపరి తలంలో పచార్లుచేస్తూన్నరాజుదగ్గరికి చాణ క్యుడు వచ్చాడు. బిందుసారుడు ఆయనకు చేతులెత్తి నమస్కరించి, “వార్త పంపితే తమ సమక్షానికి నేనే వచ్చేవాణ్ణి కదా!” అన్నాడు.\n“మీ కుమారులలో ఒకరిని మౌర్యసింహాస నానికి అర్హుడయిన వారసుడిగా తీర్చిదిద్దవల సిన సమయం ఆసన్నమయింది. ఆవిషయం తమకు గుర్తుచేయడం నా ధర్మంగా భావించి వచ్చాను,” అన్నాడు చాణక్యుడు.\nరాజు ఉలిక్కిపడి, “నా జ్యేష్ఠకుమారుడు యువరాజు సుశేముడు మౌర్యరాజ్యసింహా సనం అధిష్ఠించడానికి అర్హుడుకాడా? \"అని అడిగాడు ఆశ్చర్యంగా.\n\"జ్యేష్ఠకుమారుడు సింహాసనానికి వార సుడు కావడం సాధారణ సంప్రదాయం మాత్రమే. అది అన్ని సందర్భాలకూ అభిలష ణీయంకాదు. దక్షతగలవారికే రాజ్యపట్టాభి షేకంజరగాలి! అదేరాజ్యానికిక్షేమం!\" అన్నాడు చాణక్యుడు.\nచాణక్యుడు మితభాషి అనీ, ఏదిచెప్పినా బాగా ఆలోచించిగాని చెప్పడనీ రాజు బిందు సారుడికి తెలుసు. పెద్దకొడుకును రాజు చేసే విషయంలో తనను పునరాలోచించమని కోరడానికి బలమైన కారణం ఉండి తీరు తుందని ఆయన గ్రహించాడు.\n“రాజా, ఈ విషయంలో మనం తొందర పడనవసరం లేదు. రాజ్యసింహాసనం ఎవరికి అప్పగించాలో ఇంకా నిర్ణయం తీసుకోలేదనీ, రాజకుమారుల ప్రవర్తనను మనం గమనిస్తు న్నామనీ రాజకుమారులకు తెలియాలి.రెండు మూడేళ్ళు పెద్దవాడై పుట్టినంతమాత్రాన తానేరాజ్యానికిరాజు కాగలననే భావం సుశే ముడికి కలగకూడదు. అదేవిధంగా మనం అప్పుడప్పుడు రాజకుమారుల తెలివితేట లను పరీక్షించడం అవసరం!\" అన్నాడు చాణక్యుడు.\n\"చిత్తం, మహాత్మా! అంతా తమ అభీష్టాను సారమే కానివ్వండి. ఆ పరీక్షలేవో వెంటనే ప్రారంభించినా ఆక్షేపణ లేదు,” అన్నాడు బిందుసారుడు.\n“ఆ విషయం గురించి కూడా ఆలోచిం చాను. రేపు సూర్యోదయంకల్లా మీ కుమా రులు ఆరుగురినీ నగరానికి ఉత్తరంగా ఉన్న శివాలయానికి రమ్మనండి. వాళ్ళు వచ్చేప్పుడు వాళ్ళకు నచ్చిన ఉత్తమ వాహనంలో రావాలి; వచ్చేముందు బలవర్థకమైన ఆహారం భుజించి రావాలి; ఆలయం చేరిన తరవాత విలువైన ఆసనంలో కూర్చోవాలి - అని విడివిడిగా సందేశాలు పంపండి!\" అని చెప్పి, చాణక్యుడు అక్కడి నుంచి బయలు దేరాడు.\nచాణక్యుడు చెప్పినట్టే రాజు తన కుమారు లకు సందేశాలు పంపాడు.\nమరునాడు సూర్యోదయానికిముందే రాజు బిందుసారుడు, చాణక్యుడు, మంత్రులు, కొందరు రాజోద్యోగులు శివాలయ ప్రాంగ ణానికి చేరారు. సూర్యోదయం కాగానే రాజ కుమారులు ఒక్కొక్కరుగా రాసాగారు.\nయువరాజు సుశేముడు జోడుగుర్రాలు పూన్చిన, అందమైన రథంలో వచ్చి దిగాడు. రెండవ రాకుమారుడు ఆభరణాలతో అలం కరించిన ఏనుగు మీద వచ్చాడు. మూడవ రాకుమారుడు దృఢమైన గుర్రం మీద వచ్చాడు.\nనాలుగవ రాకుమారుడూ, ఐదవ రాకుమా రుడూ పల్లకీలలో వచ్చి దిగారు. ఆఖరుగా వచ్చిన అశోకుడు మాత్రం ఏ వాహనంలోనూ రాకుండా, కాలినడకనే సమయానికి అక్కడికి వచ్చిచేరాడు.\nఆలయమంటపంలో, రాజభటులు రా కుమారులు వేయమన్న ఆసనాలు వేశారు. ఇద్దరు రాకుమారులు తమవెంట తెప్పించు కున్న దంతపుసింహాసనాల మీద ఆసీను లయ్యారు. మరిద్దరు పట్టుపరుపులు పరచి, వాటి మీద సుఖంగా కూర్చున్నారు. ఐదవ రాకుమారుడు పులిచర్మం పరచి దానిమీద కూర్చున్నాడు. అశోకుడు తన వెంట ఏమీ తెచ్చుకోలేదు. శుభ్రంగా నేల మీద కూర్చు న్నాడు.\nఅశోకుడి ప్రవర్తనకు మిగిలిన రాకు మారులు తమలో తాము హేళనగా నవ్వుకో సాగారు.\nరాజుకు కూడా అశోకుడి ప్రవర్తన విడ్డూ రంగా తోచింది.\nచాణక్యుడు రాకుమారులను సమీపించి, “మీ వాహనాలను, ఆసనాలను చూశాం. మరి ఉదయం ఏం భుజించారు?” అని అడిగాడు.\nరాకుమారులు తాము తిన్న, రకరకాల వంటకాలను గురించి పోటీపడి వివరించారు.\nఆ తరవాత చాణక్యుడు అశోకుణ్ణి సమీ పించి, “నాయనా! నువ్వు రాజకుమారుడివి. నీ దగ్గర ఎన్నో వాహనాలు ఉన్నాయి.వాటిని వద్దని కాలినడకన ఎందుకు వచ్చావు?”అని అడిగాడు.\n“మహాత్మా! తమరు ఉత్తమమైన వాహ నాన్నే ఉపయోగించమన్నారు. నేను నాకు ఉత్తమమనితోచిన నా కాళ్ళను ఉపయోగిం చాను. మనిషికి కాళ్ళకు మించిన ఉత్తమ వాహనం లేదనుకుంటాను,” అన్నాడు అశోకుడు.\n\"అలాగా! మరి ఏ ఆహారం భుజించి వచ్చావు?” అని అడిగాడు చాణక్యుడు.\n“గిన్నెడు పెరుగు!” అన్నాడు అశోకుడు.\n“నిన్ను బలవర్థకమైన ఆహారం కదా భుజించి రమ్మన్నాను. మరి గిన్నెడుపెరుగు తాగి వచ్చానంటా వేమిటి?” అన్నాడు చాణ క్యుడు ఆశ్చర్యంగా.\n\"బిడ్డకు ఏ వేళకు ఏది బలవర్థకమైన ఆహారమో తల్లికే తెలుసు. నా తల్లి నాకు ఉదయం గిన్నెనిండా పెరుగు ఇచ్చింది. మారు మాట్లాడకుండా దానిని తాగి వచ్చాను,” అన్నాడు అశోకుడు.\n“ఇదేమిటి, ఇలా కటికనేలమీద కూర్చు న్నావు? ఇదేనా విలువైన ఆసనం?\" అని అడిగాడు చాణక్యుడు.\n“మహాత్మా! విలువైన ఆసనం మీద తమరు కూర్చోమన్నారు. భూమికన్నా విలు వైనది ప్రపంచంలో ఉన్నదా? అందుకే భూమిని ఆసనంగా చేసుకున్నాను?” అని సమాధానమిచ్చాడు అశోకుడు.\n“అద్భుతమైన సమాధానం!\" అన్నారు రాజుకు వెనకగా నిలబడిన మంత్రులూ, రాజోద్యోగులూ ముక్తకంఠంతో.\nచాణక్యుడు మందహాసం చేస్తూ, “నిన్ను అభినందిస్తున్నాను!\" అంటూ అశోకుణ్ణి ఆప్యాయంగా వీపుపై స్పృశించాడు.\nకుమారుడి తెలివితేటలకు రాజుకు ఆశ్చర్యానందాలు కలిగాయి. - (ఇంకావుంది)",
            "book_page_end": 24
        },
        {
            "title": "ఇంద్రజాలం-గంధర్వమాయ (బేతాళ కథలు)",
            "book_page_start": 25,
            "pdf_page_start": 25,
            "pdf_page_end": 30,
            "author": "కల్పితం",
            "genre": "బేతాళ కథలు",
            "moral": "అరువు తెచ్చుకున్న అందం శాశ్వతం కాదు, నిజమైన ఆత్మసంతృప్తిని ఇవ్వలేదు. విజ్ఞత, విశాల హృదయం ముఖ్యమైనవి.",
            "keywords": [
                "విక్రమార్కుడు",
                "బేతాళుడు",
                "మణిమంజరి",
                "గంధర్వమాయ",
                "ఉంగరం",
                "ఆత్మగౌరవం"
            ],
            "characters": [
                "విక్రమార్కుడు",
                "బేతాళుడు",
                "జీమూతవర్మ (రాజు)",
                "వసుధాదేవి (రాణి)",
                "మణిమంజరి (రాకుమార్తె)",
                "వేదచందన (గంధర్వకన్య)",
                "ఐంద్రజాలికుడు"
            ],
            "locations": [
                "పగడపురం",
                "శ్మశానం",
                "ఉద్యానవనం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడుశవంలోని బేతాళుడు, “రాజా, మొక్కవోని నీ దీక్షాదక్షతలు నాకు ముచ్చట కలిగిస్తున్నా, అర్ధరాత్రివేళ నువ్విలాఒంటరిగా పడుతున్నశ్రమ చూస్తూంటే జాలి కలుగుతున్నది. ఒక దేశానికి రాజువైన నువ్వు, ఒక సేవకుడిలా ఎందుకిలా ఊడిగం చేస్తున్నావో అంతుబట్టకుండావుంది. బహుశా, ఏవైనా క్షుద్రశక్తులను వశంచేసుకుని, వాటి ద్వారా నీ తీరని కోరికలను తీర్చుకోవాలను కుంటున్నావేమో! అయితే, క్షుద్రశక్తులే కాదు, దేవతాశక్తులయినా సరే, అవి తీర్చే కోరికలు తాత్కాలికంగా మనిషికి ఆనందం కలిగం చినా, కడకు మనశ్శాంతిని దూరంచేస్తా యని, నానమ్మకం. ఇందుకు నిదర్శనంగా, కురూపిగా జన్మించిన తాను, జగదేక సుంద రిగా భాసించే అదృష్టం పట్టి కూడా చేజేతులా జారవిడుచుకున్న, ఒక మందమతి రాకుమార్తె కథచెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nపగడపురాన్ని జీమూతవర్మ అనే రాజు పాలించేవాడు. ఆయన మంచి స్ఫురద్రూపి. పట్టపురాణి వసుధాదేవి కూడాఎంతో సౌందర్య వతి. అయితే, వారికి లేకలేక జన్మించిన రాకుమార్తె మాత్రం, కురూపి.\nతమ కుమార్తె ఇలా అనాకారిగా జన్మించి నందుకు రాజదంపతులు ఎంతగానో కుమిలి పోయారు. అయినా, కాకిపిల్ల కాకికి ముద్ద న్నట్టు, ఆమెకు మణిమంజరి అని నామ కరణం చేసి, అల్లారుముద్దుగా పెంచసాగారు. అయితే, దేవుడు కరుణామయుడనేందుకు నిదర్శనంగా, ఆమెకు తీయని కంఠస్వరం ప్రసాదించాడు. పదిపన్నెండేళ్ళకే ఆమె గాత్ర సంగీతంలో నిష్ణాతురాలైంది. వీణ వాయించ డంకూడా నేర్చుకుంది. ఆమె వీణ వాయిస్తూ గానం చేస్తూంటే, వింటున్న పామరులేకాదు, పండితులుకూడా తన్మయత్వంతో మరొక లోకంలో విహరించేవాళ్ళు.\nచూస్తూండగానే మణిమంజరి యుక్తవయ స్కురాలయింది. ఇప్పుడు రాజదంపతులకు తమకుమార్తె వివాహవిషయం ఒక సమస్యగా పరిణమించింది. కురూపి రాకుమార్తెను, ఏ రాకుమారుడు కోరిపెళ్ళిచేసుకుంటాడు? అని వాళ్ళు మనసులో మధనపడసాగారు.\nఇలావుండగా – ఒక పున్నమిరాత్రి మణి మంజరి ఒంటరిగా ఉద్యానవనంలోని అశోక వృక్షంకిందకూర్చుని,వీణ మీటుతూ శ్రావ్యంగా పాడసాగింది. ఆ సమయంలో ఆకాశయానం చేస్తూ అటుగావచ్చిన, వేదచందన అనేగంధ ర్వకన్య ఆ గానానికి పరవశించి, ఉద్యాన వనంలోదిగి, యువరాణిని సమీపించి, “ఆహాఁ! ఏమి గాత్రమాధుర్యం! మా గంధర్వలోకంలో కూడా ఇంత శ్రావ్యంగా పాడగలవాళ్ళులేరు,” అని అభినందించింది.\nహఠాత్తుగా తన ఎదుటికి వచ్చిన గంధర్వ కన్యను చూసి నివ్వెరపోయినయువరాణి,తన గానాన్ని ఆపి, అప్రయత్నంగా లేచి నిలబడి, బంగారపుబొమ్మలా మెరిసిపోతున్న ఆ గంధర్వ కన్య కేసి రెప్పవాల్చకుండా చూడసాగింది.\nతనను అబ్బురంగాచూస్తున్న, మణిమంజరి మనసులోని ఆలోచనను పసిగట్టిన వేద చందన, చిరునవ్వు నవ్వి, తన కుడిచేతివేలిన వున్న పగడపు ఉంగరాన్ని, మణిమంజరి వేలికి తొడిగి, “యువరాణీ! ఇది మహిమగల ఉంగరం. ఇది ధరించినవాళ్ళు ఇతరులకు, నా రూపంలో జగన్మోహనంగా కనిపిస్తారు. కాబట్టి, నువ్విక నీ కురూపితనం గురించి బాధపడనవసరంలేదు. అయితే ఒకటి; నీకు నువ్వు మాత్రం యధారూపంలోనే కనిపిస్తావు. మరొక సంగతి; ఈ ఉంగరంధరించి ఎన్నడూ గుళ్ళూ, గోపురాలకు వెళ్ళకూడదు. ఈ ఉంగ రాన్ని ధరించి దైవసన్నిధిలో నిలబడితే,ఇక శాశ్వతంగా ఉంగరం తన మహిమను కోల్పో తుంది!\" అని హెచ్చరించి, గంధర్వకన్య ఆకాశమార్గాన వెళ్ళిపోయింది.\nఈ జరిగింది కలా, నిజమా అని ఆశ్చర్య పోతూ మణిమంజరి చుట్టూ చూసేంతలో, రాజదంపతులు అక్కడికి వచ్చారు. వాళ్ళు అశోకవృక్షం కింద పసిడిబొమ్మలా మెరుస్తున్న యువతిని చూసి దిగ్రమ చెందారు.\nముందుగా మహారాజు తేరుకుని, \"ఎవ రూపంలో అతిలోక సుందరిలా కనిపించింది. రమ్మా నువ్వు? మా మణిమంజరి ఏదీ? \"అని ప్రశ్నించాడు, పక్కనే వున్న వీణ తన కుమార్తెదే అని గ్రహించి.\nమణిమంజరి కాసేపు మౌనంగా వుండి, “నాన్నా!\" అంటూ తండ్రిని కౌగలించుకుంది.\nరాజదంపతులు, తమ కుమార్తె కంఠ స్వరాన్ని గుర్తుపట్టారు. అయితే, రూపం మాత్రం, ఏమాత్రం పోలిక లేకపోవడంతో అయోమయంగా ఆమెకేసి చూడసాగారు.\n. అప్పుడు మణిమంజరి, గంధర్వకన్య గురించి తల్లిదండ్రులకు వివరంగా చెప్పింది. మహారాణి కుతూహలాన్ని అణచుకోలేక, తనకుమార్తె వేలికున్న మహిమగల ఉంగరాన్ని తాను ధరించింది. ఇప్పుడు మహారాణి – మహారాజుకు, యువరాణికి, గంధర్వకన్య ఇద్దరూ చప్పట్లు చరుస్తూ పెద్దగా నవ్వారు. ఏదో ఒక కారణంగా, తమ కుమార్తె కురూపి తనం సమస్య పరిష్కార మయిందని, రాజ దంపతులు ఆనందంతో పొంగిపోయారు.\nమహారాణి తన వేలిన వున్న ఉంగరాన్నితీసి, కుమార్తె వేలికి తొడిగింది.\nమర్నాడు, గంధర్వకన్య వేదచందన రూపంలో వున్న యువరాణిని చూసి, ఆమె చెలికత్తెలిద్దరు అమితాశ్చర్యం చెందారు.\nవాళ్ళు గుసగుసలాడుతూ, “ఈ మోహనాంగి, మహారాజు గారి బంధువులమ్మాయి అయి వుంటుంది! ఆడపిల్ల అంటే, ఇలావుండాలి. మన యువరాణివారు వున్నారు. ఎందుకూ? ఈ సుందరి కాలిగోటికి సరిపోతుందా?” అనుకోసాగారు.\nయువరాణి, తన చెలికత్తెల ముఖ కవ ళికలనుబట్టి, వాళ్ళనుకుంటున్నదేమిటో గ్రహించి, ఒకసారి చిన్నగా నిట్టూర్చి, “ఏమే, మల్లికా, వసంతా, ఏమిటలా నాకేసి వింతగా చూస్తున్నారు? ఇటురండి!\" అన్నది.\nయువరాణి కంఠస్వరం పోల్చుకుని, చెలికత్తెలిద్దరూ ఆమెను సమీపించి, \"క్షమిం చండి, యువరాణీ! ఏ మహర్షి వరమో తమరు దేవకాంతలను తలదన్నేలా వున్నారు. ఆహాఁ!\" అంటూ అభినందించారు.\nఅయితే, యువరాణినిప్పుడొక కొత్త దిగులు పట్టుకున్నది. అందరికీ తను ఇప్పుడు జగన్మోహనంగా కనిపించినా, తనకళ్ళకు మాత్రంమునుపటికురూపిరూపంలోనే కనిపిం చడం, ఆమెకు నిరాశకలిగించింది. అద్దంలో తన ప్రతిబింబం చూసుకున్నప్పుడల్లా, ఈ చేదు వాస్తవం ఆమెకు మనశ్శాంతి లేకుండా చేసేది.\nఈ పరిస్థితుల్లో, ఆమె పుట్టినరోజు పండుగ వచ్చింది. ఎప్పటిలా అప్పుడు కూడా మహా రాజు కొన్ని వినోద కార్యక్రమాలు ఏర్పాటు చేశాడు. అన్నిటికీ చివరగా, ఒక ఐంద్రజాలి కుడు తన బృందంతో ఇంద్రజాల ప్రదర్శన లివ్వ వచ్చాడు. అతడివెంట పెళ్ళీడు కొచ్చిన కుమార్తె వున్నది. ఆమె మెడనుంచి డోలు ఒకటి వేళ్ళాడుతున్నది.\nఐంద్రజాలికుడు, ఒక మామిడి టెంకమీద గంపను బోర్లించి, రాగికట్లతో వున్న ఒకచిన్న దండాన్ని దానిచుట్టూ తిప్పుతూ, ఏవో మంత్రాలు చదవసాగాడు. అతడి కూతురు డోలు వాయించడం ప్రారంభించింది. కొద్ది సేపు తర్వాత అతడు గంప పైకెత్తాడు. అక్కడ ఒక చిన్న మామిడి చెట్టూ, దాని కొమ్మకు ఒక దానిమ్మపండూ కనిపించాయి.\n“ఇది కొత్తరకం ఇంద్రజాలం. అద్భుతం!” అంటూ ప్రేక్షకులు చప్పట్లు చరిచారు.\nఐంద్రజాలికుడు నవ్వి, “మామిడిచెట్టు దానిమ్మపండు కాసింది. అయ్యలారా! దీని రుచిఎలావున్నదోచూడండి!\" అంటూ పండును ముక్కలుగాకోసి, దాపులనున్న ప్రేక్షకులకిచ్చాడు.\nవాళ్ళు వాటిని తింటూనే, “ఆహాఁ! మహా ద్భుతం! చూపులకు దానిమ్మపండు, రుచి మాత్రంజామపండుది, \"అంటూ పెద్దగా చప్పట్లు చరిచారు. రాజూ, పక్కన వున్న ఆసనంలో కూర్చునివున్న యువరాణి కూడా ఆశ్చర్యపోతూ చప్పట్లు చరిచారు.\nఆ తర్వాత, ఐంద్రజాలికుడు మరికొన్ని అద్భుతాలు ప్రదర్శించి, చివరగా రాజుకు తన కుమార్తెను చూపుతూ, \"ప్రభూ! ఈమె నా ఒక్కగానొక్క కూతురు. నాకళ్ళకు నాగ కన్యలా కనిపిస్తుంది. కాని, నేను దీని పెళ్ళి చేయాలని ప్రయత్నిస్తే, ప్రతి ఒక్కడూ పెద్ద అనాకారి, అంటూ పారిపోతున్నాడు. ప్రభు వులూ, రసజ్ఞులైన ప్రేక్షకులూ నాకుమార్తె ఎలాంటి అందగత్తో చూడండి!\" అంటూ మంత్రోచ్ఛారణతో, ఆమె తలకు చేతిలోవున్న మంత్రదండాన్ని తాకించాడు.\nఆ మరుక్షణం, ఐంద్రజాలికుడి కుమార్తె, మిలమిల మెరుస్తున్న వస్త్రధారణతో, తలమీద పాముపడగ ఆకారంలోవున్న మేలిమి బంగారు కిరీటంతో ప్రేక్షకులకు మెరుపులా కనిపిం చింది. రాజుతో, పాటు ప్రేక్షకులందరూ అద్భుతాశ్చర్యాలతో హర్షధ్వానాలు చేశారు.\nఐంద్రజాలికుడు వినయంగా తలవంచి సభకునమస్కరించి, మంత్రదండంతో తాకిం చికుమార్తెను ఎప్పటిలాచేసి, \"ప్రభువులకూ, సభికులకూ ఒక చిన్న మనవి. ఇంతవరకూ నేనుచేసినవేవీ నిజంకాదు; ఇంద్రజాలవిద్యతో కల్పించిన భ్రమలు!\" అన్నాడు.\nరాజు, ఐంద్రజాలికుణ్ణి ప్రశంసించి, భటుడి ద్వారా వెయ్యి బంగారు నాణాలు కానుకగా ఇచ్చాడు. వేదికమీద తల్లిదండ్రుల పక్కన కూర్చుని, ఐంద్రజాలికుడి ప్రదర్శన చూస్తున్న యువరాణి హృదయంలో, ఒక అనిర్వచనీయ మైన భావసంఘర్షణ మొదలైంది. ప్రదర్శన ముగిసిన వెంటనే, ఆమె ఒక నిర్ణయానికి వచ్చి, ఆసనంమీదినుంచిదిగి ఐంద్రజాలికుణ్ణి సమీపించి, మహిమగల ఉంగరాన్ని అతడి చేతిలో పెట్టి, “ఇదినీకు నా పుట్టినరోజుకానుక. ఈ ఉంగరంలో నీ ఇంద్రజాలానికి సరితూగ గల గంధర్వమాయ వున్నది! తీరుబడిగా పరీక్షించి చూసుకో,” అని అక్కడి నుంచి తిరిగి చూడకుండా అంతఃపురానికి వెళ్ళి పోయింది.\nబేతాళుడు ఈ కథ చెప్పి, \"రాజా, కురూపిగా జన్మించిన రాకుమారికి, గంధర్వకన్య ఇచ్చిన మహిమగల ఉంగరం, నిజంగా వరప్రసాదమే గదా! ఆ ఉంగరం సాయంతో తనకునచ్చిన, ఏ రాకుమారుణ్ణి వివాహమాడవచ్చు కదా! అలాచేయక, ఆ అమూల్యమైన ఉంగరాన్ని ఐంద్రజాలికుడికి బహూకరించడం వెర్రితనం కాదా? ఆ క్షణంలో ఆమెకు మతిచాంచల్యం కలిగిందనో, లేక ఇదీ అని చెప్పలేని నైరాశ్యం వల్ల మూర్ఖంగా ప్రవర్తించిదనో అనుకోవల సిందే గదా? ఈ సందేహాలకు సమాధానం తెలిసికూడా చెప్పకపోయావో, నీతల పగిలిపో తుంది,” అన్నాడు.\nదానికి విక్రమార్కుడు, \"గంధర్వకన్య, యువరాణి మణిమంజరికిచ్చిన ఉంగరం మహిమగలదైనా, ఆ మహిమకు కొన్నిపరిమి తులున్నాయని తెలుస్తూనే వున్నది. ఇతరులు చూసి ప్రశంసిస్తున్న రూపం తనది కాదనీ, గంధర్వకన్య నుంచి అరువుతెచ్చుకున్నదనీ, ఆత్మాభిమాని అయిన యువరాణి ఎన్నటికీ మరిచిపోలేదు. అంతేకాక, ఆ ఉంగరాన్ని ధరించి, ఆమె దైవసన్నిధికి వెళ్ళే అవకాశం లేదు; అప్పుడు ఉంగరం తన మహిమను కోల్పోయి, తన కురూపిరూపం బయటపడు తుంది. ఇక, వివాహ విషయానికి వస్తే, తన పరిస్థితికీ, ఐంద్రజాలికుడి కుమార్తె పరిస్థితికి తేడా ఏమీ లేదు. నిజజీవితంలో ఆమె నాగ కన్యా కాదు, తను గంధర్వకన్యా కాదు. ఒకటి ఇంద్రజాలం, రెండవది గంధర్వమాయ! ఆమె ఐంద్రజాలికుడి ప్రదర్శనచూశాక వాడు జీవనో పాధికిచేస్తున్న ప్రదర్శనలాంటిదే, భవిష్యత్తులో భర్తను ఎన్నుకునే విషయంలో తను చేయ బోతున్నాననేఊహ, ఆమెను చిత్తక్షోభకుగురి చేసిందన్నది వాస్తవం. మంత్ర తంత్రాల వల్ల, మహిమలవల్ల అరువుతెచ్చుకునే అందం శాశ్వతం కాదనీ, అలాంటివి ఆత్మసంతృప్తినీ, ఆనందాన్నీ కలిగించలేవనీ గ్రహించడం వల్లనే, ఆమె ఉంగరాన్ని ఐంద్రజాలికుడికి బహుమతిగా ఇచ్చి, తనవిజ్ఞతనూ, విశాలహృద యాన్నీ చాటుకున్నది. ఇలాంటిది హృదయ నైర్మల్యంకలవాళ్ళు చేసే పనితప్ప, మంద మతులూ, మూర్ఖులూ చేసేది కాదు,”అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 30
        },
        {
            "title": "పెంపుడుకొడుకు",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "గ్రామీణ కథ",
            "moral": "సోమరిపోతులకు కష్టం విలువ తెలియదు. కష్టపడేవాళ్ళను ఆదుకుంటే మంచి ఫలితం ఉంటుంది.",
            "keywords": [
                "ముసలిది",
                "పెంపుడు కొడుకు",
                "సోమరితనం",
                "కష్టం",
                "అప్రయోజకుడు",
                "దయ"
            ],
            "characters": [
                "ముసలి స్త్రీ",
                "పెంపుడు కొడుకు (యువకుడు)",
                "అసలు కొడుకు (అప్రయోజకుడు)"
            ],
            "locations": [
                "గ్రామం",
                "కుటీరం",
                "అడవి"
            ],
            "content": "ఒక గ్రామం చివరన అడవికి దగ్గిరగా కుటీరం వేసుకుని ఒక వయసుమళ్ళిన స్త్రీ తన కొడుకుతోసహా జీవిస్తూ ఉండేది. ఆమె రోజూ అడవికి వెళ్ళి, మోదుగ ఆకులూ, చీపిరిపుల్లలూ తెచ్చేది. మోదుగ ఆకులతో విస్తళ్ళు కుట్టేది. చీపిరిపుల్లలతో చీపిరికట్టలు కట్టేది. అవి అమ్మి, ఆ డబ్బుతో, సంసారం నడిచేది. ఒక్కొక్కసారి ఎండుపుల్లలు ఏరు కుని వచ్చేది.\nఆమె కొడుకు వట్టి అప్రయోజకుడు. తల్లికి సహాయపడకపోగా, డబ్బు తెమ్మని పీడించే వాడు. సోమరిపోతులా తిరిగేవాడు. తల్లివాణ్ణి లక్ష్యపెట్టటం మానేసింది. వాడుకూడా తల్లితో విసిగి ఎటో వెళ్ళిపోయాడు.\n'ఆమెకు క్రమంగా శక్తి ఉడుగుతూ వస్తు న్నది. ఒకనాడు అడవిలో పుల్లలు ఏరుతూ, ఎండదెబ్బకు సొమ్మసిల్లి పడిపోయింది. ఆ సమయంలో ఒక యువకుడు అటుగావచ్చి, పడిపోయిన ముసలిదాన్ని చూశాడు. వెంటనే వాడు సమీపంలో ఉన్న నీటిమడుగు నుంచి తామరాకుతో నీరు తెచ్చి, ముసలిదాని ముఖానచల్లి, కొద్ది సేపటికల్లా స్పృహ తెప్పిం చాడు.\nముసలిది లేచికూర్చుని, \"ఎవరు నాయనా, నువ్వు?\" అని అడిగింది.\n\"నేను దిక్కులేని ఒంటరిగాణ్ణి, తల్లీ. చిన్నప్పుడే తల్లీ తండ్రీ పోయారు. ఎక్కడన్నా ఎవరన్నా దగ్గిర పెట్టుకుంటారేమోనని ఊళ్ళ వెంటతిరుగుతున్నాను,” అన్నాడు యువకుడు.\nముసలిది లేచి, తాను కట్టుకున్న పుల్లల మూట నెత్తికి ఎత్తుకోబోయింది. యువకుడు ఆమెను వారించి, మూట తన నెత్తికిఎత్తుకుని, \"పదమ్మా, దీన్ని నేను మీ ఇంటిదాకా తెస్తాను.\" అన్నాడు.\nఇంటికి వెళ్లాక ముసలిది వాడితో, “నీకు మంచి చోటు దొరికేదాకా నా ఇంట్లోనే ఉండు నాయనా, అందువల్ల నాకు ఇబ్బంది ఏమీ లేదు,” అన్నది.\nవాడు ఇంకెక్కడికీ వెళ్లలేదు. ముసలి దాని వెంటే ఉండి, ఆమెను ఏ పనీ చెయ్య నివ్వక, ఆమె చేసే కష్టమైన పనులన్నీ తానే చురుకుగా చేస్తూ, అక్కడే ఉండిపోయాడు.\nముసలిది ఇప్పుడు మోదుగాకుల కోసమూ, మూలికలకోసమూమాత్రమే అడవిలోకి అప్పు డప్పుడూ వెళుతున్నది. మిగతా పనులన్నీ ఆ యువకుడే చేస్తున్నాడు. ఇద్దరూ తమ శక్తి కొద్దీ సంపాదిస్తున్నారు. ఖర్చుకు పోగా డబ్బు మిగులుతున్నది.\nముసలిదాని కొడుకు ఒకనాడు ఎక్కడి నుంచో హఠాత్తుగా ఊడిపడ్డాడు. ఇంటి పరిస్థితి బాగయిందని గ్రహించాడు. తల్లిని డబ్బుకోసం పీడించాడు. తల్లి చిల్లిగవ్వ కూడా ఇవ్వనన్నది.\nముసలిదాని అసలు కొడుకు పెంపుడు కొడుకుతో తగాదాలు పెట్టుకున్నాడు. కొత్త వాణ్ణి ఏ విధంగానన్నా భయపెట్టి ఇంటి నుంచి పంపేస్తే తల్లి తనని ఆదరిస్తుందని వాడి నమ్మకం. వాళ్ళు ఇద్దరూ ఇంట్లో లేని సమయంలో ఆమె డబ్బంతా మూటగట్టి రహస్యంగా ఒకచోట దాచి, ఇంట్లో ఉన్న వస్తువులు చిందర వందరగా పారేసి, కుయ్యో మొర్రో అని ఏడుస్తూ కూర్చున్నది.\nఇంతలో ముసలిదాని అసలు కొడుకు వచ్చాడు. ఇంట్లో దొంగలు పడ్డారని ముసలిది చెప్పింది. \"నువ్వు వట్టి పాపిష్టిదానివి.డబ్బు నా కియ్యమంటే ఇచ్చావుకావు. నీకు తగిన శాస్తే జరిగింది. నీ మొహం చూస్తే పాపం! ఇకపై నీ ఇంట ఒక్క క్షణంకూడా ఉండను!” అంటూ ముసలిదాని అసలు కొడుకు వెళ్ళి పోయాడు.\nవాడు వెళ్ళిపోకముందే ముసలిదాని పెంపుడు కొడుకు వచ్చి జరిగినదంతా చూశాడు. తరవాత వాడు ముసలిదాన్ని ఓదార్చుతూ, “ఏడవకమ్మా! ఆ డబ్బు పోతే పోయింది, మనం సంపాదించిన డబ్బే గదా! మళ్ళీ కష్టపడి సంపాదింతాం!” అన్నాడు.\n“డబ్బెక్కడికి పోయింది, నాయనా! ఆ వెధవ వెళ్ళిపోయాడు. దీంతో వాడి పీడ విరగడయింది. డబ్బు భద్రంగానే ఉన్నది,” అంటూ ముసలిది దాచినచోటినుంచి డబ్బు మూట బయటికి తీసింది సంతోషంగా.",
            "book_page_end": 32
        },
        {
            "title": "ఊరుకదలనివాడు",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "సామాజిక కథ",
            "moral": "కొత్త విషయాలను నేర్చుకోవడానికి, ప్రపంచాన్ని చూడడానికి అహంకారాన్ని విడిచిపెట్టి, సొంత ఊరు గొప్పతనంపై అతిగా ఆధారపడకూడదు.",
            "keywords": [
                "ఉమాపతి",
                "చలపతి",
                "కరుణ",
                "అహంకారం",
                "ప్రయాణం",
                "మార్పు"
            ],
            "characters": [
                "చలపతి",
                "అరుణ",
                "ఉమాపతి",
                "కరుణ",
                "ముకుందుడు",
                "గోవిందుడు (ఊరివాడు)"
            ],
            "locations": [
                "చపలపురం",
                "ఉగ్రనగరం"
            ],
            "content": "చపలపురంలో చలపతి అనే అతడికి బంధుప్రీతి ఎక్కువ. అతడి భార్య అరుణ కూడా ఇంటికొచ్చిన వారిని ఎంతో చక్కగా ఆదరిస్తుంది. ఆ దంపతుల గురించి బంధు వుల్లో గొప్పగా చెప్పుకుంటారు.\nబంధుప్రీతి మాత్రమే గాక చలపతికి మంచి మాటకారితనం కూడా వున్నది. అత డితో ఎంతసేపు మాట్లాడినా తనవి తీరదని చాలామంది అంటారు.\nఉగ్రనగరంలో ఉమాపతి అనే ఆయన వుంటున్నాడు. అతడు ఆస్తిపరుడే కానీ ఉన్నచోటు నుంచి కదలడు. తన తల్లిని మించిన గొప్ప వ్యక్తికానీ, ఉగ్రనగరానికి మించిన ఊరు కానీ వున్నదంటే ఒప్పుకోడు. ఒకపట్టాన ఏ పిల్లానచ్చక చాలా ఆలస్యంగా పెళ్ళిచేసుకున్నాడు. అతడి భార్య కరుణ అందం,చలాకీతనం, తెలివి, మంచితనం కలబోసిన పిల్ల.\nమాసం రోజుల్లోనే కరుణకు, భర్తంటే విసుగు పుట్టింది. అతడికి కొన్ని విషయాలు తెలుసు. అవే అందరికీ చెబుతాడు తప్ప కొత్త విషయాలు నేర్చుకోడు, తెలుసుకోడు. తను చాలా గొప్పవాడిననుకుని, తరచు తననుతనే పొగడుకుంటాడు. ఎదుటివాళ్ళను దేనికీ మెచ్చుకోడు సరికదా, చిన్నబుచ్చు తాడు కూడా!\nఒకసారి ఊరు కదిలితే తప్ప భర్తకు ప్రపంచం తెలియదని కరుణ అనుకున్నది. ఆమెకు చలపతి దూరపు వరుసలో అన్న అవుతాడు. అతడొక్కడే తన భర్తను మార్చ గలదన్న ఉద్దేశ్యంతో, ఆమె ఒకరోజున భర్తతో, చపలపురం వెళదామన్నది. అనుకున్నట్టే ఉమాపతి రానన్నాడు.\n\"చపలపురం, ఉగ్రనగరం కంటే వెయ్యి రెట్లు గొప్పగా వుంటుంది. అక్కడ చలపతి అని, మా పెదనాన్న కొడుకున్నాడు. ప్రపం చంలో అతడికి తెలిసినన్ని విషయాలింకె వరికీ తెలియవంటారు. మనం అక్కడికి వెళితే నువ్వు గొప్పో, నా అన్న గొప్పో తేలి పోతుంది,” అంటూ కరుణ, భర్తను రెచ్చ గొట్టింది.\nఉమాపతికి పౌరుషం వచ్చి మర్నాడే చపలపురం బయల్దేరాడు.\nఉమాపతి దంపతులను, చలపతి దంప తులు ఎంతో ఆప్యాయంగా ఆహ్వానించి ఆద రించారు. అతిథులకోసం అరుణ కొత్తరకం పాయసం వండింది. కరుణ ఆ పాయసం రుచిని ఎంతగానో మెచ్చుకుoది.\nఉమాపతి మాత్రం ముఖం చిట్లించి, \"పాయసమంటే చిక్కని గేదెపాలుండాలి. అందులో ఉగ్రనగరం జీడిపప్పు కలపాలి. ఆపైన మా అమ్మచేయి పడాలి, ఆ రుచి చూసినవాడికి ఇంకేదీ పాయస మనిపిం చదు,\" అన్నాడు.\nఈ మాటలకు అరుణ చిన్నబుచ్చు కున్నది. చలపతిమాత్రం మాటలు తప్పిస్తూ, “బావగారు తెలివిగా మమ్మల్ని ఉగ్రనగరం రమ్మని ఆహ్వానిస్తున్నారు. మేము ఉగ్రనగరం వస్తే, ఒక్క పాయసంతో విడిచిపెట్టం, అత్తయ్య గారిచేత ఎన్నో రకాల పిండివంటలు చేయించుకుని తింటాం,” అన్నాడు.\nఆ రాత్రి చలపతి అతిథులకోసం బూరుగు `దూది పరుపులు పంపించాడు. ఉమాపతి అందుకు మెచ్చుకోకుండా, \"వాతావరణం ఉక్కగా ఉన్నప్పుడు ప్రత్యేకంగా బూరుగు దూది సుఖంగా వుండదు. మా ఊళ్ళో శరీరానికి చల్లగా అనిపించే కొత్తరకం దూది దొరుకుతుంది,” అన్నాడు.\nఈపర్యాయం చలపతికూడాచిన్న బుచ్చు కోవడం గమనించిన కరుణ, అన్నగారిని చాటుగా పిలిచి, భర్తకున్న దుర్గుణం చెప్పి, నీవైతే ఎదుటి వారిలో లోపాలున్నా చెప్ప కుండా మెచ్చుకుంటావు. నా భర్తకు చీటికీ మాటికీ ఎదుటివారిని చిన్నబుచ్చే దుర్గుణ మున్నది. మనిషి మంచివాడే కానీ, ఈ దుర్గుణం పోగొట్టాలని నీ వద్దకు తీసుకొ వచ్చాను. నువ్వే ఏదైనా ఉపాయమాలో చించు,\" అన్నది.\n“అసలు విషయం ముందే చెప్పి రక్షిం చావు. ఇక అంతా నేను చూసుకుంటానులే!” అన్నాడు చలపతి.\nమర్నాడుదయం చలపతి, ఉమాపతితో 'ఆ ఊళ్ళోనే వుంటున్న తన దూరపుబంధువు ముకుందుడి గురించి చెప్పాడు. ముకుందుడు కూరలపకాడు. చలపతి ఆయనకుబదుల పరామర్శిం\nచేశాడు. ముకుందుడిట్టలు కూలిపోయింది. చలపతి తొలిపాటలు దానం చేశాడు. ముకుందుడికి జబ్బుపడింది. చలపతి చిట్కా వైద్యం చేసి తగ్గించాడు. ముకుందుడు చలపతి నుంచి ఎన్నో సాయాలు పొందాడు.\nకానీ ముకుందుడు, చలపతి గురించి ఒక్క మంచి ముక్క అనడు. పైగా దుర్భాషం చేస్తాడు.\nఇద్దరూ కలిసి ముకుందుడింటెకి వెళ్ళారు. ముకుందుడు, చలపతిని పట్టించుకోకుండా, ఉమాపతితో బాగా మాట్లాడాడు. చలపతి ఎంత మర్యాదగా మాట్లాడినా, చిన్నబుర్గు బుర్రుమన్నాడు. చేతులు వెనకకు వెళ్ళి, డబ్బులు ఉన్నట్టే భ్రమ్మ పడేవాడు.\n\"అక్కయ్య! “మాటకు అభ్యంతరం ఎందుకు వుంది చెప్పు,\" అన్నాడు చలపతి.\nఉమాపతి ఆలోచిస్తూ, \"ముకుందుణ్ణి చూడగానే నాకు మా ఊళ్ళోని గోవిందుడు గుర్తొచ్చాడు. నేను ముకుందుణ్ణి పట్టించుకో లేదు. మా గోవిందుడి గురించి ఆలోచిస్తు న్నాను. మా ఊళ్ళో నిలబడేవాళ్ళు గోవిందుడి గురించి నా దగ్గర ఫిర్యాదు చేశారు. నాకు మాత్రం మా గోవిందుడు ప్రపంచంలో లౌక్యం కనిపించలేదు. అతడు నాతో బాగా వుంటాడు. నాకు అన్నివేళలా అన్నీ ఇస్తాడు. నా భార్యకు ఎంతో సన్మానం, ప్రేమగా ఉంటాడు. కాని, ముకుందుడి మాటలు వింటేనే నాకు మాత్రం మా గోవిందుడు ప్రపంచంలో లౌక్యం కనిపించలేదు. కొత్తరకం ఎరువు కారణంగా, ఇక్కడి మామిడి పళ్ళరుచి వర్ణనాతీతం,” అన్నాడు.\n\"పశుగ్రాసం ఎరువువల్ల మనుషులకు రాచపుండ్లు బయల్దేరతాయట. మా ఊళ్ళో రసాయనాల ఎరువులు వాడతారు. రుచికి రుచి, ఆరోగ్యానికి ఆరోగ్యం,\" అంటూ వెంటనే ఖండించాడు ఉమాపతి.\nచలపతి అక్కణ్ణించి అతణ్ణి బట్టల దుకాణానికి తీసుకువెళ్ళాడు. ఆలయాలు చూపించాడు. ఊళ్ళోని ఎన్నో విశేషాలు చూపించాడు. ఏవీ కూడా ఉమాపతి తిన్నగా చూడలేదు. భార్యకరుణ తనుచూసిన వాటి నన్నింటినీ అదేపనిగా మెచ్చుకుంటే, ఉమాపతిమాత్రం తన ఊరి వైభవాన్ని పదేపదే తలచు కుని మురిసిపోయాడు తప్ప, చపలపురంలో దేన్నీకూడా పట్టించుకోలేదు.\nఅలా వారంరోజులు గడిచాక, ఉమాపతి దంపతులు తిరుగుప్రయాణమయ్యారు.\nకరుణ, చలపతి దంపతులను ఎంతగానో మెచ్చుకుని, “మీ ఆతిథ్యం రుచికరమైనది. మీ ఆత్మీయత మరిచిపోలేనిది. మీ ఊరొక అద్భుతం. ఇక్కడికి వచ్చినందుకు, నాకెంతో ఎంతో సంతోషంగా వుంది,” అన్నది.\nఅప్పుడు చలపతి, కొద్దిదూరంలో వున్న ఉమాపతికేసి చిరునవ్వుతో చూస్తూ, “అయితే, ఈ విశేషాలన్నీ నీ భర్తకు చెప్పు. మరొకసారి మాఊరురా! ఈసారి వచ్చినప్పుడు, నీభర్తను కూడా వెంటబెట్టుకునిరా! మరిచిపోకు, సరా!” అన్నాడు.\nకరుణ ఆశ్చర్యపడుతూ, “అదేంటన్నయ్యా, అలాగంటావు! ఆయనా నాతోపాటు వచ్చాడు గదా,” అన్నది.\nఈసారి చలపతి పెద్దగా నవ్వి, “నిజం! వచ్చాడంటావా? నామటుకు నాకు, ఆయన ఉగ్రనగరం దాటినట్టు ఒక్కసారికూడా అని పించలేదు,\" అన్నాడు వెంటనే.\nఉమాపతి గతుక్కుమన్నాడు. చపల పురంలో ఏంచూసినా, తను ఉగ్రనగరాన్నే తలచుకోవడం వల్ల, ఇక్కడికి వచ్చికూడా రానట్టే అయిందని, అప్పటికి అతడు గ్రహిం చాడు.\nఆ తర్వాత నుంచి ఉమాపతి ఎక్కడకు వెళ్ళినా, తనకు తెలిసింది చెప్పడం తగ్గించి, తెలియంది నేర్చుకోవడం అలవాటు చేసు కున్నాడు. భర్తలోవచ్చిన ఈ మంచి మార్పుకు కరుణ సంతోషించింది.",
            "book_page_end": 40
        },
        {
            "title": "మహాభారతం (33. ఘోషయాత్ర)",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పురాణ/మహాభారత కథ",
            "moral": "కుటుంబ కలహాలు ఉన్నా, ప్రమాదంలో ఉన్న బంధువులను రక్షించడం ధర్మం. విపత్తులో ధర్మం, ఏకత్వమే ముఖ్యం.",
            "keywords": [
                "దుర్యోధనుడు",
                "పాండవులు",
                "ఘోషయాత్ర",
                "చిత్రసేనుడు",
                "ధర్మరాజు",
                "కౌరవులు"
            ],
            "characters": [
                "ధృతరాష్ట్రుడు",
                "కర్ణుడు",
                "శకుని",
                "దుర్యోధనుడు",
                "దుశ్శాసనుడు",
                "ద్రౌపది",
                "భీముడు",
                "అర్జునుడు",
                "నకులుడు",
                "సహదేవుడు",
                "చిత్రసేనుడు (గంధర్వరాజు)",
                "ధర్మరాజు"
            ],
            "locations": [
                "ద్వైతవనం",
                "సరస్సు"
            ],
            "content": "పాండవుల వృత్తాంతం విని ధృతరాష్ట్రుడు పశ్చాత్తాపపడటమూ, రానున్న దానిని గురించి భయపడటమూ శకుని గమనించి, ఆ సంగతి కర్ణుడితో చెప్పాడు. వాళ్ళిద్దరూదుర్యో ధనుడి దగ్గరికి వెళ్ళి, ముసలిరాజు మధన పడుతున్నమాట చెప్పారు. అది విని దుర్యో ధనుడికి దిగులుపుట్టింది.\nఅప్పుడు కర్ణుడు దుర్యోధనుడితో, \"రాజా, నీ తెలివితేటలవల్ల అరణ్యాలలో అష్ట కష్టాలూ పడుతూన్న పాండవులు దిగులు పడాలి గాని, వారి రాజ్యం కూడా వశపరచు కుని మహారాజువై సర్వసౌఖ్యాలూ అనుభ విస్తున్న నీకు దిగులెందుకు? పాండవు లిప్పుడు 'ద్వైతవనంలో ఉన్నారట. ఈ స్థితిలో వాళ్ళ దగ్గర నీ వైభవం ప్రదర్శించినట్టయితే వాళ్ళు మరింత ఏడుస్తారు. నీ రాణివాస స్త్రీలను చూసి ఆ ద్రౌపది కుళ్ళిపోవాలి,” అన్నాడు.\nశకుని కర్ణుడు చెప్పినట్టు చేసిరాలన్నాడు. ఇద్దరి మాటలూ విని దుర్యోధనుడు, \"మీ ఆలోచన ఎంతో బాగున్నది. కాని నా తండ్రి మనని ద్వైతవనం వెళ్ళనిస్తాడా అని నా అనుమానం. అసలే ఆయన పాండవుల స్థితి చూసి పశ్చాత్తాపపడుతున్నట్టు మీరు చెప్పారు గద! అందుచేత మనం పాండవుల కష్టాలు కళ్ళారా చూసి ఆనందించటానికి ఉపాయం ఏదన్నా ఉంటుందేమో, మీరు దుశ్శాసనుడితో కూడా ఆలోచించి రేపు ఉదయం నాకు చెప్పండి. మన ప్రయాణానికి భీష్ముడుకూడా ఒప్పుకోవలసి ఉంటుంది మరి. ఆ పెద్ద వాళ్ళిద్దరినీ ఒప్పించే మార్గం ఆలోచించండి,\" అని చెప్పి శకుని కర్ణులను పంపేశాడు.\nమర్నాడు కర్ణుడు వచ్చి, శకుని దుశ్శా సనులు వింటూండగా దుర్యోధనుడితో, “మన గోవులమందలు ద్వైతవనంలో ఉన్నాయి. వాటికి క్రూరమృగాల బాధలేకుండా రక్షించే ఏర్పాట్లు చూడటం నీ విధి. అందుచేత, ద్వైతవనానికి ఆ పని మీద వెళతామంటే ముసలిరాజు తప్పక ఒప్పుకుంటాడు. మనం ఆర్భాటంగా ద్వైతవనానికి వెళ్ళి, పాండవు లను అడలగొట్టి వద్దాం,” అన్నాడు.\nఅందరూ చప్పట్లుచరిచి, కర్ణుడి ఆలో చనను ప్రశంసించారు. వాళ్ళు సమంగుడనే పశువులకాపరిని పిలిచి, \"నువ్వు మా వెంట పెద్ద రాజు దగ్గరికి వచ్చి, ఆయనతో మన ఆవులమందలు ద్వైతవనంలో ఉన్నాయని చెప్పు,” అన్నారు.\nఆ పశువులకాపరి దుష్టచతుష్టయం వెంట ధృతరాష్ట్రుడి వద్దకు వచ్చి “దేవా, మన ఆవులమందలు ఇప్పుడుద్వైతవనంలో ఉన్నాయి. అక్కడ వాటికి చక్కని మేత ఉన్నది. మందలు క్షేమంగానే ఉన్నవిగాని, వాటికి క్రూరమృగాల బాధ ముందు ముందు లేకుండా కాపాడాలి. ఈ మాట చెప్పటానికే నేను వచ్చాను,” అన్నాడు.\nఅప్పుడు కర్ణశకునులు ధృతరాష్ట్రుడితో, “దుర్యోధనుడు అక్కడికి వెళ్ళి క్రూరమృగా లను వేటాడితే మందలకు క్షేమం కలుగు తుంది. అదీగాక దూడలకు గుర్తులు వేయిం చటమూ, వాటి పోషణ ఏర్పాట్లు కూడాచూసి రావచ్చు,” అన్నారు.\nఆ మాటలువిని ధృతరాష్ట్రుడు, “మంద లను క్రూరమృగాల నుంచి రక్షించటమైతే మంచిదేగాని, ఈ సమయంలో ద్వైతవనానికి వెళ్ళటం మంచిపని కాదు. జూదంలో ఓడి పోయి వనవాసం చేస్తున్న పాండవులు ఆ వనంలోనే ఉన్నారు. మీరు అక్కడికి పోతే ఏదో ఒక దురంతం జరగవచ్చు. అందులో మీ తప్పేమీ లేకపోయినా, అపకీర్తి మీకే వస్తుంది. మిగిలిన పాండవుల నుంచి భయంలేదు గాని, భీముడు పగ పట్టిన తాచులాటి వాడు. ద్రౌపది కూడా అలాటిదే. మీరు కూడా తొందరస్వభావం కలవాళ్ళే. మీకూ మీకూ జగడం వచ్చిందంటే చాలా ప్రమాదం కలుగుతుంది. ఇటీవలనే అర్జు నుడు స్వర్గానికి వెళ్ళి, దివ్యాస్త్రాలు తెచ్చా డట. మీరు అతనికి చాలరు. అందుచేత గోవుల రక్షణకు మీరు వెళ్ళక, మరెవరినైనా పంపండి,” అన్నాడు.\nశకుని ధృతరాష్ట్రుడితో, “మేము ఎలాటి ఒడిదుడుకులూ రానివ్వము. అసలుమేము పాండవులున్న ప్రాంతానికే పోము. కొద్ది రోజుల పాటు వనవిహారం చేసి, గోవుల మందలను పరీక్షించి, మా దారిన తిరిగి వచ్చేస్తాము. పాండవులు కూడా ధర్మరాజు మాట మీరి తొందరపాటు పనులు చేయరు. ‘ధర్మరాజు ధర్మమూర్తి' అన్న సంగతి మీకు తెలియనిది కాదు గదా!\" అన్నాడు.\nధృతరాష్ట్రుడు ఈ మాటలు నమ్మి, “సరే, వెళ్ళిరండి!” అన్నాడు. దుర్యోధనుడు పరమా నందంతో, కర్ణ శకుని దుశ్శాసనులను వెంట బెట్టుకుని, అనేకమంది పౌరులూ, వారి భార్యలూ వెంటరాగా ఘోషయాత్ర మీద బయలుదేరాడు. అతని వెంట అనేక వేల రథాలూ, ఏనుగులూ, గుర్రాలూ, సైన్యమూ, వేటగాళ్ళూ, వందిమాగధులూ బయలు దేరారు. బళ్ళ మీద రకరకాల వస్తుసామగ్రి వచ్చింది.\nకొన్ని రోజులకు వీరంతా ద్వైతవనానికి చేరి, శిబిరం ఏర్పాటుచేసుకున్నారు. మంద లన్నిటినీ పరీక్షించి, ఆవులనూ, ఎద్దులనూ, ఆబోతులనూ వేరువేరుగా ఏర్పాటుచేసి, అన్నిటికీ గుర్తులువేసి, గోవులను రక్షించే వారికి తగిన హెచ్చరికలు ఇచ్చి, వారికి బహుమానాలిచ్చి, వారి ఆట పాటల వినో దాలు చూసి ఆనందించారు. శిబిరానికి కావ లిసిన పాలూ, పెరుగూ వచ్చాయి. వేటగాళ్ళు వేటాడి మాంసం తెచ్చారు.\nదుర్యోధనుడు స్త్రీలనూ, కొడుకులనూ, స్నేహితులనూ వెంటబెట్టుకుని వనవిహారం చేస్తూ, వనసౌందర్యం చూసి ఆనందిస్తూ, ద్వైతవనం మధ్య ఉండే సరస్సు వద్దకు వచ్చి, దాని గట్టున విడిది చేశాడు.\nఅదే సరస్సు అవతలి గట్టున ధర్మరాజు ఆశ్రమం ఉన్నది. దుర్యోధనుడు చేరిన సమయానికి ధర్మరాజు తన వెంట ఉన్న బ్రాహ్మణుల సహాయంతో సద్యస్క మనే యజ్ఞం చేయ్యటానికి దీక్షలో ఉన్నాడు.\nదుర్యోధనుడి ఆజ్ఞప్రకారం అతని సేవ కులు సరస్సు ఇవతలి గట్టున కుటీరాలు నిర్మించే ప్రయత్నాలు ప్రారంభించారు.\nఅప్పుడు, సరస్సుకు రక్షకులుగా ఉన్న గంధర్వభటులు వారికి అడ్డం వచ్చి, “ఇక్కడ ఎవరూ విడియరాదని మా ప్రభువు గారి ఆజ్ఞ. మీరు ఈ చోటువదిలి మరెక్కడ నైనా హాయిగా విడుదులు కట్టుకోండి,” అన్నారు.\nతన సేవకులు వచ్చి ఈ సంగతి చెప్ప గానే దుర్యోధనుడు పొగరుగా తన సైనికు లను పిలిచి, ఆ గంధర్వ భటులను తరిమి వెయ్యమని ఆజ్ఞాపించాడు: వాళ్ళు వెళ్ళి గంధర్వ భటులతో, “దుర్యోధన మహా రాజుగారు ఇక్కడ విహారం చేయవచ్చారు. మీరు వెళ్ళిపొండి. లేకపోతే మీ ప్రాణాలు దక్కవు,” అని భయపెట్టారు.\nగంధర్వభటులు నవ్వి, “మీరు ఎవరిని భయపెడదామనుకుంటున్నారు? మీ మహా రాజంటే మేము లక్ష్య పెట్టే వాళ్ళం కాము. మా ప్రభువు చిత్రసేనుడనే గంధర్వరాజు. మీరు మర్యాదగా ఈ చోటువదిలి, అవతల పక్కఉన్న ధర్మరాజు ఆశ్రమం పక్కనో, మరొక చోటనో విడుదులు కట్టుకోండి. ఇది మాగంధర్వరాజు విహరించేస్థలం, \" అన్నారు.\nఈ సంగతి విని దుర్యోధనుడు తోక తొక్కిన తాచులాగా అయి, \"నన్ను ఆజ్ఞాపిం చటానికి గంధర్వులెవరు?” అని గంధర్వుల మీదికి తన సైన్యాన్ని యుద్ధానికి పంపాడు.\nఈ లోపుగా గంధర్వులు చిత్రసేనుడి ఆజ్ఞపొంది దుర్యోధనుడి బలాలను తుక్కు చేసేశారు. ఇదంతా దూరాన్నుంచిచూస్తున్న కర్ణుడు. దుర్యోధనుడు మెచ్చుకోగలందు లకు గంధర్వ భటుల మీద యుద్ధానికి వెళ్ళి, కొందరు భటులను చంపాడు. కాని అంతలోనే గంధర్వభటులు వేల సంఖ్యలో వచ్చిపడి కర్ణుణ్ణిచుట్టుముట్టారు. అదిచూసి దుర్యోధనుడి తమ్ములుకర్ణుడికి సహాయం వెళ్ళారు. చిన్న కొట్లాట కాస్తా పెద్దయుద్ధమై కూర్చుంది. చిత్రసేనుడే స్వయంగా యుద్ధా నికివచ్చాడు.\nచిత్రసేనుడు మాయాయుద్ధం ప్రారం భించేసరికి దుర్యోధనుడి సైనికులు పారి పోసాగారు. దుర్యోధనుడి తమ్ములు వాళ్ళను మళ్ళించటం మొదలుపెట్టారు. కర్ణుడు ఒకడే ధైర్యంగా నిలబడి పోరాడాడు. కాని గంధర్వ సైనికులు అతని రథాన్ని ముక్కలు ముక్కలు చేశారు. కర్ణుడు విరథుడై, వికర్ణుడి రథమెక్కి పారిపోయాడు. దుర్యో ధనుడు గంధర్వులకు దొరికిపోయాడు.\nచిత్రసేనుడు దుర్యోధనుణ్ణి చంపక పెడ రెక్కలు విరిచికట్టి వశపరచుకున్నాడు. అది చూసి మిగిలిన గంధర్వులు దుర్యోధనుడి తమ్ములనూ, వారి భార్యలనూ పట్టి బంధిం చారు.\nతమ నాయకులను గంధర్వులు చెరపట్టి తీసుకుపోతూ ఉండటం చూసి, కౌరవసైనికులు ధర్మరాజు ఆశ్రమానికిపరి గెత్తిపోయిఅతనితో, “మహాత్మా, కౌరవకుమా రులనూ, వారి భార్యలనూ పట్టుకుని గంధ ర్వులు గంధమాదన ప్రాంతాలకు తీసుకు పోతున్నారు. దయఉంచి వారిని విడిపించు,” అని మొరపెట్టుకున్నారు.\nభీముడీ మాటలు విని, \"కాగల పని గంధర్వులే చేశారు! పెద్దపెట్టున సైన్యాలను కూర్చుకుని, యుద్ధం చేసే అవసరం తప్పింది. కష్టాలలో ఉన్న మంచివారికి దేవుడు అలా సాయపడతాడు,\" అన్నాడు.\nధర్మరాజు భీముణ్ణి మందలిస్తూ, “ఇలా మాట్లాడటానికి ఇదా సమయం? కౌరవులు ఇప్పుడు మనను శరణుజొచ్చారు. వారిని ఆదుకోవటం మన ధర్మం. మన జ్ఞాతుల భార్యలకు అవమానం జరిగితే మనకు అవమానం కాదా? నేను యజ్ఞదీక్షలో ఉన్నాను గనక, నువ్వూ, అర్జున, నకుల సహదేవులూ, మన పరివారాన్ని వెంటబెట్టుకుని గంధర్వు లను వెన్నంటి వెళ్ళి, కౌరవుల భార్యలను విడిపించండి. తొందరపడి గంధర్వులతో యుద్ధానికి దిగవద్దు. వీలయితే మంచి మాట లతో పనిచేసుకురండి. అది సాధ్యం కాక పోతేనే యుద్ధం చెయ్యండి. జ్ఞాపకం ఉంచు కోండి: మనమధ్య కయ్యం వస్తే వారు నూరుగురూ,మనం అయిదుగురమూ; కాని పైవాళ్ళతో కయ్యంవస్తే మనం నూటఅయిదు గురం!\" అన్నాడు.\nఅర్జునుడు ధర్మరాజు చెప్పినట్టే చేస్తా మని, భీమ, నకుల సహదేవులతో యుద్ధా నికి సిద్ధమై, వేగంగా పరిగెత్తే రథాలెక్కి, గంధర్వులు వెళ్ళిన దారిన బయలుదేరాడు.\nకౌరవ సైనికులకు ప్రాణాలు లేచి వచ్చాయి.\nపాండవులు తమను వెన్నంటి వస్తున్న సంగతి తెలిసి గంధర్వులు ఆగారు. అర్జు నుడువారిని సమీపించి, \"ఓ గంధర్వులారా, మీరు పట్టుకుపోతున్న దుర్యోధనుడు మా సోదరుడు. వెంటనే అతన్ని విడిచి పుచ్చండి. ఇది మా అన్న అయిన ధర్మరాజు కోరిక,” అన్నాడు.\n\"ఇలా చేయమని మాకు దేవేంద్రుడి ఆజ్ఞ. ఆయన ఆజ్ఞ పాలించటం మాధర్మం,” అన్నారు గంధర్వులు.\n“స్త్రీలను గంధర్వరాజు చెరపట్టటం చాలా అనుచితం. మా మాట విని దుర్యో ధనుడు మొదలైనవారినీ, వారి భార్యలనూ విడిచిపెట్టండి. మంచిగా మీరు అలా చేయకపోతే, మీతో యుద్ధంచేసి మావారిని మేము విడిపించుకోవలసి వస్తుంది,” అన్నాడు అర్జునుడు.\nఅయితే గంధర్వులు మంచి మాటలకు లొంగక యుద్ధానికి సిద్ధమయ్యారు. పాండవులకూ, గంధర్వులకూ యుద్ధం ప్రారంభమయింది. దుర్యోధనుణ్ణి, అతని తమ్ముళ్ళనూ పట్టుకున్నట్టే, పాండవులను కూడా పట్టుకోవాలని గంధర్వులు ఆ పాండ వులను చుట్టుముట్టారు. కాని పాండవుల మీద ఈఎత్తు పారలేదు. అర్జునుడు గంధర్వ సైనికులను తన బాణాలతో తీవ్రంగా గాయ పరచసాగాడు; వాళ్ళు తనపై విసిరిన ఆయు ధాలనుమధ్యదారిలో సునాయాసంగా విరగ గొట్టాడు.\nయుద్ధం మధ్యలో చిత్రసేనుడు, “అర్జునా, నన్ను గుర్తించలేదా? నేను చిత్రసేనుణ్ణి. నీ స్నేహితుణ్ణి. ఈ దుర్మార్గుడైన దుర్యోధనుడు మీకూ, ద్రౌపదికీ తన వైభవం ప్రదర్శించి, బాధించటానికి ఘోషయాత్ర నెపంతో తన పరివారాన్ని వెంటబెట్టుకుని ద్వైతవనానికి బయలుదేరాడు. అది తెలిసి దేవేంద్రుడు వీళ్ళందరినీ పట్టి, స్వర్గానికి తీసుకురమ్మని నన్ను పంపాడు. అందుచేత ఆయన ఆజ్ఞ నిర్వర్తిస్తున్నాను,\" అన్నాడు.\nదానికి అర్జునుడు, “ఇతను దుర్మార్గుడే గాని, మా దాయాది. ఇతన్ని విడిపించుకు రమ్మని మా అన్న ధర్మరాజు మమ్మల్ని ఆజ్ఞాపించాడు. ఆయన ఆజ్ఞ నెరవేర్చడం నా ధర్మం. నువ్వు మా ధర్మరాజు దగ్గరికి వచ్చి ఆయన చెప్పినట్టు చేస్తే బాగుంటుంది. నీ మిత్రుడిగానూ, శిష్యుడిగానూ ఈ మాట అడుగుతున్నాను,” అన్నాడు.\nచిత్రసేనుడు అర్జునుడు మొదలైన వారి వెంట ఆశ్రమానికివచ్చి, ధర్మరాజుతో జరిగిన దంతా చెప్పాడు. అంతా విని ధర్మరాజు, \"గంధర్వరాజా, మీరు దుర్యోధనుణ్ణి చంపక పోవటం నిజంగా మా అదృష్టం. మా కులానికి గొప్ప ఆపద తప్పింది. మిమ్మల్ని చూడటం నా కెంతో సంతోషంగా ఉంది. మీరు నా విన్నపం మన్నించి దుర్యోధనా దుల నందరినీ వెంటనే విడిచిపుచ్చండి, \"' అని వేడుకున్నాడు.\nచిత్రసేనుడు ధర్మరాజు కోరినట్టే కౌరవు లను విడిచిపుచ్చి, సపరివారంగా స్వర్గానికి వెళ్ళిపోయాడు.\nతరవాత ధర్మరాజు దుర్యోధనుణ్ణి దగ్గిరికి పిలిచి, \"బాబూ, ఎప్పుడూ ఇలాటి సాహసం చేయకు. అందువల్ల సుఖం కలగదు. జరి గిన దానికి విచారించక, అంతఃపుర స్త్రీలతో ఇంటికి తిరిగి వెళ్ళు,\" అన్నాడు.",
            "book_page_end": 51
        },
        {
            "title": "మంత్రాల మహంకాళయ్య",
            "book_page_start": 56,
            "pdf_page_start": 56,
            "pdf_page_end": 59,
            "author": "రామవరపు గణేశ్వరరావు",
            "genre": "సామాజిక కథ/మూఢనమ్మకాలు",
            "moral": "అనారోగ్యానికి సరైన వైద్యం అవసరం, మూఢనమ్మకాలపై ఆధారపడకూడదు. దెయ్యాలు కేవలం మానసిక భయాలే.",
            "keywords": [
                "మల్లమ్మ",
                "వెంకటేశం",
                "మహంకాళయ్య",
                "చుక్కమ్మ దయ్యం",
                "భూతవైద్యం",
                "వైద్యం"
            ],
            "characters": [
                "మల్లమ్మ",
                "మల్లమ్మ భర్త (చిన్న రైతు)",
                "వెంకటేశం (మల్లమ్మ తమ్ముడు)",
                "మహంకాళయ్య (మంత్రాలవాడు)",
                "చుక్కమ్మ (చనిపోయిన స్త్రీ)",
                "రామయ్య (బడిపంతులు)",
                "మంగాచారి (వైద్యుడు)"
            ],
            "locations": [
                "చోడవరం గ్రామం",
                "చెరువు",
                "పట్నం"
            ],
            "content": "చోడవరం గ్రామంలో మల్లమ్మ అనే ఆవిడ ఉండేది. ఆమె భర్త ఒక చిన్న రైతు. వారికి ముచ్చటగా ముగ్గురుపిల్లలు. భర్తకు చేదోడు వాదోడుగా వుంటూ, అత్తమామలను అపు రూపంగా చూసుకుంటూ, ఏ చీకూ చింతా లేకుండా ఉండేదామె.\nఉన్నట్టుండి ఒక రోజున మల్లమ్మ మంచాన పడింది. లంఖణం పరమౌషధం- అనుకుని, ఏ మందులూ ఇప్పించక మొదట్లో ఆమెను పస్తులుంచారు. నీరసించి పోయింది కాని, మల్లమ్మకు జబ్బుతగ్గలేదు. ఇక లాభం లేదని, పొరుగూరి వైద్యుడు మంగాచారిని పిలిపించారు. ఆయన ఇచ్చిన కషాయం, గుళికలు పనిచెయ్యలేదు.\nఈస్థితిలో, పిలవని పేరంటంగా మంత్రాల మహంకాళయ్య వచ్చి, మల్లమ్మకేసి కొంచెం సేపు కన్నార్పకుండా చూసి, మల్లమ్మ భర్తతో, \"నీ భార్యకు పట్టింది దయ్యం, రోగంకాదు. ఆ దయ్యం కూడా మరేదో గ్రామానిదికాదు, మన గ్రామానిదే-చుక్కమ్మ!\" అన్నాడు.\nచుక్కమ్మ పేరు వింటూనే అక్కడ ఉన్న వాళ్ళతో పాటు మల్లమ్మ భర్త బెదిరిపోయాడు.\nఈ చుక్కమ్మ ఆర్నెల్లకిందట చీకటిపడుతున్న వేళ చెరువుకు నీళ్ళకు పోయి తిరిగిరాలేదు. తెల్లవారాక ఆమెశవం చెరువులో తేలుతున్నది.\nగ్రామంలో కొందరు అది ఆత్మహత్య అన్నారు. మరికొందరామెనీళ్ళఅంచునవున్న పాకుడు రాళ్ళమీద కాళ్ళుమోపి జారి నీట మునిగి పోయిందన్నారు.\n“అయితే, చుక్కమ్మదయ్యం అయిందం టావా?\" అన్నాడు మల్లమ్మ భర్త వణుకుతూన్న గొంతుతో.\n\"కాకేం చేస్తుంది మరి? పొద్దుకుంకేవేళ, గ్రామానికి తూర్పు వేపున వున్న చెరువులో మునిగిపోయిన వాళ్ళు, దయ్యాలవుతారని శాస్త్రం చెబుతున్నది!” అని మహంకాళయ్య తిరిగిచూడకుండా అక్కణ్ణించి వేగంగా వెళ్ళి పోయాడు.\nమహంకాళయ్య, మల్లమ్మకు దయ్యం పట్టిందన్న మరుక్షణం నుంచీ, అందరికీ మల్లమ్మలో ఆ లక్షణాలు కనిపించసాగాయి.\nపిల్లలు అల్లరిచేస్తే, అసలే నీరసంగా ఉన్న ఆమెకు కోపం వచ్చి అరిచేది. ఆ అరుపులు, కేకలు దయ్యంపట్టిన లక్షణాలే అన్నారు.\nఈ గొడవంతా విన్న ఊరి బడిపంతులు రామయ్య, మల్లమ్మభర్తతో, “భూతవైద్యుల బడాయి మాటలు పట్టించుకోకండి. శుభ్రంగా మూడు పూటలా తిండి పెట్టండి. బలంవస్తే మల్లమ్మ మామూలుమనిషిలా తిరుగుతుంది,” అని సలహా ఇచ్చాడు.\nఆ సలహా మల్లమ్మ భర్తతో పాటు ఎవ రీకీ నచ్చలేదు. ఒక బంధువు, ఆంజనేయుడి పేరు చెబితే దయ్యం ఠారుకుని పారిపోతుం దంటే, ఒక రాత్రివేళ ఆరుబయట రామా యణం తోలుబొమ్మలాట మల్లమ్మ ముందు ఆడించారు. నిద్ర ముంచుకురావడంతో మల్లమ్మ, ఆ ఆటను కొద్దిసేపు మాత్రమే చూడగలిగింది. అదిచాలదని మర్నాడు ఒక కోతులాడించేవాణ్ణి పిలిపిస్తే, వాడు మూడు కోతులచేత మూడుగంటల పాటు ఆటలాడిం చాడు. అదిచూసి అంత జబ్బులోనూ మల్లమ్మ విరగబడి నవ్వింది. అది మల్లమ్మకు పట్టిన దయ్యంనవ్వే అన్నారు కొందరు.\nఇది కాదని మల్లమ్మ భర్తా, బంధువొ కాయనా చెరువుకట్ట పక్కన ఉన్న మహం కాళయ్యపూరిపాకకువెళ్ళారు. మహంకాళయ్య, వాళ్ళనుచూస్తూనే, “మీరు ఏదో ఒకనాడు, నా దగ్గరకు వస్తారని తెలుసు. ఒకవేళ మీరు రాకపోయినా, నేనే వచ్చి వుండేవాణ్ణి. ఎందు కంటే ఇంతగొప్పభూతవైద్యుణ్ణి నేనుగ్రామంలో వుండగా, దయ్యం మనుషులనుపట్టి పీడిం చడం నాకు అవమానకరం!\" అన్నాడు.\n\"కాళయ్యా! ఆదయ్యంతోలుబొమ్మలాటలో ఆంజనేయస్వామిని చూసికూడా నా భార్యను వదిలిపోలేదు!\" అన్నాడు మల్లమ్మభర్త దిగులుగా.\n“ఈ చిన్న విషయానికి ఆంజనేయులవారి పేరు ఉచ్చరించడం అపచారం!\" అంటూ మహంకాళయ్య చెంపలువేసుకుని, \"ఆస్వామి, శాకినీ, ఢాకినీ పిశాచాలమీద తనబలం ప్రయో గిస్తాడుగాని, ఊరిదయ్యం చుక్కమ్మలాంటి దానిమీద మెరుపులాంటి తనవాలాన్ని ఝుళి పిస్తాడా? అజ్ఞానంఅంటే ఇదే!\" అంటూ సంచీ ఒకటి భుజానికి తగిలించుకుని వాళ్ళవెనక బయలుదేరాడు.\nఅతడు ఇంట్లో ప్రవేశిస్తూనే పెద్దగా ఏవో మంత్రాలుచదివి, సంచీలోంచి పసుపు కుంకుమలూ, నిమ్మకాయలూ తీశాడు.\nతర్వాత పసుపుకుంకుమలతో నేలమీద ముగ్గువేసి, దానిమీద పెట్టిన పీటపైన మల్లమ్మను కూర్చోబెట్టాడు. ఈ పని పూర్త య్యాక వినీ వినబడ కుండా ఏవో మంత్రాలు చదువుతూ, నిమ్మకాయలు కోసి మల్లమ్మ తలమీదుగా అటూ ఇటూవిసిరి, వేపమండలు తీసుకుని మల్లమ్మ తలమీదా, వీపుమీదా కొట్టసాగాడు.\nఆ సమయంలో, పట్నంలో చదువుకుం టున్న మల్లమ్మ తమ్ముడు వెంకటేశం, అక్కకు ఒంట్లో బాగాలేదని చూడవచ్చాడు. అతడు జరుగుతున్న ఘోరంచూసి, మహంకాళయ్యను “కొట్టకు, ఇక ఆగు!” అంటూ గద్దించాడు.\nమహంకాళయ్య వేపమండల్ని జారవిడిచి, వెంకటేశం కేసి చురచుర చూస్తూ, \"బస్తీ చదువులు కుర్రవాళ్ళను పాడు చేస్తాయన డానికి, ఇతడే సాక్ష్యం! సరే, రేపు ఈ వేళకే వస్తాను,\" అని క్షణం ఆగి, మల్లమ్మభర్తతో, \"రేపు పొద్దున స్వయంపాకం పంపేటప్పుడు ఐదురూపాయలతో పాటు ఎక్కడా తెల్లఈక అంటూ లేని నల్లకోడిపెట్టను పంపడం మరవకు,” అని సంచీ భుజాన వేసుకునివెళ్ళి పోయాడు.\nఆ పగలంతా వెంకటేశం, తన బావనడిగి జరిగిందంతా తెలుసుకున్నాడు. ఇరుగు పొరుగులు అతడికి చెరువులో బలవన్మరణం చెందిన చుక్కమ్మ దయ్యమైందని చెప్పారు.\nఆ రాత్రి మహంకాళయ్య చాలా పెద్దవేప మండలు తీసుకుని వచ్చాడు. వస్తూనే సంచీ లోని సరంజామా అంతా నేలమీద పరచి, పెద్దగొంతుతో, “దారినపోయే దానక్క దయ్యమా, దా! మసిబూసుకున్న మరిడమ్మా దా! బూడిద బుగ్గల భూతమా,దా!చెక్కమ్మ చెల్లి చుక్కమ్మా, దా!” అని కేకలువేస్తూ, మల్లమ్మ కేసి వేప మండలు ఝుళిపించాడు.\nఆ మరుక్షణం, తెరిచిఉన్న వాకిలిలోంచి వెంకటేశం, రెండు చేతుల్లో రెండు చింత బరికెలు పట్టుకుని, సుడిగాలిలా లోపలికి జొరబడి, గంతులేస్తూ, \"ఒరే, మహంకాళా! నేను, నువ్వు రమ్మన్నదయ్యాల్లో దేన్నీకాను. చింతబరికెల శాయమ్మను! చుక్కమ్మ నా తోబుట్టువు. ఆ రోజది చెరువులో మునిగి పోతుంటే, నువ్వు కట్టెక్కి వినోదిస్తున్నావట. ఆ చుక్కమ్మిప్పుడు, నీ పూరిపాకకు నిప్పు పెట్టడానికి పోయింది. ఈ తెల్లవారు జామున వేగుచుక్క పొడిచేలోపల, నువ్వు గ్రామం వదిలి పారిపోకపోయావో, నిన్ను చింతనిప్పు ల్లోవేసి, వేయించుకు తింటాను!” అన్నాడు.\nఇంతసేపూ వెంకటేశం మాటలను నిలు వెల్లా కంపించిపోతూ, గుడ్లప్పగించివింటున్న మహంకాళయ్య కదిలి ద్వారం కేసి పోతూ, \"దణ్ణాలు, దణ్ణాలు శాయమ్మా! క్షమించు!\" అంటూ బయటికి పరిగెత్తబోయాడు.\nవెంకటేశం, అతడి దారిని అడ్డగించి, చింతబరికెలతో నాలుగుబాది వీధిలోకి తరిమే శాడు. ఆ సమయంలో అక్కడ చేరిన వాళ్ళం దరూ, \"అంతా ఏదో చోద్యంగావుందే!” అనుకోసాగారు.\nఅలసిపోయిన వెంకటేశం, ఒక చెంబెడు మంచినీళ్ళు తాగి, అక్క మంచం పక్కన కూర్చున్నాడు. అప్పుడు అతడిబావ ఆశ్చర్యంగా, \"ఏరా, వెంకూ! చుక్కమ్మ తోబుట్టువు శాయమ్మ కూడా దయ్యమయిందా? ఇంతకూ ఆవిడ నిన్నెందుకు పట్టినట్టూ?\" అని అడిగాడు.\n\"బావా! నమ్మే మూర్ఖులుంటే చచ్చి పోయిన వాళ్ళందరూ దయ్యాలే! బండెడు ఇంటి చాకిరికి తోడు సరైన తిండిలేక అక్క జబ్బు పడింది. త్వరగా నీ పెద్ద కొడుక్కు పెళ్ళి చేసి కోడల్ని తెచ్చుకో. ఆవిడ అక్కకు ఇంటి పనుల్లో సాయంగా ఉంటుంది. నేను అక్కను రేపే పట్నం తీసుకుపోతున్నాను. అక్కడ మంచి వైద్యులున్నారు. ఒక్క నెల రోజుల్లో అక్కను ఎప్పటి మనిషిలా చేసి తీసుకువస్తాను,\" అన్నాడు.\n“అంతా నీఇష్టం, మీఅక్క ఇష్టం!”అంటూ మల్లమ్మ భర్త, ఆప్యాయంగా వెంకటేశం వీపు తట్టాడు.",
            "book_page_end": 59
        },
        {
            "title": "పుల్లన్నశాస్త్రి పంచాంగం",
            "book_page_start": 60,
            "pdf_page_start": 60,
            "pdf_page_end": 62,
            "author": "మార్కండేయ కుమారి",
            "genre": "సామాజిక కథ/వివేకం",
            "moral": "అహంకారాన్ని విడిచిపెట్టి, సందర్భానికి అనుగుణంగా ప్రవర్తించాలి. సంప్రదాయాలను కాలంతో పాటు మార్చుకోవడానికి వివేకం అవసరం.",
            "keywords": [
                "పుల్లన్నశాస్త్రి",
                "జమీందారు",
                "పట్టాభిషేకం",
                "అహంకారం",
                "తిక్కన కవి",
                "పంచాంగం"
            ],
            "characters": [
                "యదుకృష్ణరాయణంగారు (జమీందారు)",
                "పుల్లన్నశాస్త్రి (పురోహితుడు)",
                "తిక్కన (కవి)",
                "యువరాజు",
                "పండితులు/పెద్దలు"
            ],
            "locations": [
                "వియ్యంపేట",
                "పుల్లేటికుర్రు"
            ],
            "content": "ఒకానొకప్పుడు, వియ్యంపేట జమీందారు యదుకృష్ణరాయణంగారు, తన కుమారుడికి యువరాజు పట్టాభిషేక మహోత్సవం ప్రక టించాడు. నాలుగు రోజుల పాటు జరిగిన పట్టాభిషేక మహెూత్సవానికి, కానుకలమీది ఆశతో, బంధువులను వెంటబెట్టుకుని కవులు, పండితులు, పురోహితులు, కళాకారులుచాలా మంది వచ్చారు.\nజమీందారు వారివారికున్న పేరుప్రఖ్యా తులనుబట్టి వరుసక్రమంలోసన్మానాలజాబితా ఒకటి తయారు చేయించి, దాని ప్రకారం ఎవరినీ విడిచిపెట్టకుండా, అందరినీ తగిన రీతిలో సత్కరించాడు. అయితే, పురోహితుల జాబితావచ్చేసరికి, పుల్లేటికుర్రు నుంచి వచ్చిన పుల్లన్నశాస్త్రి అనే పురోహితుడు తన పేరుభారీ సంభావనలు ముట్టజెప్పబడే మనాపాఠీల పక్కనగాక, సామాన్య పురోహితులస్థాయి జాబి తాలో చివరచేర్చబడడం చూసి ఉడుక్కున్నాడు. ఆయన తన పేరు రాగానే యువరాజు వద్దకు వెళ్ళి, యువరాజు ఇచ్చిన నాలుగు వరహాలసంభావనపుచ్చుకుని, “ప్రభూ! మీరేవో కానుకలిస్తారని, ఈ నాలుగు రోజుల నుంచీ నేను ఎదురుచూడ్డం లేదు. నా గ్రామంలో పంచాంగం పట్టుకుని ఇల్లిల్లూ తిరిగి తిథి, వారం, నక్షత్రం చెప్పినా, ఇంతకంటే ఎక్కువ సంపాయించగలను. నేను మిమ్మల్ని కించ పరచడం లేదనుకుంటే, మీ గ్రామంలో ఒక పురోహితుడుగా, ఇప్పుడు మీరిచ్చిన సంభా వనను మీకు కానుకగా చదివిస్తున్నాను. శతమానం భవతి!\" అంటూ ఆశీర్వదించి, సంభావనను యువరాజు చేతిలో పెట్టేశాడు.\nఅక్కడున్న వారందరికీ పుల్లన్నశాస్త్రి అహం కారంచూసి కోపంవచ్చింది. అయితే జమీం దారు మాత్రం ప్రశాంతంగా, “జమీందారు నదిలాంటివాడు. ఆశ్రితులను వారు వారు . తెచ్చుకున్న పాత్రల పరిమాణాన్నిబట్టి నది నీరిచ్చినట్టే, మేము కూడా వినికిడిని బట్టి తయారుచేసిన జాబితా ప్రకారం సంభావన లివ్వడం జరిగింది. మీరింతకన్నా ఎక్కువ సత్కారానికి పాత్రులైతే చెప్పుకునే విధానం ఇది కాదు. నీరు తక్కువ వచ్చిందనిపాత్రను నదిలోకి విసిరేస్తే నష్టపోయేది నది కాదు. ఏది ఏమైనా ఈ సమయంలో మీ ప్రవర్తన క్షంతవ్యంకాదు,\" అన్నాడు.\nపుల్లన్నశాస్త్రి సిగ్గుపడ్డాడు. సభాముఖంగా ఆయన తన ప్రవర్తనకు క్షమాపణ చెప్పు కున్నాక, జమీందారు ఆయనను పరీక్షించి, అన్ని విధాలా యోగ్యుడని ప్రశంసించి, తగిన విధంగా సత్కరించాడు. పుల్లన్నశాస్త్రి పట్టాభి షేక్ మహోత్సవం ముగిశాక, పుల్లేటికుర్రు గ్రామానికి వచ్చేశాడు.\nఅహంకారంతో చేసిన పనైనా, యువరాజుకే కానుకలు చదివించిన విషయం, పుల్లేటి కుర్రులో అందరినీ ఆకర్షించి, పుల్లన్నశాస్త్రిని గ్రామంలో ప్రముఖుణ్ణి చేసింది. దాంతో ఆయనకు గర్వం మరింతగా పెరిగిపోయింది.\nజమీందారునే ధిక్కరించి సన్మానం పొందడం ఆయన గొప్పగా భావించాడు.\nఆనాటి నుంచీ ఆయన ధనిక, పేద అనే తేడా చూడకుండా పెళ్ళి చేయించినా, వ్రతం చేయించినా - పురానికిహితంకోరేవాడు పురో హితుడు, అన్నమాట మరిచి, ఒకటికి రెండు రెట్లు సంభావనను గుంజువాడు.\nఇలా ఉండగా – పుల్లేటికుర్రులో వుండే తిక్కన అనే కవి తండ్రి కాలంచేశాడు. తిక్కన, జమీందారు ఆశ్రయ కవులలో ఒకడవడం చేత, జమీందారు పదకొండవరోజు కర్మ కాండకు హాజరయ్యాడు.\nఅది ముగిశాక, పట్టలేని విచారంలో మునిగి ఉన్న తిక్కనను చూసి జమీందారు, \"మీరు పండితులు. అన్నీ తెలిసినవారు. తండ్రి లేనిలోటు తీర్చలేనిదే! అయినా మీరింతగా దిగులు పడిపోకూడదు.\" అన్నాడు. అందుకు తిక్కన, “ప్రభూ! ఈ ఇల్లు నా తండ్రి కష్టపడి కట్టుకున్నాడు. అందువల్లనే, చివరిక్షణంవరకు ఆయనను ఈ ఇంట్లోని మంచం మీద వుంచాను. ఆయనపోయిన నక్షత్రంమంచిది కాదు. ఇంటినినాలుగునెలలపాటు వదిలెయ్యా లని పురోహితులవారు చెబుతున్నారు. మంచి నక్షత్రాలు, చెడ్డనక్షత్రాలు అంటూ, మనం కట్టుకున్న ఇంట్లో కాలధర్మం చెందే అవకాశం లేని మానవజన్మ గురించి విచారిస్తున్నాను,” అన్నాడు.\nజమీందారు ఆయనకేసి జాలిగా చూసి, అప్పటికప్పుడు పుల్లన్నశాస్త్రితో పాటు మరి కొందరు పెద్దలను సమావేశపరిచి, వాళ్ళతో, “నాకు మీరొక సహాయం చెయ్యాలి. వాస్తు శాస్త్రరీత్యా, ఈ తిక్కనగారిల్లు చాలా బావుంది. నాకు కొంతకాలంపాటు, ఈ ఇంట్లో వుండా లన్న కోర్కె కలిగింది. అందుకు కారణం ఇక్కడికి రాగానే నాలో ఏదో ప్రశాంతత కలి గింది. ఎన్నాళ్ళుగానో గూడుకట్టుకుని వున్న అశాంతీ, ఆందోళనాభావాలు పటాపంచ లయినై. కానీ కవిగారు, ఈ ఇల్లు విడిచి పెట్టాలని మీరు చెప్పినట్టు విన్నాను. దీనికి మార్గాంతరం ఏమైనా వుంటే చెప్పండి!” అన్నాడు.\nపుల్లన్నశాస్త్రి పెద్దలతో చర్చించి, జమీందా రుతో, \"ప్రభూ! శాస్త్రాలు, ఆచారాలు ఆపస్తం భుడనే ముని ప్రవేశపెట్టాడు. అయితే, దేశ కాల పాత్రానుగుణంగా వాటిని మార్చుకోమని ఆయన చెప్పిన విషయం మాకు సమ్మతమే! కవిగారింటికి ఉదకశాంతి చేయించుకుంటే దోషంపోయి, నివాసయోగ్యమవుతుంది, \"అన్నాడు.\nజమీందారు ముసిముసి నవ్వులు నవ్వి, వెంటనే పుల్లన్నశాస్త్రి ఆధ్వర్యంలో ఉదకశాంతి జరిపించి, తిరిగి వెళ్ళిపోతూ, పుల్లన్నశాస్త్రితో, \"మన ఆచార వ్యవహారాలలో అనాగరికం, ప్రస్తుతకాలానికి అభ్యంతరకరమైనదేమైనా వుంటే, వాటికి మార్గాంతరాలు సూచిస్తూ పంచాంగాలలో వివరణ ఇవ్వండి. నేను ఘనంగా సన్మానించి, మంచి బహుమతి ఇవ్వదలచాను,\" అన్నాడు. ఈ విధంగా, తిక్కన ఇల్లు వదిలిపోనవసరం లేకపోయింది.\nపుల్లన్నశాస్త్రి, పండితులతో చర్చించి, శుభా శుభకార్యాలలో సులువైన మార్పులు సూచిస్తూ పంచాంగం తయారుచేసి, జమీందారుచేత ఘనంగా సన్మానించబడ్డాడు.",
            "book_page_end": 62
        },
        {
            "title": "భూమయ్య సమస్య",
            "book_page_start": 63,
            "pdf_page_start": 63,
            "pdf_page_end": 65,
            "author": "జి.సి. జీవి",
            "genre": "సామాజిక కథ/వివేకం",
            "moral": "మానసిక సమస్యలకు మూలం తెలుసుకోవాలి. నిస్సత్తువగా ఉన్నవారిని ఉత్తేజపరచడానికి తెలివైన ఉపాయాలు వాడవచ్చు.",
            "keywords": [
                "భూమయ్య",
                "శేషయ్య",
                "మానసిక సమస్య",
                "వ్యాపారం",
                "నాటకం",
                "ఉపాయం"
            ],
            "characters": [
                "భూమయ్య (వ్యాపారి)",
                "భూమయ్య భార్య",
                "రమణయ్య (కొడుకు)",
                "లక్ష్మి (కూతురు)",
                "శేషయ్య (వియ్యంకుడు)",
                "లక్ష్మి భర్త (శేషయ్య కొడుకు)"
            ],
            "locations": [
                "కుబేరపురం",
                "పొరుగూరు (శేషయ్య ఊరు)"
            ],
            "content": "కుబేరపురంలో, భూమయ్య అనే పేరెన్నిక గన్న బట్టల వ్యాపారి వుండేవాడు. ఆయనకు అనుకూలవతి అయిన భార్య, చేతికంది వచ్చిన కొడుకు, రూపవతీ, గుణవతీ అయిన కూతురు గల కుటుంబం. ఆయన కూతురు లక్ష్మిని, పొరుగూరు ధాన్యం వ్యాపారి అయిన శేషయ్యకొడుక్కుఇచ్చి ఘనంగా పెళ్ళిచేశాడు.\nఆ తర్వాత ఆయన వ్యాపారాన్ని కొడుకు రమణయ్యకు అప్పగించాడు. అత్తవారింట కూతురు సుఖంగా కాపురం చేస్తున్నది. తండ్రి అప్పగించిన బట్టల కొట్టును వృద్ధి చేసి, విజయవంతంగా నడిపిస్తున్నాడు రమణయ్య.\nఈవిధంగా, ఏ చీకూచింతాలేని సంసారం భూమయ్యది. అయితే, హాయిగా కాలుమీద కాలువేసుకుని, కులాసాగా కబుర్లు చెబుతూ వుండవలసింది పోయి, ఎప్పుడూ తనగదిలో ఒంటరిగా కూర్చుని, దిగులుగా వుండసాగాడు భూమయ్య.\nక్రమంగా ఆయనకు ఆకలి మందగిం చింది. వేళకు సరిగా భోజనం చేయడంకూడా మానుకున్నాడు. రాత్రిళ్ళు నిద్ర పోకుండా, తనలో తను ఏదో గొణుక్కుంటూ వుండడం ప్రారంభించాడు. భార్యగాని, కొడుకుగాని పలకరిస్తే, విసుక్కోవడం మొదలు పెట్టాడు.\nభూమయ్య పరిస్థితి చూసి, ఆయన భార్య బెంబేలు పడిపోయి, చాలా మంది వైద్యులకు ఆయనను చూపించింది. అన్ని పరీక్షలూ చేసి, ఆయనకు ఎలాంటి వ్యాధీ లేదని, వాళ్ళు తేల్చి చెప్పారు. ఒక వేళ తన భర్తకు గాలిసోకిందేమోనని భూమయ్యభార్య, భూతవైద్యులను కూడా రప్పించి మంత్రాలు వేయించింది; తాయెత్తులు కట్టించింది. ఎన్ని చేసినా భూమయ్యలో మార్పులేదు.\nఇలావుండగా – తీర్థయాత్రలు ముగించు కుని, ఒకసారి భూమయ్యను చూసిపోదామని, ఆయన వియ్యంకుడు శేషయ్య వచ్చాడు. ఆయనను చూస్తూనే భూమయ్యభార్య కళ్ళ నీళ్ళుపెట్టుకుని, “అన్నయ్యా, మీబావఆరోగ్యం ఈ మధ్య ఏమీ బావుండడంలేదు, వెనకటి రోజులేనయం. ఈ ఊరుకు వచ్చిన కొత్తలో, బట్టలమూట నెత్తినపెట్టుకుని, వీధి వీధి తిరిగి అమ్ముకు వచ్చేవాడు. చాలీచాలని అద్దెకొంపలో వుండేవాళ్ళం. వచ్చే ఆదాయం సరిపోయేది కాదు. అయినా, ఎంతో ధీమాగా, కులాసాగావుండేవాడు. అదృష్టం కలిసొచ్చింది. బట్టలకొట్టుతెరిచాము. కొడుకు ప్రయోజకుడై తండ్రి వ్యాపారాన్ని చూసుకుంటున్నాడు. అమ్మాయి మీఇంటసుఖంగా వున్నది. ఇప్పుడా యనకుఏసమస్యలూ లేవు!\" అంటూ, ఇప్పటి భీమయ్య పరిస్థితిగురించి వివరంగా చెప్పింది.\nఆమె చెప్పిందంతా శ్రద్ధగా విన్న శేషయ్య, కాసేపు ఆలోచించి, \"నువ్వేమీ దిగులు పడ కమ్మా, దైర్యంగావుండు! మీ గ్రహబలంబాగు న్నట్టులేదు. త్వరలోనే అంతా సర్దుకుని, బావ మళ్ళీ మామూలు మనిషి కాగలడనే నమ్మకం నాకుంది,” అని ధైర్యం చెప్పి, భూమయ్యను పలకరించి, తనఊరుకు వెళ్ళిపోయాడు.\nపక్షం రోజులు గడిచాయోలేదో, ఒకనాటి ఉదయం, మూటాముల్లే సర్దుకుని, ముక్కు చీదేస్తూ పుట్టింటికి చేరుకున్న కూతురు లక్ష్మిని చూసి నివ్వెరపోయింది, భూమయ్య భార్య.\n\"ఏం జరిగిందే, తల్లీ? ఇట్లా చెప్పాపెట్ట కుండా ఒంటరిగా ఊడిపడ్డావు. మీ ఆయ నతో ఏమైనా గొడవ పడ్డావా?” అనిఅడిగింది భూమయ్యభార్య.\n\"ఏం చెప్పనమ్మా! మీ అల్లుడికి వ్యాపా రంలో తీరని నష్టం వచ్చింది. అప్పులవాళ్ళ బాధకు తట్టుకోలేక బైరాగుల్లో కలిసిపోయాడు. ఇక తిరిగిరానని చీటీ కూడా రాసి పెట్టి మరీ ఇల్లొదిలి వెళ్ళాడు,\" అంటూ లక్ష్మి శోకాలు పెట్టసాగింది.\nగదిలో వుండి ఇదంతా విన్న భూమయ్య, విసురుగా బయటికి వచ్చి, “నీ మామ, ఆ శేషయ్య ఏం అఘోరిస్తున్నాడు?” అని కోపంగా కూతురును ప్రశ్నించాడు.\n“మీకు ముఖం చూపించలేనని దిగులుగా గదిలో ముసుగుతన్ని పడుకున్నాడు, నాన్నో!” అంటూ లక్ష్మి కుమిలి కుమిలి ఏడవసాగింది.\n“ఇక ఊరుకో, తల్లీ! ఆ శేషయ్యకొడుకు సన్యాసుల్లోకలిసినా, బైరాగుల్లో చేరిపోయినా, వెదికి మెడపట్టుకు లాక్కొస్తాను. నువ్వే చూద్దువుగాని,\" అంటూ భూమయ్య, గదిలో ఒకమూలగా గోడకు ఆనించివున్న చేతికర్ర తీసుకుని, బాడుగబండిలో వియ్యంకుడి ఊరుకు ప్రయాణమయ్యాడు.\nఆయన, శేషయ్య ఇంటి గడప ఎక్కు తూనే, శేషయ్యను గట్టిగాకేకవేసిపిలిచి, గది లోంచి బయటకువచ్చిన శేషయ్యను చూస్తూనే చేతికర్రను గడపమీద గట్టిగా తాటించి, \"లక్ష్మి చెప్పగా నీ కొడుకు నిర్వాకం విన్నాను. ఇక ఇప్పుడు చేయవలసిందేదో చేయాలి గాని, ముసుగు బిగించి పడుకుంటే సరి పోతుందా? పద, ఇద్దరం వెళ్ళి వెతుకుదాం,\" అంటూ శేషయ్యను బైలుదేరదీశాడు.\nఇద్దరూ కలిసి ఆ చుట్టుపక్కల వున్న ఆశ్రమాలూ, మఠాలూ వెదికి, ఒక మఠందగ్గర బైరాగివేషంలోవున్న లక్ష్మి భర్తను పట్టుకున్నారు.\nశేషయ్య, కొడుకుతో ఏదో చెప్పబోయేం తలో, భూమయ్య కల్పించుకుని, \"ఏమయ్యా, అల్లుడూ! ఆశ్రమాలూ, మఠాలూ, ఈ బైరాగి వేషాలూ, అంతో ఇంతో దైవభక్తి వున్న వాళ్ళ కోసంగాని – వ్యాపారంలో నిలువునా దివాళా ఎత్తిన వాళ్ళకోసం కాదు. వ్యాపారం అన్న తర్వాత లాభనష్టాలు సహజం, అల్లుడూ! నష్టం వచ్చిందని ఇంటినీ, కట్టుకున్న ఇల్లా లినీ వదిలి పోతారా ఎవరైనా? మళ్ళీ మంచి ధాన్యంకొని వ్యాపారం ప్రారంభించు. కావల సిన పైకం నేను సర్దుతాను; అప్పుగానే అనుకో!” అని అల్లుడికి నచ్చజెప్పి, అతడితో పాటు వియ్యంకుడు శేషయ్యను కూడా తనఇంటికి తీసుకువచ్చాడు.\nభైరాగి వేషంలోనే అయినా, తిరిగి వచ్చిన భర్తను చూసి, లక్ష్మి అమితానందం చెందింది.\nభూమయ్య, అల్లుడికీ, కూతురుకూ కొత్త బట్టలుపెట్టి, శేషయ్య చేతికి పాతికవేలు ఇస్తూ, \"బావగారూ! ఈ డబ్బుతో నీకొడు కును మళ్ళీ ధాన్యం వ్యాపారం ప్రారంభించ మను. నువ్వు కూడా ఉట్టినే చేతులు కట్టు కుని ఇంటివాసాలు లెక్కపెట్టకుండా, మా అల్లుడికి వ్యాపారంలో సాయపడుతూండు. అతడికింకా వ్యాపారానుభవం చాలదని, నా నమ్మకం!\" అన్నాడు చిన్నగా నవ్వుతూ.\nఈ మాటలకు శేషయ్య కూడా నవ్వుతూ, డబ్బును తిరిగి భూమయ్యచేతిలో పెట్టి, “మా వాడు వ్యాపారంలో నష్టపోయిందేమీ లేదు, బావా! కొడుక్కు బట్టలవ్యాపారం అప్పగిం చాక, ఎప్పుడూ ఇంట దిగులుగా కూర్చునే నీలో మార్పుతెచ్చేందుకు, నేనూ, నా కొడుకూ కలిసి ఆడిన నాటకమిదంతా!\" అన్నాడు.",
            "book_page_end": 65
        }
    ],
    "statistics": {
        "total_stories": 11,
        "author_counts": {
            "చందమామ బృందం": 4,
            "జె. ఉదయనాగశిరీష": 1,
            "వారణాశి రామక్రిష్ణ": 1,
            "శ్రీవి. 'చందమామ'": 1,
            "కల్పితం": 1,
            "రామవరపు గణేశ్వరరావు": 1,
            "మార్కండేయ కుమారి": 1,
            "జి.సి. జీవి": 1
        },
        "genre_counts": {
            "వ్యాసం": 1,
            "జానపద కథ": 1,
            "హాస్యం/లౌక్య కథ": 1,
            "చారిత్రక కథ/సీరియల్": 1,
            "బేతాళ కథలు": 1,
            "గ్రామీణ కథ": 1,
            "సామాజిక కథ": 1,
            "పురాణ/మహాభారత కథ": 1,
            "సామాజిక కథ/మూఢనమ్మకాలు": 1,
            "సామాజిక కథ/వివేకం": 2
        }
    }
}