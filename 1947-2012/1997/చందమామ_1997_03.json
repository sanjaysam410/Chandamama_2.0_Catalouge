{
    "book_id": "చందమామ_1997_03",
    "stories": [
        {
            "title": "చిత్రలేఖనం ప్రాధాన్యత!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "చిత్రలేఖనం పిల్లల మానసిక వికాసానికి, సర్వతోముఖాభివృద్ధికీ చాలా ముఖ్యమైనది.",
            "keywords": [
                "చిత్రలేఖనం",
                "విద్య",
                "పాఠ్యాంశం",
                "మానసిక వికాసం",
                "కళ"
            ],
            "characters": [
                "చందమామ బృందం"
            ],
            "locations": [
                "భారతదేశం"
            ],
            "content": "శరీరానికి వ్యాయామం లాగా మనసుకు ఉల్లాసాన్నీ, ఉత్తేజాన్నీ\nకలిగించేవి కళలు. కళలలో చిత్రకళ ముఖ్యమైనది. చిత్రలేఖనం\nపసిపిల్లలలో ఉహాశక్తిని పెంచుతుంది; వారిలోని పరిశీలనా\nసక్తికి పదునుపెడుతుంది.\nమనదేశంలో విద్యారంగానికి సంబంధించిన వివిధ అంశా\nలను గురించి క్రమబద్ధంగా పరిశోధనలు జరిపే ఎన్ సి ఇ\nఆర్ టి సంస్థ ఈ నిజాన్ని గుర్తించి చిత్రలేఖనాన్ని పదవ\nతరగతి వరకు పాఠ్యాంశంగా చేయాలని సూచించింది.\nఇప్పటికే మన పాఠశాలలలో చిత్రలేఖనం పాఠ్యాంశంగా\nఉన్నది. కాని దానిపట్ల తగినశ్రద్ధ చూపడంలేదు. ఇక ప్రభుత్వ\nపాఠశాలల సంగతి సరేసరి. చాలినంతమంది ఉపాధ్యాయులు\nఉండరు. అవసరమైన పరికరాలు ఉండవు. పేరుకు డ్రాయింగ్\nపిరియడ్ ఉన్నప్పటికీ, ఖాళీగా ఉన్న మరే ఉపా ధ్యాయులనో\nఆ తరగతికి పంపడం ఆనవాయితీగా ఉంటున్నది. ప్రభుత్వేతర\nసంస్థలు చిత్రలేఖనం పోటీలు పెడితే, అందుకు విద్యార్థులను\nపంపడంలో తగిన శ్రద్ధ చూపడంలేదు. ఉపాధ్యాయు లేకాదు;\nతల్లితండ్రులు కూడా ఈ విషయంలో ఆసక్తి కనబరచడం\nలేదు. పైగా దీనిని పిల్లల చదువుకు అంతరాయంగా భావించే\nవారూ ఉన్నారు. ఇది సరైన ధోరణికాదు.\nపిల్లల మానసిక వికాసానికీ, సర్వతోముఖాభివృద్ధికీ, చిత్ర\nలేఖనం ఎంతో దోహదం చేస్తుంది. కాబట్టి మన పాఠశాలలలో\nదీనికి తగిన ప్రాధాన్యత నివ్వడం చాలా అవసరం!",
            "book_page_end": 7
        },
        {
            "title": "వార్తలు – విశేషాలు: బంగ్లాదేశ్ జాతిపిత",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "చరిత్ర",
            "moral": "చందమామ బృందం",
            "keywords": [
                "బంగ్లాదేశ్",
                "షేక్ ముజిబుర్ రెహమాన్",
                "స్వాతంత్ర్యం",
                "రాజకీయ చరిత్ర",
                "బంగబంధు"
            ],
            "characters": [
                "షేక్ ముజిబుర్ రెహమాన్ (బంగబంధు)",
                "షేక్ హసీనా వాజేద్",
                "డా||శంకర్ దయాళ్ శర్మ"
            ],
            "locations": [
                "బంగ్లాదేశ్",
                "తూర్పు పాకిస్తాన్",
                "ఇండియా",
                "ఢక్కా"
            ],
            "content": "బంగ్లాదేశ్ ఏర్పడి ఇరవైఅయిదు సంవత్సరాలు\nపూర్తయిన సందర్భంగా అక్కడ రజతోత్సవాలు జరుపు\nకున్నారు.రజతోత్సవాలు ముగిసిన రెండు నెలల\nతరవాత బంగ్లాదేశ్ ఆవిర్భావానికి పోరాటం సాగించిన\nషేక్ ముజిబుర్ రెహమాన్ను జాతిపితగా ప్రకటిం\nచడం జరిగింది. అంతవరకు తూర్పు పాకిస్తాన్గా\nకొనసాగిన ఆ దేశ స్వాతంత్ర్యం కోసం ఉద్యమం\nనడిపిన నేతగా ముజిబుర్ రెహమాన్ ప్రపంచ\nప్రసిద్ధిగాంచాడు.\n1947వ సం||లో ఇండియా విభజన జరిగి\nనప్పుడు ముస్లిం జనాభా అధికంగా గల ఆ ప్రాం\nతాన్ని పాకిస్తాన్కు ఇవ్వడం జరిగింది. దానినితూర్పు\nపాకిస్తాన్ అనేవారు. అయినప్పటికీ మొదటి నుంచే\nఅక్కడి ప్రజలు పాకిస్తాన్ నుంచి విడిపోయి 'సోనార్\nబంగ్లా' ఏర్పాటు చేసుకోవాలని కలలు గనసాగారు.\nకాని పాకిస్తాన్ అందుకు అంగీకరించలేదు.\nఉద్యమానికి నాయకత్వం వహించిన 'బంగబంధు'\nషేక్ ముజిబుర్ రెహమాన్ వంటి నాయకులను\nజైల్లో పెట్టి ఉద్యమాన్ని అణగదొక్కడానికి పూను\nకున్నది. పాకిస్తాన్ ప్రతినిధుల వేధింపు చర్యలు\nమితిమించడంతో అక్కడి ప్రజలు బాధలు భరించ\nలేక పొరుగున ఉన్న పశ్చిమ బెంగాల్, త్రిపుర,\nమేఘాలయ, అస్సాం ప్రాంతాలకు శరణార్థులుగా\nరాసాగారు. శరణార్థులకు భారతదేశం ఆదరంతో\nఆశ్రయమిచ్చింది. కాని వీరి సంఖ్య రోజురోజుకూ\nపెరిగిపోవడంతో దీనికొక శాశ్వత పరిష్కారం వెతక\nవలసిన అవసరం ఏర్పడింది. శరణార్థులను\nసొంత దేశానికి పంపాలంటే దానికి తగిన వాతా\nవరణం అక్కడ ఉండాలి. కాబట్టి మనదేశం\nబంగ్లాదేశ్ విముక్తి సేనలతో చేతులు కలిపి, బల\nప్రయోగానికి పూనుకోవలసిన నిర్బంధం ఏర్పడింది.\n1971వసం||లో పదిహేను రోజులపాటు జరిగిన\nఇండియా-పాకిస్తాన్ యుద్ధానంతరం డిసెంబర్\n16వ తేదీ పాకిస్తాన్ సేనలు లొంగిపోయాయి.\nపాకిస్తాన్ నుంచి తూర్పు పాకిస్తాన్ విడిపోయి\nబంగ్లాదేశ్ ఏర్పడింది. షేక్ ముజిబుర్ రెహమాన్\nవిడుదల చేయబడ్డాడు. 1972వ సం||లో ఆయన\nదేశ అధ్యక్షుడయ్యాడు. కాని ఆయన 1975 ఆగస్టు\n15వ తేదీ కుటుంబంతో సహా రాజధాని ఢక్కాలో\nహత్యచేయబడ్డాడు. ఆ సమయంలో జర్మనీలో ఉన్న\nఆయన ఇద్దరు కుమార్తెలు మాత్రం ప్రాణాలతో\nతప్పించుకున్నారు. వారిలో పెద్ద కుమార్తె అయిన\nషేక్ హసీనా వాజేద్ 1981వ సం||లో ఇంగ్లాండు\nనుంచి స్వదేశానికి తిరిగి వచ్చి రాజకీయ రంగంలో\nదిగారు. ఆమె తండ్రి స్థాపించిన అవామీలీగ్\nపార్టీనాయకత్వం చేపట్టారు. 1996వసం|| జూన్\nనెలలో జరిగిన సాధారణ ఎన్నికలలో అవామీలీగ్\nవిజయం సాధించడంతో హసీనా బంగ్లాదేశ్ ప్రధాన\nమంత్రి అయ్యారు.\nబంగ్లాదేశ్ రాజ్యాంగ శాసనం నాలగవ సవర\nణలో ముజిబుర్ రెహమాన్ న్ను జాతిపితగా పేర్కొని\nగౌరవించింది. కాని 1979వ సం||లో సైనిక పాల\nకులు ఆ సవరణను రద్దు చేశారు. అయినప్పటికీ-\nబంగబంధు షేక్ ముజిబుర్ రెహమాన్ బంగ్లాదేశ్\nజాతిపితగా కొనసాగుతున్నారు; ఆయన పట్ల గౌరవం\nలేకుండా ప్రవర్తించడం రాజ్యాంగ ధిక్కారంగా\nభావించబడుతుంది - అని బంగ్లాదేశ్ పార్లమెంటు\nస్పీకర్ ఫిబ్రవరి 19వ తేదీ ప్రకటించాడు.\nబంగ్లాదేశ్ డిసెంబర్ 16వ తేదీ స్వాతంత్య్ర రజ\nతోత్సవాలు జరుపుకున్నది. 1972వ సం||లో షేక్\nముజిబుర్ రెహమాన్ దేశానికి స్వాతంత్ర్యం ప్రకటిం\nచిన చోట, ప్రస్తుత ప్రధానమంత్రి షేక్ హసీనా\nవాజేద్ - స్వతంత్ర\nస్మారక స్తూపానికి\nశంకు స్థాపన చేశారు.\nఆరోజే మన\nదేశంలో 'విజయ్\nదివస్' ఉత్సవం జరి\n໖໐໖. రాష్ట్రవ తి\nడా||శంకర్ దయాళ్\nశర్మ సైనిక వందనం\nస్వీకరించారు.",
            "book_page_end": 9
        },
        {
            "title": "సద్బుద్ధిమాత్ర",
            "book_page_start": 10,
            "pdf_page_start": 10,
            "pdf_page_end": 15,
            "author": "చందమామ బృందం",
            "genre": "నీతి కథ",
            "moral": "మంచిపని తాత్కాలికంగా కాక, హృదయపూర్వకంగా చేస్తేనే దానికి తగిన ఫలితం లభిస్తుంది. సద్బుద్ధిని శాశ్వతంగా అలవర్చుకోవాలి.",
            "keywords": [
                "సద్బుద్ధి",
                "పరోపకారం",
                "బైరాగి",
                "నిధి",
                "అన్నదమ్ములు"
            ],
            "characters": [
                "చతురుడు",
                "విదురుడు",
                "ప్రవరుడు",
                "తోడికోడళ్ళు",
                "బైరాగి",
                "రాఘవయ్య",
                "వీరప్ప"
            ],
            "locations": [
                "గ్రామం"
            ],
            "content": "చతురుడు, విదురుడు ప్రవరుడు అన్న\nదమ్ములు. తండ్రి పోయాక లంకంత కొంపను\nమూడు వాటాలుగా విభజించుకుని, ఎవరి\nమానాన వాళ్ళు కాలం గడుపుతున్నారు. కానీ\nఎంతకాలంగడిచినా ముగ్గురి జీవితం ఎదుగూ\nబొదుగూలేకుండా, గొర్రెతోక బెత్తెడు అన్న\nట్టుగా వుంటున్నది.\nఒకరోజున బైరాగి ఒకడు ఆఇంటిముందు\nనిలబడి, “భిక్షాందేహి!\" అని కేక వేశాడు.\nఆ సమయంలో అన్నదమ్ములు ముగ్గురూ\nపొరుగూళ్ళకు వెళ్ళారు. తోడి కోడళ్ళు\nముగ్గురూ ఒకచోట చేరి కబుర్లు చెప్పు\nకుంటూ బైరాగి కేకవిని, \"ఎవడో కొత్త బిచ్చ\nగాడిలా వున్నాడు. లేకుంటే ఈ ఇంటి\nముందు నిలబడి బిచ్చం కావాలంటాడా?\"\nఅనుకున్నారు.\nఅంతలో బైరాగి మళ్ళీ, “భిక్షాందేహి!\" అని\nకేకవేశాడు.\nతోడికోడళ్ళు ముగ్గురూ ఇంట్లోంచి బయ\nటకువచ్చి, బైరాగిని చూసి, “ఈ ఇల్లెవరిదో\nతెలియదా? ఇక్కడ నీకు బిచ్చం దొరకదు,”\nఅన్నారు.\nబైరాగి చలించకుండా, “నేనెవరో- తెలి\nయక మీరిట్లా మాట్లాడుతున్నారు. నేనందరిళ్ళ\nలోనూ భిక్ష స్వీకరించను. ఈరోజు మీ అదృష్టం\nబాగుంది. మీ భిక్ష స్వీకరించడానికి వచ్చాను.\nనాకు భిక్షవేస్తే మీకు మేలు జరుగుతుంది,”\nఅన్నాడు.\nవీడెవడో ఘరానాబిచ్చగాడని తోడికోడళ్ళు\nముగ్గురూ అనుకున్నా - అయినా ఏ పుట్టలో\nఏ పాముందోనని అనుమానించి, “నీలాగా\nచాలా మంది బిచ్చగాళ్ళంటూంటారు!\nమరిమేలంటే ఏం జరుగుతుందో చెప్పు,”\nఅన్నారు.\n\"మీ ఇంటి పెరట్లో నిధి దొరికే ఉపాయం\nచెబుతాను,” అన్నాడు బైరాగి.\nనిధి అనగానే తోడికోడళ్ళు ముగ్గురికీ\nఆశపుట్టింది. బైరాగికి భిక్షవేయడానికివాళ్ళు\nముగ్గురూ పోటీపడ్డారు.\nబైరాగి వారి విషయం తెలుసుకుని, “ఈ\nఇల్లు అన్నదమ్ములది కాబట్టి, మీ ముగ్గురూ\nఒక్కటే! ఒకరింట అన్నం వండండి. రెండో\nఇంట పచ్చడి, కూర చేయండి. మూడో\nఇంట పులుసు, మజ్జిగ సిద్ధం చేయండి.\nమీ ముగ్గురూ కలిసి నాకు కడుపునిండా\nఅన్నం పెట్టండి. నేను అటుతరవాత మీకు\nనిధి దొరికే ఉపాయం చెబుతాను,” అన్నాడు\nనమ్మకంగా.\n“నిధి ఎవరింట్లో దొరుకుతుంది?\" అని\nఅడిగారు తోడికోడళ్ళు ఆత్రుతగా.\n“ముగ్గురికీ మూడిళ్ళలో విడివిడిగా నిధి\nలభిస్తుంది,” అన్నాడు బైరాగి.\nకోడళ్ళు ముగ్గురూ ఆ పూట బైరాగికి\nకడుపునిండా తిండి పెట్టారు. బైరాగి బ్రేవు\nమని త్రేన్చి, “చాలా సంతోషం! మీ భర్తలు\nఊరినుంచి తిరిగి రాగానే, సాటిమనిషికి\nసాయపడేవిధంగా మంచిపని చేయమని\nచెప్పండి. ముగ్గురూ ఆ విధంగా మూడు\nమంచి పనులు చేశాక, ఎవరి వాటాలో\nవారు పెరట్లో తోచిన చోట తవ్వితే నిధి\nబయట పడుతుంది. నేనింకా మూడు\nరోజులీ ఊళ్ళోనే వుంటాను. కాబట్టి నేను\nచెప్పినట్టుగా జరక్కపోతే వచ్చి నన్నడగండి,\"\nఅన్నాడు.\nఈ మాటలకు తోడికోడళ్ళ ముఖాలు\nవాడిపోయాయి. వాళ్ళు దిగులు పడిపోవడం\nగమనించిన బైరాగి ఆశ్చర్యపడి - కారణ\nమడిగాడు.\n\"అన్నదమ్ములు ముగ్గురూ ఒక్కలాంటి\nవారే! పరోపకారబుద్ధి బొత్తిగా లేదు. వాళ్ళచేత\nనువ్వు చెప్పిన విధంగా మంచిపని చేయిం\nచడం అసాధ్యం. అసలు నీకిలా భోజనం\nపెట్టిన విషయం తెలిసిందంటేనే, వాళ్ళు\nమండిపడతారు. వాళ్ళూళ్ళో లేరుకదా అని,\nమేమీ సాహసం చేశాం,” అన్నది పెద్దకోడలు.\nబైరాగి క్షణంపాటు ఆలోచించి, “నావద్ద\nసద్బుద్ధిమాత్రలు మూడున్నాయి. మీ ముగ్గు\nరికీ తలొకటి ఇస్తాను. ఆ మాత్రలను రాత్రి\nపడుకోబోయే ముందు మంచినీళ్ళలో కరి\nగించి, మీ మీ భర్తలకివ్వండి. తెల్లవారి నిద్ర\nలేచేసరికి వారిలో సద్బుద్ధి పుడుతుంది. ఆ\nమాత్ర ప్రభావం మర్నాడు సూర్యాస్తమయం\nదాకా వుంటుంది,” అంటూ ముగ్గురికీ\nతలొక మాత్రా ఇచ్చి వెళ్ళిపోయాడు.\nరాత్రికి భర్తలు ఊరినుంచి తిరిగిరాగానే\nతోడికోడళ్ళు ముగ్గురూ, బైరాగి చెప్పినవిధంగా\nవాళ్ళకు మంచినీళ్ళలో కలిపి మాత్రల\nనిచ్చారు.\nమర్నాడు చతురుడికి పెందరాళే మెలకువ\nవచ్చింది. లేచి వీధితలుపు తీసుకుని అతడు\nబయటకురాగానే, రక్షకభటులూ, వీధి చివర\nవుండే రాఘవయ్యా కనిపించారు. రాఘ\nవయ్య ఏడుస్తూండడం గమనించి, “ఏం\nజరిగింది రాఘవయ్యా?\" అని పలకరించాడు\nచతురుడు.\nరక్షకభటులు, చతురుడితో, “వీడు అంద\nరిదగ్గరా అప్పులుచేసి ఇల్లు, పొలంకొన్నాడు.\nఇల్లు పెళ్ళాం పేరున వుంది. పొలం పిల్లల\nపేరున వుంది. అప్పులు తీర్చడానికి వీడిదగ్గర\nఏమీ లేదు. అప్పులవాళ్ళు ఫిర్యాదు చేశారు.\nవీణ్ణి కారాగారంలో వేయడానికి తీసుకువెళు\nతున్నాం,” అన్నారు.\n\"కారాగారంలో వేస్తే అప్పు ఎలా తీరు\nతుంది? బయటవుంటే ఏదో విధంగా అప్పు\nతీర్చగలడు గదా!\" అన్నాడు చతురుడు.\n\"తప్పు చేసిన వాడు బయట స్వేచ్ఛగా\nవుండాలంటే, నూరువరహాలు ధరావత్తు కట్టాలి.\nవీడి భార్య, పిల్లలు అందుకు సిద్ధంగా లేరు.\nధరావత్తు కట్టడానికి వీడి దగ్గర డబ్బులేదు.\nఅందువల్ల కారాగారంలో వేయడానికి తీసుకు\nపోతున్నాం,” అన్నారు రక్షకభటులు.\nవెంటనే చతురుడు, \"అయ్యో! నూరు\nవరహాలకోసం అన్యాయంగా సాటిమనిషిని\nకారాగారం పాలుచేస్తారా? ముందు రాఘ\nవయ్యను విడిచి పెట్టండి. నేనా డబ్బు\nఇస్తాను,” అంటూ లోపలకువెళ్ళి, నూరు\nవరహాలు తెచ్చి రక్షక భటులకిచ్చి, “నా\nఇంట్లో ఎన్నడూ ఇంత డబ్బుండదు. ఎడ్లజత\nకొందామని ఎంతోకాలంగా కూడబెడితే,\nఇదిపోగయింది. నిన్న సంతకు వెళితే బేరం\nకుదరలేదు. అంతా రాఘవయ్య అదృష్టం,”\nఅన్నాడు.\nరక్షకభటులు, రాఘవయ్యను విడిచి\nపెట్టి వెళ్ళిపోయారు. తర్వాత చతురుడు,\nరాఘవయ్యనూ, అతడి భార్యాబిడ్డలనూ,\nఅప్పుల వాళ్ళనూ ఒకచోట చేర్చి హితబోధ\nచేశాడు. రాఘవయ్య భార్యాబిడ్డలు తాము\nచేసినదానికి సిగ్గుపడి, అప్పులవాళ్ళ బాకీలు\nతాము తీర్చగలమని హామీపత్రాలు రాసివ్వ\nడమేకాక, రాఘవయ్యకోసం ధరావత్తుగా కట్టిన\nనూరు వరహాలను చతురుడికి తిరిగి ఇచ్చే\nశారు. అప్పులవాళ్ళు తృప్తిపడి వెళ్ళి పోయారు.\nఅప్పుడు రాఘవయ్యభార్య, చతురుడితో,\n\"అయ్యా! తమకూ, నా భర్తకూ ఎన్నోఏళ్ళుగా\nవిరోధముంది. అందులో తప్పు నా భర్తదే\nఅని నాకు తెలుసు. అలాంటి నాభర్తకోసం\nతమరింత సాయం చేశారు. తమరెంతో\nమంచివారు. అయితే భర్త కారాగారం పాలవు\nతూంటే చూస్తూ వూరుకున్నామని, మమ్మల్ని\nగురించి తమరు తప్పుగా భావించవచ్చు.\nకానీ నిజం తెలుసుకోండి. తను కారాగారం\nపాలైనా సరే, అప్పులవాళ్ళ బాకీలు తీర్చరాదని,\nనా భర్త ఒట్టుపెట్టాడు. అందుకే అలాచేశాం.\nశత్రువుకైనా సాయపడే తమరి మంచితనం,\nఇప్పుడు నా భర్తలో కూడా మార్పుతెచ్చి,\nఆయన అనుమతించడంతో మేమూ మారి\nపోయాం.తమకుశ్రమఇచ్చినందుకు మన్నించ\nగలరు,” అన్నది.\nరాఘవయ్య కూడా తన పాత తప్పులు\n*మరిచిపోయి, ఇక మీదట స్నేహంగా వుందా\nమనిచతురుడితో అన్నాడు. చతురుడు సంతో\nషంగా ఇంటికి వెళ్ళాడు.\nఆరోజు విదురుడికీ ఇతరులకు సాయపడే\nఅవకాశం వచ్చింది. ముగ్గురు అన్నదమ్ముల్లో\nఅతడు బలశాలి. ఎదురింట్లో బావి తవ్వు\nతూంటే, పెద్దరాయి అడ్డు వచ్చిందట. ఆ\nరాతిని ఎంత కొట్టినా పగలడం లేదట.\nఐదుగురి బలం కలిసిన సమ్మెటపోటు\nఒకటి పడితే, రాయి పగలవచ్చునని కొంద\nరంటున్నారు. ఆ మాట విదురుడు విన్నాడు.\nఅయితే, అతడు వున్నపళంగా పొరుగూరు\nవెళ్ళవలసి వున్నది. అతడివద్ద కొబ్బరికాయ\nలున్నాయి. వాటికి మంచి ధరయిస్తానని,\nఒక ఆసామీ అన్నాడు. వెంటనే వెళ్ళి\nకాయలందజేయక పోతే, ఆబేరం పోతుంది.\nఅందువల్ల యాభై నుంచి నూరు వరహాల\nదాకా నష్టం వుండవచ్చు.\nఇప్పుడు ఎదురింట్లో సమస్యవేరు. మొత్తం\nనలుగురు పనివాళ్ళు, రెండు రోజులనుంచి\nఆ బావిని తవ్వుతున్నారు. ఈ రోజుతో ఆ\nపని ఆగిపోయింది. వాళ్ళు పని ఆపి\nవెళ్ళిపోతే బావి తిరిగి పూడుకుపోతుంది.\nఅంతవరకూ పెట్టిన ఖర్చు వృధా అవు\nతుందని, ఆ ఇంటి యజమాని దిగులుగా\nవున్నాడు.\nవిషయం తెలియగానే విదురుడు-\nఅక్కడికి వెళ్ళాడు. అతడు సమ్మెటతో\nబలంగా నాలుగు దెబ్బలు వేయగానే, రాయి\nబద్దలయింది. ఆ వెంటనే బావిలో నీరు\nచిమ్మింది. ఆ తర్వాత విదురుడు కొబ్బరి\nకాయలు తీసుకుని పొరుగూరు వెళ్ళాడు.\nమంచిలాభానికి కాయలమ్ముకోగలిగాడు.\nప్రవరుడికింకోరకం అవకాశం వచ్చింది.\nఊళ్ళో కాయకష్టం చేసి బతికే వీరప్పను\nపాముకరిచింది. గ్రామ వైద్యుడేదో మందిచ్చి,\n“వీడిప్రాణం పోకుండా ఈ మందు కాపాడు\nతుంది. ఒక్క రోజులోగా వీడిచేత ఉరగ\nగంధలేహ్యం తినిపించాలి. లేకుంటే వీడి\nకాళ్ళు రెండూ చచ్చుబడిపోతాయి. ఒకసారి\nకాళ్ళు చచ్చుబడిపోతే, వీడికి నయం చేయడం\nఅసాధ్యం!” అన్నాడు.\nఉరగగంధలేహ్యం పట్నంలో ప్రమోదు\nడనే వైద్యుడివద్ద మాత్రమున్నది. మామూలుగా\nపట్నం వెళ్ళి రావాలంటే రోజుకు పైగా పడు\nతుంది. ఈలోగా జరగవలసిన ప్రమాదం\nజరిగిపోతుంది!\nఆ ఊరి గ్రామాధికారి వద్ద మేలుజాతి\nగుర్రమున్నది. దానిపై స్వారీచేయగల రాజ\nభటుడు సెలవుపెట్టి అత్తవారింటికి వెళ్ళాడు.\nగుర్రపుస్వారీచేస్తూ పట్నం వెళ్ళగలవాడు,\nఆ ఊరిమొత్తానికి ప్రవరుడొక్కడే! అయితే,\nమాసం రోజులక్రితం ప్రవరుడికి భరించ\nఈ రాని కడుపునొప్పి వచ్చి తగ్గింది. అప్పుడు\nవైద్యుడు అతడిని ఏడాదిపాటు వేగంగా\nనడవవద్దనీ, పరుగులు చేయవద్దనీ, గుర్రపు\nస్వారీ మానుకోమనీ హెచ్చరించాడు.\nవీరప్ప ప్రాణం రక్షించడంకోసం ప్రవ\nరుడు, వాడిని గుర్రంమీద వేసుకుని పట్నం\nచేరి, ప్రమోదుడి వద్దకు వెళ్ళాడు. ఆయన\nవీరప్పకు ఉరగగంధలేహ్యం ఇవ్వడమే\nగాక, పరోపకారానికై సొంతఆరోగ్యాన్ని కూడా\nలెక్కచేయని ప్రవరుడి పరోపకారబుద్ధిని\nమెచ్చుకుని, కాయకల్పమనే మందును అతడి\nచేత తినిపించాడు. ఆ తర్వాత నుంచి అతడు\nరోజంతా గుర్రపుస్వారీ చేసినా ఎలాంటిహానీ\nకలగదట. ఆ విధంగా పట్నం నుంచి\nవీరప్పను క్షేమంగా తీసుకువచ్చిన ప్రవరుణ్ణి,\nఊళ్ళో అందరూ మెచ్చుకున్నారు.\nతమ తమ భర్తలు సత్కార్యాలు చేసి\nనందుకు, ముగ్గురు తోడికోడళ్ళూ ఎంతో\nసంతోషించారు. బైరాగి చెప్పినవిధంగా\nమర్నాడు ఎవరి పెరట్లో వారు తవ్వి చూస్తే,\nప్రవరుడికి రాగికాసుల రాగిబిందె దొరికింది.\nవిదురుడికి వెండికాసుల వెండిబిందె దొరి\nకింది. చతురుడికి బంగారుకాసుల బంగారు\nబిందె దొరికింది.\nచతురుడి భార్యకు పరమానందంగా\nవున్నప్పటికీ విదురుడి భార్యా, ప్రవరుడి\nభార్యా దిగులుపడ్డారు. వాళ్ళు బైరాగిని వెతు\nకుతూ బయల్దేరారు. ఒకచోట వాళ్ళకుబైరాగి\nకనిపించి, తానే ముందుగా వాళ్ళను పలక\nరించాడు.\nప్రవరుడి భార్య జరిగినదంతా చెప్పి,\n“ముగ్గురూ మంచిపనులు చేశారు. ముగ్గు\nరికీ నీ మాత్ర వల్లనే సద్బుద్ధి కలిగింది.\nఅలాంటప్పుడు ఫలితం మాత్రం ముగ్గురికీ\nవేర్వేరుగా ఎందుకుండాలి?\" అన్నది ఏడుపు\nగొంతుతో.\n\"నా మాత్ర తాత్కాలికంగా సద్బుద్ధి\nనిస్తుంది. ఆ తర్వాత ఫలితం మాత్రం వారి\nవారి బుద్ధుల్నిబట్టి వుంటుంది,” అన్నాడు\nబైరాగి.",
            "book_page_end": 15
        },
        {
            "title": "ప్రోత్సాహక బహుమతి!",
            "book_page_start": 16,
            "pdf_page_start": 16,
            "pdf_page_end": 16,
            "author": "కొనే నాగవెంకటఆంజనేయులు",
            "genre": "సామాజికం",
            "moral": "కేవలం బహుమతి గెలుచుకోవడం ముఖ్యం కాదు, ప్రోత్సాహం పేరుతో పనికిరాని వస్తువులు ఇస్తే అవి నిరుత్సాహానికి దారి తీస్తాయి.",
            "keywords": [
                "చిత్రలేఖనం",
                "పోటీ",
                "బహుమతి",
                "ప్రోత్సాహం",
                "విశ్వాసుడు"
            ],
            "characters": [
                "విశ్వాసుడు",
                "మిత్రులు"
            ],
            "locations": [
                "హేలాపురి",
                "సుగంధపురి"
            ],
            "content": "హేలాపురిలో ప్రతిఏడూ చిత్రలేఖనం పోటీలు జరుగుతూంటాయి. దేశంలోని అనేకమంది\nచిత్రకారులు, ఆ పోటీలలో పాల్గొంటూంటారు. పోటీలో గెలుపొందిన చిత్రకారులకు విలువైన\nబహుమతులు ఇచ్చేవారు. అలా బహుమతి గెలుచుకోవడం ఎంతో గొప్ప ప్రతిష్ఠగా ప్రతి\nచిత్రకారుడూ భావించేవాడు.\nఎప్పటిలాగే ఆ ఏడు కూడా చిత్రలేఖనం పోటీలు ఏర్పాటయ్యాయి. దేశంలోని అన్ని\nప్రాంతాలనుంచీ చిత్రకారులు తమ తమ చిత్రాలతో హేలాపురి చేరారు.\nసుగంధపురిలో ఉండే విశ్వాసుడనే యువకుడు కూడా ఈ పోటీల్లో పాల్గొన్నాడు. అతడు\nతిరిగి సుగంధపురి చేరాక, అతడి మిత్రులు, \"నీ చిత్రాలకు ఏమైనా బహుమతి లభిం\nచిందా?\"అని అడిగారు.\nతనకు ప్రోత్సాహక బహుమతి మాత్రమే లభించిందని, విశ్వాసుడు విచారపడుతూచెప్పాడు.\nఅందుకు మిత్రులు, \"ప్రోత్సాహక బహుమతి మాత్రమే లభించిందని విచారపడకు. అది\n\"కూడా లభించని చిత్రకారులెందరో వుండివుంటారు!\" అని ఊరడించారు.\n“నా విచారం అందుకు కాదు. నాకు బహుమతిగా ఇచ్చిన గ్రంథం చూసి!\" అన్నాడు\nవిశ్వాసుడు.\n“ఏమిటా గ్రంథం?” అని మిత్రులడిగితే, విశ్వాసుడు వాళ్ళకాగ్రంథం చూపించాడు.\nఆ గ్రంథం పేరు: చిత్రాలుగీయడం ఎలా?",
            "book_page_end": 16
        },
        {
            "title": "సామ్రాట్ అశోక - 3",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "చరిత్ర",
            "moral": "చందమామ బృందం",
            "keywords": [
                "అశోకుడు",
                "బిందుసారుడు",
                "సుశేముడు",
                "మగధ సామ్రాజ్యం",
                "తక్షశిల తిరుగుబాటు"
            ],
            "characters": [
                "చంద్రగుప్తుడు",
                "బిందుసారుడు",
                "సుభద్ర",
                "అశోకుడు",
                "సుశేముడు",
                "చాణక్యుడు",
                "భల్లాటకుడు (ప్రధానమంత్రి)",
                "అధికారి"
            ],
            "locations": [
                "పాటలీపుత్రం (మగధ)",
                "తక్షశిల",
                "రాజభవనం"
            ],
            "content": "[చంద్రగుప్తుడు చాణక్యుడి సాయంతో నందులను ఓడించి మగధరాజ్యాన్ని వశపరు\nచుకుని, పాటలీపుత్రం రాజధానిగా మౌర్యవంశాన్ని స్థాపించాడు. ఆయన తదనంతరం\nఆయన కుమారుడు బిందుసారుడు మౌర్యసింహాసనాన్ని అధిష్ఠించాడు. బిందుసారుడు\nదక్షతతో రాజ్యాన్ని పాలిస్తూ, ముగ్గురు రాణులతో పాటు సుభద్ర అనే బ్రాహ్మణకన్యను\nవివాహమాడాడు. వారికి అశోకుడు జన్మించాడు. విద్యావివేకసంపన్నుడైన అశోకుడంటే\nబిందుసారుడి జ్యేష్ఠ కుమారుడైన సుశేముడికి గిట్టేది కాదు.\nతరవాత-]\nఒకనాడు సూర్యోదయంవేళ, అశోకుడు\nతల్లి కోరిక ప్రకారం పుష్పాలూ, ఫలాలూ\nతీసుకుని నగర మధ్యంలో ఉన్న దేవాల\nయానికి వెళ్ళి, దేవుడికి సమర్పించి, ఆలయం\nనుంచి వెలుపలికి వచ్చాడు. చెట్ల మీది\nపక్షుల కిలకిలారావాలూ, అప్పుడప్పుడుగుడి\nగంటలనాదం తప్ప ఆలయ ప్రాంగణంఎంతో\nప్రశాంతంగా ఉన్నది. అశోకుడు ఆకాశంలో\nఎగిరే పక్షులనూ,ఉదయభానుడి లేత కిరణా\nలకు బంగారంలా మెరుస్తూన్న మేఘాలనూ\nచూస్తూ నడవసాగాడు. కొంతసేపటికి వెనక\nనుంచి వచ్చిన ఒక గుర్రం అతన్ని హఠాత్తుగా\nకిందపడదోసి ముందుకు దూసుకు వెళ్ళింది.\nగుర్రంమీద యువరాజు సుశేముడు స్వారీ\nచేస్తున్నాడు!\nఅశోకుడు మరుక్షణమే లేచి, శరవేగంతో\nపరిగెత్తి పోయి ఒక్కగెంతున గుర్రం మీదికి\nలంఘించి సుశేముడి చేతి నుంచి కళ్ళాన్ని\nలాక్కుని గుర్రాన్ని ఆపాడు. సుశేముడు\nగుర్రంపైనుంచి కిందికి దిగాడు.\n“నా దారిన నేను వెళుతూంటే నన్నెందుకు\n. కింద పడదోశావు?\" అని అడిగాడు అశోకుడు.\n“నిన్నుపడదోసింది నేను కాదు, నాగుర్రం!”\nఅంటూ సుశేముడు మళ్ళీ గుర్రాన్ని అధిరో\nహించబోయాడు.\nఅశోకుడు అతని చేయిపట్టుకుని ఆపి,\n“నిర్మానుష్యంగా ఉన్నవిశాలమైనబాటలో సైతం\nతిన్నగా వెళ్ళడం చేతకాని నీకు గుర్రం మీద\nస్వారీచేసే అధికారం ఎవరిచ్చారు?” అన్నాడు.\n“నా అధికారం గురించి ప్రశ్నించడానికి\nనువ్వెవడివి? అసలు నేనెవరో నీకు తెలుసా?”\nఅన్నాడు సుశేముడు.\n\"తెలియకేం? ఎందుకూ కొరగానిగర్విష్ఠివి!\nనాకు అన్నవైనందున నిన్ను వదిలిపెడుతు\nన్నాను. లేకుంటే ఈ జన్మకు మరిచిపోలేని\nగుణపాఠం నేర్పేవాణ్ణి!\" అన్నాడు అశోకుడు.\n\"కాబోయే రాజునే బెదిరిస్తున్నావా?\"\nఅన్నాడు సుశేముడు ఆగ్రహంగా.\n“కాబోయేరాజు ఎవరన్నది ఇంకానిర్ణయం\nకాలేదు,” అన్నాడు అశోకుడు.\n\"సంగతి తెలియకుండా మూర్ఖంగా మాట్లా\nడకు. మహారాజూ, పెద్దలూ తీసుకున్ననిర్ణయం\nనాకు తెలిసిపోయింది. నేనే కాబోయేరాజును!\"\nఅన్నాడు సుశేముడు, గర్వంతో పకపకా\nనవ్వుతూ.\n“అలా అయితే, నువ్వు మరింత జాగ్రత్తగా\nనడుచుకోవాలి. అయినా, నువ్వు అబద్దమాడు\nతున్నావని నాకుతెలుసు. ఒకవేళ అలా నిర్ణ\nయించి ఉన్నట్టయితే దానిని నేను వ్యతిరేకి\nస్తాను!\" అన్నాడు అశోకుడు.\n“ఏమిటీ! మహారాజుగారినిర్ణయాన్నే వ్యతి\nరేకిస్తావా?\" అంటూ సుశేముడు అశోకుణ్ణి\nకొట్టడానికి చేయి పైకెత్తాడు.\nఅశోకుడు అతని చేతిని వడిసి పట్టు\nకున్నాడు. చేతిని విడిపించుకోవడానికి సుశే\nముడు ప్రయత్నించాడు. కాని సాధ్యపడలేదు.\nఇద్దరి మధ్యా పెనుగులాట ఆరంభమయింది.\nవారి అరుపులతో ఆలయప్రాంతం దద్దరి\nల్లింది. చుట్టుపక్కల నుంచి జనం మూగ\nసాగారు.\nరాజకుమారులు ఇప్పుడు పసిపిల్లలు\nకారు. చాణక్యుడు వాళ్ళ తెలివితేటలను\nపరీక్షించి సంవత్సరాలు గడిచిపోయాయి.\nచాణక్యుడు కూడా కాలధర్మం చెందాడు.\nరాజు బిందుసారుడు వృద్ధుడయ్యాడు. దానికి\nతోడు అనారోగ్యం. యువరాజులిద్దరి మధ్య\nఉన్న స్పర్థల గురించి నగర ప్రజలకు\nతెలుసు. అయితే, అది ఇంత దారుణంగా\nఎప్పుడూ బయటపడలేదు. మౌర్యవంశాన్ని\nస్థాపించిన చంద్రగుప్తుడి మనుమలూ; తండ్రికి\nతగిన వారసుడని పేరుగాంచిన బిందుసారుడి\nకుమారులూ అయిన సుశేమ - అశోకులు\nఈ విధంగా బహిరంగంగా పోట్లాటకుదిగడం\nఎవరూ ఊహించని విషయం! వాళ్ళ కేకలు\nవిని ప్రజలు పరిగెత్తివచ్చారుగాని, ఏ ఒక్కరూ\nవాళ్ళను సమీపించలేక పోయారు. దూరం\nనుంచీ, చాటునుంచీ భయాశ్చర్యాలతో చూడ\nసాగారు.\nఅదృష్టవశాత్తు ఆసమయంలో భల్లాట\nకుడు అటువైపు గుర్రం మీద వచ్చాడు.\nచాణక్యుడి అనంతరం భల్లాటకుడు మగధ\nరాజ్యానికి ప్రధానమంత్రి అయ్యాడు. అతన్ని\nచూడగానే రాజకుమారులిరువురూపోట్లాడడం\nమాని చెరొకవైపు దూరంగా వెళ్ళి నిలబడ్డారు.\n“నడివీధిలో నగర ప్రజల ఎదుట మీరీ\nవిధంగా పోట్లాడుకోవడం చాలా దురదృష్టం.\nఈసంగతి మీతండ్రికితెలిస్తే, ఆయన ఎంతగా\nబాధపడగలరో ఊహించారా?” అన్నాడు\nప్రధానమంత్రి.\nఅశోకుడు ఏమీ మాట్లాడలేదు. సుశేముడు\nమాత్రం,“ నేనెవరికీ భయపడి పారిపోనవసరం\nలేదు. అదిసరే, నేనేకదా కాబోయే రాజును?”\nఅని అడిగాడు మంత్రిని.\n“ఆ విషయం ఇంకా నిర్ణయం కాలేదని\nభావిస్తున్నాను యువరాజా! అయినా, రాజుగారి\nజ్యేష్ఠకుమారుడిగా నువ్వు ఎంతో ఉదాత్తంగా\nనడుచుకోవడం అవసరం కదా?” అన్నాడు\nమంత్రి.\n\"నా హెూదాను గౌరవించమని వీణ్ణి\nనిర్బంధించాను. అది తప్పా?” అని రెట్టిం\nచాడు సుశేముడు.\n“ఎదుటివారిని నిర్బంధించడం వల్ల,\nఅవమానించడం వల్ల నీ గౌరవం పెరగదు.\nసత్ప్రవర్తన ద్వారానువ్వు పదిమందికీ గౌరవ\nపాత్రుడివి కావాలి. ఎదుటి వారిపట్ల దయా\nదాక్షిణ్యాలు, ఓర్పు అలవరుచుకోవాలి. అంతే\nకాని అల్పవిషయాలకు ఇలా పదిమందిలో\nనవ్వులపాలుకావడం భావ్యం కాదు!” అన్నాడు\nప్రధానమంత్రి గంభీరంగా.\n\"నేనేమీ పదిమందిలో నవ్వులపాలు\nకాలేదు. తృటిలో తప్పి పోయింది కానీ,\nలేకుంటే ఇంతకుముందు ఆపొగరుబోతును\nప్రాణాలతో చర్మంవలిచి ఉండేవాణ్ణి. అప్పుడు\nవాడే ప్రజల ముందు నవ్వులపాలై వుండే\nవాడు!\" అన్నాడు సుశేముడు ` ఎంతో\nపొగరుగా,\n\"యువరాజా! నీ సోదరుణ్ణి గురించి\nనువ్వలా చులకన చేసి మాట్లాడరాదు. ఆయన\nకూడా నీలాగా యువరాజే! నీతండ్రి కుమా\nరుడే!\" అన్నాడు. మంత్రి.\n“వాడు నా తండ్రి కుమారుడే కావచ్చు.\nకాని వాడితల్లి, వివాహానికి ముందు అంతః\nపురంలో నా తల్లి మొదలుగాగల రాణులకు\nసేవలు చేసింది. కాబట్టి వాణ్ణి నేను యువ\nరాజుగాఅంగీకరించను,”అన్నాడు సుశేముడు.\nఆ మాటకు ఆగ్రహం చెందిన అశోకుడు\nసుశేముడిమీదికి ఉరకబోయాడు. కానిమంత్రి\nవారించాడు.\n\"అర్హుడైన గొప్ప యువరాజు నువ్వా,\nనేనా అన్నది కాలమే నిరూపిస్తుంది. నాతల్లిని\nఅవమానించినందుకు నీ మీద పగసాధిస్తాను.\nఇదే నా ప్రతిజ్ఞ! ప్రధానమంత్రీ, ఇక్కడున్న\nప్రజలే దీనికి సాక్ష్యం! మగధ సింహాసనాన్ని\nఅధిష్ఠించబోయేది నువ్వు కాదు... కాని,\"\nఅని అశోకుడు ఇంకా ఏదో అనబోతూండగా\nప్రధానమంత్రి తన అరచేతిని అశోకుడి\nనోటికి అడ్డుపెట్టి మాటను పూర్తికాకుంగా\nఆపి, “మహారాజు బిందుసారుడి తరుపున\nఆజ్ఞాపిస్తున్నాను. మీరిద్దరూ ఈ క్షణమే ఇక్కడి\nనుంచి రాజభవనానికి వెళ్ళండి! \" అని హెచ్చ\nరించాడు. ఆ తరవాత మంత్రి చుట్టూచేరిన\nప్రజలను, “అందరూ వెళ్ళిపొండి,” అనిఆజ్ఞా\nపించాడు.\nప్రజలందరూ వెళ్ళిపోయారు. యువరాజు\nలిద్దరూ ఒకరినొకరు ఆగ్రహంగా చూసు\nకుంటూ తమతమ భవనాలకు వెళ్ళారు.\nప్రధానమంత్రి అక్కడినుంచి తన గృహా\nనికి తిరిగివెళ్ళి, గుర్రం పైనుంచి దిగి భవన\nప్రధానద్వారాన్ని సమీపిస్తూండగా, రాజు బిందు\nసారుడి ప్రధాన సలహాదారు ఎదురుపడి\nఆయనకు నమస్కరించి, “మహారాజు తమతో\nఏదో మాట్లాడాలట!\" అన్నాడు.\n“సరే, వెళదాం పద,\" అంటూ అతనివెంట\nబయలుదేరి సమీపంలోనే ఉన్న రాజభవ\nనంలో ప్రవేశించి, రాజు విశ్రాంతి తీసుకుం\nటూన్న ఏకాంతమందిరానికి వెళ్ళాడు.\nరాజు బిందుసారుడు విశాలమైన గదిలో\nఒక పెద్దపానుపు మీద కూర్చుని ఉన్నాడు.\nఆయన ఎదుట అధికారి ఒకడు నిలబడి\nఉన్నాడు. మంత్రి సమీపించి నమస్కరించ\nగానే ఆయన్ను కూర్చోమని ఆసనం చూపాడు\nరాజు.\nఆయన కూర్చున్న తరువాత రాజు,\n“భల్లాటకా, ఈరోజు ఒక దుర్వార్త వినవలసి\nవచ్చింది. దానిని తక్షశిల నుంచి వచ్చిన ఈ\nఅధికారి మీకు తెలియజేస్తాడు!\" అన్నాడు.\nఅధికారి ప్రధాన మంత్రికి నమస్కరించి,\n“మంత్రివర్యా, చంద్రగుప్త మహారాజు తక్షశిల\nప్రాంతాన్నిజయించి, తమ ప్రతినిధిని అక్కడ\nనిర్ణయించిన నాటినుంచి నిన్న మొన్నటి\nవరకు ఎలాంటి అవరోధాలు లేకుండా\nపరిపాలనా వ్యవహారాలు సాగుతూవచ్చాయి.\nకాని, ఇప్పుడు మౌర్యఅధికారాన్ని ధిక్కరించి\nతక్షశిలలో తిరుగుబాటు బయలుదేరింది.\nమగధరాజ్యం నుంచి విడిపోవాలని కొందరు\nపోరాడుతున్నారు!\" అన్నాడు.\n“అలాగా! చాలావింతగా ఉన్నదే,”అన్నాడు\nప్రధానమంత్రి.\n\"తక్షశిల ప్రజలకు మీరు ఎటువంటి\nఅపకారమూ చేయలేదు. అందువల్ల వారి\nచర్య మీకు వింతగానే ఉండవచ్చు. అయితే,\nఅక్కడున్న రాజప్రతినిధికీ, మాకూ అది\nవింతగా తోచడం లేదు. ఎందుకంటే ఈ\nతిరుగుబాటు వెనక గ్రీకులహస్తం ఉన్నదని\nమాకు సమాచారం అందింది. మహారాజు\nచంద్రగుప్తుడు వాళ్ళను అక్కడినుంచి తరిమి\nగొట్టాడన్న సంగతి వాళ్ళింకా మరిచిపోలేదు.\nఇప్పుడు అధికారానికి ఎదురుతిరిగి మనల్ని\nవేధించడానికి ఉద్రిక్తులవుతున్నారు. మగధ\nసామ్రాజ్యం విచ్ఛిన్నం కావాలని కలలుకంటు\nన్నారు!\" అన్నాడు అధికారి.\n\"తిరుగుబాటు ఏపద్ధతిలో జరుగుతు\nన్నది?\" అని అడిగాడు ప్రధానమంత్రి.\n“తిరుగుబాటు నాయకులు తెరమరుగున\nఉన్నారు. బయటపడడంలేదు. వర్తకులనూ,\nప్రముఖులనూ ఎదురుతిరగమని ప్రోత్స\nహిస్తున్నారు. మగధ అధికారుల ఇళ్ళపైబడి\nదోచుకుని వాటిని తగులబెట్టమని సాధారణ\nప్రజలను రెచ్చగొడుతున్నారు. ప్రజలు అక్క\nడున్న మనసైనికులు పలువురిని హతమా\nర్చారు. రోజురోజుకూ పరిస్థితి విషమిస్తున్నది!\"\nఅన్నాడు అధికారి.\n“ఇప్పటికే వాళ్ళు హింసాత్మక చర్యలకు\nపూనుకున్నారుగనక, వాటిని మరింత బలంతో\nఅణగదొక్కడం తప్ప మరొకమార్గం లేదు,”\nఅని రాజుకేసితిరిగి, \"ప్రభూ! తక్షశిలపై సైనిక\nచర్యకు తక్షణమే సిద్ధంకమ్మని సేనాధిపతిని\nఆజ్ఞాపించండి!\" అన్నాడు ప్రధానమంత్రి.\n\"అపూర్వమైన బలపరాక్రమాలతో మా\nతండ్రి స్థాపించిన సామ్రాజ్యం నా కళ్ళెదుటే\nవిచ్ఛిన్నం కావడం చూస్తూ నేను ఊరుకోలేను.\nఆ దుండగుల మీదికి నేనే నాయకత్వం\nవహించి సైన్యాన్ని నడుపుతాను,” అన్నాడు\nబిందుసారుడు ఆవేశంతో నిట్టూరుస్తూ.\n“తమ అభీష్టానుసారమే చేయవచ్చు.\nకాని ఒక విన్నపం. తమ ఆరుగురు కుమారు\nలలో ఒకరిని సైన్యానికి నాయకత్వం వహించ\nమని ఆజ్ఞాపించండి. కుమారుడునాయకత్వం\nవహిస్తే, తండ్రి వహించినట్టే కదా!” అన్నాడు\nప్రధానమంత్రి.\n\"ఎటువంటి క్లిష్టపరిస్థితి ఏర్పడింది!\nసుశేముడికి యౌవరాజ్య పట్టాభిషేకం జరపా\nలనుకుంటున్నప్పుడు ఇటువంటి అవాం\nతరం!\" అన్నాడు బిందుసారుడు మనసులో\nఅనుకుంటున్నట్టు నెమ్మదిగా.\n“పట్టాభిషేక మహోూత్సవానికి కొంతకాలం\nవేచి ఉండడం మంచిది ప్రభూ! మొదట\nయువరాజు సుశేముడు సైన్యానికి నాయ\nకత్వం వహించి వెళ్ళి, తిరుగుబాటును అణచి\nరానివ్వండి. అది యువరాజుపట్ల మగధ\nప్రజల గౌరవాన్ని, నమ్మకాన్ని పెంచుతుంది,”\nఅన్నాడు ప్రధానమంత్రి.\nరాజు మాట్లాడకుండామౌనంవహించాడు.\nప్రధానమంత్రి మళ్ళీ, \"ప్రభూ, నాదొక చిన్న\nమనవి.మనంయువరాజును సైన్యానికి నాయ\nకత్వం వహించమని మొదట చెప్పకుండా,\nఅందుకు ఆయనే స్వయంగా ముందుకు\nవచ్చేపరిస్థితినిసృష్టిద్దాం. అంటే యువరాజులు\nఆరుగురినీ ఇక్కడికి రప్పించి, తక్షశిలలో\nజరుగుతూన్న తిరుగుబాటును గురించి,\nదానిని అణచడానికి రాకుమారులలో ఒకరు\nసైన్యానికి నాయకత్వం వహించి వెళ్ళవలసిన\nఅవసరం గురించి చెబుదాం. జ్యేష్ఠకుమా\nరుడు కాబట్టి సుశేముడు సైన్యానికి నాయ\nకత్వంవహించి వెళ్ళడానికి సంసిద్ధుడవుతాడు.\nఇప్పటికే ఆయన మగధరాజ్యానికి కాబోయే\nరాజునన్న ఉత్సాహంతో ఉన్నాడు కాబట్టి,\nఆయన ఇందుకు ఆనందగా అంగీకరిస్తాడు,”\nఅన్నాడు.\nబిందుసారుడికి ప్రధానమంత్రి సలహా\nనచ్చింది. ఆయనచెప్పినట్టే చేయడానికి సమ్మ\nతించాడు.\nఆరోజే ఆరుగురు యువరాజులనూరాజు\nసమక్షానికి పిలిపించారు. అక్కడ ప్రధాన\nమంత్రిని చూడగానే, యువరాజు సుశేముడు\nఒక్కక్షణం నివ్వెరపోయాడు. తానూ, అశో\nకుడూ ఉదయం ఆలయ ప్రాంతంలో పడ్డ\nగొడవ గురించి ఆయన తండ్రికి తెలియ\nజేశాడేమో అని అనుమానించి భయ\nపడ్డాడు!\nరాజు ఆరుగురు కుమారులనూ చేర\nబిలిచి, “మీరు పసిపిల్లలు కారు. నవయౌవన\nప్రాయంలో ఉన్నారు. రాజ్య పరిపాలనా\nవ్యవహారాలు సక్రమంగా సాగడానికి మీరు\nమీమీ బాధ్యతలను గుర్తెరిగి నడుచుకో\nవలసిన సమయం ఆసన్నమయింది.\nఅందుకు మీకు ఇప్పుడొక అవకాశం కూడా\nలభించింది. తక్షశిల ప్రాంతంలో తిరుగు\nబాటు చెలరేగి, అక్కడ శాంతిభద్రతలకు\nభంగం వాటిల్లుతున్నదని సమాచారం\nఅందింది. తిరుగుబాటును అణచాలి. మీలో\nఒకరు మన సైన్యానికి నాయకత్వం వహించి\nవెళ్ళి, తిరుగుబాటును అణచి, ఆ ప్రాంతంలో\nశాంతిభద్రతలను నెలకొల్పాలి! ఆ పనిని\nమీలో ఎవరుచేయగలరు?\" అని అడిగాడు.\nసుశేముడు వెంటనే ముందుకు రాగలడని\nబిందుసారుడు భావించాడు కాని అతడు\nమౌనం వహించాడు. మిగతా నలుగురు\nకుమారులు కూడా మౌనంగా తలలు వంచు\nకున్నారు. ఆఖరికి అశోకుడు ఒక అడుగు\nముందుకు వేసి, \"ప్రభూ! తమ ఆజ్ఞను\nశిరసావహించడానికి నేను సిద్ధంగా ఉన్నాను.\nమీరు చెప్పిన పనిని జయప్రదం చేయగల\nనన్న విశ్వాసం నాకున్నది. ఆజ్ఞాపించండి. ఈ\nక్షణమే తక్షశిలకేసి సైన్యంతో బయలుదేరు\nతాను!\" అన్నాడు.\n“చాలా సంతోషం, నాయనా! నీ ధైర్యాన్నీ,\nఆత్మవిశ్వాసాన్నీ అభినందిస్తున్నాను. త్వరగా\nవిజయయాత్రకు సిద్ధంకా!\" అని బిందు\nసారుడు అశోకుడి వెన్ను చరిచి, మిగిలిన\nకుమారులకేసి తిరిగి “పిరికిపందల్లారా! ఇంకా\nనా ఎదుట ఎందుకు నిలబడ్డారు? మీ\nనివాసాలకు వెళ్ళి దాగుడుమూతలాడు\nకుంటూ, వెన్నదొంగిలించి ఎలుకల్లా తింటూ\nకాలం వెళ్ళబుచ్చండి,\" అని గద్దించాడు.\nఅయిదుగురు రాకుమారులూ అక్కడి\nనుంచి వెళ్ళిపోయారు. అశోకుడు తండ్రి\nపాదాలకు నమస్కరించి, ఆయన ఆశీస్సులు\n`పొంది అక్కడినుంచి బయలుదేరాడు.\n\"పూజ్య గురుదేవులు చాణక్యుడి మాటలు\nఅక్షరాలా నిజమయినై. నా కుమారులందరి\nలోకీ అశోకుణ్ణి ఆయన సమర్థుడిగా గుర్తిం\nచాడు,\" అన్నాడు, బిందుసారుడు ఏదోతీవ్రంగా\nఆలోచిస్తూ ప్రధానమంత్రితో. - (ఇంకావుంది)",
            "book_page_end": 24
        },
        {
            "title": "మృణాళినికోరిక",
            "book_page_start": 25,
            "pdf_page_start": 25,
            "pdf_page_end": 30,
            "author": "ఎన్. శివనాగేశ్వరరావు",
            "genre": "బేతాళ కథ",
            "moral": "స్వార్థపరుల కోరికలు, అవి ఎంత ఆకర్షణీయంగా ఉన్నా, త్యాగం యొక్క విలువను అర్థం చేసుకున్న నిజాయితీపరులు తిరస్కరిస్తారు.",
            "keywords": [
                "విక్రమార్కుడు",
                "బేతాళుడు",
                "మణికంఠుడు",
                "త్యాగం",
                "స్వార్థం"
            ],
            "characters": [
                "విక్రమార్కుడు",
                "బేతాళుడు",
                "మణికంఠుడు (గంధర్వుడు)",
                "మృణాళిని (యువరాణి)",
                "కాంతిమయి",
                "వీరసేనుడు (రాజు)"
            ],
            "locations": [
                "శ్మశానం",
                "వైదేహి రాజ్యం",
                "గంధర్వలోకం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టు పైనుంచి శవాన్నిదించి\nభుజానవేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, “రాజా, లోకంలో దుష్టులకూ,\nమోసగాళ్ళకూ, నయవంచకులకూ కొదువ\nలేదు. వివేకవంతులు తప్పనిసరి పరిస్థితు\nలలో అలాటి వాళ్ళతో వ్యవహరించవలసివచ్చి\nనప్పుడు, తగు జాగ్రత్తలో వుండాలి. అలా\nకానప్పుడు, వాళ్ళ వాక్చాతుర్యానికి సమ్మో\nహితులై వంచనకు గురికావడంజరుగుతుంది.\nఇందుకు స్త్రీ పురుషులన్న భేదభావం ఏమీ\nలేదు. కన్ను పొడుచుకున్నాకానరాని, ఈశ్మ శా\nనపు గాఢాంధకారంలో ఇక్కట్ల పాలవుతున్న\nనీకు హెచ్చరికగా వుండేందుకు, ఒక గంధ\nర్వుడివల్ల వంచనకుగురైన మృణాళిని అనే\nరాకుమారి కథ చెబుతాను, శ్రమ తెలియ\nకుండా, విను,\" అంటూ ఇలా చెప్పసాగాడు:\nమణికంఠుడు అనే గంధర్వుడికి భూలోకం\nచూడాలన్న కోరిక కలిగింది. అతడు ఒక\nపున్నమిరాత్రి ఆకాశగమనం చేస్తూ, భూలోకం\nకేసివచ్చాడు. ఆ సమయంలో వైదేహియువ\nరాణి మృణాళిని, రాజభవనం సమీపానగల\nఉద్యానంలో చెలికత్తెలతో విహరిస్తున్నది. ఆమె\nసౌందర్యం చూసిన మణికంఠుడు అచ్చెరు\nవందాడు. అంతటి సౌందర్యరాశిని అతడు\nగంధర్వలోకంలో కూడా అంతకు ముందే\nన్నడూ చూసి ఎరగడు.\nమణికంఠుడు, యువరాణితో మాట్లాడా\nలన్న కోరికతో ఆకాశం నుంచి ఉద్యానంలో\nదిగి, ఆమెఎదుటపడి, “ఓ, అద్భుత సౌందర్య\nరాశీ! ఎవరు నువ్వు?\" అని ప్రశ్నించాడు.\nమృణాళిని అతణ్ణి చూసి ఆశ్చర్యపోతూ,\n“నేను వైదేహియువరాణిమృణాళినిని. చీమ\nకూడా జొరబడలేనంత కట్టుదిట్టంగా వున్న,\nఈ ఉద్యానంలోకి మీరెలా రాగలిగారు?”\nఅన్నది.\n“నేను మణికంఠుడనే గంధర్వుడను.\nగగనతలాన విహరిస్తూ, నీ అందం చూసి\nఇక్కడ దిగాను,\" అన్నాడు మణికంఠుడు.\nఆ జవాబుకు యువరాణి బెదురుగా\nదిక్కులు చూసి, “మీరు త్వరగా ఇక్కడినుంచి\nవెళ్ళండి. భటులు చూస్తే బంధించగలరు,”\nఅన్నది.\n\"గంధర్వుడనైన నాకున్న అద్భుతశక్తులు\nనువ్వెరగవు!” అంటూ మణికంఠుడు గాలిలో\nచేయితిప్పాడు.\nఆ మరుక్షణం యువరాణి చెలికత్తెలు,\nకాపలాభటులు స్పృహకోల్పోయారు.\nఇది చూసి యువరాణి, “మహాద్భుతం!”\nఅన్నది చిరునవ్వు నవ్వుతూ.\nఆ మాటలకు గంధర్వుడు ఎంతగానో\nఆనందించి, \"సుందరీ! ఇంత హఠాత్తుగా\nఅడుగుతున్నానని కోపగించకు. నిన్ను వివాహ\nమాడాలన్న కోరికను దాచలేకపోతున్నాను,”\nఅన్నాడు.\nమృణాళిని, అతణ్ణి ఒకసారి పరీక్షగా\nచూసి తలవంచుకుని, “మా తండ్రి నా వివా\nహానికి చాలాకాలంగా ప్రయత్నాలు చేస్తు\nన్నాడు. అయితే, ఎవరూ నాకు తగినవరుడుగా\nకనిపించలేదు. ఇప్పుడు మిమ్మల్ని ఎన్ను\nకుంటున్నాను. కాని, మన వివాహానికిముందు,\nమీరొక కష్టతరమైన కార్యం సాధించవలసి\nవుంటుంది.!' అన్నది.\n“ఏమిటది?” అన్నాడు. మణికంఠుడు\nకుతూహలంగా.\n“వీరసేనుడనే పొరుగురాజు, నన్ను\nవివాహమాడాలన్న పట్టుదలలో వున్నాడు.\nనాకు అతడంటే ఆవగింజ మాత్రం ఇష్టం\nకూడా లేదు. అతడు, మా తండ్రిగారిపై\nయుద్ధ ప్రయత్నాల్లో వున్నాడు. మా కన్న\nఅతడి సైనికబలం పెద్దది. మీరతన్ని ఓడించ\nగలిగితే, మిమ్మల్ని హృదయ పూర్వకంగా\nవివాహమాడగలను,” అన్నది యువరాణి.\n\"అదెంతపని! నేనిప్పుడే మా లోకానికి\nపోయి, రాజు చిత్రవర్ణుడికి సంగతి చెప్పి\nవస్తాను,” అంటూ మణికంఠుడు మాయ\nమయ్యాడు.\nమణికంఠుడు ఒక భూలోకకాంతను\nవివాహమాడబోతున్నాడని తెలిసి, గంధర్వ\nరాజు చిత్రవర్ణుడు మండిపడ్డాడు. ఆయన,\nఅతణ్ణి తీవ్రంగా శిక్షించాలని భావిస్తూండగా,\nఒక నిజం తెలిసింది. చిత్రవర్ణుడి కుమార్తె\nకాంతిమయి, మణికంఠుణ్ణి ప్రేమించింది.\nఅతణ్ణి వివాహమాడాలని కలలుకంటున్నది.\nఅప్పుడు చిత్రవర్ణుడు, మణికంఠుడితో,\n\"గంధర్వులకు మానవులతో పొత్తుకుదరదు.\nనా కుమార్తె కోర్కెను తోసిపుచ్చకు,\" అని\nహితవు చెప్పబోయాడు.\nఅయితే, మణికంఠుడు ఆయన హితవు\nకాదని, తను యువరాణి మృణాళినినే\nవివాహమాడబోతున్నాననీ, అందుకు తిరుగు\nలేదనీ పట్టుబట్టాడు.\nఇందుకు చిత్రవర్ణుడు ఆగ్రహించి, \"అలా\nఅయితే, నీకు మరిక గంధర్వలోకంలో\nస్థానంలేదు. ఇక ముందు భూలోకంలోనే\nజీవించు. ఈ క్షణం నుంచి నీ మంత్రశక్తులు\nపనిచేయవు!\" అని శపించాడు.\nమణికంఠుడు ఏమాత్రం బాధపడకుండా\nభూలోకం చేరి, యువరాణి మృణాళినిని\nచూడబోయాడు. ఆమె ద్వారా మణికంఠుడి\nవృత్తాంతం విన్న వైదేహిరాజు చంద్రకేతుడు,\nఅతణ్ణి సాదరంగా ఆహ్వానించి జరిగినదంతా\nతెలుసుకున్నాడు.\nమణికంఠుడు, గంధర్వరాజు చేత శాప\nగ్రస్తుడైనట్టు తెలుసుకున్న మృణాళిని, “మరిక\nమీరు రాజు వీరసేనుణ్ణి ఎలా జయించ\nగలరు?\" అని ప్రశ్నించింది.\n“నాకు మంత్రశక్తులు లేకపోయినా,\nఅపారమైన భుజబలంవున్నది! నిన్ను వివాహ\nమాడేందుకు ప్రాణాలకు తెగించి పోరాడి,\nఆ వీరసేనుణ్ణి యుద్ధభూమిలో మట్టుపెట్ట\nగలను,\" అన్నాడు మణికంఠుడు పౌరు\nషంగా.\n“ ఆ తర్వాత నెల తిరక్కుండానే అతడు,\nచంద్రకేతుడి సైన్యానికి నాయకత్వం వహించి\nపోయి, రథం మీద ముందుండి రాజు వీర\nసేనుడి కోటను ముట్టడించాడు.\nవీరసేనుడు కూడా మహాపరాక్రమశాలి.\nఅతడికీ మణికంఠుడికీ మధ్య తీవ్రమైన పోరు\nజరిగింది. సైనికులు తమ తమ నాయకులకు\nఅండగా నిలిచి పోరాడసాగారు.\nఆ సమయంలో వీరసేనుడు విసిరిన\nఈటె ఒకటి సూటిగా వచ్చి, మణికంఠుడి\nతలను తాకబోయింది. అంతలో ఒక సైని\nకుడు మెరుపువేగంతో ఎగిరి ఈటెకు అడ్డుగా\nవచ్చాడు. ఈటె అతడి భుజాన్ని తాకింది. ఆ\nసైనికుడికేసి చూసిన మణికంఠుడికి, అతడి\nనెక్కడో చూసినట్లనిపించింది.\nమణికంఠుడు వీరావేశంతో, రథంలోని\nవిల్లంబులు అందుకుని, వీరసేనుడి మీద\nబాణవర్షం కురిపించాడు. బాణాల్లో ఒకటి\nవీరసేనుడి గుండెలను బలంగా తాకింది.\nఆ దెబ్బకు అతడు పెద్దగా అరిచి, రథంనుంచి\nజారి కిందపడిపోయాడు. ఇది చూసి అతడి\nసైనికులు భీతిల్లి చెల్లా చెదురుగా పారి\nపోయారు.\nమణికంఠుడు వెంటనే రథం దిగి, తన\nప్రాణాన్ని కాపాడిన సైనికుడి కోసం వెదుకుతూ\nబయలుదేరాడు. గాయపడిన సైనికులున్న\nఒక శిబిరంలో అతడు కనిపించాడు. అతడి\nశిరస్త్రాణం పక్కకు ఒరిగి వున్నది. చూస్తూనే\nఆ వ్యక్తిని గుర్తించి మణికంఠుడు నిశ్చేష్టు\nడయ్యాడు. గంధర్వరాజు కూతురు కాంతి\nమయి, సైనికుడివేషంలో వచ్చి తనను కాపా\nడిందని గ్రహించాడు.\nఅతడు వెంటనే సపర్యలు చేసి ఆమెకు\nస్పృహ కలిగించాడు. కాంతిమయి కళ్ళు\nతెరుస్తూనే మణికంఠుణ్ణి చూసి తలవాల్చు\nకున్నది. మణికంఠు డామెను, \"ఇదేమిటి,\nకాంతిమయీ! నిన్ను కాదన్న వాడి కోసం\nఇంతటి త్యాగంచేయడమా?” అన్నాడు.\nజీరబోయిన గొంతుతో.\nఅందుకామె, “నువ్వులేని లోకంలో వుండ\nలేక, కనీసం నిన్ను చూసుకుంటూ అయినా\nబతుకు సాగించవచ్చని భూలోకం చేరాను.\nమంత్రశక్తులులేని నువ్వు, బలవంతుడైన\nవీరసేనుడితో యుద్ధానికి దిగినప్పుడు నీకే\nమైనా హానిజరగవచ్చని, నిన్ను వెన్నంటి\nవున్నాను. నా మంత్ర శక్తులతో అతణ్ణి\nజయించ వచ్చు. కానీ నీ భుజబలంతో\nనువ్వు నీ ప్రియురాల్ని దక్కించుకున్న\nతృప్తి నీకు మిగల్చాలని అలా చేయలేదు.\nనిన్ను కాపాడానన్న తృప్తి, నాకుచాలు.\nవెళ్ళి మృణాళినిని వివాహమాడి సుఖంగా\nవుండు,” అన్నది.\nమణికంఠు డామెకు తన కృతజ్ఞతలు\nచెప్పుకుని అక్కడినుంచిపోయి మృణాళినిని\nకలిశాడు. రాజు చంద్రకేతుడు, వీరసేనుణ్ణి\nఓడించినందుకు అతణ్ణి అభినందించాడు.\nమృణాళిని పరమానందభరితురాలైపోయి,\nఅతడితో, “ఇక మన వివాహం జరిగిపోయి\nనట్టే! వివాహం అయ్యాక మీరు, నా మరొక\nకోర్కె తీర్చాలి,” అన్నది.\n“ఏమిటా కోరిక?\" అని అడిగాడు మణి\nకంఠుడు.\n“అదేమంత పెద్ద కోరిక కాదు. మీ భుజ\nబలం, ధనుర్విద్యాప్రావీణ్యం సాటిలేనివి.\nమీరు ఇరుగుపొరుగు రాజ్యాలన్నిటినీజయించి\nచక్రవర్తి కావాలి. అప్పుడే నేను అందరిచేతా\nమహారాజ్ఞిగా గౌరవమన్ననలు పొందగలను,”\nఅన్నది మృణాళిని.\nఆ వెంటనే మణికంఠుడు తీవ్రస్వరంతో,\n“క్షమించు, యువరాణీ! నేను నిన్ను వివాహ\nమాడలేను,” అంటూ అక్కడినుంచివడివడిగా\nవెళ్ళిపోయాడు.\nబేతాళుడు ఈ కథ చెప్పి, \"రాజా, ఆఖరి\nక్షణంలో మణికంఠుడి ప్రవర్తన విడ్డూరంగా\nలేదా? ఉద్యానంలో చెలికత్తెల వెంట తిరుగు\n`తున్న మృణాళిని ముందు, మరోలోకం\nనుంచి వచ్చి ప్రత్యక్షమైన మణికంఠుడు,\nతనకు తానుగా ఆమెను వివాహమాడ\nగోరాడుగదా? అందుకోసం అతడు గంధర్వ\nరాజు కుమార్తె ప్రేమను కూడా కాదన్నాడు.\nఆ రాజుచేత శాపగ్రస్తుడుకూడా అయ్యాడు.\nమృణాళినిని, అద్భుతసౌందర్యరాశీ, సుందరీ\nఅంటూ తన వాక్చాతుర్యం ప్రదర్శించి\nవివాహానికి అంగీకరింపచేశాడు. ఇంత\nజరిగాక, తుదిక్షణంలో నిన్ను వివాహమాడ\nలేను, అని తన దారిన తానుపోవడం\nవంచన కాదా? ఒకవేళ అతడు, గంధర్వ\nరాజు శాపకారణంగా తనకున్న మంత్రశక్తు\nలతో పాటు వివేక ఇంగితజ్ఞానాలను\nకూడా కోల్పోయి వుంటాడా? ఈ సందేహా\nలకు సమాధానాలు తెలిసి కూడా చెప్పక\nపోయావో, ఈ క్షణమే నీ తల పగిలిపోతుంది,”\nఅన్నాడు.\nదానికి విక్రమార్కుడు, \"యువరాణి\nమృణాళిని కోసం మణికంఠుడు ఎంతో\nత్యాగం చేశాడు. ఆమెను వంచన చేయ\nదలచిన వాడైతే అంతగొప్ప త్యాగానికి\nపూనుకోడు. ఆమెను వివాహమాడేందుకు,\nయుద్ధంలో తన ప్రాణాలను పణంపెట్టి,\nతనను కాపాడిన కాంతిమయిని కూడా\nకాదన్నాడు. అలాంటి వాణ్ణి వివాహమాడ\nడానికి ఇష్టం తెలుపుతూనే, మృణాళిని\nఅతణ్ణి పొరుగు రాజ్యాలను జయించమనీ,\nఅప్పుడు తను మహారాజ్ఞిగా అందరిచేతా\nగౌరవమన్ననలు పొందగలననీ చెప్పింది.\nతనలోని మానవత్వానికి సంపూర్ణంగా తిలోద\nకాలిచ్చినవాడు తప్ప, కానివాడెవడూ అకార\nణంగా పొరుగు రాజుల పైకి యుద్ధానికి\nపోయి రక్తపాతం కలిగించి చక్రవర్తి కావాలని\nకోరడు. అందువల్లనే, మణికంఠుడు,\nకాంతిమయిలోని త్యాగబుద్ధినీ, మృణాళిని\nలోని స్వార్థబుద్ధినీ గుర్తించి ఆమెను\nవివాహమాడేందుకు నిరాకరించాడు,”\nఅన్నాడు\nరాజుకు ఈ విధంగా మౌనభంగంకలగ\nగానే, బేతాళుడు శవంతోసహామాయమై, తిరిగి\nచెట్టెక్కాడు. (కల్పితం) | ఆధారం: ఎన్. శివనాగేశ్వరరావు రచన |",
            "book_page_end": 30
        },
        {
            "title": "రాజవైద్యుడికి వైద్యం",
            "book_page_start": 31,
            "pdf_page_start": 31,
            "pdf_page_end": 32,
            "author": "ఇంద్రగంటి నరసింహమూర్తి",
            "genre": "హాస్యం/సామాజికం",
            "moral": "గొప్ప వైద్యులు ఇతరులకు వైద్యం చేయడంలో చూపిన నైపుణ్యాన్ని తమకు తాము వైద్యం చేసుకోవడంలో చూపలేకపోవచ్చు. వినయం, అంకితభావం ఉన్నవారికి గౌరవం దక్కుతుంది.",
            "keywords": [
                "రాజవైద్యం",
                "చికిత్స",
                "వినయం",
                "ఆస్థానవైద్యుడు",
                "దయానందశర్మ"
            ],
            "characters": [
                "భూపాళరాజు",
                "మంత్రి",
                "ఆస్థానవైద్యుడు",
                "దయానందశర్మ (శర్మ)",
                "మణిశంకరులు"
            ],
            "locations": [
                "భూపాళరాజు రాజ్యం"
            ],
            "content": "భూపాళరాజుగారి ఆస్థానవైద్యుడికి జబ్బు\nచేసింది. వారంరోజులు గడిచినా, ఆయన\nఎక్కిన మంచం దిగలేదు. మహారాజు ఈ\nవిషయం మంత్రితో ప్రస్తావిస్తూ, “మన రాజ\nవైద్యుడికి సొంత మందులు పనిచేస్తున్నట్టు\nలేదు. ఎవరైనా మరొక వైద్యుడిచేత పరీక్ష\nచేయిస్తే మంచిదేమో!\" అన్నాడు.\nఇందుకు మంత్రి సాలోచనగా, \"ప్రభూ!\nమన రాజ్యంలో వైద్యులకేమీ కొదువలేదు.\nవారిలో ఎవరిని మనం, ఆస్థాన వైద్యుడికి\nచికిత్స చేయమని ఆదేశించగలం? మనకు\nవైద్యుల్లో ఎవరి శక్తిసామర్థ్యాలెలాంటివో తెలి\nయదు. అందువల్ల, ఈ విషయమై ఒక ప్రక\nటన చేద్దాం. అప్పుడు, అనుభవజ్ఞుడూ, తన\nచికిత్సావిధానంపట్ల పరిపూర్ణమైన విశ్వాసం\nగలవాడూ ముందుకురావచ్చు,\" అన్నాడు.\nరాజు సరేనన్నాడు. అయితే, మంత్రి\nచేయించిన ప్రకటన విన్న వైద్యుల్లో ఏ\nఒక్కరూ ఆస్థానవైద్యుడికి చికిత్స చేసేందుకు\nరాలేదు.\nఅపరధన్వంతరిలాంటి ఆస్థానవైద్యుడికి\nతెలియని వైద్యరహస్యాలు ఏముంటాయి!\nఆయనకు చికిత్స చేయడానికి మనమెంత\nవాళ్ళం. అహంకరించి వైద్యం చేస్తామంటూ\nవెళ్ళి, ఇచ్చిన మందులు బెడిసికొట్టడంజరిగితే\nమనకు ఉరిశిక్షో, ఖైదో తప్పదు! అనుకుని,\nఏ వైద్యుడూ ముందుకు రాలేదు.\nఈ పరిస్థితుల్లో, దయానందశర్మ అనే\nవైద్యుడు, ఆస్థానవైద్యుడికి చికిత్స చేస్తానంటూ\nవచ్చి మంత్రిని కలుసుకున్నాడు. ఆయన\nఅతణ్ణి, ఆస్థానవైద్యుడి దగ్గరకు పంపాడు.\nఆస్థానవైద్యుడు, దయానందశర్మను కొన్ని\nప్రశ్నలడిగి, \"ఇంతకూ నీకు వైద్యం నేర్పిన\nగురువుగారెవరు?\" అన్నాడు.\nశర్మ చేతులు జోడించి, \"వైద్యాచార్యా!\nనేను మణిశంకరుల వారి శిష్యుణ్ణి. వారు\nతమను గురించి చెప్పగా విన్నాను. ఇరువురూ\nఒకే గురుకులంలో విద్యాభ్యాసం చేశారట!\"\nఅన్నాడు.\nతన సహాధ్యాయి పేరు వింటూనే ఆస్థాన\nవైద్యుడి నేత్రాలు మెరిసినై. ఆయన ఉత్సా\nహంగా, “ఆహాఁ, వాడికి నేనింకా గుర్తున్నానన్న\nమాట! చాలా సంతోషం. ఒకవేళ వాడునిన్ను\nనా దగ్గరకు పంపలేదు గద?\" అని అడిగాడు.\n\"అలాంటిదేం లేదు, ఆచార్యా! ఇప్పటికి\nనెలరోజుల క్రితం నా విద్య పూర్తయిందని\nచెప్పి, ఆచార్యులవారు నన్ను గురుకులం\nనుంచి పంపేశారు. నా స్వగ్రామం రాజధానికి\nరెండామడల దూరంలోవున్నది. అక్కడ వైద్య\nవృత్తి ప్రారంభించాలని ఆలోచిస్తూండగా, తమ\nఅస్వస్థత గురించి తెలిసింది; రెక్కలు కట్టుకుని\nమరీ వచ్చాను,\" అన్నాడు.\nశర్మ జవాబుకు ఆస్థానవైద్యుడు చిరునవ్వు\nనవ్వి, “అంటే - నేను నీపాలబడిన ప్రప్రధమ\nరోగినన్నమాట! సరే, ఆ పరీక్షలేవోచేసి చికిత్స\nప్రారంభించు. వైద్యంలో నా అంత ప్రతిభాశాలి\nఅయిన, నా సహాధ్యాయి మణిశంకరుడిశిష్యు\nడివి గనక, నీలో నాకు పూర్తి విశ్వాసం వున్నది,\"\nఅన్నాడు.\nఎవరూ ఊహించనివిధంగా, శర్మ చేసిన\nచికిత్సతో రాజవైద్యుడు వారంరోజుల్లో ఎప్ప\nటిలా ఆరోగ్యవంతుడయ్యాడు.\nఈ విషయం విన్న రాజు, మంత్రితో,\n\"మన ఆస్థాన వైద్యుడంతటివాడికే చికిత్స\nచేసి వ్యాధి కుదిర్చాడంటే ఈ యువవైద్యుడు\nఆయనకన్న ప్రతిభావంతుడని తెలుస్తున్నది\nగదా! ఆయనను విశ్రాంతి తీసుకోమనిచెప్పి,\nఈ శర్మను ఆస్థానవైద్య పదవిలో నియమిం\nచడం ఎలా వుంటుంది?\" అని అడిగాడు.\n“మహాప్రశస్తంగా వుంటుంది, ప్రభూ,”\nఅని మంత్రి అప్పటికప్పుడు శర్మను పిలిపించి\nసంగతి చెప్పాడు.\nశర్మ అందుకంగీకరించక, “తమ రాజ\nవైద్యుడికి తెలియని వైద్యరహస్యం గాని,\nచికిత్సావిధానంగాని మరి లేదు. ఇతరులకు\nదైర్యంగా మందులిచ్చే వైద్యులు, సర్వసాధా\nరణంగా తమకు చికిత్స చేసుకోవలసి వచ్చి\nనప్పుడు తడబడతారు. రాజవైద్యుల విష\nయంలో అదే జరిగింది!” అన్నాడు.\nశర్మ వివరణకూ, వినయగుణానికీ ఎంతో\nసంతోషించిన రాజు, అతణ్ణి ఆస్థానవైద్యుడికి\nసహాయకుడుగా నియమించి గౌరవించాడు.",
            "book_page_end": 32
        },
        {
            "title": "సముద్రతీరప్రయాణాలు-17: దక్షిణభారత సింహద్వారం",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరానాయర్",
            "genre": "ప్రయాణ కథనం",
            "moral": "చందమామ బృందం",
            "keywords": [
                "మామల్లపురం",
                "మహాబలిపురం",
                "చెన్నయ్",
                "చరిత్ర",
                "శిల్పాలు"
            ],
            "characters": [
                "నరసింహవర్మ",
                "అర్జునుడు",
                "దుర్గ",
                "సి.ఎన్. అణ్ణాదురై"
            ],
            "locations": [
                "కోరమండల్ తీరం",
                "మామల్లపురం (మహాబలిపురం)",
                "చెన్నయ్ (మద్రాసు)",
                "సెయింట్ జార్జ్ కోట",
                "మెరీనాబీచ్"
            ],
            "content": "కోరమండల్ తీరం గుండా మరికొంత దూరం ఉత్త\nరంగా వెళ్ళామంటే పల్లవుల ప్రాచీన రేవుపట్టణమైన\nమామల్లపురం చేరుకుంటాం. 7వ శతాబ్దానికి చెందిన\nపల్లవరాజు నరసింహవర్మకు మామల్లుడు అనే బిరుద\nనామం ఉండేది. ఆయన కాలంలోనే మామల్లపురం\nనిర్మించబడి, ఉచ్ఛస్థితిలో ఉండేది. ఆయన పేరు మీదు\nగానే దీనికి మామల్లపురం అనే పేరువచ్చింది. క్రమేణా\nఅది మహాబలిపురంగా మారింది. పల్లవుల సుప్రసిద్ధమైన\nరేవు, సముద్ర గర్భంలో కలిసిపోయింది. కాని, వారి\nకాలంలో చెక్కబడిన బ్రహ్మాండమైన రాతిశిల్పాలు ఈ\nనాటికీ చెక్కుచెదరకుండా చూపరులకు ఆనందాశ్చర్యాలు కలిగిస్తున్నాయి. అవి నాటి పాలకుల\nకళాభిరుచిని, కళాపోషణను చాటుతున్నాయి.\nఇక్కడున్న రాతిశిల్పాలలో ముఖ్యమైనది అర్జునుడి తపస్సు లేదా గంగావతరణం.. ఇది 29 మీ.\nపొడవు, 13 మీ ఎత్తు గల రాతిలో ఉబ్బెత్తుగా మలచబడిన శిల్పసముదాయం. ఈ రకం రాతి\nశిల్పాలలో ప్రపంచంలో కెల్లా ఇదే అతి పెద్దదని చెబుతారు. ఋతుపవనాల సమయంలో వర్షం\nనీరు రాతి శిల్పానికి మధ్య ఉన్న రంధ్రం గుండా కిందికి ప్రవహిస్తుంది. ఇది ఆకాశం నుంచి\nభూమికి దిగిన పురాణ గంగావతరణ దృశ్యాన్ని తలపిస్తుంది.\nమామల్లపురంలోని బండలలో తొలచబడిన ఆలయాలలో రాతి రథాలు చాలా ప్రసిద్ధమైనవి.\nఅవి రథాకారాలలో మలచబడి ఉన్నాయి. వీటికి ధర్మరాజు, అర్జునుడు, భీముడు, సహదేవుడు,\nద్రౌపది రథాలని పేర్లు పెట్టారు.\nబండలమీది శిల్పసముదాయానికి తూర్పుగా వరాహ, మహిషాసురమర్దినీ గుహలు ఉన్నాయి.\nఇక్కడ కొన్ని పురాణకథలు శిల్పాలుగా చెక్కబడి ఉన్నాయి.\nమహావిష్ణువు వరాహ అవతారమెత్తి హిరణ్యాక్షుడి బారినుంచి భూదేవిని రక్షించిన కథ, వరాహ\nగుహలోని ఒక బండ మీద చెక్కబడి ఉన్నది.\nమహిషాసురమర్దినీ గుహలో రెండు శిల్ప ఫలకాలు ఉన్నాయి. ఒక దానిలో మహిషాసుర\nసంహార గాథ చెక్కబడింది. మహిషాసురుడు మితిమించిన అహంకారంతో ఇంద్రాది దేవతలను\nస్వర్గం నుంచి తరుమగొట్టాడు. వాడి దుర్మార్గాన్ని దేవతలు భరించలేకపోయారు. దేవతలందరూ\nగుమిగూడి తమ దివ్యశక్తులతో అంబిక (దుర్గ)ను సృష్టించారు. దుర్గామాత దేవతలందరి శక్తు\nలనూ పొంది,వివిధ ఆయుధాలను ధరించి, మహిషాసురుడి మీదికి వెళ్ళి, వాడితో యుద్ధం చేసి\nహతమార్చింది. అందువల్ల ఆమెకు మహిషాసురమర్దిని అనే సార్థకనామమేర్పడింది. దుర్గా\nనవరాత్రుల నమయంలో ఆమెను ఈ రూపంతోనే పూజి\nస్తారు. మహిషపుతల గల రాక్ష\nసుడి మీదికి సింహారూఢయైన\nదుర్గ ఉరుకుతూన్న భంగిమలో\nమహిషాసురమర్దినీశిల్పం చెక్క\nబడి ఉన్నది.\nదానికి ఎదురుగా యోగ\nనిద్రలో ఉన్నమహావిష్ణువురూపం\nచెక్కబడి ఉన్నది.\nసముద్రతీరంలో గంభీరమైన\nజలశయనతీరమందిరం ఉన్నది.\nఆలయానికి ముందు వైపున\nసముద్రపు అలలతాకిడి ఉండడం వల్ల,\nవెనుక వైపునుంచే ఆలయంలోపలికి\nవెళ్ళడానికి వీలవుతుంది. ఇది ఒక\nవైష్ణవ ఆలయం. ఆలయం ప్రహరీగోడ\nమీద కొన్ని నంది విగ్రహాలు ఉన్నాయి.\nమహాబలిపురానికి ఉన్న మరొక విశి\nష్టత ఏమంటే - 5వ శతాబ్దానికి చెందిన\nభూతత్తాళ్వారుఅనే వైష్ణవ భక్తకవి ఇక్కడే\nజన్మించాడు.\nపల్లవుల కీర్తిని చాటుతూన్న మహా\nబలిపురాన్ని దాటి మరికొంతదూరం\nముందుకు వెళ్ళామంటే చోళమండలం\nకళాకారుల గ్రామాన్ని చేరుకుంటాం.\nఆధునిక కళాకారులు కొందరు ఈ\nప్రశాంత ప్రదేశంలో నివాసం ఏర్పరచు\nకున్నారు. ఇక్కడి కళాకారులు తాము\nసృష్టించిన కళాఖండాలను అమ్మి ఆ\nఆదాయంతో జీవనం సాగిస్తున్నారు.\nవర్ణచిత్రాలు, గీతచిత్రాలు, టెర్రకోట శిల్పాలు, మరెన్నో కళాఖండాలను ఇక్కడ ప్రదర్శనకు ఏర్పాటు\nచేసి ఉన్నారు. కవి సమ్మేళనాలు, నృత్య ప్రదర్శనలు కూడా ఇక్కడ అప్పుడప్పుడు జరుగుతూ\nఉంటాయి.\nచోళమండలం కళాకారుల గ్రామం దాటి ముందుకు వెళ్ళామంటే మద్రాసు మహానగరంగా\nప్రసిద్ధి గాంచిన ఒకనాటి చెన్నపట్టణం నేటి చెన్నయ్ నగరం చేరుకుంటాము. తమిళనాడు రాష్ట్ర\nరాజధాని అయిన చెన్నయ్ మనదేశంలోని నాలగవ అతిపెద్ద నగరం. ఇది కోరమండల్ తీరంలో\n17కి.మీ. దూరం విస్తరించి ఉన్నది. దీనిని దక్షిణభారత సింహద్వారంగా చెబుతారు.\nవదిహేడవ శతా\nబ్దంలో బ్రిటిష్ వాళ్ళు\nకోర మండల్ తీరంలో\nఇప్పటి మద్రాసుకు\nదాదాపు 40.కి.మీ ఉత్త\nరంగా ఆర్మగాం కర్మా\nగారం నిర్మించాలను\nకున్నారు. కాని ఆ తర\nవాత అది వర్తక వ్యాపా\nరాలకు అనువైన ప్రాం\nతం కాదని భావించడం\nవల్ల ఆర్మగాం ఫ్యాక్టరీ\nఅధికారి అనువైన స్థలం\nకోసం వెతుకుతూ దక్షి\nణంగా ప్రయాణం-\nసాగించాడు. ఆఖరికి\n1639వ సం|| జూలై 22వ తేదీ దామర్ల వెంకటాద్రి నాయకుడి ద్వారా చంద్రగిరి రాజు నుంచి\nమద్రాస్ కుప్పం అనే సముద్రతీర పల్లెకారు గ్రామప్రాంతాన్ని కొన్నాడు. నరిమేడు (నక్కలమిట్ట)\nఅని అప్పటి స్థానికుల చేత పిలువబడిన బంజరుభూమి క్రమక్రమంగా ప్రజలకు నివాసస్థానమై,\nఈనాటి మద్రాసు మహానగరంగా అభివృద్ధి చెందింది.\nబ్రిటిష్ ఫ్యాక్టరీని నిర్మించిన ఫ్రాన్సిస్ డే, ఫ్యాక్టరీ రక్షణకోసం వచ్చిన సైనికులకోసం కోటను\nనిర్మించాడు. కోట నిర్మాణం - సెయింట్ జార్జ్ (ఇంగ్లాండ్ పేట్రన్ సెయింట్) దినమైన (1640)\nఏప్రిల్ 23వ తేదీ పూర్తికావడం వల్ల దీనికి సెయింట్ జార్జ్ కోట అని నామకరణం చేశాడు!\nఇక్కడి సెయింట్ మేరీ చర్చిన్ని 1680లో నిర్మించారు. ఇది భారతదేశంలో నిర్మించబడిన\nమొట్టమొదటి ఆంగ్లికన్ చర్చ్. దేశంలోని పాతకాలపు సమాధిరాళ్ళను ఇక్కడ అమర్చారు.\nఉత్తరోత్తరా అమెరికాలో విశ్వవిద్యాలయం స్థాపించిన గవర్నర్ ఎలిహూ యేల్ ఇక్కడే వివాహం\nచేసుకున్నాడు. ఈ చర్చ్లో మొట్టమొదట జరిగిన వివాహం అది. మద్రాసు సిపాయిల పాత\nఉడుపులు, ఈస్ట్ ఇండియా కంపెనీ మొట్టమొదటి సైనికదళం చిత్రాలు ఇక్కడ ప్రదర్శనకు\nఉంచారు.\nకోటలోని మ్యూజియంలో పలు చారిత్రాత్మకమైన పత్రాలూ, దస్తావేజులూ, తైలవర్ణ చిత్రాలూ,\nనాణాలూ, పతకాలూ, ఆయుధాలూ, శిల్పాలూ నగర ప్రారంభదశ\nవిశేషాలను తెలియజేసే చిత్రాలూ ఉన్నాయి. ఈ భవనం 1683వ\nసం||లో నిర్మించబడింది. ఇక్కడ తొలిరోజులలో బ్యాంక్ ఆఫ్\nమద్రాస్ ఉండేది. ఇదే మన దేశంలోని మొట్టమొదటి ఆధునిక\nబ్యాంక్. ఇది ఇంపీరియల్, స్టేటా బ్యాంకులకు మార్గదర్శి.\nదీని పైభాగంలో వ్యాపారస్తులు మాట్లాడుకోవడానికి విశాలమైన\nగది; ఉపరితలంలో లైట్ హౌస్ ఉండేవి.\nసెయింట్ జార్జ్ కోటలోని 50.మీ. ఎత్తయిన టేక్ కలప పతాక\nస్తంభం - మన దేశంలోనే చాలా ఎత్తయినది. తమిళనాడు రాష్ట్ర\nశాసన సభా భవనం: రాష్ట్ర ప్రధాన సచివాలయ భవనాలు\nసెయింట్ జార్జ్ కోటలోపలే ఉన్నాయి.\nకోటకు సమీపంలో ఉన్న అందమైన మెరీనాబీచ్ ప్రపంచంలోనే\nరెండవ పొడవైన బీచ్గా గా పేరుగాంచింది. దీని పొడవు 3.5 కి.మీ.\nతమిళనాడు ముఖ్యమంత్రులలో కెల్లా చాలా ప్రసిద్ధుడైన సి.ఎన్.\nఅణ్ణాదురై సమాధి ఇక్కడ ఉన్నది.\nఅనుచరులచేత 'అణ్ణా' అని అభిమా\nనంతో పిలువబడిన సి.ఎన్. అణ్ణాదురై\nతమిళనాడు రాజకీయ, సామాజిక రంగాలలో\nనూతన శకారంభానికి నాంది పలికాడు.\nఆయన నాయకత్వం వహించిన ద్రావిడ\nమున్నేట్ర కళగం 1967వ సం||లో రాష్ట్రంలో\nఅధికారాన్ని చేపట్టింది. కాని ఒక సంవత్సరం\nలోగానే 'అణ్ణా' కాలధర్మం చెందాడు. అది\nరాష్ట్ర ప్రజలకు దిగ్భ్రాంతిని కలిగించింది.\nలక్షలాది ప్రజలు సజలనయనాలతో ఆయ\nనకు ఇక్కడ తుది వీడ్కోలు పలికారు.\nఅణ్ణా సమాధి ఇవాళ ఒక యాత్రాస్థలంగా\nమారింది. రోజూ వందలాది మంది ఆయన\nసమాధిని దర్శిస్తారు.",
            "book_page_end": 36
        },
        {
            "title": "నష్టంలోలాభం",
            "book_page_start": 37,
            "pdf_page_start": 37,
            "pdf_page_end": 40,
            "author": "మాచిరాజు కామేశ్వరరావు",
            "genre": "నీతి కథ",
            "moral": "ఇతరులను మోసం చేయాలని ప్రయత్నిస్తే, చివరికి తామే మోసపోతారు. డబ్బు నష్టం కంటే కుటుంబ విలువలు, మంచి ప్రవర్తన ముఖ్యం.",
            "keywords": [
                "శేఖరుడు",
                "మంగ",
                "మోసం",
                "దురాశ",
                "కుటుంబం"
            ],
            "characters": [
                "శేఖరుడు",
                "మంగ",
                "మంగ తండ్రి",
                "శేఖరుడి తల్లి",
                "శేఖరుడి చెల్లెలు",
                "నగల దుకాణం వ్యక్తి",
                "శివలింగాచారి"
            ],
            "locations": [
                "పల్లెటూరు",
                "పట్నం"
            ],
            "content": "పట్నంలో పుట్టి పెరిగిన మంగకు, పల్లెలో\nపొలం పనులు చేసుకునే శేఖరుడితో పెళ్ళి\nజరిగింది. శేఖరుడు చదువుపూర్తిచేసి ఉద్యోగ\nప్రయత్నంలోవుండగా, హఠాత్తుగా తండ్రిపోవ,\nడంతోకుటుంబ బాధ్యతలు అతనిపై పడ్డాయి.\nఅతడికి ఆరోగ్యం అంతంతమాత్రంగా వుండే\nతల్లి, పెళ్ళికావలసిన చెల్లెలు వున్నారు. ఇందు\nవల్ల, అతడు ఉద్యోగంచేసే ఆలోచనమాని,\nసొంతవ్యవసాయం చూసుకోవడం ప్రారం\nభించాడు.\nమంగకు పల్లెటూరిజీవితం బొత్తిగానచ్చ\nలేదు. ఆమె కాపురానికి వచ్చి నాలుగునెలలు\nగడిచేసరికి, \"గాలీ, వెలుతురూరానికొంప.\nలోపల బొద్దింకలూ, ఎలుకులూ! సాయంత్రం\nఅలా వెళ్ళి రావాలంటే, రామాలయం తప్ప\nమరొకచోటు లేదు. ఇక్కడ మరొక ఆరునెల\nలుంటే, నాకు పిచ్చెక్కడం ఖాయం!\" అంటూ\nభర్త దగ్గర తన అసంతృప్తి కనబరచేది.\n“నేను పాతికేళ్ళుగా ఎంతో సుఖంగా, ఈ\nఇంట్లో వుంటున్నాను. పట్నవాసం నుంచి\nవచ్చిన నీకు, ఇక్కడి పరిస్థితులకు అలవాటు\nపడడానికి కొంత సమయం పడుతుందిలే!”\nఅంటూండేవాడు శేఖరుడు.\nఅయితే రోజులుగడిచేకొద్దీ మంగలో\nఅసంతృప్తి పెరిగిపోసాగింది. ఇటువంటి\nసమయంలో స్నేహితురాలి పెళ్ళికి పట్నం\nవెళ్ళివచ్చిన ఆమెలో, ఆ పల్లెపట్ల, ఆ ఇంటి\nపట్ల అసహ్యం రెట్టింపయింది.\nఎలాగైనా కాపురాన్ని పట్నానికిమార్చాలన్న\nపట్టుదలతో, మంగ పుట్టింటికి వెళ్ళి, తండ్రితో,\n\"నాన్నా! నువ్వు తల తాకట్టు పెట్టయినా,మా\nఆయనకు పట్నంలో ఉద్యోగం చూడు! ఆ\nదిక్కుమాలిన పల్లెలో బతకడం, నావల్లకాదు,”\nఅంటూ కళ్ళనీళ్ళు పెట్టుకున్నది.\nఆమెతండ్రి, తన స్నేహితుడి ద్వారా\nప్రయత్నంచేసి, పట్నానికి సమీపంలో వున్న\nపెద్ద ఊరిలో శేఖరుడికి ఉద్యోగం ఇప్పిం\nచాడు.\nతండ్రి ద్వారా ఈ వార్త విన్న మంగ, ఆ\nరాత్రి భర్తకు భోజనం వడ్డిస్తూ, \"ఇక మీరు\nమూటాముల్లే సర్దండి. రెండు రోజుల్లో ఈ\nపల్లె నుంచి మనకు విముక్తి!” అన్నది.\nశేఖరుడికి, ఆమె చెప్పింది అర్థంకాలేదు.\nమంగ అతడికి అంతా వివరంగాచెప్పి, “ఈ\nపల్లెటూరిలో మట్టిపిసుక్కునే ఖర్మ మీకు\nతప్పించాడు, మా నాన్న!\" అన్నది గొప్పగా.\nశేఖరుడు కొద్దిసేపు ఆలోచించి, “అంతా\nమన మంచికే అంటారు! పట్నంలో అమ్మకు\nవైద్యం బాగా జరుగుతుంది. మనం వెళ్ళనున్న\nఊరుకు పట్నం దగ్గరే కదా! పోతే, చెల్లెలికి\nసంబంధాలు కూడా సులువుగా కుదరవచ్చు.\nపొలం కౌలుకిచ్చి వెళ్ళిపోదాం,” అన్నాడు.\nఆ మాటలకు గతుక్కుమన్న మంగ\nసర్దుకుని, “మీ తెలివి తెల్లవారినట్టేవుంది!\nపొలంకౌలుకిస్తేఆదాయం తగ్గిపోతుంది. మీ\nఅమ్మా, చెల్లీ ఇక్కడేవుండి పనివాళ్ళసాయంతో\nపొలం పనులు చూసుకుంటారు. మీ చెల్లి\nపెళ్ళికి డబ్బు కూడబెట్టవద్దామరి!\" అన్నది.\nశేఖరుడికి ఇష్టంలేకపోయినా, మంగ\nమొండిపట్టుదలకు తలవంచక తప్పలేదు.\nవ్యవసాయం తల్లికీ, చెల్లెలికీ అప్పచెప్పి,\nమంగతో ప్రయాణం అయ్యాడు.\nమంగకు ఈ కొత్త ఊరు బాగా నచ్చింది.\nత్వరలోనే ఉద్యోగానికి అలవాటుపడ్డాడు,\nశేఖరుడు. ఒకసారి వినాయకచవితికి ఊరు\nవెళ్ళి, వాళ్ళు తిరిగి బయలుదేరబోతున్నప్పుడు,\nశేఖరుడి చెల్లెలు వాళ్ళతో, “దసరాకు మేం\nమీ ఊరువచ్చి, దీపావళి దాకావుంటాం. నాకు\nపట్నం చూడాలని వున్నది,” అన్నది.\nఅయితే, అత్తా, ఆడపడుచులు వచ్చి\nఅన్నిరోజులు తమ ఇంట వుండడం గిట్టని\nమంగ, దసరా పండగముందుఒంట్లో బాగా\nలేనట్టుగా నటించి, శేఖరుడితో, “మీ వాళ్ళను\nదీపావళికి రమ్మనండి. నలుగుర్ని కూచో\nబెట్టి చేసే ఓపిక నాకు లేదు,” అన్నది.\nవిధిలేక, ఎవరిద్వారానో దీపావళినాటికి\nతల్లినీ, చెల్లెలినీ రమ్మని కబురు పంపించాడు,\nశేఖరుడు.\nదీపావళి పండగ దగ్గిరపడింది. మంగ,\nశేఖరుడితో, \"దసరాకు కొనుక్కున్నాను కాబట్టి,\nదీపావళికి నాకు పట్టుచీర వద్దు. నాలుగు\nవేలుపెట్టి చేతులకు గాజులుకొనండి, \" అన్నది.\nశేఖరుడు నవ్వి, \"అలాగే కొంటాను.\nమొదటిసారి మన ఇంటికి వస్తున్న అమ్మకు\nఒక మంచి చీరా, చెల్లెలికి ఒక పట్టుచీరా\nకూడా కొంటాను\" అన్నాడు.\n\"అవన్నీ మీ చెల్లెలు పెళ్ళినాడు కొనవచ్చు.\nమీ దగ్గర తగినంత డబ్బులేదేమోనని నేను\nగాజులు కొనమన్నాను. ఆ పట్టుచీర లేవో\nకొనే డబ్బుకూడా వేసి, నేను హారం కొనుక్కుం\nటాను,” అన్నది మొండిగా.\nశేఖరుడు ఎంతగానో భార్యకు నచ్చచెప్పా\nలనిచూశాడు. ఆమె ససేమిరా అతడి మాటలు\nవినలేదు. ఆ సాయంత్రమే ఇద్దరూ బాడుగ\nబండిలో పట్నం వెళ్ళారు.\nఒక నగల దుకాణంలో, అద్దాల వెనక\nవుంచిన హారం ఒకటి, మంగకు ఎంతగానో\nనచ్చింది. దుకాణం చాలా రద్దీగా వున్నది.\nమంగ హారం చూపి ధరెంత అని అడగగా,\nదుకాణంలోవున్న ఒకతను, హారం తూకం\nవేసి, “కాసు వెయ్యిరూపాయలు. ఈ హారం\nఏడుకాసులది. ఏడువేలవుతుంది,” అన్నాడు.\nఖరీదు జాస్తిగా వున్నా, ఆ హారమే కావా\nలని పట్టుబట్టింది, మంగ. చేసేదిలేక హారం\nతీసుకున్నాడు, శేఖరుడు. హారం చూపిన\nదుకాణంవాడు, కాస్తదూరంలో డబ్బు చెల్లిం\nచిన చీట్లురాస్తున్న వాడికేసి, \"హారం ఏడు\nకాసులది!” అంటూ కేకపెట్టి, హారం పెట్టెలో\nపెట్టి మంగ చేతికిచ్చాడు.\nహారం బరువు పొరబాటుగా విన్నాడో\nఏమో డబ్బు చెల్లించిన చీట్లు రాసేవాడు,\nహారం బరువు మూడుకాసులదిగా రాసి,\nమూడువేలరూపాయిలకు చీటీరాశాడు.\nజరిగిన పొరబాటు గ్రహించి, ఆ సంగతి\nదుకాణం వాళ్ళకు శేఖరుడు చెప్పబోతూంటే,\n“నీకేమయినా మతిపోయిందా? దీపావళి\nలక్ష్మిని కాదంటావా? మూడువేలుకట్టి త్వరగా\nపద. మిగిలిన నాలుగు వేలతో మరొకసారి\n వచ్చి గాజులు తీసుకోవచ్చు,” అన్నదిమంగ.\nశేఖరుడు మూడువేలు చెల్లించి బయటకు\nవచ్చాక, \"డబ్బుందికదా మా అమ్మకు, చెల్లెలికి\nచీరెలు తీసుకుందాం,” అన్నాడు మంగతో.\n\"ఇంకానయం! నిన్ను నేను ఆపకపోయి\nవుంటే ఆ డబ్బు నగలదుకాణం వాడి గల్లా\nపెట్టెలో వుండేది. ఆ డబ్బునాది, దానిమీద\nనీ పెత్తనం ఏమిటి?\" అన్నది మంగకోపంగా.\nశేఖరుడేం మాట్టాడలేకపోయాడు.\nఅయితే, తీరా ఇంటికి వెళ్ళి చూసుకుంటే,\nహారం కొక్కెం తెగిపోయేలా వుంది. మర్నాడు\nదానికి అతుకుపెట్టించడానికి మంగ, శివ\nలింగాచారి దగ్గరకు తీసుకుపోయింది. ఆచారి,\nహారాన్ని అటూ ఇటూ తిప్పి చూసి, “పూత\nబంగారంహారానికి అతుకుపెట్టడమేమిటి?\nవిడ్డూరం అంటే ఇదే!” అన్నాడు.\nమంగకు నెత్తిన పిడుగుపడ్డట్టయింది.\nపట్నం నగలకొట్టువాడు, తమను నిలువునా\nమోసం చేశాడు! ఆ సాయంత్రమే ఆమె,\nభర్తతోపట్నం బయలుదేరి వెళ్ళింది. హారం\nఅంటగట్టిన కొట్టువాణ్ణి చూస్తూనే ఆమె\nకోపంతో ఊగి పోతూ, \"ఎంతమోసం! ఎంత\nదగా! మిమ్మల్ని రక్షకభటులకు అప్పగిస్తాను,\"\nఅంటూ హారాన్ని వాడి చేతికిచ్చింది.\nకొట్టువాడు, హారానికేసి ఒకసారి చూసి,\n\"ఇది మేం అమ్మింది కానేకాదు!” అన్నాడు.\n\"కానేకాదా! ఇదిగో, మీరిచ్చిన చెల్లుచీటీ, ”\nఅంటూ, వెంటతెచ్చిన చీటీ కొట్టువాడి\nకిచ్చింది, మంగ. కొట్టువాడు హారం తూకం\nవేసి, “చూశారా, ఇది ఏడుకాసులది! మేం\nఅమ్మినహారంతూకంమూడుకాసులే. మమ్మల్ని\nమోసగించ వచ్చినందుకు, రక్షకభటుల్ని\nపిలవాల్సినవాణ్ణి, నేను,” అన్నాడు.\nహారం తూకం తక్కువ రాసియివ్వడం,\nఇలా మోసగించేందుకే అని, ఆసరికి భార్యా\nభర్తలకు అర్థమైపోయింది. ఇక చేసేదేమీలేక\nఇంటికి తిరుగుప్రయాణమయ్యారు. మంగ\nబాడుగబండి ఎక్కుతూ, “మూడువేల రూపా\nయల కష్టార్జితం గంగపాలయింది. వాళ్ళ\nనీచబుద్ధిని తలుచుకుంటేనే ఒళ్ళుమండి\nపోతున్నది.\" అన్నది తెగ ఆవేశపడిపోతూ.\nశేఖరుడు చిన్నగానవ్వి, “చూడు, మంగా!\nఏదో సామెత చెప్పినట్టు- నీ తప్పును నువ్వు\nగుర్తించలేకపోతున్నావు. నగలకొట్టువాళ్ళను\nముందుగా మోసగించాలనుకున్నది, నువ్వు\nగదా! వాళ్ళనీచబుద్ధిని అసహ్యించుకుంటున్న\nనువ్వు, అత్త, ఆడపడుచులపట్ల నీ ప్రవర్తనను\nగురించి మరిచిపోతున్నావు. కొట్టువాళ్ళను\nగురించి నీ వనుకుంటున్నట్టే, నేనూ నిన్ను\nగురించి అనుకుంటే, మనకాపురం నిలు\nస్తుందా?” అన్నాడు సౌమ్యంగా.\nఆ మాటలతో మంగకు కళ్ళముందు\nపొరలుతొలగిపోయినట్టయింది. ఆమెబండిని\nచీరెలదుకాణందగ్గర ఆపించి శేఖరుడితో,\n\"పండగకు అత్తయ్యగారికీ, మీచెల్లెలికీ మంచి\nచీరలు తీసుకుందాం, దిగండి!\" అన్నది.\nభార్యలో వచ్చినమార్పుకు ఎంతో ఆనంద\nపడ్డాడు, శేఖరుడు. నగలకొట్టులో మూడువేలు\nనష్టపోయినా, తనకు ఎంతో లాభం వచ్చినట్టు\nపొంగిపోయాడు.",
            "book_page_end": 40
        },
        {
            "title": "బంగారుగడియలు-11 (ప్రపంచంలో వీటిని మనం ఎక్కడ చూడగలం?)",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "విజ్ఞానం/పజిల్స్",
            "moral": "చందమామ బృందం",
            "keywords": [
                "ప్రపంచ వింతలు",
                "పజిల్స్",
                "క్విజ్",
                "సాహసం",
                "మెదడుకు మేత"
            ],
            "characters": [
                "క్రిస్టఫర్ కొలంబస్",
                "ఫరోవాతుట్మోస్"
            ],
            "locations": [
                "ఈజిప్టు",
                "వెనిస్",
                "ఢిల్లీ",
                "ఆగ్రా"
            ],
            "content": "ప్రపంచంలో వీటిని మనం ఎక్కడ చూడగలం?\n1.... బ్రహ్మాండమైన ఈ బౌద్ధ ఆలయ-పర్వతం?\nఇది క్రీ.శ. 800 సం|| నాడు\nనిర్మించబడింది. క్రీ.పూ.1వ\nశతాబ్దంలో బౌద్ధమతం హీన\nయానం, మహాయానం అని\nరెండు శాఖలుగా విడిపో\nయింది. ఉదార బౌద్ధమత\nసిద్ధాంతంగా చెప్పబడే మహా\nయాన శాఖకు చెందిన ప్రపం\nచంలోనే అతి పెద్ద ఆలయం\nఇది.\n2.... బ్రతికి వున్న అతి ప్రాచీన వృక్షం?\n900 సంవత్సరాలు జీవించాడని బైబిల్లో\nచెప్పబడిన మెధూసెలా పేరు ఈ వృక్షానికి\nపెట్టారు. సూదుల్లాంటి కొమ్మలుగల\nఈ దేవదారువృక్షం వయసు 4,600\nసంవత్సరాలు!\n3.... క్లియోపాత్రా సూది?\nదాదాపు 3,500 సంవత్సరాలకు\nపూర్వం నిర్మించబడిన బ్రహ్మాం\nడమైన నల్లరాతి స్తంభం. సూర్య\nదేవాలయం కోసం దీనిని\nఈజిప్టుకు చెందిన మూడవ\nఫరోవాతుట్మోస్ క్రీ.పూ. 1475వ\nసం||లో నిర్మించాడు.\n4.... నిట్టూర్పుల వంతెన?\nకాలువకు ఆవలివైపున\nవున్న జైలుకు ఖైదీలను\nఈ వంతెన గుండా\nతీసుకు వెళ్ళేవారు. వెనక\nఉన్న నగరాన్ని ఆఖరు\nసారిగా చూస్తూ ఖైదీలు\nగాఢంగా నిట్టూర్చేవారు.\nచిత్ర ప్రహేళిక\nఈ చిత్రాన్ని జాగ్రత్తగా పరిశీలించి\nచూడండి. ఆలోచించండి. ఇందులోని\n2 లోపం తెలియ వస్తుంది.\nసాహస సముద్రయానం\nనూతన సముద్ర మార్గాలను అన్వేషిస్తూ\nక్రిస్టఫర్ కొలంబస్ బయలు దేరిన\n'శాంతా మేరియా' ఓడ చిత్రం ఇది.\nపిక్చర్ క్విజ్\n1. ఇందులో 30కి మించిన త్రికోణాలు\nఉన్నాయి. సరిగ్గా ఎన్ని ఉన్నాయో\nకనుగొన గలరా?\n2. సమానమైన ఆరు చతురస్రాలు\nరూపొందించడానికి 17 అగ్గిపుల్లలు\nఅమర్చ బడ్డాయి. 3 చతురస్రాలు\nమాత్రమే మిగిలేవిధంగా 5 అగ్గిపుల్లలను\nతొలగించండి చూద్దాం.\n3. ఈ జంతువులలో వేటినుంచి మనకు\nదంతం లభిస్తుంది. (Elephant, Hippopotamus, Walrus, Narwhat)\nసరదా ప్రశ్నలు\n1. తన దగ్గర గాలిలేని టైరు ఉందన్న విషయం\nతెలియకుండానే, ఒక మనిషి ఢిల్లీ నుంచి ఆగ్రా\nవరకు కారును నడిపాడు. అది ఎలా సాధ్య\nమయింది?\n2. ఒక కుక్కను ఒక మీటరు పొడవుగల దారంతో\nకట్టారు. అయినప్పటికీ ఆ కుక్క మూడు మీటర్లు\nఅవతల పడివున్న ఎముకను సులభంగా అందుకో\nకలిగింది. అది ఎలా?\n3. ఒక దొంగ, తాను దొంగిలిం\nచిన కారును తెచ్చి, వరుసగా వున్న\nఈ కార్ల పక్కనవదిలేసి పారిపోయాడు.\nకొంత సేపయ్యాక ఇన్స్పెక్టర్ రామం\nఅక్కడికి వచ్చాడు. దొంగ కారును\nఅక్కడ వదలడం ఆయన చూగ\nలేదు. కాని ఆ కారును గుర్తించ గ\n໖໖. అది ఎలాగో ఊహించ గలర\n4. ఒక మూగ చెవిటి వాడు సుత్తి కొనడానికి ఇనుప సామాను\nఅమ్మే దుకాణానికి వెళ్ళాడు. అతడు మాట్లాడలేడు గనక,\nసుత్తితో కొడుతున్నట్టు అభినయించాడు. దుకాణాదారు అతనికి\nఏం కావాలన్నది అర్థం చేసుకున్నాడు. మరొక మూగ చెవిటి\nవాడు స్క్రూడ్రైవర్ కొనడానికి అదే దుకాణానికివెళ్ళి, మరను\nతిప్పే పద్ధతిని ఉత్తినే చేత్తో చేసి చూపాడు. దుకాణాదారు\nఅతనికేం కావాలో గ్రహించి తెచ్చి ఇచ్చాడు. ఆ తరవాత ఒక\nఅంధుడు రంపం కొనడానికి వెళ్ళాడు. తనకు ఒక రంపం\nకావాలని తెలియజేయడానికి దుకాణాదారుకు అర్థమయ్యేలా\nచూపడానికి అతడు ఎలాంటి అభినయం చేయగలడో ఊహించ\nగలరా?\nచేసి చూడండి\nమొలకెత్తే ఏనుగు!\nకావలసిన వస్తువులు:\nసగటు సైజు బంగాళాదుంప, ప్లాస్టిసైన్, నాలుగు ఐస్క్రీమ్ పుల్లలు, చిన్న\nస్సాంజి ముక్క కొన్ని కొత్తిమిర విత్తనాలు.\nచేసేవిధానం:\n1. చిన్న చిన్న ప్లాస్టిసైన్ ముద్దలతో ఏనుగు తొండం, తోక, కళ్ళు, చెవులు\nచేసుకుని చిత్రంలో చూపిన విధంగా బంగాళాదుంప మీద అమర్చండి.\n2. ఐస్క్రీమ్పుల్లలను ఏనుగుకాళ్ళలాగా దుంపకు నాలుగువైపులా\nగుచ్చండి\n3. బంగాళాదుంప మధ్య చిన్న రంధ్రం చేయండి. అందులోకి తడిగా\nఉన్న చిన్న స్పాంజి ముక్క, కొత్తిమిర విత్తనాలు వేయండి.\n4. కొన్ని రోజులలో కొత్తిమిర విత్తనాలూ, బంగాళాదుంపా మొలకెత్తడం\nచూడవచ్చు.",
            "book_page_end": 44
        }
    ],
    "statistics": {
        "total_stories": 10,
        "author_counts": {
            "చందమామ బృందం": 5,
            "కొనే నాగవెంకటఆంజనేయులు": 1,
            "ఎన్. శివనాగేశ్వరరావు": 1,
            "ఇంద్రగంటి నరసింహమూర్తి": 1,
            "మీరానాయర్": 1,
            "మాచిరాజు కామేశ్వరరావు": 1
        },
        "genre_counts": {
            "వ్యాసం": 1,
            "చరిత్ర": 2,
            "నీతి కథ": 2,
            "సామాజికం": 1,
            "బేతాళ కథ": 1,
            "హాస్యం/సామాజికం": 1,
            "ప్రయాణ కథనం": 1,
            "విజ్ఞానం/పజిల్స్": 1
        }
    }
}