{
    "book_id": "చందమామ_1997_10",
    "stories": [
        {
            "title": "వార్తలు – విశేషాలు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "సమాచార వ్యాసం",
            "moral": "N/A",
            "keywords": [
                "స్కాట్లాండు",
                "పార్లమెంటు",
                "రెఫరెండం",
                "జ్ఞాపకశక్తి",
                "న్యూజియం"
            ],
            "characters": [],
            "locations": [
                "స్కాట్లాండు",
                "ఇంగ్లాండు",
                "వేల్స్",
                "మంజేరి (కేరళ)",
                "ఆర్మింగ్టన్ (అమెరికా)"
            ],
            "content": "స్కాట్లాండుకు ప్రత్యేక పార్లమెంటు\n1707వ సం||లో యూనియన్ చట్టం అమలు\nలోకి వచ్చినప్పటినుంచి అంటే, 290 సంవత్సర\nరాలనుండి స్కాట్లాండు, యింగ్లాండు ఒకే కింగ్డం\nభాగంగా ఉంటున్నది. ఇంగ్లాండు పార్లమెంటు\nలకు తన ప్రతినిధులను పంపుతున్నది.\nఇంతవరకు స్కాట్లాండు దేశీయమైన\nప్రభుత్వం లేకుండా న్యాయ, వివేకవంత\nమైన పరిపాలన జరుగుతున్నది. అయినప్పటికీ,\nకనీసం ప్రత్యేక పార్లమెంటు కావాలన్న కోరిక\nబలంగా వినిపించింది. ఆ సమయంతో ఆఖ\nకారుల్లోవున్న లేబర్ పార్టీ ఆ కోరిక పట్ల సాను\nభూతి కనబరిచింది. అయినప్పటికీ 1974వ\nసం||లో అది ఘనమెజారిటీ అధికారానికి\nవచ్చినప్పటికీ స్కాట్లాండు ప్రజల కోర్కను\nతీర్చడానికి నిరాకరించింది. 1979 సం||లో\nఈ విషయం \"రెఫరెండం” అంటే, ప్రజాభి\nప్రాయంకోసం అడిగింది. కేవలం నలభైశాతం\nమంది ప్రజలు మాత్రమే దానికి సానుకూలంగా\nఉన్నారన్న వాదనతో అప్పటి కన్సర్వేటివ్\nప్రభుత్వం ఆ కోరికను పక్కకు నెట్టింది!\n\nగత మే నెలలో జరిగిన సాధారణ ఎన్నిక\nలలో మళ్ళీ లేబర్ పార్టీ అధికారానికి వచ్చింది.\nనూతన ప్రధాని టోనీ బ్లెయిర్ స్కాట్లాండులో\nమళ్ళీ “రెఫరెండం” జరపగలమని ప్రకటిం\nచాడు. దాని ప్రకారం సెప్టెంబర్ 11వ తేదీన\nజరిగిన రెఫరెండంలో 74.3 శాతం ప్రజలు\nప్రత్యేక పార్లమెంటుకు మద్దతు తెలియజేశాడు.\nప్రభుత్వం ప్రాథమిక ప్రకారం 1999వ సం||లో\nఎన్నికలు జరుగతాయి. 2000వ సం||\nనాటికి ప్రత్యేక స్కాట్లాండు పార్లమెంటు ఏర్పడు\nతుంది!\n\nమార్గదర్శకత్వం: స్కాట్లాండుకు\nప్రత్యేక పార్లమెంటు ఉంటుంది. 13-14 శతాబ్దా\nలలో ఇంగ్లాండు-స్కాట్లాండుల మధ్యయుద్ధం\nజరిగింది. 1328వ సం||లో ఇంగ్లాండు, స్కాట్\nలాండు స్వాతంత్ర్యాన్ని లాంఛనప్రాయంగా\nఅంగీకరించింది. అయినా ఈయుద్ధం ప్రజల\nమధ్య సుదీర్ఘమైన శాంతి ఏర్పడలేదు. 1638వ\nసం||లో స్కాట్లాండులో తిరుగుబాటు జరి\nగింది. ఇంగ్లీష్ జనరల్ క్రొమ్వెల్ 'స్కాట్\nలాండులో మళ్ళీ ఎన్నికలు జరగనివ్వలేదు'\nఅని చెప్పినా, 1660వ సం||లో స్కాట్\nలాండుకు జయించాడు. 1707వ సం||లో\nఅది ఇంగ్లాండులో అంతర్భాగమయింది.\n\nప్రస్తుత అధికార వికేంద్రీకరణ, యూని\nయన్ విస్తృతికి దారితీయగలదని కొందరు\nపండితులు అభిప్రాయపడుతున్నారు. ప్రత్యేక\nపార్లమెంటు, స్కాట్లాండు స్వాతంత్ర్యానికి\nమొదటి మెట్టుగా భావిస్తున్నారు. స్కాట్లాండు\nతరవాత, ప్రత్యేక అసెంబ్లీ కోసం వేల్స్లో\nకూడా రెఫరెండం జరిగింది.\n\nఅక్కడి పరిణామాలను చూస్తాంటే, ఈ\nకళ్యాణానికి ఇప్పుడే 'యువతికి కంగణం'\nతొడిగారేమో అని పరిశీలకులు అభిప్రాయ\nపడుతున్నారు!",
            "book_page_end": 9
        },
        {
            "title": "వాణీనాధుడి కోరిక",
            "book_page_start": 10,
            "pdf_page_start": 10,
            "pdf_page_end": 15,
            "author": "లక్ష్మీగాయత్రి",
            "genre": "సాంఘికం",
            "moral": "ధన, వంశాధిక్యాల కంటే వివేకవంతమైన వ్యక్తిత్వం, మంచి గుణాలే గొప్పవి.",
            "keywords": [
                "పౌరోహిత్యం",
                "ప్రేమ",
                "కేశవభట్టు",
                "వాణీనాధుడు",
                "అల్లుడి ఎన్నిక"
            ],
            "characters": [
                "కేశవభట్టు",
                "శారద",
                "వాణీనాధుడు",
                "కేశవభట్టు భార్య",
                "గురునాధం",
                "భువనచంద్రుడు"
            ],
            "locations": [
                "చంద్రాపురం జమీ",
                "మామిళ్ళ అగ్రహారం",
                "కొమ్మంగి పల్లె"
            ],
            "content": "చంద్రాపురం జమీలో చాలా గ్రామాలుం పేరు శారద. చక్కని చుక్క తండ్రి దగ్గర\nడేవి. వాటిలో కాస్త పెద్దవనిపించుకున్న శాస్త్రజ్ఞానమూ, తల్లి దగ్గర సంగీతజ్ఞానమూ\nనాలుగైదింటిలో, మామిళ్ళ అగ్రహారం సంపాదించుకున్న శారద, ఒద్దికైన పిల్లగా,\nఒకటి. ఆ అగ్రహారంలో కేశవభట్టు అనే మంచి పనిమంతురాలిగా కూడా పేరు\nపురోహితుడుండేవాడు. ఆరడుగుల ఎత్తు, తెచ్చుకున్నది.\nచెవులకు బంగారు కుండలాలు, ముఖాన\nతాండవిస్తున్న తేజస్సు, స్వచ్ఛమైన వాగ్దాటి\nఇవన్నీ కలిసి ఆయనకు ఉన్న ఊళ్ళోనే\nగాక, జమీ మొత్తంమీదే మంచి పేరుతెచ్చి\nపెట్టాయి. ఎవరింట ఏ శుభకార్యం జరి\nగినా, కేశవభట్టుకే పెద్దపీట దక్కేది. ఎవరు\nఏ దానం ఇవ్వదలుచుకున్నా భట్టునే\nతలచుకునేవారు. ఇలా ఒక వయసు\nవచ్చేసరికి ఆయన ఆర్జన బాగా పెరిగి,\nతాతలద్వారా సంక్రమించిన ఆస్తి మూడిం\nతలైంది.\n\nసంపన్నుడైన కేశవభట్టు సంతానం\nమాత్రం ఒకే ఒక్క ఆడపిల్ల. ఆ అమ్మాయి\nభట్టు సంపదకంతటికీ ఏకైక వారసు\nరాలు శారదే గనక, చాలామంది ఆయ\nనతో వియ్యమందాలని ఉవ్విళ్ళూరుతుం\nడేవారు. అది గ్రహించిన కేశవభట్టు, తనకు\nకాబోయే అల్లుడు పౌరోహిత్యం నేర్చిన\nధనవంతుడూ, అందగాడూ అయివుండా\nలనీ, అటువంటి వాణ్ణి ఇల్లరికం తెచ్చు\nకుని తన పౌరోహిత్యం అప్పజెప్పాలన్నదే\nతన నిర్ణయమనీ, ఒకరిద్దరి చెవిన వేశాడు..\nఅది కాస్తా చిలవలుపలవలై, అల్లుడి\nఎన్నికలో కేశవభట్టు ఏవేవో కోరికలన్నీ\nమనసులో పెట్టుకుని, చాలా పట్టుదలగా\nవున్నాడన్న వదంతి వ్యాపించింది.\n\nఅలావుండగా, ఒకసారి అగ్రహారానికి\nకొద్దిదూరంలోవున్న కొమ్మంగి అనే పల్లెలో,\nకేశవభట్టు బంధువులెవరి ఇంటనో పెళ్ళి\nజరిగింది. ఆ పెళ్ళికి వెళ్ళడానికి ఏదో\nకారణాన భట్టుకు తీరక, భార్యనూ,\nకూతుర్నీ బండెక్కించి పంపాడు.\nఅదే పెళ్ళికి మగపెళ్ళివారి తరఫున,\nవాణీనాధుడనే యువకుడురావడంతటస్థిం\nచింది. విద్యాసంపదే గాని ధన సంపద\nఅంటూ ఏమీలేని వాణీనాధుడు, అర్థ\nశాస్త్రాన్ని కరతలామలకంగా అభ్యసించి,\nచంద్రాపురం జమీందారు భువనచంద్రుడి\nదగ్గర ఉద్యోగం చేస్తూ, తనకంటూ వున్న\nతల్లి నొక్కర్తినీ దగ్గరపెట్టుకుని, చంద్రా\nపురంలోనే వుంటున్నాడు. ప్రస్తుతం జరు\nగుతున్న పెళ్ళి, చంద్రాపురంలోని అతడి\nసహెూద్యోగి మిత్రుడిదే.\nమిత్రుడి పెళ్ళికి వచ్చిన వాణీనాధుడు,\nఅక్కడ చుక్కల్లో చందమామలా వున్న\nశారదను చూసి, తొలిసారిగా తన పెళ్ళి\nగురించిన ఆలోచనలోపడి, చివరకు\nమిత్రుడితో తనకోరికచెప్పాడు. ఆ మిత్రుడు,\nతన బావమరిదితో విషయం చర్చించి,\nవాణీనాధుడితో, “ఆ అమ్మాయి పురోహి\nతుడు కేశవభట్టు ఏకైక పుత్రికట!\" అని\nచెప్పి, భట్టుకు రాబోయే అల్లుడి పట్లవున్న\nకోరికల గురించి వివరించి, \"అందువల్ల,\nనువ్విక ఆ విషయం మరిచిపోవడం\nమంచిది!” అన్నాడు.\nమిత్రుడు చెప్పింది విన్న తర్వాత,\n'వాణీనాధుడికి కూడా తనకోరిక తీరటం\nఅసంభవమనిపించింది. తనుకాస్తోకూస్తో\nఅందగాడేగాని, ధనవంతుడుకాదు. పౌరో\nహిత్యం తనకు రాదు. తనదీ కేశవభట్టుదీ\nఎదురుబొదురు కోర్కెలు. తమ ఇద్దరి\nకోర్కెల్లో ఒకరిది నెరవేరాలంటే, రెండవ\nవారు తమ కోర్కెను మరిచిపోక తప్పదు!\nఇలా ఆలోచించిన వాణీనాధుడు,\nశారదను పెళ్ళాడాలనే తనకోరికను తన\nలోనే అణచుకుని, తిరిగి చంద్రాపురం\nవెళ్ళిపోయాడు.\nఆ తర్వాత కొన్నాళ్ళకు ఆశ్వయుజ\nమాసం వచ్చింది. చంద్రాపురం దివాణంలో\nశరన్నవరాత్రుల ఉత్సవం ప్రారంభమైంది.\nనవరాత్రులు ముగిసిన మర్నాడే జమీందారు\nభువనచంద్రుడి షష్ఠిపూర్తి మహోత్సవం.\nవీటికి ప్రధాన పురోహితుడుగా వుండమని,\nసకుటుంబంగా రమ్మని జమీందారు,\n\nకేశవభట్టుకు ప్రత్యేక ఆహ్వానం పంపాడు.\nకేశవభట్టు భార్యా, కుమార్తెనూ వెంటబెట్టు\nకుని నాలుగురోజులు ముందుగానే చంద్రా\nపురం చేరుకున్నాడు.\nఆ సంవత్సరం, ఏవో రెండుమూడు\nసందర్భాల్లో వాణీనాధుడి నిజాయితీ, పని\nతీరూ జమీందారును ఆకట్టుకోవడంతో,\nఆయన ప్రత్యేకంగా వాణీనాధుణ్ణి పిలి\nపించి, కేశవభట్టుకు పరిచయం చేసి,\n“వాణీనాధా! ఇకనుంచి, షష్ఠిపూర్తి వేడుకలు\nకూడా పూర్తిగా ముగిసేదాకా, భట్టుగారి\nవెంటనే వుంటూ, ఆయన చెప్పిన ఏర్పా\nట్లన్నీ చేయించే బాధ్యత నీ మీద పెడుతు\nన్నాను. ఆయనకు ఏ మాత్రం అసంతృప్తి\nకలగకూడదు. ఇందుకుగాను రెండువేల\nరూపాయలు నీకివ్వమని దివానుగారికి\nచెప్పాను. ఆ డబ్బు నీ దగ్గర పెట్టుకుని\nవినియోగించు,\" అన్నాడు.\nజమీందారు ప్రత్యేకాభిమానాన్నిపొందిన\nవాణీనాధుడిపట్ల, కేశవభట్టుకు కాస్త కుతూ\nహలం కలిగింది. రెండు రోజులపాటు\nఅతడి ప్రవర్తనా, పనితీరూ గమనించే\nసరికి, ఆ కుతూహలం కాస్తా అభిమానంగా\nరూపాంతరం చెందింది.\nమూడవరోజున, వాణీనాధుడు, కేశవ\nభట్టు చెప్పినవిధంగా పూజావేదికను సిద్ధం\nచేయించి, భట్టును తీసుకువెళ్ళిచూపిం\nచాడు. భట్టు మెచ్చుకుంటూ, \"బాగుం\nదయ్యా, వాణీనాధా! చక్కగా వున్నది,”\nఅన్నాడు.\nకేశవభట్టు మెప్పుదలకు వాణీనాధుడితో .\nబాటు అక్కడే వున్న తాపీమేస్త్రీ గురునాధం\nకూడా ఎంతో ఆనందించి, వేదికవైపు తిరిగి\nచేతులు జోడిస్తూ, “మంచి రోజు చూసి,\nదేవుణ్ణి తలుచుకుని ప్రారంభించిన పని\nఇంత చక్కగానూ అవుతుంది, బాబూ\nమరి!\" అన్నాడు.\nఆ మాట వింటూనే వాణీనాధుడు,\nగురనాధంకేసి తలతిప్పి, “అలాగా! అయితే,\nమొన్న రామయ్య ఇంటిపని, చెడ్డరోజున,\nదయ్యాన్ని తలుచుకుని ప్రారంభించావా,\nగురునాధం?\" అంటూ ప్రశ్నించాడు హేళ\nనగా..\nఆ ప్రశ్నకు గురునాధం ముఖంలో\nరంగులు మారాయి. కేశవభట్టు, వాణీనా\nధుడివైపు ప్రశ్నార్థకంగా చూశాడు.\nవాణీనాధుడు, భట్టుతో, “రామయ్య\nఅని ఒక పేదరైతు, పాపం డాబా ఇల్లుకట్టి\n\nకొడుక్కు మిగిల్చిపోవాలని కష్టపడి పైసా\nకూడబెట్టాడు. ఆ రామయ్య, ఈ గురు\nనాధంకు దగ్గరబంధువు కూడా. ఇల్లు\nకట్టే పని గురునాధానికి అప్పజెప్పిన\nరామయ్య, మేస్త్రీకివ్వాల్సిన పైకం కాస్త\nతగ్గించమని ప్రాథేయపడ్డాడు. అదేదో\nఇష్టంలేకపోతే చెప్పేసినా బాగుండేది!\nకాని పల్లెత్తుమాట ఎదురుచెప్పకుండా\nపనికి ఒప్పుకుని, ఇల్లంతా నానా\nఅవకతవకలతోనూ కట్టిపెట్టాడు, ఈ గురు\nనాధం. ఈ చేసింది చాలక, 'ఇదేమిటి,\nబావా?' అని రామయ్య అడిగితే, 'ఎంత\nకూలికి అంతపని!' అంటూ ఎగతాళికూడా\nచేశాట్ట. ఇప్పుడు జమిందారుగారివ్వబోయే\nబహుమానాలకు ఆశపడి, ఈ వేదికను\nమాత్రం ఎక్కడా హెచ్చు తగ్గులు లేకుండా\nకట్టాడు. మీ మెప్పుపొందడానికి మరొక\nకారణం చెబుతున్నాడు,\" అని చెప్పాడు.\nఅంతా విన్న భట్టు, గురునాధం వైపు\nమందలింపుగా చూస్తూ ఏదో అనబోయేం\nతలో, వాణీనాధుడు, \"చూడు, గురు\nనాధం! నువ్వంతో ఇంతో చదువుకున్న\nవాడివి. అనంతమైన ఈ కాలచక్రంలో\nఅన్నీ మంచిరోజులే గాని, చెడ్డరోజు\nలంటూ ఏమీలేవు. ఆ విషయం మనుషు\nలకు స్పష్టంగా చెప్పడం కోసమే సిద్ధివి\nనాయకుడు చవితిరోజునా, కృష్ణుడుగా\nఅవతారమెత్తిన శ్రీమహావిష్ణువు అష్టమి\nనాడూ జన్మించారు. ఒకపని ప్రారంభిం\nచడానికైనా, దానిని సవ్యంగా ముగించ\nడానికైనా కావలసినవి చిత్తశుద్ధి, పట్టు\nదలా మాత్రమేనని ఇకనైనా గ్రహించు,”\nఅన్నాడు.\nవాణీనాధుడి మాటలకు గురునాధం\nతలవంచుకుని, అక్కడి నుంచి వెళ్ళిపో\nయాడు.\n\nకేశవభట్టు సాలోచనగా తల పంకిస్తూ,\n\"వాణీనాధా! అయితే, ఏ పని అయినా\nఎప్పుడైనా ప్రారంభించవచ్చుననా, నీ అభి\nప్రాయం?” అని ప్రశ్నించాడు.\nఆ ప్రశ్నకు వాణీనాధుడు ఒక్కక్షణం\nమౌనంగా వూరుకుని, తర్వాత, \"అయ్యా,\nగృహ పురోహితులైన తమరిని నా అభిప్రా\nయాలూ, నమ్మకాలూ నొప్పిస్తే క్షమించండి!\nఈరోజుల్లో, మనిషి ప్రతిదాన్నీ తన స్వలా\nభానికి ఉపయోగించుకోవటానికి బాగా\nఅలవాటు పడ్డాడు. దానికి మంచి ఉదాహ\nరణగా, ఈ గురునాధాన్ని చూశారు గదా!\nఇటువంటి పరిస్థితుల్లో - ఆచార నియమా\nలకంటే, నీతి నియమాలే గొప్పవనీ, భగ\nవంతుడు సైతం మంచితనానికీ, నిస్వార్థా\nనికీ విలువయిచ్చి ఆదరిస్తాడనీ చెప్పవల\nసిన ధర్మం విద్యావంతులైన మనకున్నది!”\nఅన్నాడు.\n\"బాగుంది నాయనా! మనిద్దరం ఒక\nరకంగా ఉత్తర దక్షిణ ధృవాల్లాంటి వాళ్ళ\nమైనప్పటికీ, వివేకవంతమైన నీ మాటలు\nనన్ను కాస్త లొంగదీసుకున్నట్టే కనిపిస్తు\nన్నవి,” అన్నాడు.\nఆమాటలు వినగానే ఒక్కక్షణం వాణీ\nనాధుడి మొహంలో, ఏదో భావావేశం మెరు\nపులా వచ్చి మాయమైంది. చప్పున ఏదో\nఅనబోయిన అతడు, అతి ప్రయత్నంమీద\nవెంటనే తనను తాను నిగ్రహించుకున్నాడు.\nఅది గమనించిన కేశవభట్టు, “ ఏమిటి,\nవాణీనాధా! ఏదో చెప్పదలుచుకుని మళ్ళీ\nవెనక్కు తగ్గుతున్నావు. అదేమిటో నిర్భ\nయంగా చెప్పు!\" అన్నాడు.\nవాణీనాధుడు సంకోచంగా తలవంచు\nకుంటూ, “ఏమీలేదు. నామాటలుమిమ్మల్ని\nలొంగదీసుకున్నవన్నారు. నా కోరిక కూడా\nమీ కోరికను లొంగదీసుకుంటే, ఎంత\nబాగుండునో కదా అనబోయాను, అంతే,”\nఅన్నాడు.\nఆ మాటలకు కేశవభట్టు ఆశ్చర్యంగా,\n\"నా కోరిక, నీ కోరిక - ఏమిటవి?” అంటూ\nప్రశ్నించాడు.\nవాణీనాధుడు ఇంక ఏదీ దాచకుండా\nఅంతాచెప్పి, \"మీ అమ్మాయి శారద అన్ని\nవిధాలా ఎన్నదగ్గ పిల్ల. కాని, ఉన్నది ఒకే\nఒక్క కుమార్తె గనక, కాబోయే అల్లుడు\nఇలా వుండాలి, ఇల్లరికం రావాలి అన్న\nమీ కోరిక కూడా అసమంజసమైనది\nకాదుగదా!\" అన్నాడు.\n\nఅతడి మాటలు విన్న కేశవభట్టు\nనవ్వుతూ, “నాయనా, కోరిక అంటూవున్నది\nనీకే. దానికి వ్యతిరేకమైన కోరికలు నాకేమీ\nలేవు,\" అన్నాడు.\nఅందుకు వాణీనాధుడు ఎంతో ఆశ్చ\nర్యంగా, “ఉన్నది ఒక్కర్తే కుమార్తె గనక,\nఅల్లుడి ఎన్నికలో మీరెంతో పట్టుదలగా\nవున్నారని అన్నారే. అందరూ!\" అని\nప్రశ్నించాడు.\nభట్టు నవ్వి, “ఉన్నది ఒక్క కూతురైనా,\nపదిమంది కూతుళ్ళయినా, వివేకవంతు\nడైన ప్రతి తండ్రీ కోరుకునేది ఒక్కటే!\nఅల్లుడు మంచివాడై తనకూతురు సుఖంగా\nజీవించాలని! మిగిలిన పుకార్లంటావా,\nనా సంపద చూసి, బెల్లం చుట్టూ ఈగల్లా\nముసిరే తేలికపాటి మనుషుల్ని దూరంగా\nతోలటానికి, నేను విసిరిన విసుర్లవి.\nఅంతే!\" అన్నాడు.\nభట్టు మాటలకు వాణీనాధుడు ఆనం\nదంగా, “అయితే...” అంటూ ఏదో చెప్ప\nబోతూండగా, శారదను వెంటబెట్టుకుని\nఅక్కడికి వచ్చిన భట్టు భార్య, \"పూజావేదిక\nచూడటానికి వచ్చాం!\" అన్నది.\nభట్టు నవ్వుతూ, “కళ్యాణవేదిక కూడా\nతయారైంది, చూసివెళ్ళండి,” అని, ఆశ్చ\nర్యంగా చూస్తున్న భార్యకు, వాణీనాధుణ్ణి\nచూపిస్తూ, “వాణీనాధుడని చురుకైన కుర్ర\nవాడు. మనకు అల్లుడైతే బావుంటుంది,\nఅని నిన్న రాత్రి నీతో అన్నానే, ఆ వాణీ\nనాధుడు ఇతనే!\" అని కూతురు వైపుతిరిగి,\n\"ఏమ్మా శారదా! కొమ్మంగిలో జరిగిన\nపెళ్ళిలో నీకు ఇతను పరిచయమే గదా!\nనిన్న రాత్రి నేను, మీ అమ్మతో ఇతని\nవిషయం ప్రస్తావిస్తున్నప్పుడు, పక్కగది\nలోంచి నువ్వు తొంగి చూసినట్టు గుర్తు.\nఅప్పటి నీ మొహం, ఇప్పుడు సిగ్గుపడు\nతున్న నీ మొహం ఒక్కలాగే వున్నట్టుకూడా\nనాకు తోస్తున్నది,\" అన్నాడు.\nతండ్రిమాటలకు శారద మరింత సిగ్గు\nపడుతూ తలవంచుకున్నది. అది చూసి\nభట్టు ఆనందంగా, “ఏం, వాణీనాధా, నీ\nకోరిక తీరినట్టే గదా?\" అన్నాడు.\nకాబోయే మామగారి మాటలకు, వాణీ\nనాధుడు కూడా కాస్త సిగ్గుపడుతూ, “ఆఁ!\nఇక మీ కోరికను కూడా ముమ్మాటికీ\nతీరుస్తాను,” అన్నాడు.",
            "book_page_end": 15
        },
        {
            "title": "లాంతరు-చిలకపంజరం",
            "book_page_start": 16,
            "pdf_page_start": 16,
            "pdf_page_end": 16,
            "author": "కొనే నాగవెంకటఆంజనేయులు",
            "genre": "నీతి కథ",
            "moral": "చెడు అలవాట్ల నుండి స్నేహితుణ్ణి రక్షించడం, అలాగే కుటుంబ శాంతిని కాపాడటం అవసరం.",
            "keywords": [
                "మద్యపానం",
                "లాంతరు",
                "చిలకపంజరం",
                "స్నేహం",
                "అలవాటు మార్పు"
            ],
            "characters": [
                "లోకనాధుడు",
                "వీరబాహుడు",
                "లోకనాధుడి భార్య"
            ],
            "locations": [
                "హేలాపురి",
                "సుగంధపురం"
            ],
            "content": "హేలాపురిలోని లోకనాధుడూ, సుగంధపురవాసి వీరబాహుడూ ప్రాణమిత్రులు. ఇద్దరికీ గల ఒకే ఒక\nవ్యసనం మద్యపానం. సమయం దొరికినప్పుడు మిత్రులిద్దరూ, తమ ఇద్దరి ఇళ్ళల్లో, ఏదో ఒకరి ఇంట\nమద్యపానం చేస్తూండేవాళ్ళు.\nఒకనాడు లోకనాధుడు, వీరబాహుడికి, \"మిత్రమా! నా భార్య పుట్టింటికి వెళ్ళింది. ఇంట్లో మద్యానికి\nకొదువలేదు. ఈ రాత్రి నువ్వు వస్తే, ఆనందాంబుధిలో తేలియాడవచ్చు,\" అని కబురుపంపాడు.\nఆ రాత్రి వీరబాహుడు, లోకనాధుడి ఇంటికి బయలుదేరబోతూ, చీకటిరాత్రులవడం వల్ల, వెంట\nఒక లాంతరు తీసుకుని మరీ ప్రయాణంకట్టాడు. ఆ రాత్రి మిత్రులిద్దరూ మద్యపానంలో మునిగితేలాక,\nవీరబాహుడు, లోకనాధుడి వద్ద సెలవు తీసుకుని సుగంధపురికి బయల్దేరాడు.\nఅర్ధరాత్రివేళ అడవిదారి వెంట ప్రయాణించేటప్పుడు, గోతుల్లో, పాదల్లో పడకుండా, లాంతరు\nసాయంతో ఇల్లు చేరుకుని గుర్రుపెట్టి నిద్రపోయాడు వీరబాహుడు.\nఅయితే, ఇంకా బాగా తెల్లవారకుండానే లోకనాధుడి నౌకరు తలుపుతట్టి, వీరబాహుడికి లోకనాధుడు\nపంపిన ఒక చీటీ ఇచ్చాడు. అందులో: \"మిత్రమా, రాత్రి అడవిదారిన ఏ పాముకాటుకో గురికాకుండా\nఇల్లుచేరావనుకుంటాను! నువ్వు మరిచిపోయి వెళ్ళిన లాంతరు పంపుతున్నాను. రాత్రి నువ్వు వెంట\nబెట్టుకుపోయింది, నా భార్య పుట్టినింటి నుంచి తెచ్చుకున్న చిలకా, దాని పంజరం! సమయానికావిడ\nఇంట్లో వుంటే కాపురం చెడేంత గొడవయ్యేది. నువ్వు పాముకాటుకు గురికాకుండా, నేను ఏకాకిని\nకాకుండా వుండేందుగ్గాను - ఈనాటితో మద్యపానానికి స్వస్తిపలుకుదాం!\" అని వున్నది.",
            "book_page_end": 16
        },
        {
            "title": "సామ్రాట్ అశోక–10",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "చారిత్రక కథ",
            "moral": "రాజనీతిలో ధర్మం, న్యాయం పాటించడం ముఖ్యం. తొందరపాటు పనికిరాదు.",
            "keywords": [
                "అశోకుడు",
                "సుశేముడు",
                "మగధ సామ్రాజ్యం",
                "పట్టాభిషేకం",
                "రాజకీయం",
                "ద్రోహం"
            ],
            "characters": [
                "అశోకుడు",
                "విదీశాదేవి",
                "యశుడు",
                "జ్యోతిష్కుడు (శిఖరసేనుడు)",
                "లలితదత్తుడు",
                "సుశేముడు",
                "నాట్యకత్తెలు"
            ],
            "locations": [
                "మగధ సామ్రాజ్యం",
                "ఉజ్జయిని",
                "పాటలీపుత్రం",
                "తక్షశిల",
                "వారణాశి"
            ],
            "content": "అశోకుడు అడవికి వేటకు వెళ్ళి, సాయం\nకాలానికి రాజభవనానికి తిరిగివచ్చి, “విదీశా!\nఅడవిలో చాలాజంతువులను వేటాడా\nననిపించుకున్నా. నేనొక పెద్దపులినీ, చిరుత\nపులినీ చంపాను. ఆ దుష్టమృగాలను\nచంపడం ద్వారా వాటికి ఆహారంకానున్న\nజింకలు, కుందేళ్ళు వంటి అనేక సాధు\nజంతువుల ప్రాణాలను రక్షించినట్టే కదా?\" \nఅని అడిగాడు అశోకుడు.\n\nఅశోకుడు భార్యమాటలకు మందహాసం\nచేశాడు. కాని ఏమీ మాట్లాడలేదు. అంతలో\nఒకపరిచారిక లోపలికివచ్చి, అశోకుడికి\nనమస్కరించి, “వారణాశినుంచి వచ్చిన\nఒక జ్యోతిష్కుడు తమదర్శనం కోసం\nప్రవేశమంటపంలో వేచి ఉన్నాడు, \"అన్నది.\n\"జ్యోతిష్కుడా!\" అన్నది విదీశాదేవి.\n“అవును దేవీ, నీకా విషయం చెప్పడం\nమరిచాను. అతడు భవిష్యత్తును చెప్పడమే\nకాదు; దానిని సాధించే సులభమార్గంకూడా\nసూచిస్తాడట. అతడు ఇక్కడి మహాకాల\nఆలయదర్శనానికి వచ్చినట్టు ప్రముఖవర్త\nకుడులలితదత్తుడు చెప్పాడు. నేనే రమ్మ\nన్నాను,” అంటూ అక్కడినుంచి లేచి\nవెలుపలికి నడిచాడు అశోకుడు.\nజ్యోతిష్కుడూ, లలితదత్తుడూ అశోకుణ్ణి\nచూడగానే లేచి నిలబడ్డారు. జ్యోతిష్కుడు\nఒంటినిండా కాషాయాంబరాలు ధరించి,\nనొసట పెద్ద కుంకుమబొట్టు పెట్టుకుని,\nమెడలో రుద్రాక్షమాల వేసుకుని ఉన్నాడు.\nఅశోకుడు కూర్చున్న తరవాత, జ్యోతి\nష్కుడు ఏదో మంత్రం పఠించి, ఆయన\nకుడిచేతినిపుచ్చుకుని హస్తరేఖలను పరిశీ\nలించాడు. ఆ తరవాత కళ్ళు మూసుకుని,\nకొంతసేపటికి తెరిచి, “శుభ ఘడియలు\nఆసన్నమయ్యాయి!\" అన్నాడు నవ్వుతూ.\n“దేనికి?” అన్నాడు అశోకుడు.\n“తమరు స్వతంత్రం ప్రకటించుకోవ\nడానికి!\" అన్నాడు జ్యోతిష్కుడు.\n\n“ఎవరినుంచి?\" అని అడిగాడు\nఅశోకుడు ఆశ్చర్యంగా.\n“తమరు అవంతీ ప్రాంతానికి రాజయ్యే\nశుభఘడియలు సమీపించాయి. అవంతిని\nస్వతంత్ర రాజ్యంగా ప్రకటించుకునిరాజుగా\nపట్టాభిషిక్తులు కావచ్చు!\" అన్నాడు జ్యోతి\nష్కుడు.\n\"అది మగధ సామ్రాజ్యాధినేత అయిన\nమా తండ్రికి వ్యతిరేకంగా చేసే తిరుగుబాటు\nఅవుతుంది కదా?\" అన్నాడు అశోకుడు.\n\"నిజమే. అయితే, తమరు మహారాజు\nకావడానికి అదొక్కటేమార్గం! కాబట్టి దానిని\nఅనుసరించడంలో తప్పులేదు. పాటలీ\nపుత్రంలో మహారాజుగారి ఆరోగ్యం ఆందో\nళనకరంగా పరిణమించింది. యువరాజు\nసుశేముణ్ణి రాజును చేయాలని నిర్ణయిం\nచారు!\" అన్నాడు జ్యోతిష్కుడు.\n\"మా తండ్రి ఆరోగ్యం ఆందోళనకరంగా\nఉందా?\" అన్నాడు అశోకుడు విచారంగా.\n“అవును. అయినా తమరు పాటలీ\nపుత్రానికి వెళ్ళడానికి లేదు. వెళితే, మీ\nప్రాణానికే ఆపద వాటిల్లుతుంది! కనీసం\nఇంకొక్క సంవత్సరంపాటు ఉజ్జయినిని\nవదిలివెళ్ళడం క్షేమం కాదు,” అన్నాడు\nజ్యోతిష్కుడు.\nఅంతలో పక్కనుంచి ఏదోశబ్దం రావ\nడంతో అశోకుడు అటుకేసి తిరిగి చూశాడు.\nకిటికీ నుంచి ఎవరో తొంగి చూస్తున్నారు.\nకోపంతో అశోకుడి కనుబొమలు ముడి\nపడ్డాయి. మరుక్షణంలో అక్కడినుంచి\nవచ్చిన యశుణ్ణి చూడగానే అశోకుడు\nనవ్వుతూ, “రా, మిత్రమా రా! కిటికీ\nనుంచి తొంగి చూసే సాహసం చేసిందె\nవరా? అని ఆశ్చర్యపోయాను,” అన్నాడు.\n“ఇక మేము సెలవు తీసుకుంటాము!\"\nఅన్నాడు లలితదత్తుడు అశోకుడితో.\n“ఒక్క అడుగు ముందుకు వేయడా\nనికి సాధ్యపడదు!\" అన్నాడు యశుడు\nతన ఒరలోని కత్తిమీద చేయివేస్తూ.\n“యువరాజుగారి సమక్షంలోనే వారి\nఅతిథికి జరిగే మర్యాద ఇదా?\" అన్నాడు\nజ్యోతిష్కుడు బాధగా.\n\"శత్రు గూఢచారులను ఇంతకన్నా-\nఘనంగానే సత్కరించాలి!\" అంటూ\nయశుడు జ్యోతిష్కుడి చేయిని వడిసి\nపట్టుకుని, “శిఖరసేనా! నువ్వు నన్నెరుగవు.\nకాని నిన్నునేనుబాగా ఎరుగుదును. పాటలీ\nపుత్రంలో నువ్వు సుశేముడి తమ్ములతో\nకలిసి తిరగడం నేను చూశాను. మగధ\nసామ్రాజ్యానికి అశోకుణ్ణి మహారాజును\nచేయకూడదని భావించే వాళ్ళలో నువ్వు\nఒకడివి. ప్రాణాలపై ఆశవున్నట్టయితే ఏ\nపథకంతో ఇక్కడికి వచ్చావో మర్యాదగా\nచెప్పు!\" అని గద్దించాడు.\nజ్యోతిష్కుడి ముఖం వెలవెలబోయింది.\nలలితదత్తుడు భయంతో వణకసాగాడు.\nయశుడు, “ఎవరక్కడ?\" అని చేతులు\nచరచగానే ఇద్దరుభటులువచ్చినిలబడ్డారు.\n\"ఈ దుర్మార్గులను కాళ్ళు చేతులు\nబంధించి కారాగారంలో వేయడానికి తమ\nఅనుమతిని ప్రార్థిస్తున్నాను,\" అన్నాడు\nయశుడు అశోకుడితో.\nఅశోకుడు అంగీకార సూచకంగా తల\nపంకించాడు.\nభటులు వాళ్ళిద్దరినీ అవతలికి లాక్కు\nపోయారు.\n“తమరిని పాటలీపుత్రం వెళ్ళకుండా\nచేయాలన్నదే ఆ దుర్మార్గుల పథకం! తమ\nసవతి సోదరులలో తమకు మద్దతునిచ్చే\nవారు ఒక్కరూ లేరు. అందరూ అసూయా\nగ్రస్తులే. రాజుగారి మరణానంతరం తమ\nరిని సింహాసనం అధిష్ఠించకుండా చేయా\nలని పథకాలు ఆలోచిస్తున్నారు. రాజుగారి\nఆరోగ్యం క్షీణించింది. ఈ శిఖరసేనుడు\nతక్షశిలకు చెందిన వాడు. యువరాజు\nసుశేముడి ప్రతినిధిగా పాటలీపుత్రంలో\nపరిస్థితులను పరిశీలిస్తున్నాడు. ఈ అవంతి\nప్రాంతానికి మాత్రం రాజు కావాలనేఆశను\nతమలో కలిగించినట్టయితే, తమ దృష్టి\nమగధ సింహాసనం మీద పడదని ఆ\nమూర్ఖులు కలలుకంటున్నారు!\" అన్నాడు\nయశుడు ఆవేశంగా.\nఆ తరవాత అతడు, తాను పాటలీ\nపుత్రానికి వెళ్ళి అశోకుడి తల్లిదండ్రులను\nదర్శించి మాట్లాడిన విషయం గురించీ,\nరాజుగారి అనారోగ్యం కారణంగా రాజ\nధాని రాజకీయాలలో ఏర్పడిన పరిణామా\nలను గురించీ అశోకుడికి వివరంగా\nతెలియ జేశాడు.\n\"మిత్రమా! తమరు వెంటనే పాటలీ\nపుత్రానికి బయలుదేరాలి. ప్రధానమంత్రీ,\nసేనాధిపతీ, రాజపురోహితుడూ మగధ\nప్రజలక్షేమాన్ని కాంక్షించి, తమరిని రాజును\nచేయాలనే ఉద్దేశంతోనే ఉన్నారు. స్వార్థప\nరులైన రాజోద్యోగులు కొందరు తమ\nస్వలాభం కోసం సుశేముణ్ణి రాజును\n\nచేయాలని ఉబలాట పడుతున్నారు.\nఅయినా, పాటలీపుత్రానికి మొదట చేరు\nకునే వారికే మహారాజుగా పట్టాభిషిక్తుడయ్యే\nఅవకాశం ఎక్కువ!\" అన్నాడు యశుడు.\nఅశోకుడు ఏమీ మాట్లాడలేదు. గంభీర\nవదనంతో కూర్చున్నాడు. ఆయన మన\nసులో ఏవేవో ఆలోచనలు రాసాగాయి.\nకొంతసేపటికి అక్కడికి వచ్చిన విదీశా\nదేవి, యశుణ్ణిచూసి, “నమస్కారం, అన్నయ్యా!\nనువ్వు పాటలీపుత్రం నుంచి తిరిగి వచ్చిన\nవిషయం తెలియనేలేదే!\" అన్నది చిన్నగా\nనవ్వుతూ.\n\"ఇప్పుడే వస్తున్నాను, చెల్లెమ్మా!\"\nఅన్నాడు యశుడు.\nవిదీశాదేవి అశోకుడికేసి తిరిగి, “పాటలీ\nపుత్రం నుంచి ఇద్దరు దూతలు వచ్చారు.\nప్రభూ, తమ దర్శనంకోసం వేచి ఉన్నారు,\"\nఅన్నది.\nఅశోకుడు ఏమీ మాట్లాడలేదు. కాని\nయశుడు వెంటనే, “చాలా సంతోషం! ఆ\nదూతలు తెచ్చిన సందేశం ఏమిటో నాకు\nతెలుసు. యువరాజు అశోకుడు వెంటనే\nపాటలీపుత్రానికి బయలుదేరాలి. తక్షశిల\nలోని సుశేముడికి కూడా అటువంటి\nసందేశమే పంపి ఉంటారు!\" అన్నాడు.\n\"యువరాజు వెంటనే బయలుదే\nరాలా?\" అని అడిగింది విదీశాదేవి.\n\"వెళ్ళి తీరాలి!\" అన్నాడు యశుడు.\n\"కారణం?\" అని అడిగింది విదీశాదేవి.\n\"తండ్రి మరణశయ్యపై ఉన్నప్పుడు\nపక్కనే ఉండడం తనయుడి నైతికధర్మం!\nరాజకీయంగా ఆలోచిస్తే సుశేముణ్ణి రాజ్యా\n\nధికారం చేపట్టకుండా చేయడానికి యువ\nరాజు రాజధానిలో ఉండడం చాలా అవ\nసరం!\" అన్నాడు యశుడు.\n\"అగ్రసోదరుడికి రాజ్యాధికారం దక్క\nనీయకుండా చేయడం అన్యాయంకాదా?\"\nఅని అడిగింది విదీశాదేవి నెమ్మదిగా.\n\"ఒక తమ్ముడిగా అలా చేయడం\nఅన్యాయమే. అయితే, సుశేముడు\nరాజ్యాధికారం చేపడితే అది మగధ\nసామ్రాజ్యంలోని అశేష ప్రజానీకానికి\nఅన్యాయం చేసినట్టవుతుంది. అది అంత\nకన్నా అన్యాయం!\" అన్నాడు యశుడు.\nఆ సమాధానానికి విదీశాదేవి మౌనం\nవహించింది.\nయశుడు అశోకుడితో, \"మిత్రమా!\nఒక్క క్షణం కూడా ఆలస్యం చేయకూ\n\nడదు! మన సైన్యంలో సగం ఇక్కడేఉం\nటుంది. మిగతా సగం మీవెంట వస్తుంది!”\nఅన్నాడు దృఢమైన కంఠస్వరంతో.\n\n***\n\nఅర్ధరాత్రి వేళ ఒక విశాలమైన గదిలో\nపట్టు పరుపు మీద కూర్చుని, మద్యం\nసేవిస్తూ, గ్రీకుసుందరి నాట్యాన్ని చూస్తూన్న\nసుశేముడు హఠాత్తుగా అక్కడికి వచ్చిన\nఇద్దరు నాట్యకత్తెలను చూడగానే, “మీరెలా\nఇక్కడికి వచ్చారు?\" అన్నాడు ఆశ్చర్యంగా.\n“తమరిచ్చిన రాజముద్రిక సాయంతోనే\nవచ్చాము ప్రభూ!\" అన్నారు నాట్యకత్తెలు\nగలగలా నవ్వుతూ.\n\"వెళ్ళిన పని పూర్తిచేయక పోగా, మూర్ఖు\nల్లాగా పట్టుబడిపోయి, అశోకుడి భార్యకు\nపరిచారికలుగా చేరిపోయారని గూఢ\nచారులద్వారావిన్నాను. అది నిజమే కదా?\"\nఅన్నాడు సుశేముడు.\n\"అక్షరాలా నిజం ప్రభూ! అయితే,\nతమరు ఆదేశించిన పనిని ఎలాగైనా\nముగించుకుని రావాలన్న పట్టుదలతోనే\nఇన్నాళ్ళూ అక్కడ గడిపాము.\" అన్నారు\nనాట్యకత్తెలు.\n\"అంటే?\" అని కనుబొమలు ఎగుర\nవేశాడు సుశేముడు.\nనాట్యకత్తెలు గ్రీకు సుందరికేసి\nచూశారు.\nసుశేముడు చేయి ఊపడంతో గ్రీకు\nసుందరి అక్కడి నుంచి వెళ్ళిపోయింది.\n\"ఇప్పుడు చెప్పండి. ఆ నీచుణ్ణి మీరు\nహతమార్చారా?\" అని అడిగాడు సుశే\nముడు.\n\"తమరు మాకిస్తామన్న బహుమతి\nగురించి మరిచిపోలేదు కదా? మొదట\nఆవిషయంచెప్పండి!\" అన్నారు నాట్య\nకత్తెలు.\n\"అదేలా మరిచిపోగలను? మగధ\nసింహాసనం అధిష్ఠించగానే మీ కిస్తానన్న\nబహుమతిని రెండింతలు చేస్తాను! ఆ\nపరిచారికాపుత్రుణ్ణి ఎలా హతమార్చారో\nఇప్పుడు చెప్పండి.\" అన్నాడు సుశేముడు\nపట్టరాని ఉత్సాహంతో.\n\"ఒక్కసారిగా హతమార్చడంకన్నా,\nగొప్పపని చేశాం. ఆహారంలో ఒకరకమైన\nవిషం కలిపాం. దానిని భుజించడంతో\nఅశోకుడు పక్షవాతంపాలై పడకనుంచి\nకదలలేకుండా పడి ఉన్నాడు?\" అన్నారు\nనాట్యకత్తెలు.\n\n“విషం కాస్త ఎక్కువ కలిపి, వాడి పీడ\nసాంతం విరగడ చేయలేకపోయారా?\"\nఅన్నాడు సుశేముడు కాస్త నిరుత్సాహంతో.\n“ఆ పని చేసివుంటే మేము పట్టుబడి\nఉండేవాళ్ళం. ఇప్పుడు మమ్మల్ని ఎవరూ\nఅనుమానించలేదు. వెళ్ళిన పనీ జయప్రద\nమయింది. లేచి పడకమీద కూర్చోలేని\nవాడు సింహాసనం అధిష్ఠించగలడా?\"\nఅన్నారు. నాట్యకత్తెలు.\n\"ఆహా! చాలా తెలివైన పనిచేశారు?\"\nఅంటూ సుశేముడు పట్టరాని సంతోషంతో\nమెడలోని రత్నాలహారం తీసి నాట్యకత్తెల\nకిచ్చాడు.\nఅంతలో ఎవరో తలుపు తట్టిన చప్పు\nడయింది.\n“రావచ్చు!\" అన్నాడు సుశేముడు.\nసుశేముడి ప్రధాన అంగరక్షకుడు\nలోపలికి వచ్చి, \"ప్రభూ! పాటలీపుత్రం\nనుంచి ఇద్దరు దూతలు వచ్చారు. వెంటనే\nతమరిని చూడాలంటున్నారు,\" అన్నాడు.\n“రమ్మను,” అన్నాడు సుశేముడు.\nదూతలు వచ్చి సుశేముడికి నమస్క\nరించి, రెండు లేఖలు అందించారు.\nమొదటి లేఖ ప్రధానమంత్రీ, సేనాధిపతీ\nపంపినది. రాజు ఆరోగ్యం ఆందోళనక\nరంగా ఉందనీ వెంటనే రాజధానికి\nబయలుదేరి రమ్మనీ ఆ లేఖలో ఉన్నది.\nరెండవలేఖ ఆయన తల్లిగారు పంపినది.\n'అశోకుడు నీ కన్నా ముందు రాజధానికి\nచేరి సింహాసనానికి పోటీపడే అవకాశం\nఉంది. కాబట్టి తక్షణమే రాజధానికి\nబయలుదేరి రావాలి! ఆలస్యంచేయవద్దు. '\nఅన్నది ఆ లేఖలోని సారాంశం!\nరెండు లేఖలూ చదివిన సుశేముడు\nవాటి సందేశాలను తేలిగ్గా తీసుకుని,\n\"అశోకుడికి మీరు పట్టించిన దుర్గతి\nగురించి అమాయకురాలైన మా తల్లికి\nతెలియదు పాపం! అనవసరంగా భయ\nపడుతున్నది!\" అని బిగ్గరగా నవ్వి, “నేనేం\nత్వరపడనవసరం లేదు. రేపు నన్ను\nచూడడానికి ఒక గ్రీకు వర్తకుడు వస్తు\nన్నాడు. అతని సరుకులు తక్షశిలలో\nఅమ్ముకోవడానికి అనుమతించాను.\nదానికి ప్రత్యుపకారంగా ఆమిత్రుడు నాకొక\nపెద్ద మణిని బహూకరించనున్నాడు!”\nఅన్నాడు.\n-(ఇంకావుంది)",
            "book_page_end": 24
        },
        {
            "title": "మహాధన్వుడు",
            "book_page_start": 25,
            "pdf_page_start": 25,
            "pdf_page_end": 30,
            "author": "చందమామ బృందం",
            "genre": "బేతాళ కథలు",
            "moral": "వివేకం, అనుభవం ద్వారా లభించిన లౌకిక జ్ఞానం, గ్రంథ జ్ఞానం కంటే ముఖ్యమైనది. అదృష్టం, దురదృష్టం కాలం, పరిస్థితుల ప్రభావమే.",
            "keywords": [
                "మహాధన్వుడు",
                "ధనుస్సు",
                "ఔష్మిక దోషం",
                "బేతాళుడు",
                "గురువు",
                "మంత్రి",
                "కోయనాయకుడు"
            ],
            "characters": [
                "విక్రమార్కుడు",
                "బేతాళుడు",
                "మహాధన్వుడు",
                "మంత్రి",
                "గురువు",
                "కోయనాయకుడు",
                "రామయ్య",
                "ధనయజ్ఞుడు"
            ],
            "locations": [
                "శ్మశానం",
                "నిషధదేశం",
                "రాజభవనం",
                "దేవాలయం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, \"రాజా, లోకంలో ఏ\nఒక్కరూ, అన్ని విషయాల్లోనూ పరిపూర్ణ\nపాండిత్యం కలవారై వుండరన్న సంగతి,\nఒక దేశాన్నేలే రాజుగా, నీకు తెలియంది\nకాదు. ఆ కారణం వల్లనే రాజులు,\nమంత్రాలోచనకు గాను, ఒక్క రాజనీతి\nవిషయాల్లోనే కాక, ఇతరేతరమైన ఐహికా\nముష్మిక విషయాల్లో కూడా ప్రజ్ఞావంతులైన\nవారిని సహాయకులుగా నియమించుకుం\nటారు. అయితే, ఈ సహాయకులు తమ\nమేధాశక్తికి అనుభవాన్నీ, గ్రంథపఠనంలో\nగడించిన జ్ఞానాన్నీ జోడించి, రాజుకు\nపరస్పర విరుద్ధమైన అభిప్రాయాలు చెప్పే\nప్రమాదమున్నది. అలాంటి పరిస్థితుల్లో,\n\nఆ అభిప్రాయాల్లో ఎవరిది హేతుబద్ధమో,\nఎవరిది కాదో నిర్ణయించుకోగల సూక్ష్మ\nగ్రాహ్యత రాజుకుండాలి. పూర్వం మహా\nధన్వుడనే రాజు పడిన బాధలకూ, ఆ\nతర్వాత పొందిన సుఖసంతోషాలకూ,\nమంత్రి ఒక కారణం చెబితే, గురువు\nమరొక కారణం చెప్పాడు. అలాంటి\nవారెవరైనా, నీ ఆస్థానంలోవుండి, నువ్వు\nఈ అర్ధరాత్రి వేళ శ్మశానంలో పడుతున్న\nఇక్కట్లకు కారణం అయ్యారేమోనన్న\nశంక కలుగుతున్నది. నీకు హెచ్చరికగా\nవుండేందుకు, ఆ మహాధన్వుడి కథ\nచెబుతాను, శ్రమ తెలియకుండా, విను,\"\nఅంటూ ఇలా చెప్పసాగాడు:\nఒకప్పుడు నిషధదేశాన్ని మహాధన్వుడనే\nరాజు పాలించేవాడు. ఆయన తన పేరుకు\nతగ్గట్టే, గొప్పధనుస్సు కలిగి వుండాలని\nనిశ్చయించి, మంత్రిని పిలిచి, “మహాధన్వు\nడంటే గొప్పధనుస్సు కలవాడని అర్థంకదా!\nఈ లోకంలో మరే మహారాజు దగ్గరా\nలేనంత గొప్ప ధనుస్సు నా దగ్గర వుండాలి.\nవెంటనే నేర్పరులను నియమించి, మహా\nభారం కలిగిన గొప్ప ధనుస్సును తయారు\nచేయించండి. అర్జునుడి గాండీవంలా,\nశ్రీరాముడి కోదండంలా, నాధనుస్సు ప్రసిద్ధి\nకెక్కాలి,\" అని చెప్పాడు.\nరాజంతవాడు తలచుకుంటే కాని\nపనులుండవుగదా! మంత్రిపిలుపు అందు\n, కుని, ఎందరో ధనుర్నిర్మాణ కళాకారులు\nరాజధాని నగరం చేరుకున్నారు. అటిని,\nకర్ణిక, శంఖము, స్కంధము, పల్లవము,\nలస్తకము - అనే ఆరు భాగాలతో శాస్త్రాను\nసారంగా నగిషీలు చెక్కిన మహాధనుస్సు\nఒకదాన్ని తయారుచేశారు.\nఆ ధనుస్సును చూసి, అది అర్జునుడి\nగాండీవమంత బరువుందనీ, అటువంటి\nధనుస్సు ఏ మహారాజు దగ్గరా లేదనీ\nఅందరూ ప్రశంసించారు. మంచిరోజు\nచూసి అల్లెతాడు తగిలించి మహాధన్వుడు\nఆ ధనుస్సు ధరించి ఎక్కుపెట్టి చూసి,\nమహాధన్వుడనే తన పేరు సార్థకమయ్యేలా\nఅందరి ఆశీస్సులూ పొందాడు.\nఒకనాడు- మహాధన్వుడు ధనుస్సు\nధరించి అడవికి వేటకు వెళ్ళాడు. వేట\nసమయంలో ధనుస్సు, ఒక మహావృక్షపు\nబోదెకు కొట్టుకుని, వింటినారి తగిలించే\nకొటిక బీటతీసింది. రాజు తన భవనానికి\nతిరిగి వచ్చాక, నేర్పరులైన పనివారిచేత\nబీట కనపడకుండా చక్కగా బాగుచేయిం\nచాడు.\nఈ సంగతి ఆయన మర్నాడు, తనకు\nధనుర్విద్య నేర్పిన గురువుగారికి చెప్పాడు.\nగురువు ఆ ధనుస్సు పొడుగును ఒక\nఈనెపుల్లతో కొలిపించాడు. తర్వాత ఒక\nచక్రం చుట్టి, అందులో పద్మాన్ని గీసి, ఆ\nఈనెపుల్లను సమానమైన ముక్కలుగా\nకత్తిరించి, ఆ పద్మపురేకులలో ఆ ముక్క\nలను వేసి కంగారు పడ్డాడు.\nతర్వాత ఆయన రాజుతో, \"బాగాగమ\nనించు, ఈపద్మ పురేకులలో రెండు కోణాలు\nన్నాయి. దీన్ని పద్మచక్రం అంటారు. ఈ\nఈనెముక్కలు రెండు కోణాలలోని రేకు\nలకు సరిపోతే, ధనుస్సుకు దోషంలేదని,\nఈ పద్మచక్రం ఆధారంగా ధనుశ్శాస్త్రం\nచెపుతున్నది. ఈ శాస్త్రజ్ఞానంలో నా గురువు\nఅధర్వణిని మించినవారు మరిలేరు! ఈ\nఈనెముక్కలలో చివరిది, ప్రథమ కోణం\nవరకే సరిపోయింది. అంటే, ఈ ధనుస్సుకు\nఔష్మిక దోషం కలిగిందన్నమాట. కనుక\nదీన్ని ధరించి తిరిగితే నువ్వు కష్టాలపాలు\nకాగలవు!\" అన్నాడు.\nగురువు చెప్పిన మాటలు సమంజసం\nగానే వున్నా, మహాధన్వుడు ధనుస్సు మీది\nమమకారం చంపుకోలేక దాన్ని ధరించడం\nమానలేదు. అయితే, కొద్ది రోజులకే శత్రు\nరాజొకడు దండెత్తి వచ్చాడు. ఆ యుద్ధంలో\nఔష్మిక దోషంగల ధనుస్సు ధరించి మహా\nధన్వుడు, శత్రురాజుపై యుద్ధంచేసి ఓడిపో\nయాడు. శత్రువులకు బందీగాచిక్కి అవ\nమానంపాలవడం ఇష్టంలేక, యుద్ధభూమిని\nవిడిచి గుర్రాన్ని అడవికేసి మళ్ళించాడు.\nఆయన అడవిలో చాలా దూరం\nప్రయాణించి అలసిపోయి, ఒక చెట్టుకింద\nవిచారంగా కూర్చున్నాడు. ఆసమయంలో\n\nఅడవిలో వుండే కోయవాళ్ళు ఆయన్ని\nచూసి, పరుగుపరుగున పోయి గూడెంలో\nవున్న తమ నాయకుడికి చెప్పారు.\nకోయనాయకుడు వచ్చి రాజును\nగుర్తించి, “మహారాజా! రాజ్యాన్ని శత్రువులు\nఆక్రమించారని విన్నాము. తమరు కొద్ది\nకాలం వుండండి. కొంత సద్దు మణిగాక,\nమా సాయంతో దండువెడలి రాజ్యాన్ని\nతిరిగి జయింతురుగాని,” అన్నాడు.\nకోయగూడెంలో అందరూ విల్లంబులు\nధరించి తిరుగుతున్నారు. ఆడవాళ్ళు\nకూడా ధనుర్బాణాలు ధరించడం చూసి\nమహాధన్వుడు ముచ్చటపడ్డాడు. ఆయన\nకోయనాయకుడితో, “మీధనుస్సులు చాలా\nచిన్నవి. చూడండి! నాధనుస్సు మోయడం\nకూడా కష్టం,” అంటూ చిన్నగా నవ్వాడు.\nదానికి కోయనాయకుడు వినయంగా,\n\"మహారాజా! తమరెరగనిది కాదు గదా!\nప్రతిదానికీ శాస్త్ర పద్ధతి అంటూ ఒకటుం\nటుంది. మా జీవన విధానంలో విల్లు,\nఅంబు తేలికగా వుండాలి. ఒక రథంమీదో,\nగుర్రంమీదో, ఏనుగుమీదో ఎక్కి యుద్ధం\nచేసే మీ ధనుస్సులు మాకు పనికిరావు.\nమీరనే ధనుస్సును మేము ఆత్మరక్షణ\nకోసం, వేటకూ ఉపయోగిస్తాం. ధనుర్ధారు\nలన్న బిరుదు మాకు తగదు. మరొకసంగతి:\nమేము కూడా మాకున్న శాస్త్రప్రకారంగానే\nధనుస్సు చేసుకుంటాం. వాటిలో లోపా\nలుంటే అవతల పారేస్తాం!\" అన్నాడు.\nఅప్పుడు మహాధన్వుడు, తన ధను\nస్సులో ఔష్మికదోషముందని చెప్పినగురువు\nమాటలు జ్ఞాపకం తెచ్చుకున్నాడు. ఆదోష\nప్రభావం ఇంకా ఆయనను వదలలేదు.\nవారం తిరక్కుండానే శత్రురాజు సైన్యం\nకోయగూడెం మీదికి వచ్చిపడింది.\nకోయల పరాక్రమం మీద గాని, వాళ్ళ\nయుద్ధకౌశల్యం మీదగాని నమ్మకం లేని\nమహాధన్వుడు, తన దురదృష్టాన్ని నిందిం\nచుకుంటూ, అక్కడి నుంచి మళ్ళీ పారి\nపోయి, అడవి దాటి ఒక ఊరి శివార్లలో\nవున్న పాడుబడ్డ దేవాలయం చేరుకున్నాడు.\nకొద్దిసేపటికి మహాధన్వుడికి బాగా\nఆకలి వేయసాగింది. ఇక ఆకలికి ఓర్చ\nలేని మహాధన్వుడు, దేవాలయ మంటపం\nమీద తిరుగుతున్న పావురాలను పట్టుకో\nవాలని, తన ఉత్తరీయాన్ని విసిరాడు.\nవిచిత్రంగా ఒకప్పుడు నిషిధ దేశాన్ని\nపాలించిన నలమహారాజు కథలోలాగా,\n\nపావురాలు ఉత్తరీయాన్ని ఎగరవేసుకు\nపోయాయి.\nఅది చూసి మహాధన్వుడికి ఉక్రోషం\nవచ్చింది. ఈ ధనుస్సు దోషంవల్లనే, తన\nకిన్ని కష్టాలన్న కోపంతో, ధనుస్సునుంచి\nఒక బాణాన్ని దాపులనున్న పెద్దరాతికేసి\nకొట్టి, ధనుస్సును ముక్కలు ముక్కలుగా\nవిరిచివేశాడు.\nతర్వాత మహాధన్వుడు బాణం కొట్టిన\nరాయి వున్న ప్రదేశానికి వెళ్ళాడు. రాయి\nతునాతునకలై అక్కడ ఒక నేలమాళిగ\nకనిపించింది. అందులో వున్న నాలుగు\nపెట్టెలలో రత్నాలు, వజ్రాలు, బంగారు\nకాసులు వున్నాయి. రాజు వాటికేసి ఆనం\nదాశ్చర్యాలతో చూడసాగాడు.\nఇంతలో కోయనాయకుడు రాజు\nవెళ్ళిన జాడలు తీసుకుంటూ అక్కడకు\nవచ్చి, “మహారాజా! శత్రురాజు మా ధైర్య\nసాహసాలనూ, యుద్ధనైపుణ్యాన్నీ చాలా\nతక్కువగా అంచనావేశాడు. అడవిలోని\nగుట్టలమీదా, చెట్ల మధ్యా అశ్వసైన్యం\nఎందుకూ పనికిరాదు. ఇక కాలిబంట్ల\nసంగతికొస్తే - ఈ అడవిలో పుట్టి పెరిగిన\nమా ఒక్కొక్క కోయధాటికి పదిమంది\nశత్రు కాలిబంట్లయినా నిలవలేరు. శత్రు\nరాజును బందీగా పట్టుకున్నాం!\" అన్నాడు.\nమహాధన్వుడు, కోయనాయకుణ్ణి\nమెచ్చుకుని, కోయలచేత నేలమాళిగ\nలోని ధనరాసులను పట్టించుకుని, హుటా\nహుటిని రాజధాని చేరాడు.\nఅప్పటికే రాజభవనం దగ్గర మంత్రీ,\nరాజగురువూ వున్నారు. మహాధన్వుడు\nవెంటతెచ్చిన ధనరాసులను చూసి మంత్రి,\nఆయన నడిగి సంగతి తెలుసుకుని,\n\"ప్రభూ! మీ పూర్వీకులలో ధనయజ్ఞు\nడనే రాజు చాలా యజ్ఞాలు చేశాడు.\nఆయన ఒకసారి, మీరు చూసిన దేవా\nలయం దగ్గర ఒక యజ్ఞం చేసి, పేదసా\nదలకు పంచిపెట్టగా మిగిలిన ధనాన్ని,\nఅక్కడ నేలమాళిగలో రహస్యంగా నిక్షిప్తం\nచేసి, అది కనబడకుండా రాతిని కప్పి,\nవానప్రస్థం వెళ్ళిపోయాడని చెప్పుకుం\nటారు. తర్వాత, ఎంత ప్రయత్నించినా,\nఆ మహారాజు వారసులకు ఆ ధనం\nజాడలు తెలియలేదు. కాలక్రమేణా, ఈ\nవిషయం మరుగునపడినా- ఈ నిధిని\nగురించిన సమాచారం, తండ్రి, తాతల\nకాలంనుంచి మంత్రిత్వ వారసత్వంగా\nమా మెదడులలో నిక్షిప్తమై వుంది. ఆ\nనిధే ఇదని నేను ఘంటాపథంగా చెప్ప\nగలను. మీరు నిజంగా మహాధన్వులు!\nమీ ధనుస్సు కారణంగానే నిధి బయట\nపడింది,” అన్నాడు.\nఇది విన్న రాజగురువు నవ్వి, “మహాధ\nన్వుడు ధనువు విరిచేసిన తర్వాతే, ఔష్మిక\nదోషంపోయి రాజ్యమేకాక, సంపద కూడా\nలభించింది!” అన్నాడు.\nబేతాళుడు ఈ కథ చెప్పి, \"రాజా,\nమహాధన్వుడి మంత్రీ, గురువూ- ఇద్దరి\nకిద్దరూ మేధావులుగానే కనబడుతున్నారు.\nమంత్రి అభిప్రాయంలో, మహాధన్వుడి\nధనుస్సు కారణంగానే, ఆయన పూర్వీకుడు\nధనం నిక్షిప్తం చేసిన నేలమాళిగ బయట\nపడింది. ఇక, గురువు అభిప్రాయంలో,\nఔష్మికదోషం గల, ఆ ధనుస్సును మహాధ\nన్వుడు విరిచి వేసిన తర్వాతే, ఆ నేల\nమాళిగ కంటబడింది. ఈ మంత్రి-\nగురువుల అభిప్రాయాల్లో ఏది సహేతుక\nమన్న సందేహం కలుగుతున్నది. ఈసందే\nహానికి సమాధానం తెలిసికూడా చెప్పకపో\nయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, “కాలం, పరిస్థి\nతులప్రభావమే మనుషులకు కలిగే మేలు,\nకీడులకు కారణం. ఇది, లౌకిక విషయాల\nపట్ల నిశితమైన పరిశీలనాదృష్టి కలవాడే\nగ్రహించగలడు. మంత్రి లౌకికుడు; రాజ\nనీతిజ్ఞుడు. గురువు అలాకాక, తన గురువు\nలైన అధర్వణివద్ద, తను అధ్యయనం\nచేసిన శాస్త్రాలు స్థలకాలాలకు అతీతమైన\nనిత్యసత్యాలని నమ్మేవాడు. మహాధన్వుడు\nబాణంతో రాతిని కొట్టగానే నేలమాళిగ\nబయటపడింది. ఆ తర్వాతే ఆయన\nధనుస్సును విరిచేశాడు. అంటే - గురువు\nచెప్పే ఔష్మికదోషం వున్న ధనుస్సే, మహా\nధన్వుడికి తన పూర్వీకుడు నిక్షిప్తం చేసి\nపోయిన ధనరాసుల్ని ఇచ్చింది. ఈ\nసూక్ష్మాన్ని లౌకికుడైన మంత్రి గ్రహించాడు.\nశాస్త్రవాది అయిన గురువు గ్రహించలేక\nపోయాడు. ఈ కారణం వల్ల, మంత్రి\nఅభిప్రాయమే సహేతుకమైనది,” అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు.\n[ఆధారం: జె.ఉదయనాగశిరీష రచన]",
            "book_page_end": 30
        },
        {
            "title": "అన్నదమ్ములు",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "నీతి కథ",
            "moral": "కుటుంబంలో ఆస్తి పంపకాలు జరిగినా, అన్నదమ్ముల మధ్య ప్రేమ చెదరకూడదు.",
            "keywords": [
                "అన్నదమ్ములు",
                "ప్రేమ",
                "ఆస్తి పంపకం",
                "పంట",
                "త్యాగం"
            ],
            "characters": [
                "పరంధామయ్య",
                "రామయ్య",
                "లక్ష్మయ్య",
                "రామయ్య భార్య",
                "లక్ష్మయ్య భార్య"
            ],
            "locations": [
                "గ్రామం",
                "పొలం"
            ],
            "content": "ఒక వూళ్ళో పరంధామయ్య అనే ఆయన\nఉండేవాడు. ఆయనకు ఇద్దరుకొడుకులు.\nఇద్దరూ రత్నాల్లాంటి వాళ్ళు. పెద్దవాడి\nపేరు రామయ్యా, చిన్నవాడి పేరు లక్ష్మి\nయ్యానూ.\nవాళ్ళు నిజంగా రామలక్ష్మణులే. ఒక\nరంటే ఒకరికి పంచప్రాణాలు. తల్లిదండ్రుల\nపట్ల భక్తి గౌరవాలు చూపేవాళ్ళు. ఇద్దరూ\nపెద్దవాళ్ళయి పెళ్ళిచేసుకున్నారు. పెళ్ళాలు\nకాపరాలకు కూడా వచ్చారు.\nకొంత కాలానికి వాళ్ళ తల్లి దండ్రులు\nపోయారు. అయినా ఆ అన్నదమ్ములు\nఒకే కుటుంబంగా వుండి, తమపొలాన్ని\nకలిసే చేసుకుంటున్నారు. అన్న భోజనా\nనికి వెళ్ళినప్పుడు తమ్ముడు పొలందగ్గిర\nఉండేవాడు. తమ్ముడు భోజనానికి వెళ్ళి\nనప్పుడు అన్న పొలం దగ్గిర కాపలా\nవుండేవాడు.\nకాలం గడిచింది. రామయ్యకు\nసంతానం కలగలేదు. కాని తమ్ముడు\nలక్ష్మయ్య అయిదుగురు బిడ్డల తండ్రి\nఅయ్యాడు.\nఈ తేడాతో బాటు వాళ్ళ పెళ్ళాల\nమధ్య ఇంటిపని చెయ్యటం విషయంలో\nకలతలు ఆరంభమయ్యాయి. తరచూ\nపోట్లాటలు జరిగేవి.\nఈ పోట్లాటలు వదిలించుకోవటానికి\nఒకటే దారి కనిపించింది. అదేమిటంటే,\nఇల్లూ, పొలమూ పంచేసుకుని, వేర్లు\nపడిపోవటం. రామయ్యా, లక్ష్మయ్యా ఆ\nపనే చేసేశారు. కాని వాళ్ళ మధ్య ఉండే\nప్రేమాభిమానాలు మాత్రం ఏమీ చెడలేదు.\nపొలం దగ్గిర ఎప్పటిలాగే కలిసి మెలిసి\nఉండేవాళ్ళు.\nఒక ఏడు పొలాలు విరగపండాయి.\nఅన్నదమ్ములిద్దరూ పంటలు కోయించి,\nకుప్పలు మర్పించి, ధాన్యం రాశులు\nవేయించారు. ఇంక ధాన్యాన్ని ఇళ్ళకు\nచేర్చటమే తరవాయి అన్నమాట.\nఆ రాత్రి రామయ్యా పొలంలో\nరామయ్యా, లక్ష్మయ్యా పొలంలో లక్ష్మియ\nకాపలా ఉన్నారు.\nభోజనం చేత రామయ్యా తన\nతమ్ముణ్ణి పిలిచి, “తమ్ముడూ, నేను ఇంటికి\nవెళ్ళి అన్నం తిని వస్తాను. అందాకా నా\nకుప్పం కూడా కాస్త చూస్తా ఉండు. నేను\nవచ్చేదాకా నువ్వు వెళుదువుగాని,” అన్నాడు.\nలక్ష్మయ్య సరేనని అన్నను పంపేశాడు.\nఅప్పుడు లక్ష్మయ్యకు ఇలా ఆలోచన\nవచ్చింది. తనకు ముగ్గురు కొడుకులూ,\nఇద్దరు కూతుళ్ళూ ఉన్నారు. తన పెద్ద\nకొడుకు ఎదిగాడు రెండు మూడేళ్ళలో\nపెళ్ళిచేయించి పడకాలి. అప్పుడు తన పని\nచాలా తేలికవుతుంది. కాని, పాపం, తన\nఅన్నకు పిల్లలు లేరు. వయసు పెరుగు\nతున్నది. పెద్దతనంలో సుఖపడాలంటే\nఇప్పుడే నుండి కొద్దిగా ధనరాశిని కూడ\nబెట్టుకోవాలి. ఆయనకు తన సాయం\nచేయాలనేది పడుకుంది. ఒకే ఒక్క\nకుప్పను తీసుకుని వెళ్లిపోయాడు.\nఅలాగే అన్న కూడా లక్ష్మయ్య పొలం\nలో లక్ష్మయ్య వెళ్ళిన తర్వాత\nఒక కుప్పను తీసుకుని వెళ్లిపోయాడు.\nఈలా అనుకుని, అన్న ఆ\nపనే చేశాడు.\n\nఇంతలో రామయ్యా భోజనం చేసి\nవచ్చాడు. వచ్చి, లక్ష్మయ్యను భోజనానికి\nపంపాడు. లక్ష్మయ్య వెళ్ళాక రామయ్యాకు\nఆలోచనలో పడ్డాడు. ఈ యీడు\nసంపాదిస్తే\nకొలనుకుండాలి. ఎంత పండినా లక్ష్మయ్య\nకోసం లాభం? పెద్ద సంసారం. పిల్లలకు\nచదువులు, పెళ్ళిలు, భార్య! తన దారి\nవేరు. తనూ, తన భార్యానూ! లక్ష్మయ్యకు\nసహాయం చెయ్యాలంటే ఈ ఏడు తనకు\nమంచి అవకాశం. కాని తాను ధాన్యం\nఇ న్న వాడు\nతీసుకున్నాడు. ఒకే ఒక\nకుప్పను తీసుకుని\nవెళ్ళిపోయాడు.\nఅందుచేత రామయ్యా అటూ ఇటూ\nచూసి, లక్ష్మయ్య ఈతపయోగించిన గం\nతన రాశినుంచి\nతీసి తమ్ముడి రాశిలో వేసి వెళ్ళిపోయి\nకూచున్నాడు!",
            "book_page_end": 32
        },
        {
            "title": "పశ్చిమబెంగాల్ తీరం",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరానాయర్",
            "genre": "పర్యాటక వ్యాసం",
            "moral": "N/A",
            "keywords": [
                "పశ్చిమబెంగాల్",
                "దీఘా",
                "కలకత్తా",
                "బొటానికల్ గార్డెన్స్",
                "దుర్గాపూజ"
            ],
            "characters": [
                "అశోక చక్రవర్తి",
                "గౌతమబుద్ధుడు",
                "జాబ్ చార్నాక్",
                "శ్రీరామ కృష్ణ పరమహంస",
                "స్వామి వివేకానంద"
            ],
            "locations": [
                "పశ్చిమబెంగాల్ తీరం",
                "మిడ్నపూర్ జిల్లా",
                "దీఘా",
                "కలకత్తా",
                "హుగ్లీ నది",
                "శివపూర్",
                "బేలూరు మఠం",
                "దక్షిణేశ్వరం"
            ],
            "content": "దేవాలయాలకు ప్రసిద్ధిగాంచిన ఒరిస్సా నుంచి ఉత్తరంగా\nప్రయాణం సాగించామంటే మహాపురుషులకూ, కవులకూ పుట్టినిల్లుగా\nప్రసిద్ధిగాంచిన పశ్చమబెంగాల్ తీరం చేరుకుంటాం.\nఒరిస్సాకు ఆవల పశ్చిమ బెంగాల్ మిడ్నపూర్ జిల్లా సముద్రతీరాన్ని\nకాంతి తీరం అని అంటారు. మిడ్నపూర్ జిల్లా పశ్చిమబెంగాల్లోని\nరెండవ పెద్దజిల్లా. హెూగ్లా తుంగతో అల్లిన నాణ్యమైన చాపలకు\nమిడ్నపూర్ ప్రసిద్ధిగాంచింది. వరి సాగుకూ; అరటి, మామిడి, పనస\nఫలాలకూ; కొబ్బరి దిగుబడికి మిడ్నపూర్ పేరుగాంచింది.\nకాంతితీరంలో దీఘా ప్రసిద్ధిగాంచిన సముద్రతీర పర్యాటక కేంద్రం. ఒక వైపున ఎత్తయిన\nఇసుక దిబ్బలతో ఎనిమిది కి.మీ. దూరం వ్యాపించి వున్న దీఘా తీరం మన దేశం లోని\nఅందమైన సముద్ర తీరాలలో ఒకటి. ఆంగ్లేయులు దీనిని 'బీర్ కూల్' అని పిలిచేవారు. బెంగాల్\n. మొట్టమొదటి గవర్నర్ వారనోస్టింగ్స్ దీనిని 'బ్రైటన్ ఆఫ్ ది ఈస్ట్' (తూర్పు బ్రైటిన్) అని\nవర్ణించాడు.\nకాంతి తీరం చివర హుగ్లీగా పిలువబడే గంగానది సముద్రంలో సంగమిస్తున్నది. చాలా\nవెడల్పూ, లోతూ గల ఈ నదిలో ప్రాచీనకాలం నుంచే నౌకల రాకపోకలు కొనసాగుతున్నాయి.\nదీనికి కొంతదూరం ఎగువగా వున్న తామ్రలిప్తిగా పేరొందిన ఈ నాటి టామ్లుక్ దాదాపు క్రీ.పూ.\n\n5-6 శతాబ్దాల నుంచే ప్రసిద్ధిగాంచిన\nముఖ్యమైన రేవుపట్టణం.\nబుద్ధ గయలోని బోధివృక్షం\nఅంటుమొక్కను శ్రీలంకకు తీసుకుని\nవెళ్ళిన ఓడను సాగనంపడానికి అశోక\nచక్రవర్తి స్వయంగా ఈ రేవుకు\nవచ్చాడని చెబుతారు. గయలోని ఆ\nబోధివృక్షం కింద ధ్యానంలో ఉన్న\nప్పుడే గౌతమబుద్ధుడికి జ్ఞానోదయ\nమయింది.\nహుగ్లీ నదీ తీరంలో ఒకప్పుడు\nనిర్మానుష్యంగా ఉన్న గ్రామం సుతా\nనుతి. నదిలో కొట్టుకు వచ్చిన రేగడి\nమన్ను, ఓడల రాకపోకులకు అంత\nరాయం కలిగించడం వల్ల, వర్తకులు సుతానుతిలోనే వ్యాపారం మొదలు పెట్టారు. బ్రహ్మాండ\nమైన ఒక రావి వృక్షం నీడలో కూర్చునేవారు. దానిని 'బోయ్తక్-ఖానా' అనేవారు. వ్యాపారులు\nచెట్టు నీడన కూర్చుని హుక్కా పీలుస్తూ వ్యాపారం సాగించేవారు. 1690వ సం|| ఆగస్ట్ నెలలో\nఒక ఆదివారం ఈస్ట్ఇండియా కంపెనీ ప్రతినిధి జాబ్ చార్నాక్ అక్కడికి వచ్చాడు. ఆ ప్రదేశం\nఅందానికి ముగ్ధుడై అక్కడే కంపెనీ గిడ్డంగిని నిర్మించాలని నిర్ణయించాడు. (అక్కడున్న వృక్షాన్ని\n1820వ సం||లో వారన్ హేస్టింగ్స్ నరికించేశాడు).\nజాబ్ చార్నాక్ ఔరంగజేబు వారసులనుంచి అనుమతి పొంది సుతానుతి, గోవిందపూర్,\nకాలికట్ట అనే మూడు గ్రామాలను కలిపి ఈనాటి కలకత్తా నగరాన్ని ఏర్పరచాడు.\nచార్నాక్ కలకత్తా నగరం మొదటి గవర్నర్ అయ్యాడు. భర్త మరణించినప్పుడు ఆయన\nచితిమీదే సహగమనం చేయడానికి పూనుకున్న ఒక భారతీయ మహిళను కాపాడి, చార్నాక్\nఆమెనే వివాహమాడాడు. ఆయన శేషజీవితం కలకత్తాలోనే గడిపి, అక్కడే మరణించాడు.\nఆయన సమాధి సెయింట్ జాన్స్ చర్చ్లో ఇంకా\nఉన్నది.\nకాలికట్ట అన్నదే ఆంగ్లేయులనోట క్రమంగా\nకలకత్తాగా మారిందని చెబుతారు. సున్నపు\nబట్టీలను బెంగాలీలో కల్కట్ అని అంటారు.\nఒకప్పుడు ఈ ప్రాంతంలో సున్నపు బట్టీలు\nఎక్కువగా ఉండడం వల్లనే దీనికి కలకత్తా\nఅనే పేరు వచ్చిందని మరికొందరు చెప్పుకుం\nటారు.\nమనదేశంలోని 11 ముఖ్యమైన రేవులలో\nకలకత్తా రేవు ఒక్కటే నదిమీద ఉన్నది. ఇది\nసముద్రానికి 232 కి.మీ. దూరంలో ఉన్నది.\nసెయింట్ జాన్స్ చర్చ్లోని జాబ్ చార్నాక్\nస్మారకచిహ్నం\n\nఈ రేవులో ఓడప్రయాణానికి\nతరచూ అంతరా యాలు\nకలుగుతూ ఉంటాయి. వాటిని\nక్రమం తప్పకుండా తొల గిస్తూ\nఉండాలి. రోజూ నదిలోని నీటి\nలోతు మారుతూ ఉంటుంది.\nకాబట్టి దానిని నిరంతరాయంగా\nపర్యవేక్షిస్తూ తగిన చర్యలు తీసు\nకుంటూ ఉండాలి. ఈ ఇబ్బందుల\nకారణంగా 1977వ సం||లో\nహల్దియా రేవును నిర్మించారు.\nప్రపంచంలో అతిపెద్ద 'లాక్\nఎంట్రెన్స్' కలిగిన రేవులలో\nహాల్దియా రేవు ఒకటి.\n\n1943వ సం|| వరకు కలక త్తాను హౌరాతో 'హౌరావంతెన' కలుపుతూ ఉండేది. పశ్చిమ\nబెంగాల్లోని అతిచిన్న జిల్లా హెూరా అని పిలువబడే హౌరా. మితిమించిన వాహనాల, జనం\nరద్దీ కారణంగా 'రవీంద్రసేతు' వంతెనను నిర్మించారు. ఇది మనదేశంలోని అతిపెద్ద\n'కాంటిలివర్ బ్రిడ్జ్. 'దీని పొడవు 475 మీ. 8 వాహన మార్గాలు 2 కాలిమార్గాలు గల ఈ వంతెన\nప్రపంచంలో చాలా రద్దీ అయిన వంతెనలలో ఒకటి.\nహౌరాలోని శివపూర్ 'బొటానికల్ గార్డెన్స్' 1786వసం||లో ఏర్పాటుచేయబడింది. 24.4మీ||\nఎత్తు 366మీ|| చుట్టుకొలత గల బ్రహ్మాండమైన మర్రివృక్షం ఇక్కడ చాలా ప్రసిద్ధిగాంచింది.\nవృక్షపు ప్రధానబోదె పాడైనప్పటికీ వేలాది ఊడలు చాలా దృఢంగా ఉన్నాయి. ఇంకా కొత్త కొత్త\nఊడలు చిగురిస్తున్నాయి.\nఈ ఉద్యానంలో 2000 లకు మించిన విచిత్రమైన మొక్కలు ఉన్నాయి. అమెజాన్కు చెందిన\nజెయింట్ వాటర్ లిల్లీస్, మొలుకాస్కు చెందిన నట్మెగ్ చెట్లు, పశ్చిమ ఆఫ్రికాకు చెందిన\nనలభైయేళ్ళకు ఒకసారి ఒకే పువ్వు పూచే కారిఫా ఎలాటా వంటి అరుదైన జాతి చెట్లు ఉన్నాయి.\nఈ ఉద్యానంలోని సెంట్రల్\nనేషనల్ హెర్బేరియంలో\n2.5మిలియన్ అరుదైన ఎండు\nమొక్కలు; వృక్షశాస్త్రం, ఆటవిక\nశాస్త్రం, కీటక శాస్త్రం, భూతత్వ\nశాస్త్రం, వ్యవసాయం మొదలైన\nవిభాగాలకు చెందిన అమూల్య\nమైన పుస్తకాలు, పత్రికలు,వ్రాత\nప్రతులుభద్రపరచబడి ఉన్నాయి.\nహౌరాకు ఉత్తరంగా ఉన్న\nబేలూరులో రామకృష్ణ మిషన్\nఅంతరర్జాతీయ ప్రధాన కార్యా\nలయంఉన్నది. 19వశతాబ్దంలో\nసర్వమత సమైక్యతను ప్రభోదిం\nచిన మహాపురుషుడు శ్రీరామ కృష్ణ పరమహంస\nఆయన ప్రధాన శిష్యుడైన స్వామి వివేకానంద దీనిని\n1899వ సం||లో స్థాపించాడు.\nశ్రీరామకృష్ణ పరమహంస ప్రభోదించిన సర్వమత\nసమైక్యతా విశ్వాసానికి అనుగుణంగానే బేలూరు\nమఠంలోని ఆలయం నిర్మించబడింది. దేవాలయం,\nచర్చ్, మసీదు శిల్ప నిర్మాణాల కలయికతో ఈ\nఆలయం నిర్మించబడింది.\nహుగ్లీనదికి ఆవలిగట్టున దక్షిణేశ్వర కాళి ఆలయం\nఉన్నది. ఈ ఆలయంలో పూజారిగా ఉన్నప్పుడే శ్రీ\nరామకృష్ణ పరమహంసకు సర్వమత సమైక్యతా దృష్టి\nఏర్పడి, అనుభవంలోకి వచ్చినట్టు చెబుతారు. ఈ\nఆలయం 1847వ సం||లో నిర్మించబడింది.\nదక్షిణేశ్వరానికి దక్షిణంగా కుమర్తులి అనే కుంభకా\nరుల ప్రాంతం ఉన్నది. ఇక్కడి కుంభకారులుమట్టితో\nఅందమైన దుర్గ బొమ్మలు చేయడంలో సిద్ధహస్తులు.\nదుర్గాపూజ సమయంలో తయారుచేసే నిలువెత్తు\nదుర్గామాత విగ్రహాలకు ఆకర్షణీయమైన రంగులు\nఅద్దుతారు. ఉత్సవం ఆఖరిరోజున విగ్రహాలను పవిత్ర\nనదీజలాలలో నిమజ్జనం చేయాలి గనక, వాటిని\nకాల్చరు.\nకలకత్తా ప్రాంతంలో సెప్టెంబర్ అక్టోబర్ నెలల\nమధ్య దుర్గాపూజను ఘనంగా జరుపుకుంటారు.\nహిమవంతుడి పుత్రిక అయిన దుర్గ (పార్వతి) పరమశివుణ్ణి వివాహమాడాలనుకున్నది. కాని అది\nఆమె తల్లి మేనాదేవికి నచ్చలేదు. తన బిడ్డ శివుణ్ణి వివాహమాడితే సుఖపడజాలదని ఆమె భావిం\nచింది. కాని పార్వతి మాత్రం పరమ\nశివుణ్ణి వివాహమాడాలన్న పట్టు\n`దలతో ఆయన్ను మెప్పించడానికి\nకఠోరమైన తపస్సుకు పూనుకున్నది.\nఆమె భక్తికి మెచ్చి శివుడామెను\nవివాహమాడి కైలాసానికి తీసుకు\nవెళ్ళాడు. కని, పెంచిన బిడ్డ దూరం\nకావడంతో ఆమె తల్లి దండ్రులు\nవిచారగ్రస్తులయ్యారు. తల్లిదండ్రుల\nవిచారం పోగొట్టడానికి, దుర్గాదేవి\nయేటా ఒకసారి పుట్టింటికి రాసా\nగింది. దుర్గా దేవి పుట్టింటికి వచ్చే\nఆనంద సందర్భాన్ని పురస్కరించు\nకుని ఏర్పడిందే దుర్గా పూజ అని\nపలువురు బెంగాలీలు విశ్వసిస్తారు.",
            "book_page_end": 36
        },
        {
            "title": "నీటబడిన చినుకు",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "సాంఘికం",
            "moral": "కవిత్వం లేదా కళ ద్వారా లభించే గౌరవం ధనం కంటే గొప్పది. కళాకారుడు తన కళా గౌరవాన్ని కాపాడాలి.",
            "keywords": [
                "కవిత్వం",
                "పండితులు",
                "జోగీంద్రుడు",
                "చపలుడు",
                "సంస్థానం",
                "గౌరవం"
            ],
            "characters": [
                "చపలుడు",
                "జోగీంద్రుడు",
                "విదురుడు",
                "జగపతి"
            ],
            "locations": [
                "సీతాపురం సంస్థానం",
                "జ్యోతిపురం సంస్థానం"
            ],
            "content": "సీతాపురం సంస్థానంలో జోగీంద్రుడనే పండితకవి ఉంటాడు. చమత్కారంలో ఆ\nయనే సాటి అని పేరు. సంస్థాన\nఅధికారి చపలుడికి హాస్యం గురించిగాని\nతెలయదు. జోగీంద్రుడితో మాట్లాడితేగాని\nతనకు వేటకారం చేస్తుందటంటే భావించేవారు.\nఅధికారి అలా అనుకుంటున్నాడని\nజోగీంద్రుడికి తెలుసు. అయినా తన చమ\nత్కారగుణాన్ని ఆయన మానుకోలేదు. అందు\nవల్ల రోజురోజుకూ చపలుడికి, జోగీంద్రు\nడిపట్ల ద్వేషభావం పెరిగిపోయింది.\nకవులకు అన్యాయం చేసే అధికారికి\nచెప్పకూడదని చపలుడికి తెలుసు.\nఅందువల్ల, ఆయన జోగీంద్రుణ్ణి\nఎప్పుడూ ఏదో ఒకరకంగా అవమాన పరచాలని అనుకునేవాడు.\nజోగీంద్రుడికి సంస్థానం మీద పూర్తి నమ్మ\nకం, గౌరవం ఉండేది. ఒక విద్వాం\nటుడిని పంపితే తప్ప, జోగీంద్రుడి\nచేత వాని\nపండితకవిత్వాల మాటలు చెప్పరు\nపదాలు ఆశ్చర్యం కలిగించేవి.\nవేటకారుడికి దొరకనంత గొప్ప ధనం వస్తుందని.\nఆది విద్వాంసుడి పట్ల\nజోగీంద్రుడికి సంస్థానం మీద మాత్రం\nధాన్యం వచ్చేది. ఒక విద్వాంతుడి పంపన\nఅధికారి అలా అనుకుంటున్నాడని\nరావడం ఆశ్చర్యం కలిగించేవి\nభక్తులకు పంచు. ఆ\nఒకసారి\nగోత్రపు వృక్షం మీద ఒక మాసం\nపండితుడంటే\nగొప్ప ధనం పట్టుకువచ్చి\nపంచు.\nఅనవసరంగా జోగీంద్రుడికి\n\nఅలాంటి సమయంలో, జ్యోతిపురం\nసంస్థానం నుంచి విదురుడనే పండితుడు\nవచ్చి చపలుణ్ణి మెప్పించాడు. చపలుడు,\nవిదురుణ్ణి నీకేం కావాలో కోరుకోమన్నాడు.\n\"ప్రభూ! మీ ఆస్థానకవి జోగీంద్రుడు\nఅసమాన ప్రతిభావంతుడు. ఆయనగొంతు\nతన సభలో ఒకసారి పలకాలని, మా\nసంస్థానాధీశుడు జగపతి కలవరిస్తున్నాడు.\nజోగీంద్రుణ్ణి నాతో పంపమని, నా కోరిక,\"\nఅన్నాడు విదురుడు.\nచపలుడాశ్చర్యపడి, “ఎవరైనా మణులు,\nమాన్యాలుకోరతారు. ధనకనక వస్తు వాహ\nనాలు కోరతారు. నువ్వు ఇలాంటి కోరిక\nకోరడం విడ్డూరంగా వుంది. జోగీంద్రుణ్ణి\nనీతో పంపడానికి, నాకేమీ అభ్యంతరముం\nడదు కాబట్టి, ఇంకేమైనా కోరుకో,” అన్నాడు.\nదీనికి విదురుడు, చపలుడికి విన\nయంగా నమస్కరించి, “మా ప్రభువుల\nదయవల్ల నాకు దేనికీ లోటులేదు. వేరొక\nసంస్థానం నుంచి ధనాన్నాశించడం, మా\nసంస్థానానికి గౌరవప్రదం కాదు. కాబట్టి\nధనం విషయంలో నన్ను బలవంత పెట్ట\nవద్దు,” అన్నాడు.\nజోగీంద్రుడిప్పుడు డబ్బు అవసరంలో\nవున్నాడు. విదురుడితో జగపతి సంస్థానానికి\nవెళితే, తప్పక డబ్బడుగుతాడు. అదితన\nసంస్థానానికి గౌరవప్రదం కాదు! ఇలా\nఆలోచించి చపలుడు, “ఇంతకూ జగపతి,\nజోగీంద్రుడి నుంచి ఏమాశిస్తున్నాడు?\"\nఅని అడిగాడు.\n“ప్రభూ! మా సంస్థానంలో కళాపోషణ\nగొప్పగా జరుగుతున్నది. పౌరులు సుఖంగా\nవున్నారు. నేరాలనేవి నశించిపోయాయి.\nరోగబాధలులేవు. ఇవన్నీ స్వయంగా గమ\nనించాక, ఇందుకు మా సంస్థానా ధీశుణ్ణి\nపొగుడుతూ పద్యాలు చెప్పడం కోసమే,\nజోగీంద్రుణ్ణి నా వెంట తీసుకుని వెళుతు\nన్నాను,” అన్నాడు విదురుడు.\nజోగీంద్రుడు ఆత్మగౌరవం గల మనిషి\nడబ్బుకోసం ఎవరినీ పొగడడు. దేహీఅని\nయాచించడు. ఈవిషయంచపలుడికిబాగా\nతెలుసు. అందుకని, “నాకేమీ అభ్యంతరం\nలేదు. అంతా జోగీంద్రుడిష్టం,” అన్నాడు.\nఅయితే చపలుడు ఆశ్చర్యపడేవిధంగా,\nజోగీంద్రుడు జ్యోతిపురం సంస్థానానికి\nవెళ్ళేందుకు అంగీకరించాడు. అప్పుడు\nచపలుడు తెలివిగా, \"పండితోత్తమా! నువ్వు\nనీ సంస్థాన గౌరవాన్ని కాపాడిన విధంగానే,\n\nజోగీంద్రుడు తనసంస్థాన గౌరవాన్ని కాపాడు\nకుంటాడు. నువ్వుగానీ, జగపతిగానీ అభ్యం\nతరం పెట్టకూడదు,” అన్నాడు.\nఆ మాటల్లో తనకు హెచ్చరిక వున్నట్లు\nజోగీంద్రుడు గ్రహించాడు.\nవిదురుడితో వెళ్ళిన జోగీంద్రుడికి,\nజగపతి సంస్థానం ఎంతో నచ్చింది. ఆయన\nపాలన చాలా బావున్నట్టు కనిపించింది.\nసభలో ఆయన జగపతిని మెచ్చుకుంటూ\nఎన్నో పద్యాలు చదివాడు.\nజగపతి చాలా సంతోషించి, జోగీం\nద్రుణ్ణి ఏం కావాలో కోరుకోమన్నాడు.\n\"ప్రభూ! పండితులు కోరితే ప్రభువులు\nతీర్చడం ధర్మం. కవులకు కోరికలు ధర్మ\nసమ్మతం కాదు. నా కవిత్వాన్ని తమరే\nవిధంగా సన్మానించాలనుకుంటే అలా\nచేయండి,” అన్నాడు జోగీంద్రుడు. జగపతి,\nజోగీంద్రుడికి ఒకపట్టు వస్త్రపు సంచిలో\nకొన్ని మంచి ముత్యాలను ఇచ్చి, \"ఇది\nనా శక్తికొద్దీ చేయగలిగినది. తమరి అర్హ\nతకు తూగగల శక్తి నాకు లేదు. మన్నిం\nచండి!\" అన్నాడు.\nజోగీంద్రుడు సంతోషంగా అక్కడినుంచి\nతిరుగు ప్రయాణమయ్యాడు. సీతాపురం\nసంస్థానం చేరుకున్నాక చపలుడాయనను\nస్వయంగా కలుసుకుని, వెంట తెచ్చు\nకున్న మేలి ముత్యాలను చూశాడు.\nవాటిల్లో నాలుగోవంతు అమ్ముకుంటే\nజోగీంద్రుడి వంశానికి కొన్ని తరాలపాటు\nలోటుండదని ఆయనకు అర్థమయింది.\n\"విదురుడు నా వద్ద డబ్బుతీసుకుంటే\nతన సంస్థానానికి అవమానమన్నాడు.\nఅతడికి తన సంస్థానమంటే అంతగౌరవం-\nవుంది. నువ్వు జగపతి ఇచ్చిన కానుక\nలందుకుని, మన సంస్థానానికి చెడ్డపేరు\nతెచ్చావు,\" అన్నాడు చపలుడు నిష్ఠూరంగా.\n\nఇందుకు జోగీంద్రుడు, “ప్రభూ! తమరు\nపొరబడుతున్నారు. నేను మన సంస్థానపు\nకీర్తి పెంచానే తప్ప కించపరచలేదు. నా\nవంటి కవి తన సంస్థానంలో లేడనే కదా,\nజగపతి నన్ను తన ఆస్థానానికి పిలిపించు\nకున్నాడు! ధన కనక వస్తు వాహనాలకంటే\nవిలువైనవాడిననే కదా, విదురుడు వాటికి\nబదులు నన్నుకోరాడు! జ్యోతిపురం సంస్థా\nనంలో కోరడానికి, నా వంటికవి లేనేలేడు\nకదా! ఉంటే, నేనూ కోరి అటువంటివాణ్ణి\nమన సంస్థానానికి వెంటబెట్టుకు వచ్చే\nవాణ్ణి. ఇలా ఆలోచించి చూస్తే నేను\nవెళ్ళడం వల్ల అన్ని విధాలా మన సంస్థానం\nకీర్తి పెరిగింది,” అన్నాడు.\n“అంటే, మనసంస్థానపు కీర్తంతా నీతోనే\nవుందంటావా? నువ్వు అహంకారివి. కాదం\nటావా?\" అన్నాడు చపలుడు కోపంగా.\n“అహంకారి ఇతరులనుపొగడడు. నేను\nజ్యోతిపురం సభలో నన్ను మరిచి జగపతిని\nపొగిడాను,” అన్నాడు జోగీంద్రుడు.\n“నువ్వు ధనాశాపరుడివి. డబ్బుకోసం\nజగపతిని పొగిడావు,\" అన్నాడు చపలుడు\nమరింత కోపంగా.\n\"ప్రభూ, నేను జగపతిని పొగిడితేఅది\nకవిత్వమయింది. ఆ కవిత్వం జగపతిని\nతాకి మంచి ముత్యాలుగా మారింది. నా\nముత్యాలు నేను తెచ్చుకున్నాను. ఇందులో\nజగపతి ఇచ్చిందీలేదు, నేను పుచ్చుకున్నదీ\nలేదు.” అన్నాడు జోగీంద్రుడు.\n“నీకు ధనాశ లేకపోతే, అహంకారం\nలేకపోతే - ఇక్కడ నన్నెందుకు పొగడవు?\nఆ కవిత్వం ఇక్కడే ఎందుకు చెప్పవు?\"\nఅని అడిగాడు చపలుడు.\n\"ప్రభూ! ఎక్కడైనా నేనుకవిత్వం చెబు\nతూనే వుంటాను. నా పద్యాల చినుకులు\nమన సంస్థానంలోనూ, జ్యోతిపురం సంస్థా\nనంలోనూపడ్డాయి. నీటపడినచినుకు నీట\nకలిసింది. చిప్పిన బడ్డ చినుకు ముత్యమ\nయింది!\" అన్నాడు జోగీంద్రుడునిదానంగా.\nఅప్పటికి చపలుడికి అర్థమయింది-\nజోగీంద్రుడుచమత్కారంగా తనను గురించి\nవివరించాడని! కవుల చమత్కారంతో\nవివేకాన్ని పెంచుకుని వ్యవహరించాలే\nతప్ప, నిరసించి ప్రయోజనముండదని\nతెలుసుకున్నాక క్రమంగా చపలుడుకూడా\nజగపతిలాగే కళాపోషకుడు కాగలిగాడు.",
            "book_page_end": 40
        },
        {
            "title": "ఆంగ్లేయులను ఎదిరించిన యోధులు (2)",
            "book_page_start": 41,
            "pdf_page_start": 41,
            "pdf_page_end": 44,
            "author": "మీరా ఉగ్రా",
            "genre": "చారిత్రక వ్యాసం",
            "moral": "దౌర్జన్యాన్ని, అన్యాయాన్ని ఎదిరించడానికి సన్యాసులు, ఫకీరులు చారిత్రక పాత్ర పోషించారు.",
            "keywords": [
                "సన్యాసి-ఫకీరుల తిరుగుబాటు",
                "ఆంగ్లేయులు",
                "ఈస్ట్ ఇండియా కంపెనీ",
                "మజ్నూన్ షా",
                "దేవీ చౌధురాణి"
            ],
            "characters": [
                "గోసాయిలు",
                "గిరీలు",
                "ఫకీర్లు",
                "గోసాయి హిమ్మత్ గిరి",
                "మజ్నూన్ షా",
                "చిరాఘ్ అలీ",
                "భవానీ పాఠక్",
                "దేవీ చౌధురాణి",
                "కరంషా",
                "టిప్పు షా"
            ],
            "locations": [
                "బీహర్",
                "బెంగాల్",
                "బక్సర్",
                "సుసాంగ్ పరగణా"
            ],
            "content": "సన్యాసి-ఫకీరుల తిరుగుబాటు\nరచన : మీరా ఉగ్రా\n17వ శతాబ్దాంతంలో గోసాయిలు. గిరీలు అనే సన్యాసుల బృందం తీవ్రవాదుల దండుగా\nరూపొందింది. క్రమేణా వాళ్ళు సంస్థానాధీశుల తరఫున యుద్ధాలు చేయసాగారు. మొగలు\nసామ్రాజ్య పతనానంతరం దేశంలో అలజడి ఏర్పడి శాంతి భద్రతలు కరువయ్యాయి. ఆ\nపరిస్థితిని ఎదిరించి పోరాడే వీరులుగా సన్యాసులు తయారయ్యారు. ధనికులను దోచుకుని\nపేదసాదలకు పంచిపెట్టేవారు. వాళ్ళు అన్యాయాలనూ, దోపిడీనీ ఎదిరించి పోరాడసాగారు.\nఫకీర్లకు అటు ముస్లింల మధ్యా, ఇటు హిందువుల మధ్యా గౌరవాదరాలు లభించాయి.\nఆరంభంలో వాళ్ళు సహనాన్ని బోధించినప్పటికీ. ఆ తరవాత తీవ్రవాదులుగా మారి దుర్మార్గా\nలనూ, దురన్యాయాలనూ ఎదిరించడానికి హింసాదౌర్జన్యాలను ప్రబోధించారు.\nఈ సన్యాసులూ, ఫకీర్లూ 18వ శతాబ్దంలో బీహర్ - బెంగాల్ ప్రాంతాలలో ఈస్ట్ ఇండియా\nకంపెనీ దురాగతాలను ఎదిరించి పోరాటం సాగించారు.\nగోసాయి హిమ్మత్ గిరి, 1764 అక్టోబర్\n22వ తేదీ జరిగిన బక్సర్ యుద్ధంలో\nమీర్ ఖాసిం పక్షంలో చేరి ఈస్ట్ ఇండియా\nకంపెనీ సేనలతో యుద్ధం చేశాడు.\nయుద్ధంలో ఓటమి సంభవించగానే\nసన్యాసులు కంపెనీ ఫ్యాక్టరీల మీద పడి అక్కడి\nఆయుధాలనూ, యుద్ధసామగ్రినీ ఎత్తుకుపోయారు.\nబ్రిటిష్ సేనలు ఏమీ చేయలేక\nపోయాయి.\nవాళ్ళ సంఖ్యాబలాన్ని\nతట్టుకోలేకపోయాం. ఒక్కసారిగా\nయాభైమంది ఉన్మాదులు\nమా మీద పడ్డారు!\n\n1770 లలో మజ్నూన్ అనే ఫకీరు, ఉత్తర\nబెంగాల్లోని కొన్ని ప్రాంతాలలో అధికారం\nచేపట్టాడు.\n\nఆయన కుమారుడు చిరాఘ్ అలీ, ఆయన పనిని కొనసాగించాడు. భవానీ పాఠక్, దేవీ చౌధు\nరాణి ఆయనకు బాసటగా నిలిచారు. ఆ ఇద్దరూ గొప్ప యోధులుగా ప్రసిద్ధి గాంచారు.\n\nవాళ్ళు ధనికులైన జమీందారులను దోచుకునే\nవారు.\n\nవాళ్ళకోసం పడవ' సిద్ధంగా\nకాచుకుని ఉన్నది.. వాళ్ళు\nతొందరగా అందులోకి\n\nవేగంగా వెళ్ళిపోయారు. సైనికులు వాళ్ళను\nవెంబడించారు.\n\nచాలా సమీపంలోకి వచ్చినా, పట్టు\nబడకుండా తృటిలో తప్పించు\nకున్నారు.\n\n1788వ సం||లో భవానీ పాఠక్ తన అనుచరులు\nకొందరితో పట్టుబడ్డాడు. ఆంగ్లేయులు అతన్ని హత\nమార్చారు.\nదేవీ చౌధురాణి మరి కొంతకాలం పోరాటం కొన\nసాగించి, హఠాత్తుగా తన కార్యకలాపాలకు స్వస్తి\nపలికింది.\n\nఆ తరవాత ఆమె ఉన్న చోటు తెలియకుండా కను\nమరుగై పోయింది. ఆమె ఏమయిందో ఎవరికీ తెలియదు.\n\nఅయినా, ఉద్యమం కొనసాగింది. సుసాంగ్ పరగణాలో,\nకరంషా అనే ఫకీరు ఉత్తేజకరమైన తన ఉపన్యాసాల\nద్వారా పలువురిని ఆకర్షించాడు.\nఆయన తన సంస్థకు పాగల్ పంథీలు అని పేరు\nపెట్టాడు. 1813వ సం||లో కరంషా మరణానంతరం\nఆయన కుమారుడు టిప్పు షా ఆ సంస్థను నడి\nపించాడు.\n\n1825వ సం||లో పాగల్ పంథీలు షెర్పూర్ జమీందారీలోని గర్\nజరిపాను పట్టుకుని తమ సొంత ప్రభుత్వాన్ని నెలకొల్పారు.\nఅది రెండేళ్ళు కొనసాగింది.\n\n1826వ సం||లో జమాల్\nపూర్కు బ్రిటిష్ సేనలు\nపెద్ద సంఖ్యలో వచ్చాయి...\nసైనికులు టిప్పు షా కోసం\nగ్రామాలనూ, పరిసర అర\nణ్యాలనూ గాలించారు.\nఅఖరికి 1827లో ఆయన్ను\nపట్టుకుని యావజ్జీవ కారా\nగారశిక్ష విధించారు.\n\nసన్యాసి - పకీరుల ఉద్యమాన్ని అణగద్రొక్కడానికి బ్రిటిష్\nప్రభుత్వం కఠినచర్యలు తీసుకున్నది. వాళ్ళు ఉత్తర భారత\nదేశంలో బృందాలుగా ప్రయాణించడం నిషేధించింది. బంకిం\nచంద్ర ఛటర్జీ 'ఆనందమఠం' నవల రాయడానికి సన్యాసుల\nతిరుగుబాటు ప్రేరణ కలిగించింది. ఆ నవలలోనే ఆయన\nఉత్తరొత్తరా 'వందేమాతరం' గీతాన్ని నిక్షిప్తం చేశాడు.",
            "book_page_end": 44
        },
        {
            "title": "మహాభారతం- 41",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పురాణ కథ",
            "moral": "పాండవుల అజ్ఞాతవాసం పూర్తి కావడం, అర్జునుడి పరాక్రమం, ధర్మం నిలబడటం.",
            "keywords": [
                "మహాభారతం",
                "అజ్ఞాతవాసం",
                "అర్జునుడు",
                "కౌరవులు",
                "గోగ్రహణం",
                "విరాటుడు",
                "గాండీవం"
            ],
            "characters": [
                "భీష్ముడు",
                "కృపాచార్యుడు",
                "దుర్యోధనుడు",
                "సుశర్మ",
                "దుశ్శాసనుడు",
                "కర్ణుడు",
                "ధర్మరాజు",
                "భీముడు",
                "అర్జునుడు/బృహన్నల",
                "నకులుడు",
                "సహదేవుడు",
                "ద్రౌపది/సైరంధ్రి",
                "ఉత్తరుడు/భూమింజయుడు",
                "విరాటుడు",
                "ద్రోణుడు",
                "అశ్వత్థామ"
            ],
            "locations": [
                "విరాటనగరం",
                "మత్స్యదేశం",
                "శ్మశానం",
                "శమీవృక్షం"
            ],
            "content": "సభలో భీష్ముడూ, కృపాచార్యుడూ దుర్యో\nధనుడికి హితబోధ చేసిన మీదట త్రిగర్త\nరాజూ, రథబలాలకు నాయకుడూ\nఅయిన సుశర్మ దుర్యోధనుడితో ఇలా\nఅన్నాడు: “మత్స్యదేశపురాజు నా దేశాన్ని\nచాలాసార్లు చీకాకు పరచాడు. అమిత\nబలవంతుడైన అతని సేనానాయకుడు\nగంధర్వుల చేతిలో చచ్చాడు. ఇప్పుడు\nమత్స్యదేశానికి నాథుడు లేడు. మీరు\nకోరినట్టయితే ఆ దేశంమీద యుద్ధానికి\nపోదాం. కౌరవులూ, త్రిగర్తులూ కలిసి\nవెళ్ళినట్టయితే మత్స్య దేశం లొంగిపో\nతుంది. కావలిసినంత ధనమూ, రత్నాలూ,\nఅంతులేని ఆవుల మందలూ కొల్లగొట్ట\nవచ్చు. వాటితో నీ బలం వృద్ధి అవుతుంది.\nనాదేశానికి శత్రు బాధ పోతుంది.”\nసుశర్మ చెప్పిన ఆలోచనను కర్ణుడు\nబలపరిచాడు.\nదుర్యోధనుడు తన తమ్ముడైన దుశ్శాస\nనుడితో, \"సైన్యాన్ని సిద్ధం చెయ్యి. సుశర్మ\nత్రిగర్తసేనలతో ఒక పక్క నుంచి మత్స్య\nదేశం మీద దాడి చేసి ఆవుల మందలను\nపట్టుకుంటాడు. మర్నాడు మనం మరొక\nపక్కనుంచి దాడిచేద్దాం,” అన్నాడు.\nఈ పథకం ప్రకారం కృష్ణసప్తమినాడు\nసుశర్మ తన బలాలతో మత్స్యదేశం మీదికి\nదండయాత్ర బయలుదేరాడు. అష్టమినాడు\nకౌరవసేనలు కదిలాయి.\nఈ లోపల విరాటనగరంలో రహస్యంగా\nజీవిస్తున్న పాండవుల గడువు పూర్తి\nఅయింది. కీచకుడు చచ్చినాక విరాటుడు\nకుక్కిన పేనులాగా ఉన్నాడు.\nఇంతలో సుశర్మ సేనలు విరాటుడి\nగోవుల మందలను చుట్టుముట్టి పట్టుకు\nన్నాయి. త్రిగర్తులు వచ్చి లక్షల సంఖ్యలో\nగోవుల మందలను వశపరుచుకున్నారనీ\n\nవారిని ఎదిరించి గోవుల మందలను,\nకాపాడుకోవలసిందనీ గోపాలకుల నుంచి\nవిరాటుడికి వార్త వచ్చింది.\nవెంటనే విరాటుడు తన సైన్యాన్ని\nఆయత్తపరచి, తన తమ్ములైన శతానీ\nకుడూ, మదిరాక్షుడూ మొదలైన వీరులతో\nయుద్ధ సన్నద్ధుడైనాడు. తన వద్ద ఉన్న\nపాండవులలో ధర్మరాజూ, భీముడూ,నకుల\nసహదేవులూ యుద్ధం చెయ్యగలిగే ఉంటా\nరనుకుని విరాటుడు వారికోసం కూడా\nనాలుగు రథాలు సిద్ధంచేయించాడు.\nవిరాటుడి సేనలు త్రిగర్త సైన్యాన్ని\nకలుసుకునే సరికి చాలా పొద్దెక్కింది. ఇరు\nపక్షాలకూమధ్య తీవ్రమైన యుద్ధం జరుగు\nతూండగా చీకటిపడింది. ఆ సమయంలో\nసుశర్మ విరాటుడితో యుద్ధంచేసి, ఆయ\nనను ప్రాణాలతో పట్టుకున్నాడు. సేన\nచీకాకుపడిపోయింది.\nఅప్పుడు ధర్మరాజు భీముణ్ణి యుద్ధానికి\nవెళ్ళి విరాటరాజును విడిపించుకు రమ్మనీ,\nయుద్ధం చేసే పద్ధతిలో భీముడన్న సంగతి\nబయటపడకుండా జాగ్రత్త పడమనీ\nహెచ్చరించాడు. భీముడు సుశర్మను ఎది\nరించి యుద్ధం చేసి, అతన్ని చితకపొడిచి,\nబంధించి పట్టుకుని, విరాటుణ్ణి విడిపిం\nచాడు. భీముడు పట్టితెచ్చిన సుశర్మను\nధర్మరాజు విడిపించాడు.\nతాను గెలిచినట్టు విరాటనగరానికి వార్త\nపంపి, విరాటుడు తన గోవుల మందలను\nమళ్ళించుకుంటూ ఉన్న సమయంలో\nదుర్యోధనుడు బ్రహ్మాండమైన సేనతోనూ,.\nభీష్మ, ద్రోణ, కర్ణ, శకుని, దుశ్శాసన, అశ్వ\nత్థామ మొదలైన మహావీరులతోనూ మరొక\nపక్కనుంచి మత్స్యదేశంలోకి జొరబడి\nఅక్కడి గోవుల మందలను పట్టాడు.\nగోపాలకుల పెద్ద ఈ వార్త తెలపటానికి\nరథంమీద విరాటనగరానికి వెళ్ళి, భూమిం\nజయుడనే రాజకుమారుణ్ణి చూసి, “రాజ\nకుమారా, కౌరవులు మన ఆరువేల గోవు\nలను పట్టుకున్నారు. నువ్వు మహావీరుడ\nవని రాజుగారు చెబుతుంటారు. మన\nగోవులను వచ్చి విడిపించు. కౌరవసేనను\nచించి చెండాడు,\" అని అన్నాడు.\nఉత్తరుడు అని ప్రసిద్ధి కెక్కిన భూమిం\nజయుడు ఈ వార్త వినేటప్పుడు స్త్రీలమధ్య\nకూర్చుని ఉన్నాడు. అందుచేత అతను\nతాను నిజంగా మహాయోధుడిగానే అను\nకుని, \"మన ఆవులను అవలీలగా మరల్చ\n\nగలను గాని, నాకు యుద్ధమర్మం తెలిసిన\nసారథి లేకపోవటం విచారంగా ఉన్నది.\nమంచి సారథిని చూడండి,\" అన్నాడు.\nఉత్తరుడి వద్ద ఉన్న స్త్రీలతోబాటు\nబృహన్నల రూపంలో అర్జునుడు కూడా\nఅక్కడే ఉన్నాడు. అతను తమ అజ్ఞాత\nవాసం పూర్తి అయినట్టు లెక్క చూసుకుని,\nరహస్యంగా ద్రౌపదితో, \"నేను ఒకప్పుడు\nఅర్జునుడికి సారథిగాఉండి, అతని మెప్పు\nపొందినవాడినని ఉత్తరుడికి చెప్పు, నన్ను\nసారథిగా పెట్టుకోమను,” అన్నాడు.\nద్రౌపది కొంచెం సిగ్గుపడుతూ ఉత్త\nరుణ్ణి సమీపించి, అర్జునుడు చెప్పమన్న\nమాట చెప్పింది. బృహన్నల నపుంసకుడని\nసందేహిస్తూ, ద్రౌపది గెలుస్తావని గట్టిగా,\nచెప్పిన మీదట ఉత్తరుడు సరేనన్నాడు.\nఅతను కోరిన మీదట, అతని చెల్లెలు\nఉత్తర బృహన్నలను సమీపించి, తన\nఅన్నకు సారథిగా పనిచెయ్యమని కోరింది.\nఉత్తరుడు కౌరవ యోధులతో యుద్ధం\nచెయ్యటానికీ,అర్జునుడు అతనికి సారథ్యం\nచెయ్యటానికీ, సిద్ధమయ్యారు. ఉత్తరా,\nఆమెతోటి ఆడపిల్లలూ బృహన్నలతో,\n\"మీరు భీష్మ ద్రోణులను జయించి, మా\nబొమ్మలకు రంగురంగుల బట్టలు, మెత్త\nనివి తీసుకురండి,” అని కోరారు.\nఅర్జునుడు నవ్వి, “ఉత్తరుడు గెలిస్తే\nఅలాగే తెస్తాను,\" అన్నాడు.\nరథం నగరం దాటింది. ఉత్తరుడు.\nఅర్జునుడితో, \"బృహన్నలా, రథాన్ని కౌరవ\nసేనలుండేదిక్కుగాతోలు, మనం ఆ సేనను\nజయించి, ఆవులను మళ్ళించుకుని\nత్వరగా తిరిగిరావాలి,” అన్నాడు.\nఅర్జునుడు రథాన్ని వేగంగా నడిపాడు.\nవాళ్ళు శ్మశానం మధ్య ఉన్న శమీవృక్షాన్ని\nచేరేసరికి, దూరాన కౌరవసేన మహా\nసముద్రంలాగా కనిపించింది. ఆ సేనలు\nరేపిన దుమ్ము ఆకాశంలోకి చాలా ఎత్తు\nలేస్తున్నది. ఆ దృశ్యం చూసి ఉత్తరుడు\nబెదిరి పోయాడు.\n\"అమ్మో, ఈ సేనను నేనెట్లా గెలుస్తాను?\nదేవతలు కూడా గెలవలేరు. మా నాన్న\nసైన్యంతో త్రిగర్తుల మీదికి వెళ్ళటంచేత\nనేను పురంలో ఒంటిగా దిగబడి పోయాను.\nనేను భీష్ముణ్ణి, ద్రోణుణ్ణి, ఇంకా అనేక\nమంది యోధులనూ ఒంటరిగా ఎదిరించ\nగలనా? బృహన్నలా రథాన్ని వెనక్కు\nతిప్పు,\" అని ఉత్తరుడు విలవిలలాడాడు.\n\n“నాయనా, భయపడకు. నిన్ను చూసి\nశత్రువులు నవ్వుతారు. వాళ్ళతో యుద్ధం\nచెయ్యి. గెలిచి వస్తానని ఆడవాళ్ళ ముందు\nప్రజ్ఞలు పలికావు. నేను రథాన్ని శత్రువుల\nమీదికే పోనిస్తాను. ఏ విధంగానైనా సరే\nవాళ్ళను జయించకుండా తిరిగిపోను,”\nఅన్నాడు అర్జునుడు.\n\"కౌరవులు మా గోవులను ఎత్తుకుపోనీ,\nమా అంతఃపుర స్త్రీలు నన్నుచూసి నవ్వనీ!\nనేను మాత్రం యుద్ధం చెయ్యలేను,”\nఅంటూ ఉత్తరుడు రథం మీదినుంచి\nకిందికి దూకి, విల్లూ బాణాలూ పారేసి,\nనగరం కేసి పరిగెత్తసాగాడు.\n\"యుద్ధంలో చావనైనా చావాలిగాని,\nవెన్ను చూపి పారిపోవటమా?” అంటూ\nఅర్జునుడు రథం దిగి, ఉత్తరుడి వెంట\nపడ్డాడు. అతని బృహన్నల ఆకారంచూసి,\nఅర్జునుడని తెలుసుకోలేక కౌరవ సేనల\nవాళ్ళు విరగబడి నవ్వారు.\nఈ లోపల అర్జునుడు ఉత్తరుణ్ణిజుట్టు\nపట్టుకుని ఆపి, తనను పోనివ్వమనిరక\nరకాలుగా వేడుకుంటున్న ఉత్తరుణ్ణి రథం\nదగ్గిరికిలాక్కొచ్చి, “నేను యుద్ధంచేసి గోవు\nలను విడిపిస్తాను, నువ్వు రథం నడుపు,”\nఅంటూ అతన్ని రథం ఎక్కించాడు.\nరథం శమీవృక్షానికి సమీపంగా వచ్చి\nనాక అర్జునుడు ఉత్తరుడితో, “నాయనా,\nమన వద్ద ఉన్న ఆయుధాలు ఎందుకూ\nపనికిరావు. నువ్వు ఈ చెట్టు ఎక్కు. దీని\nమీద పాండవులు తమ ఆయుధాలు\nదాచారు. అందులో అర్జునుడి గాండీవం\nకూడా ఉన్నది. పై కప్పు విప్పావంటే\nనీకు ఆయుధాలన్నీ కనిపిస్తాయి,\"\nఅన్నాడు.\nఉత్తరుడు చెట్టు ఎక్కి, అస్త్రాలను\nవిప్పదీసి, వాటిని చూసి ఆశ్చర్యపడుతూ,\n\"మాయజూదంలో రాజ్యం పోగొట్టుకున్న\nపాండవులూ, ద్రౌపదీ ఏమయ్యారో తెలి\nయదు గదా!\" అని విచారంగా అన్నాడు.\n“నేనే అర్జునుణ్ణి, మీ తండ్రి కొలువులో\nఉండే కంకుడు ధర్మరాజు. మీ వంటల\nవాడైన వల్లవుడే భీముడు. గుర్రాలను\nచూసేవాడు నకులుడు గోవులను పాలించే\nవాడు సహదేవుడు. కీచకుల చావుకు\nకారణభూతురాలైన సైరంధ్రి ద్రౌపది,”\nఅని అర్జునుడు అన్నాడు.\nఉత్తరుడు మొదట అర్జునుడి మాటలు\nనమ్మలేకపోయాడు. తనకు ఏమేమి పేర్లు\n\nన్నాయో, అవి ఎలా వచ్చాయో అర్జునుడు\nవివరించి చెప్పిన మీదట ఉత్తరుడు\nఅతని కాళ్ళమీద పడి, “నీ పరిచయం\nకలగటం నా మహాభాగ్యం. నేను తెలియక\nఏమేమో వాగి ఉంటాను, క్షమించు. నా\nభయం పోయింది. నువ్వు ఏ సేన కేసి\nరథం తోలమన్నా తోలుతాను,” అన్నాడు.\nఅర్జునుడు ఉత్తరుడి చేత ఆయుధా\nలను రథంలో పెట్టించి, \"నీ శత్రువులను\nనేనెలా నాశనం చేస్తానో చూడు,” అంటూ\nగాండీవాన్ని మాత్రం తాను తీసుకున్నాడు.\nతరవాత తన చేతి కంకణాలు తీసేసి,\nజుట్టు ముడివేసుకుని, తూర్పుగా తిరిగి\nఅస్త్రాలను ధ్యానించాడు. అతను గాండీవా\nనికి తాడు తగిలించి మీటే సరికి మహా\nధ్వని పుట్టింది. అర్జునుడు శంఖం పూరించే\nసరికి ఉత్తరుడే భయపడ్డాడు. అలాటి\nనాదం అతను ఎన్నడూ వినలేదు.\nఅర్జునుడి రథం తమకేసి వస్తుంటే\nచూసి ద్రోణాచార్యుడు దుర్యోధనుడితో,\n“ఆ వచ్చేవాడు నిశ్చయంగా అర్జునుడు,”\nఅన్నాడు.\nఆ మాట విని దుర్యోధనుడు, “అజ్ఞాత\nవాస సంవత్సరం పూర్తికాక మునుపే\nఅర్జునుడు బయటపడ్డాడు. తిరిగి పాండ\nవులు పన్నెండేళ్ళు వనవాసం చెయ్యాలి.\nగడువు తీరలేదని వాళ్ళు ఎరగక పోయి\nఉండాలి. లేదా, మనం పొరపాటు పడి\nఉండాలి. సరి అయిన లెక్క తేల్చవలి\nసినవాడు భీష్ముడే. నిన్న సాయంకాలం\nత్రిగర్తులు దక్షిణాన మత్స్య గోగణాలను\nపట్టి ఉంటారు. ఇవాళ ఉదయం మనం\nఉత్తరాన గోవులను పట్టాం. గోవులను\nవిడిపించటానికి అర్జునుడు వస్తున్నాడు.\nమత్స్యసేన ఇతని వెనక వస్తున్నదేమో\nతెలియదు. అర్జునుడితో యుద్ధం చేద్దాం,”\nఅన్నాడు\n\"గడువు తీరకపోతే అర్జునుడు ఇలా\nబయట పడడు. అతను గోవులను విడి\nపించుకోకుండా తిరిగిపోడు గనక యుద్ధం\nతప్పదు,\" అన్నాడు ద్రోణుడు.\nభీష్ముడు దుర్యోధనుడితో, “ప్రతిఅయి\nదేళ్ళకూ రెండేసి అధికమాసాలు వస్తాయి.\nపాండవులు వనవాసం కిందా, అజ్ఞాత\nవాసం కిందా గడిపిన పదమూడేళ్ళలోనూ\nఅయిదు నెలల పన్నెండు రోజులు అధి\nకంగా వచ్చాయి. ఆ లెక్క ప్రకారం\nపాండవుల అజ్ఞాతవాసం గడువు తీరిపో\n\nయింది. అది తెలిసే అర్జునుడు వస్తు\nన్నాడు. యుద్ధంలో జయాపజయాలు నిర్ణ\nయించటం సాధ్యం కాదు. అందుచేత\nన్యాయంగా పాండవులకు రాజ్యం ఇస్తావో,\nయుద్ధం చేస్తావో, తేల్చుకో.” అన్నాడు.\n“నేను పాండవులకు రాజ్యం ఇవ్వను.\nయుద్ధానికి సిద్ధంకండి,” అన్నాడు దుర్యో\nధనుడు.\n“అలా అయితే, నువ్వు మన సేనలో\nనాలుగోవంతు వెంట బెట్టుకుని హస్తినా\nపురానికి బయలుదేరు. మరొక నాలుగో\nవంతు సేన గోగణాలను వెంటబెట్టుకుని\nనీ వెనకనే వస్తుంది. మిగిలిన సగం\nసేనతో నేనూ, ద్రోణుడూ, కర్ణుడూ, అశ్వ\nత్థామా, కృపుడూ అర్జునుణ్ణి ఎదిరించి\nయుద్ధం చేస్తాం,” అన్నాడు భీష్ముడు.\nఅందరికీ ఈ పద్ధతి నచ్చింది. దుర్యోధ\nనుడు కూడా అలా చేయటానికి సమ్మతిం\nచాడు. భీష్ముడు సేనను వ్యూహపరచి,\nఏపక్కన ఏ యోధుడు నిలబడాలో నిర్ణ\nయించాడు.\nవ్యూహంలో నిలబడిన కౌరవసేన కేసి\nఅర్జునుడి రథంవచ్చింది. ఇప్పుడు అర్జు\nనుడు గుర్తించటానికి వీలుగా కనిపిం\nచాడు. అతను ఉత్తరుడితో, “బాణం వేటు\nదూరంలో రథాన్ని నిలుపు. దుర్మార్గుడైన\nదుర్యోధనుడు ఎక్కడ ఉన్నదీ చూస్తాను.\nమిగిలిన వాళ్ళను వదిలేసి అతన్ని జయి\nస్తాను. ఆ తరవాత వీరందరూ ఓడిన\nవాళ్ళే,\" అన్నాడు.\nఅతను ఉత్తరుడికి ద్రోణుణ్ణి, అశ్వత్థా\nమనూ, కృపాచార్యుణ్ణి, కర్ణుణ్ణి చూపాడు.\nకాని దుర్యోధనుడు కనిపించలేదు.\n“దుర్యోధనుడు ప్రాణాలు దక్కించు\nకుని, గోవులతోసహా దక్షిణమార్గాన హస్తినా\nపురానికి బయలుదేరాడల్లే ఉంది. ఉత్త\nరుడా, రథాన్ని దుర్యోధనుడు వెళ్ళే వైపుగా\nనడిపించు. అతన్ని ఎదిరించి గోవులను\nమరలిస్తాను,\" అన్నాడు అర్జునుడు.\nఅర్జునుడు తమ నందరినీ విడిచిపెట్టి\nమరొక దిక్కుగా ఎందుకుపోతున్నాడో\nగ్రహించి కృపాచార్యుడు, \"అర్జునుడు\nదుర్యోధనుడి మీదికి పోతున్నాడు. అర్జు\nనుడి ముందు దుర్యోధనుడు నిలవలేడు.\nఅందుచేత మనం దుర్యోధనుడికి అండగా\nవెళ్ళి నిలబదాం,\" అన్నాడు.",
            "book_page_end": 51
        },
        {
            "title": "చందమామ కబుర్లు",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "N/A",
            "keywords": [
                "రోబో",
                "హ్యూమనాయిడ్",
                "జ్ఞాపకశక్తి",
                "న్యూజియం",
                "వార్తలు"
            ],
            "characters": [
                "ప్రొఫెసర్ సుసుమూ",
                "నూఫిల్"
            ],
            "locations": [
                "జపాన్",
                "టోక్యో",
                "కేరళ (మంజేరి)",
                "ఆర్మింగ్టన్ (అమెరికా)"
            ],
            "content": "ఆలోచించే రోబో!\nసుప్రసిద్ధ జపాన్సంస్థ హెూండా ఇప్పుడు పి-2\nఅనే హ్యూమనాయిడ్ రోబోను రూపొందించింది.\n6 అడుగుల ఎత్తూ; 210 కి.గ్రా. బరువూ గల ఈ\nరోబో - వ్యోమగామి ఉడుపులు ధరించిన మనిషిలా\nకనిపిస్తుంది. ఇది చదునుగా ఉన్న నేల మీద\nముందుకూ, వెనక్కూ నడవగలదు; మెట్లెక్క గలదు.\nపడదోయాలంటే, ఎదుర్కొని నిలదొక్కుకోగలదు.\nఅవసరమైతే అది రెండు చేతులు కూడా ఉపయో\nగించగలదు. టోక్యో విశ్వవిద్యాలయం, రోబోటిక్స్\nవిభాగానికి చెందిన ప్రొఫెసర్ సుసుమూ, టోచీ\nదీనిని సృష్టించారు.\nఅరుదైన జ్ఞాపకశక్తి .\nకేరళ రాష్ట్రం మంజేరిలో నూఫిల్ అనే కుర్రాడు\nరెండవతరగతి చదువుతున్నాడు. వాడు నెల, తారీఖు\nచెబితే చాలు, అది\nఫలానా వారం అని\nఠకీమని చెప్పేస్తాడు.\n1997వ సం||లోని\n364 రోజులను క్షణా\nలలో చెప్పగలడు.\nఇంతకూ ఆ కుర్రాడు\nలెక్కలలో గట్టివాడా\nఅంటే అదేం కాదు.\nచదువులోనూ సగటు\nకన్నాతక్కువస్థాయివాడే. అయితే, వాడి క్యాలండర్\nపరిజ్ఞానం మాత్రం ఆశ్చర్యం కలిగించేదిగా ఉంది.\nఇంటా, బయటా, ఊళ్ళో, రాష్ట్రంలో, దేశంలో జరి\nగిన ముఖ్యమైన సంఘటనల తారీఖులను మాత్రం\nసరిగ్గా చెప్పగలుగుతున్నాడు. వాడి జ్ఞాపకశక్తి చాలా\nఅరుదైనది!\nన్యూజియం!\nఅమెరికాలోని ఆర్మింగ్టన్ లో ఇటీవల పిల్లలకోసం\nఒక న్యూస్ మ్యూజియంను రూపొందించారు. ఈ\nమ్యూజియంలోకి ప్రవేశిస్తే ఒక పత్రికాకార్యాలయంలో\nఅడుగుపెట్టిన అనుభూతి కలుగుతుంది. అంతేకాదు.\nఅప్పటికప్పుడు రిపోర్టర్గానో, ఎడిటర్గానో పనిచే\nయవచ్చు. అక్కడ అమర్చిన కంప్యూటర్ల సహాయంతో\nపత్రికను ప్రచురించవచ్చు. ప్రపంచం నలుమూలల\nనుంచి వచ్చే వార్తలనుంచి అవసరమైన వాటిని\nఎంపిక చేసి ఒక ఎడిటర్ అనుభూతిని పొందవచ్చు.\nఈభవనంలో మరొక విభాగంలో టీవీ అనౌన్సర్గా,\nవ్యాఖ్యాతగా, కావాలంటే ప్రముఖ పత్రికా సంపాద\nకులతో ముఖాముఖి కార్యక్రమాలలో పాల్గొనవచ్చు\nఇక్కడ ప్రపంచంలో జరిగే వార్తలను అప్పటికప్పుడు\nతెలియజేసే పెద్ద గ్లోబు వుంది. పుట్టినరోజూ,\nతేదీని పంపితే, పక్కనున్న టీవీ తెరమీద మనంకోరే\nఆనాటి వార్తాపత్రిక మొదటి పేజీ కనిపిస్తుంది!",
            "book_page_end": 52
        }
    ],
    "statistics": {
        "total_stories": 11,
        "author_counts": {
            "చందమామ బృందం": 7,
            "లక్ష్మీగాయత్రి": 1,
            "కొనే నాగవెంకటఆంజనేయులు": 1,
            "మీరానాయర్": 1,
            "మీరా ఉగ్రా": 1
        },
        "genre_counts": {
            "సమాచార వ్యాసం": 1,
            "సాంఘికం": 2,
            "నీతి కథ": 2,
            "చారిత్రక కథ": 1,
            "బేతాళ కథలు": 1,
            "పర్యాటక వ్యాసం": 1,
            "చారిత్రక వ్యాసం": 1,
            "పురాణ కథ": 1,
            "వైజ్ఞానిక వ్యాసం": 1
        }
    }
}