{
    "book_id": "చందమామ_1997_06",
    "stories": [
        {
            "title": "అందరికీ విద్య!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సామాజికం",
            "moral": "పేదరికాన్ని నిర్మూలిస్తేనే అందరికీ విద్య లభిస్తుంది.",
            "keywords": [
                "విద్య",
                "పేదరికం",
                "రాజ్యాంగం",
                "సామాజిక అభివృద్ధి",
                "బాలకార్మికులు"
            ],
            "characters": [
                "చందమామ బృందం"
            ],
            "locations": [
                "భారతదేశం"
            ],
            "content": "జూన్ నెల రాగానే నూతన విద్యాసంవత్సరం ఆరంభమ\nవుతుంది. పిల్లలను బడులలో చేర్పించడానికి తల్లితండ్రులు\nనానా తిప్పలు పడుతూంటారు. వేసవి సెలవులకు ముందే\nఅడ్మిషన్లు పూర్తిచేసే పాఠశాలలూ ఉన్నాయి. ఇది నాణానికి\nఒకవైపు. మరొకవైపు బడి అంటే ఏమిటో తెలియని పిల్లలూ\nఉన్నారు. హెూటళ్ళలో, పరిశ్రమలలో, పొలాల మధ్య కాయ\nకష్టంచేస్తేతప్ప కడుపునింపుకోలేని దౌర్భాగ్యస్థితిలో లక్షలాది\nమంది పిల్లలు అలమటిస్తున్నారు!\nమనకు స్వాతంత్ర్యం వచ్చి యాభైయేళ్ళు నిండాయి.\nపద్నాలుగేళ్ళ లోపు పిల్లలందరికీ ఉచిత నిర్బంధ విద్య నేర్పా\nలని మన రాజ్యాంగం పేర్కొంటున్నది. అయినా, దీనిని\nఇంతవరకు ఆచరణలో అమలు చేయలేకపోతున్నాం. విద్యను\nఅందరికీ ప్రాథమిక హక్కుగా ప్రకటించాలని ప్రస్తుతం పాల\nకులు అభిప్రాయపడుతున్నారు!\nఏదిఏమైనా ఈ దేశంలో పుట్టే పిల్లలందరూ పనులకు\nపోకుండా ఇంత తిండికీ, బట్టకూ ఆరోగ్య రక్షణకూ నోచుకు\nన్నప్పుడే ‘అందరికీ విద్య' అన్న ఆశయం నెరవేరుతుంది.\nఅంత వరకు అది కేవలం పగటికలగానే మిగిలి పోతుంది.\nకాబట్టి దారిద్ర్య బాధ నుంచి బయట పడడానికి ప్రజలు\nపాటుపడాలి. పేదలఆర్థికాభివృద్ధికి ప్రభుత్వం దారిచూపాలి.\nఅప్పుడే .‘అందరికీవిద్య' అన్న కల నిజమవుతుంది!",
            "book_page_end": 7
        },
        {
            "title": "వార్తలు – విశేషాలు: బ్రిటన్ కు నూతన ప్రధాని (టోనీ బ్లెయిర్)",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "చరిత్ర/వార్త",
            "moral": "రాజకీయ నాయకుడిగా విజయం సాధించడానికి పట్టుదల, సామాజిక అవగాహన అవసరం.",
            "keywords": [
                "టోనీ బ్లెయిర్",
                "బ్రిటన్ ప్రధానమంత్రి",
                "లేబర్ పార్టీ",
                "రాజకీయాలు",
                "ఎన్నికలు"
            ],
            "characters": [
                "టోనీ బ్లెయిర్",
                "జాన్ మేజర్",
                "లార్డ్ లివర్పూల్"
            ],
            "locations": [
                "బ్రిటన్",
                "స్కాట్లాండ్",
                "డౌనింగ్ వీధి",
                "ఆక్స్ఫర్డ్ విశ్వవిద్యాలయం"
            ],
            "content": "స్కాంట్యొండ్కు చెందిన ఒక పద్నాలు\nగేళ్ళ కుర్రాడు, తను చదువుతూన్న పబ్లిక్స్కూల్\nకఠినమైనక్రమశిక్షణను తట్టుకోలేక ఇల్లువదిలి\nవెస్ట్ ఇండీస్ లోని బహమాస్కు పారిపోవాలనుకు\nన్నాడు. కాని అది సాగలేదు. ఇది ముప్ఫైయేళ్ళ\nనాటి మాట. ఇప్పుడా కుర్రాడు బ్రిటిష్ ప్రధాన\nమంత్రిగా నెం. 10, డౌనింగ్ వీధిలో నివసిస్తు\nన్నాడు!\nఆయన పేరు టోనీ బ్లెయిర్ అని గ్రహించే\nఉంటారు. మే 1వ తేదీ జరిగిన సాధారణ\nఎన్నికలలో టోనీ బ్లెయిర్ నాయకత్వం వహించిన\nలేబర్ పార్టీ ఘనవిజయం\nసాధించి, పాలక పక్షమైన\nకన్సర్వేటివ్ పార్టీని ఓడించి\nఅధికారం చేపట్టింది. 659\nస్థానాలు గల హౌస్ ఆఫ్\nకామన్స్లో లేబర్ పార్టీకి 419\nస్థానాలు, అంతవరకు అధికా\nరంలో ఉన్న కన్సర్వేటివ్\nపార్టీకి 163 స్థానాలు, లిబరల్\nడెమోక్రాట్స్కు 45 స్థానాలు\nలభించాయి. మిగిలిన స్థానా\nలను మరికొన్ని జాతీయ\nపార్టీలు, ఇండిపెండెంట్\nఅభ్యర్థులు గెలుచుకున్నారు.\nకన్సర్వేటివ్ పార్టీ సభ్యు\nలైన స్కాటిష్ తల్లి దండ్రులకు టోనీబ్లెయిర్\n1953వ సం||లో జన్మించాడు. స్కూలు చదువు\nముగించాక ఆయన న్యాయశాస్త్రం అభ్యసిం\nచడానికి ఆక్స్ఫర్డ్ విశ్వవిద్యాలయానికి వెళ్ళాడు.\nసెయింట్ జాన్స్ కాలేజ్ ఆయన ఆలోచనా\nవిధానంలో మార్పు తెచ్చి ఆయన దృక్పథ\nపరిథిని విస్తృతం చేసింది. ఉపాధ్యాయుల, తోటి\nవిద్యార్థుల భావాలు ఆయన్ను ప్రభావితం\nచేశాయి. ఆయన సోషలిస్టు భావాలచేత\nఆకర్షించ బడ్డాడు. అదే ఆయన లేబర్పార్టీలో\nచేరడానికి దోహదం చేసింది. ఆయన ట్రేడ్\nయూనియన్ చట్టంలో ఉత్తమ శ్రేణిలో పట్ట\nభద్రుడయ్యాడు. రాజకీయ రంగంలో ప్రవేశిం\nచడానికి ముందు ఆయన కొంతకాలం న్యాయ\n`వాదిగా పనిచేశాడు.\n1983వ సం||లో ఆయన లేబర్ పార్టీ తర\nపున హౌస్ ఆఫ్ కామన్స్లో ప్రవేశించాడు. అప్ప\nటికి అతిపిన్న వయస్కుడైన పార్లమెంటు సభ్యుడా\nయన. 1992వ సం||లో లేబర్పార్టీ 'షాడో\nక్యాబినెట్'ను ఏర్పాటు చేసినప్పుడు టోనీ\nశాంతిభద్రతల శాఖను నిర్వహించాడు. ఆ తర\nవాత ఆయన పార్టీ జాతీయ నిర్వాహక కమిటీ\nసభ్యుడయ్యాడు. 1994వ సం||లో ఆయన\nలేబర్ పార్టీ అధ్యక్షుడుగా ఎన్నుకోబడ్డాడు. 1906వ\nసం||లో స్థాపించబడిన లేబర్ పార్టీకి ఆయన\n20వ అధ్యక్షుడయ్యాడు. సాధారణ ఎన్నికలకు\nముందు జరిపిన అభిప్రాయ సేకర ణలో 61\nశాతం మంది ఆయన్ను ప్రధాన మంత్రిగా\nఎన్నుకున్నారు. జాన్ మేజర్కు 21 శాతం ఓట్లు\nలభించాయి.\nఅయినప్పటికీ లేబర్\nపార్టీ సాధించిన ఘన\nవిజయం, టోనీ బ్లెయిర్\nసైతం ఊహించనిది. తమ\nపార్టీ విజయం సాధించగల\nదనుకున్నారే తప్ప, పాలక\nపక్షమైన కన్సరేటివ్ పార్టీకి\nఇంతటి వ్యతిరేకత ఉండగ\nలదని ఎవరూ ఊహించ\nలేకపోయారు.\nవిజయం ఖాయం అన్న\nసంగతి తెలిశాక, తమ\nఇంటి ముందు జరిగిన\nఊరేగింపును ఉద్దేశించి\nటోనీ బ్లెయిర్, \"మన దేశంలో నవోదయం\nఆరంభమయింది. కొన్ని ముఖ్యమైన రంగాలలో\nవిశేషంగా కృషి చేయాలి. ముఖ్యంగా మన\nపిల్లందరికీ విద్య, సంక్షేమ పథకాలను ఆధునికం\nచేయడం, సరైన జాతీయ ఆరోగ్య పరిరక్షణకు\nవసతులు కల్పించడం మొదలైన వాటిపై మన\nదృష్టిని కేంద్రీకరించాలి,” అన్నాడు.\n43 సంవత్సరాల వయసు గల టోనీబ్లెయిర్\nఈ శతాబ్దంలో అతిపిన్న వయస్కుడైన బ్రిటిష్\nప్రధానమంత్రి అన్న విశిష్టతను సంతరించు\nకున్నాడు. 1812 వ సం||లో లార్డ్ లివర్పూల్\n42వ యేట బ్రిటన్కు ప్రధానమంత్రి అయ్యాడు!",
            "book_page_end": 9
        },
        {
            "title": "కుముదుడి సలహాలు",
            "book_page_start": 10,
            "pdf_page_start": 10,
            "pdf_page_end": 14,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "తెలివైనవాడు ఇతరులు చెప్పే సలహాలను విమర్శిస్తూ, వాటిలోని లోపాలను గుర్తించడం ద్వారా తనకు మేలు కలిగే నిర్ణయాలు తీసుకుంటాడు.",
            "keywords": [
                "తెలివి",
                "సలహా",
                "పొరుగువారు",
                "దొంగలు",
                "ప్రయోజనం"
            ],
            "characters": [
                "కుముదుడు",
                "ప్రదీపుడు",
                "రంగరాయుడు (జమీందారు)"
            ],
            "locations": [
                "కుందనపురం"
            ],
            "content": "కుందనపురానికి కుముదుడు కొత్తగా\nవచ్చాడు. అతడికి పొరుగున వుండే\nప్రదీపుడికి నిదానస్థుడనీ, తెలివైనవాడనీ\nపేరు. అతడికీ కుముదుడిలాగే పెద్ద\nమండువా ఇల్లూ, పదెకరాల పొలం,\nఅనుకూలవతి అయిన భార్యా, ఒక\nకొడుకూ, కూతురూ, లక్షరూపాయల\nనిల్వా వుండడమే కాదు, ఇద్దరూ సమ\nవయస్కులు.\nవచ్చిన తొలిరోజునే కుముదుడు,\nప్రదీపుణ్ణి కలుసుకుని, “నీ గురించి విని\nనీ పొరుగుకు వచ్చాను. ఈ ఊళ్ళో స్థిర\nపడ్డానికి నాకు నీ సలహాలు కావాలి,”\nఅన్నాడు.\nప్రదీపుడు నవ్వి, “ నేనెవరికీ సలహా\nలివ్వ గూడదని ఒట్టుపెట్టుకున్నాను. ఏమీ\nఅనుకోకు. సలహాలు లేకపోయినా మనం\nస్నేహంగా వుండవచ్చు,” అన్నాడు.\nకుముదుడు కూడా నవ్వి, “సలహాలు\nలేకుండా స్నేహంకుదరదు. నువ్వు నాకు\nసలహాలివ్వకపోతే, నేను నీకు సలహాలి\nస్తాను, సరేనా?” అన్నాడు.\n“నాకు ఎవరి సలహాలూ నచ్చవు.\nఒకరి సలహాలు నచ్చవు కాబట్టే, నేనూ\nఇతరులకు సలహాలివ్వకూడదని ఒట్టు\nపెట్టుకున్నాను. నువ్వు నాకు సలహాలివ్వడం\nప్రయోజనంలేని పని. తెలివైనవాడు ప్రయో\nజనంలేని పనికి పూనుకోడు,” అంటూ\nప్రదీపుడు, కుముదుణ్ణి హెచ్చరించాడు.\n“నేను నీకు సలహాలిస్తాను. నీ అభి\nప్రాయంతప్పనిఋజువుచేస్తాను,” అన్నాడు\nకుముదుడు సవాలు చేస్తున్నట్లు.\nఅప్పటికి ప్రదీపుడు చిన్నగా నవ్వి\nవూరుకున్నాడు.\nఆ తర్వాత ఒక రోజున వాళ్ళిద్దరూ\nకలుసుకున్నప్పుడు కుముదుడు, ప్రదీపు\nడితో, “లక్షరూపాయలు నిల్వవుంది కదా!\nతెలివైనవాడివి, వడ్డీవ్యాపారంచేసి డబ్బును\nపెంచుకో,” అని సలహా ఇచ్చాడు.\n“అప్పు తీసుకున్నవాళ్ళకు ఎన్నో ఇబ్బం\nదులుంటాయి. అందువల్ల, వాళ్ళు అన్న\nప్రకారం అప్పులు తీర్చలేరు. వాళ్ళ మీద\nజాలిపడితే, అది అలుసుగా తీసుకుని\nకొందరు మోసం చేస్తారు. అందుకే వడ్డీ\nవ్యాపారంచేసి డబ్బు సంపాయించాలంటే\nజాలి, దయాగుణం వుండకూడదు. కర్కో\nటకంగా వ్యవహరించాలి. అది నాకు చేత\nకాదు. కాబట్టి భారీనష్టం తప్పదు, ”అంటూ\nప్రదీపుడా సలహాను త్రోసిపుచ్చాడు.\nకొన్నాళ్ళూరుకుని కుముదుడు, ప్రదీపు\nడికింకొక సలహా ఇచ్చాడు: “నీ కొడుకు\nబాగా చదువుకున్నాడుకదా! వాడికిపట్నంలో\nమంచి ఉద్యోగం వస్తుంది. వాణ్ణక్కడికి\nపంపు. నీ కూతురు కోసం ఇల్లరికపుటల్లుణ్ణి\nతెచ్చుకో. వాడు వ్యవసాయం చూస్తాడు.\nవృద్ధాప్యంలో కొడుకుపంచన కోడలి సంరక్ష\nణలో వుండాల్సిన అవస్థ తప్పుతుంది.\nకన్నకూతురు తల్లిదండ్రుల్ని కంటికి రెప్పలా\nచూసుకుంటుంది.”\nఈ సలహాకూడా ప్రదీపుడికి నచ్చలేదు.\nఅదేమని అడిగితే, “భార్యాభర్తలు అరమ\nరికలు లేకుండా కలిసిమెలిసి జీవిస్తేనే,\nఆ దాంపత్యం బాగుంటుంది, రాణిస్తుంది.\nతలిదండ్రులవద్ద వున్నంతకాలం ఆడపిల్ల\nభర్తను పరాయివాడిగా చూస్తుంది తప్ప,\nతనవాడనుకోదు. అమ్మాయి అత్తింట\nవుండడమే మంచి సంప్రదాయం. నాకు\nతెలిసి-ఇల్లరికపుటల్లుణ్ణి తెచ్చుకున్న\nవారెవరూ సుఖపడలేదు. ఇక కోడలి\nసంగతంటావా, పరాయి ఇంటిపిల్ల మనలో\nకలిసిపోవడాని కొచ్చిందన్న జ్ఞానం మన\nకుంటే, గొడవలన్నవి రానేరావు,” అంటూ\nవ్యాఖ్యానించాడు.\nమరికొన్నాళ్ళు గడిచాయి. ఆ ప్రాంతా\nలలో బందిపోట్ల బెడద వచ్చింది. ఉన్న\nట్టుండి బందిపోటు దొంగలు ఏదో ఒక\nగ్రామం ప్రవేశించి దోచుకుని వెళ్ళిపోతు\nన్నారు. రాజభటులకు సమాచారం అందే\nలోగా అంతా ముగిసిపోతున్నది. ఆ కారణం\nవల్ల, ప్రతి గ్రామంలోనూ యువకులందరూ\nకట్టుగా చేరి సైనికశిక్షణ పొంది, ఆయుధ\nధారులై గ్రామాల సంరక్షణకు పూనుకు\nన్నారు. అయినా బందిపోట్ల ముఠాలు\nదాడిచేస్తూనేవున్నాయి. కొన్నిచోట్ల గ్రామ\nస్థులు విజయం సాధిస్తే, మరికొన్ని చోట్ల\nబందిపోట్లు విజయం సాధిస్తున్నారు.\nఎప్పటిలాగే కుముదుడు, ప్రదీపుడికి\nసలహాయిస్తూ, “డబ్బంతా ఇనప్పెట్టెలో\nవుంటే దొంగలు దోచుకుపోతారు. వాళ్ళ\nప్రమాదం తగ్గేదాకా డబ్బు, నగలు పెరట్లో\nపాతిపెట్టడం మంచిది,” అన్నాడు.\nఈ సలహాను కూడా ప్రదీపుడు త్రోసి\nపుచ్చుతూ, “ఉన్నదంతా పెరట్లోపాతిపెడితే,\nఇనప్పెట్టె ఖాళీగా వుంటుంది. దొంగలు\nఅనుమానించి చావతన్ని మనచేత నిజం\nకక్కిస్తారు. నీ సలహా బాగోలేదు,” అన్నాడు.\n“అయితే ఏం చేయాలీ?” అన్నాడు\nకుముదుడు.\n“నేనేం చేస్తానో నీకు చెప్పను. నువ్వేం\nచేశావని నిన్నడగను,” అన్నాడు ప్రదీపుడు.\nమరికొన్ని రోజులు గడిచాయి. జమీం\nదారు రంగరాయుడితల్లికి పెద్ద జబ్బు\nచేసి _చచ్చిపోతుందనుకున్నారు. కానీ\nఆవిడకు పూర్తిగా నయమై సంపూర్ణా\nరోగ్యవంతురాలైంది. త్వరలో ఆమెకు\nడెబ్బైఅయిదు సంవత్సరాలునిండుతాయి.\nఆ సందర్భంగా రంగరాయుడు పెద్ద\nఎత్తున వేడుకలు తలపెట్టాడు. ఆ వేడుక\nలకు చుట్టుపక్కల గ్రామాల వారందర్నీ\nఆహ్వానించాడు. అతిథి మర్యాదలకు\nచక్కని ఏర్పాట్లు చేయించాడు. కాలినడ\nకనవచ్చే వారికోసం చలువ పందిళ్ళు\nవేయించాడు. ఎడ్లబళ్ళ మీద వచ్చేవారి\nకోసం ఉచిత వసతి సౌకర్యం ఏర్పాటు\nచేశాడు. గుర్రపుబళ్ళ మీద వచ్చేవారికి\nప్రత్యేక వసతి సదుపాయం వుంది.\nఇదివిన్న కుముదుడు, ప్రదీపుణ్ణి కలుసు\nకుని, “నువ్వు చాలా తెలివైనవాడివి. జమీం\nదారుకు చేరికైతే నీ తెలివికి రాణింపూ,\nగుర్తింపూ వుంటుంది. ఒక గుర్రబ్బండి\nకొను. అందులో వేడుకలకు వెళ్ళు.\nప్రత్యేక సత్కారం పొందు. తిరిగి వచ్చాక\nగుర్రపుబండిని రవాణా సాధనంగా ఉప\nయోగించి, డబ్బు సంపాదించవచ్చు,”\nఅన్నాడు.\nదీనికి ప్రదీపుడు నవ్వి, “జమీందారు\nఅతిథులను హెూదాను బట్టే గౌరవిస్తున్నాడు\nకాబట్టి, ఆయనకుతెలివితోనిమిత్తం లేదు.\nగుర్రబ్బండితో నా హెూదానుపెంచుకుంటే,\nఆ హెూదాకు తగ్గ కానుకలుకూడా ఇచ్చు\nకోవాలి. రాజుల స్నేహం కత్తి మీద సాము\nవంటిది. వారికి దూరంగా వుండడమే నా\nకిష్టం. అసలంటూ వెళ్ళక పోతే, ఆహ్వానాన్ని\nమన్నించలేదని చెడ్డపేరు. కాబట్టి కాలినడ\nకనవెళ్ళి, ఏగుర్తింపూ పొందకుండా జమీం\nదారు వేడుకల్లో పాల్గొనివస్తాను. గుర్రబ్బం\nడితో వ్యాపారమంటావా, నేను వ్యవసాయ\nదారుణ్ణి. వ్యాపారం నాకు చేతకాదు,”\nఅంటూ ఆ సలహానూ త్రోసిపుచ్చాడు.\n“మరికాలినడకన వెళితే మనకు ఫరవా\nలేదు. కానీ మన ఆడవాళ్ళెలా నడుస్తారు?\nనీ తెలివి తెల్లారినట్లే వుంది,” అన్నాడు\nకుముదుడు చిరాగ్గా.\n“నీ సంగతి నాకుతెలియదు. కానీ ఈ\nవిషయంలో నేను, నీ సలహా ఏమాత్రం\nపాటించను. జమీందారువేడుకలకు నేనొ\nక్కడినేవెళతాను. నా కుటుంబాన్నితీసుకుని\nవెళ్ళను,” అన్నాడు ప్రదీపుడు తనూచిరాగ్గా.\nకుముదుడు ఒక క్షణం ఆగి, “ఇరుగు\nపొరుగున వుంటున్నాం. కొన్ని విషయాల్లో\nనైనా కలిసిమెలిసి వుండాలి. నేను వేడుక\nలకు నాభార్యనూ, పిల్లల్నీతీసుకుని వెళదా\nమనుకున్నాను. మీ వాళ్ళు రాకపోతే, మా\nవాళ్ళూ రానంటారు.నాకు నీతో రాక\nతప్పదు,” అని చాలా నిష్ఠూరమాడి వెళ్ళి\nపోయాడు.\nఅనుకున్నరోజుకు కుముదుడు, ప్రదీ\nపుడు జమీందారుండే ఊరుకు వెళ్ళి,\nవేడుకల్లో పాల్గొని వచ్చారు. జనం బాగా\nఎక్కువగా వెళ్ళడంవల్ల, ఊరంతా తొడతొ\nక్కిడి అయింది. వచ్చిన ఆడవాళ్ళకుచాలా\nఇబ్బందయింది. కొందరికి జనం తోపిడిలో\nదెబ్బలు తగిలీ, కొందరికి రోగాలొచ్చీపట్నం\nతరలించాల్సి వస్తే, అందుకు అతిథుల\nగుర్రబ్బళ్ళనూ, ఎడ్లబళ్ళనూ వాడుకోవడం\nజరిగింది. అతిథి మర్యాద కంటే, అతిథుల\nవల్ల జమీందారుకు లభించిన కానుకలు\nఎక్కువనిపించాయి.\nఅక్కడ వుండడం ఇబ్బందనిపించి,\nఅనుకున్నదానికంటే, కాస్త ముందుగానే\nకుముదుడు, ప్రదీపుడు తిరుగు ప్రయాణం\nకట్టి అర్ధరాత్రివేళకు కుందనపురం చేరుకు\nన్నారు.\nఆ సమయంలో కుందనపురం గగ్గో\nలుగావుంది. ఊళ్ళోకి బందిపోటు దొంగలు\nచడీ చప్పుడూ లేకుండా ప్రవేశించారట!\nఒక ఇంటికి వెళ్ళి ఇనప్పెట్టె తలుపులు\nతెరిచి, అందులో ఏమీలేదని ఉక్రోషం\nవచ్చి ఇంటిల్లపాదినీ చావబాదారట. అక్క\nణ్ణించి కుముదుడి ఇంట్లో ప్రవేశించారట.\nఅతడి ఇనప్పెట్టెలోంచి పదివేల రూపా\nయలూ, రెండుతులాల బంగారం దోచు\nకుని బయటపడుతూ యువసేన కళ్ళ\nబడ్డారు. వాళ్ళు బందిపోట్లను బంధించి\nకుముదుడి సొమ్ము అతడింట్లో అంద\nజేశారు. బందిపోట్లు పడ్డ మొదటి ఇంట్లో\nవాళ్ళ పరిస్థితి చాలా ప్రమాదకరంగావుంది.\nఅందరికీ వైద్యచికిత్స జరుగుతున్నది.\nఇదంతా విని, “నువ్వు చాలా అదృష్ట\nవంతుడివి!” అన్నాడు ప్రదీపుడు, కుము\nదుడితో.\n“నాది అదృష్టం కాదు, తెలివి!” అన్నాడు\nకుముదుడు గొప్పగా.\n“ఏం తెలివో మరి! నీ తెలివంతా\nప్రయోజనంలేని పనులకే వృధా అయిపో\nతున్నది. నాకు సలహాలివ్వడం మానేవరకూ,\nనీ తెలివిని నేనొప్పుకోను. నీకు జరిగిన\nమేలు, నీ అదృష్టం మాత్రమే!\" అన్నాడు\nప్రదీపుడు.\nఇందుకు కుముదుడు చిరునవ్వునవ్వి,\n“నీకు సలహాలివ్వడంలోనే నా ప్రయోజన\nముంది. నేను నీకు సలహాలి స్తున్నానని\nనువ్వనుకున్నావు. కానీ నిజానికి నేను, నిన్ను\nఒక కొత్తపద్ధతిలో సలహాలడిగాను. నాకు\nవడ్డీ వ్యాపారం చేయాలనిపించింది. నువ్వు\nవద్దన్నావు. ఇల్లరికపుటల్లుణ్ణి తెచ్చుకుందా\nమనుకున్నాను. వద్దన్నావు. దొంగల నుంచి\nప్రమాదంలేకుండా డబ్బెలాదాచాలో నువ్వే\nచెప్పావు. జమీందారువేడుకల విషయం\nలోనూ, నేను నీ సలహానే పాటించాను.\nనేను నీకు సలహా యిస్తున్నాననుకున్నావే\nతప్ప, నీ సలహా తీసుకుంటున్నానని\nనువ్వనుకోలేదు. అది నా తెలివికాదా?”\nఅని అడిగాడు.\nప్రదీపుడు తెల్లబోయి, “నువ్వు నిజంగా\nతెలివైనవాడివి. నాకు తెలియకుండా నా\nనుంచి సలహాలు రాబట్టుకున్నావు. అంతే\nకాదు, నా సలహాలవల్ల ప్రయోజనముం\nదనీ ఋజువు చేశావు. ఇక మీదటనువ్వు\nసూటిగా అడిగినా సలహాలిస్తాను. ఎందు\nకంటే-నా సలహాలు ఇతరులకు పనికొస్తా\nయన్న నమ్మకం నాకిప్పుడు కలిగింది,”\nఅన్నాడు.\nఆ తర్వాత ఎన్నో ఏళ్ళు కుముదుడు,\nప్రదీపుడు మంచి ఇరుగుపొరుగులుగా .*\nజీవించారు.",
            "book_page_end": 14
        },
        {
            "title": "అవినీతిరాజ్యం",
            "book_page_start": 15,
            "pdf_page_start": 15,
            "pdf_page_end": 16,
            "author": "ఇంద్రగంటి నరసింహమూర్తి",
            "genre": "రాజ కథ/నీతి కథ",
            "moral": "అవినీతిని అంతం చేయడానికి కఠినమైన నిర్ణయాలు, నిజాయితీ అవసరం.",
            "keywords": [
                "అవినీతి",
                "లంచం",
                "రాజు",
                "మంత్రి",
                "రాజోద్యోగులు"
            ],
            "characters": [
                "రాజు (భూపాళదేశం)",
                "మంత్రి",
                "మంత్రి భార్య"
            ],
            "locations": [
                "భూపాళదేశం"
            ],
            "content": "భూపాళదేశంలో అవినీతి పెరిగిపోయింది. అవినీతిపరులైన లంచగొండుల్ని అంత\nరాజోద్యోగులందరూ లంచగొండులై మొందిస్తామని శపథం చేశారు.\nపోయారు. లంచం ఇవ్వనిదే ఏ పనీ జరగని\nపరిస్థితి ఏర్పడింది. వేగుల ద్వారా సమా\nచారం తెలుసుకున్న రాజు, మంత్రిని పిలి\nపించి, ఈవిషయమై సమాలోచన జరిపాడు.\n“మహామంత్రీ! ఈ విషయం విన్నప్పటి\nనుంచీ, నా మనసు ఆందోళనతో తపించు\nకుపోతున్నది. మీరేం చేసినా సరే ఈ\nఅవినీతి రక్కసిని మనదేశం నుంచి పార\nదోలాలి. ఇందుకు మీకు పక్షం రోజులు\nగడువిస్తున్నాను!” అంటూ ఆజ్ఞలు జారీ\nచేశాడు రాజు.\nరాజు పెట్టిన పక్షం రోజుల గడువు,\nమంత్రిని బెంబేలెత్తించింది. ఆయన\nవెంటనే నగరంలోని రాజోద్యోగులందరినీ\nసమావేశపరిచాడు. వాళ్లు, భూపాళదేశంలో\nఅవినీతా? అంటూ ఆశ్చర్యం నటించి,\nఈ శపథం మాట గుర్తున్నా, మర్నాటి\nనుంచీ మళ్ళీ మామూలుగానే లంచాలు\nపట్టసాగారు. రక్తం రుచి మరిగిన పులిలా,\nలంచాలు మరిగిన ఉద్యోగులు తమ\nఅలవాటు మానుకోలేకపోతున్నారు.\nఈ జరుగుతున్నదాన్ని గురించి, నమ్మ\nకస్థులైన తన ఇంటి నౌకర్ల ద్వారా తెలు\nసుకున్న మంత్రి, రాజప్రాసాదం నుంచి\nతిరిగి వచ్చి తలపట్టుకుని ఆసనం మీద\nకూర్చున్నాడు.\nఆయన ఆందోళనకు కారణమడిగింది\nభార్య. మంత్రి ఆమెకు రాజ్యంలోని అవి\nనీతీ, రాజుగారి ఆజ్ఞాగురించి చెప్పి, “రాజు\nగారిచ్చిన గడువు రెండురోజుల్లో ముగు\nస్తుంది. అవినీతి మామూలుగానే కొనసాగిపో\nతున్నది. ఉద్యోగులందరూ అవినీతి రాక్ష\nసిని తరుము కోవటమూ!” అన్నాడు.\nమంత్రిభార్య ఉద్రేక\nస్వరంతో కదలికపగా, “నేనూ ఈ దేశం\nలో పౌరురాలినే, ఉద్యోగుల పద్ధతి చూస్తే,\nనాకు ఎంతో ఆగ్రహం వస్తుంది. నా దగ్గర\nఉన్న కొద్దిపాటి సొమ్మును రాజగారి ఖజ\nనాతోపాటు ఉంచేందుకు ఇవ్వాలని\nనేను అప్పుడే నిర్ణయించుకున్నాను. మీ\nమీద నాకు కోపం రావడంలేదు. భార్యను\nఅనుమానించటం మంచిది కాదు. సల\nహాలు వినడం\nలేకపోతే, ఆవిషయం మీరు నాకు తెలి\nయజేయండి. నేను మీ సలహాలు పాటి\nస్తాను, అన్నీ మీ మీద ఆధారపడి వుంటు\nన్నాయి. తమరు రాజగారి ఖజనాలో\nఎంతో ధనసంచి. ఉద్యోగులు లంచాలు\nపట్టకుండా, రాజగారి ఖజానాకు అందవల\nసిన పన్నులన్నిటినీ వసూలు చెయ్యాలి.\nభయానో, భక్తియో - ఈ రాజ్యంలో\nలంచగొండితనాన్ని తరిమివేయాలి. ఆవిష\nయంలో మీరేం చేయగలరో ఆలోచించి,\nనాకు తెలపాలి. ఇక ఆపదలు రాకుండా,\nమహాపరాక్రమవంతుడైన వినయరాజాన్ని\nమీరు నాకు ఆనందంగా చెప్పగలరా?”\nఅని అడిగాడు.\nమంత్రిభార్య, “తమరు తప్పక విజ\nయం సాధిస్తారు. సత్యమే గెలుస్తుంది,”\nఅని భర్తకు భరోసా ఇచ్చింది.\nమంత్రి, భార్య చెప్పిన సలహాలను\nపాటించి, అవినీతి రాక్షసిని రాజ్యాని\nనుంచి పారదోలడానికి తగిన విధంగా\nప్రయత్నాలు మొదలు పెట్టాడు.",
            "book_page_end": 16
        },
        {
            "title": "సామ్రాట్ అశోక - 6",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "చారిత్రక కథామాలిక",
            "moral": "అధికార దాహం, అసూయ మనుషులను రాజద్రోహానికి పాల్పడేలా చేస్తాయి.",
            "keywords": [
                "అశోకుడు",
                "బిందుసారుడు",
                "సుశేముడు",
                "రాజద్రోహం",
                "మౌర్య సామ్రాజ్యం",
                "ఉజ్జయిని"
            ],
            "characters": [
                "బిందుసారుడు (రాజు)",
                "సుశేముడు",
                "అశోకుడు",
                "ప్రధానమంత్రి (ఖల్లాటకుడు)",
                "నగరపాలకుడు",
                "సేనాధిపతి",
                "దళనాయకుడు"
            ],
            "locations": [
                "మగధ సామ్రాజ్యం",
                "తక్షశిల",
                "ఉజ్జయిని",
                "రాజధాని నగరం"
            ],
            "content": "[మౌర్యచక్రవర్తి బిందుసారుడు అనారోగ్యంతో ఉన్నప్పుడు తక్షశిలలో తిరుగుబాటు\nబయలుదేరింది. బిందుసారుడి జ్యేష్ఠకుమారుడు సుశేముడు సుముఖత చూపకపోవ\nడంతో, కనిష్ఠకుమారుడైన అశోకుడు కొంత సైన్యాన్ని వెంటబెట్టుకుని తక్షశిలకు వెళ్ళి,\nఒక్క రోజులో తిరుగుబాటును అణచి రాజధానికి తిరుగు ప్రయాణమయ్యాడు. రాజధాని\nనగరంలో ప్రవేశించడానికి ముందే అశోకుణ్ణి హతమార్చాలని సుశేముడు పథకం\nవేశాడు. కాని, అది విఫలమయింది. – తరవాత]\nనగరం పొలిమేరలో జరిగిన దుర్ఘటన\nగురించి తెలియజేసిన ప్రధానమంత్రి\nఖల్లాటకుడితో రాజు బిందుసారుడు,\n“ఎంత దారుణం జరిగిపోయింది! అశో\nకుడి ప్రాణాలకు ఆపద వాటిల్లలేదు\nకదా? అశోకుడి వ్యూహాకౌశలం గురించీ,\nవిజయంగురించీ మీరు వివరంగా తెలియ\nజేయగలరని ఉత్సాహంగా ఎదురు చూస్తూ\nకూర్చున్నాను. ఆఖరికి ఈ దుర్వార్త వినవ\nలసి వచ్చింది. ఇప్పుడు ఆ దుర్ఘటన\nపూర్వాపరాల గురించి చర్చించవలసిన\nపరిస్థితి ఏర్పడింది!” అన్నాడు.\nప్రధానమంత్రి మౌనంగా ఉండడంతో\nరాజు, \"తక్షశిలలో తిరుగుబాటు జరిపిన\nవారి ప్రతినిధులు కొందరు ఇక్కడున్నా\nరనుకుంటాను. వాళ్ళు తిరుగుబాటును\nఅణచిన అశోకుడి మీద ప్రతీకారంగా\nఈ దారుణ చర్యకు పాల్పడి ఉంటారు.\nతమరేమంటారు, మహా మంత్రీ!\" అని\nఅడిగాడు.\n“ఏటికట్టపై నుంచి సేనలమీదికి బండ\nలను దొర్లించిన దుండగులలో కొందరు\nపట్టుబడ్డారు. మన నగరపాలకుడు వాళ్ళ\nమీద విచారణ జరుపుతున్నాడు. ఏక్షణం\nలోనైనా ఆయన ఇక్కడికి రావచ్చు,\nఅన్నాడు ప్రధానమంత్రి.\n“అంటే, మీరీ విషయంలో మరెవరినో\nకూడా అనుమానిస్తున్నట్టున్నది!\" అంటూ\nరాజు ప్రధానమంత్రి కేసి ఆతృతగా\nచూశాడు.\n“అవును, ప్రభూ! మీ ఊహ సరైనదే, '\nఅన్నాడు ప్రధానమంత్రి.\nప్రధానమంత్రి సమాధానం విని రాజు\nఒక్క క్షణం దిగ్భ్రాంతి చెందాడు. నగర\nపాలకుడి విచారణలో ఎటువంటి దారుణ\nవిషయాలు బయటపడతాయో అని\nఆయన ఒక్క నిమిషం ఆందోళనకు\nగురయ్యాడు.\nఆ విశాలమైన రాజమందిరాన్ని భయం\nకరమైన నిశ్శబ్దత ఆవరించింది. కొంత\nసేపటికి నగరపాలకుడు అక్కడికి వచ్చి\nరాజుకూ, మంత్రికీ నమస్కరించాడు.\nఅతడి ముఖం విచారగ్రస్తమై ఉన్నది.\n“నీ విచారణ పూర్తయిందా?” అని\nఅడిగాడు. రాజు.\n“పూర్తయింది, మహాప్రభూ!” అన్నాడు.\nనగరపాలకుడు మెల్లగా.\n“ఆ దుర్ఘటన అనుకోకుండా జరిగిన\nవిపత్తే కదా?” అని అడిగాడు రాజు.\n“కాదు, మహాప్రభూ! ఏటికట్టపై వున్న\nబండరాళ్ళను వదులు చేసి, వాటికింద\nకొయ్యపలకలను అమర్చారు. వెనక\nనుంచి కొయ్యపలకలను కదిలించగానే\nబండరాళ్ళుదొర్లుకుంటూవచ్చి సేనలపై\nపడ్డాయి. కొయ్యపలకలను అలా అమ\nర్చడం చాలా శ్రమతో కూడుకున్నపని.\nఅందుకు కనీసం వందమందినినియో\nగించి ఉండాలి!” అన్నాడు నగరపాలకుడు.\n“నమ్మశక్యం కాకుండా ఉన్నది! మన\nదళనాయకుడొకడూ, కొందరు సైనికులూ\nఉదయం నుంచి ఉద్యానవనం వద్దే\nఉన్నారు కదా! మరి వాళ్ళ కళ్ళబడకుండా\nఅంతమంది ఎలా పనిచేయగలిగారు?”\nఅని అడిగాడు రాజు.\n“మన దళనాయకులలో ఒకడు ఈ\nవిషయంలో దోషులకు సలహాలిచ్చి సహక\nరించాడు ప్రభూ!”అన్నాడు నగరపాలకుడు\nవిచారంగా.\n\"ఎంత పొగరు! ఇంతటి రాజద్రోహానికి\nఇంతకుముందెన్నడూ మౌర్య సైన్యంలోని\nఏ దళనాయకుడూ పాల్పడలేదే!” అన్నాడు\nరాజు ఆశ్చర్యంగా.\n“మౌర్య సింహాసనాన్ని అధిష్ఠించబో\nతూన్న యువరాజే, లంచమిచ్చి పురికొల్పి\nనప్పుడు ఏ దళనాయకుడైనా ఇలాంటి\nరాజద్రోహానికి పాల్పడడంలో ఆశ్చర్యం\nఏముంది మహారాజా!\" అన్నాడు నగర\nపాలకుడు విచారం నిండిన కంఠస్వరంతో.\n“ఏమిటి నువ్వనేది?” అన్నాడు రాజు.\n“మహాప్రభువులు మన్నించాలి. నా\nవిచారణలో బయల్పడిన సత్యాలను\nప్రభువులకు తెలియజేయడం నా బాధ్యత.\nనేను సత్యమే చెబుతున్నాను,” అన్నాడు\nనగరపాలకుడు వినయంగా.\nకొంతసేపు అక్కడ నిశ్శబ్దం అలము\nకున్నది. ఆ తరవాత రాజు, “నిన్ను నేను\nసంపూర్ణంగా విశ్వసిస్తున్నాను. నువ్వు నాకీ\nసత్యం తెలియజేసినందుకు నిన్నూ, నీ\nరాజభక్తినీ హృదయపూర్వకంగా అభినం\nదిస్తున్నాను. సంతోషమే కదా!” అన్నాడు\nనెమ్మదిగా.\n“తమకీ విషయం తెలియజేయడా\nనికి నా గుండె విలవిలలాడింది ప్రభూ.\nఅయినా, కర్తవ్య నిర్వహణకోసం గుండెను\nరాయి చేసుకుని వచ్చాను. ప్రభువులు\nమన్నించాలి,” అన్నాడు నగరపాలకుడు.\nఅంతవరకు వాళ్ళమాటలనుమౌనంగా\nవింటూన్న ప్రధానమంత్రి నగరపాలకు\nడితో, “నీ గుండెను మరింత దిటవు\nచేసుకోవలసిన అవసరం ఇప్పుడు ఏర్ప\nడింది. మన మహారాజుకోసం, మన\nరాజ్యం కోసం, మౌర్యరాజకుటుంబ\nగౌరవం కోసం ఆ ముట్టడి రహస్యం\nబయటపడకూడదు. ع దుండగానికి\nపాల్పడి పారిపోతూ పట్టుబడిన ఏఒక్క\nరుగానీ, మీచే బందీ అయిన దళనాయ\nకుడు గానీ, ఆకుట్రలో పాలుపంచుకున్న\nఏ సైనికుడుగానీ దానిని గురించి నోరు\nతెరవడానికి ఏమాత్రం అవకాశం ఇవ్వ\nకూడదు!\" అని, రాజుకేసి తిరిగి, “నా\nమాటలకు ప్రభువుల ఆమోదం లభిస్తుం\nదనుకుంటాను,” అన్నాడు.\n“మహామంత్రి విజ్ఞతనూ, వివేకాన్నీ\nగౌరవిస్తాను,” అన్నాడు రాజు విచారంగా.\n“అయినా, వాళ్ళందరూ కలిస్తే వంద\nమందికి పైగా ఉంటారే!” అన్నాడు నగర\nపాలకుడు ప్రధానమంత్రితో మెల్లగాతనలో\nగొణుక్కుంటున్నట్టు.\n“ఉండనీ! వాళ్ళందరి నోళ్ళూ శాశ్వ\nతంగామూయించాలి. ఆపని కూడాసూర్యో\nదయంలోగా జరిగిపోవాలి. తెల్లవార గానే\nసేనలమీద బండలుదొర్లించి యువరాజు\nఅశోకుణ్ణి హతమార్చడానికి కుట్ర పన్నింది\nతక్షశిల తిరుగుబాటుదార్లనీ, ఆ దుండగు\nలందరినీ పట్టుకుని మరణదండన విధిం\nచామనీ చాటింపుద్వారా ప్రజలకు తెలియ\n`జేయాలి,” అన్నాడు ప్రధానమంత్రి.\n“మీ నిర్ణయం సరైనదే! కాని...\" అని\nఇంకేదో అనబోతూఆగాడునగరపాలకుడు.\n“మన రాజ్య సంరక్షణకోసం వెయ్యి\nమందిని హతమార్చాలంటే నువ్వు వెనకా\nడగలవా?” అని అడిగాడు ప్రధానమంత్రి.\n“ఏమాత్రం వెనకాడను!” అన్నాడు\nనగరపాలకుడు.\n“మన యువరాజు సుశేముడికీ,\nఅశోకుడికీ మధ్య ఉన్న ద్వేషం, పగగురిం\nచిన వదంతులు కూడా రాజ్య విచ్ఛిత్తికి\nదారితీస్తాయి. ఇప్పుడు బందీలుగా పట్టు\nబడిన వాళ్ళను వదిలి పెడితే లేనిపోని\nవదంతులను వ్యాపింపజేస్తారు కదా!”\nఅన్నాడు ప్రధానమంత్రి.\n“అవును, మీరన్నది నిజమే!” అన్నాడు\nనగరపాలకుడు దృఢమైన కంఠస్వరంతో.\n“మంచిది. సరిగ్గా అర్ధరాత్రిసమయంలో\nనీ కర్తవ్యాన్ని నిర్దాక్షిణ్యంగా నిర్వర్తించు!”\nఅని ఆజ్ఞాపించాడు రాజు.\nనగరపాలకుడురాజుకూ,మంత్రికీనమ\nస్కరించి అక్కడి నుంచి బయలుదేరాడు.\nనగరపాలకుడు రాజభవనం దాటక\nముందే యువరాజు సుశేముడు అతనికి\nఎదురుపడి, “పట్టుబడిన దళనాయకుడు,\nఅశోకుణ్ణి హతమార్చే కుట్రతో నాకూ\nసంబంధం ఉందని చెప్పాడని విన్నాను,\nనిజమేనా?” అని అడిగాడు.\n“అవును. అలాగే చెబుతున్నాడు,”\nఅన్నాడు నగరపాలకుడు.\n“అబద్ధం! అంతా అబద్ధం! అబద్ధాలు\nపలికే ఆ నీచుడికి మరణదండన విధిం\nచాలి!” అని అరిచాడు సుశేముడు.\nఆ మాటకు నగరపాలకుడు ఒక\nక్షణం నిర్విణ్ణుడయ్యాడు. ఇంతటి కపట\nబుధ్ధి కలవాడా తమకు కాబోయే రాజు అని\nఅతడు మనసులో బాధపడ్డాడు.\n“దళనాయుకుడు చెప్పిన అబద్ధం\nమహారాజుకు తెలిసిందా?” అని అడిగాడు\nసుశేముడు మళ్ళీ.\n“దళనాయకుడు చెప్పిన విషయాలు\nమహారాజుకు తెలియజేయడం నా ఉద్యోగ\nధర్మం, ప్రభూ!” అన్నాడు నగరపాలకుడు.\n“ఆ విషయం రాజు నమ్మారా?” అని\nఅడిగాడు సుశేముడు.\n“ ఆ విషయం నేను చెప్పలేను,ప్రభూ!”\nఅన్నాడు నగరపాలకుడు.\n“అది సరే. ఆవిషయం వినగానేరాజు\nఏమన్నారు”? అని రెట్టించాడు సుశేముడు\nమళ్ళీ.\n“అది కూడా చెప్పడం కష్టం. అయితే,\nఒక్కవిషయం మాత్రం తెలుసు. దళనాయ\nకుడితోసహా ఆ దుండగానికి పాల్పడిన\nవారందరికీ, మరణదండన విధించాలని\nమహారాజు నిర్ణయించారు,” అన్నాడు\nనగరపాలకుడు.\n\"బావుంది! అద్భుతమైన నిర్ణయం!\nనాలాగే నా తండ్రి కూడా ఎంతటి వివేక\nవంతుడో చూశావా!” అంటూ సుశేముడు\nఆనందంతో చప్పట్లు కొట్టాడు.\nనగరపాలకుడికి పట్టరాని ఆగ్రహం\nకలిగింది. కాని దానిని బయటకు కనబడ\nనీయకుండా, “నిజమే ప్రభూ!\" అన్నాడు.\nఅప్పుడే మగధసేనాధిపతి రాజదర్శ\nనానికి వెళుతూ అటువచ్చాడు. ఆయన\nసుశేముడికి నమస్కరించాడు. నగరపా\nలకుడు సేనాధిపతికి నమస్కరించి, “నేను\nతమరిని చూడ డానికే వస్తున్నాను,”\nఅన్నాడు.\n“ఇక్కడే ఉండు. ఇప్పుడే తిరిగి\nవస్తాను,” అంటూ సేనాధిపతి ముందుకు\nనడిచాడు.\n“మిమ్మల్నీ, నన్నూ మహారాజు ఒక్క\nసారిగా రమ్మన్నట్టున్నది,” అంటూ సుశే\nముడు కూడా సేనాధిపతి వెంట వేగంగా\nనడిచాడు.\nమహారాజు వాళ్ళను చూడగానే,\n“ముఖ్యు లైన మీరు ముగ్గురూ ఒక్కసారిగా\nనా దగ్గరికి రావడం మంచిదయింది.\nమీతో ఒక ముఖ్యమైన విషయం చెప్పాలి.\nకూర్చోండి,” అన్నాడు.\nప్రధానమంత్రీ, సేనాధిపతీ, సుశేముడూ\nపట్టుపరుపులు పరచిన ఆసనాల మీద\nకూర్చున్నారు. కొన్ని నిమిషాల మౌనం\nతరవాత మహారాజు సుశేముడి కేసి\nచూస్తూ, “నేను విన్నది నమ్మడానికి నా\nమనసొప్పడం లేదు నాయనా!” అన్నాడు\nవిచారంగా\n“మీరు విన్నదేదో నాకు తెలియదు,”\nఅన్నాడు సుశేముడు.\n“దీనిని కూడా నేను నమ్మలేను. నేను\nవిన్నదేదో నీకు బాగాతెలుసు. దానిని\nనేను నా నోటితో చెప్పలేను. కాలగతిలో\nఅన్నీ బయట పడతాయి. జరగవలసిన\nదేదోకాలమే నిర్ణయిస్తుంది. దానినిఅలా\nఉంచి ప్రస్తుత విషయానికి వద్దాం. మన\nపరగణాలలో ముఖ్యమైన అవంతీ\nరాజధాని ఉజ్జయినికి రాజ ప్రతినిధిగా\nఒక యువరాజును పంపాలని మన\nప్రధానమంత్రీ, సేనాధిపతీ అభిప్రాయ\nపడుతున్నారు. నువ్వూ, అశోకుడూ తప్ప\nమరెవ్వరూ ఆ పదవికి అర్హులు కారు.\nమరొక ముఖ్యమైన విషయం ఏమంటే\nశత్రువుల్లా కాకుండా వివేకవంతులైన\nసోదరులుగా మీరిద్దరూ మసలుకునేంత\nవరకు, మీరుఒకరికొకరు దూరంగా ఉండా\nలని మేము ఆశిస్తున్నాము,” అన్నాడు\nరాజు.\nసుశముడు మాట్లాడకుండా మౌనం\nవహించాడు.\n“నువ్వు ఉజ్జయినీకి వెళతావా?\" అని\nఅడిగాడు రాజు.\n“నేను ఇక్కడే ఉంటాను,” అన్నాడు\nసుశేముడు.\n“జ్యేష్ఠ కుమారుడిగా, వెళ్ళే ప్రదేశాన్ని\nనిర్ణయించుకునే అవకాశం నీకే కల్పిం\nచాను. సరే, ఉజ్జయినికి అశోకుడే వెళ్ళనీ,\nఅతడునాసలహానుపాటించగలడనుకుం\nటాను. ఇకనువ్వువెళ్ళు,” అన్నాడు రాజు.\nసుశేముడు లేచినిబడ్డాడు. రాజు తనను\nయువరాజుగా కాకుండా, కేవలం జ్యేష్ఠకు\nమారుడిగాప్రస్తావించడం అతనికి ఆగ్రహం\nకలిగించింది. వడివడిగా వెలుపలికి\nనడిచాడు.\n“అయ్యా! నా మీద కనికరించి, ఒకే\nఒక్కసారి యువరాజు సుశేముణ్ణి చూసే\nఅవకాశం కల్పించండి. ఈ సమయంలో\nఆయన ఒక్కడే నన్ను రక్షించగలడు!\nనేనొక్క పాపమూ ఎరగను. అంతా ఆయన\nచెప్పినట్టే చేశాను. అంతేగాని నాకేమీ\nతెలియదు! అని ప్రాథెయ పడసాగాడు\nపట్టుబడిన దళనాయకుడు నగరపాకు\nడితో. బందీలుగా పట్టుబడిన వందమంది\nసైనికులతో పాటు దళనాయకుణ్ణి కూడా\nవధ్యస్థలానికి నడిపించారు.\nదళనాయకుడి గోడు వినలేక నగరపా\nలకుడు, “నీకు మరణదండన విధించా\nలని ఆయువరాజే సెలవిచ్చాడు. జీవితం\nచివరిఘడియల్లో ఉన్న నీతోఅబద్ధం చెప్ప\nవలసిన అవసరం నాకు లేదు,” అన్నాడు.\n“ఏమిటీ! యువరాజు సుశేముడునాకు\nమరణదండన విధించాలన్నాడా?\"అంటూ\nబిగ్గరగా విలపించసాగాడు దళనాయకుడు.\n“అవును, ఎందుకంటే ఈ కుట్రలో\nనువ్వతణ్ణి భాగస్వామిని చేశావు కాబట్టి!అది\nఅబద్ధం అని ఆయన అంటున్నాడు!”\nఅన్నాడు నగరపాలకుడు.\n“ఎంత అన్యాయం జరిగిపోయిందిరా\nదేవుడా! సుశేముడు సర్వనాశనమైపోతాడు.\nనాకు పట్టి నగతి వాడికీ పడుతుంది!”\nఅంటూ వధ్యస్థలంలో దీనంగా విలపి\nస్తూన్న దళనాయకుడి మెడ మీద కత్తి\nపడింది! — (ఇంకావుంది)",
            "book_page_end": 24
        },
        {
            "title": "గోపన్న గొప్పతనం (బేతాళ కథ)",
            "book_page_start": 25,
            "pdf_page_start": 25,
            "pdf_page_end": 32,
            "author": "వసుంధర",
            "genre": "బేతాళ కథ",
            "moral": "కేవలం గొప్పతనాన్ని (పాండిత్యాన్ని) సంపాదించడం కంటే, దాన్ని సద్వినియోగం చేస్తూ, సరైన విచక్షణతో మంచి ప్రవర్తన కలిగి ఉండటమే నిజమైన విజయాన్ని, ప్రయోజనాన్ని ఇస్తుంది.",
            "keywords": [
                "గోపన్న",
                "పాండిత్యం",
                "విచక్షణ",
                "సన్యాసి",
                "కళాకారులు",
                "బేతాళుడు"
            ],
            "characters": [
                "విక్రమార్కుడు (రాజు)",
                "బేతాళుడు (శవం)",
                "గోపన్న",
                "రామశర్మ (పండితుడు)",
                "రాగయ్య (సంగీత విద్వాంసుడు)",
                "సురేఖుడు (చిత్రకారుడు)",
                "సన్యాసి",
                "విమలానందుడు",
                "భ్రమరానందుడు",
                "చిత్రానందుడు"
            ],
            "locations": [
                "మధురవాడ",
                "త్రిపురానగరం",
                "విజయపురం",
                "రాజధాని నగరం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, “రాజా, భీతి గొలిపే ఈ\nశ్మశానంలో ఇంత అర్ధరాత్రివేళ, ప్రతి\nఒక్కసారీ అనుకున్నది సాధించాలనే నీ\nప్రయత్నం భంగపాటుకు గురవుతున్నా,\nమొక్కవోని నీ పట్టుదల అభినందించ\nదగినదే! అయితే, మనిషిలో విచక్షణా\nజ్ఞానం, సాధ్యాసాధ్యాల గురించిన అవగా\nహనా లోపించినప్పుడు--పట్టుదల మొండి\nతనంగానూ, శ్రమా, ఓర్పూ అనేవి అమా\nయక, జడత్వ లక్షణాలుగానూ పరిణ\nమించే ప్రమాదమున్నది. ఇందుకు ఉదా\nహరణగా; బాగా డబ్బు సంపాదించాలనీ,\nఅందరిచేతా గొప్పవాడనిపించుకోవాలనీ\nఆశించిన గోపన్న అనేవాడు, విచక్షణా,\nతార్కిక దృష్టి లోపించిన కారణంగా, లభిం\nచిన అవకాశాలను జారవిడుచుకున్నాడు.\nవాడి కథ చెబుతాను, శ్రమ తెలియకుండా,\nవిను,” అంటూ ఇలా చెప్పసాగాడు:\nగోపన్నకు మంచివాడని పేరు. మధుర\nవాడ గ్రామంలోప్రతిఒక్కరూవాడంటే ఇష్ట\nపడతారు. అయితే గోపన్నకు బాగా డబ్బు\nసంపాయించాలనీ, అందరిచేతా గొప్పవాడ\nనిపించుకోవాలనీ బలమైన కోరిక వుండేది.\nఆ ఉద్దేశ్యంతో వాడు ముందుగా, తన\nగ్రామంలోని పేరుపడ్డ పండితుడు రామశర్మ\nఇంటికి వెళ్ళాడు.\nరామశర్మ, గోపన్న పరిజ్ఞానాన్ని పరీక్షిం\nచాడు. ఒక వారం రోజులపాటు వాడికి\nపాఠాలు చెప్పి వల్లెవేయించాడు. తర్వాత\nవాడితో, “నాయనా! నీలో పండితుడయ్యే\nలక్షణాలులేవు. అయితే నీ గొంతు శ్రావ్యం\nగావుంది. త్రిపురానగరంలో రాగయ్య\nఅనే గొప్ప సంగీత విద్వాంసుడున్నాడు.\nఆయన వద్దకు వెళ్ళి సంగీతం నేర్చుకో,”\nఅని సలహా ఇచ్చాడు.\nగోపన్న త్రిపురానగరం వెళ్ళి, రాగ\nయ్యను కలుసుకున్నాడు. ఆయన వారం\nరోజుల పాటు వాడికి పాఠాలు చెప్పాక,\n“నాయనా! నీగొంతు శ్రావ్యమైనదే. అందు\nలోంచి తీయని మాటలు వస్తాయి తప్ప,\nపాటలు రాకపోవడం నాకే విడ్డూరంగా\nవుంది. నువ్వు సంగీతానికి పనికిరావు.\nఅయితే, నీ చేతి వ్రేళ్ళు ఎంతో పొడుగ్గా\nచిత్రలేఖనానికి అనువుగావున్నాయి. విజ\nయపురంలో సురేఖుడనే గొప్ప చిత్రకారు\nడున్నాడు. ఆయన వద్దకు వెళ్ళి, ఆవిద్య\nనేర్చుకో,” అన్నాడు.\nసురేఖుడు . వారం రోజులపాటు\nగోపన్నను పరీక్షించి, \"నాయనా! చిత్ర\nకారుడికి ఊహాశక్తి వుండాలి. తను చూసిన\nప్రతి దృశ్యాన్ని సవివరంగా గుర్తుచేసు\nకుంటేనే, ఎవరైనా చక్కని బొమ్మలు\nగీయగలుగుతారు. ప్రస్తుతానికి నీ ఊహా\nశక్తి అంతంతమాత్రంగా వున్నది. కొంత\nకాలం పాటు నీ ఊహాశక్తికి మెరుగులు\nదిద్దాలి. అందుకు పాండిత్యం అవసరం.\nమధురవాడలో రామశర్మ అనే మహా\nపండితుడున్నాడు. కొంతకాలం పాటు,\nనీవాయనకు శుశ్రూష చెయ్యి,” అన్నాడు.\nతను మధురవాడ నుంచే వస్తున్నాననీ,\nరామశర్మ తను పండితుడు కాలేడన్నా\nడనీ చెప్పడానికి, గోపన్నకు చిన్నతనం\nవేసింది. వాడు సురేఖుడికి కృతజ్ఞతలు\nతెలుపుకుని, అక్కడి నుంచి ఇంటిముఖం\nపట్టాడు. ఈ జన్మకు తను గొప్పవాడయ్యే\nఅవకాశం లేదని వాడు నిరాశ చెందాడు.\nతన గ్రామం పొలిమేరల్లో వుండగా\nగోపన్నకు, “రక్షించండి! రక్షించండి!” అన్న\nకేకలు వినబడ్డాయి. ఎవరా అని చూస్తుం\nడగా, వాడికామాటలు దారిపక్క నున్న\nగోతిలోంచి వస్తున్నట్లు తెలిసింది - తొంగి\nచూస్తే, అది నిలువు లోతు గొయ్యి.\nఅందులో మనిషొకడున్నాడు. గోపన్న\nచేయి అందించబోతే, అది ఆ మనిషికి\nఅందలేదు.\n“నేను నీకు సాయపడతాను, ధైర్యంగా\nవుండు. దగ్గర్లో ఏదైనా చెట్టు కొమ్మగానీ,\nతాడు గానీ దొరుకుతుందేమో చూసి\nవస్తాను,” అన్నాడు గోపన్న, ఆ మనిషికి\nధైర్యం చెబుతూ.\n“నువ్వుంత మాటన్నావు కదా, అదే\nచాలు,\" అన్నాడామనిషి.\nతర్వాత గోపన్న చూస్తూండగా ఆ\nమనిషి పైకి వచ్చాడు. ఆ గొయ్యి పూడుకు\nపోయింది.\n“నీకు మహిమలున్నట్టుతోస్తున్నది.\nఅలాంటప్పుడు, రక్షించమని కేకలెందుకు\nపెట్టావు?” అని అడిగాడు గోపన్న ఆశ్చ\nర్యంగా.\nఆ మనిషి నవ్వి, “ నేనొక సన్యాసిని.\nనాకు అద్భుతశక్తులున్నాయి. రోజుకొక\nమంచివాడి కోరిక తీరుస్తూంటాను. అందు\nకని ఒక గోతిని సృష్టించుకుని అందు\nలోంచి కేకలు పెడతాను. మంచితనం,\nఅదృష్టం వున్నవాడు నా దగ్గరకు వస్తాడు.\nఈ రోజు అదృష్టం నీది. నీకేం కావాలో\nకోరుకో,” అన్నాడు.\nగోపన్న నిట్టూర్చి, “గొప్పవాణ్ణి కావాలని,\nబాగా డబ్బు సంపాయించాలని\nకోరిక. ఆ కోరికలు తీర్చుకోవడం కోసం,\nనేను చెయ్యని ప్రయత్నంలేదు,” అంటూ\nసన్యాసికి తన కథ చెప్పుకున్నాడు.\nసన్యాసి, గోపన్న తలపై చెయ్యిపెట్టి,\n“ఈ క్షణం నుంచీ నీకు ఎంత గొప్ప\nపండితుడినైనా ఓడించగల పాండిత్యం\nలభిస్తుంది. సంగీతం, చిత్రలేఖనాల్లో\nకూడా, నీ గొప్పతనాని కెదురుండదు.\nఇది నా దీవెన!\" అన్నాడు. గోపన్న, సన్యా\nసికి సాష్టాంగ నమస్కారం చేసి లేచి నిల\nబడ్డాడు. సన్యాసి వాడితో, \"నువ్వు నీ\nగొప్పతనంతో మాత్రమే డబ్బు సంపాదించ\nగలవు! ఆ విషయం గుర్తుంచుకో, వెళ్ళు!”\nఅన్నాడు.\nముందుగా గోపన్న, రామశర్మను కలుసు\nకుని, ఆయనతో, \"అయ్యా! తమరు\nనాలో పండితుడు కాగల లక్షణాలు లేవ\nన్నారు. వెనుకటికి విష్ణుశర్మ అనే పండి\nతుడు ఎందుకూ పనికిరాని పరమ\nమూర్ఖులైన రాజకుమారులను పంచతంత్ర\nకథలతో వివేకవంతుల్ని చేయగలిగాడు.\nఈ ప్రపంచంలో పట్టుదలగల శిష్యుడు\nనేర్వలేని విద్య అంటూవుండదు. కాబట్టి\nలోపం నాలో కాక తమలో వున్నదని\nపిస్తున్నది. నేను వేసే కొన్ని ప్రశ్నలకు\nజవాబివ్వండి,\" అంటూ కొన్ని ప్రశ్నలు\nవేశాడు.\nరామశర్మ ఒక్క ప్రశ్నకూ బదులులివ్వ\nలేక, ఉక్రోషంతో గోపన్ననే.బదులు చెప్ప\nమన్నాడు. వాడు చెప్పగానే ఆశ్చర్యపడి,\n“నీ పాండిత్యం అసాధారణం. ఇలాంటి\nజ్ఞానం సంపాదించడానికి, నాకీ జన్మ\nచాలదు,” అన్నాడు.\nగోపన్న అక్కణ్ణించి త్రిపురానగరం\nవెళ్ళి రాగయ్యను కలుసుకుని, రామశర్మకు\nచెప్పినట్టే చెప్పి, “తమరొక పాట పాడండి.\nఅందులో లోపాలుంటే చెబుతాను,”\nఅన్నాడు.\nరాగయ్య చక్కని పాట పాడాడు. గోపన్న\nవెంటనే, “పామరులకిది బాగానే అనిపి\nస్తుంది. కానీ విద్వాంసులు పాడవలసిన\nతీరు ఇది కాదు,\" అంటూ, ఆ పాటను\nకొద్దిగా సవరించి తను పాడి వినిపించాడు.\nరాగయ్య, వాడికి చేతులు జోడించి,\n“మహానుభావా! నువ్వు కారణజన్ముడివి.\nఇలా పాడడం ఈ జన్మంతా సాధనచేసినా\nనాకు సాధ్యం కాదు. గతంలో నీ గురించి\nనేనన్న మాటలకు నన్ను క్షమించు,”\nఅన్నాడు.\nతర్వాత గోపన్న విజయపురంలోని\nసురేఖుణ్ణి కలుసుకుని ఆయన చిత్రాల్లో\nకొన్ని మార్పులు చేశాడు. అప్పుడా చిత్రాల్లో\nవచ్చిన అద్భుతమైన అందచందాలకు\nసురేఖుడు ఆశ్చర్యపడి, “నాయనా! నువ్వు\nదేవాంశ సంభూతుడివి. భూమ్మీద ఇంకెవ\nరికీ ఈ విధంగా చిత్రాలు గీయడం సాధ్యం\nకాదు,” అన్నాడు.\nతను గొప్పవాడినన్న భావం అప్పటికి\nగోపన్నలో పూర్తిగా కలిగింది. ఆ గొప్పత\nనాన్ని ఉపయోగించుకుని బాగా డబ్బు\nసంపాదించాలని వాడనుకున్నాడు. విజయ\nపురంలోనే విమలానందుడనే భాగ్యవంతు\nడున్నాడు. ఆయన పండితులను బాగా\nఆదరిస్తాడని పేరు. గోపన్న ఆయనను\nకలుసుకుని, తన పాండిత్యం ప్రదర్శిం\nచాడు.\nవిమలానందుడు గోపన్న వివరాలు\nతెలుకుని, “ఆర్యా! మీ వంటి పండితుడి\nదర్శనభాగ్యంతో నా జన్మ తరించింది.\nఇంతవరకూ ఎవ్వరికీ ఇవ్వని కానుక\nతమరికిస్తాను,” అంటూ ఒక తాళపత్రాన్ని\nచ్చాడు.\nఅది వేదవ్యాసుడు చెప్పగా విఘ్నేశ్వ\nరుడు స్వహస్తాలతో రాసిన మహాభారత\nగ్రంథంలోని ఒక తాళపత్రమట. పూర్వ\nజన్మసుకృతంకొద్దీవిమలానందుడి పూర్వీకు\nలలో ఒకరికది లభించిందట. తరతరా\nలుగా ఆయన పూర్వీకులు, ఆ తాళపత్రాన్ని\nప్రాణప్రదంగా చూసుకుంటున్నారట.\nఆ తాళపత్రం చూసి గోపన్న నిరుత్సాహ\nపడ్డాడు. అయితే, తనకు ధనం కావాలని\nవిమలానందుణ్ణి అడగలేక పోయాడు.\nతన వద్ద సెలవు తీసుకుంటున్న గోపన్నను\nవిమలానందుడు, “ఆర్యా! పొరుగూరిలో\nనా అన్న భ్రమరానందుడున్నాడు. ఆయ\nనకు సంగీతం ప్రాణం. తమరికా విద్యలో\nప్రవేశముంది కాబట్టి, నన్ను సంతోష\nపెట్టినట్లే ఆయన్నూ సంతోష పెట్టగలరు,\"\nఅని కోరాడు.\nగోపన్న భ్రమరానందుణ్ణి కలుసుకుని,\nతన సంగీత విద్యను ప్రదర్శించాడు.\nఆయన బ్రహ్మానందం చెంది, “ఈ భూమ్మీద\nమీవంటి గాయకుడు మరొకరుంటారను\nకోను. మీకే కానుకలిచ్చినా అమూల్యమైన\nతమప్రతిభకు వెలకట్టినట్లవుతుంది. ఇంత\nవరకూ ఎవ్వరికీ ఇవ్వని కానుక తమరికి\nస్తాను,” అని ఒకచిన్నకంచుభరిణెఇచ్చాడు.\nఆ కంచుభరిణె, తరతరాలుగా వారి\nకుటుంబంలో అపురూపంగా చూసుకో\nబడుతున్న వస్తువు. ఆభరిణెమూత తెరిచి\nచెవికానించుకుంటే, నాదబ్రహ్మ త్యాగ\nరాజు గొంతు వినబడుతుంది. మనసులో\nఏ కృతిని కోరుకుంటే, అది చెవిలో\nఆయన కంఠస్వరంలో వినబడుతుంది.\nతనకు డబ్బు కావాలని నోరువిప్పి\nఅడగలేక, తన దురదృష్టానికి తననే\nనిందించుకుంటూ, అక్కడి నుంచి సెలవు\nతీసుకోబోతున్న గోపన్నతో, \"అయ్యా! మా\nఅన్నగారు చిత్రానందుడు పొరుగూరిలో\nవుంటున్నాడు. తమరాయన్ను కలుసుకుని,\nతమ చిత్రలేఖనా ప్రావీణ్యంతో ముగ్ధుణ్ణి\nచేయగలరు. కళకు ప్రాణం పెడతారా\nయన,” అన్నాడు భ్రమరానందుడు.\nచిత్రానందుడు గోపన్న చిత్రకళకు\nమెచ్చి, అజంతా చిత్రకారుడు విడిగావేసిన\nబొమ్మ ఒకటి, వాడికి కానుకగా ఇచ్చాడు.\nఇప్పటికీ వెలిసిపోని రంగులతో, జీవకళ\nఉట్టిపడుతూ ఆ చిత్రం ఎంతో అద్భుతంగా\nవున్నది. తనకుడబ్బు దొరకలేదనిమన\nసులో వ్యధపడుతూ సెలవు తీసుకుంటున్న\nగోపన్నతో, \"అయ్యా! తమను డబ్బుతో\nసత్కరించగలవాడు మనదేశపు రాజొక్కడే!\nతమరాయనను దర్శించి తగిన సత్కారం\nపొందవలసిందిగా కోరుతున్నాను. తమ\nబోటి కళాకారులకు ధనవ్యామోహం వుండ\nదని నాకు తెలుసు. కానీ రాజసత్కారం\nకళాకారులకు గౌరవప్రదం,” అన్నాడు\nచిత్రానందుడు.\nఆయన మాటలతో గోపన్నకు డబ్బు\nసంపాయించే ఉపాయం తెలిసింది. వాడు\nతక్షణం రాజధానికి ప్రయాణం కట్టి,\nఅక్కడికి చేరుకోగానే ఒక సత్రంలో బస\nచేశాడు. ఆ సత్రంలో వాడికి రామశర్మ,\nరాగయ్య, సురేఖుడు కనిపించారు.\nఆ దేశపు రాజు దేశంలోని కళాకారుల\nమధ్య పోటీలు నిర్వహిస్తున్నాడట. ఉత్తమ\nకళాకారులను ఘనంగా సన్మానిస్తాడట.\nవాళ్ళు ముగ్గురూ, ఆ పోటీల గురించే\nవచ్చారు. గోపన్ననుచూడగానే వాళ్ళు నీరస\nపడి, “ఈ ప్రపంచంలో ఎవరితో నైనా\nదైర్యంగా పోటీపడగలం.కానీ మీరు పోటీలో\nపాల్గొనే మాటైతే మాత్రం, ఫలితం మాకు\nముందే తెలుసు. మేమిక తిరిగిపోతాం,”\nఅన్నారు.\nఆ ముగ్గురూ మానవ ప్రయత్నంతో,\nవారివారి విద్యల్నిసాధించారు. తనుఅదృష్టం\nకొద్దీ ఆయా విద్యల్లో ప్రవీణుడయ్యాడు!\nఇలా ఆలోచించి గోపన్న వాళ్ళతో, “మీరు\nముగ్గురూ నాకు గురుతుల్యులు. మీకార\nణంగానే నేను, ఈ ఉన్నత స్థితికి చేరుకు\nన్నాను. పోటీలు నేనుచూస్తానే తప్ప పాల్గొ\nనను. ఈ పోటీల్లో మీరు నెగ్గక పోతేమాత్రం,\nమిమ్మల్నోడించిన వారిని నేనోడిస్తాను,\"\nఅన్నాడు.\nఈ మాటకు రామశర్మ, రాగయ్య,\nసురేఖుడు ఎంతో సంతోషించారు. అయితే\nగోపన్న పోటీల్లో పాల్గొన వలసిన అవసరం\nలేకపోయింది. వాళ్ళు ముగ్గురూ తమ\nవిద్యల్లో అందరికంటే మిన్న అనిపించు\nకుని, ఒక్కొక్కరు లక్ష వరహాలచొప్పున\nరాజు నుంచి కానుకగా పొందారు.\nతిరుగు ప్రయాణమైనప్పుడు, వాళ్ళు\nముగ్గురూ గోపన్నకు కొంత డబ్బు ఇస్తామ\nన్నారు. గోపన్నవారితో, “ఎవరికేది ప్రాప్తమో\nఅదే లభిస్తుంది. నేను డబ్బును దానంతీసు\nకునేందుకు ఇష్టపడను,” అన్నాడు.\n\"డబ్బు ఊరికే తీసుకోవద్దు. ప్రతి\nఫలంగా మాకేదైనా మేలు కలిగించుదురు\nగాని!” అన్నారా ముగ్గురూ.\nవాళ్ళ ఉద్దేశ్యం గోపన్న నుంచి తమకు\nతెలియని కొత్తవిశేషాలు; తమతమ విద్య\nలకు సంబంధించినవి తెలుసుకోవాలని.\nఅయితే, ఆ మాటను మరొకవిధంగా\nఅర్థం చేసుకున్న గోపన్న, “నా దగ్గర\nఏమున్నాయి – వేదవ్యాసుడి తాళప్రతం,\nత్యాగరాజు పాటలభరిణె, అజంతా బొమ్మ\nతప్ప!” అన్నాడు.\nఆ మాట వింటూ రామశర్మ, రాగయ్య,\nసురేఖుడు ఆశ్చర్యపడి, “ఏమిటవి? వాటి\nవివరాలు చెప్పండి!” అన్నారు.\nగోపన్నవారికి తన వద్ద వున్న అపూర్వ\nవస్తువుల వివరాలు చెప్పగానే, వాళ్ళెంతో\nఅబ్బురపడి, “ఎంతడబ్బిచ్చినా దొరికే వస్తు\nవులుకావవి. ఒక్కొక్కరం లక్ష వరహాలిస్తాం.\nవాటిని మాకివ్వండి,” అని వేడుకున్నారు.\nగోపన్న వెంటనే ఏమి చేసేందుకూ\nతోచక, వాళ్ళతో, “ఆ చెరువు గట్టున\nవున్న మర్రి నీడకు వెళదాం. అక్కడ\nనా నిర్ణయమేదో తెలియ చెబుతాను, '\nఅన్నాడు. నలుగురూ అటుకేసి నడవసా\nగారు. గోపన్న మనసులో ఎంతగానో\nమధనపడుతూ చెట్టు వద్దకు చేరగానే,\n\"సన్యాసి మాటలోని గూఢార్థం ఇప్పటికి\nగ్రహించగలిగాను. సన్యాసి ఎవరని అడ\nక్కండి. మీరు నిజమైన కళాకారులు. ఈ\nఅపూర్వ వస్తువులు, మీ వద్ద వుండడమే\nన్యాయం!” అంటూ, వాళ్ళకు తాళపత్రం,\nపాటల భరిణె, అజంతాబొమ్మ ఇచ్చి,\nవాళ్ళిచ్చిన మూడులక్షల వరహాలు తీసు\nకుని, తన గ్రామం కేసి బయల్దేరాడు.\nబేతాళుడు ఈ కథ చెప్పి, “రాజా,\nగోపన్న బాగా డబ్బు సంపాదించాలనీ,\nగొప్పవాడిననిపించుకోవాలనీ పట్టుదలతో\nఎందరినో ఆశ్రయించి, చివరకు సన్యాసి\nదీవెన కారణంగా ఎంతటి పండితుల\nనైనా ఓడించ గల శక్తిని సంపాయించాడు.\nఅయితే వాడు దానిని సందర్భోచితంగా\nఉపయోగించినట్టు కనబడదు. రాజు\nకళాకారుల మధ్య పెట్టిన పోటీలలో\nపాల్గొని, పండితులందరినీ ఓడించి,\nఆయన నుంచి ఎన్నో కానుకలు పుచ్చు\nకునే అవకాశాన్ని జారవిడుచుకున్నాడు!\nచివరకు తనకు లభించిన అపూర్వవస్తు\nవులను పండితులకిచ్చి, వారి నుంచి\nమూడులక్షల వరహాలు తీసుకుని తృప్తి\nపడ్డాడు. వీటన్నిటికీ - వాడిలో విచక్షణా,\nవివేకం, తార్కిక దృష్టీ లోపించడమే గదా\nకారణం? ఈ సందేహాలకు సమాధానం\nతెలిసి కూడా చెప్పక పోయావో నీ తల\nపగిలిపోతుంది,” అన్నాడు.\nదానికి విక్రమార్కుడు, \"సన్యాసి,\nగోపన్నకు ఎంత గొప్ప పండితులనైనా\nఓడించగల సకల కళాపాండిత్యం ప్రసాది\nస్తూనే, డబ్బు సంపాయించే విషయంలో\nమాత్రం, ఒక నియమం, నిబంధన వున్న\nసంగతి గురించి హెచ్చరించాడు. అదే\nమంటే- గోపన్న తన పాండిత్యం ద్వారా\nకాక, వ్యక్తిగతమైన తన మంచి ప్రవర్తన\nవల్ల లభించే గొప్పతనం కారణంగానే\nడబ్బు సంపాయించగలడని. రాజు పెట్టిన\nపోటీలలో వాడు రామశర్మ, రాగయ్య,\nసురేఖులను ఓడించగలిగి వుండీ, ఆ\nపనిచెయ్యక తన గొప్పతనాన్ని నిరూపిం\nచుకున్నాడు. అంతేకాక, తన వద్ద వున్న\nవస్తువులు, నిజమైన కళాకారులకు\nమాత్రమే అపూర్వ వస్తువులనీ, వాళ్ళు\nవాటిని డబ్బు కంటే అపూర్వంగా చూసు\nకుంటారనీ గ్రహించాడు. తన కృత్రిమ\nపాండిత్యం పండితులనోడించ గల శక్తిని\nచ్చింది కానీ, తనకు కళాదృష్టిని ప్రసా\nదించలేకపోయింది. కాబట్టి ఆ వస్తువులు\nసమర్థులైన కళాకారుల వద్ద వుండడమే\nన్యాయం! ఈ విధంగా ఆఖరిక్షణంలో\nవాడికి కలిగిన వివేకం కారణంగా, పండి\nతులిచ్చిన మూడులక్షల వరహాలతో\nతృప్తి పడి, తన గ్రామం వెళ్ళిపోయాడు,”\nఅన్నాడు.\nరాజుకుఈవిధంగా మౌనభంగం కలగ\nగానే, బేతాళుడుశవంతోసహామాయమైతిరిగి\nచెట్టెక్కాడు. - (కల్పితం)",
            "book_page_end": 32
        },
        {
            "title": "సముద్రతీరప్రయాణాలు-20: ఆంధ్రతీరం (యానాం, ద్రాక్షారామం, విశాఖపట్నం, సింహాచలం)",
            "book_page_start": 33,
            "pdf_page_start": 33,
            "pdf_page_end": 36,
            "author": "మీరానాయర్",
            "genre": "పర్యాటకం/చరిత్ర/పురాణం",
            "moral": "చారిత్రక, పౌరాణిక ప్రదేశాల ప్రాముఖ్యతను తెలుసుకోవడం.",
            "keywords": [
                "ఆంధ్రతీరం",
                "యానాం",
                "ద్రాక్షారామం",
                "రాజమండ్రి",
                "విశాఖపట్నం",
                "సింహాచలం"
            ],
            "characters": [
                "దక్ష ప్రజాపతి",
                "దాక్షాయణి",
                "పరమశివుడు",
                "వీరభద్రుడు",
                "నన్నయభట్టు",
                "రాజరాజు",
                "హిరణ్యకశిపుడు",
                "ప్రహ్లాదుడు",
                "మహావిష్ణువు",
                "నరసింహస్వామి"
            ],
            "locations": [
                "మచిలీపట్నం",
                "గోదావరి డెల్టా",
                "యానాం",
                "కాకినాడ",
                "ద్రాక్షారామం",
                "రాజమండ్రి",
                "విశాఖపట్నం",
                "వాల్టేరు",
                "సింహాచలం"
            ],
            "content": ".. మచిలీపట్నానికి ఈశాన్యంగా గోదావరి డెల్టా ఉన్నది. దక్షిణ\nభారతదేశంలో చాలా పొడవైన గోదావరీనదిని దక్షిణ గంగ\nఅని అంటారు. గోదావరి డెల్టాకు ఈశాన్య దిశలో యానాం\nఉన్నది.\nయానాం 34 చ.కి.మీ విస్తీర్ణం గల చిన్న పట్టణం. ఇది\nచాలాకాలం ఫ్రెంచి పాలనలో ఉండేది. ఇప్పుడు పాండిచ్చేరి\nకేంద్రపాలితప్రాంతంలో భాగంగా ఉంటున్నది.\nదీనికి మరికొంత దూరం ఉత్తరంగా సర్పాపురం అనే\nసముద్రతీర గ్రామం ఉన్నది. ఇక్కడి భావనారాయణస్వామి\nఆలయం కారణంగా ఈ గ్రామం ప్రసిద్ధిగాంచింది.\nసర్పరాజైన అనంతుడి తల్లి పాముల మీది ఆగ్రహంతో\nసర్వనాశనం కమ్మని శపించింది. ఆ శాప ఫలి తంగా పాములన్నీ ఒక యజ్ఞకుండంలో పడి\nమరణించాయి. ఆ సమయంలో సర్పరాజు ఆనంతుడు అక్కడ లేడు. తీర్థ యాత్రకు వెళ్ళాడు.\nతిరిగి వచ్చి జరిగిన దానిని తెలుసుకుని విషాదం చెందాడు. చచ్చిన పాములన్నిటినీ మళ్ళీ\nబతికించుకోవాలన్న ఆశయంతో మహావిష్ణువును గురించి ఘోరమైన తపస్సు చేశాడు. అనంతుడు తన\nభావంలో అంటే మనసులో ఊహించుకున్న రూపంలోనే మహావిష్ణువు ఆయనకు ప్రత్యక్షమయ్యాడు.\nఅందుకే ఇక్కడి దేవుడికి భావనారాయణస్వామి అనే పేరు వచ్చింది. అనంతుడు ఇక్కడ ఆలయ\nనిర్మాణం జరిపి, మహావిష్ణువు తనకు కనిపించిన రూపంలోనే విగ్రహం ప్రతిష్ఠించాడని స్థలపురాణాలు\nపేర్కొంటాయి.\nఇక్కడి నుంచి మరికొంత దూరం ఉత్తరంగా\nవెళ్ళామంటే కాకినాడ చేరుకుంటాం. ఇదొక\nచిన్న రేవుపట్టణం. ఇక్కడి నుంచి ప్రత్తి, వేరు\nశనగ, చక్కెర, పొగాకు మొదలైనవి ఎగుమతి\nచేస్తారు. 1923 వ సం||లో ప్రథమ ఖిలాఫత్\nనాయకుడు మౌలానా మహమ్మద్ అలీ అధ్యక్షత\nవహించిన చారిత్రాత్మకమైన భారత జాతీయ\nకాంగ్రెస్ మహాసభ కాకినాడలో జరిగింది.\nకాకినాడకు 17కి.మీ. దూరంలో ఉన్న తీరపట్టణం\nద్రాక్షారామం. 'దక్ష ఆరామం' అంటే దక్ష ప్రజా\nపతి యజ్ఞం చేసిన ప్రదేశం అనే మాటనుంచే\n‘ద్రాక్షారామం' అనే పేరు వచ్చిందని చెబుతారు.\nదక్ష ప్రజాపతి పుత్రిక అయిన దాక్షాయణి తండ్రి\nకోరికకు విరుద్ధంగా పరమశివుణ్ణి వివాహమాడింది.\nఆ తరవాత దక్షుడు గొప్ప యజ్ఞం చేయ తల\nపెట్టాడు, దేవతలందరినీ ఆహ్వానించాడు. కాని\nపరమశివుణ్ణి మాత్రం ఆహ్వానించలేదు. అయినా\nతండ్రి చేస్తూన్న యజ్ఞాన్ని చూడాలన్న కుతూహ\nలంతో దాక్షాయణి ఒంటరిగా అక్కడికి వెళ్ళింది.\nఅక్కడామె తండ్రి ఉదాసీనతకు గురయ్యింది.\nఅంతేకాదు, దక్షుడు అక్కడలేని ఆమె భర్తను\nపదిమందిలో హీనంగా నిందించాడు. ఆ అవమానాన్ని\nభరించలేక దాక్షాయణి యజ్ఞకుండంలో పడి ఆత్మాహుతి చేసుకున్నది. ఆ సంగతి తెలియగానే పరమ\nశివుడు అమితమైన ఆగ్రహావేశానికి లోనయ్యాడు. ఆయన చెమటబిందుల నుంచి వీరభద్రుడు పుట్టుకు\nవచ్చి దక్షయజ్ఞాన్ని ధ్వసం చేసి దక్ష ప్రజాపతిని సంహరించి, పరమశివుణ్ణి శాంతింప చేశాడనిపురాణాలు\nపేర్కొంటున్నాయి.\nకవిసార్వభౌముడు శ్రీనాథుడు భీమఖండమనే తెలుగుకావ్యం రచించడానికి ద్రాక్షారామ\nభీమేశ్వర ఆలయం ప్రేరణ కలిగించిందని చెబుతారు. 14వ శతాబ్దానికి చెందిన\nమహాకవి శ్రీనాథుడే ఆంధ్రసాహిత్య చరిత్రలో స్వతంత్ర\nకావ్యరచనకు శ్రీకారం చుట్టినవాడు అని అంటారు.\nఈ శివాలయ ప్రాంగణంలోనే ముస్లిం భక్తుడు\nసయ్యద్ షాబాజీ ఆలియా సమాధి,\nమసీదు ఉండడం ఇక్కడ చెప్పుకో\nతగ్గ విశేషం!\nకాకినాడకు పడమరగా గోదావరీ నదీ తీరంలో రాజమహేంద్రవరంగా ప్రసిద్ధిగాంచిన రాజమండ్రి పట్టణం\nఉన్నది. ఆంధ్రుల ఆదికావ్యం ఆంధ్రమహాభారతం రచించిన ఆదికవి నన్నయభట్టు రాజమహేంద్రవరాన్ని\nపాలించిన రాజరాజు ఆస్థానకవి. సాంస్కృతికంగానే కాకుండా ఇవాళ రాజమండ్రి వ్యాపార కేంద్రంగా\nకూడా అభివృద్ధిచెందింది. ముఖ్యంగా తివాసీలకూ, గంధపు చెక్కలతో తయారుచేసిన వస్తువులకూ పేరు\nగాంచింది. గోదావరి నదిమీది రైలు వంతెన మనదేశంలో రెండవ పొడవైన వంతెనగా ప్రసిద్ధి గాంచింది!\nరాజమండ్రి నుంచి ఉత్తరంగా ప్రయాణం చేశామంటే విశాఖపట్నం చేరుకుంటాం. అటు పశ్చిమంగా\nరాటర్యామ్, ఇటు తూర్పుగా టోక్యో - వీటికి మధ్య ఉన్న చాలా లోతైన పెద్ద ఓడరేవు విశాఖపట్నం.\nపరాక్రమానికి అధిదేవుడైన\nవైశాఖుడి పేరుమీదుగా దీనికి\nవిశాఖ అని పేరు వచ్చింది.\nఇక్కడి తీరంలో ఒకప్పుడు\nవైశాఖ మందిరం ఉండేదని\nచెబుతారు. బ్రిటిష్ వాళ్ళు\nదీనినొక పెద్ద ఓడరేవుగా\nమార్చేంతవరకు ఇదొక చిన్న\nపల్లెకారుల గ్రామంగా ఉం\nడేది. ఇవాళ విశాఖపట్నం\nఒక పారిశ్రామిక నగరంగా\nఅభివృద్ధి గాంచింది. మన\nదేశంలోని అతిపెద్ద నౌకా\nనిర్మాణ సంస్థ హిందూస్థాన్\nషిప్యార్డ్ లిమిటెడ్ ఇక్కడ\n1952వ సం||లో స్థాపించ\nబడింది. ఈ నగరానికి ప్రసిద్ధ\nమైన కొండగుర్తు ఇక్కడి\nడాల్ఫిన్స్ నోస్. 358 మీ॥\nఎత్తయిన బండ సముద్రం\nలోకి చొచ్చుకుపోయి డాల్ఫిన్\nముక్కులాగా కనిపిస్తుంది.\nబ్రహ్మాండమైన ఈ బండ\nమీద 'లైట్హౌస్' నిర్మిం\nచారు. దీని వెలుతురు సముద్రంలో 65.5. కి.మీ. వరకు కనిపిస్తుంది. ఇది మనదేశంలోనే చాలా శక్తివం\nతమైన 'లైట్స్.’\nవిశాఖపట్నానికి జంటనగరంగా చెప్పుకునే వాల్టేరు ఇక్కడికి మూడు కి.మీ. దూరంలో ఉన్నది. ఇక్కడి\nఆహ్లాదకరమైన వాతావరణం దీనినొక 'ఆరోగ్య కేంద్రం' గా చేస్తున్నది. ఇక్కడే ఆంధ్ర విశ్వ విద్యాలయం\nకూడా ఉన్నది. బంగారం రంగు ఇసుకతో నిండిన అందమైన రామకృష్ణ మిషన్ బీచ్, ఋషికొండ బీచ్,\nలాసన్ బే అనే మూడు తీరాలు విశాఖపట్నానికి మరింత శోభను కలిగిస్తున్నాయి.\nవిశాఖపట్నానికి 14 కి.మీ. దూరంలో సింహాచల క్షేత్రం ఉన్నది. ఇక్కడి కొండమీద నరసింహస్వామి\nఆలయం ఉన్నది. ఈ దేవాలయాన్ని 14వ శతాబ్దంలో నిర్మించారు. పురాణాల ప్రకారం – హిరణ్యకశిపుడనే\nరాక్షసరాజు, మితిమించిన అహంకారంతో విష్ణుభక్తిని నిషేధించాడు. విష్ణుభక్తులను వేధించాడు.\nహిరణ్యకశిపుడు తన కుమారుడైన ప్రహ్లాదుడు నిరంతరం నారాయణ నామస్మరణ చేయడం చూసి\nసహించలేక పోయాడు. అతనికి నయానా, భయానా చెప్పి చూశాడు. కాని ప్రయోజనం లేకపోయింది.\nఆఖరికి కన్నబిడ్డను హతమార్చడానికి పూనుకున్నాడు. కాని అతన్ని ఎలాగూ చంపలేకపోయాడు. చివరికి\nప్రహ్లాదుణ్ణి సముద్రంలోకి తోసి, అతని తల మీద 'సింహాచలం' కొండను ఉంచాడట. కాని ఆ ఆపద\nనుంచి కూడా మహావిష్ణువు తన భక్తుణ్ణి కాపాడాడు. అంతేకాదు, హిరణ్యకశివుడి దుర్మార్గం మితిమిం\nచడంతో మహావిష్ణువు నరసింహావతారమెత్తి వాణ్ణి సంహరించాడు. అయినా, ఆయన ఆగ్రహం\nచల్లారలేదు. దేవతలందరూ ప్రార్థించారు. ప్రియభక్తుడు ప్రహ్లాదుడు స్తుతించాడు. ఆఖరికి పరమశివుడు '\n'శరభ' పక్షిరూపం దాల్చి వచ్చి ఉగ్రనరసింహమూర్తిని శాంతింప చేశాడు.\nసింహాచల దేవాలయ గర్భగృహంలోని నరసింహస్వామి విగ్రహ ఉగ్రరూపాన్ని శాంతింప చేయడానికి\nయేడాది పొడవునా శ్రీగంధ లేపనంతో మూసి ఉంచుతారు. యేడాదికి ఒక్కసారి మాత్రం చందనయాత్ర\nఉత్సవ సమయంలో ఈ శ్రీ గంధ కవచాన్ని తొలగిస్తారు. ఏప్రిల్- మే నెలల మధ్యజరిగే ఈ ఉత్సవకాలంలో\nస్వామిని దర్శిండానికి ప్రజలు దేశం నలుమూలల నుంచి తండోపతండాలుగా వస్తారు.",
            "book_page_end": 36
        },
        {
            "title": "కలనిజమైంది!",
            "book_page_start": 37,
            "pdf_page_start": 37,
            "pdf_page_end": 40,
            "author": "మాచిరాజు కామేశ్వరరావు",
            "genre": "కాల్పనిక కథ",
            "moral": "నిజమైన ధైర్యం, కష్టపడే గుణం ఉంటే అదృష్టం తప్పక కలిసి వస్తుంది.",
            "keywords": [
                "కిరీటి",
                "యువరాణి",
                "కల",
                "పేదరాసి పెద్దమ్మ",
                "సర్పం",
                "అదృష్టం"
            ],
            "characters": [
                "కిరీటి",
                "తాత",
                "కోయవాడు",
                "పేదరాసి పెద్దమ్మ",
                "యువరాణి (కిరీటి భార్య)",
                "పాములపాపన్న"
            ],
            "locations": [
                "రాజధాని నగరం",
                "దేవి ఆలయం",
                "కిరీటి ఊరు",
                "పూటకూళ్ళ బస"
            ],
            "content": "చిన్నతనంలోనే తల్లిదండ్రులను పోగొట్టు\nకున్న కిరీటిని, వాడి తాత అష్టకష్టాలు\nపడి పెంచి పెద్దచేశాడు. పద్ధెనిమిదేళ్ళ\nవయసు వచ్చినా, తాత గారాబంలో పెరి\nగిన కిరీటికిబాధ్యతలు, ఇంటి పరిస్థితులు\nతెలియవు. తాత హఠాత్తుగా జబ్బుపడి\nమంచం పట్టేసరికి, వైద్యానికీ మందూ\nమాకులకూ డబ్బులేకపోవడంతో, అప్పుడు\nఇంటి స్థితిగతులు అర్థమయినై, కిరీటికి.\nకిరీటికి డబ్బుకోసం, ఇంటిని అమ్మకా\nనికి పెట్టడంతప్ప మరొకదారి కనబడలేదు.\nఅయితే, తాత అందుకు అభ్యంతరం\nచెబుతూ, “ఇక, ఈ ఘటం వెళ్ళి పోతుం\nదిరా, బాబూ! నాకోసం వున్న ఇంటిని\nఅమ్మి, తర్వాత చిక్కులపాలు కాకు,”\nఅన్నాడు.\n“నువ్వు లేకుండా నేనెలా బతగ్గలను,\nతాతా! డబ్బు ఏదోవిధంగా సంపాదించగల\nమేమోకాని, పోయిన ప్రాణాన్ని తిరిగితేలేం\nకదా. నువ్వు నా కోసం బతకాలి,” అంటూ\nకళ్ళనీళ్ళు పెట్టుకున్నాడు కిరీటి.\nతర్వాతవాడు ఇల్లు అమ్మిన డబ్బుతో\nపట్నంనుంచి వైద్యుణ్ణి రప్పించాడు. మంచి\nమందులు తెప్పించాడు. అయినా, మాసం\nతిరక్కుండానే కన్నుమూశాడు తాత. వైద్యం\nఖర్చులకు పోగా మరికొంత డబ్బు చేతిలో\nవుండడంతో కిరీటి, తాత శ్రాద్ధకర్మలు\nఘనంగా చేశాడు.\nవారంరోజులుగడిచినై.ఇప్పుడు బతుకు\nతెరువుకు ఏం చేయాలా అన్న సమస్య\nకిరీటికి ఎదురైంది. వాడు ఒకనాటి ఉదయం\nవేళ, ఊరి బయటికిపోయి, ఒక బండ\nరాయి మీద కూర్చుని, తనదగ్గర వున్న\nడబ్బు లెక్కచూసుకున్నాడు. సరిగ్గా ఇరవై\nవెండి కాసులున్నాయి. ఇకపై తను ఎలా\nబతకాలా అని వాడు చింతిస్తూండగా,\nదారిన వెళుతున్న కోయవాడొకడు కిరీటి\nమొహంలో మొహంపెట్టిచూసి, \"మొహంలో\nరాచబిడ్డ కళ మెరుస్తున్నది. వాలకంచూస్తే\nపేదవాడిలా కనిపిస్తున్నావు. దిగులుపడకు!\nమంచిరోజులు ముందున్నాయి!” అంటూ\nకిరీటి ముందు కుప్పలావున్న కాసుల్లోంచి\nఒకటి తీసుకుని, తన దారిన తాను\nవెళ్ళిపోయాడు.\nఆ పగలంతా కోయవాడి మాటల్ని\nమననం చేసుకుంటున్న కిరీటికి, రాత్రి\nకలలో తలమీద వజ్రాలు పొదిగిన కిరీటం\nకనిపించి మెలుకువ వచ్చింది. దూరంగా\nతొలికోడి కూస్తున్నది. తెల్లవారుజామున\nవచ్చిన కలలు నిజమవుతాయని తాత\nచెప్పిన సంగతి, వాడికి గుర్తుకొచ్చింది. తను\nఈ ఊళ్ళోవుంటే రాజుకాగలగడం కల్లగదా!\nకిరీటి అప్పటికప్పుడు, పుట్టి పెరిగిన\nఊరును విడిచి, రాజధానీ నగరానికి\nప్రయాణమయ్యాడు. వాడు మూడుపగళ్ళు,\nమూడురాత్రులు పట్టుదలగానడిచి, నాలు\nగోరోజు మిట్టమధ్యాహ్నం వేళకు, రాజధానీ\nనగరం చేరాడు. దారి ఖర్చులకు పోగా,\nఇంకావాడి దగ్గర మూడు కాసులు మాత్రం\nమిగిలి వున్నాయి. ఆకలిగా వుండడంతో\nవాడు దాపుల కనిపించిన ఒక పూటకూళ్ళ\nబసలోకి వెళ్ళాడు.\nఆసరికే విస్తళ్ళల్లో పదిమందికి వడ్డన\nచేస్తున్నది పేదరాశి పెద్దమ్మ. ఆమె కిరీటి\nదగ్గర ఒకకాసుతీసుకుని ఒకమూల అరి\nటాకు పరిచి, వాడికి కూడా వడ్డనచేసింది.\nఅక్కడ వున్న వాళ్ళల్లో ఇద్దరు, తరుచూ\nపూటకూళ్ళ బసకు వచ్చేవాళ్ళు. వాళ్ళల్లో\nఒకడు పెద్దమ్మతో, “అవునుగానీ, పెద్దమ్మా!\nనీ మొహంలో ఏదో దిగులు కనిపిస్తున్న\nదేమిటి? క్రితంసారి వచ్చినప్పుడు, మీరాజు\nగారు రాచపుండుతో బాధపడుతున్నారని\nచెప్పావు. అదిగాని ఇంకా నయంకాలేదా?”\nఅన్నాడు\nపెద్దమ్మ దీర్ఘంగా నిట్టూర్చి, “పొరుగు\nరాజు ఆస్థానవైద్యుడి పుణ్యాన, మారాజు\nగారికి రాచపుండునయమై గండంతప్పింది.\nఇప్పుడు మా యువరాణి పెళ్ళి సమస్య\nవేధిస్తున్నది. ఆమెకు తరచూ ఒకే రకం\nకలవస్తున్నదట. తను ఒంటరిగా దేవీ ఆల\nయానికి వెళుతూండగా, ఒక నల్లతాచు\nపాము ఆమెను కాటువేయబోవడం, ఒక\nయువకుడు దాని బారినుంచి ఆమెను\nకాపాడడం రోజూ కలలో కనిపిస్తున్నదట.\nవచ్చిన సంబంధాలన్నీ తిరస్కరిస్తున్నది.\nనల్లతాచు నుంచి తనను కాపాడినవాడినే\nవివాహంచేసుకుంటుందట. ఇంతవరకూ\nదేవీ ఆలయానికి పోయేదారిలో, ఆమెకు\nఒక్కగానొక్క వానపాము కూడా కనబడిన\nపాపానపోలేదు,” అన్నది.\nఅంతా విన్న కిరీటి, తన రొట్టె విరిగి\nనేతిలో పడినంతగా ఆనందపడ్డాడు. వాడు\nత్వరగా భోజనం ముగించి, పాములుపట్టే\nవాళ్ళను వెతుకుతూ బయలుదేరాడు.\nవాడికి పాములపాపన్న అనేవాడు కనిపిం\nచాడు. కిరీటి వాడి గుడిసె ముందుకు\nపోయి, “నాకు కోరలు పీకిన నల్ల తాచు\nకావాలి, వున్నదా?” అని అడిగాడు.\n“లేకేం, రెండు కాసులవుతుంది,”\nఅన్నాడు పాపన్న.\nకిరీటి అతడికి తన దగ్గర మిగిలివున్న\nరెండు కాసులు ఇచ్చి, పాపన్న బుట్టలో\nపెట్టిన పామును తీసుకుని, కొండ ఎక్కి,\nఒకచోట పొదలమాటున దాక్కుని, వచ్చే\nపోయే వాళ్ళను పరీక్షగా చూడసాగాడు.\nకొంతసేపటికి ఇద్దరుయువతులు,\nదేవీ ఆలయానికి పోతూ కనిపించారు.\nవాళ్ళల్లో యువరాణి లేదు. సూర్యాస్తమ\nయమై, క్రమంగా చీకటి పడసాగింది. ఆ\nసమయంలో మిలమిలమెరిసే దుస్తుల్లో\nయువరాణి, దేవీ ఆలయానికేసి పోతూ\nవాడికంట బడింది. వెంటనే కిరీటి పొదల\nమాటునుంచి పామును, యువరాణిమీద\nపడేలా విసిరి వేశాడు, పాము భుజంమీద\nపడగానే యువరాణి కెవ్వుమన్నది. మరు\n`క్షణం కిరీటి పొదలమాటు నుంచిముం\nదుకు దూకి, పామును వడిసి పట్టుకుని\nదూరంగా విసిరివేశాడు.\nయువరాణికొద్దిసేపటికి తెప్పరిల్లి, కిరీటి\nకేసి చూస్తూ, \"ఆహాఁ, కల నిజమైంది!\nనువ్వే నా భర్తవు,” అన్నది.\n“అదేమిటి?” అని, ఏమీ తెలియనట్టు\nఆశ్చర్యం నటించాడు కిరీటి.\nఅప్పుడు యువరాణి తనకు రోజూ\nవస్తున్న కలగురించి, కిరీటికిచెప్పి, “నన్ను\nనల్లతాచుపాము బారినుంచి రక్షించిన\nవాడినే వివాహం చేసుకోవాలని నిశ్చయిం\nచుకున్నాను. ఇప్పుడు నువ్వు కాదంటే,\nఆజన్మాంతం బ్రహ్మచారిణిగా వుండిపో\nతాను,” అంటూ కళ్ళుతుడుచుకున్నది.\nకిరీటి బ్రహ్మానందపడిపోతూయువ\nరాణి చేయిపట్టుకున్నాడు. అప్పటి కప్పుడు\n`ఇద్దరూ దేవీ ఆలయంలో అర్చకుడుఅం\nదించిన మందారమాలలు మార్చుకుని\nభార్యాభర్తలై పోయారు. కిరీటి చేయిపట్టు\nకుని కొండ దిగసాగింది యువరాణి.\nఇదంతాకల అనిపించింది కిరీటికి. ఇద్దరూ\nతిరిగి పేదరాసి పెద్దమ్మ ఇంట్లోకి అడుగు\nపెట్టాక, ఈ లోకంలోకి వచ్చాడు వాడు.\n“ఇక్కడికి తీసుకు వచ్చావేం! పెద్దమ్మ\nనీకు తెలుసా?” అని కిరీటి, యువరాణిని\nఆశ్చర్యంగా అడిగాడు.\nయువరాణినవ్వి, “అలనాడెప్పుడో గోదా\nవరి పుష్కరాల తొక్కిసలాటలో, తల్లిదం\nడ్రుల నుంచి వేరుపడి, నాలుగేళ్ళ పిల్లగా,\nఈ పెద్దమ్మకు దొరికాను. ప్రేమతో పెంచి\nఇంతదాన్ని చేసింది,” అన్నది.\n“అయితే, నువ్వు యువరాణివి కాదా?”\nఅంటూ విభ్రాంతిగా అడిగాడు కిరీటి.\n“నా పేరు యువరాణీయే! అనుమానం\nదేనికీ?” అంటూఆశ్చర్యపోయింది, యువ\nరాణి .\n“నువ్వు పెద్దమ్మ పెంపుడు కూతురు\nవయినప్పుడు, ఈ రాచరికపుదుస్తులు నీ\nకెక్కడివి?” అని అడిగాడు కిరీటి. ఆప్రశ్నకు\nయువరాణి విరగబడి నవ్వుతూ, “ నేను\nఈ దేశపు యువరాణి ప్రధానసఖికి, ఇష్ట\nసఖినికదా! ఆకారణంగా యువరాణి, నాకు\nబాగాపరిచయం. ఆవిడపాతదుస్తులు అప్పు\nడప్పుడు అడిగి తీసుకుంటాను,” అన్నది.\nవంటగదిలో వుండి, ఈ సంభాషణంతా\nవిన్న పేదరాసి పెద్దమ్మ పరమానందంచెంది,\nబయటకువస్తూ, యువరాణితో, “ఒసే,\nయువరాణీ! నాఒంట్లో ఓపిక తగ్గిపోతున్నది.\nరాజుగారి వంటశాలలాంటి, ఈ పూటకూళ్ళ\nబసను అల్లుడికి అప్పగించేస్తాను,” అన్నది.\n“ఈ యువరాణి వచ్చిన సంబంధాలన్నీ\nవద్దంటున్నది. దీనికి పెళ్ళి రాత వున్నదో\nలేదోఅని తెగబెంగపడ్డావుకదా! ఇప్పుడు\nసంతోషంగా వుందా?” అని అడిగింది\nయువరాణి.\nపెద్దమ్మ, యువరాణి బుగ్గలు పుణికి,\n“ఇకనువ్వు యువరాణివి కాదే, పెళ్ళయిం\nదికదా, రాణీవే!\" అన్నది మురిపెంగా.\nస్వతంత్రంగా బతికే ఆధారం దొరికిన\nకిరీటి,\" ఈ పెళ్ళితో నా కల కూడా'\nనిజమైంది. రాణీగారి భర్త రాజేకదా!”\nఅన్నాడు సంతోషంగా.",
            "book_page_end": 40
        },
        {
            "title": "బంగారు గడియలు - 14 (ప్రపంచంలో ఎక్కడ, బొమ్మవేసి చూద్దాం, చిత్ర ప్రహేళిక, కథాప్రహేళిక, సరదా ప్రశ్నలు)",
            "book_page_start": 40,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "పజిల్స్/విజ్ఞానం/కార్యకలాపం",
            "moral": "N/A",
            "keywords": [
                "పజిల్",
                "విజ్ఞానం",
                "క్విజ్",
                "బొమ్మలు",
                "సరదా ప్రశ్నలు",
                "సమాధానాలు"
            ],
            "characters": [],
            "locations": [],
            "content": "ఈ విభాగంలో ప్రపంచంలోని చారిత్రక ప్రదేశాల గురించి ప్రశ్నలు (ప్రపంచంలో ఎక్కడ), బొమ్మలు గీసే విధానం ('P' నుండి గుడ్లగూబ), వివిధ చిత్ర ప్రహేళికలు, కథాప్రహేళిక మరియు తర్కాన్ని పరీక్షించే సరదా ప్రశ్నలు (12 మంది పిల్లలను 4 వరుసల్లో నలుగురు చొప్పున నిలబెట్టడం, ఊహాకల్పిత జంతువులు, టోపీ రంగులు) ఉన్నాయి. పేజీ 44 లో అంతకు ముందు సంచిక (13) యొక్క సమాధానాలు ఇవ్వబడ్డాయి.",
            "book_page_end": 43
        }
    ],
    "statistics": {
        "total_stories": 9,
        "author_counts": {
            "చందమామ బృందం": 4,
            "జొన్నలగడ్డ రామలక్ష్మి": 1,
            "ఇంద్రగంటి నరసింహమూర్తి": 1,
            "వసుంధర": 1,
            "మీరానాయర్": 1,
            "మాచిరాజు కామేశ్వరరావు": 1
        },
        "genre_counts": {
            "సామాజికం": 1,
            "చరిత్ర/వార్త": 1,
            "నీతి కథ": 1,
            "రాజ కథ/నీతి కథ": 1,
            "చారిత్రక కథామాలిక": 1,
            "బేతాళ కథ": 1,
            "పర్యాటకం/చరిత్ర/పురాణం": 1,
            "కాల్పనిక కథ": 1,
            "పజిల్స్/విజ్ఞానం/కార్యకలాపం": 1
        }
    }
}