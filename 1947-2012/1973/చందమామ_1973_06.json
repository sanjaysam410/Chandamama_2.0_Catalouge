{
    "book_id": "చందమామ_1973_06",
    "stories": [
        {
            "title": "తిరుగులేని తీర్పు",
            "book_page_start": 3,
            "pdf_page_start": 9,
            "pdf_page_end": 12,
            "author": "ఎం. కామేశ్వరరావు",
            "genre": "సామాజిక కథ",
            "moral": "డబ్బుకు ఆశపడి, దానిని దాయడం, ఇంట్లో అనవసరంగా పోట్లాడటం వల్ల లాభం లేదు. తుదకు ధనమంతా కోల్పోయారు.",
            "keywords": [
                "పొదుపు",
                "పేరాశ",
                "దొంగతనం",
                "భార్యాభర్తలు",
                "పోట్లాట"
            ],
            "characters": [
                "కనకయ్య",
                "కనకమ్మ",
                "కనకమ్మ తండ్రి",
                "షావుకారు",
                "రెడ్డిగారి భార్య"
            ],
            "locations": [
                "ఒక ఊరు",
                "కనకయ్య ఇల్లు",
                "గుడి"
            ],
            "content": "ఒక ఊళ్ళో కనకయ్యా, కనకమ్మా అనే\nదంపతులు ఉండేవారు. కనకయ్య గొప్ప\nపొదుపరి; నెలనెలా వందలకొద్దీ సంపా\nదిస్తున్నప్పటికీ, తమ ఇద్దరి తిండి కింద\nరోజుకు రెండు రూపాయల కన్న ఖర్చు\nపెట్టేవాడు కాడు. మిగతా డబ్బు ఇన\nప్పెట్టెలో దాచి, తాళం వేసి, తాళం చెవి\nభద్రంగా మొలలో దోపుకుంటాడు. కన\nకమ్మ ఎంత మొత్తుకున్నా తిండికి మినహా\nఒక్క కానీ కూడా ఇచ్చేవాడు కాడు.\nకనకమ్మ రోజూ తన మొగుణ్ణి తిట్టు\nకునేది.\nఒకరోజు ఉదయం కనకయ్య ఏదో\nపనిమీద పొరుగూరు పోతూ, తన భార్య\nచేతిలో అర్థరూపాయి పెడుతూ, \"ఇదుగో\nఈ పూట నీ తిండికి !\" అన్నాడు.\nకనకమ్మ అర్ధరూపాయిని తిప్పి తిప్పి\nచూస్తూ. \" మరి రాత్రి తిండికో? కట్టు\nకున్న ఖర్మానికి పస్తుపడుకోబెట్టపుగద?\"\nఅన్నది అనుమానంగా.\nచీకటి పడకుండా తిరిగి వచ్చేస్తాను.\nరాత్రి తిండికి అప్పుడు ఇస్తాను,\" అన్నాడు\nకనకయ్య,\n\" మరో అర్ధరూపాయి ఇస్తే నీ కొంప\nకూలుతుందా? ఇనప్పెట్టేలో ఎంత డబ్బు\nమూలుగుతున్నా నా గతి ఇంతే! చేతిలో\nచిల్లిగవ్వ ఉండదు. నిన్ను అని ఏం\nలాభంలే? వెతికి వెతికి నీ లాంటి వినాసి\nవాడికి నన్ను కట్టబెట్టినందుకు నీ మామను\nఅనాలి!\" అని కనకమ్మ సాధింపుతోబాటు\nకళ్ళు ఒత్తుకోసాగింది.\nభార్య అన్న మాటలు సరిగా వినిపించు\nకోకుండా కనకయ్య గబగబా ఇంట్లో నుంచి\nవెళ్ళిపోయాడు.\nకనకమ్మ నోరు నొప్పిపుట్టేదాకా మొగుణ్ణి\nతిట్టుకుని, అర్థరూపాయితో వెచ్చాలు తెచ్చు\nకుని, వంట చేసుకుని తిని, ఎంగిలి\nవిస్తరాకు పెరట్లో దూరంగా గిరవాటు వేసి,\nలోపలికి వస్తూండగా, అనుకోకుండా ఆమె\nతండ్రి వచ్చాడు.\nతండ్రి వస్తూనే, “కులాసాగా ఉన్నావా?\"\nఅని అడిగేసరికి, అసలే చిరాకుగా ఉన్న\nకనకమ్మ రెచ్చిపోయి, \"నరకంలోకి తోశావు\nసన్ను! ఇంక కులాసా ఎక్కడిది?\nనీ అల్లుడు నా చేతికి కానీ ఇయ్యడు.\nడబ్బంతా మురగబెడుతున్నాడు. ఇలా వేళ\nగాని వేళ చుట్టం వస్తే ఏం పెట్టాలి,\nనా శ్రాద్ధం? నా రాత ఇలా తగలబడింది,\nఎవర్నని ఏం లాభం!\" అంటూ తండ్రి\nమీద విరుచుకు పడింది.\nఆయన హడలిపోయి, \" నేను భోజ\nనానికి రాలేదులే. నిన్ను పలకరించి పోదా\nమని వచ్చాను.” అనేసి చల్లగా జారు\nకున్నాడు.\nఎండనపడి వచ్చిన తండ్రికి భోజనమైనా\nపెట్టలేకపోయినందుకు కనకమ్మకు కన\nకయ్య మీద మునుపెన్నడూ రానంత కోపం\nవచ్చింది. ఊరుకుంటే లాభంలేదనీ,\nమొగుడికి ఎదురు తిరగాలనీ ఆమె నిశ్చ\nయించుకున్నది.\nచీకటిపడ్డాక కనకయ్య ఇంటికి తిరిగి\nవచ్చి, మొల నుంచి ఇనప్పెట్టె తాళం చెవి\nతీస్తూ, \" నేను భోజనం చేశాను. నీ దండుగ\nతిండికి అర్థరూపాయి తగలెయ్యనా?\"\nఅని భార్యను అడిగాడు.\nకనకమ్మ భర్త చేతి నుంచి ఇనప్పెట్టె\nతాళం చెవి చప్పున లాగేసుకుని, \"ఇక\nఇది నా దగ్గరే ఉంటుంది. ఇకనుంచీ\nడబ్బు నా యిష్టం వచ్చినట్టు ఖర్చుచేస్తాను.\nమండుటెండలో నీ మామ వస్తే కూడు\nపెట్టకుండానే పంపెయ్యవలసి వచ్చింది\nనీ మూలాన! ఈ సంగతి లోకులకు తెలిస్తే\nఏమనుకుంటారు?\" అన్నది.\nకనకయ్య కోపం తెచ్చుకుని, \"డబ్బు\nఖర్చుపెట్టటం గొప్ప పనా? తేరగా సంపా\nదించేవాడుంటే నేనూ ఖర్చు చేస్తాను\nనా తాళం చెవి నా కిచ్చెయ్యి.\" అన్నాడు.\n\" చచ్చినా ఇయ్యను,\" అన్నది కనకమ్మ\nఖచ్చితంగా.\n\"ఎందుకియ్యవు ? నా డబ్బు ఖర్చు\nపెట్టటానికి నువు ఎవతెవి?\" అంటూ కన\nకయ్య తన భార్య చేతిలోనుంచి తాళం\nచెవి లాగేసుకోబోయాడు.\n\"నీ భార్యని! నీ డబ్బు ఖర్చు చేసే\nహక్కు నాకున్నది. అసలు ఖర్చు చెయ్య\nటానికి కాకపోతే డబ్బెందుకు?\" అంటూ\nకనకమ్మ భర్తకు తాళం చెవి అందనివ్వక,\nవీధిలోకి పరిగెత్తింది.\nబొజ్జ నిమురుకుంటూ వీధి అరుగుమీదికి\nవచ్చిన ఎదుటింటి షావుకారు ఆ భార్యా\nభర్తలను చూసి, \" ఏమిటి మీ గోల ? \"\nఅని అడిగాడు.\nకనకమ్మ షావుకారుకు జరిగినదంతా\nచెప్పి, \"మీరే న్యాయం చెప్పండి. నచ్చినా,\nనచ్చకపోయినా మీ మాటకు కట్టుబడి\nఉంటాను,” అన్నది.\n\"మీరు దెబ్బలాడుకోవటమేమిటి, నేను\nతీర్పు చెప్పటమేమిటి?\" అంటూ షావు\nకారు అరుగు మీదినుంచి లోపలికి వెళ్ళి\nతలుపు వేసుకున్నాడు.\nనాలుగిళ్ళ అవతల ఉండే రెడ్డిగారి\nభార్య, ఇంతసేపూ చోద్యం చూస్తూ ఉండి,\n\"ఏమిటి మీ దెబ్బలాట?\" అని కేకవేసి\nఅడిగింది.\nకనకమ్మ ఆమె వద్దకు వెళ్ళి. షావు\nకారుకు చెప్పినట్టే అంతా చెప్పి, ఆమెను\nన్యాయం చెప్పమన్నది.\nకనకయ్య తన తరఫున తాను కూడా\nచెప్పుకున్నాడు.\nరెడ్డిగారి భార్య అంతా తావీగా విని,\n\" ఇది మరీ బాగుంది! నేను న్యాయం\nచెప్పటమేమిటి? అవతల నాకు బోలెడంత\nపని ఉన్నది.\" అంటూ అడావుడిగా లోప\nలికి వెళ్ళిపోయింది.\nఇంకా నాలుగిళ్ళ అవతల ఒక తల\nనెరిసిన వాడు ఈ దంపతులకు తారస\nపడ్డాడు. ఇద్దరూ అతనితో సంగతంతా\nచెప్పి, న్యాయం చెప్పమన్నారు..\n\"నేను మాత్రం ఏం చెప్పేది? ఆలి\nమొగుళ్ళ తగాదా ఆ భగవంతుడే తీర్చాలి.\"\nఅంటూ తల నెరిసిన వాడు, తల ఎత్తి\nఆకాశం కేసి చూసి ఓ నమస్కారం చేసి\nఊరుకున్నాడు.\n\"సరే. భగవంతుణ్ణి అడుగుదాం\nపద!\" అంటూ కనకమ్మ తన మొగుణ్ణి\nవీధి మొగదల ఉన్న గుడికి ఈడ్చుకు\nపోయింది. గుళ్ళో పూజారి లేడు. గర్భ\nగుడిలో దీపం వెలుగుతున్నది.\nమొగుడి రెక్క పుచ్చుకుని కనకమ్మ\nతిన్నగా గర్భగుడిలోకి వచ్చేసి, \"ఎమయ్యా,\nదేవుడా! మొగుడు సంపాదించిన డబ్బు\nపెళ్ళాం ఖర్చు చేస్తే తప్పా? నువే\nన్యాయం చెప్పు! ఈ మొగుడు నాకు కానీ\nఇయ్యడు, కాస్త బుద్ధిచెప్పు\" అన్నది.\nదేవుడు జవాబు చెప్పలేదు.\n\"చూడు దేవుడూ! భార్య అయితే\nమాత్రం, నా డబ్బు ఖర్చు చేసే హక్కు\nదానికెక్కడ ఉన్నది? తిండికి ఇస్తూనే\nఉంటిని గద. దాని చేతిలో ఎంత డబ్బూ\nనిలవదు. అందుచేత ఇవ్వటం లేదు.\"\nఅని కనకయ్య దేవుడికి తన గొడ వ\nచెప్పుకున్నాడు.\nఈ లోపలనే తిరిగి వచ్చిన పూజారి\nసంగతి అంతా గ్రహించి, \"గర్భగుడిలో\nమీ రచ్చ ఏమిటి? నడవండి, నడవండి!\nగుడి మూసేవేళ అయింది. మీకు తీర్పు\nచెప్పటానికి దేవుణ్ణి కాస్త ఆలోచించుకో\nనియ్యండి.\" అని ఇద్దరినీ బయటికి\nతరిమాడు.\nతమకు కావలిసిన తీర్పు దొరకనందు\nవల్ల భార్యా భర్తలు వీధిలోకి వచ్చి మళ్ళీ\nఘర్షణ ప్రారంభించారు. నలుగురూ చేరి.\n\"మీ ఇంట్లో మీరు దెబ్బలాడు కోండి గాని,\nఇలా వీధినపడి అల్లరి చెయ్యటం అందరికీ\nఅసౌకర్యం.\" అని చెప్పి వాళ్ళను వాళ్ళ\nఇంటికి ఈడ్చుకుపోయారు.\nఇంటి లోపలికి వస్తూనే భార్యాభర్త\nలిద్దరూ నోళ్ళు వెళ్ళబెట్టారు. ఇనప్పెట్టె\nతెరిచి ఉన్నది. ఎవరో దాన్ని బద్దలు కొట్టి,\nఅందులో ఉన్నదంతా ఊడ్చుకుపోయారు!",
            "book_page_end": 6
        },
        {
            "title": "ప్రాప్తం",
            "book_page_start": 7,
            "pdf_page_start": 13,
            "pdf_page_end": 14,
            "author": "వై. యస్. రాజేశ్వరి",
            "genre": "జానపద కథ",
            "moral": "మనుషులు తమ ప్రాప్తాన్ని మార్చలేరు. దేవుని దయ లేదా అదృష్టం ఎప్పుడూ ఉంటుంది.",
            "keywords": [
                "ప్రాప్తం",
                "అదృష్టం",
                "గుడ్డిపిల్ల",
                "వజ్రం",
                "పేదరికం"
            ],
            "characters": [
                "అమరయ్య",
                "అమరయ్య భార్య",
                "మల్లమ్మ"
            ],
            "locations": [
                "ఒక గ్రామం",
                "వాగు"
            ],
            "content": "ఒక గ్రామంలో అమరయ్య అనే పేద\nరైతు ఉండేవాడు. అతనికి తొలిచూలు\nఒక గుడ్డి ఆడపిల్ల పుట్టింది. అమరయ్య\nదంపతులు తమ ప్రారబ్ధానికి ఎంతో కుమిలి\nపోయారు. వాళ్ళు ఆ బిడ్డకు మల్లమ్మ అని\nపేరు పెట్టుకుని పెంచసాగారు.\nమల్లమ్మకు పన్నెండేళ్ళు వచ్చేసరికి\nఅమరయ్య సంతానం ఆరుగురు అయారు.\nసంసారభారం అమరయ్యకు భరించరాని\nదయింది. గుడ్డిదైన మల్లమ్మ ఏ పనీ\nచెయ్యలేదు.\nఒకనాడు అమరయ్యా, అతని భార్యా\nఇలా అనుకున్నారు :\n\"మనకు రోజులు గడవటం చాలా\nఇబ్బందిగా ఉన్నది. ఈ గుడ్డిదాన్ని పెంచి,\nపెద్దచేసి ప్రయోజన మేమిటీ? పెద్ద\nదయాక దానికి పెళ్ళికాదు. అది మనకు\nరొమ్ముల కుంపటి అయి కూర్చుంటుంది.\nదాన్ని ఎక్కడైనా వదిలేస్తే దాని ప్రాప్తం\nఎలా ఉంటే అలా జరుగుతుంది. ఏ దయా\nమయులైనా చేరదీయవచ్చు. శక్తికి మించిన\nభారాన్ని దైవానికి వదలటం మేలు.\"\nమర్నాడు అమరయ్య మల్లమ్మను వెంట\nబెట్టుకుని బయలుదేరాడు. దారి పొడు\nగునా అతన్ని బాధ దహిస్తూనే ఉన్నది.\nఆ సాయంకాలానికి వాళ్ళు ఒక గ్రామం\nచేరారు. ఆ గ్రామం పక్కగా ఒక వాగు\nన్నది. వర్షాకాలంలో తప్ప ఆ వాగులో\nనీరు ఉండదు. ఈ సమయంలో నదిలో\nనీరు లేదు. అమరయ్య మల్లమ్మతో సహా\nఆ వాగులోకి దిగి అక్కడ కూర్చుని, తాను\nకట్టుకొచ్చిన సద్దిమూట విప్పి, మల్లమ్మకు\nతినిపించాడు. తరవాత తాను తిన్నాడు.\nకొద్ది దూరంలో ఒక చలమ ఉంటే\nఅందులో తాను నీరు తాగి, మల్లమ్మ చేత\nతాగించాడు.\nఆ రాత్రి వాళ్ళిద్దరూ ఆ వాగు లోనే పడు\nకున్నారు. చల్లగాలికి ఇద్దరూ సుఖంగా\nనిద్రపోయారు.\nతెల్లవారగానే లేచి అమరయ్య మల్లమ్మ\nకేసి చూశాడు. ఆ పిల్ల నిశ్చింతగా నిద్ర\nపోతున్నది. అమరయ్య కళ్ళలో నీళ్ళు\nనిలిచాయి. అతను మల్లమ్మను ముద్దు\nపెట్టుకుని గబగబా తన గ్రామం కేసి నడిచి\nపోయాడు.\nకొంత సేపటికి మల్లమ్మ మేలుకుని,\nలేచి కూచుని, \" నాన్నా! \" అని పిలిచింది.\nతన తండ్రి తనను వదిలి పారిపోయాడని\nఆమెకు తట్టను కూడాలేదు. ఆమె రెండు,\nమూడు సార్లు తండ్రిని పిలిచి, సమాధానం\nరాకపోయే సరికి, తనకు తిండి తీసుకు\nరావటానికి వెళ్ళి ఉంటాడనుకున్నది.\nఆమె నిశ్చితంగా ఆ వాగు ఇసుకలో\nతడివి, కొన్ని రాళ్ళు ఏరుకుని తన లంగాలో\nవేసుకున్నది; తరవాత వాటిలో నుంచి\nతనకు కావలసినవి అయిదు రాళ్ళు ఉంచు\nకుని, మిగిలినవి పారేసింది: ఆ అయిదు\nరాళ్ళతోనూ ఆమె గచ్చకాయలు ఆడుకో\nసాగింది. జనం వాగు మీదుగా అటూ\nఇటూ పోతున్నారు గాని, మల్లమ్మను\nగురించి ఎవరూ పట్టించుకోలేదు.\nకూతురికి దూరం పోతున్న కొద్దీ అమ\nరయ్య గుండె బరువెక్కు తున్నది.\n\"పాపం, ఏం చేస్తున్నదో? ఏడుస్తున్నదా?\nఎవరైనా ఎత్తుకు పోయారా? అమాయకు\nరాలు ! ఏ పాపమూ ఎరుగదు! ఆరుగురు\nపిల్లలలో ఒకతె నాకు భారమయిందా?\"\nఆ ను కుం టూ అమరయ్య\nముందుకు కాలు వెయ్యలేక ఆగిపోయాడు.\nఅతను గబగబా నడుచుకుంటూ మల్లమ్మ\nఉన్న చోటికి వచ్చి, ఆ పిల్ల గచ్చకాయ\nలాట చూసి దిగ్రమ చెందాడు. ఆమె\nఆడే అయిదు రాళ్ళలో ఒకటి మామూలు\nరాయికాదు, వజ్రం! ధగధగా మెరుస్తున్నది.\nఅమరయ్య హృదయం ఆనందంతో\nపొంగిపోయింది. \" అమ్మా, మల్లమ్మా!''\nఅంటూ కూతుర్ని ఎత్తుకుని, ముద్దు పెట్టు\nకుని, ఇంటికి తీసుకుపోయాడు.",
            "book_page_end": 8
        },
        {
            "title": "యక్షపర్వతం – 13",
            "book_page_start": 9,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "ఫాంటసీ, సాహసం, ధారావాహిక",
            "moral": "ధైర్యం, పరిశీలన, త్వరగా స్పందించే సామర్థ్యం అత్యంత ప్రమాదకర పరిస్థితులలో కూడా ప్రాణాలను కాపాడతాయి.",
            "keywords": [
                "యక్షపర్వతం",
                "ఖడ్గవర్మ",
                "జీవదత్తుడు",
                "తోడేళ్ళు",
                "గురుభల్లూకుడు"
            ],
            "characters": [
                "ఖడ్గవర్మ",
                "జీవదత్తుడు",
                "సమరబాహు",
                "గురుభల్లూకుడు",
                "ఎలుగ్గొడ్డు భటులు"
            ],
            "locations": [
                "తోడేలు బండ",
                "బిలదుర్గం సొరంగం"
            ],
            "content": "[నమరబాహుణ్ణి, అతడి అనుచరుణ్ణి ఎలుగుబంటు ముఠావాళ్ళు తమ బిలదుర్గంలోకి\nతీసుకుపోయారు. ఖడ్గ జీవదత్తులు పొగలేస్తున్న ప్రదేశాన్ని చేరి, అది బిలదుర్గం అని\nగుర్తించి, లోపలికి వెళ్ళారు. అక్కడ వాళ్ళను గురుభల్లూకుడి మనుసులు పట్టుకుని,\nఒక సొరంగమార్గం వెంట తోడేళ్ళబండ దగ్గరకు తీసుకుపోసాగారు. తరవాత —]\nచీకటి మయంగా వున్న సొరంగ మార్గంలో\nఎలుగ్గొడ్డు వాళ్ళు కొంత దూరం ఖడ్గ\nజీవదత్తులను నడిపించుకు పోయి, ఒక\nచోట ఆగారు. ముందున్న ఎలుగ్గొడ్డు వాడు\nతన తోటివాడితో, ''ఒరే, అన్నా ! ఈ బందీ\nలిద్దరూ తోడేలు బండ అంటే ఏదో వినో\nదస్తలం అనుకుంటున్నట్టున్నది. లోగడ\nమనం పట్టుకు వచ్చిన వాళ్ళు తోడేళ్ళ\nఅరుపులు వింటూనే గజ గజ లాడిపోయే\nవాళ్ళు. వీళ్ళకు యింతవరకూ చీమ కుట్టి\nనట్టన్నా లేదు. ఆ తోడేళ్ళ బండ ఏమిటో,\nఎంత భయంకరమైనదో వీళ్ళకు కాస్త\nచూపిద్దామా?\" అన్నాడు.\nఆ మాటలకు రెండవ ఎలుగుబంటు\nభటుడు విసుక్కుంటూ, “ఇక్కడ అనవ\nసరంగా సమయం వృధా చెయ్యటం\nఎందుకు? ఎలాగూ ఈ ఇద్దరూ అక్కడికే\nపోతున్నారుగదా?\" అన్నాడు.\n\" ఆలాకాదులే. ముందు ఆ భయంకర\nప్రదేశం దర్శనం చేయిస్తే వీళ్ళకు పణుకు\nపుట్టుతుంది. తరవాత ఆ బండ ఎక్కిద్దాం,\"\nఅంటూ మొదటి ఎలుగుబంటు వాడు\nచేతులెత్తి, చీకట్లో కొద్ది సేపు గుహ పైభా\nగాన్ని తడివి చూసి, ఏదో కొక్కెంలాంటి\nదాన్ని పట్టుకుని బలంగా లాగాడు. వెంటనే\nఅక్కడ అమర్చివున్న చిన్నతలుపు ఒకటి\nతెరుచుకుని, సొరంగంలోకి వెన్నెల\nవెలుగు వెల్లువలా వచ్చి పడింది.\nఆ వెలుగులో ఖడ్గ జీవదత్తులు సొరంగ\nమార్గాన్ని పరీక్షగా చూశారు. అది చాలా\nఎత్తూ, విశాలమూ అయిన పెద్ద సొరంగం.\nదానిలో సూటిగా పోయే మార్గం ఒక్కటే\nకాక, కుడి ఎడమల వైపునకూడా కొన్ని\nమార్గాలున్నవి.\n\" ఖడ్గా, ఇది మనం అనుకున్నట్టు ఏదో\nచిన్న బిలం కాదు. ఇందులో యీ ఎలు\nగ్గొడ్డు ముఠావాళ్ళు అవసరం అయితే\nబయటి ప్రపంచానికి తెలియకుండా బతి\nకేందుకు వీలుగా ఒక గ్రామాన్నే నిర్మించి\nనట్టుంది,\" అన్నాడు జీవదత్తుడు.\nజీవదత్తుడు యిలా అనగానే ఎలుగ్గొడ్డు\nముఠావాడొకడు పెద్దగా నవ్వి, \" ఆహాఁ,\nఎంతబాగా గ్రహించావయ్యా! ఈ బిలంలో\nమనుషులు నివసించేందుకు గదులేకాక,\nఆహార పదార్థాలు నిలవవుంచేందుకు\nకొట్టాలు కూడా వున్నవి. ఏదో విధంగా\nమీ ఇద్దరూ తోడేలు బండ దగ్గిర్నుంచి\nవారం రోజుల్లో తిరిగి యీ సొరంగాన్ని\nచేరగలిగితే, మీ జీవితాలు గురుభల్లూకుడి\nసేవలో హాయిగా గడిచిపోతాయి,'' అన్నాడు.\n\" అదే మేమూ కోరుకుంటున్నాం.\"\nఅని జీవదత్తుడు నవ్వి, \" ఏదీ, ఆ తోడేలు\nబండ ప్రదేశం ఎంత భయంకరంగా\nవున్నదో మమ్మల్ని చూడనీ,\" అన్నాడు\nఎలుగ్గొడ్డు భటుడితో.\nఎలుగ్గొడ్డు భటుడు తెరుచుకున్న తలుపు\nదగ్గిర్నుంచి యివతలికి వచ్చాడు. ఖడ్గ\nజీవదత్తులు అక్కడ ఎత్తుగా వున్న ఒక\nరాతి మీద కాళ్ళానించి బయిటికి చూశారు.\nవెన్నెల కాంతిలో ఎలుగ్గొడ్డుముఠా భటులు\nచెప్పినట్టు తోడేలు బండ భయంకరంగానే\nవున్నది. విశాలంగా వున్న ఒక సమతల\nప్రదేశం మధ్య పన్నెండూ పదిహేనడుగుల\nఎత్తున ఒక రాతి బండ వున్నది. దాని\nమీద ఇద్దరు మనుషులు ఈటెలు పట్టుకుని,\nకింది నుంచి తమ కేసి ఎగురుతున్న\nతోడేళ్ళను అదిలిస్తున్నారు. బాగా ఆకలి\nగొన్న తోడేళ్ళు వాళ్ళను చంపి తినేందుకు\nభీకరంగా అరుస్తూ, బండ చుట్టూ గిరికీలు\nకొడుతున్నవి.\n\" ధరించిన దుస్తుల తీరును బట్టి బండ\nమీద వున్న వాళ్ళిద్దర్లో ఒకడు సమర\nబాహులా కనబడుతున్నాడు!\" అన్నాడు\nజీవదత్తుడు.\n\" ఏ బాహెూ గాని వాడూ వాడి అను\nచరుడూ నాలుగైదు గంటల్లో తోడేళ్ళకు\nఆహారమైపోతారు. మీరూ ఆ బండ మీదికే\nపోతున్నారు గనక మీకూ ఆ గతే పట్టు\nతుంది. కాని, వృకేశ్వరీదేవి కరుణ వల్ల\nమీరు బతికి రాగలిగారో, ఆ తరవాత గురు\nభల్లూకుడి సేవలో......\"\nఎలుగ్గొడ్డు భటుడు మాట ముగించే\nలోపలే జీవదత్తుడు వా గట్టిగా కసురుతూ,\n\" ఊరికే వసపిట్టలా ఆ గురుస్తోత్రం\nచెయ్యకు. మేం యిక్కణ్ణించే ఆ బండ\nదగ్గిరకు పోవాలి గదా? అలాగే వెళతాం.\nఇక మీ దారిన మీరు వెళ్ళండి.\" అన్నాడు.\n\" ఆహాఁ, ఎంత సాహసం ! ఇక్కణ్ణించి\nతోడేలు బండ ప్రదేశానికి చేరాలంటే\nద్వారం అవతల పదడుగులు ఎత్తు నుంచి\nనేల మీదికి గెంతాలి. ఆ తరవాత తోడేళ్ళ\nమధ్యగా నడుస్తూ పోయి బండ మీది\nకెక్కాలి. ఈ లోపలే మిమ్మల్నవి చీల్చి\nచెండాడి పొట్టున పెట్టుకుంటవి!\" అన్నా\nడొక ఎలుగ్గొడ్డు భటుడు.\n\"సరే, మమ్మల్నక్కడికి ఎలా చేర్చదలి\nచారు?'' అని అడిగాడు ఖడ్గవర్మ.\n\"అక్కడికి పోయేందుకు మరొక చిన్న\nసొరంగమార్గం వుంది. ఆ మార్గం మిమ్మల్ని\nతోడేలుబండ లోపల వున్న ఒక రాతి తలుపు\nవద్దకు చేర్చుతుంది. మిమ్మల్ని ఆ దారి\nవెంట బండ మీదికి చేర్చుతాం.” అన్నారు\nఎలుగ్గొడ్డు భటులు.\n''కానీయండి, యీ కాలక్షేపం కబుర్లన్నీ\nఎందుకు?\" అన్నాడు జీవదత్తుడు. అతడికి\nతాము బండ మీదికి చేరేలోపలే తోడేళ్ళ\nనుంచి సమరబాహుకు ప్రమాదం కలగ\nవచ్చునన్న భయం కలిగింది. అలా జరిగితే\nయిన్ని శ్రమలకోర్చి తాము యీ బిలంలో\nప్రవేశించటం వృధా ప్రయాస అయి వూరు\nకుంటుంది.\nఎలుగ్గొడ్డుభటు లిద్దరూ సొరంగం పైన\nతెరిచిన తలుపును యధా ప్రకారం మూసి\nవేసి, సొరంగంలో మరి కొంచెం దూరం\nముందుకు పోయి, అక్కడ భూమి మీది\nనుంచి పైకి వున్న మెట్లు ఎక్కించి, ఖడ్గ\nజీవదత్తుల్ని కొంతదూరం తీసుకుపోయారు.\nఅక్కడ వాళ్ళకొక నలుచదరపు రాతిపలక\nకనిపించింది. భటులు ఆ పలకలో బిగించి\nవున్న ఇనప కమ్మిని పట్టుకుని బలంగా\nకిందికి లాగారు. పలక పక్కకు జరిగి బండ\nమీద వున్న సమరబాహూ, అతడి అను\nచరుడూ ఖడ్గ జీవదత్తులకు కనిపించారు.\nరాతిపలక పక్కకు జరిగేప్పుడయిన శబ్దం\nవింటూనే సమరబాహు, ఎగిరి ఒక గంతు\nవేసి, \"ఆరే, చందూ! రాతిబండ పొట్ట\nలోంచి తోడేళ్ళు పై కొస్తున్నవి!\" అంటూ\nఅరిచాడు.\nఖడ్గ జీవదత్తులు బండ పై కెక్కుతూ,\n\"మేం తోడేళ్ళం కాదు, నీ లాంటి మనుషు\nలమే, భయపడకు సమర బాహూ !\nనీ మిత్రులం,\" అన్నారు.\nఖడ్గ జీవదత్తుల్ని చూసి సమరబాహు\nపొందిన ఆశ్చర్యం అంతా యింతా కాదు.\nఅతడు ఏమో అనబోయాడు గాని గొంతు\nపెగలలేదు. ఇంతలో ఎలుగ్గొడ్డు భటులు\nరాతిపలకను పై కెత్తి కంతను మూసేస్తూ,\n\"మీరందరూ మిత్రులేనా? అయితే తోడేళ్ల\nమందకు కలిసి కట్టుగా విందు భోజనం\nకండి,\" అన్నారు.\nఖడ్గవర్మ కోపంగా వాళ్ళ కేసి తల\nతిప్పేంతలో రాతిపలక దభీమంటూ గట్టిగా\nమూసుకుపోయింది. జీవదత్తుడు, సమర\nబాహు భుజం తట్టి ధైర్యం చెబుతూ,\n\" సమరబాహూ, భయపడకు. స్వర్ణాచారి\nద్వారా సంగతంతా విన్నాం. అతడు మాకు\nపాత మిత్రుడు. మనం అందరం సురక్షి\nతంగా ఈ తోడేళ్ళబండ మీది నుంచి మన\nనివాసప్రాంతాలు చేరగలం. నా మాట\nనమ్ము,'' అన్నాడు.\n\"మనం ప్రాణాలతో యిక్కణ్ణించి\nబయటపడగలమా? అదెలా సాధ్యమవు\nతుంది? ఈ బండ పొట్టలోంచి సొరంగం\nలోకి ఉన్న ద్వారాన్ని ఆ దుష్టులు మూసే\nశారు. బండ దిగి పోవాలంటే చుట్టూ\nఆకలిగొన్న తోడేళ్ళు!\" అన్నాడు సమర\nబాహు నిస్పృహగా.\n'' ఆతోడేళ్ళూ, వాటికి తాము బందీలుగా\nపట్టుకు వచ్చిన మనుషుల్ని మేపే ఎలు\nగ్గొడ్డువాళ్ళూ కూడా మనకు దారి యిస్తారు.\nమనం భూమిలోవున్న బిలంలో ప్రవేసించి,\nయిప్పుడు చుట్టూ కోటగోడల్లావున్న గుట్టల్లోని\nరాతి ప్రదేశం మధ్య ఈ బండ మీదికి\nచేరాం. పైన చంద్రుడు కనిపిస్తున్నాడు\nగదా? అంటే, ఆ దుర్మార్గులు నివసిస్తున్న\nబిలానికీ, ఈ ప్రదేశానికీ మధ్య వచ్చి\nపోయేందుకు ఒకటి రెండు తలుపులూ,\nద్వారబంధాలూ మాత్రమే వున్నవి!\"\nఅన్నాడు జీవదత్తుడు.\n\"మీరు చెప్పింది నిజమే. అయినా\nమనం యీ 'తోడేళ్ళనూ, గురుభల్లూకుడి\nభటులనూ తప్పించుకుని ఎలా పారిపో\nగలమో నా కర్థం కావటం లేదు,\" అన్నాడు\nసమరబాహు.\nజీవదత్తుడు మరేదో చెప్పబోయేంతలో\nబాగా ఆకలిగొన్న తోడే లొకటి కుప్పించి\nపై కెగిరి, రాతిబండలో వున్న పగుళ్ళలో\nఒక చోట ముందుకాళ్ళతో బలంగా పట్టు\nకుని, బండపైకి పాకాలని చూసింది. ఖడ్గ\nవర్మ చప్పున ముందుకు వంగి కత్తితో దాని\nతల మీద బలంగా కొట్టి, మెడ పట్టుకుని\nపైకి లాగి బండ మీద పడవేశాడు.\n\"ఖడ్గా, చాలా మంచి పనిచేశావు!\"\nఅని జీవదత్తుడు ఖడ్గవర్మను మెచ్చుకుని,\n\" ఈ చచ్చిన తోడేలుతో మనకు పనిపడు\nతుంది. సమరబాహూ! ఎలుగ్గొడ్డు ముఠా\nవాళ్ళు యీ తోడేళ్ళకు ఆహారం ఏ సమ\nయాల్లో వేస్తారో నీకు తెలుసా ? '' అన్నాడు.\n\"ఆ దుర్మార్గులు మాట్టాడుకుంటూండగా\nవిన్నాను. ఈ క్రూరమృగాలకు వాళ్ళు\nసూర్యోదయ, సూర్యాస్తమయ కాలాల్లో\nఏ జంతు మాంసమో తెచ్చి వేస్తారు. కాని\nవాళ్ళకు ఆ శ్రమలేకుండా యివి యీలోపలే\nమనను పీక్కుతిన్నా తినవచ్చు.\" అన్నాడు.\nసమరబాహు,\n\" ఖడ్గా, ముందు మనం చూసిన సొరం\nగంలోని ద్వారం కుండా వాళ్ళు తోడేళ్ళకు\nఆహారం వేస్తారనుకుంటాను?\" అన్నాడు\nజీవదత్తుడు.\nఖడ్గవర్మ దూరంగా భూమికి పది అడు\nగుల ఎత్తులో గోడకు బిగించి వున్న తలుపు\nకేసి చూసి, \"తోడేళ్ళను మేపటానికి\nఅదొక్కటే మార్గంలా కనిపిస్తున్నది.\nనీ ఆలోచన ఏమిటి? ఏమైనా మంచి పథకం\nవేయబోతున్నావా?\" అని అడిగాడు.\n\"తోడేళ్ళ బండ మీది నుంచి తమ\nబందీ అయిన వాడెవడూ బతికి బయట\nపడలేడన్న ధీమాతో గురుభల్లూకుడు\nమనను ఆయుధాలతోనే యిక్కడ వదిలాడు.\nఇదే వాడికి, వాడి శిష్యగణానికి ప్రమాద\nకారణం కాబోతున్నది.\" అన్నాడు జీవ\nదత్తుడు చుట్టూ కలయచూస్తూ.\nతరవాత వాళ్ళ మధ్య అంతగా\nసంభాషణ జ ర గ లేదు. బాగా పొద్దు\nపోవటంతో ఒకరు మేల్కుని వుండి,\nతోడేళ్ళ నుంచి ప్రమాదం రాకుండా కావిలి\nకాస్తూండగా తతిమ్మా వాళ్ళు బండ మీద\nపడుకుని నిద్రపోయారు.\nసూర్యోదయం అవుతూండగా బండ\nచుట్టూ వున్న తోడేళ్ళు భీకరంగా అరుస్తూ\nసొరంగ మార్గం వైపున వున్న ద్వారం కింద\nతచ్చాడసాగినై. వాటి అరుపులకు అందరూ\nమేల్కున్నారు. జీవదత్తుడు ఖడ్గవర్మకు\nద్వారాన్ని చూపుతూ, \"మన ఊహ సరై\nనదే! ఎలుగ్గొడ్డు ముఠావాళ్ళు అక్కడ\nవున్న తలుపు తెరిచి తోడేళ్ళకు అందులో\nనుంచి యివతలికి ఆహారం విసరబోతున్నా\nరన్న మాట! ఏవి, నీ విల్లంబులు బయిటికి\nతీసి, ఆ ద్వారానికి గురిచేసి వుంచు.\"\nఅన్నాడు.\nజీవదత్తుడు చెప్పినటే ఖడ్గవర్మ బాణాన్ని\nఎక్కుపెట్టి బండమీద తాపీగా కూర్చు\nన్నాడు. స మ ర బాహు అది చూసి\nభయపడిపోతూ, ''\" అయ్యా, మనం\nఆ దుర్మార్గుల్లో ఒక రిద్దరిని చంపి ప్రయో\nజనం ఏమిటి? మిగతా వాళ్ళు మరింతగా\nరెచ్చిపోయి మనను ఘోర దుర్మరణం\nపాలు చెయ్యరా?\" అన్నాడు.\nసమరబాహు మాటలకు జీవదత్తుడు\nనవ్వుతూ, \" సమరబాహూ! ఇప్పుడు మనను\nఆ దుష్టులు తోడేళ్ళ బండ మీద ఎక్కించి\nదుర్మరణం పాలు చేయాలనే గదా చూస్తు\nన్నది! తోడేళ్ళ నోట పడి శరీరంలోని కండ\nకండా పీకించుకుని చావటంకన్న భయం\nకర మరణం ఏమున్నది?\" అన్నాడు.\nజీవదత్తుడు మాట ముగించే లోపలే\nసొరంగ మార్గం పైనున్న తలుపు కిర్రు\nమంటూ తెరుచుకున్నది. ఇద్దరు ఎలుగ్గొడ్డు\nవాళ్ళు జంతు మాంసంతో నిండి వున్న\nపెద్ద తట్ట నొకదాన్ని పైకెత్తి, మాంసాన్ని\nబయిటికి వేయబోతున్నారు. అదే సమ\nయంలో జీవదత్తుడు హెచ్చరించగానే\nఖడ్గవర్మ గురిచూసి వదిలిన బాణం రివ్వు\nమంటూ పోయి, ఎలుగ్గొడ్డు భటుల్లో ఒకడి\nనొసల మధ్య ఠపీమంటూ బలంగా తగి\nలింది. వాడు ఒక చావుకేక పెట్టి వెనక్కు\nవిరుచుకు పడిపోయాడు. వాడితో పాటు\nరెండవ భటుడూ, మాంసం తట్టా కూడా\nసొరంగ మార్గంలో దభీమంటూ పడి\nపోయినై.\nబిలంలో కలకలం లేచింది. వృకేశ్వరీ\nదేవి ముందు పద్మాసనం వేసుక్కూర్చుని\nధ్యానముద్రలో వున్న గురుభల్లూకుడికి\nధ్యాన భంగం అయింది. అతడు కోపంగా\nలేచి నిలబడి, \"ఏమిటా గంద్రగోళం?\nతోడేళ్ళబండ దగ్గర ఆ అరుపులేమిటి?\nవాటి కింకా ఆహారం వెయ్యలేదా? లేక నిన్న\nదొరికిన బందీలనవి పట్టుకు తింటున్నవా?\"\nఅని, అప్పుడే అక్కడికి పరిగెత్తుకొచ్చిన ఒక\nఎలుగ్గొడ్డు భటుణ్ణి కోపంగా ప్రశ్నించాడు.\n\"గురుభల్లూకా! ప్రమాదం జరిగింది.\nతోడెళ్ళ బండపై నున్న బందీల్లో ఒకడు\nమన వాణ్ణి బాణంకొట్టి చంపాడు. వాడి\nదగ్గిర మరికొన్ని బాణాలు కూడా వున్నవి.\nఇప్పుడేం చేయటం?\" అన్నాడు ఎలుగ్గొడ్డు\nభటుడు.\nగురుభల్లూకుడు కళ్ళెర్రచేసి, ముక్కు\nపుటాలు అదురుతూండగా, \", వృకేశ్వరీదేవి\nప్రియ భక్తుయిన నా శక్తి సామర్థ్యాల\nముందు, ఆ ఆల్ప మానవులేపాటి! ఇప్పుడే\nవాళ్ళనందర్నీ నా పంచశూలానికి ఆహుతి\nచేయబోతున్నాను\" అంటూ సొరంగ\nమార్గం కేసి బయలుదేరాడు.\n—(ఇంకావుంది)",
            "book_page_end": 16
        },
        {
            "title": "ఊహించని ఫలితం",
            "book_page_start": 17,
            "pdf_page_start": 23,
            "pdf_page_end": 28,
            "author": "చందమామ బృందం",
            "genre": "బేతాళ కథ, రాజనీతి",
            "moral": "కేవలం సైనిక శక్తి మీద ఆధారపడటం కంటే ప్రజాభిమానం, నైతికబలం గొప్పవి.",
            "keywords": [
                "ఉపాహారవర్మ",
                "తిరుగుబాటు",
                "ప్రజాబలం",
                "సైనికశక్తి",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు",
                "ఉపాహారవర్మ",
                "బ్రహ్మదత్త రాజు",
                "తిరుగుబాటు నాయకుడు"
            ],
            "locations": [
                "కేకయదేశం",
                "మద్ర దేశం",
                "బ్రహ్మవర్తం",
                "చంద్రభాగా నది"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టు పైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \"రాజా, నీ ప్రయ\nత్నాన్ని నేను మెచ్చుకుంటాను కాని, ఒక్కొ\nక్కప్పుడు ప్రయత్నం వల్ల సాధ్యం కాని\nపనులు దైవికంగా వాటంతట అవే సిద్ధిం\nచటం జరుగుతుంది. అందుకు నిదర్శ\nనంగా నీకు కేకయరాజు ఉపాహారవర్మ\nకథ చెబుతాను, శ్రమ తెలియకుండా విను,”\nఅంటూ ఇలా చెప్పసాగాడు :\nపూర్వం కేకయదేశాన్ని పాలించిన\nఉపాహారవర్మ మహా బలసంపన్నుడు.\nఆయన వద్ద గొప్ప సేన ఉండేది. అంతులేని\nధనసంపద ఉండేది. అందుచేత ఇరుగు\nపొరుగు రాజులు కేకయదేశాన్ని కన్నెత్తి\nచూడ వెరిచేవారు. ప్రజలు కూడా ఉపా\nహరవర్మ వంటి మహాప్రభువు తమకు\nఉన్నందుకు చాలా గర్వపడేవారు. ఉపా\nహరవర్మ ఎలాంటి శత్రుభయమూ ఎరగక\nఎంతో గర్విష్ఠిగానూ నిర్లక్ష్యంగానూ\nఉండేవాడు.\nఒకసారి కేకయదేశపు దక్షిణ ప్రాంతంలో\nఒక పితూరీ లేచింది. అక్కడ ఉండిన\nబలవంతులు కొందరు తిరుగుబాటు చేసి,\nఅరాజకం కలిగించారు. ఈ వార్త తెలియ\nగానే ఉపాహారవర్మ తగిన చర్య తీసుకోక,\nతిరుగుబాటుదార్లు రాజద్రోహం తలపెట్టి\nనట్టయితే వారిని తీవ్రంగా శిక్షిస్తానని తన\nఅధికార్ల చేత ప్రకటన చేయించి, ఆ తిరుగు\nబాటును గురించి పట్టించుకోలేదు.\nమరికొంత కాలానికి రాజుకు మరింత\nదారుణ వార్త అందింది: తిరుగుబాటు\nదార్లు పెద్ద సేనను పోగుచేసుకుని రాజధాని\nమీదికి వస్తున్నారు. అప్పటికీ ఉపాహారవర్మ\nచలించలేదు. తన సేనలు ఎలాటి సేనల\nనైనా నిర్మూలించగలవని ఆయనకు తెలు\nసును. అందుచేత, తిరుగుబాటుదార్లు తన\nసేనలతో పోరాటానికి దిగి, అగ్ని మీదికి\nవచ్చిన మిడతలదండు లాగా నాశనమై\nపోతారని ఆయన అనుకున్నాడు.\nకాని అలా జరగలేదు. యుద్ధరంగంలో\nఏమి జరిగినదీ కూడా ఆయన ఎరగడు.\nరాజుగారి సేనలు చిందరవందర అయా\nయనీ, అనేకమంది సైనికులు శత్రువు\nచేతిలో చచ్చారనీ, కొందరు తిరుగుబాటు\nసేనలో చేరిపోయారనీ, మిగిలినవాళ్ళు\nపారిపోయారనీ, తిరుగుబాటు నాయకుడు\nరాజసౌధానికి వస్తున్నాడనీ తెలిసింది.\nఎవరికీ ఎన్నడూ లొంగని ఉపాహార\nపర్మ కొంత ధనమూ, కొద్ది పరివారమూ\nవెంటబెట్టుకుని రహస్యమార్గం కుండా\nరాజభవనం నుంచి ప్రాణాలతో పారి\nపోవలసి వచ్చింది. ఆ రోజే తిరుగుబాటు\nనాయకుడు రాజభవనం ప్రవేశించి, కేకయ\nదేశానికి కొత్త రాజుగా అభిషేకం పొందాడు.\nశత్రువులు ఈ విజయోత్సవంలో ఉండగా\nఉపాహారవర్మ తన అనుచరులతో సహా\nచప్పున చంద్రభాగానదిని దాటి మద్ర\nదేశంలో ప్రవేశించి, తన మిత్రుడైన మద్ర\nరాజును ఆశ్రయించాడు.\nమద్రరాజు ఉపాహారవర్మ పట్ల ఎంతో\nసానుభూతి చూపి, \" జరిగిన దానికి విచా\nరించకండి. జయాపజయాలు దైవికమైనవి.\nమీకు అన్నివిధాలా నేను తోడ్పడతాను.\nనా సేనలను తీసుకుపోయి మీ శత్రువును\nహతమార్చి, తిరిగి మీ రాజ్యం మీరు ఏలు\nకోండి,\" అన్నాడు.\nఉపాహారవర్మకు ఆత్మవిశ్వాసం తిరిగి\nవచ్చింది. ఈ సారి తనకు నిశ్చయంగా\nవిజయం లభిస్తుందన్న నమ్మకంతో ఆయన\nమద్ర సేనలను వెంటబెట్టుకుని కొత్త\nకేకయ రాజు పైకి యుద్ధానికి వెళ్ళాడు.\nచంద్రభాగా నదీ తీరానే యుద్ధం జరిగింది.\nఆ యుద్ధంలో మద్ర సేనలు చిత్తుగా ఓడి\nపోయాయి. ఉపాహారవర్మ తన గుర్రాన్ని\nకూడా పోగొట్టుకుని, ఎలాగో శత్రురాజుకు\nచిక్కకుండా తప్పించుకుని, ప్రాణాలు\nమాత్రం దక్కించుకుని, అరణ్యమార్గాన\nబయలుదేరాడు.\nఆయన కిప్పుడు ఏమీ మిగలలేదు. సర్వ\nనాశనం అయింది. గర్వం పూర్తిగా నశిం\nచింది. తాను ఎలాగో పొట్టపోసుకోవలసిన\nపరిస్థితి ఏర్పడింది. ఆయన చాలా రోజులు\nప్రయాణించి బ్రహ్మవర్తం చేరాడు. అప్పు\nడది చాలా చిన్న రాజ్యం. ఆ రాజు ఉపా\nహరవర్మతో పోల్చితే చాలా అల్పుడు.\nఅయినప్పటికీ ఉపాహారవర్మ ఆయన వద్దకు\nవెళ్ళి. తాను ఎవరైనదీ చెప్పక, \" మహా\nరాజా. నేను పెద్ద పెద్ద సేనలకు ఆధిపత్యం\nవహించిన వాణ్ణి. నన్ను తమ సేనాపతిగా\nపెట్టుకోండి,\" అన్నాడు.\nబ్రహ్మదత్తరాజు అభ్యంతరం చెప్పలేదు.\nకొంతకాలం గడచింది. సింధు సేనలు\nబ్రహ్మదత్తదేశం మీదుగా జైత్రయాత్ర\nవెళ్ళుతూ, బ్రహ్మదత్తం లోని గ్రామాలను\nకొల్లగొట్టసాగాయి.\n\"మనం సింధు సేనలతో యుద్ధం\nచేద్దాం. చూస్తూ వూరుకుంటే వాళ్ళు రాజ\nధాని మీదికే రావచ్చు.\" అన్నాడు బ్రహ్మ\nదత్త రాజు ఉపాహారవర్మతో.\nఉపాహారవర్మ నిర్ఘాంత పోయాడు.\nబ్రహ్మదత్త సేనలతో పోల్చితే సింధు\nసేనలు చాలా పెద్దవి. ఈ యుద్ధంలో తాను\nమరొక అపజయం చవిచూడబోతున్నానను\nకున్నాడు ఉపాహారవర్మ.\nబ్రహ్మదత్త రాజు సేనలకు తానే\nముందుండి, సైనికులను ఉత్సాహపరిచి\nయుద్ధానికి బయలుదేరాడు. యుద్ధం చాలా\nశీఘ్రంగా ముగిసింది. సింధు సైనికులు\nఅంతలోనే తమ మీద అంతదారుణమైన\nదాడి జరుగుతుందని కలలో కూడా అనుకో\nలేదు. బ్రహ్మదత్త సైనికులు వారిపై పిడు\nగులు పడ్డట్టు పడి పారిపోలేని వారిని వధ\nచేసి, వారి గుడారాలకు నిప్పు పెట్టి, మహా\nభీభత్సం చేశారు. సింధు సైనికుల జైత్ర\nయాత్ర అక్కడే ముగిసింది.\nకొద్ది గంటల అనంతరం బ్రహ్మదత్త\nరాజు విజయోత్సాహంతో రాజధానికి తిరిగి\nవచ్చేటప్పుడు ఉపాహారవర్మ, “మహారాజా,\nకొద్ది మంది మన సైనికులు అంత పెద్ద\nసైనిక శిబిరాన్ని అవలీలగా మట్టుబెట్టడం\nఆశ్చర్యం కాదా? ఇలా జరగటం నాకు\nపూర్వం అనుభవమే. నేను మీ వద్ద\nప్రచ్ఛన్నంగా ఉంటున్న కేకయరాజును.\nనా సేనలో సగం కూడా లేని తిరుగుబాటు\nసైనికులు నన్ను ఓడించి రాజ్యభ్రష్టుణ్ణి\nచేశారు. నిజానికి ఆ యుద్ధంలో నేను పాల్గొన\nలేదు. కాని అదే ఇప్పుడు కళ్ళారా\nచూశాను.\" అన్నాడు.\nబ్రహ్మదత్త రాజు నవ్వి, \" యుద్ధంలో\nవిజయం సంఖ్య మీద అంతగా ఆధార\nపడదు; సైనికుల విజయ కాంక్షపై ఎక్కువ\nఆధారపడుతుంది,'' అన్నాడు.\nతాను ఎవరో బయటపెట్టిన అనంతరం\nఉపాహారవర్మకు బ్రహ్మదత్త రాజు వద్ద\nకొలువు చెయ్య బుద్ధిపుట్టలేదు. అదీ కాక\nఅతనికి తన దేశం మీద మనసు పోయింది.\nతనకిక గొప్ప భవిష్యత్తు లేదు. పొట్ట\nపోసుకునేటందుకు అజ్ఞాతంగా దేశాంత\nరాలలో ఉండేకన్న, ఏదో మారుపేరు\nపెట్టుకుని తన దేశంలోనే ఉండవచ్చు.\nఈ ఉద్దేశంతో ఉపాహారవర్మ తన దేశా\nనికి బయలు దేరాడు. ఆయన చంద్రభాగా\nనదిని దాటి కేకయ సరిహద్దులో అడుగు\nపెట్టగానే కొందరు రాజభటులు ఆయనను\nసమీపించి, \"ఎవరు నువు?\" అని ఆడిగారు.\n\"నేను ఎవరైతే మీకేమిటి?\" అని\nఉపాహారవర్మ ఎదురు ప్రశ్న వేశాడు.\n\" మా రాజుగారు కొత్తగా వచ్చే వారిపై\nనిఘా ఉంచుతున్నారు,” అని ఒక భటుడు\nజవాబు చెప్పాడు.\n\"మీ రాజుకు కొత్తవాళ్ళంటే ఎందు\nకంత భయం?” అన్నాడు ఉపాహారవర్మ.\n\"మా రాజు నడమంత్రపు రాజు.\nతిరుగుబాటుచేసి మా పాతరాజు ఉపాహార\nవర్మను జయించి రాజయాడు. ఈయన\nగారికి ఆయనగారు తిరిగి వచ్చి ఎక్కడ\nరాజ్యం లాక్కుంటాడో నని బెదురు!\"\nఅన్నాడొక భటుడు.\nఇన్ని సంవత్సరాల అనంతరం కూడా\nఈ తిరుగుబాటుదారు తనను గురించి\nఎందుకు భయపడుతున్నాడో ఉపాహార\nవర్మ ఊహించలేక పోయాడు.\nఏ మయితే అదే అవుతుందని అతను,\n\"నేనే ఆ ఉపాహారవర్మను. నేను రాజుగా,\nపెద్ద సేనకు అధిపతిగా ఉండగా నా మీద\nకత్తి కట్టినవాడు దిక్కులేని స్థితిలో ఉన్న\nనన్ను గురించి ఇంత భయపడటం\nచిత్రంగా ఉన్నది,” అన్నాడు.\nఈ మాట వినగానే భటులు ఉపాహార\nవర్మ కాళ్ళపైన పడి, \" తమరిని పోల్చ\nలేదు, మహారాజా! తమరు వెంటనే తిరిగి\nవెళ్ళి పాండి. లేకపోతే మీ ప్రాణాలు\nదక్కవు.” అన్నారు.\n\" నేను జీవచ్ఛవాన్ని. పోగొట్టుకోవ\nటానికి నాకు ప్రాణాలు తప్ప ఇంకేమీ లేవు.\nనేను ఈ గడ్డ మీదనే చస్తాను. సరేనా?”\nఅన్నాడు ఉపాహారవర్మ.\nభటులు తమలో తాము కూడబలు\nక్కుని, ఒక భటుడి దుస్తులు అతనికి వేసి,\nతమ వెంట తమ బసకు తీసుకుపోయారు.\nరాజధానిలో ఉపాహారవర్మ కోసం ప్రాణా\nలివ్వటానికి సిద్ధంగా ఉన్నవాళ్ళు అన్ని\nతరగతులలోనూ ఉ న్నారు. వాళ్ళకు\nఆయన తిరిగి వచ్చాడన్న వార్త క్షణాల\nమీద అందింది. వెంటనే పథకం తయా\nరయింది. రాజమందిరంలోనే తిరుగు\nబాటు రాజు తన సేవకుల చేతనే హత్య\nచేయ బడ్డాడు. అదే రోజు తిరుగుబాటులో\nపాల్గొన్న వారంతా కారాగృహంలో బంధించ\nబడ్డారు. మర్నాడు ఉపాహారవర్మ ప్రజల\nఆనందోత్సవాల మధ్య తన సింహాసనం మీద\nతాను తిరిగి కూర్చున్నాడు.\nబేతాళుడు ఈ కథ చెప్పి. \" రాజా,\nతిరుగుబాటురాజు ఉపాహారవర్మను ఓడించి\nకూడా ఆయనంటే ఎందుకంతగా భయ\nపడ్డాడు? ఉపాహారవర్మ విశ్వప్రయత్నం\nచేసి కూడా సాధించని విజయాన్ని ఏమీ\nచెయ్యకుండా ఎలా సాధించాడు? ఈ ప్రశ్న\nలకు సమాధానం తెలిసి కూడా చెప్పక\nపోయావో నీ తల పగిలిపోతుంది.\" అన్నాడు.\nదానికి విక్రమార్కుడు, \" ఓడిపోయి\nనప్పటికీ ఉపాహారవర్మ అంటే ప్రజలకు\nఅమితమైన అభిమానం ఉండి ఉండాలి.\nదానికి కొంత కారణం తిరుగుబాటు నాయ\nకుడి దుష్పరిపాలన కూడా కావచ్చు.\nఏమైనా, ఉపాహారవర్మకు ప్రజాబలం\nఉన్నదని తెలిసే తిరుగుబాటు రాజు భయ\nపడ్డాడు. ఆ ప్రజాబలాన్ని సరిగా వినియో\nగించుకోక ఉపాహారవర్మ రెండుసార్లు అప\nజయం పొందాడు. అతనికి సైనికబలంలో\nఅమితమైన విశ్వాసం ఉన్నట్టు స్పష్టం.\nకాని తిరిగి అతనికి రాజ్యం ఇప్పించింది\nప్రజాబలం. ఈ సంగతి బ్రహ్మదత్తరాజు\nనుంచి ఉపాహారవర్మ తెలుసుకుని ఉండ\nవలసింది, కాని తెలుసుకోలేకపోయాడు.\nబ్రహ్మదత్త సైనికులు శత్రువును సైని\nకులుగా కన్న ప్రజలుగానే ఎదుర్కొన్నా\nరనటానికి సందేహం లేదు,\" అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు.\n—(కల్పితం)",
            "book_page_end": 22
        },
        {
            "title": "సోమదేవుడి అదృష్టం",
            "book_page_start": 23,
            "pdf_page_start": 29,
            "pdf_page_end": 35,
            "author": "ఏ. సి. సర్కార్, ఐంద్రజాలికుడు",
            "genre": "ఫాంటసీ, విజ్ఞానం/తంత్రం",
            "moral": "కేవలం అదృష్టం కాకుండా, తెలివి, విజ్ఞానం సరైన సమయంలో ఉపయోగపడతాయి.",
            "keywords": [
                "సోమదేవుడు",
                "హీరావతి",
                "పాటూంగా",
                "ఇంద్రజాలం",
                "ఉర్లగడ్డ"
            ],
            "characters": [
                "సోమదేవుడు",
                "పాటూంగా రాజు",
                "హీరావతి",
                "భటుడు"
            ],
            "locations": [
                "మణిద్వీపం",
                "ఆలూపురం",
                "చెరసాల"
            ],
            "content": "రాజకుమారుడు సోమదేవుడు సముద్రం\nమీద ప్రయాణం చేస్తూ ఉండగా, నీటి\nఅడుగున ఉన్న శిలకు తగిలి అతని నౌక\nభగ్నమయింది. సోమదేవుడికి ఒక దుంగ\nదొరకటం వల్ల అతను దాని మీద పడుకుని,\nముణగకుండా తేలి ప్రాణాలు కాపాడుకో\nగలిగాడు. నౌకలోని మిగతా వాళ్ళంతా\nసముద్రంలో ముణిగిపోయారు.\nసోమదేవుడు ఆ దుంగ మీద స్పృహ\nతప్పి రెండు రోజులపాటు సముద్రంలో\nకొట్టుకు పోయిన మీదట, అతను ఒక\nవిచిత్రమైన దీవి చేరాడు. పెద్ద పెద్ద\nఅలలు అతన్ని సముద్రతీరపు ఇసుక మీదికి\nతోసివేశాయి.\nసూర్యకిరణాల స్పర్శకు సోమదేవుడికి\nస్పృహ వచ్చింది. అతను కళ్ళు తెరిచి,\nతాను సముద్రం నుంచి నేలకు చేరు\nకున్నట్టు గ్రహించాడు. అతని సమీపంలో\nచిన్న గుట్ట ఉన్నది. అతను నీరసంగా\nలేచి, అతి ప్రయాసతో ఆ గుట్ట ఎక్కి\nదిగాడు. అతని కళ్ళకు విస్తీర్ణమైన పొలా\nలలో ఉర్లగడ్డలు పంట కనిపించింది. పంట\nఏపుగా పెరిగి పచ్చని ఆకులతో నవ నవ\nలాడుతున్నది. నీరసంగా ఉండటం చేత\nఅతని తల తిరగనారంభించింది. అతను\nస్పృహతప్పి ఉర్లగడ్డ మొక్కల మధ్య\nపడిపోయాడు.\nఅతనికి మళ్ళీ స్పృహ తెలిసే సరికి\nఅతను ఒక అందమైన గదిలో చక్కని\nపక్క మీద పడుకుని ఉన్నాడు. ఒక వింత\nమనిషి, చేతిలో బల్లెం పట్టుకుని, వంగి\nఅతని కేసి చూసి, క్రూరంగా నవ్వాడు.\n\"నే నెక్కడ ఉన్నాను? \" అని సోమ\nదేవుడు అడిగాడు.\n\" ఆలూపురం రాజైన పాటూంగా మహా\nరాజు భవనంలో,” అన్నాడు వింతమనిషి.\nసోమదేవుడు చేతులూ, కాళ్ళూ కద\nలించ బోయాడు, కాని అవి మంచానికి\nదృఢంగా బంధించి ఉండటాన కదలలేదు.\n“నన్నెందు కిలా బంధించారు?\" అని\nసోమదేవుడు అడిగాడు.\n\"నిన్ను బందీగా ఉంచమని పాటూంగా\nమహా రాజు ఆజ్ఞ. నువు మా దేశంలోకి\nదురాక్రమణ చేశావు. బహిరంగ విచారణ\nజరిపి, నీకు మరణదండన విధిస్తారు,”\nఅన్నాడు భటుడు.\nవిధివైపరీత్యాన్ని తలుచుకుని సోమ\nదేవుడు నిట్టూర్చాడు. తాను బయలుదేరి\nనది మణి ద్వీపాని కి మణిద్వీప రాజ\nకుమార్తెను పెళ్ళాడే ఉద్దేశంతో తాను\nసపరివారంగా తన దేశం నుంచి నౌకలో\nప్రయాణమైనాడు. కాని విధి వక్రించింది.\nతాను ఒక వింత ద్వీపంలో అనాగరికులకు\nచిక్కి, నిస్సహాయుడుగా మృత్యువుకు బలి\nకాబోతున్నాడు! అతని బుర్ర పని చెయ్య\nలేదు. అతను నిద్రపోయాడు.\n'భటుడు వచ్చి తనను మంచం నుంచి\nబంధవిముక్తుణ్ణి చేసేటప్పుడు అతనికి\nమెలకువ వచ్చింది. ఆ భటుడు అతన్ని\nరాజభవనం కుండా నడిపించుకుంటూ\nపోయి కారాగృహాన్ని చేరుకుని, అక్కడ\nఇతర భటుల సహాయంతో అతన్ని ఒక\nగదిలోకి నెట్టాడు.\n\"నన్ను ఇక్కడికి తెచ్చా వెందుకు?\"\nఅని సోమదేవుడు అడిగాడు.\n\"ఇంతకాలమూ నువు అస్వస్థుడివి.\nఇప్పుడు అందరు ఖైదీలవంటి వాడివే,\"\nఅని జవాబు వచ్చింది.\nచీకటి కొట్టుకు తాళంవేసి భటుడు వెళ్ళి\nపోయాడు. సోమదేవుడు గదిలో కూర్చుని\nతన దురదృష్టానికి విచారించసాగాడు.\nఅతని వెనక ఉన్న గోడ మీద ఎవరో\nతట్టినట్టు వినిపించింది. గోడ వెనక నుంచి\nఎవరో ఆ చప్పుడు చేశారు. సోమదేవుడు\nఆ గోడ మీద రెండుసార్లు తట్టాడు.\nవెంటనే అవతలి మనిషి నుంచి జవాబుగా\nరెండుసార్లు గోడ తట్టిన చప్పుడయింది.\n\"అవతలి మనిషి ఎవరై ఉంటారా?”\nఅని ఆశ్చర్యపడుతూ, గోడలో ఏదైనా\nరంధ్రం ఉంటుందేమోనని వెతికాడు,\nసోమదేవుడు. కాని గోడలో రంధ్రం లేదు.\nఅతని నడుము పట్టి లోపల ఎప్పుడూ\nఒక చిన్న చాకు ఉంటుంది. సోమదేవుడు\nదానిని పైకి తీసి, గోడలోని ఒక ఇటుక\nచుట్టూ ఉండే సున్నం గీరి, ఇటుకను\nఊడదీశాడు. దానిలో నుంచి తొంగి చూస్తే\nఒక అసాధారణ సౌందర్యవతి అతని కంట\nపడింది. ఆమె దుస్తులూ, కేశాలంకరణా\nచెరిరి ఉన్నప్పటికీ ఆమె రాజకుమార్తెలాగే\nకనబడింది.\n\"మీ రెవరు?\" అని సోమదేవుడు\nఆమెను అడిగాడు.\n\" నేను మణిద్వీప రాజకుమార్తెను. మరి\nమీ రెవరు?'' అని ఆమె అడిగింది.\nఆమె జవాబు వినగానే సోమదేవుడి\nగుండె ఎగిరి గంతేసింది. తాను సముద్ర\nప్రయాణం చేసిన మణిద్వీప రాజకుమార్తె\nహీరావతి ఈమేనన్నమాట!\n\"నేనా? నేనొక అభాగ్యపు రాజకుమా\nరుణ్ణి. ఓడ పగిలి ఇక్కడ వచ్చి పడ్డాను.\nఈ వింత దేశానికి మీరెలా వచ్చారు?\" అని\nసోమదేవుడు ఆమెను అడిగాడు.\n\" నేను కూడా నౌకాభంగం ద్వారానే\nఇక్కడ చేరాను. నేను మా మేనమామ\nఉండే దీవికి పోతూండగా సముద్ర\nమధ్యంలో తుపాను వచ్చి మా ఓడ ముణిగి\nపోయింది. కెరటాలు నన్నీ దీవి మీద పడే\nశాయి. ఈ దేశపు రాజు పాటూంగా ఒంటి\nకంటివాడూ, గూనివాడూనూ. వాడు నన్ను\nపెళ్ళాడతానంటే నేను నిరాకరించాను.\nఅందుకని ఇక్కడ బంధించారు. నన్ను\nఏం చెయ్యబోతారో తెలీదు గాని, ఆ గూని\nవాణ్ణి పెళ్ళాడే కన్న చావే నాకు మేలు,”\nఅన్నది హీరావతి, కంట నీరు పెడుతూ.\nఅంతలో అడుగుల సవ్వడి విన వచ్చింది.\nసోమదేవుడు గోడలోని కంతకు అడ్డంగా\nకూర్చున్నాడు. భటుడు ఒకడు వచ్చి,\nఅతని గదిలో భోజనం ఉంచి వెళ్ళాడు.\nమనకు పెట్టిన భోజనంలో ఉర్లగడ్డతోనే\nరకరకాల వంటకాలు తయారయినట్టు\nమీరు గమనించే ఉండాలి,\" అన్నది\nహీరావతి.\n\"నేను ఈ దీవి చేరుతూనే అంతులేని\nఉర్లగడ్డ పొలాలు చూశాను. ఉర్లగడ్డతోనే\nమనం బయటపడగలమని నాకు తోస్తున్నది.\nరాజకుమారీ, నేనొక ఆలోచన చేశాను.\nనేనొక మిత్రుడి వద్ద కొన్ని ఇంద్రజాల\nవిద్యలు నేర్చి ఉన్నాను. మీరు సహాయ\nపడినట్టయితే నా పధకం పారవచ్చు,”\nఅన్నాడు సోమదేవుడు.\n\"నన్నేం చెయ్యమంటారో చెప్పండి.\nఇక్కడి నుంచి బయటపడటానికి నన్ను\nఏం చెయ్యమన్నా చేస్తాను.\" అన్నది\nహీరావతి.\n\" ఈసారి భటుడు వచ్చినప్పుడు వాడితో,\nమీ మనసు మారిందనీ, రాజును పెళ్ళాడ\nటానికి సిద్ధంగా ఉన్నాననీ చెప్పండి.\nమిమ్మల్ని రాజు దగ్గిరికి తీసుకుపోతారు.\nరాజును పెళ్ళాడటానికి ఒక నెల గడువు\nఅడగండి. మీకు రాజభవనమంతా కలయ\nతిరగటానికి, కారాగృహానికి రావటానికీ అవ\nకాశం దొరుకుతుంది. మీరేది అడిగినా రాజు\nనిరాకరించడు. ఒకటి, రెండు రోజులలో\nనా యుక్తి ప్రయోగించి మీకు విమోచనం\nకలిగిస్తాను,\" అన్నాడు సోమదేవుడు.\nరాజకుమార్తె అతను చెప్పినట్టే చేసి\nచెరసాల నుంచి బయటపడింది. ఆమెను\nరాజు ఎంతో మర్యాదగా, అభిమాన అతిధిగా\nచూసుకోసాగాడు. సోమదేవుడి కోరికపై ఆమె\nఅతనికి కొంత బంగారం ఇచ్చింది.\nసోమదేవుడు ఆ బంగారాన్ని తన కాపలా\nదారుకు కానుకగా ఇచ్చి, \"చూడు, బాబూ,\nనేను మంచి నీళ్ళు తాగే గాజులోటా మరీ\nచిన్నదిగా ఉన్నది. నాకు రెండు పెద్ద గాజు\nలోటాలు, బాగా ఎత్తున్నవి ఇప్పిద్దూ, నీకు\nపుణ్యం ఉంటుంది.'' అన్నాడు.\nకాపలావాడికి ఇదేమంత ప్రమాదమైన\nకోరికగా కనిపించలేదు. అందుచేత వాడు\nరెండు ఎత్తయిన పెద్ద లోటాలు తెచ్చి సోమ\nదేవుడికి ఇచ్చాడు. అంతేగాక, లంచం\nపుచ్చుకున్న కృతజ్ఞతతో వాడు సోమదేవు\nడితో కబుర్లు చెప్పనారంభించాడు.\n\"మీది చాలా చక్కని దేశం. ఇక్కడ\nదివ్యమైన ఉర్లగడ్డలు అవుతాయి,\" అన్నాడు\nసోమదేవుడు వాడితో.\n\" అవునవును. మేం కాయించే ఉర్ల\nగడ్డలు ప్రపంచంలో మరెక్కడా కాయవు,\"\nఅన్నాడు భటుడు గర్వంతో.\n\"కాని నేను తలుచుకున్నానంటే\nమీ దేశంలో ఉర్లగడ్డ అన్నది కాకుండా\nచెయ్యగలను. నేను ఆజ్ఞాపించానంటే ఉర్ల\nగడ్డలు పెరగటం మానేస్తాయి. ఉర్లగడ్డలు\nనా మాట ఎలా వింటాయో నీకు రేపు\nచూపిస్తాను. పిడికెడు ప్రమాణంలో\nఉండే ఉర్లగడ్డ ఒకటి వచ్చేటప్పుడు తీసు\nకురా. వచ్చేటప్పుడు మీ రాజుగారిని సపరి\nవారంగా వెంట బెట్టుకురా, నా శక్తి ఆయన\nకూడా చూస్తారు,'' అన్నాడు సోమదేవుడు.\nసోమదేవుడి ప్రతిజ్ఞ క్షణంలో రాజుగారి\nచెవిన పడింది. మర్నాడు ఉదయం ఆయన\nతన అనుచరులతో సహా చెరసాల వద్ద\nహాజరయాడు.\nసోమదేవుడు ఒక ఎత్తయిన గాజు లోటా\nపై కెత్తి అందరికీ చూపాడు. దాని నిండా\nనీరున్నది. రాజుగారిచ్చిన ఉర్లగడ్డను అతను\nతన అరిచేతిలో పట్టుకుని అది పిడికెడు\nఉండటం గ్రహించాడు; దాన్ని నింపాదిగా\nలోటాలోకి జారవిడిచాడు. ఉర్లగడ్డ నీటిలోకి\nదిగసాగింది. అది గ్లాసులో దాదాపు సగం\nలోతుకు దిగాక అతను. \"ఆగు!\" అన్నాడు.\nఉర్లగడ్డ దిగటం మానేసి, మధ్యలో నిలిచి\nపోయింది. అతను చిరునవ్వు నవ్వుతూ\nరాజునూ, అతని అనుచరులనూ చూశాడు.\nవాళ్ళ ముఖాలలో విభ్రాంతి కనిపించింది.\nఅతను వారితో, '' ఉర్లగడ్డ నా ఆజ్ఞలను\nపాలిస్తుందన్నది మీరు ప్రత్యక్షంగా చూశారు\nగద. నేను ఏం చెయ్యమన్నా ఉర్లగడ్డ\nచేస్తుంది. ఇప్పుడు మంత్రం చదివి, దాన్ని\nఅడుగుకు దింపేస్తాను,\" అన్నాడు.\nఅతను ఏవో మంత్రాలు చదువుతూ\nగాజు లోటాలోని నీటిని కలియబెట్టాడు.\nఉర్లగడ్డ మళ్ళీ దిగటం ప్రారంభించి అడు\nగుకు చేరుకున్నది.\n'\" అతన్ని విడిచెయ్యండి! అతను ఏమి\nకోరితే అది చెయ్యండి! అతని శక్తులు\nఅమోఘం! మన ఉర్లగడ్డ పంటను నాశనం\nచెయ్యగలడు!\" అన్నాడు రాజు కంగారుగా.\nసోమదేవుణ్ణి చెరవిడిపించి, అత ని కి\nరాజూ, అతని పరివారమూ తలలు వంచి\nప్రణామాలు చేశారు.\n\" మమ్మల్ని క్షమించండి. మా మీద\nకనికరించి, కొంత కాలంపాటు మా ఆతిథ్యం\nస్వీకరించండి. మా తప్పులు మరిచిపోయి\nమీకు ఏది కావలిస్తే అది అంతా పట్టుకు\nపొండి.\" అన్నాడు రాజు వణికిపోతూ,\nగద్గద స్వరంతో,\nసోమదేవుణ్ణి పల్లకీలో కూర్చోబెట్టి రాజ\nభవనానికి తీసుకు పోయారు. రాజు అతనికి\nఅనేక అమూల్యమైన కానుకలు ఇచ్చి.\n\"ఏమిటి తమరి ఆజ్ఞ? \" అని అడిగాడు.\n\" నేను వీలయినంత త్వరగా మా దేశా\nనికి తిరిగిపోవాలి. మంచి నౌకను సిద్ధం\nచేయించండి.\" అన్నాడు సోమదేవుడు.\nతరవాత అతను హీరావతి కేసి తిరిగి,\n\"ఏమండీ, మీ కోరిక ఏమిటి? మీరు\nరాజుగారిని పెళ్ళాడి ఇక్కడే ఉంటూ\nఆయన సంసారం చక్కదిద్దుతారా?\" అని\nఅడిగాడు.\n\" లేదు. మీకు అభ్యంతరం లేకపోతే\nమీ వెంట వచ్చి మీ సంసారమే చక్క'\nదిద్దుతాను,\" అన్నది హీరావతి.\nఒక వారానికల్లా ఆలూపురం రేవు నుంచి\nఒక నౌక బయలుదేరింది. అందులో సోమ\nదేవుడూ, హీరావతీ ఉన్నారు.\nఒకనాడు ప్రయాణం మధ్యలో హీరా\nవతి సోమదేవుడితో రహస్యంగా, \" నేను\nమీకు అందజేసినది పొడుగు తోక గల\nగరాటీ ఒకటి, ఇంత ఉప్పు మాత్రమేగదా,\nమీ ఇంద్రజాలం ఎలా చెయ్య గలిగారు?\"\nఅని అడిగింది.\n\" చాలా తేలిక ! అమిత తేలిక! నువ్వి\nచ్చిన ఉప్పుతో చిక్కని ఉప్పు నీరు\nతయారు చేశాను. ఒక గాజు లోటాలో\nసగం వరకు మంచి నీరు పోశాను. తరు\nవాత గరాటీ పెట్టి ఆ లోటాలోకే ఉప్పు నీరు\nనింపాదిగా పోశాను. బరువైన ఉప్పనీరు\nఅడుగుకు చేరింది. మంచినీరు దానిపైన\nతేలింది. రెండు రకాలనీరూ కలిసే చోటు\nగుర్తు పెట్టుకున్నాను. ఉర్లగడ్డ అక్కడి\nదాకా దిగగానే ఆగమన్నాను. పిడికెడు\nప్రమాణం గల ఉర్లగడ్డ చిక్కని ఉప్పునీటి\nపైన తేలుతుంది. అందుచేత ఉర్లగడ్డ\nఆ నీటి మీద తేలింది. తరవాత నేను\nమంత్రాలు చదువుతూ లోటాలో నీరు కెలికే\nసరికి నీరంతా ఏకమై, ఉప్పు నీరు పలచ\nబడి, ఉర్లగడ్డ దిగిపోయింది.\" అన్నాడు\nసోమదేవుడు. రాజకుమార్తె నవ్వి, అతని\nకేసి మెచ్చుకుంటూ చూసింది.",
            "book_page_end": 29
        },
        {
            "title": "గుణపాఠం",
            "book_page_start": 36,
            "pdf_page_start": 36,
            "pdf_page_end": 36,
            "author": "బూర్లె నాగేశ్వరరావు",
            "genre": "నీతి కథ, హాస్యం",
            "moral": "ఇతరులను బాధించడం తప్పు. దండన భయంతో కాక, అనుభవం ద్వారా గుణపాఠం నేర్చుకోవాలి.",
            "keywords": [
                "గుణపాఠం",
                "చిలిపితనం",
                "శాస్త్రి",
                "దండన",
                "రాయి విసరడం"
            ],
            "characters": [
                "చిన్నప్ప",
                "శాస్త్రి",
                "పెద్దమనిషి"
            ],
            "locations": [
                "ఒక గ్రామం",
                "వీధి"
            ],
            "content": "ఒక గ్రామంలో చిన్నప్ప అనే కుర్రవాడు చదువూ సంధ్యా లేకుండా అల్లరి చిల్లరగా\nవీధుల వెంట తిరిగే వాడు. వాడు ఒకనాడు వీధి పక్కన ఒక చెట్టు కింద కూర్చుని\nఉండగా, నున్నటి గుండూ, పిలకా పెట్టుకుని ఒక శాస్త్రిగారు వీధివెంట పోతూ కనిపించాడు.\nచిలిపితనం కొద్దీ చిన్నప్ప ఒక చిన్నరాయి తీసుకుని శాస్త్రిగారి గుండుకు గురిగా\nకొట్టాడు. శాస్త్రి గుండు బొప్పి కట్టి బాధపెట్టింది. ఆయన తలతిప్పి చూసేసరికి ఎటో చూసి\nనవ్వుకుంటూ చిన్నప్ప కనిపించాడు.\nవాడికి గుణపాఠం నేర్పాలనుకుని శాస్త్రి వాణ్ణి దగ్గిరికి పిలిచి, \"ఎంత మంచి గురిరా\nనీదీ!” అంటూ ఒక పావలా వాడి చేతిలో పెట్టి వెళ్ళిపోయాడు.\nశాస్త్రి ఉద్దేశం గ్రహించలేక చిన్నప్ప ఆనందంతో పొంగిపోయి, మళ్ళీ చెట్టుకింద\nకూర్చున్నాడు. కొద్దిసేపట్లో ఆ దారినే మరో పెద్దమనిషి వెళుతూ ఉండటం వాడికి\nకనిపించింది.\nఈ సారి మరి కాస్త పెద్దరాయి తీసుకుని వాడు ఆ పెద్దమనిషి తలకు గురిగా\nకొట్టాడు. ఆ పెద్దమనిషి మండిపడి వాణ్ణి దగ్గిరికి రమ్మన్నాడు. చిన్నప్ప సంతోషంతో\nపరిగెత్తుకుంటూ వచ్చి, డబ్బుల కోసం చెయ్యిచాచాడు. కాని ఆ పెద్దమనిషి వాడి రెండు\nదవడలూ వాయగొట్టి, “పో వెధవా!” అన్నాడు.\nచిన్నప్పకు బుద్ధి వచ్చింది. వాడు మరెన్నడూ ఎవరిమీదా రాళ్ళు విసరలేదు.\n—బూర్లె నాగేశ్వరరావు",
            "book_page_end": 36
        },
        {
            "title": "పాడే మేక",
            "book_page_start": 31,
            "pdf_page_start": 37,
            "pdf_page_end": 40,
            "author": "టి. ఉమాపతి",
            "genre": "నీతి కథ, రాజ కథ",
            "moral": "డబ్బు, సంపద కంటే ప్రేమ, స్నేహం, మరియు సహాయం ముఖ్యమైనవి.",
            "keywords": [
                "రాజు",
                "సైనికుడు",
                "ప్రేమ",
                "ధనం",
                "సంగీతం"
            ],
            "characters": [
                "బ్రహ్మదేశపు రాజు",
                "సైనికుడు",
                "రాజకుమార్తె",
                "స్వర్ణకారుడు",
                "మంత్రి"
            ],
            "locations": [
                "బ్రహ్మదేశం",
                "రాజభవనం",
                "చీకటి కొట్టు"
            ],
            "content": "బ్రహ్మదేశంలో ఒక రాజు ఉండేవాడు.\nఆయనకు సంగీతం అంటే అమిత ఇష్టం.\nఆ రాజు అచ్చగా చంద్రకాంత శిలలతో\nఒక మహా భవనం నిర్మించు కున్నాడు.\nఆటుగా వెళ్ళే వాళ్ళు తప్పని సరిగా ఆగి\nదాన్ని చూసి ఆనందించే. అమిత నున్నగా\nఉండే దాని గోడలను చేత్తో నిమిరేవాళ్ళు.\nఅందుచేత రాజు, భవనం గోడలను ఎవరూ\nమకిల పరచకుండానూ, వాటి మీద ఏదైనా\nరాయకుండానూ రాత్రిం బగళ్ళు కాపలా\nఏర్పాటు చేశాడు.\nఒక శీతకాలపు రాత్రి చలిలో ఒక\nసైనికుడు రాజభవనానికి కాపలా కాస్తు\nన్నాడు. చలి దుర్భరంగా ఉన్నది. జరుగు\nబాటు గల వాళ్ళందరూ వెచ్చగా కప్పుకుని\nనిద్ర పోతూంటే తనబోటి పేదవాడు చలితో\nవణుకుతూ విధి నిర్వహించటం చాలా\nఆక్రమమని వాడికి తోచింది.\n\" నేనే రాజునై వెచ్చగా లోపల పడు\nకుని ఉండి, రాజు ఈ చలిలో ఇలా కాపలా\nకాయవలిసి వస్తే ఎంత బాగుండేది !\" అను\nకున్నాడు సైనికుడు. కాని అలా జరగదు.\nఅకస్మాత్తుగా వాడికి ఒక ఆలోచన\nవచ్చింది. రాజుకు తన స్థితి అర్ధం కావ\nటానికి ఒకటే ఉపాయం! వాడు ఒక బొగ్గు\nముక్క తీసుకుని రాజభవనం గోడల మీద\nఇలా రాశాడు:\n\"డబ్బుగల వాడిదే ప్రపంచం,\nదరిద్రుడిది ఖాళీ కంచం! \"\nతాను రాసినది చూసుకుని సైనికుడు\nచాలాసేపు మురిసిపోయాడు. కాని, రాజు\nతనను కాపలా ఉంచినది ఎందుకో వాడు\nపూర్తిగా మరిచిపోయాడు.\nతెల్లవారగానే రాజోద్యోగులు వచ్చి\nగోడలు తనిఖీ చేసి, సైనికుడు రాసినది\nచూసి, రాజుతో ఫిర్యాదు చేశారు.\nరాజు రాత్రి కాపలా కాచిన సైనికుణ్ణి\nపిలిచి, \" గోడల మీద రాసినది నువేనా?\"\nఅని అడిగాడు.\n” అవును, మహారాజా! ప్రపంచంలో\nధనాన్ని మించిన సుఖం లేదని నమ్మకం\nకలిగి అలా రాశాను.\" అని ధైర్యంగా\nసైనికుడు జవాబిచ్చాడు.\n“అయితే నీకు ధనం కావాలన్న మాట!\"\nఅన్నాడు రాజు.\n\" అవును, మ హారాజా!\" అన్నాడు\nసైనికుడు.\n\"అయితే నీకు కావలిసి నంత ధనం\nఇస్తాను.\" అన్నాడు రాజు.\nఆయనకు అనేక వందల ఎకరాల తోట\nఉన్నది. దాని చుట్టూ ప్రహరీ గోడ ఉన్నది.\nఆ ప్రహరీ గోడ దిగువన ఒక చీకటి కొట్టు\nకట్టించి, అందులో వెండి, బంగారాలు\nకుప్పలు పోయించి, సైనికుణ్ణి రాజు\nఆ కొట్టులో బంధించాడు.\nరాజకుమార్తె ఆ సైనికుడి దుస్థితికి జాలి\nచెంది, దిగులు పడసాగింది. ఆమెకు అతను\nఅపరాధిలాగా కనిపించలేదు. పై పెచ్చు\nగొప్ప నిజాయితీ పరుడుగానూ, ధైర్యశాలి\nగానూ కనిపించాడు. అతని కోసం ఏ దైనా\nచెయ్యాలని ఆమె నిశ్చయించుకున్నది.\nఆ నగరంలో ఒక స్వర్ణకారుడు ఉండే\nవాడు. రాజకుమార్తె అతని వద్దకు వెళ్ళి,\nసంగతి చెప్పి, సలహా అడిగింది. ఆ రాత్రి\nస్వర్ణకారుడు తోటలోని ప్రహరీగోడ వద్దకు\nవెళ్ళి, గోడదిగువ నుంచి ఒక రాయి తొల\nగించి, చీకటికొట్టులో ఉన్న సైనికుణ్ణి, తనకు\nకొంత వెండి బంగారా లివ్వమని అడిగాడు.\nసైనికుడు అతనికి డబ్బు ఇచ్చాడు. దానితో\nస్వర్ణకారుడు సైనికుడికి రోజూ ప్రహరీ గోడ\nలోని కంతకుండా ఆహారం అందిస్తూ\nవచ్చాడు.\nరాజకుమార్తెకు రోజు రోజుకూ ఆ సైని\nకుడి పై ప్రేమ పెరగ సాగింది. అతన్ని\nఎలాగైనా చెర విడిపించాలని తీవ్రంగా\nఆలోచించి, చివరకు ఒక ఉపాయం\nచేసింది. ఆమె చీకటి కొట్టులో ఉన్న వెండి\nబంగారాలు స్వర్ణకారుడికి ఇచ్చి, అతనిచేత\nఒక వెండి మేక బొమ్మ తయారు చేయిం\nచింది. అది చక్కని సంగీతం వినిపిస్తుంది.\nస్వర్ణకారుడు మంచి పనితనం గలవాడు.\nఅతను పాడే మేకను తయారు చేయటమే\nకాకుండా, ప్రహరీగోడ నుంచి మరికొన్ని\nరాళ్ళు తొలగించి, మేకను చీకటి కొట్టులో\nప్రవేశ పెట్టాడు. సైనికుడు బిక్కు బిక్కు\nమంటూ ఒంటరిగా కూర్చున్నప్పుడు మేక\nనుంచి వెలువడే సంగీతం అతనికి ఆనందం\nచేకూర్చుతూ వచ్చింది.\nఒక నాడు రాజుగారు తోటలో వన\nవిహారం చేస్తూండగా ఆయనకు ఎక్కడి\nనుంచో శ్రావ్యమైన సంగీతం వినవచ్చింది.\nకాని అది ఎక్కడ నుంచి వస్తున్నదీ\nఆయనకు అంతు చిక్కలేదు.\nమర్నాడు ఆయన తన కుమార్తెనూ,\nమంత్రిని వెంట బెట్టుకుని తోటలో విహ\nరించటానికి వచ్చాడు. మళ్ళీ ఆయనకు\nసంగీతం వినిపించింది. దాని అంతు తేల్చు\nకోవాలని ఆయన చీకటి కొట్టును తవ్వి,\nపగల గొట్టించాడు. ఆ కొట్టును తాను.\nఎందుకు కట్టించినదీ కూడా రాజు మరిచి\nపోయాడు. ఆ కొట్టులో ఇప్పుడు ఒక వెండి\nమేక తప్ప ఇంకేమీ లేదు. దానినుంచే\nసంగీతం వస్తున్నది.\nరాజు ఆ మేకను తన భవనానికి తీసుకు\nపోయి, దాన్ని తెరిచి, అందులో ఉన్న\nసంగీత యంత్రాన్ని చూడాలని ప్రయత్నిం\nచాడు. కాని మేకను తెరవటం ఎవరివల్లా\nసాధ్యం కాలేదు, చివరకు ఆ మేకను\nతయారుచేసిన స్వర్ణకారుడే వచ్చి, మేక\nబీగాన్ని తెరిచాడు. మేక లోపల ఒక\nయువకుడు పడుకుని ఉండి రాజుకు\nకనిపించాడు.\nరాజు దిగ్రమ చెంది, \" నువెవరు?”\nఅని సైనికుణ్ణి అడిగాడు.\n\"మహారాజా, ప్రపంచాన్ని డబ్బే పరి\nపాలిస్తుందని గోడమీద రాసినందుకు నన్ను\nతమరు చీకటి కొట్టులో బంధించారు.\nఇంతకూ ప్రపంచాన్ని పాలించేది డబ్బు\nకానే కాదు.\" అన్నాడు.\nరాజు సైనికుడి భుజాన్ని తట్టి, “మరేది?”\nఅని అడిగాడు.\n\"జీవితంలో ముఖ్యమైన వాటిలో\nరెండోది అవసరంలో స్నేహితుడి\nసహాయం.\" అన్నాడు సైనికుడు.\n\"రెండోది ఎందుకు చెప్పావు? మొదటి\nదేమిటి?\" అన్నాడు రాజు.\n\" ప్రపంచంలో మగవాడికి అన్నిటికన్న\nముఖ్య మైనది ఆడదాని ప్రేమ,\" అన్నాడు\nసైనికుడు.\nఈ మాటలు విని రాజకుమార్తె ముఖం\nసిగ్గుతో ఎర్రపడింది.\nజరిగిన దేమిటో రాజుకు క్షణంలో\nఅర్థమయింది. ఆ క్షణంలోనే ఆయన తన\nకుమార్తెను సైనికుడికి ఇచ్చి పెళ్ళిచేయ\nనిశ్చయించాడు. వారిద్దరి పెళ్ళీ వైభవంగా\nజరిగి పోయింది. పెళ్ళికి వేరే బాజాభ\nజంత్రీలు అవసరం లేకుండా, కావలిసిన\nసంగీతమంతా వెండి మేక సరఫరా చేసింది.",
            "book_page_end": 34
        },
        {
            "title": "మనో వ్యాధి",
            "book_page_start": 41,
            "pdf_page_start": 41,
            "pdf_page_end": 41,
            "author": "పప్పు రామారావు",
            "genre": "నీతి కథ, సామాజిక కథ",
            "moral": "ధనంపై అతిగా వ్యామోహం, భవిష్యత్తు గురించి అనవసరమైన ఆందోళన ఆరోగ్యానికి హానికరం. దానధర్మాలు మానసిక ప్రశాంతతను ఇస్తాయి.",
            "keywords": [
                "పేరాశ",
                "మనోవ్యాధి",
                "దానధర్మం",
                "వడ్డీవ్యాపారి",
                "ధనవ్యామోహం"
            ],
            "characters": [
                "కృష్ణయ్య",
                "రామయ్య",
                "బంధువు"
            ],
            "locations": [
                "రామాపురం గ్రామం"
            ],
            "content": "రామాపురం అనే గ్రామంలో కృష్ణయ్య అనే వడ్డీవ్యాపారి శ్రద్ధగా వ్యాపారం చేసి,\nతన ఊళ్ళో వాళ్ళను చాలామందిని పేదవాళ్ళను చేసి, అంతులేని ఆస్తి సంపాదించాడు.\nదానితో బాటు ఆయన ఊళ్ళో వాళ్ళకు వెలి ఆయాడు. వడ్డీ వ్యాపారం సన్నగిలి పోయింది.\nకృష్ణయ్య సంపాదించిన ఆస్తి మూడు తరాల వాళ్ళు కూర్చుని తిన్నప్పటికీ\nసరిపోతుంది. కాని నాలుగో తరం వాళ్ళ మాట ఏమిటి అని కృష్ణయ్యకు దిగులు\nపట్టుకున్నది. అది మనోవ్యాధిగా పరిణమించి కృష్ణయ్య కృశించసాగాడు. ఎందరు\nఎన్ని వైద్యాలు చేసినా ఆయన జబ్బు నయం కాలేదు.\nఅప్పుడు ఒక బంధువు ఆయనతో, \" కృష్ణయ్యా, నువు నీ జీవితమంతా ఒకరిది\nతీసుకున్నావు గాని, ఒకరికి ఒక తృణం ఇచ్చావు కావు. మీ ఊరినిండా పేదవాళ్ళున్నారు.\nరోజూ ఒక పేదవాడికి దాన ధర్మం చెయ్యి, నీ రోగం సయమవుతుంది,” అన్నాడు.\nఈ మాటలో గురకుదిరి కృష్ణయ్య తన పొరుగునే ఉన్న రామయ్య అనే పేదవాణి\nపిలిచి, \"రామయ్యా, నేను పేదలకు అన్నదానమూ, ఇతర దానాలూ చేద్దా మనుకున్నాను.\nఇవాళ మీ ఇంటిల్లి పాదికి భోజనం పెడతాను,” అన్నాడు.\n\"అయ్యా, మాకివాళ రెండు పూటలకూ ఇంత తిండి ఉన్నది. రేపటి మాటంటారా?\nరేపు చూసుకోవచ్చు. ఇవాళ తిండికి లేని వారిని చూసి అన్నదానం చెయ్యండి,\" అని\nరామయ్య వెళ్ళిపోయాడు.\nఈ మాట విని కృష్ణయ్య నిర్ఘాంత పోయాడు. రామయ్య వంటి పేదవాడు రేపు\nగురించే ఆలోచించనప్పుడు నాలుగో తరం గురించి తాను బెంగ పడటం దేనికి?\nకృష్ణయ్య రోజూ పేదలకు సంతర్పణలు చేసి ధనం ఖర్చుచెయ్య సాగాడు. ఆయన\nవ్యాధి నయమయి పోయింది.\n-పప్పు రామారావు",
            "book_page_end": 41
        },
        {
            "title": "వింతపరీక్ష",
            "book_page_start": 36,
            "pdf_page_start": 42,
            "pdf_page_end": 44,
            "author": "ఆర్. హరిప్రసాద్",
            "genre": "ఫాంటసీ, రాజ కథ, పరీక్ష",
            "moral": "ధైర్యం, సాహసం, వివేకం, సమస్యను విశ్లేషించే సామర్థ్యం కేవలం శారీరక బలం కంటే గొప్పవి.",
            "keywords": [
                "వింతపరీక్ష",
                "రాజకుమార్తె",
                "రాక్షసుడు",
                "చిలుక",
                "సాహసం"
            ],
            "characters": [
                "పెద్ద భార్య కొడుకు",
                "చిన్న భార్య",
                "రాజు",
                "రత్నగిరి రాజకుమార్తె"
            ],
            "locations": [
                "రత్నగిరి రాజ్యం",
                "సొరంగ భవనం"
            ],
            "content": "ఒక రాజుకు ఇద్దరు భార్యలు. ఇద్దరికి\nచెరొక కొడుకూ ఉండేవారు. కొంత కాలా\nనికి పెద్ద భార్య చనిపోయింది. రాజు\nకొడుకులిద్దరూ ఒకరి తరువాత ఒకరు\nయుక్తవయస్కులయారు. రాజు తన పెద్ద\nభార్య కొడుకును యువరాజుగా చేసే\nఆలోచనలో ఉండటం గ్రహించి. చిన్న\nభార్య ఎలాగయినా అతని పీడ వదిలించుకో\nవాలనీ, తన కొడుకుకే రాజ్యం వచ్చేటట్టు\nచేయాలనీ తలపెట్టి, రాజుతో, '' పెద్ద\nబ్బాయిని రత్నగిరి రాజకుమార్తెను పెళ్ళాడి\nరమ్మనండి,\" అన్నది.\nరత్నగిరి రాజకుమార్తెను పెళ్ళాడటానికి\nవెళ్ళి తిరిగి వచ్చిన రాజకుమారుడు లేడు.\nఅయినా, చిన్న భార్య ఛేతికీలుబొమ్మ అయిన\nరాజు అందుకు సమ్మతించాడు.\nరాజకుమారుడు కూడా రత్నగిరి రాజ\nకుమార్తెను గురించి విని ఉన్నాడు.\nఅందులో ప్రమాదం ఉన్నదని చూచాయగా\nఅతనికి తెలుసును కూడా. అయినా అతను\nసాహసి; అందుచేత, తండ్రి చెప్పినదే\nతడవుగా, మారు మాట్టాడకుండా రత్నగిరికి\nబయలుదేరి వెళ్ళాడు.\nఅతను రత్నగిరి రాజ్యం. ప్రవేశించి\nఒక సత్రంలో దిగి, రాజకుమార్తెను గురించి\nవిచారించాడు. తనను పెళ్ళాడగోరి వచ్చిన\nవారికి ఆమె ఏదో కష్టమైన పని చెబు\nతుందనీ, ఆ పని చెయ్యటానికి సిద్ధపడిన\nవాడికి ఏదో పానీయం ఇస్తుందనీ, ఆది\nతాగినవాడు శిల అయిపోతాడనీ, అలా శిల\nఅయిపోయిన వాళ్ళను ఆమె ఏదో సొరం\nగంలో పాతేయిస్తుందనీ అతనికి తెలియ\nవచ్చింది.\nఅతను రాజకుమార్తెను పెళ్ళాడ వచ్చా\nడని తెలిసి కొందరు. \" ఎందుకు, బాబూ,\nనిష్కారణంగా శిల అయిపోతావు? మీ దేశం\nవెళ్ళి, మరెవతెనైనా పెళ్ళాడి. నాలుగు\nకాలాలపాటు సుఖంగా ఉండు,\" అని\nఅతనికి హితం చెప్పారు.\nకాని రాజకుమారుడికి ఆ హితం నచ్చ\nలేదు. అసలు రాజకుమార్తె ప్రవర్తన\nగురించి అందరూ చెప్పుకుంటున్నది చాలా\nఅసహజంగా ఉన్నది. రాజకుమార్తె ఏమి\nపని చెబుతుంది? అది నిజంగా మానవ\nమాత్రులు చెయ్యలేని పని అయితే వారిని\nశిలలుగా మార్చవలసిన అవసరం ఏమిటి?\nఆమె ఇచ్చిన పానీయాన్ని వాళ్ళు ఎందుకు\nతాగుతారు? వాళ్ళను శిలలుగా మార్చ\nటమే ఆమె ఉద్దేశమైతే వాళ్ళకు ఆమె\nపని ఎందుకు చెబుతుంది? ఇలాటి అను\nమా నాలు రాజకుమారుణ్ణి బాధించాయి.\nవాటికి ఒక్కరు కూడా సమాధానం చెప్ప\nలేదు. ఆ అనుమానాలు తీర్చుకోకుండా\nఅతను తిరిగి పోదలచలేదు.\nఅతను రాజభవనానికి వెళ్ళి, రాజకుమా\nర్తెను కలుసుకుని \" నేను నిన్ను వివాహ\nమాడగోరి వచ్చాను.\" అన్నాడు.\n\"నన్ను వివాహమాడాలంటే ఒక రాక్ష\nసుడి. తలు తేవాలి. ఆ రాక్షసుడి వివరాలు\nచెబుతాను శ్రద్ధగా విను. సప్త సముద్రాల\nఅవతల నీల పర్వతం ఉన్నది. ఆ పర్వ\nతంలో ఒక గుహ నుంచి పొగవస్తూ\nఉంటుంది. ఆ పొగలో దూరి లోపలికి\nపోతే ఒక రాక్షసుడు కనిపిస్తాడు. వాడి\nతల నరికి తీసుకురావాలి. ఏ నిద్రలోనో\nఉండగా వాడి తల నరకవచ్చుననుకోకు.\nవాడి ప్రాణం ఒక చిలుకలో ఉన్నది.\nఆ చిలుక అక్కడికి తూర్పుగా ఉన్న ఎర్ర\nకొండమీద, ఒక చెట్టు తొర్రలో ఉన్నది.\nఆ చిలుకను పట్టుకుని దాని మెడ నరికితే\nరాక్షసుడు చస్తాడు. అప్పుడు నువు రాక్ష\nసుడి తల నరికి తీసుకురావాలి,\" అన్నది\nరాజకుమార్తె.\n\" అలాగే తెస్తాను.\" అన్నాడు రాజ\nకుమారుడు.\n\"అయితే నేను నీకు ఒక పానీయం\nఇస్తాను. నేను చెప్పిన పని సాధించే శక్తి\nనీలో ఉన్న పక్షంలో ఈ పానీయం నిన్నేమీ\nచేయదు. అలాటి శక్తి నీలో లేని పక్షంలో\nనువు శిల అయిపోతావు. తాగ నిరాకరించే\nటట్టుంటే నిన్ను సొరంగ భవనంలో\nబంధింపజేస్తాను.\" అన్నది రాజకుమార్తె.\nరాజకుమారుడు పానీయం తాగుతా\nనన్నాడు.\nరాజకుమార్తె పానీయం తెచ్చి ఇచ్చింది.\nఅతను దాన్ని తాగాడు. అతను శిల అయి\nపోలేదు.\n\"నేను శిల అయిపోలేదు గనక పని\nసాధించుకు వస్తానన్నమాటే. ఇప్పుడే\nబయలుదేరుతాను,\" అంటూ రాజకుమా\nరుడు లేచాడు.\n\"ఆగు! ఎక్కడికీ పోనవసరం లేదు.\nపరీక్ష అయిపోయింది. సప్తసముద్రాల\nఅవతల రాక్షసుడూ, చిలకా\n- అంతా\nనా కల్పన. నేను చెప్పినదంతా విని, పని\nచెయ్యటానికి సిద్ధపడే వీరుణ్ణి పెళ్ళాడటమే\nనా ఉద్దేశం. నే నిచ్చిన పానీయాన్ని ఇంతకు\nముందు ఒక్కడూ తాగలేదు. వారంతా\nసొరంగభవనంలో ఖైదీలుగా ఉన్నారు,\"\nఅన్నది రాజకుమార్తె.\nరాజకుమారుడు వైభవంగా రత్నగిరి\nరాజకుమార్తెను పెళ్ళాడాడు. లోగడ\nఆమెను పెళ్లాడతామని వచ్చిన రాజకుమారు\nలందరూ బంధవిముక్తులయారు. భార్యతో\nతిరిగి వచ్చిన తన సవతికొడుకును చూసి\nరాజుగారి చిన్న భార్య హతాశురాలయింది.\nరాజు తన పెద్ద భార్య కొడుకును యువ\nరాజుగా అభిషేకించాడు.",
            "book_page_end": 38
        },
        {
            "title": "చదువుమాత్రలు",
            "book_page_start": 39,
            "pdf_page_start": 45,
            "pdf_page_end": 48,
            "author": "బ్రహ్మా జీ",
            "genre": "హాస్యం, నీతి కథ",
            "moral": "అజ్ఞానం, దురాశ కలగలసినప్పుడు మోసం చేయబడతారు. తెలివైన విద్యార్థి తప్పు చేసిన గురువును కూడా మోసగించగలడు.",
            "keywords": [
                "గురువు",
                "శిష్యుడు",
                "మందు మాత్రలు",
                "అజ్ఞానం",
                "దురాశ"
            ],
            "characters": [
                "పంతులు",
                "రాముడు",
                "ఇతర శిష్యులు"
            ],
            "locations": [
                "ఒక గ్రామం",
                "అడవి",
                "కాశీ"
            ],
            "content": "పూర్వకాలంలొ ఒక గ్రామంలో ఒక\nపంతులు ఉండేవాడు. ఆయన చిన్నతనంలో\nనేర్చుకున్నది కొద్దిపాటి చదువు మాత్రమే.\nతాను పెద్ద చదువులు చదివిన వాడినని\nచెప్పటానికి ఆయన దగ్గిర చాలా గ్రంథా\nలుండేవి. అందులో ఏమున్నది పంతులుకే\nసరిగా తెలియదు. కొన్నిటిని మాత్రం\nపంతులు పిల్లలకు చెప్పేవాడు. పంతులుకే\nఅర్థం గాని ఆ పుస్తకాలు పిల్లలకు అసలు\nఅర్థమయేవి కావు.\nఅయినా ప్రపంచానికి ఆయన గొప్ప\nగురువు అనే భ్రమ ఉండేది. అలా భ్రమ\nకలిగేటట్టు మాటలు చెప్పటం పంతులుకు\nతెలుసును. ఆ కారణం చేత చాలామంది\nవిద్యార్ధులు ఆయన వద్ద చదువుకుంటూ\nడబ్బు ముట్టచెబుతూ ఉండేవారు.\nఈ పంతులు వద్దకు. రాముడు అనే\nకుర్రవాడు చదువుకోవటానికి వచ్చాడు.\nవాడు కుశాగ్రబుద్ధి. రోకంటిపాటగా తాను\nచిన్నతనంలో చదువుకున్నదంతా పిల్లల\nచేత ఏకరు పెట్టించటం తప్ప గురువుకు\nఏమీ రాదని తెలుసుకునేటందుకు రాము\nడికి ఎంతోకాలం పట్టలేదు. తాను పిల్లల\nచేత వల్లె వేయించే పుస్తకాలలో కూడా\nఏమున్నదో పంతులు ఎరగడు. కుశాగ్ర\nబుద్ధి కావటం చేత రాముడు ఆ పుస్తకాల\nనుంచే పంతులు చెప్పని విషయాలు\nఅనేకం గ్రహించగలిగాడు. అందువల్ల వాడి\nవిద్యాదాహం మరింత అయింది. కాని అది\nతీరాలంటే తాను ఏ కాశీ కన్నా వెళ్ళి గొప్ప\nపండితుల వద్ద శిష్యరికం చెయ్యాలి.\nఅయితే, అందుకు డబ్బు కావాలి. రాముడు\nపేదవాడు.\nకనీసం గురువుగారి వద్ద, అటక మీద\nఉన్న గ్రంథాలను తనను చదువుకోనిచ్చినా\nకొంత ఉపయోగంగా ఉండును! కాని\nపంతులు వాటిని ఎవరికీ ఇయ్యడు! అవి\nచెదలు పట్టిపోవలిసిందే! అప్పటికీ రాముడు\nపంతులుకు తెలియకుండా కొన్ని రహస్యంగా\nచదివాడు. అందువల్ల కూడా వాడి విద్యా\nదాహం మరింత అయింది.\nతన సమస్య ఎలా పరిష్కారమవుతుందా\nఅని రాముడు మధనపడుతూంటే, పంతులు\nమరొక సమస్యతో మధనపడసాగాడు. తాను\nచెప్పిన దానికన్న రాముడు ఎక్కువ\nగ్రహిస్తున్నాడని ఆయనకు క్రమంగా తెలియ\nవచ్చింది. అందరు పిల్లలలాగే వాడు కూడా\nతాను చెప్పినదంతా వల్లె వేస్తున్నాడు; కాని\nతనకు గాని, పిల్లలకు గాని అర్థం కాని\nవిషయాల' నెన్నిటినో రాముడు గ్రహి\nస్తున్నాడు.\nఇది చూసి పంతులుకు కంపరం\nపుట్టింది. ఇందులో ఏదో రహస్యం ఉండాలి.\nరాముడు ఎక్కడెక్కడికి పోతాడో, ఏమేమి\nచేస్తాడో ఆరా తీయమని ఆయన తన మిగతా\nశిష్యులతో రహస్యంగా చెప్పాడు. వాళ్ళు\nఅలాగే చేశారు.\nఆటవిడుపు కాలంలో రాముడు సమీపం\nలోనే ఉన్న అడవిలోకి వెళ్ళి, తాను చదువు\nకున్నదంతా వల్లె వేస్తూ చెట్ల కింద తిరిగే\nవాడు; మధ్యాన్నం వేళ ఏ చెట్టు కిందనో\nకూర్చుని జొన్నరొట్టె తినేవాడు. దూరం\nనుంచి గమనించిన మిగతా శిష్యులు,\nరాముడు అడవిలో చెట్ల కింద తిరుగుతూ\nఏవో మంత్రాలు చదువుతాడనీ, మిట్ట\nమధ్యాన్నం వేళ మూటకట్టి తెచ్చుకున్న\nఏవో మందు మాత్రలు మింగుతాడనీ\nగురువుగారితో చెప్పారు.\nపరమమూఢుడైన పంతులు, \"అందుకే\nవాడికి అంత తెలివితేటలు వచ్చాయి. వాడి\nరహస్యం ఏదో నేనూ తెలుసుకుంటాను.\"\nఅనుకున్నాడు.\nచీకటి పడేవేళకు రాముడు ఇంటికి\nరాగానే పంతులు వాణ్ణి గుంజకు కట్టేసి,\n\"నీ కేవో మంత్రాలు వచ్చు. నీ దగ్గిర ఏవో\nమందు మాత్రలున్నాయి. వాటి సహాయంతో\nనువు నేను చెప్పిన దానికన్న ఎక్కువ\nచదువుకుంటున్నావు. ఆ మంత్రాల రహ\nస్యమూ, మందు మాత్రలూ నాకు ఇచ్చా\nవంటే నేను ఇంకా బాగా చదువు చెప్పి\nలోకోపకారం చెయ్యగలుగుతాను.\" అన్నాడు.\nరాముడు బిత్తరపోయి తనకు మంత్రా\nలేవీ రావనీ, తన వద్ద మందు మాత్రలు\nఏవీ లేవనీ నిజం చెప్పాడు.\nకాని పంతులు పట్టరాని ఆగ్రహంతో,\n\" నాతో అబద్ధాలాడతావా? నువు అడవిలో\nపచార్లు చేస్తూ మంత్రాలు చదవటమూ,\nకోనేటి ఒడ్డున మిట్టమధ్యాన్నం వేళ కూచుని\nచదువుమాత్రలు మింగటమూ నాకు తెలీ\nదనుకున్నావా? ఆ రహస్యాలు నాకు చెప్పక\nపోయావో నిన్ను నరికి నక్కలకు వేసే\nస్తాను.\" అని అరిచాడు.\nపంతులు తాను అనుకున్న దానికన్నా\nపెద్ద శుంఠ అని రాముడికి తెలిసిపోయింది.\nపంతులును మోసగించి తన విద్యాదాహం\nతీర్చుకునేటందుకు వాడికి మంచి ఉపాయం\nతట్టింది. వాడు పంతులుతో, \"అయ్యా,\nమీరు నా రహస్యం చాలా తెలివిగా కని\nపెట్టారు. ఇక దాచి లాభం లేదు. నాకు\nమంత్రాలు వచ్చిన మాట నిజమే. కాని\nఅవి చదువుమాత్రలు తయారు చెయ్యటా\nనికి మాత్రమే పనికి వస్తాయి. వాటిని నేను\nఎవరికీ చెప్పరాదు. చెబితే తల పగిలి చచ్చి\nపోతాను. కాని చదువు మాత్రలు చేసి ఎవరి\nకైనా నేను ఇయ్యవచ్చు. కొత్తవి తయారు\nచెయ్యవలిసి ఉంటుంది.” అన్నాడు.\n\" వెంటనే తయారు చెయ్యి.\" అన్నాడు\nపంతులు.\n\"అందుకు కనీసం ఒక వారం పట్టు\nతుంది. నాలుగు కాసుల బంగారం మూడు\nరోజులపాటు పుఠం పెట్టుతూ మంత్రాలు\nచదవాలి. తరవాత మనం చదవదలుచు\nకున్న గ్రంథాలన్నిటినీ భస్మం చేసి,\nఆ భస్మాన్ని బంగారంతో కలిపి మాత్రలు\nకట్టాలి. ఆ మాత్రలు మింగితే ఆ పుస్త\nకాలలో ఉన్నదంతా మన మెదడుకు\nపట్టిపోతుంది.\" అన్నాడు రాముడు.\n\"దానికేం భాగ్యం. నాలుగు కాసుల\nబంగారం నే నిస్తాను. అటక మీద ఉద్గ్రం\nథాలు చాలా ఉన్నాయి. వాటన్నిటినీ ఉప\nయోగించి చదువుమాత్రలు కట్టు,” అన్నాడు\nపంతులు.\nరాముడు పుస్తకాల న్నీ తీసుకుని,\nబంగారం రొండిన దోపుకుని అడవిలోకి\nవెళ్ళాడు. గురువుగారూ, మిగతా శిష్యులూ\nవాడి వెంట వెళ్ళారు. వాళ్ళ సహాయంతో\nరాముడు బంగారాన్ని వాళ్ళు చూస్తూ ఉండ\nగానే గోతిలో పెట్టి పుఠం చెయ్యటానికి\nఆరంభించాడు. వాడు బంగారం పుఠం\nఅయినదాకా అక్కడి నుంచి కదలకూడ\nదనీ, నిద్రాహారాలు మాని నిప్పు ఆరిపో\nకుండా చూస్తూ మంత్రాలు చదవాలనీ\nఅన్నాడు. అందుచేత చీకటి పడే వేళ\nఅందరూ వెళ్ళిపోయారు.\nవాళ్ళు వెళ్ళగానే రాముడు నిప్పు ఆర్పి,\nబంగారు కాసులు పైకి తీసి రొండిన పెట్టు\nకుని, పుస్తకాల కట్ట నెత్తి మీద పెట్టుకుని,\nకాశీ మార్గం పట్టి వెళ్ళిపోయాడు.",
            "book_page_end": 42
        },
        {
            "title": "గురువు చేసినతప్పు",
            "book_page_start": 43,
            "pdf_page_start": 49,
            "pdf_page_end": 51,
            "author": "జి. సూర్యకుమారి",
            "genre": "నీతి కథ, సామాజిక కథ",
            "moral": "ఆశాపరుడైన గురువు దొంగగా మారడానికి సిద్ధపడి, చివరకు పశ్చాత్తాపపడాల్సి వచ్చింది. అన్యాయంగా ధనం సంపాదించడం మంచిది కాదు.",
            "keywords": [
                "గురువు",
                "శిష్యుడు",
                "అత్యాశ",
                "దొంగతనం",
                "సాముద్రికుడు"
            ],
            "characters": [
                "సిద్ధార్యుడు",
                "జమీందారు కొడుకు",
                "రైతు",
                "సాముద్రికుడు",
                "జమీందారు"
            ],
            "locations": [
                "కాళికాలయం",
                "జమీందారు ఇల్లు"
            ],
            "content": "ఒక ఊళ్లో జమీందారుకు ఒక్కడే కొడుకు.\nఆ ఉళ్లోనే ఉన్న సిద్ధార్యు డనే గురువు వద్ద\nతన కొడుకును జమీందారు ప్రవేశపెట్టాడు.\nకుర్రవాడికి పన్నెండేళ్ళు నిండగానే అతడి\nచదువు పూర్తి అయింది. జమీందారు గురు\nవుకు ఇవ్వవలసిన కట్నాలూ, కానుకలూ\nఇచ్చి యధావిధిగా సత్కరించాడు.\nఅప్పుడు సిద్ధార్యుడు జమీందారు కొడు\nకుతో రహస్యంగా, '' నీ తండ్రిగారు నాకు\nఇవ్వవలసినది ఇచ్చారు. కాని నువు\nనీ సొంతాన నీ దగ్గిర ఉన్నదేదో నాకు\nఇచ్చుకుంటే గాని నీ చదువు సఫలంకాదు.\nనీ దగ్గర ఎంత ఉన్నది?\" అన్నాడు.\nపుట్టినరోజు పండగలకు వచ్చినదీ,\nవచ్చే పోయే బంధువులు ఇచ్చినదీ ఎంతో\nకొంత ఉన్నదని కుర్రవాడు అన్నాడు.\n\"రాత్రి రెండో ఝాములో అందరూ\nనిద్రపోయే వేళ ఆ డబ్బు తీసుకుని కాళి\nకాలయానికిరా. నేను అక్కడ నీ కోసం\nవేచి ఉంటాను.\" అన్నాడు సిద్ధార్యుడు.\nగురువుగారి మీది భక్తితో జమీందారు\nకొడుకు అలాగే చేస్తానన్నాడు.\nఊరికి ఎడంగా తోపులో కాళికాలయం\nఉన్నది. రాత్రి రెండో ఝాము ఆరంభం\nకాగానే సిద్ధార్యుడు అక్కడికి వచ్చి,\nమండపంలో కూర్చున్నాడు.\nఅంతకు ముందే మరొక మనిషి మండ\nపంలోకి వచ్చి, ముసుగు పెట్టుకుని,\nచీకటిలో స్తంభాన్ని ఆనుకుని నిద్రపోతు\nన్నాడు. సిద్ధార్యుడు అది గమనించలేదు.\nఅలా నిద్రపోతున్న మనిషి పొరుగూరి\nరైతు. ఆ రోజు ఉదయమే వాడు గంపలో\nమామిడిపళ్ళు పెట్టుకుని, వాటిని జమీం\nదారుగారి గ్రామంలో అమ్మటానికి\nవచ్చాడు. ఊళ్ళోకి ప్రవేశిస్తూండగానే\nవాడికి ఒక సాముద్రికుడు ఎదురుపడి\nవాడి చెయ్యి చూసి, \"సాహసం చేస్తావు!\nలాభం కలుగుతుంది !\" అని చెప్పాడు.\nరైతు ఆ మనిషి చేతిలో రెండణాలు\nపెట్టి, మహా ఉత్సాహంగా పాడుకుంటూ\nముందుకు సాగాడు.\nఉదయం పూట శాలువా కప్పుకొని\nకొంత దూరం నడవటం జమీందారుకు\nఅలవాటు. ఆయన కొంత దూరంనుంచి\nరైతునూ, సాముద్రికుణ్ణి చూశాడు.\nరైతును దగ్గిరికి రానిచ్చి జమీందారు.\n\"ఏమిటి నీ ఉత్సాహానికి కారణం?\" అని\nఅడిగాడు.\n\"జోస్యుడు మంచి మాట చెప్పాడు.\nసాహసం చేసి లాభం పొందుతానట!\nసాహసం మాట దేవుడెరుగు, నా పళ్ళకు\nమంచి ధరవస్తే ఆ లాభంచాలు,\" అన్నాడు\nరైతు. వాడు జమీందారును గుర్తించలేదు.\nఆ జోస్యం ఎట్లా నిజమవుతుందో చూడా\nలని జమీందారుకు అనిపించింది. ఆయన\nరైతును ముందుకు సాగనిచ్చి, తన వేనకగా\nవస్తున్న నౌకరుకు ఏదో చెప్పాడు. వెంటనే\nఆ నౌకరు రైతును అందుకుని అడ్డగించి,\n\"ఈ ఊరు పళ్ళు అమ్ముకోవటానికి వచ్చి,\nజమీందారుగారికి కానుక పెట్టకుండా\nఅమ్ముతావా?\" అంటూ బలాత్కారంగా\nపళ్ళ గంప తీసుకుపోయాడు.\nపళ్ళ వాడికి మహా దుఃఖం కలిగింది.\nలాభంమాట దేవుడెరుగు, అసలుకే మోసం\nవచ్చింది. బలవంతుల మీద సాహసం\nఎట్లా చెయ్యటం? జోస్యుడు అబద్ధం\nచెప్పాడు. రైతుకు ఉత్తచేతులతో తన\nఊరికి తిరిగిపో బుద్ధి కాలేదు. పిచ్చెత్తిన\nవాడిలాగా ఊరంతా తిరిగాడు. సాముద్రి\nకుడి కోసం వెతికాడు, కాని అతను కని\nపించ లేదు. రోజల్లా ఆ రైతు కాలుకాలిన\nపిల్లిలాగా తిరిగి, చీకటి పడినాక కాళి\nకాలయం చేరి, మండపంలో స్తంభాన్ని\nఅనుకుని కూర్చుని. అలాగే నిద్రపోయాడు.\nజమీందారు గారింట అందరూ నిద్ర\nపోయినాక జమీందారు కొడుకు తన దగ్గిర\nచేరి ఉన్న డబ్బంతా మూట కటుకుని,\nకాళికాలయానికి వచ్చాడు. సిద్ధార్యుడు\nఅతన్ని చూసి, \" వచ్చావా నాయనా? ఎంత\nతెచ్చావు?” అని అడిగాడు.\n\" నూరు వరహాలకు కొంచెం తక్కువగా\nఉన్నది.\" అన్నాడు జమీందారు కొడుకు.\n\" సరే, ఆ మూట ఇలా ఇచ్చి నువు\nఇంటికి వెళ్ళిపో,\" అన్నాడు సిద్ధార్యుడు.\nకలత నిద్రలో ఉన్న రైతు అలికిడికి\nనిద్రలేచి, గురు శిష్యల సంభాషణ అంతా\nవిన్నాడు. వాడికి చాలా మంటగా ఉన్నది.\nసిద్ధార్యుడి చేతిలో మూటచూసి, “ఛీ, ఛీ !\nపెట్టు అక్కడ! దొంగ వ్యవహారమా?\"\nఅని అరిచాడు.\nసిద్ధార్యుడు బెదిరిపోయి, ఆ మూటను\nఅక్కడే వదిలేసి, ఇంటికి పారిపోయాడు.\nరైతు మూట చేత పట్టుకుని ఆలోచనలో\nపడ్డాడు. జోస్యం నిజమైనట్టే ఉంది. తాను\nసాహసం చేశాడు; వరహాల మూట దొరి\nకింది. కాని దాన్ని తీసుకుని తన ఊరు\nపోవటానికి రైతుకు ధైర్యం చాలలేదు. అది\nదొంగ సొమ్ములాగుంది. దాన్ని దగ్గిర\nఉంచుకోవటం ప్రమాదం. ఈ డబ్బును\nజమీందారుకు ఇచ్చేసి, తన పళ్ళు తాను\nతిరిగి సంపాదిస్తే తనకు అదే పదివేలు.\nఇలా అనుకుని రైతు తెల్లవారుతూనే\nజమీందారుగారి ఇంటికి వెళ్ళాడు. వాడు\nఅలాచేయటం మంచిదయింది. ఎందు\nకంటే రోజల్లా జమీందారు. మనుషులు\nరైతునూ, సాముద్రికం చెప్పినవాణ్ణి\nఒక కంట కనిపెటే ఉన్నారు. జమీందారు\nకొడుకు అర్ధరాత్రి వేళ డబ్బు తీసుకుపోయి\nగురువుగారికి ఇచ్చిన సంగతి కూడా జమీం\nదారుకు వాళ్ళు అర్థ రాత్రే తెలియజేశారు.\nరైతు వచ్చిన కొద్ది సేపటికే జమీందారు\nమనుషులు సాముద్రికుల్లోణ్ణి, సిద్ధార్యుణ్ణి\nకూడా జమీందారు ఇంటికి తెచ్చారు.\nజమీందారు సిద్ధార్యుణ్ణి, \"మీకు నేనిచ్చి\nనది చాలకపోతే నన్నే అడగరాదా? చిన్న పిల్ల\nవాడి చేత అలాటిపని చేయించ వచ్చునా?\"\nఅని మందలించి, రైతుకు పళ్ళ ఖరీదూ,\nచిన్న బహుమానమూ ఇచ్చి, సాముద్రికుడికి\nకూడా బహుమతి ఇచ్చి పంపేశాడు.",
            "book_page_end": 45
        }
    ],
    "statistics": {
        "total_stories": 11,
        "author_counts": {
            "ఎం. కామేశ్వరరావు": 1,
            "వై. యస్. రాజేశ్వరి": 1,
            "చందమామ బృందం": 2,
            "ఏ. సి. సర్కార్, ఐంద్రజాలికుడు": 1,
            "బూర్లె నాగేశ్వరరావు": 1,
            "టి. ఉమాపతి": 1,
            "పప్పు రామారావు": 1,
            "ఆర్. హరిప్రసాద్": 1,
            "బ్రహ్మా జీ": 1,
            "జి. సూర్యకుమారి": 1
        },
        "genre_counts": {
            "సామాజిక కథ": 1,
            "జానపద కథ": 1,
            "ఫాంటసీ, సాహసం, ధారావాహిక": 1,
            "బేతాళ కథ, రాజనీతి": 1,
            "ఫాంటసీ, విజ్ఞానం/తంత్రం": 1,
            "నీతి కథ, హాస్యం": 1,
            "నీతి కథ, రాజ కథ": 1,
            "నీతి కథ, సామాజిక కథ": 2,
            "ఫాంటసీ, రాజ కథ, పరీక్ష": 1,
            "హాస్యం, నీతి కథ": 1
        }
    }
}