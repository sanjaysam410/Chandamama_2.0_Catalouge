{
    "book_id": "చందమామ_1973_12",
    "stories": [
        {
            "title": "అమరవాణి",
            "book_page_start": 8,
            "pdf_page_start": 14,
            "pdf_page_end": 14,
            "author": "చందమామ బృందం",
            "genre": "నీతి శ్లోకాలు",
            "moral": "ధనం ఐశ్వర్యాన్ని, కీర్తిని తీసుకువస్తుంది. డబ్బున్నవాడికి సద్గుణాలు ఆపాదించబడతాయి.",
            "keywords": [
                "ధనం",
                "సద్గుణాలు",
                "ఐశ్వర్యం",
                "అదృష్టం",
                "శ్లోకాలు"
            ],
            "characters": [],
            "locations": [],
            "content": "గుణాః ఖలు గుణా ఏవ\nన గుణా భూతిహేతవః,\nధనసంచయక ర్తౄణి\nభాగ్యాని పృథగేవ హి.\n[ సద్గుణాలు కేవలమూ సద్గుణాలే గాని, అవి ఐశ్వర్యం కలిగించవు. ధనం చేకూర్చ\nటానికి అదృష్టం అనేది వేరే ఉన్నది.]\nఆత్మాయత్తే గుణగ్రామే,\nనైర్గుణ్యం వచనీయతా,\nదైవాయత్తేసు విత్తేమ\nపుంసాం కా నామ వాచ్యతా?\n[ సద్గుణాలు స్వశక్తితో సంపాదించుకునేవి. అవి లేకపోవటం తప్పు. దైవికంగాకలిగే\nడబ్బు లేకపోతే అందులో తప్పేమీ లేదు.]\nయస్యాస్తి విత్తం స నరః కులీనః,\nస పండిత, స్స శ్రుతవాన్, విధిజ్ఞః,\nస ఏవ వక్తా, స చ దర్శనీయః,\nసర్వే గుణాః కాంచన మాశ్రయంతి.\n[ ఎవడి వద్ద డబ్బు ఉంటుందో వాడే కులీనుడు, వాడే పండితుడు, వాడే శాస్త్రజ్ఞుడు,\nవాడే కర్తవ్యం తెలిసిన వాడు, వాడే మాటకారి, వాడే అందగాడు. సమస్త సద్గుణాలూ\nడబ్బు వెంట ఉంటాయి.]",
            "book_page_end": 8
        },
        {
            "title": "యక్షపర్వతం – 19",
            "book_page_start": 9,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "సాహసం/ధారావాహిక",
            "moral": "ఆపదలో ధైర్యసాహసాలతో పాటు వ్యూహాత్మకమైన తెలివితేటలు, సందర్భాన్ని బట్టి పారిపోయే నిర్ణయం కూడా అవసరం.",
            "keywords": [
                "వీరపురరాజు",
                "స్వర్ణాచారి",
                "సమరబాహు",
                "యుద్ధం",
                "ఒంటె సైన్యం"
            ],
            "characters": [
                "స్వర్ణాచారి",
                "సమరబాహు అనుచరులు",
                "వీరపుర సైనికులు",
                "వీరపుర సేనాని",
                "ఆటవికులు"
            ],
            "locations": [
                "యక్షపర్వతం",
                "వీరపురం",
                "అరణ్యం"
            ],
            "content": "[వీరపురరాజు ఆజ్ఞాపించగా, సేనానాయకుడు గుర్రపురౌతుల్నీ, కాల్బలాన్నీ వెంట\nబెట్టుకు పోయి, కొండ మీద వున్న స్వర్ణాచారిని లొంగిపొమ్మని హెచ్చరించాడు.\nసమరబాహు అనుచరులు, వీరపురసైనికుల మీదికి గురిచూసి ఈటెలను విసిరారు. అందులో\nఒకటి రఁయ్ మంటూ వచ్చి వీరపురసేనాని భుజంలో గుచ్చుకున్నది. తరవాత —]\nసమరబాహు అనుచరులు విసిరిన ఈటె శత్రువుల్ని హడలకొట్టాం. మనం లెక్కకు\nదెబ్బ తింటూనే వీరపురసేనాని ఒక చావు ఇరవై ఆరుగురమే అయిగా శత్రువులు\nకేక పెట్టి గుర్రం మీది నుంచి కింద పడి ఈ దెబ్బతో మన బలాన్ని మరింత ఎక్కు\nపోయాడు. ఆ పడే సమయంలో అతడి వని అంచనా వేస్తారు. అలా జరిగితే వాళ్ళు\nభుజంలో గుచ్చుకుని వున్న ఈటె జారి సాహసించి కొండ ఎక్కే ప్రయత్నం\nపక్కనపడింది. అతణ్ణి సైనికులు దూరంగా చేయరు,” అన్నాడు.\nతీసుకుపోయి, గాయానికి కట్టుకట్టారు.\nఆ మాట వింటూనే సమరబాహు అను\nస్వర్ణాచారి, సమరబాహు అనుచరులను చరు డొకడు, \"ఆచార్య మహామంత్రీ!\nమెచ్చుకుంటూ, \" మొదటి దెబ్బకే మనం శత్రువులు ఒక వేళ సాహసించి కొండ\nఎక్కాలని చూశారో, మనం నియోగించిన\nఆటవికులు వాళ్ళ మీదికి సింహాన్నీ, పులు\nలనూ వదిలి చీకాకు పరుస్తారు,” అన్నాడు.\nస్వర్ణాచారి కొండ దిగువనున్న వీరపుర\nసైనికుల కేసి చూశాడు. వాళ్ళల్లో ఇప్పుడు\nకొద్ది మంది మాత్రమే గుర్రాల మీద\nవున్నారు. మిగతా వాళ్ళంతా గాయపడిన\nతమ సేనాని చుట్టూ చేరి అతడు బాధతో\nమూలుగుతూ, మధ్య మధ్య కొండ మీది\nకోటను పట్టుకునేందుకు ఏం చేయాలన్న\nదాన్ని గురించి యిచ్చే ఆజ్ఞలను జాగ్రత్తగా\nవింటున్నారు.\nసమరబాహు అనుచరుల్లో బాగా ధైర్య\nశాలు లైన యిద్దరు స్వర్ణాచారి దగ్గిరకు\nవచ్చి, \" ఆచార్యమహామంత్రి! శత్రువుల\nమీదికి దాడి చేయటానికి ఇది మంచి\nసమయంలా కనిపిస్తున్నది. ఆజ్ఞయివ్వండి,\nమేమంతా పోయి గుంపుగావున్న వాళ్ళ\nమీదపడి, మా ఈటెలకు వాళ్ళను ఎరచేసి,\nవాళ్ళెక్కివచ్చిన గుర్రాలను పట్టుకుంటాం,\"\nఅన్నారు.\nసమరబాహు అనుచరుల ధైర్యసాహ\nసాలు స్వర్ణాచారికి ఆనందం కలిగించినా, -\nవాళ్ళు కొండ దిగిపోయి శత్రువుల మీద\nదాడి చేస్తామనటం మాత్రం వట్టి దుస్సాహ\nసంలా కనిపించింది. అతడు వాళ్ళతో,\n\"మీరు తొందర పడకండి. సంఖ్యలో\nశత్రువులు మనకన్న పదింతలున్నారు.\nమనం దాడి చేసేందుకు కొండదిగుతున్నట్టు\nచూడగానే వాళ్ళు క్షణాల మీద సర్వ\nసన్నద్ధులై మనసు చుట్టుముట్టి హతమార్చ\nగలరు. మన ఒంటెలన్నిటినీ కొండ అవతల\nవున్న పల్లపు ప్రాంతంలో జాగ్రత్త పరిచారు\nగదా?\" అన్నాడు.\n\" వాటన్నిటినీ ఒక చోట మందవేసి\nఇద్దర్ని కాపలా పెటాం. ఇప్పుడు మీ ఆజ్ఞ\nఏమిటి? శత్రువులు మన ఈటే, వడిశెల\nదెబ్బలకు అందనంత దూరంపోయి నిల\nబడ్డారు. వాళ్ళక్కడా, మనం ఇక్కడా,\nఅంతేనా?\" అన్నారు సమరబాహు అను\nచరు లిద్దరూ.\nవాళ్ళ మాటలకు స్వర్ణాచారి నవ్వి.\n\"యుద్ధం అప్పుడే ము గిసిపోయిందని\nభ్రమపడకండి. ఆ శత్రు సేనానాయకుడు\nగాయపడినంత మాత్రాన తిరిగి వెళ్ళిపోతా\nడనుకుంటున్నారా? అలా చేస్తే వీరపురరాజు\nఅతణ్ణి పిరికిపందగా ప్రకటించి ఉరితీయిం\nచేస్తాడు,” అన్నాడు.\nస్వర్ణాచారి యిలా చెపుతూండగానే వీర\nపుర సైనికుల్లో కొందరు పరిగెత్తుకుంటూ\nపోయి గుర్రా లెక్కారు. కాల్బల సైనికులు\nఈటెలు పైకెత్తి నిలబడి కొండపైకి చూడ\nసాగారు. అంతలో ఇద్దరు సైనికులు పట్టి\nఎత్తి సేనానాయకుణ్ణి ఒక గుర్రం మీద\nకూర్చోబెట్టారు. నలుగురైదుగురు ఆశ్వికులు\nవెంటరాగా సేనాని గుర్రాన్ని మెల్లిగా పరి\nగెత్తిస్తూ కొండ దిగువ భాగాన్ని పరీక్షించి\nచూడసాగాడు.\nశత్రుసేనాని వాలకం చూస్తూనే స్వర్ణా\nచారికి అతడు కొండ ఎక్కేందుకు సులు\nవైన మార్గం కోసం వెతుకుతున్నట్టు అర్థమై\nపోయింది. అతడికి సమరబాహు అను\nచరులు రోజూ కొండ ఎక్కి దిగే చక్కని\nకాలిబాటను గుర్తించటం ఏ మంత కష్టం\nకాదు. స్వర్ణాచారి, సమరబాహు అనుచరు\nలను మళ్ళీ వడిసెలలూ, ఈటెలూ విసిరేం\nదుకు సిద్ధంగా వుండమని హెచ్చరించి,\nఒక అనుచరుణ్ణి వెంటబెట్టుకుని ఆట\nవికులు సింహం, పులులతో వున్న చోటుకు\nవెళ్ళాడు.\nస్వర్ణాచారిని చూస్తూనే ఆటవికులు\nసంతోషంగా లేచి నిలబడి, అతడికి దణ్ణాలు\nపెటారు. వాళ్ళ నాయకుడు స్వర్ణాచారితో,\n\"మహారాజా! వీరపురంరాజు సైనికులకన్న\nమీ సైనికులే ఎక్కువ ధైర్యవంతులూ,\nయుద్ధాల్లో ఆరితేరిన వాళ్ళలా కనిపిస్తు\nన్నారు. మొదటి దెబ్బకే ఈటై విసిరి\nశత్రుసేనానాయకుణ్ణి హతం చేశారు.\"\nఅన్నాడు.\n\" వాడు చావలేదు, గాయపడ్డాడు, అంతే!\nఈసార్తి శత్రువులు కొండ దిగువున వుండి\nలొంగిపొమ్మని హెచ్చరికలు చేయటం\nకాకుండా, అసంపూర్తిగా వున్న కోటను\nపట్టుకునేందుకు కొండ ఎక్కి రాబో\nతున్నారు. వాళ్ళు పైకి వచ్చేందుకు\nయిక్కడున్న కాలిబాటే సులువైనది. మీరు\nఆదను చూసి శత్రువుల మీదికి వదిలేందుకు\nసింహాన్నీ, రెండు పులులనూ తయారుగా\nవుంచారా?\" అని అడిగాడు స్వర్ణాచారి.\nఆటవికుల నాయకుడు, స్వర్ణాచారిని\nకాలిబాట పక్కనే వున్న చిన్న గుహల\nదగ్గిరికి తీసుకుపోయాడు. సింహం బోను\nఒక గుహ ముందు భాగాన వున్నది, పులు\nలున్న బోనులూ అలాగే మరొక గుహ\nముందున్నవి. ఆ బోనుల మీద ఇద్దరిద్దరు\nఆటవికులు ఎక్కి కూర్చునివున్నారు.\nస్వర్ణాచారికి, ఆటవిక నాయకుడు తన.\nఅనుచరులను చూపించి, \" చూశారా,\nమహారాజా! వీరపుర సైనికులు యీ దాపు\nలకు రాగానే మా వాళ్ళు బోనుల తలుపు\nలెత్తేసి, గుహ పై భాగానికి పారిపోతారు.\nఆకలిగొని వున్న క్రూరమృగాలు ఎదురుగా\nకాలిబాట మీద కనిపించే శత్రువుల మీదికి\nపోయి పడి చీల్చి చెండాడుతవి,\" అన్నాడు.\n\"అవి వాళ్ళ మీదికి పోయి పడనూ\nవచ్చు లేక బోనుల్లో నుంచి విముక్తి\nకలిగిందని కొండ దిగి అరణ్యంలోకి పారి\nపోనూ వచ్చు. ఏమైనా మీ ప్రయత్నం మీరు\nచెయ్యండి. ఒక మాట, నేను మహారాజును\nకాదు; ఆయన మంత్రిని. మీ సహాయానికి\nమా రాజు నుంచి తప్పక ఘనమైన ప్రతి\nఫలం వుంటుంది, గుర్తుంచుకోండి.”\nఅన్నాడు స్వర్ణాచారి.\nస్వర్ణాచారి, ఆటవికులతో మాట్టాడి\nతిరిగి సమరబాహు అనుచరుల దగ్గిరకు\nవచ్చి కొండ దిగువకు చూశాడు. ఈ సారి\nవీరపుర సేనాని కొండమీది వాళ్ళను లొంగి\nపొమ్మని ఆజ్ఞాపించి లాభం లేదని గ్రహించి,\nకొండ మీది కోటను పట్టుకునేందుకు కొత్త\nపథకం వేశాడు. కాల్బల సైనికులు\nముందుగా కాలిబాట వెంట కొండ ఎక్కటం\nప్రారంభించారు. వాళ్ళల్లో కొందరి దగ్గిర\nవిల్లంబులున్నవి. పైనుంచి సమరబాహు\nఅనుచరులు ఈ టెనుగాని వడిసెలతో\nరాళ్ళనుగాని విసిరినప్పుడల్లా, సైనికులు\nఆగి, వాళ్ళకేసి బాణాలు కొడుతున్నారు.\nవీరపుర సైనికుల్లో కొందరు చచ్చినా,\nమిగతా వాళ్ళు కొండమీదికి చేరగలరనీ,\nఅప్పుడు జరిగే బాహాబాహి యుద్ధంలో తన\nవెంట వున్న ఇరవై ఆరు మందితో, అంత\nసేనను ఓడించటం అసంభవమనీ స్వర్ణా\nచారి గుర్తించాడు. అతడు సమరబాహు\nఅనుచరులతో, \" మనం సాధ్యమైనంత\nమంది శత్రువులను చంపి యిక్కణ్ణుంచి\nఅరణ్యంలోకి పారిపోవటం తప్ప మరో\nమార్గాంతరం లేదు. ముందుగా ఇద్దరు\nముగ్గురు పోయి, పొరిపోయేందుకు వీలుగా\nఒంటెలను సిద్ధపరచండి. ఇప్పటికే వాటి\nదగ్గిర మనవాళ్ళిద్దరున్నారు.\" అని చెప్పాడు.\nఈ లోపల వీరపుర సైనికులు బాణాలు\nవదులుతూ కాలి బాట వెంట కొండ ఎక్క\nసాగారు. సేనానాయకుడు మాత్రం కొండ\nదిగువున వుండి; గుర్రపు రౌతులకు ఏవో\nఆజ్ఞలిస్తున్నాడు. వాళ్ళల్లో కొందరు కాల్బల\nసైనికులకు కొంచెం వెనకగా కొండ\nఎక్కసాగారు.\n\"ఉష్ట్రవీరుల్లారా! తెలివి తక్కువ\nకొద్దీ వీరపురసేనాని ఆశ్వికులు కొందర్ని\nకొండమీదికి పంపుతున్నాడు. మన ఒంటెల\nదళం యిక్కడ వున్నదనుకుంటున్నాడో\nఏమో! మీలో కొందరు పై నుంచి కాలి\nబాట మీదికి రాళ్ళు దొర్లించండి. మిగతా\nవాళ్ళు గురి చూసి వడిసెలలు ప్రయోగిం\nచండి ! '' అని ఆజ్ఞాపించాడు స్వర్ణాచారి.\nసమరబాహు అనుచరుల్లో కొందరు పెద్ద\nపెద్ద రాళ్ళను నెట్టుకువచ్చి కాలి బాట\nవెంట పైకి వస్తున్న వీరపుర సైనికుల కేసి\nదొర్లించారు. కాని, వాటిల్లో చాలా భాగం\nదారిలో వున్న ఎత్తు పల్లాల్లో పడి లేస్తూ,\nగురి తప్పి మరో మార్గాన దొర్లుకుంటూ\nపోసాగినై. సమరబాహు అనుచరుల\nప్రయత్నం విఫలం కావటం చూస్తున్న\nవీరపుర సైనికులు ఉత్సాహంగా కేకలు\nవేస్తూ, పైకి రాసాగారు. వాళ్ళను అను\nసరించి వస్తున్న అశ్వికులు కత్తులు దూసి\nపైకెత్తి పట్టుకుని, వీరపుర రాజుకు జయ\nధ్వానాలు చేయసాగారు.\nఅలాంటి ఉత్సాహ సమయంలో వాళ్ళు,\nఆటవికులు సింహం, పులులతో వున్న\nగుహల ప్రాంతాన్ని చేరారు. ఆటవికులు\nసింహం, పులులను వాళ్ళ మీదికి వదులు\nతారా లేక భయపడి పారిపోతారా అన్న\nసంశయంలో కొట్టుమిట్టాడుతున్న స్వర్ణా\nచారికి హఠాత్తుగా సింహ గర్జన, పులుల\nగాండ్రింపూ వినిపించింది. మరుక్షణం .\nసింహం, పులులూ బోనుల్లో నుంచి\nకుప్పించి బయిటికి దూకి, అందుబాటులో\nవున్న వీరపుర సైనికుల మీద పడినై.\nసైనికుల్లో హాహాకారాలు బయలుదేరినై.\nహఠాత్తుగా వచ్చిన ఈ దాడిని ఎదుర్కునేం\nదుకు వాళ్ళు సిద్ధంగా లేరు. వాళ్ళల్లో\nనలుగురైదుగురు సింహం, పులుల పంజా\nదెబ్బలు తిని కింద పడిపోయారు. వాటికి\nఅందకుండా పారిపోవాలని చూసిన మరి\nకొందరు రాళ్ళ మీద కాళ్ళ పట్టు తప్పి\nతలకిందులుగా పడిపోయి కొండ కిందికి\nదొర్లసాగారు.\nఈ గందరగోళంలో సైనికుల వెనక\nవస్తున్న ఆశ్వికుల గుర్రాలు బెదిరి, చప్పున\nవెనుదిరిగి పారిపోబోయి, రౌతులతో పాటు\nకాళ్ళు జారి కిందపడి పల్లిటి మీద పల్లిటీ\nకొడుతూ కొండ దిగువకు పోయి పడినై.\nకన్ను మూసి తెరిచేంతలో జరిగిపోయిన\nఈ దుస్సంఘటన చూసి, అసలే గాయం\nబాధలో వున్న వీరపురసేనాని నిశ్చేష్టుడై\nపోయాడు. ఆటవికులు వదిలిన సింహం,\nపులులూ యిక ఆ ప్రాంతాల తమకడ్డాచ్చే\nవాళ్ళెవరూ లేకపోవటంతో, రాళ్ళ మీంచి\nకుప్పించి దూకుతూ చేరువలో వున్న\nఅరణ్యం కేసి పరిగెత్తినై.\nకొండ ఎక్కచూసిన సైనికుల్లోనూ\nఆశ్వికుల్లోనూ కొంతమంది చావగా, మిగి\nలిన వాళ్ళు కుంటుతూ, కొందరు ఒకళ్ళ\nనొకళ్ళు ఆసరాగా పట్టుకునీ కొండ దిగు\nవకు పోసాగారు. అది చూసిన సమరబాహు\nఅనుచరులు, స్వర్ణాచారితో, \" ఆచార్య\nమహామంత్రి! ఆజ్ఞ యివ్వండి. ఇప్పుడే\nదాడి చేసి ఆ గాయపడి పారిపోతున్న\nశత్రువులను ఈటెలతో పొడిచి చంపి\nవస్తాం,” అన్నారు.\nస్వర్ణాచారి వాళ్ళ మాటలు విన్నాడు గాని\nవెంటనే జవాబివ్వలేదు. తాను ఓడించిన\nశత్రుసైనికులు, కోట ముట్టడికి వచ్చిన\nవాళ్ళలో పదవ వంతు వుండరు. మిగిలిన\nవాళ్ళంతా మరోసారి దాడి చెయ్యటానికి\nకొండ కింద సిద్ధంగానే వున్నారు. ఈ సారి\nదాడి వస్తే, యిందాకటిలా హఠాత్తుగా\nవాళ్ళ మీద పడి చిందరవందర చేసేందుకు\nసింహంగాని, పులులుగాని లేవు...\nఇప్పుడు కొండ దిగువున వీరపుర సేనాని\nతన సైనికులనందర్నీ ఒక చోట చేర్చి\nఏదో మాటాడుతున్నాడు. ఆశ్వికుల్లో కొందరు\nఆ సరికే కొండ రెండవ తట్టున ఏమున్నదో\nచూసి వచ్చేందుకు పోయారు. స్వర్ణాచారి,\nసమరబాహు అనుచరులకు శత్రువులను\nచూపుతూ, “ సాహసం వేరు, దుస్సాహసం\nవేరు ! యుద్ధంలో దుస్సాహసం పనికి\nరాదు. చూడండి, శత్రుసేనాని మరొక\nసారి మన మీదికి దాడి వచ్చేందుకు తయా\nరపుతున్నాడు. ఈ సారి యిక్కడున్న\nకొద్ది మందిమీ ఆశ్వికుల్నీ, కాల్బల సైని\nకుల్నీ కూడా ఎదుర్కొని ద్వంద్వయుద్ధం\nచేయవలసి వస్తుంది. అంతమంది శత్రు\nవుల్ని జయించటం మనవల్ల కాదు. మనం\nవెంటనే యిక్కణ్ణించి పోయి, కొండపక్క\nపల్లపు ప్రదేశంలో దాచిన మన ఒంటెల\nనెక్కి అరణ్యంలోకి పోదాం. అక్కడ\nక్షత్రియయువకులూ, సమరబాహు మహా\nరాజు కూడా కనిపించవచ్చు.\" అన్నాడు.\n\" సింహం, పులుల బోనుల దగ్గిరున్న\nఆటవికులేమైనట్టు? వాళ్ళు సాయం వస్తే\nశత్రువుల్ని జయించటం ఏమంత కష్టం\nకాదు,\" అన్నాడొక సమరబాహు అనుచరుడు.\n\" వాళ్ళు శత్రుబలం చూసి భీతిచెంది\nచల్లగా అరణ్యంలోకి పారిపోయి వుంటారు.\nమూక ఉమ్మడిగా శత్రుబలగం మన\nమీదికి వచ్చి పడకముందే మనం కూడా\nఅదే పని చెయ్యాలి,\" అన్నాడు స్వర్ణాచారి.\n\" కానీ, ఆచార్య మహామంత్రీ! మనం\nపారిపోతే, శత్రువు మనను పిరికివాళ్ళని....\"\nఅంటూ సమరబాహు అనుచరుడొకడు ఏమో\nచెప్పబోయేంతలో, ఒంటెలను కావిలి కాసేం\nదుకు వెళ్ళిన వాళ్ళల్లో ఒకడు రొప్పుతూ\nస్వర్ణాచారి దగ్గిరకు పరిగెత్తుకుంటూ వచ్చి,\n\"ఆచార్య మహామంత్రీ! అయిదుగురు\nశత్రు రౌతులు మన ఒంటెలున్న చోటు\nతెలుసుకుని, మేం వెంటబడి తరమబోయేం\nతలో పారిపోయారు. ఈ సారి వాళ్ళు\nగుర్రాల మీద పెద్ద ఎత్తున దాడి వస్తారని\nనా అనుమానం!\" అన్నాడు.\n\" అనుమానం కాదు, వాళ్ళు చేయ\nబోయేదే' అది! వాళ్ళు మన ఒంటెల్ని\nపట్టుకున్నారో. మనం ఎందుకూ కొరగాని\nవాళ్ళమైపోయి, వాళ్ళ చేతుల్లో బలిపశువుల్లా\nచిక్కిపోతాం. అందరూ ఒంటెలున్న చోటుకు\nబయలుదేరండి ! \" అంటూ స్వర్ణాచారి\nముందుండి దారితీశాడు.\nస్వర్ణాచారీ, సమరబాహు అనుచరులూ\nఒంటెలున్న చోటుకుపోయి, వాటిపైన ఎక్కి\nపల్లపుప్రదేశం నుంచి పైకి వచ్చేసరికి\nసుమారు రెండు వందల గజాల దూరంలో\nనలభై యాభై మంది వీరపుర ఆశ్వికులు\nకత్తులూ, ఈటెలూ పైకెత్తి పట్టుకుని\nవాళ్ళకేసే వస్తున్నారు. శత్రువుల్ని ఎడా\nపెడా నరుకుతూ దారిచేసుకుని ముందుకు\nపోవటమే తప్ప, వెనుదిరిగి పల్లపుప్రదేశానికి\nపారిపోయే అవకాశం లేదని స్వర్ణాచారి\nతృటికాలంలో గ్రహించాడు.\nఆ వెంటనే అతడు కత్తి పైకెత్తి,\n\"ఉష్ట్రయోధుల్లారా! నా వెంట రండి.\nశత్రువుల్ని కొండకోటదేవికి బలిపెడదాం !\nసమరబాహు మహారాజుకూ, జై!'' అంటూ\nఒంటెను ముందుకు దూకించాడు.\nఅదే సమయంలో వీరపుర ఆశ్వికులు,\n\"వీరసింహ మహారాజుకూ, జై!\" అంటూ\nతమ గుర్రాలను అదిలించి, శర వేగంతో\nవచ్చి సమరబాహు అనుచరుల మీదపడ్డారు.\n—(ఇంకావుంది)",
            "book_page_end": 16
        },
        {
            "title": "అసలు కారణం",
            "book_page_start": 17,
            "pdf_page_start": 23,
            "pdf_page_end": 27,
            "author": "వసుంధర",
            "genre": "బేతాళ కథ",
            "moral": "నిజమైన స్నేహానికి ధనం అడ్డురాదు, కానీ ధనంపై గల అభిప్రాయభేదాలు లేదా దాని చుట్టూ ఉన్న అపార్థాలు స్నేహాన్ని నాశనం చేయగలవు.",
            "keywords": [
                "విక్రమార్కుడు",
                "బేతాళుడు",
                "స్నేహం",
                "డబ్బు",
                "దారిద్య్రం"
            ],
            "characters": [
                "విక్రమార్కుడు",
                "బేతాళుడు",
                "గోపుడు",
                "రామభద్రుడు",
                "గోపుడి భార్య",
                "దేవశర్మ"
            ],
            "locations": [
                "సాకేతపురం",
                "అడవి",
                "శ్మశానం"
            ],
            "content": "పట్టువదలని విక్రమార్కుడు చెటు వద్దకు\nతిరిగి వెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నువు సంపన్ను\nడివి గనక ధనాశతో ఇలా శ్రమపడుతూ\nఉండక పోవచ్చు. కాని ధనం చాలా\nపాపిష్టిది. ఆది ఎంతటి స్నేహాన్నయినా\nవిరోధంగా మార్చగలదు. ఇందుకు నిదర్శ\nనంగా నీకు ఒక కథ చెబుతాను, శ్రమ\nతెలియకుండా విను.\" అంటూ ఇలా\nచెప్పసాగాడు:\nసాకేతపురంలో గోపుడు అనే ఒక పేద\nవాడుండేవాడు. వాడు అడవికి పోయి కట్టెలు\nకొట్టి జీవించేవాడు. ఒకనాడు వాడు కట్టెలు\nకొట్టటానికి అడవిలో ఒక ప్రాంతానికి వెళ్ళే\nసరికి, సమీపంలో ఎవరో మూలుగుతున్నట్టు\nవినపడింది.\nగోపుడు వెళ్ళి చూసేసరికి ఒక గోతిలో\nఎవరో పడిపోయి ఉన్నారు. గోపుడు ఆ మని\nషిని పైకి తీసి చూస్తే, అతను తన పొరు\nగున ఉండే రామభద్రుడు అనే సంపన్నుడు!\n\" నన్ను దొంగలు దోచి. చావగొట్టి\nఈ గోతిలో పారేశారు. రెండు రోజులుగా\nఇందులో పడి చచ్చిపోతూంటే నువు\nదేవుడిలా వచ్చి కాపావావు,\" అన్నాడు\nరామభద్రుడు.\nగోపుడు రామభద్రుణ్ణి మోసుకుని నగ\nరానికి తిరిగి వచ్చి, అతని ఇంట చేర్చాడు.\nరామభద్రుడు త్వరలోనే కోలుకుని, గోపుణ్ణి\nపిలిపించి, \"నీ మేలు ఈ జన్మలో మరవ\nలేను,” అంటూ కొంత డబ్బు ఇవ్వబోయాడు.\nకాని గోపుడు తీసుకోక, \"మనిషి మనిషికి\nసహాయపడటం ధర్మం. సహాయానికి ఖరీదు\nకట్టడం నా కిష్టం లేదు.\" అన్నాడు.\nఈ మాట కు రామభద్రుడు సంతో\nషించాడు. అది మొదలు వారిద్దరి మధ్యా\nమైత్రి పెరగసాగింది.\nగోపుడికి అప్పుడప్పుడూ డబ్బు ఇబ్బంది\nకలుగుతూ ఉండేది. మరెక్కడైనా అప్పులు\nచేసేవాడు గాని రామభద్రుణ్ణి ఎన్నడూ\nఅడిగేవాడు కాడు. ఈ సంగతి పసిగట్టి\nనప్పుడు రామభద్రుడు బాధపడేవాడు.\nకాని అతని ఆర్థిక చిక్కులను గురించి\nమాట్లాడి, తాను ధనవంతుడన్న విషయం\nఅతనికి జ్ఞాపకం చెయ్యటానికి జంకేవాడు.\nవాళ్ళు ఇలా ప్రవర్తించటం చేత వారి\nమధ్య స్నేహం మరింత బలపడింది.\nఆ నగరంలో చాలామంది వారిని ఆదర్శ\nస్నేహితులుగా చెప్పుకునేవారు. వాళ్ళిద్దరూ\nరోజూ కలుసుకుని మాట్లాడుకోకుండా నిద్ర\nపోలేకపోయేవారు.\nఇలా చాలా కాలం జరిగింది.\nఅకస్మాత్తుగా గోపుడి భార్యకు జబ్బు\nచేసింది. ఆమె వ్యాధిని కుదర్చడం\nమామూలు వైద్యులకు సాధ్యం కాలేదు.\n\" ఈ వ్యాధిని ఘన వైద్యుడు దేవశర్మ\nకుదర్చాలి గాని, మామూలు వాళ్ళు కుదర్చ\nలేరు.” అన్నారు అందరూ.\nగోపుడి గుండెలో రాయి పడింది. అతను\nతన భార్య మీద ఆశ వదులుకున్నాడు.\nఎందుకంటే, దేవశర్మ పాషాణానికి కూడా\nప్రాణం పోయగలడు గాని, అతడి హృదయం\nపాషాణం. ఆయన చేత వైద్యం చేయించు\nకోవాలంటే వరహాల సంచులు కావాలి.\nగోపుడి వంటి వాళ్ళు పిలిస్తే దేవశర్మ\nపలకనైనా పలకడు.\nఈ పరిస్థితి గ్రహించి రామభద్రుడు\nతానే స్వయంగా వెళ్ళి దేవశర్మను పిలు\nచుకు వచ్చాడు. దేవశర్మ వచ్చి గోపుడి\nభార్యను పరీక్షించి, \" ఈ వ్యాధి నయమవు\nతుంది, భయంలేదు. ముఫై రోజులు\nమందివ్వాలి. రోజుకు యాభై వరహాలు\nఖర్చవుతుంది,\" అన్నాడు.\n\"అలాగే వైద్యం చెయ్యండి.\" అన్నాడు\nరామభద్రుడు.\nవైద్యం నెల రోజుల పాటు జరిగింది.\nగోపుడి భార్య కోలుకున్నది. వైద్యుడి కివ్వ\nవలసిన పదిహేను వందల వరహాలూ\nరామభద్రుడు ఇచ్చాడు.\nతన భార్య బతికి బయట పడిందని\nగోపుడు ఒక పక్క సంతోషించినా, మరొక\nపక్క స్నేహాన్ని సొమ్ము చేసుకున్నానే\nఅని అమితంగా బాధపడ్డాడు. ఎలాగైనా\nఈ బాకీ తీర్చుతానని గోపుడు అంటే రామ\nభద్రుడూ మాట్లాడలేదు.\nఈ బాధనుంచి విముక్తి పొందటానికి\nగోపుడు ఎంత కష్టపడి అయినా సరే రామ\nభద్రుడి బాకీ తీర్చాలని నిశ్చయించు\nకున్నాడు. కాని గోపుడికి అది సాధ్యం\nఅయేపని కాదని క్రమంగా తెలిసి వచ్చింది.\nకడుపు మాడ్చుకున్నా కూడా డబ్బుకూడ\nలేదు. పైపెచ్చు కట్టెలు కొట్టేపని కష్ట\nమయింది. పదిహేను వందలు కాదుగదా,\nపదిహేను వరహాలు కూడబెట్టటం కూడా\nఅతనికి ఒకంతట సాధ్యపడేటట్టు కనిపించ\nలేదు. కాని అతను ప్రయత్నం మానలేదు.\nడబ్బు కూడబెట్టటానికి తన భర్త పడే\nపాట్లు చూసి అతని భార్య, \"నీ బాధ\nచూస్తే నాకు కడుపు తరుక్కు పోతున్నది.\nస్నేహితుల మని చెప్పుకుంటూ పూసుకు\nతిరిగారు. పదిహేను వందల వరహాలు\nఆ రామభద్రుడుగారికి ఒక లెక్కలోదా?\nరక్తం ధారపోసినా మనం అంత సొమ్ము\nపుట్టించ లేమని ఆయనగారు ఎరగడా?'\nఅంటూండేది.\nఆమె ఇదేమాట ఇరుగు పొరుగు అమ్మ\nలక్కలతో కూడా అంటూ వచ్చింది.\nభార్య రోజూ అనే మాటలు గోపుడికి\nక్రమంగా నిజం అనిపించసాగాయి. తన\nఅశక్తత తెలిసి వస్తున్న కొద్దీ అతనికి తన\nమిత్రుడి మీద కోపం రాసాగింది. తాను\nఒకప్పుడు రామభద్రుడి ప్రాణాలు కాపాడిన\nవాడు. అందుకు రామభద్రుడు మాటలలో\nతప్ప తన కృతజ్ఞత మరే విధంగానూ\nచూపించి ఉండలేదు.\nగోపుడు తన స్నేహితుణ్ణి కలుసుకోవటం\nబాగా తగ్గించాడు. రామభద్రుడు కనిపిస్తే\nగోపుడికి తన బాకీయే జ్ఞాపకం వస్తుంది.\nరామభద్రుడికి కూడా సహజంగా అలాగే\nఉంటుందని గోపుడు అనుకున్నాడు.\nగోపుడి భార్య ఇరుగు పొరుగుతో అన్న\nమాటలు రామభద్రుడి చెవినిపడ్డాయి.\nస్నేహాన్ని చెడగొట్టటంలో ఆనందం ఉన్న\nవాళ్ళు పనిపెట్టుకుని రామభద్రుడి వద్దకు\nవచ్చి, గోపుడి భార్య అన్న మాటలు గోపుడే\nఅన్నట్టుగా అతనితో చెప్పారు. మంచి\nస్నేహం చెడిపోతున్నదే అని బాధపడిన\nబుద్ధిమంతులు రామభద్రుడితో, \" నీ బాకీ\nతీర్చటానికి గోపుడు నానాగడ్డీ తింటున్నాడు.\nనువు చూస్తూ ఊరుకోవడం ఎంత\nమాత్రమూ భావ్యంకాదు,\" అన్నారు.\nగోపుడి మూలంగా తాను నలుగురి చేతా\nఇలాటి మాటలు పడడం రామభద్రుడికి\nబాధ అనిపించి, గోపుడి మీద చాలా కోపం\nవచ్చింది. తాను తన బాకీ తీర్చమని గోపుర్ణణ్ణి\nఏనాడూ వత్తిడి చెయ్యలేదు. గోపుడే తనం\nతట తాను బాకీ తీర్చుతానన్నాడు. అవసరం\nలేదు లెమ్మంటే అతను ఏం నొచ్చు\nకుంటాడో అని తాను ఏమీ అనక ఊరు\nకున్నాడు. \" నేను నీ రుణం తీర్చలేను.\"\nఅని గోపుడు' అన్నట్టుంటే తను కాదనే\nవాడా? ఆ మాట అనకపోగా తన మీద\nదుష్ప్రచారం కూడా ప్రారంభించాడు\nగోపుడు.\nరామభద్రుడికి గోపుడి మీద పూర్తిగా\nమనసు విరిగిపోయింది. ఉభయత్రా ఒకరి\nమీద ఒకరికి దురభిప్రాయాలు పెరిగిపోయి\nచివరకు ఇద్దరూ బద్ధ శత్రువులైపోయారు.\nబేతాలుడు ఈ కథ చెప్పి, \" రాజా,\nగోపుడికి, రామభద్రుడికి మధ్య ఉండిన\nగాఢ స్నేహం చెడిపోవటానికి అసలు\nకారణం ఏది? గోపుడి దారిద్య్రమా, అతని\nభార్య అవివేకమా? రామభద్రుడి తొందర\nపాటా, లేక డబ్బా? దీనికి సమాధానం\nతెలిసి కూడా చెప్పకపోయావో నీ తల పగిలి\nపోతుంది.\" అన్నాడు.\nదానికి విక్రమార్కుడు, “వారి స్నేహం\nశత్రుత్వంగా పరిణమించటానికి ఇవే వీ\nకారణాలు కావు. మొదటినుంచీ వారి\nస్నేహం మధ్య డబ్బు అవరోధంగానే\nఉంటూ వచ్చింది. డబ్బు స్నేహాన్ని\nధ్వంసం చేస్తుందన్న నమ్మకం ఇద్దరిలోనూ\nబలంగా ఉన్నది. అందుకే వారు తమ\nస్నేహాన్ని డబ్బుతో ప్రమేయం లేకుండా\nపెంపొందించుకున్నారు. వారిది నిజమైన\nస్నేహమే అయితే డబ్బు ఆ స్నేహానికి\nఏ రూపంలోనూ అడ్డు వచ్చేది కాదు,”\nఅన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు.\n(కల్పితం)",
            "book_page_end": 21
        },
        {
            "title": "మాయదారి మంత్రగాడు",
            "book_page_start": 23,
            "pdf_page_start": 29,
            "pdf_page_end": 34,
            "author": "ఎం. కామేశ్వరరావు",
            "genre": "జానపదం",
            "moral": "ధైర్యం, తెలివితేటలు, మరియు అదృష్టం కలసి వస్తే, ఎంతటి మాయదారి మాంత్రికునైనా ఓడించవచ్చు.",
            "keywords": [
                "మంత్రగాడు",
                "మేకపిల్ల",
                "రాజకుమార్తె",
                "మాయ",
                "అన్నదమ్ములు"
            ],
            "characters": [
                "రాజు",
                "రాజకుమార్తె",
                "మాయదారి మంత్రగాడు",
                "అన్న",
                "తమ్ముడు",
                "భటులు"
            ],
            "locations": [
                "రాజధాని",
                "అడవి",
                "గుట్ట",
                "కుటీరం",
                "రాజభవనం"
            ],
            "content": "ఒక గ్రామంలో ఇద్దరు అన్నదమ్ములుండే పని కోసం ఇక్కడికి వచ్చాం. ఏమైనా పని\nవారు. వాళ్ళు నిరుపేదలు. అన్న శరీర ఇప్పిస్తే మీ పేరు చెప్పుకుని బతుకుతాం,”\nశ్రమ ఎంతయినా చేయగలడు గాని, ఏమంత అన్నాడు.\nతెలివిగలవాడు కాడు. తమ్ముడికి రాని పని\nఅంటూ లేదు. వాడు చాలా చురుకైనవాడు.\nబతుకుతెరువు కోసం వాళ్లు తమ గ్రామం\nవిడిచిపెట్టి రాజధానికి చేరుకున్నారు.\nమర్నాడు రాజుగారి వద్దకు వెళ్ళి పని\nఅడుగుతానని అన్న పెందలాడే బయలు\nదేరాడు.\n\"సాయంకాలాని కల్లా తిరిగిరా,\" అని\nతమ్ముడు అన్నను హెచ్చరించాడు.\nఅన్న వెళ్ళేసరికి రాజుగారు ఉద్యానంలో\nపచార్లు చేస్తున్నాడు. ఆయన అన్నను\nచూసి, ''ఎవరు నువు? నీకు ఏం కావాలి?\"\nఅని అడిగాడు.\nఅన్న చేతులు జోడించి, \"మహారాజా,\nనేనూ, నా తమ్ముడూ దిక్కులేని వాళ్ళం.\n\" నీకు పని ఇస్తాను గాని, బాధ్యతతో\nచెయ్యగలవా? \" అని రాజు అడిగాడు.\n“తప్పక చేస్తాను, మహారాజా,'' అన్నాడు\nఅన్న.\nరాజు అతన్ని మందిరానికి తీసుకుపోయి,\nముచ్చటైన తెల్ల మేకపిల్లను చూపించి,\n\"దీన్ని తీసుకుపోయి, అడవి అంతా తిప్పి,\nసూర్యాస్తమానం అయేలోపున తెచ్చి నాకు\nఅప్పగించాలి. ఒకటి గుర్తుంచుకో; తూర్పున\nఉన్న గుట్టను మాత్రం దాటవద్దు. నేను\nచెప్పినట్టు అక్షరాలా చెయ్యకపోతే తీవ్రంగా\nశిక్షిస్తాను,\" అన్నాడు.\nఅన్నిటికీ తల ఆడించి, రాజుగారి మేక\nపిల్లను ఒక చంకనా, ఆయన ఇప్పించిన\nఆహారం మూటను మరొక చంకనా పెట్టు\nకుని, అన్న అడవికి వెళ్ళాడు. అడవిలో\nదింపగానే మేకపిల్ల పరమానందం చెంది\nనట్టుగా పరుగులు తీసింది. అన్న కూడా\nదాని వెనకనే పరుగులు తీశాడు.\nపరుగులు తీస్తూ వాళ్ళు అడవిలో చాలా\nదూరం వెళ్ళిపోయారు.\nమధ్యాహ్నం వేళ అన్న ఆహారం\nతింటుంటే, వాడితోపాటు మేకపిల్ల కూడా\nఆ ఆహారమే తిన్నది. తరవాత వాళ్ళు మళ్ళీ\nఅరణ్యంలో సంచారం ప్రారంభించి,\nఅనుకోకుండానే తూర్పున ఉన్న గుట్ట\nదగ్గిరికి చేరారు.\nఆ గుట్ట అంతటా పళ్ళచెట్లున్నాయి.\nవాటినిండా పళ్ళున్నాయి.\nరాజుగారి హెచ్చరిక మరిచిపోయి అన్న\nజిహ్వచాపల్యం కొద్దీ గుట్ట ఎక్కి చాలా\nరకాల పళ్ళు కోసుకు తిన్నాడు. వాడు తిన్న\nతేనెపళ్ళరసం చేతుల నిండా అంటుకుని,\nవాటిని కడుక్కోవలిసి వచ్చింది. సమీపంలో\nఎక్కడా నీరు కనిపించలేదు.\nకాని, అన్నకు గుట్ట అవతల ఒక కుటీరం\nకనిపించింది. అతను మేకపిల్లను ఎత్తుకుని\nఆ కుటీరం కేసి పోబోతూ ఉంటే, మేక\nపిల్ల అరుస్తూ, గిలగిలా తన్నుకున్నది. కాని\nమందబుద్ధి కావటం చేత అతను దాని\nభావం గ్రహించక, కుటీరం వద్దకు వెళ్ళాడు.\nఆ కుటీరం ముందు ఒక భయంకరా\nకారుడు కూర్చుని ఉన్నాడు. వాడి నెత్తి\nబోడిగా ఉన్నది. కళ్ళు గాజు కళ్ళలాగా\nఉన్నాయి. వాడికి జానెడు గడ్డం ఉన్నది.\nవాడి పక్కన పచ్చి మేకమాంసం\nముక్కలూ, వాటిని గుచ్చి కాల్చటానికి ఒక\nఇనప ఊచా ఉన్నాయి. వాడు కుంపటి\nరాజేసే ప్రయత్నంలో ఉన్నాడు.\nవాడు అన్నను చూసి, “రారా, కుర్రాడా!\nకాస్త కుంపటి రాజేసిపో,” అన్నాడు.\n\" నేను చీకటి పడేలోపల తిరిగి పోవాలి.\nనీళ్ళు దొరుకుతాయేమోనని వచ్చాను,”\nఅన్నాడు అన్న. మేకపిల్ల మాత్రం గొంతు\nచించుకుని అరుస్తూ, కాళ్ళు విపరీతంగా\nతన్నుకుంటున్నది.\nఆ భయంకరాకాడు లేచివచ్చి, మేకపిల్ల\nచెవులు మెలేసి, \" ఇంకా నీ పొగరు తగ్గ\nలేదుటే?'' అని, అన్నతో, ''ఈ మేకపిల్లకు\nచాలా పొగరు. అది నీ మాట వినదు.\nదాన్ని ఆ కొట్టంలో పడేసి, తలుపు మూసి,\nనువు కుంపటి రాజెయ్యి. నేను నీకు నీళ్ళు\nతెచ్చి ఇస్తాను.\" అని అన్నకు ఒక కొట్టం\nచూపించి, కుటీరంలోకి వెళ్ళిపోయాడు.\nఅన్న విధిలేక మేకపిల్లను కొట్టంలో\nమూసిపెట్టి, కుంపటి అంటించటానికి\nకూర్చున్నాడు. వాడికి ఆ పని చేతకాలేదు.\nఅది అంటుకునే సరికి చీకటిపడింది.\nఅప్పటికి వికారాకారుడు చెంబుతో నీళ్ళు\nతెచ్చాడు.\nఅన్న గబగబా తన చేతులు కడిగేసు\nకుని, మేకపిల్లను తీసుకొని వెళ్ళిపోదామని\nకొట్టం తలుపు తెరిచేసరికి, లోపల మేకపిల్ల\nలేదు. వికారాకారం గల ఒక ఆడమనిషి\nఉన్నది. ఆ మనిషిని చూస్తూనే అన్న\nబె ది రి పోయి, '' బాబోయ్ భూతం!\"\nఅంటూ కాలిసత్తువ కొద్దీ పరుగుతీశాడు.\nవాడు పొద్దుపోయి . రాజుగారిని కలుసు\nకుని, జరిగినదంతా చెప్పి, \"అది మామూలు\nమేకపిల్ల కాదు, మహారాజా ! భూతం!”\nఅన్నాడు.\nఅంతా విని రాజు ఉగ్రుడై, “ఈ ద్రోహిని\nతీసుకుపోయి, చీకటికొట్లో పారెయ్యండి,\"\nఅని భటులను ఆజ్ఞాపించాడు. వాళ్ళు\nఆ ప్రకారమే అన్నను తీసుకుపోయి చీకటి\nకొట్టులో బంధించారు.\nచీకటిపడి ఎంతో సేపైనా తన అన్న\nతిరిగి రాకపోయే సరికి తమ్ముడు ఆదుర్దా\nపడి రాజుగారి వద్దకు వెళ్ళాడు. ఈ మనిషి\nఆ అన్నకు తమ్ముడేనని తెలిసి రాజు అతని\nపైన కూడా మండిపడ్డాడు.\nరాజుగారి తిట్లన్నీ భరించి, తమ్ముడు\nరాజుగారిని జరిగినదేమిటో అడిగి తెలుసు\nకుని, \"మహారాజా, ఇందులో నాకు స్పష్టం\nకాని రహస్యం ఏదో ఉన్నది. అది తమరు\nనాకు చెప్పినట్టయితే నేను ఆ వికారాకారుడి\nనుంచి మేకపిల్లను తెచ్చి, తమకు అప్ప\nగించి, మా అన్నను విడిపించుకుంటాను,”\nఅన్నాడు.\nవాడు మాట్లాడే తీరు చూస్తే వాడు\nసమర్థత గలవాడని రాజుకు అనిపించింది.\nఆయన అతన్ని తన రహస్య మందిరంలోకి\nతీసుకుపోయి ఆ మేకపిల్ల వృత్తాంతం\nఅంతా చెప్పాడు.\nరాజుకు లేక లేక ఒక ఆడపిల్ల కలిగింది.\nఆయన ఆ పిల్లను కొడుకులాగే పెంచాడు.\nఆమెకు వేట అన్నా, అరణ్యం అన్నా\nఅమితమైన ఇష్టం. రాజుతో కలిసి తరచుగా\nవేటకు వెళ్ళేది.\nఒకరోజు రాజూ, రాజకుమార్తె వేటా\nడుతూ తమ పరివారాన్ని దాటి చాలా\nముందుకు వెళ్ళి, తూర్పున ఉన్న గుట్ట\nదాటారు. అక్కడ ఒక కుటీరం కన\nబడింది. అందులో నివసిస్తున్న వాళ్ళ\nదగ్గిర మంచినీళ్ళు దొరుకుతాయేమో నని\nఆ కుటీరానికి వెళ్ళారు.\nకుటీరం వెలపల ఒక వికారాకారుడు\nకూర్చుని, ఒక చువ్వకు మేకమాంసం\nముక్కలు గుచ్చి, కాల్చుకు తింటున్నాడు.\nరాజకుమార్తెకు వాణ్ణి, మేకమాంసాన్నీ\nచూడగానే వాంతి వచ్చినట్టయింది. ఆమెకు\nమేకమాంస మంటే అసహ్యం.\n\" ఇక్కడ మంచినీరు దొరుకుతుందా?”\nఅని రాజు ఆ మనిషిని అడిగాడు.\nఆ మనిషి మాట్లాడకుండా తల ఎత్తి\nఇద్దరినీ చూసి, లోపలికి వెళ్ళి నీరు తెచ్చి,\n\"ఈ పిల్ల నీ కూతురా? చక్కని చుక్క!\nనా కిచ్చెయ్యి.\" అని రాజుతో అన్నాడు.\nరాజు చర్రున కత్తి దూశాడు.\n\" అసహ్యమైన మేక మాంసం తినే\nవికారివి! నీకు నేను కావాలా?\" అన్నది\nరాజకుమార్తె.\nఆ మాటలకు వాడి గాజు కళ్ళు ఎర్ర\nబడ్డాయి. వాడు మేకమాంసానికి గుచ్చే\nఊచ తీసి, రాజకుమార్తెను నెత్తిమీద తాకి,\n\" మేకమాంసం అంటే అసహ్య మైనందుకు\nపగలంతా మేకపిల్లగా ఉండి, నన్ను వికారి\nఅన్నందుకు రాత్రి అంతా నా క న్న\nవికారంగా - ఉండు!\" అన్నాడు గడ్డం\nదువ్వుకుంటూ.\nవాడు మంత్రగాడు. రాజకుమార్తె\nఅప్పటి కప్పుడే మేకపిల్లగా మారిపోయింది.\nఅది మొదలు ఆమె పగలు మేకపిల్లగానూ,\nరాత్రి భయంకరమైన భూతకిగా నూ\nఉంటూ వచ్చింది. రాత్రివేళ ఆమె\nఎవరికీ కనబడకుండా రాజు ఎంతో జాగ్రత్త\nపడ్డాడు. అప్పటికే యుక్త వయసు వచ్చిన\nరాజకుమార్తెకు వివాహం కావటం అసం\nభవం చేశాడు మాయదారి మాంత్రికుడు.\nవాడి శక్తులన్నీ వాడి గడ్డంలోనూ, ఇనుప\nఊచలోనూ ఉన్నాయి.\nతమ్ముడు ఈ కథ అంతా రాజు నుంచి\nవిని దీర్ఘంగా ఆలోచించి, \"రాజకుమార్తెకు\nఈ రాత్రి ఏ ప్రమాదమూ రాదు. ఆమె\nమనిషి రూపంలో ఉంటుంది. తెల్లవారే\nలోపున ఆమెను వి కారాకారుణ్ణుంచి\nరక్షించకపోతే ప్రమాదం. నాకు తమరు\nఇంత గుగ్గిలమూ, ఒక బలిసినమేకా\nఇప్పించండి,\" అన్నాడు రాజుతో.\nరాజు అలాగే చేశాడు. తమ్ముడు వాటిని\nతీసుకుని ఆ రాత్రే బయలుదేరి తూర్పు\nగట్టు అవతలికి వెళ్ళాడు.\nమంత్రగాడు కుటీరం ముందు\nకూర్చుని, ఒక చేత్తో మాంసం కాల్చుతూ,\nరెండో చేత్తో తాగుతూ మహదానందంలో\nఉన్నాడు. తమ్ముడు వాడి ముందు మేకతో\nసహా ఆగి, \"మామా, మాంసం కంపు గొడు\nతున్నది.\" అన్నాడు.\n\"రారా, అల్లుడూ! ఎక్కడో మంచి\nమేకను సంపాదించావే ? \" అన్నాడు\nమంత్రగాడు.\n\" నీ కోసమే. నీకు మేకలంటే మహా\nరుచిగద!'' అన్నాడు తమ్ముడు.\n\" అయితే ఆలస్యం దేనికీ? కొయ్యి.\nఈ మాంసం చప్పగా ఉంది. సంకరజాతి\nమేక కామాలు! \" అన్నాడు మంత్రగాడు.\n\" అదే పొరపాటు. ఏ మేక మాంసమైనా\nరుచే. నీకు కాల్చటం చేతగాక మాడ్చేస్తు\nన్నావు. ఇంక రుచేం ఉంటుంది? నేను\nకాల్చి చూపిస్తాను, చూడు.\" అన్నాడు\nతమ్ముడు.\n\" అయితే నువు కాల్చి చూపించు. నేను\nకూచుంటా ! \" అంటూ మంత్రగాడు ఊచను\nతమ్ముడి కిచ్చి, తాను ఎడంగా కూర్చున్నాడు.\nతమ్ముడు ఆ ఊచకు ఒక పచ్చిమాంసం\nముక్క గుచ్చి కాల్చసాగాడు. కొద్ది సేపట్లో\nఅది మంచి వాసన కొట్టసాగింది.\n\" అల్లుడా, నిజంగా వంట తెలిసిన వాడివి\nనువు. వాసన అలా ఉండాలి. ఆ ముక్క\nఇట్లా పారెయ్యి,\" అన్నాడు మంత్రగాడు.\n\"తొందరపడకు. ఇంకా కొంచెం కాలాలి.\nవాసన బాగుంటే దగ్గిరికి వచ్చి వాసన\nచూడు,” అన్నాడు తమ్ముడు.\nమంత్రగాడు దగ్గిరికి వచ్చి, కుంపటి\nమీద ముఖం పెట్టి, కళ్ళు మూసుకుని\nఆనందంతో వాసన గట్టిగా పీల్చాడు. అదే\nక్షణంలో తమ్ముడు నిప్పులో ఇంత గుగ్గిలం\nచల్లాడు. భగ్గున మంట లేచి, మంత్రగాడి\nగడ్డం కాస్తా కాలిపోయింది. మరుక్షణం\nతమ్ముడు వాడి నెత్తిన ఊచతో కొట్టి,\n“మేకగా మారి నీ దారిన నువు పో! \"\nఅన్నాడు.\nవెంటనే మంత్రగాడు మేకపోతుగా మారి,\nఆరుచుకుంటూ అరణ్యంలోకి వెళ్ళి\nపోయాడు.\nమంత్రగాడి శక్తులు పోగానే రాజకుమా\nర్తెకు మామూలు రూపం వచ్చేసింది. ఆమె\nఅతనికి తన కృతజ్ఞత చెప్పుకున్నది.\nతమ్ముడు మంత్రగాడి ఊచ కుటీరంలో\nపారేసి, కుటీరానికి నిప్పుపెట్టి, రాజకుమా\nర్తెను తీసుకుని తెల్లవారే సమయానికి\nరాజభవనానికి తిరిగి వచ్చాడు.\nఎంతోకాలానికి తన కుమార్తెను యథా\nరూపంలో చూసిన రాజు ఆనందబాష్పాలు\nరాల్చాడు. తనను తిరిగి మామూలు మని\nషిని చేసిన వాణ్ణి పెళ్ళాడతానని రాజ\nకుమార్తె ఏనాడో నిశ్చయించుకున్నది. ఆమె\nకోరిక ప్రకారం రాజు ఆమెను తమ్ముడి\nకిచ్చి పెళ్ళి చేసి, తన అనంతరం అతనే\nరాజు అవుతాడని ప్రకటించాడు. అన్న\nతమ్ముడి వెంటనే ఉండిపోయాడు.",
            "book_page_end": 28
        },
        {
            "title": "మారినదంపతులు",
            "book_page_start": 29,
            "pdf_page_start": 35,
            "pdf_page_end": 38,
            "author": "సిహెచ్. వెంకటవిజయకుమార్",
            "genre": "సాంఘిక కథ",
            "moral": "భార్యాభర్తలు ప్రతి చిన్న విషయానికీ పోట్లాడుకోవడం మానుకోవాలి, ఇద్దరూ సామరస్యంగా సంప్రదించుకుంటూ జీవించాలి.",
            "keywords": [
                "రంగయ్య",
                "రత్తమ్మ",
                "రాముడు",
                "భూతవైద్యుడు",
                "పోట్లాట"
            ],
            "characters": [
                "రంగయ్య",
                "రత్తమ్మ",
                "రాముడు",
                "భూతవైద్యుడు"
            ],
            "locations": [
                "ఊరు"
            ],
            "content": "ఒక ఊళ్ళో రంగయ్యా, రత్తమ్మా అనే\nదంపతులు ఉండేవారు. వాళ్ళకు ఎంత\nచిన్న విషయం మీదా ఏకాభిప్రాయం\nఉండేది కాదు. అస్తమానమూ పోట్లాడు\nకుంటూ ఉండేవారు. వాళ్ళ కీచులాటలకు\nకారణాలు వింటే ఊళ్ళో వాళ్ళకు ఆశ్చ\nర్యంగా ఉండేది. ప్రతి స్వల్ప విషయానికీ\nపోట్లాడుకో వద్దని ఇరుగు పొరుగు వాళ్ళు\nవాళ్ళకు. ఎంతో చెప్పి చూశారు, కాని\nలాభం లేకపోయింది.\nవాళ్ళకు లేక లేక రాము డని ఒక\nకొడుకు పుట్టాడు. వాడంటే ఇద్దరికీ పంచ\nప్రాణాలు. ఆ కారణం చేతనైనా వాళ్ళ\nమధ్య పోట్లాటలు తగ్గలేదు. రాముడు\nపెరిగి పెద్ద అవుతున్న కొద్ది, వాడికి తన\nతల్లి దండ్రుల కీచులాటలు బొత్తిగా నచ్చ\nకుండా పోయాయి. వాళ్ళను గురించి\nచెప్పుకుని ఊళ్ళో వాళ్ళు నవ్వటం విని\nవాడు సహించలేకపోయేవాడు. వాళ్ళను\nఏ విధంగా మార్చాలో వాడికి తెలియలేదు.\nపన్నెండేళ్ళ వయసులో వాడికి ఇదొక\nతీరని విచారంగా తయారయింది. వాడు\nపశువులను మేతకు తోలుకుపోయి, అక్కడ\nకూడా ఈ విషయమే ఆలోచిస్తూ విచారంగా\nకూర్చుని ఉన్నాడు.\nఆ సమయంలో వాళ్ళ ఊరి భూత\nవైద్యుడు అటుగా వచ్చి, ఏంరా, బాబూ,\nవిచారంగా ఉన్నావు?\" అని అడిగాడు.\nరాముడు తన తల్లిదండ్రుల పోట్లాటలను\nగురించి ఆ భూత వైద్యుడికి చెప్పి.\n\"బాబూ, వాళ్ళు అలా కొట్లాడుకుంటు\nన్నంత కాలమూ నాకు ఈ విచారం\nఉండేదే.\" అన్నాడు.\n“నాయనా, దిగులుపడకు. నీ తల్లి\nదండ్రులను మారిస్తే నువే మార్చాలి.\nదానికి ఒక ఉపాయం చెబుతాను. నేను\nచెప్పినట్టు చెయ్యి,'' అంటూ భూతవైద్యుడు\nరాముడికి ఏదో చెప్పి, ఇంటికి వెళ్లిపోయాడు.\nఆ సాయంత్రం' పశువులను తోలుకుని\nఇంటకి వస్తూనే రాముడు తల్లితో, \"అమ్మా,\nనా చొక్కా ఉతికి ఆరెయ్యమని పొద్దున\nచెప్పానా లేదా ? నీకు ఇంత మతిమరుపేం?\nనీకో కొడుకు ఉన్న సంగతి కూడా జ్ఞాపకం\nఉంటున్నట్టు లేదే?\" అంటూ ఇంతెత్తున\nఎగిరిపడ్డాడు.\nవాడి ప్రవర్తన చూసి రత్తమ్మ నిర్ఘాంత\nపోయింది. ఎన్నడూ తనను పల్లెత్తు మాట\nఅనని కొడుకు ఏదో పూనినట్టుగా ఎందు\nకిలా ఎగిరి పడుతున్నాడో ఆమెకు అర్థం\nకాలేదు. పైగా వాడన్న మాట ఆబద్ధం!\nవాడు తనను చొక్కా ఉతకమనలేదు.\nవాడిలో ఈ మార్పుకు కారణం మరేదో\nఅయి ఉంటుందనుకుని ఆమె సరుకులు\nతీసుకురావటానికి అంగడికి వెళ్ళింది.\nకొంత సేపటికి రంగయ్య పొలం నుంచి\nతిరిగివచ్చి, మూతి ముడుచుకు కూర్చున్న\nకొడుకును చూసి, \" ఏంరా ? ఏమిటి అలా\nఉన్నావు? ఒంట్లో బాగాలేదా?\" అని\nఅడిగాడు.\n“బాగాలేకేం? నలుగురి మధ్యా తలెత్తుకు\nతిరగటమంటే కష్టంగా ఉంది! \" అన్నాడు\nరాముడు.\n\" నీ కొచ్చిన తలవంపులేమిటి?\" అని\nతండ్రి మళ్ళీ అడిగాడు.\n\"మంచి బట్టలు లేవు. ఎండలోనూ,\nవానలోనూ ఉత్త కాళ్ళతోనే తిరగాలి.\nచెప్పులు లేవు. ఒక్కగానొక్క కొడుకును\nఇలాగేనా చూసేది?\" అని రాముడు\nవిసుక్కున్నాడు.\nఈ మాటలు విని రంగయ్య వెలవెల\nపోయాడు. రాముడు నోరు తెరిచి ఎన్నడూ\nఏదీ అడిగి ఎరగడు. తండ్రితో ఎన్నడూ\nఇలా నిష్ఠురంగా మాట్లాడి కూడా ఎరగడు.\nఇంతలో సరుకులు కొని రత్తమ్మ ఇల్లు\nచేరింది. తండ్రి కొడుకుల సంభాషణ ఆమె\nవిన్నది. తండ్రితో కూడా వాడు మామూలుగా\nలేడు. ఆ రాత్రి భోజనాల దగ్గిర కూడా\nరాముడు తల్లిదండ్రు లిద్దరినీ తెగ విసికిం\nచాడు. వాడు భూతవైద్యుడి సలహా అమలు\nచేస్తున్నాడు. వారం రోజులు గడిచాయి.\nరాముడు మామూలు మనిషి కాలేదు.\nరత్తమ్మ తన భర్తతో, \"వీడికి ఏదో\nగాలి తగిలినట్టుంది. మంత్రం వేయింతాం,”\nఅన్నది.\n\"మంత్రం వెయ్యటం ఏమిటి?\nమందిప్పించాలి.\" అన్నాడు రంగయ్య.\n\" ఈ జబ్బుకు మందెవడిస్తాడు? భూత\nవైద్యుడైతే మంత్రం వేసి క్షణంలో దయ్యాన్ని\nవదిలిస్తాడు.\" అన్నది రత్తమ్మ.\n“వైద్యుడైతేగాని ఈ రోగం కనిపెట్ట\nలేడు,\" అన్నాడు రంగయ్య.\nఇద్దరూ చచ్చేట్టు - పోట్లాడుకున్నారు.\nవాళ్ళను చాలాసేపు పోట్లాడుకోనిచ్చి\nరాముడు, \" నేను ఫలానా భూతవైద్యుడి\nదగ్గిరికైతే వస్తాను.” అన్నాడు.\nఎవరి దగ్గిరికి రాను అనకుండా వాడు\nభూతవైద్యుడి దగ్గిరికి వస్తానన్నందుకు\nతల్లిదండ్రులు సంతోషించి, వాణ్ణి తీసుకుని\nభూతవైద్యుడి దగ్గిరికి వెళ్ళారు.\nవాళ్ళు చెప్పినదంతా విని భూతవైద్యుడు,\n\"మీ కుర్రవాణ్ణి నయం చెయ్యటం పెద్ద\nపని ఏమీ కాదు. కాని నేను మిమ్మల్నిద్దరినీ\nవిడివిడిగా ఒక ప్రశ్న అడుగుతా ను.\nఆ ప్రశ్నకు మీరు సరి అయిన సమాధానం\nచెప్పిన తరవాత మీ వాడికి పట్టిన దయ్యాన్ని\nక్షణంలో వదలగొట్టుతాను,\" అన్నాడు.\nఆయన ముందు రంగయ్యను పిలిచి,\n\"రాముడు నీ కొడుకే గదా?\" అని\nఅడిగాడు.\nఈ ప్రశ్నకు రంగయ్య ఆశ్చర్యపడి.\n\"చిత్తం.\" అన్నాడు.\nతరవాత ఆయన రంగయ్యను అవతలికి\nపంపి, రత్తమ్మను పిలిచి, \" రాముడు\nనీ కొడుకే గదా?\" అని అడిగాడు. ఆమె\nకూడా రంగయ్య చెప్పినట్టే, \"చిత్తం! ''\nఅన్నది.\nతరవాత ఆయన ఇద్దరినీ పిలిచి, \"మీరి\nద్దరూ సరి అయిన సమాధానం చెప్పలేదు.\nఒక వారం గడిచాక సరి అయిన సమా\nధానం ఆలోచించుకు రండి.\" అన్నాడు.\nవారం గడిచింది. దంపతు లిద్దరూ\nభూతవైద్యుడి దగ్గిరికి వచ్చారు. ఆయన\nవారిని విడి విడిగా మళ్ళీ అదే ప్రశ్నవేశాడు.\nఈ సారి రంగయ్య, తెలివిగా చెబు\nతున్నాననుకుని, \" వాడు నా భార్య కొడు\nకండి,\" అన్నాడు.\nరత్తమ్మ మాత్రం, '' వాడు నా కొడుకే\nనండి,\" అన్నది.\nఈ సారి కూడా భూతవైద్యుడు చిరునవ్వు\nనవ్వి, “మీరిద్దరూ సరి అయిన సమా\nధానం చెప్పలేదు. మరింత బాగా ఆలో\nచించుకుని, వారం దాటినాక మళ్ళీ\nరండి,\" అన్నాడు.\nరాముడి పిచ్చి నా నాటికీ ముదురు\nతున్నది. ఈ సారి రంగయ్యా, రత్తమ్మా\nభూతవైద్యుడికి ఏం చెప్పాలో కూడ\nబలుక్కుని ఒక నిర్ణయానికి వచ్చారు.\nవారం- గడవగానే వాళ్ళిద్దరూ భూత\nవైద్యుడి వద్దకు వెళ్ళి. \" మేం ఇద్దరం\nబాగా సంప్రతించుకుని వచ్చాం. రాముడు\nమా ఇద్దరి బిడ్డ,\" అని ఆయన ప్రశ్నకు\nవిడి విడిగా సమాధానం చెప్పారు.\nభూతవైద్యుడు మనస్ఫూర్తిగా నవ్వి,\n\" ఈ సారి మీరు సరి అయిన సమాధానం\nచెప్పారు. ఇన్నాళ్ళకు మీ దయ్యం వది\nలింది. మీ రిద్దరూ కూడబలుక్కున్నారు.\nభార్యాభర్తలు ఒకరితో ఒకరు సంప్ర\nతించుకో కుండా ఒకరు కోటికీ, ఒకరు\nఏటికీ లాగుతూంటే జీవితమంతా పోట్లాటే!\nరాముడికి ఏమీ లేదు. నా సలహా మీదనే\nవాడు నాటకం ఆడాడు. ఒకరి సంగతి\nఒకరు ఆలోచిస్తూ సుఖంగా ఉండండి.\nరాముడు రత్నంలాటి వాడు. మీరు మీ తగా\nదాలతో వాడికి సుఖం లేకుండా చేశారు.”\nఅని మందలించాడు.\nరంగయ్యా, రత్తమ్మా ఈ దెబ్బతో గుణ\nపాఠం నేర్చుకుని కొట్లాటలు మాని, ఒకరి\nనొకరు సంప్రతించుకుంటూ సుఖంగా\nబతకటం నేర్చుకున్నారు. రాముడి ప్రాణం\nసుఖానపడింది.",
            "book_page_end": 32
        },
        {
            "title": "సత్యకాముడి ఇంద్రజాలం",
            "book_page_start": 33,
            "pdf_page_start": 39,
            "pdf_page_end": 46,
            "author": "ఏ. సి. సర్కార్, ఐంద్రజాలికుడు",
            "genre": "జానపదం/నీతి కథ",
            "moral": "నకిలీ ఇంద్రజాలం, తెలివితేటలు మరియు ధర్మాసక్తితో దురాశాపరుల కుట్రలను, అన్యాయాలను బట్టబయలు చేయవచ్చు.",
            "keywords": [
                "సత్యకాముడు",
                "శంకావర్మ",
                "కరువు",
                "ధాన్యం నిల్వ",
                "ఇంద్రజాలం"
            ],
            "characters": [
                "హరవర్మ",
                "శంకావర్మ",
                "రంగీలా",
                "రాజు",
                "సత్యకాముడు",
                "ప్రధాన మంత్రి",
                "కొత్వాలు"
            ],
            "locations": [
                "హీరాగఢ్ దేశం",
                "శక్తిగఢ్ దేశం",
                "దేవాలయం",
                "రహస్య మాళిగ"
            ],
            "content": "హీరాగఢ్ దేశంలో హరవర్మ అనే వర్త\nకుడు ఉండే వాడు. ఆయన నిజాయితీ\nపరుడూ, ధర్మాత్ముడూనూ. అధిక లాభాలు\nకోరకుండా ఆయన వీలయినంత కొద్ది\nలాభానికి సరుకులు అమ్మేవాడు. ఆయ\nనకు కల్తీలూ, దొంగ నిలవలూ అంటే\nఎంత మాత్రమూ సహించేది కాదు. ఇలాటి\nదుర్మార్గాలకు ఒడిగట్ట కుండానే ఆయన\nఅంతులేని ధనం సంపాదించాడు. ప్రజలకు\nఆయన సరకుల మీదా, ఆయన మీదా\nఅపారమైన నమ్మకం ఉండటం చేత,\nఆయన దుకాణాల వద్ద ఎప్పుడూ\nగుంపులుండేవి.\nవార్ధక్యంలో హరవర్మ చనిపోగా, ఆయన\nఏక పుత్రుడు శంకావర్మ ఆయన ఆస్తికీ,\nవర్తకానికి వారసుడయాడు. శంకావర్మ\nతండ్రికి పూర్తిగా విరుద్ధం. అతను స్వార్థ\nపరుడూ, దురాశాపరుడూ, ద్రోహబుద్ధి కల\nవాడూనూ. అయితే అతను జిత్తులమారి\nవాడు కావటం చేత అందరితోనూ ఎంతో\nమర్యాదగానూ, బోళాగానూ ప్రవర్తిం\nచుతూ, లోలోపల కుతంత్రాలు ఆలోచించే\nవాడు. అతని భార్య రంగీలా, పొరుగు\nరాజ్యానికి చెందిన ఒక జిత్తులమారి వర్త\nకుడి కుమార్తె. ఆమె స్వభావం కూడా\nకుటిలమైనదే. ఆమె శంకావర్మ కు\nప్రోత్సాహం ఇచ్చింది.\nహీరాగఢ్ దేశం సుభిక్షమైనది. అక్కడ\nపంటలు చక్కగా పండేవి. ఏ లోటూ ఎరగ\nకుండా ప్రజలు సుఖంగా జీవించేవారు.\nఈ యేడు పంట పైరు మీద ఉండగానే\nఎవరెవరో మనుషులు వచ్చి, ధాన్యాన్ని .\nహెచ్చు ధరలకు కొనేశారు. నూర్పిళ్ళ\nసమయంలోనే మంచి గిరాకీ తగిలినందుకు\nరైతులు పరమానందం చెంది, దిగిన\nపంటలో చాలా భాగం హెచ్చు ధరలకు\nఅమ్మేశారు. ధాన్యం కొనుక్కున్నవాళ్ళు\nఎలా వచ్చారో, అలాగే మాయమయారు.\nకొద్ది మాసాలు గడిచేసరికి దుకాణాలలో\nధాన్యం కనబడకుండా పోయింది. తిండి\nగింజలకు కరువు ఏర్పడటం చూసి రాజు\nరాచగాదెల నుంచి ధాన్యం తీయించాడు.\nకాని ఆకలితో అలమటించే అసంఖ్యాక\nప్రజలకు ఆ ధాన్యం ఏ మాత్రం చాలలేదు.\nకరువు భయంకర రూపం దాల్చింది.\nదేశమంతటా ఆకలి చావులు ఆరంభ\nమయాయి. రాజు నిస్సహాయు డయాడు.\nఆయన కన్నీరు కార్చాడు. అంతకన్న\nఆయన ప్రజలకు చేయగలిగినది ఏమీ\nకనిపించలేదు.\nఈ స్థితిలో శంకావర్మ ఒకనాడు రాజును\nచూడవచ్చి \"మహారాజా, నేను తమకు\nఏవిధంగా తోడ్పడగలను?\" అని అడిగాడు.\n\" మన ప్రజలకు ఎంతగానైనా తోడ్పడ\nవచ్చును. మళ్ళీ పంటలు వచ్చేదా కా\nఈ కరువు సమస్య తీరేమార్గం ఉంటే\nనాకు చెప్పు,\" అన్నాడు రాజు.\n\" తమ దాసాను దాసుణ్ణి! ఆలోచించ\nటానికి నాకు రెండు రోజులు వ్యవధి\nఇయ్యండి,\" అన్నాడు శంకావర్మ.\nమూడో నాడు అతను మళ్ళీ రాజుగారి\nదర్శనం చేసుకుని, \"మహారాజా, మన\nపొరుగు దేశమైన శక్తిగఢ్ నుంచి మనం\nబియ్యం తెచ్చుకోవచ్చు, మనకూ వారికీ\nసరిహద్దు తగాదాల మూలంగా మైత్రి\nలేనప్పటికీ, తమరు ఆర్థిస్తే శక్తిగఢ్ రాజు\nమనకు సహాయపడవచ్చు,\" అన్నాడు.\n\" అసంభవం ! ఇది మన పరువుకు\nసంబంధించిన విషయం. నేను శత్రువును\nయాచించును.\" అన్నాడు రాజు.\nశంకావర్మ ఒక్కక్షణం ఆలోచించి,\nపశ్చాత్తాపంతో, \"మీరు చెప్పినది నిజం.\nమహారాజా. నేను మూఢు. ప్రాణాలకన్న\nపరువు ముఖ్యమన్నది మరచి అలా మాట్లా\nడాను. దయచేసి నన్ను క్షమించండి. నేను\nమరొక సూచన చేస్తాను. అది తప్పక\nతమకు ఆమోదకరం అవుతుందను\nకుంటాను. అందువల్ల మన శత్రువుకు\nనష్టం కలిగించిన వారం కూడా అవుతాం,”\nఅన్నాడు.\n\"దానికి అభ్యంతరం ఎందుకు\nఉంటుందీ?\" అన్నాడు రాజు.\n\"అలా అయితే, ఒక్క రాయితో రెండు\nపిట్టలను కొట్టవచ్చు. నేను శక్తిగఢ్ లో ఉండే\nమా మామగారి సహకారంతో, మన ప్రజలకు\nమూడు, నాలుగు మాసాలు సరిపడే ఆహార\nధాన్యాలను రహస్యంగా రవాణా చేయిస్తాను.\nఅందు వల్ల అయే అదనపు ఖర్చుకు\nతమరు అభ్యంతరం చెప్పరను కుంటాను,”\nఅన్నాడు శంకావర్మ.\n\" దొంగ రవాణా చాలా నిరసించదగినదే,\nకాని మన ప్రజలకు తిండి ఎంతైనా\nఅవసరం గనకనూ, శత్రువుకు నష్టం\nకలిగించిన వాళ్ళం అవుతాం గనకనూ,\nనేను నీ సూచనకు సమ్మతిస్తున్నాను.\nఅన్నట్టు, అలా తెచ్చుకునే ధాన్యం ధర\nఉజ్జాయింపుగా ఏ మాత్రం ఉంటుందో\nలెక్కకట్టి చెప్పగలవా?” అని రాజు\nశంకావర్మను అడిగాడు.\n\" మామూలు ధరకు కనీసం నాలు\nగింతలు ఉంటుంది, మహారాజా ! \"అన్నాడు.\nశంకావర్మ.\n\" అది చాలా హెచ్చుధర అవుతుంది\nగదా?'' అన్నాడు రాజు.\n\" దొంగరవాణా సరుకు ధర ఎప్పుడూ\nఎక్కువే, మహారాజా.\" అన్నాడు శంకావర్మ\nఇకిలిస్తూ.\nకంకావర్మ ఉండే ఇల్లు, అతని తండ్రి\nఊరి చివర కట్టించిన మహాభవనం. దాని\nచుట్టూ విశాలమైన ఆవరణా, అందులో\nఒక కోనేరూ, తోటా, ఒక దేవాలయమూ\nఉన్నాయి. దేవాలయం మటుకు ప్రహరీ\nగోడ వెలపల ఉన్నది. దేవాలయం సమీ\nపంలో నేరేడు, మామిడి చెట్లుగల చిన్న\nతోపు ఉన్నది.\nశంకావర్మ మొదటిసారి రాజదర్శనం\nచేసుకున్న రోజున దేవాలయం ప్రాంగణంలో\nఒక వ్యక్తి కూర్చుని ఉన్నాడు. ఈవ్యక్తి\nపేరు సత్యకాముడు. ఇతను గ్రామీణుడు,\nచాలా తెలివీ, వివేకముగలవాడు. ఇతని\nభార్యా, పిల్లలూ కరువు వాతపడి, ఆకలి\nచావులు చచ్చారు. ఉన్న వారంతాపోయి\nఅతను ఇల్లు వదిలి గాలిగా తిరుగుతూ,\nయాదృచ్ఛికంగా ఆ రోజు దేవాలయ\nప్రాంగణానికి వచ్చాడు.\nసత్యకాముడు ఒక చెట్టుకు చేరబడి\nతన దుస్థితిని గురించి ఆలోచించుకుంటూ\nఉండగా అతనికి ఆలయం చుట్టూ ఉన్న\nచప్టామూల నుంచి చీమలు బారుగా వస్తూ\nఉండటం కనబడింది. ప్రతి చీమ\nముక్కునా ఒక బియ్యపుగింజ ఉన్నది.\nఇది చూడగానే అతని బుర్ర చురుకుగా\nపని చెయ్యసాగింది. ఆ ఆలయం దేశంలోని\nప్రసిద్ధ వర్తక శ్రేష్ఠుడి దని అతనికి\nతెలుసును. అతను ఒక వెదురుకర్ర తీసు\nకుని, కుంటివాడిలాగా కుంటుతూ నడుస్తూ,\nకర్రను చప్టా మీద తాటించసాగాడు. కర్ర\nచేసే ధ్వనిని బట్టి చప్టా దిగువున మాళిగ\nఉన్నట్టు అతనికి తెలిసిపోయింది.\n\"రహస్య మాళిగలో బియ్యం ఉన్నది!\nప్రజలేమో తిండికి లేక మలమల మాడి\nపోతున్నారు. ఈ రహస్యం బయట పెట్టాలి.\"\nఅనుకున్నాడు సత్యకాముడు.\nఅతను ప్రధాన మంత్రిని చూడబోయి,\n\"అయ్యా, శంకావర్మ తాలూకు ఆలయం\nఅడుగున రహస్య మాళిగలో చాలా ధాన్యం\nఉన్నది,\" అన్నాడు.\n\"నీ కేమన్నా మతిపోయిందా? శంకా\nవర్మ చాలా పెద్దమనిషి, ధర్మాత్ముడు.\nఅతన్ని గురించి కలలో కూడా అపోహపడ\nరాదు. మరెన్నడూ ఇలా అనకు. పదపద,”\nఅన్నాడు ప్రధానమంత్రి.\nసత్యకాముడు కొత్వాలు వద్దకు వెళ్ళి\nచెప్పి చూశాడు. అక్కడ కూడా అతని\nప్రయత్నం నెరవేరలేదు. సత్యకాముడు,\nబాధితులైన ప్రజల వద్దకే పోపనిశ్చ\nయించాడు.\nరెండు రోజులు గడిచాయి. మూడోరోజు\nసాయంకాలం అతను ఒక మర్రిచెట్టు\nకిందికి చేరాడు. దిక్కూ మొక్కూలేని\nవాళ్ళు అనేకమంది అక్కడ చేరారు.\nఅందరూ ప్రాణంతో ఉన్న అస్థిపంజరాల\nలాగా ఉన్నారు. ఈ బతికి ఉన్న శవాల\nలాటి వాళ్ళు శంకావర్మను గురించి గొప్పగా\nమాట్లాడుకుంటూ ఉండటం విని సత్య\nకాముడు ఒకడి పక్కన చేరి, \"ఎవరీ\nశంకావర్మ అనే ఆయన ? ఎలాటివాడు ? \"\nఅని అడిగాడు.\n\" ఓ, దేవుడిలాటివాడు. ఎంత దయగల\nవాడు! ఎంత దాత! అందరికీ ధర్మం\nచేస్తాడు,\" అన్నాడు ఆ మనిషి.\n\"అన్నదానం చేస్తాడా?\" అని సత్య\nకాముడు అడిగాడు.\n\"లేదు. డ బ్బిస్తాడు.\" అన్నాడు\nఆ మనిషి.\n\"డబ్బు దేనికి, తగలెయ్యనా? అంగ\nడిలో తిండి ఉంటే గద? డబ్బుతో లాభం\nలేదు. అందుకే మనం ఆకులూ, అలములూ,\nదుంపలూ, వేళ్ళూ తిని కొంచెం కొంచెమే\nచస్తున్నాం. మనం బతకటానికి ఏమన్నా\nచేస్తున్నాడా?\" అని సత్యకాముడు\nఅడిగాడు.\nఈ లోపల ఈ సంభాషణ వినటానికి\nమిగిలిన వాళ్ళంతా చుట్టూచేరారు. సత్య\nకాముడి ప్రశ్నకు వాళ్ళంతా తలా ఒక\nవిధంగానూ సమాధానం చెప్పారు :\n\"ఆయనే కాదు, ఎవరు మాత్రం ఏం\nచెయ్యగలరు? ఆయన చేసేది వర్తకం.\nతిండి గింజలంటూ ఉంటే వాటిని అమ్మ\nగలడు. అంతే! మనని రాజుగారే రక్షించ\nలేనప్పుడు ఒక వర్తకుడు మనని రక్షించ\nగలడా? దేవుడికి మనమీద దయ తప్పింది.\nమనం చావాలని రాసిపెట్టి ఉన్నది.\"\nవారందరికి శం కావర్మ మీద చాలా\nమంచి అభిప్రాయం దృఢంగా ఉన్నదని\nగ్రహించి, దాన్ని మార్చటానికి ఏదైనా\nఅద్భుత ప్రయోగం చెయ్యదలిచి సత్య\nకాముడు వాళ్ళతో ఇలా అన్నాడు:\n\" మిత్రులారా, నిజం ఏమిటో నాకు\nతెలీదు. కాని ఇవాళ సాయంకాలం ఒక\nచిత్రం జరిగింది. నేను మగత నిద్రలో\nవుండగా ఎవరో నా చెవిలో రహస్యంగా,\n'నాయనా, ఈ కరువు మనిషి తెచ్చి\nపెట్టినది. ఒక దుర్మార్గుడు ధాన్యాన్ని\nదొంగ నిలవ చేసి, కరువు తెప్పించాడు.\nఆ దుర్మార్గుణ్ణి పట్టుకునే శక్తి నీ కిస్తాను.\nనీ కొక ఈల ఇస్తున్నాను. దీని సహాయంతో\nనువు కరువుకు కారణం అయిన దుర్మార్గు\nలను పట్టుకోగలుగుతావు.' అని చెప్పారు.\nవెంటనే మేలుకుని చూసేసరికి నా కాళ్ళ\nదగ్గిర ఈల ఉన్నది.”\n\"ఏదీ ఈల ? ఏదీ ? \" అని మర్రిచెట్టు\nకింద కూర్చునివున్న అందరూ ఒక్కసారే\nఅడిగారు.\nసత్యకాముడు తన జేబులో నుంచి ఒక\nఈల తీసి వాళ్ళకు చూపాడు. వాళ్ళు\nదాన్ని ఆసక్తితో పరీక్షించారు.\n\" ఈ ఈల ధాన్యం దాచిన వాణ్ణి ఎలా\nపట్టిస్తుందబ్బా?\" అన్నాడు ఒకడు.\n“రేపు ఉదయం మీరే చూస్తారుగా?\nకాని ముందు మీరు ఆ కనబడే పొలం\nదగ్గిరికి వీలయినంత మందిని చేర్చండి,''\nఅన్నాడు సత్యకాముడు.\nఈ సత్యకాముడి వృత్తి బొమ్మలు\nచెయ్యటం. అతను ఆడ, మగ దేవతల\nబొమ్మలను చాలా అందంగా తయారు\nచేసేవాడు. ఇంద్రజాలం అతనికి ప్రధాన\nమైన సరదా. ఆరేళ్ళ వయసులో కరువు\nవాత పడి చనిపోయిన అతని ఏక పుత్రిక\nసీమంతి తన తండ్రి చేసే ఇంద్రజాలం\nకోసం చాలా సరదా పడేది. అది ఊద\nకుండా మోగే ఈల. తన వారందరూ\nపోయాక సత్యకాముడు అన్నీ విసర్జించాడు\nగాని, తన కూతురికి ప్రియమైన ఈ ఈలను\nమాత్రం వదలలేక, దాన్ని ఒక సంచీలో\nదాచి పెట్టుకున్నాడు.\nఈ ఈలలో ప్రత్యేకత ఏమంటే ఒక\nరబ్బరు గొట్టానికి ఒక చివర రబ్బరు తిత్తి\nఉంటుంది; దాని రెండో చివర ఈలకు\nఅమర్చి ఉంటుంది. అందుచేత రబ్బరు\nతిత్తిని నొక్కినప్పుడు తిత్తిలో ఉండే గాలి\nఈల కుండా పోయి, ఆది మోగుతుంది.\nఈ రబ్బరు తిత్తి తన కుడి చంకలో అమరే\nటట్టూ, ఈల తన ఎడమచేతి చొక్కా\nచాటున ఉండేటట్టూ సత్యకాముడు తగి\nలించుకున్నాడు. అతను అలాటిదే మరొక\nఈల దగ్గిర పెట్టుకున్నాడు. ఈ రెండో\nఈలను ఒక కర్ర చివర దారంతో వేళ్ళాడ\nగట్టి ఎడమ చేత్తో పట్టుకుని, చంకలో ఉన్న\nతిత్తి నొక్కితే, కర్రకు కట్టిన ఈల ఊద\nకుండానే మోగినట్టు భ్రమ కలుగుతుంది.\nతిత్తిని ఎన్నిసార్లు నొక్కాలంటే అన్నిసార్లు\nనొక్కటం అతనికి తెలుసు. ఆ రాత్రే అతను\nఏర్పాట్లన్నీ చేసుకున్నాడు.\nమర్నాడు తెల్లవారే సరికి, మర్రిచెట్టుకు\nఎదురుకుండా ఉన్న పొలంలో వందలకొద్దీ\nజీవచ్ఛవాలు పోగయారు. సత్యకాముడు\nతన రెండో ఈలను అందరికీ పరీక్షించమని\nఇచ్చి, తరవాత దాన్ని దారంతో కర్ర\nచివర వేళ్ళాడగట్టి, ఆ కర్రను ఎడమ చేత్తో\nపట్టుకుని ఇలా అన్నాడు :\n\"మిత్రులారా, నాకు వచ్చిన కల\nగురించి మీరంతా వినే ఉంటారు. ఆహార\nధాన్యాల దొంగ నిలవలు ఎక్కడన్నా\nఉంటే ఈ ఈల చెబుతుంది. ఈల ఒక్క\nసారి మోగితే అవునన్న మాట, రెండు సార్లు\nమోగితే కాదన్న మాట. దీన్ని ఇప్పుడు\nపరీక్షంతాం. సరేనా?”\n\" సరే, సరే!\" అని అందరూ ఉత్సా\nహంగా అరిచారు.\n\" ఈ ప్రాంతాల ఉన్న గొప్ప వర్తకుడితో\nప్రారంభింతాం. అతని పేరు ఏమి\nటన్నారూ?\" అన్నాడు సత్యకాముడు.\n\"శంకావర్మ.\" అన్నారు జనం.\nసత్యకాముడు ఈలను సంబోధిస్తూ,\n\"ఈలా, ధాన్యం దాచిన వాడు శంకావర్మా?\nదయచేసి చెప్పు.\" అన్నాడు.\nఈల ఒక్కసారి మోగింది. అందరూ\nఅద్భుత పడ్డారు.\nనువు చెప్పేది శంకావర్మ తిండి\nదొంగ అనేనా? మళ్ళీ చెప్పు,'' అన్నాడు\nసత్యకాముడు.\nమళ్ళీ ఈల ఒక్కసారి మోగింది. జనం\nమరింతగా ఆశ్చర్యపోయారు.\n\" అతను ధాన్యాన్ని కొట్లలోనూ, గోదా\nముల్లోనూ దాచాడా?\" అని సత్యకాముడు\nఈలను మళ్ళీ అడిగాడు.\nఈల రెండు సార్లు మోగింది.\n\"కాదంటున్నది ఈల.\" అన్నాడు\nసత్యకాముడు.\nమరెక్కడ దాచాడు?\" అని ఎవరో\nఅడిగారు.\n\"దేవాలయం కింద ఉన్న రహస్య\nమాళిగలో అయి ఉండాలి. అవునా?\" అని\nసత్యకాముడు ఈలను అడిగాడు.\nఈల ఒక్కసారి మోగింది.\n\"రహస్యమాళిగలో ఉన్న ధాన్యాన్ని\nమేము బయటికి తీయమా?\" అని సత్య\nకాముడు ఈలను అడిగాడు.\nఈల ఒక్క సారి మోగింది. జనం\nరెచ్చిపోయారు.\n\"పదండి దేవాలయానికి!\" అని\nఅందరూ కేకలు పెట్టారు.\nదేవాలయం వెనక భాగంలో ఒక రహస్య\nద్వారం కనబడింది. అక్కడి నుంచి కిందికి\nమెట్లు ఉన్నాయి. సత్యకాముడు తన అను\nచరులతో దిగువకు వెళ్ళేసరికి కింది\nమాళిగ వేలకొద్దీ బియ్యపు బస్తాలతో కిక్కి\nరిసి వున్నది.\nత్వరలోనే ఈ వార్త రాజుకు చేరింది.\nఆయన పరివారంతో సహా వచ్చాడు. శంకా\nవర్మను పట్టుకుని బంధించారు. అతను\nతన మామ సహాయంతో తరుణంలో\nధాన్యం కొనేసి, కృత్రిమంగా కరువు\nసృష్టించాడని విచారణలో రుజువయింది.\nఆ ధాన్యాన్నే నాలుగు రెట్లు ధరకు అమ్మి\nడబ్బు చేసుకోవాలని అతను అనుకున్నాడు.\nశంకాపర్మ ద్రోహి అని తీర్పు చెప్పి. రాజు\nఅతనికి మరణదండన విధించాడు.\nసత్యకాముడి చాతుర్యాన్ని మెచ్చుకుని\nరాజు అతన్ని తన సలహా దారుగా నియ\nమించాడు. సత్యకాముడి తెలివితేటలతో\nదేశానికి కరువు పీడా, ఆకలిచావు లూ\nతప్పిపోయాయి.",
            "book_page_end": 40
        },
        {
            "title": "గాడిద నీడ",
            "book_page_start": 47,
            "pdf_page_start": 47,
            "pdf_page_end": 47,
            "author": "చిట్టా రాజేశ్వరశాస్త్రి",
            "genre": "నీతి కథ",
            "moral": "అగ్రిమెంట్లలో వివరాలు స్పష్టంగా ఉండాలి. చిన్న విషయాలపై పోట్లాడితే పెద్ద నష్టాన్ని చవిచూడాల్సి వస్తుంది.",
            "keywords": [
                "గాడిద",
                "నీడ",
                "అద్దె",
                "ఇబ్రహీం",
                "తగాదా"
            ],
            "characters": [
                "ఇబ్రహీం",
                "ప్రయాణీకుడు"
            ],
            "locations": [
                "అరేబియా"
            ],
            "content": "అరేబియాలో ఇబ్రహీం అనే పేదవాడు తన గాడిదను అద్దెకిచ్చి ఆ ఆదాయంతో జీవించే\nవాడు. ఒక రోజు ఒక దూరదేశపు ప్రయాణీకుడు ఆ గాడిదను తన ప్రయాణానికి\nఅద్దెకు తీసుకున్నాడు. ప్రయాణీకుడు గాడిద మీదా, ఇబ్రహీం గాడిద వెనకా\nబయలుదేరారు.\nసూర్యుడు నడినెత్తికి వచ్చి, ఎండ తీవ్రంగా ఉన్న సమయంలో వాళ్ళు ప్రయాణం\nనిలిపి, ఒక చోట విశ్రమించారు. గాడిద నీడలో ప్రయాణీకుడు పడుకున్నాడు. ఇబ్రహీం\nమాత్రం ఎండలోనే ఉండిపోయాడు. ఎందుకంటే గాడిద నీడ ఇద్దరికి చాలదు.\nఅయితే, గాడిదను అద్దెకు తీసుకున్న ప్రయాణికుడు దానినీడలో పడుకుని త్వరలోనే\nనిద్రపోయాడు. అప్పుడు ఇబ్రహీం తన గాడిదను కొంచెం ఆవతలికి తీసుకుపోయి,\nదాని నీడలో ఈ సారి తానే పడుకుని, త్వరలోనే నిద్రపోయాడు.\nఎండవేడికి ప్రయాణికుడు లేచిచూస్తే గాడిద దూరంగా వున్నది, దాని నీడన దాని\nసొంతదారు నిద్రపోతున్నాడు. ప్రయాణీకుడు ఆగ్రహించి, ఇబ్రహీంను లేపి, అతనితో\nతగాదా పెట్టుకున్నాడు.\n\"నేను నా గాడిదను అద్దెకిచ్చాను గాని, దాని నీడను ఇవ్వలేదు,” అన్నాడు ఇబ్రహీం.\nఇద్దరూ తగాదాపడి, ముష్టియుద్ధం దాకా వచ్చారు. వాళ్ళ తగువు తేలేలోపునే గాడిద\nతన మీది బరువులను కింద పడేసి ఎటో వెళ్ళిపోయింది.",
            "book_page_end": 47
        },
        {
            "title": "అహంకారం",
            "book_page_start": 42,
            "pdf_page_start": 48,
            "pdf_page_end": 50,
            "author": "ఆర్. సుందరాచారి",
            "genre": "నీతి కథ",
            "moral": "జ్ఞానం ఉన్నంత మాత్రాన సరిపోదు. అహంకారంతో సందర్భం లేకుండా ప్రదర్శిస్తే, అది అవమానానికి దారి తీస్తుంది.",
            "keywords": [
                "శివజ్ఞానపండితుడు",
                "పార్వతి",
                "అహంకారం",
                "పండితగోష్ఠి",
                "వివేకం"
            ],
            "characters": [
                "శివజ్ఞానపండితుడు",
                "పార్వతి",
                "పండితులు",
                "పార్వతి మిత్రులు"
            ],
            "locations": [
                "కొత్తకోట గ్రామం",
                "రాజభవనం",
                "మండపం"
            ],
            "content": "కొత్తకోట అనే గ్రామంలో శివజ్ఞానపండి\nతుడు అనే ఆయన ఉండేవాడు. ఆయన\nగొప్ప పండితుడూ, మహాజ్ఞానీ కూడానూ.\nఆయనను అందరూ ఎంతో గౌరవించేవారు.\nఆయన ఇంట తరచుగా పండిత చర్చలు\nజరుగుతూ ఉండేవి.\nఆయనకు పార్వతి అనే కుమార్తె ఉండేది.\nఆమె కూడా మంచి విద్వాంసురాలు,\nఏ విషయం చెవిన పడినా వెంటనే గ్రహిం\nచేది. తండ్రి తన శిష్యులకు చెప్పే పాఠా\nలన్నీ శిష్యులు గ్రహించక ముందే పార్వతి\nగ్రహించేది. తమ ఇంట్లో జరిగే పండిత\nచర్చలలో ఆమెకు అర్థం కానిదేమీ\nఉండేది కాదు.\nఅన్నీ తెలిసిన శివజ్ఞానపండితు డంతటి\nవాడే తనకు తెలిసినది ఆవగింజంలో అర\nభాగం కూడా లేదు అనుకునేవాడు, కాని\nపార్వతి మటుకు తనకు తెలియనిది ఏమీ\nలేదని గర్వపడేది. తనకన్న మూడింతలు\nవయసు గలవాళ్ళయినా సరే, ఏ సమస్య\nగురించి గాని చర్చించుకుంటూ ఉంటే\nపార్వతి తాను కలగజేసుకుని, వారి అను\nమానాలకు సమాధానాలు చెప్పేసేది. రాను\nరాను ఆమె పండిత గోష్ఠిలో కూడా తల\nదూర్చి. ఎవరైనా తప్పు చెబితే వారిని\nసరిదిద్దటమేగాక చులకన చేసి మాట్లాడే\nదశకు వచ్చింది.\nపార్వతికి ఈ అహంకారం చిన్నతనం\nనుంచీ ఉన్నదే అయినప్పటికీ. చిన్నపిల్ల\nతన ఈడుకు మించిన తెలివితేటలు చూపు\nతూంటే తండ్రికీ, మిగిలిన వాళ్ళకూ కూడా\nముచ్చటగానే ఉండేది. పెద్దదైతే ఆమెకు\nవివేకం వచ్చి. అలా ప్రతి విషయంలోకీ\nజొరబడటం తానే మానేస్తుందని తండ్రి\nఅనుకున్నాడు. కాని ఆమె అహంకారం\nవయసుతో ముదురుతున్నది.\n\"నువు పెద్ద వాళ్ళ సంభాషణల్లోకి\nపిలవని పేరంటంగా జొరబడరాదు, తల్లీ,\"\nఅని శివజ్ఞానపండితుడు పార్వతికి చెప్పి\nచూశాడు.\n\"పాండిత్యానికీ, జ్ఞానానికీ వయసుతో\nఏం సంబంధం, నాన్నా? ఎన్ని ఏళ్ళు\nవచ్చినా శుంఠ శుంఠే\" అనేది పార్వతి.\nతన తెలివి తేటలు అందరికీ తెలియటం\nతండ్రికి ఇష్టం లేదేమోనని కూడా ఆమె\nఅనుమానించేది.\nపార్వతికి పది హేనో ఏడు కూడా వచ్చింది.\nఅయినా ఆమె అహంకారం ఏ మాత్రమూ\nతగ్గలేదు. శివజ్ఞానపండితుడు అన్నీ తెలిసిన\nవాడై ఉండి కూడా, తన కుమార్తెను\nమార్చడం ఎలాగో తెలియక, తన బాధను\nతోటి వారయిన కొందరు పెద్దలతో చెప్పు\nకున్నాడు.\nఇంతలో నవరాత్రి ఉత్సవాలు వచ్చాయి.\nరాజభవనంలో జరిగే పండిత గోష్ఠి కి\nపిలుపు రాగా శివజ్ఞానపండితుడు వెళ్ళి\nపోయాడు. ఆయన లేకపోయినా పండి\nతులు ఆయన ఇంట గోష్ఠి జరుపుతూనే\nవచ్చారు. వారి గోష్ఠిలో పార్వతి తల\nదూర్చుతూనే ఉన్నది.\nఒకనాడు పండితులు పార్వతి వింటూం\nడగా ఒక వింత విషయం చెప్పుకున్నారు;\nపాతచెరువు గట్టున ఉన్న మండపంలో\nఎవరో ఎదో రాశారట. దాన్ని చదవలేక ప్రతి\nఒకరూ తలలు దించేసుకుని, వెళ్ళి\nపోతున్నారట.\nఈ మాట వినగానే పార్వతి. “ దాన్ని\nనేను చదువుతాను! ఎంత కష్టమైనాసరే!\nఒకరు రాసినది చదవలేకపోతే నేను\nశివజ్ఞాన పండితుడి కూతురినే కాను!\"\nఅన్నది దర్పంగా.\nమండపంలో రాసి ఉన్నది పార్వతి\nచదవ బోతున్నదన్న వార్త ఊరంతా\nపాకింది. ఊళ్ళో వాళ్ళంతా మండపం\nవద్దకు చేరారు. పార్వతి వచ్చి, గోడకు కట్టి\nఉన్న తెరతొలగించి, ఇలా చదివింది :\n\"చెయ్యగల వాళ్ళే దీన్ని పైకి చదవాలి.\nఈ చెరువులో పది అడుగుల బురద పేరు\nకుని ఉన్నది. నేను పారా, బుట్టా తీసు\nకుని, ఒంటరిగా ఈ బురద అంతా తీసే\nస్తాను, ఇందుకు మీరందరూ సాక్షులు. ”\nఆమె చదవటం పూర్తి చెయ్యగానే ఎవరో\nఆమె ముందు పారా, బుట్టా తెచ్చిపెట్టారు.\n\" ఇవి ఏమిటి?\" అన్నది పార్వతి\nఆశ్చర్యంగా.\n” చెరువులో బురద తీయి,\" అన్నారు\nఅక్కడి వాళ్ళు.\n\"నేను చదువుతానన్నాను గాని, పని\nచేస్తాననలేదే?\" అన్నదామె.\n\"మేమంతా చదవలేని శుంఠలమా,\nతల్లీ? దాన్ని చదివి వినిపించిన వాళ్ళు\nరాసినట్టు చెయ్యాలని ఉన్నది గద !\nఅందుకే ఎవరమూ ఆ రాసినదాన్ని పైకి\nచదవలేదు. నువు ముందూ వెనకా చూడ\nకుండా చదివేశావు. పారా, తట్టా తీసుకో.\nతప్పుతుందా?\" అన్నారు పెద్దవాళ్ళు.\nపార్వతి బావురుమని ఏడిచింది.\nపెద్దవాళ్ళు ఆమెను ఓదార్చి, \" తెలివి\nతేటలు అంతో ఇంతో అందరికీ ఉంటాయి.\nకాని అసందర్భంగా ఎవరూ తమ తెలివి\nతేటలను ఎప్పుడు బట్టితే అప్పుడు ప్రద\nర్శించ గూడదు.\" అని హితబోధ చేశారు.\nశివజ్ఞానపండితుడు తిరిగివచ్చే సరికి\nపార్వతి పూర్తిగా మారిపోయింది. ఆమె\nఅహంకారాన్ని అణచటానికి తన మిత్రులు\nచేసిన యుక్తి గురించి విని, తన కూతురు\nమారినందుకు ఆయన ఎంతో సంతో\nషించాడు.",
            "book_page_end": 44
        },
        {
            "title": "లంచగొండి",
            "book_page_start": 46,
            "pdf_page_start": 51,
            "pdf_page_end": 51,
            "author": "మొగళ్ళపల్లి నాగరాజారావు",
            "genre": "నీతి కథ",
            "moral": "లంచం తీసుకునే అధికారిని తొలగించడానికి కూడా మంత్రి లంచమే అడగటం, అవినీతి వ్యవస్థలో మార్పు తీసుకురావడం ఎంత కష్టమో సూచిస్తుంది.",
            "keywords": [
                "పత్తి",
                "లంచం",
                "అధికారి",
                "రైతులు",
                "అవినీతి"
            ],
            "characters": [
                "రాజు",
                "అధికారి",
                "రైతులు",
                "పంటల మంత్రి"
            ],
            "locations": [
                "దేశం"
            ],
            "content": "ఒక దేశంలో పత్తి బాగా పండేది. అయితే పొరుగు దేశాలవాళ్ళు దాన్ని హెచ్చు ధరకు\nకొనుక్కుపోవటం చేత దేశంలో పత్తిధర పెరగటమే గాక, దేశ అవసరాలకు తగినంత\nమిగిలేది కూడా కాదు.\nఅందుచేత రాజుగారు దేశంలో పత్తినిల్వలు తణిఖీ చెయ్యటానికీ, పైదేశాలకు\n`పోయే పత్తి మీద సుంకాలు వెయ్యటానికి ఒక అధికారిని నియమించారు. ఆ అధికారి\nపత్తి పండించే రైతుల వద్ద లంచాలు పుచ్చుకుని, వారి చిత్తం వచ్చినట్టు పత్తిని ఎగుమతి\nకానిచ్చి, దొంగనిల్వ లెక్కలు తయారు చేశాడు. రాను రాను ఈ అధికారి అధికంగా\nలంచాలు ఆడగసాగాడు. రైతులకు అసలుకే మోసం వచ్చే పరిస్థితి ఏర్పడింది. అప్పుడు\nవాళ్ళు అందరూ కలిసి. పంటల మంత్రిగారి దగ్గిరికి వెళ్ళి, పత్తిఅధికారి వట్టి లంచగొండి\nఅనీ, ఆతన్ని తొలగించి, మంచివాణ్ణి వెయ్యమని వేడుకున్నారు.\nపంటల మంత్రి వారి పట్ల సానుభూతి చూపి, \" మీరందరూ తలా ఒక వెయ్యి\nరూపాయలూ నాకు చెల్లించండి. నేను ఆ మనిషిని తీసేసి మరొక మనిషిని పత్తి\nతణిఖీకి నియమిస్తాను,\" అన్నాడు.",
            "book_page_end": 46
        },
        {
            "title": "మహాభారతం",
            "book_page_start": 49,
            "pdf_page_start": 55,
            "pdf_page_end": 62,
            "author": "చందమామ బృందం",
            "genre": "పురాణము",
            "moral": "యుద్ధంలో వ్యూహాలు, బలం మరియు అస్త్ర శస్త్రాల వాడకం కీలకం. (ఈ భాగం ఏడు, ఎనిమిది రోజుల యుద్ధ తీవ్రతను వివరిస్తుంది.)",
            "keywords": [
                "మహాభారతం",
                "కురుక్షేత్రం",
                "భీష్ముడు",
                "అర్జునుడు",
                "ఇరావంతుడు"
            ],
            "characters": [
                "ధర్మరాజు",
                "భీముడు",
                "అర్జునుడు",
                "భీష్ముడు",
                "ద్రోణుడు",
                "దుర్యోధనుడు",
                "ఇరావంతుడు",
                "ఆర్ష్యశృంగుడు",
                "శల్యుడు"
            ],
            "locations": [
                "కురుక్షేత్రం"
            ],
            "content": "యుద్ధం ఏడోరోజు తెల్లవారింది. కౌరవ తోనూ, భీముడు కృతవర్మ తో నూ,\nసేనలను భీష్ముడు మండల వ్యూహంలో అభిమన్యుడు ధృతరాష్ట్రుడి కొడుకులైన\nనిలబెట్టాడు. ధృతరాష్ట్రుడి కొడుకులు చిత్రసేన, వికర్ణ, దుర్మర్షణులతోనూ, ఘటో\nఅనేక వేల రథాలూ, ఏనుగులూ గల త్కచుడు భగడత్తుడితోనూ అలంబుసుడు\nసేనతో భీష్ముడికి రక్షకులుగా ఉన్నారు. సాత్యకితోనూ, భూరిశ్రవుడు ధృష్టకేతుడి\nకౌరవవ్యూహాన్ని చూసి ధర్మరాజు తన తోనూ, ధర్మరాజు శ్రుతాయువుతో నూ\nసేనలను వజ్రం అనే వ్యూహంలో అమ యుద్ధంచేశారు.\nర్చాడు. యుద్ధం ఆరంభం కాగానే\nయోధులు ఒకరి వ్యూహాన్ని ఒకరు ఛేదించ\nనారంభించారు. ద్రోణుడు విరాటుడితోనూ,\nఅశ్వత్థామ శిఖండితోనూ, దుర్యోధనుడు\nధృష్టద్యుమ్నుడితోనూ, నకుల సహదేవులు\nతమ మేనమామ అయిన శల్యుడితోనూ,\nవిందాను విందులు ఇరావంతుడితోనూ,\nఅనేక మంది కౌరవ వీరులు అర్జునుడి\nఅర్జునుడితో యుద్ధం చేస్తున్న వీరులు\nఅతని పైన బాణవర్షం కురిపించారు.\nఅర్జునుడు మండిపడి ఐంద్రాస్త్రం ప్రయో\nగించాడు. ఆ అస్త్రంతో అతనికి ఎదురుగా\nపోరాడుతున్న వారందరూ గాయపడ్డారు.\nఅతని బాణాలు అంతటా పడుతున్నాయి.\nవాటి తాకిడికి తట్టుకో లేక కౌరవవీరులు\nభీష్ముణ్ణి శరణుజొచ్చారు.\nఅలా వచ్చిన వారిలో ముఖ్యుడైన\nసుశర్మతో దుర్యోధనుడు \"భీష్ముడు అర్జు\nనుడితో ప్రాణాలొడ్డి పోరాడ బోతున్నాడు.\nమీ రందరూ ఆయనకు అండగా ఉండండి.\"\nఅన్నాడు.\nత్వర లోనే, కౌరవ వీరులను వెంట\nబెట్టుకుని భీష్ముడు అర్జునుడి మీద\nయుద్ధానికి వచ్చాడు.\nఈ లోపల విరాటుడితో యుద్ధం చేసిన\nద్రోణుడు ముందు విరాటుడి సారధిని,\nగుర్రాలను చంపాడు. తరవాత విరాటుడు\nతన కొడుకైన శంఖుడి రథం ఎక్కి, తండ్రి\nకొడుకు లిద్దరూ యుద్ధం చేసేటప్పుడు,\nద్రోణుడు ఒక్క బాణంతో శంఖుణ్ణి\nచంపేశాడు. అది చూసి విరాటుడు\nపారిపోయాడు.\nఅలాగే శిఖండితో యుద్ధం చేస్తూ అశ్వ\nత్థామ అతని సారధినీ, గుర్రాల నూ\nచంపాడు. అప్పుడు శిఖండి కత్తి తీసుకుని,\nఎంతో నేర్పుగా, అశ్వత్థామ తనపై ప్రయో\nగించే బాణాలన్నిటినీ ధ్వంసం చెయ్య\nసాగాడు. చివరకు శిఖండి చేతిలోని కత్తి\nవిరిగిపోయింది. అతను దాన్ని అశ్వత్థామ\nపైకి విసిరి, తప్పించుకుపోయాడు.\nఅలంబుసుడితో సాత్యకి అద్భుతంగా\nపోరాడాడు. రాక్షసుడైన అలంబుసుడు\nమాయాయుద్ధం ఆరంభించే సరికి, సాత్యకి,\nఅర్జునుడు తనకిచ్చిన ఐంద్రాస్త్రాన్ని\nప్రయోగించాడు. అలంబుసుడు తీవ్రంగా\nగాయపడి పారిపోయాడు.\nధృష్టద్యుమ్నుడు దుర్యోధనుడితో\nయుద్ధం చేస్తూ, అతన్ని బాణవర్షంలో\nముంచాడు; తరవాత దుర్యోధనుణ్ణి గాయ\nపరిచి, అతని గుర్రాలను చంపాడు.\nదుర్యోధనుడు కత్తి తీసుకుని, రథంనుంచి\nదిగి, ధృష్టద్యుమ్నుడి మీదికి వచ్చాడు.\nఇంతలో శకుని వచ్చి, దుర్యోధనుణ్ణి తన\nరథంలో ఎక్కించుకుని తీసుకుపోయాడు.\nభీముడితో యుద్ధం చేసిన కృతవర్మ\nభీముణ్ణి గాయపరిచి, తాను గాయపడి,\nతన గుర్రాలను పోగొట్టుకుని, తన బావ\nఅయిన వృషకుడి రథం ఎక్కాడు. ఇది\nదుర్యోధనుడి కళ్ళ ఎదటే జరిగింది.\nఉలూపికీ, అర్జునుడికీ పుట్టిన కొడుకు,\nతనతో యుద్ధం చేసిన విందాను విందులను\nపారిపోయే దాకా బాణాలతో కొట్టాడు.\nఘటోత్కచుడికీ, భగదత్తుడికీ మధ్య\nయుద్ధం చిత్రంగా జరిగింది. భగదదత్తుడు\nపెద్ద ఏనుగు నెక్కి పాండవ సైన్యాన్ని\nచిందర వందర చేశాడు. తమను కాపాడే\nవాడెవడూ లేక పాండవ సేనలు పారిపో\nసాగాయి. ఘటోత్కచుడు అకస్మాత్తుగా\nమాయమయాడు. ఇంతలో కౌరవ సేనలో\nహాహాకారాలు చెలరేగాయి. ఘటో\nత్కచుడు మళ్ళీ కనిపించి, భగదత్తుడి\nమీద బాణవర్షం కురిపించాడు. భగదత్తుడు\nఘటోత్కచుణ్ణి బాణాలతోనూ, తమరాల\nతోనూ కొట్టాడు.. చివరకు ఘటోత్కచుడు\nయుద్ధం చెయ్యలేక పారిపోయాడు.\nనకుల సహదేవులు తమ మేనమామ\nఅయిన శల్యుడితో యుద్ధం చేసి, మహా\nవీరుడైన ఆయనను మూర్ఛపోగొట్టారు.\nశల్యుడి రథాన్ని సారధి దూరంగా తీసుకు\nపోయాడు. నకుల సహదేవులు గెలిచి సింహ\nనాదాలు చేస్తూంటే కౌరవులు నిరుత్సాహం\nచెందారు. అప్పటికి మధ్యాన్నమయింది.\nఅభిమన్యుడికీ, ధృతరాష్ట్రుడి కొడుకు\nలకూ జరిగిన యుద్ధంలో అభిమన్యుడు\nచిత్రసేన, వికర్ణ, దుర్మర్షణులు ముగ్గురి\nరథాలూ ధ్వంసం చేశాడు. అది చూసి\nఅభిమన్యుడి పైకి కౌరవయోధులు వచ్చి\nపడ్డారు. అప్పుడు అభిమన్యుడికి సహా\nయంగా అర్జునుడు వేగంగా వచ్చాడు.\nరెండు పక్షాలకూ సంకుల యుద్ధం జరి\nగింది. అర్జునుడి బాణాలు అందరినీ బాధిం\nచాయి. సుశర్మ బంధువులు చాలామంది\nఅర్జునుడి చేతిలో చచ్చారు. సుశర్మ కొంత\nమంది యోధులను వెంట బెట్టుకుని\nఅర్జునుడి పైకి వచ్చాడు.\nఅర్జునుడు వారినందరినీ ఓడించి,\nభీష్ముణ్ణి ఎదిరించటానికి ముందుకు\nసాగాడు. మధ్యదారిలో అతను రెండు\nగడియల సేపు దుర్యోధన, సైంధవులు మొద\nలైన వారితో యుద్ధం చెయ్యవలిసి వచ్చింది.\nఅర్జునుడు భీష్ముణ్ణి చేరవచ్చే సరికి\nఅక్కడికి ధర్మరాజూ, భీమ నకుల సహ\nదేవులు కూడా వచ్చారు. ఆ విధంగా\nపాండవులు అయిదుగురూ భీష్ముడితో ఒకే\nసారి తలపడటం జరిగింది.\nఅంతమందీ కలిసి కూడా భీష్ముణ్ణి\nవీడించలేక పోయారు. ఇంతలో సైంధవుడు\nవచ్చి, పాండవుల విల్లులన్నీ ఖండించాడు.\nదుర్యోధనుడు ధర్మరాజునూ, నకుల\nసహాదేవులనూ బాణాలతో కొట్టి బాధించాడు.\nశల్యుడు మొదలైన కౌరవ పక్షయోధులు\nపాండవులను తీవ్రంగా బాణాలతోకొట్టారు.\nధర్మరాజు శిఖండి వద్దకు వెళ్ళి, “నువు\n* భీష్ముణ్ణి చంపుతానన్నావు. భీష్ముడు\nచూడు, ఎలాటి దారుణయుద్ధం చేస్తున్నాడో!\nనాకు చూడగా నువు భీష్ముడంటే బెదిరి\nనట్టు కనిపిస్తున్నది. వచ్చి భీష్ముణ్ణి చంపు,”\nఅన్నాడు.\nఈ మాటలు విని శిఖండి భీష్ముడితో\nయుద్ధం చెయ్యటానికి బయలుదేరాడు.\nదారిలో శల్యుడు శిఖండి మీద దారుణమైన\nఆగ్నేయాస్త్రం ప్రయోగించాడు. శిఖండి\nబెదరక, దానికి ప్రతిగా వారుణాస్త్రం\nప్రయోగించాడు.\nఈ లోపల భీషుడు ధర్మరాజు విల్లునూ,\nధ్వజాన్నీ విరగగొట్టి, సింహనాదం చేశాడు.\nధర్మరాజు బెదిరిపోయాడు.\nభీముడు గద తీసుకుని సైంధవుడి\nమీదికి వెళ్ళాడు. సైంధవుడు తనపై వేసే\nబాణాలను లక్ష్యపెట్టక, అతని గుర్రాలను\nగదతో మోది చంపాడు. అప్పుడు దుర్యో\nధనుడు భీముడి మీదికి వచ్చాడు. భీముడు\nగద తీసుకుని అతని మీదికి కూడా వెళ్ళాడు.\nఆ గదను తప్పించుకోవటానికి దుర్యోధనుడి\nమనుషులు, దుర్యోధనుణ్ణి ఒంటరిగా విడిచి,\nబెదిరి పారిపోయారు. అలా భీముడి గద\nదెబ్బనుండి తప్పించుకుని, నేలమీద దూకి,\nరధం ధ్వంస్వం కాగా, ప్రాణాలతో బయట\nపడిన చిత్రసేనుణ్ణి అందరూ అభినం\nదించారు. ధృతరాష్ట్రుడి కొడుకైన వికర్ణుడు\nచిత్రసేనుణ్ణి తన రధం మీద ఎక్కించు\nకున్నాడు. కొంత సేపటికి శిఖండి భీష్ముడికి\nఎదురుగా వచ్చి, \"నిలు, నిలు!\" అని\nకేక పెట్టాడు. కాని భీష్ముడు అతనితో\nయుద్ధం చెయ్యలేదు.\nసూర్యాస్తమయం కావచ్చేవేళకు ధృష్ట\nద్యుమ్నుడూ, సాత్యకి కౌరవ బలాలను\nవిపరీతంగా ధ్వంసం చేయనారంభించారు.\nఅప్పుడు విందానువిందులు ధృష్టద్యుమ్నుణ్ణి\nఎదిరించి, అతని రథాన్ని భగ్నం చేశారు.\nఅతను సాత్యకి రథం ఎక్కాడు.\nఆ రోజు యుద్ధం ముగిసేలోపల అర్జు\nనుడు సుశర్మ మొదలైనవారిని ఓడించాడు;\nభీముడు దుర్యోధనుడు మొదలైన వారిని\nజయించాడు. ఉభయ పక్షాలవారూ తమ\nతమ శిబిరాలకు వెళ్ళిపోయారు. శిబిరాలు\nచేరగానే వాళ్ళు తమ శరీరాలలో గుచ్చు\nకున్న బాణాలు మొదలైనవి తీయించుకుని,\nచక్కగా స్నానాలు చేసి, యుద్ధం గురించి\nఆలోచించటం మాని, కొంత సేపు గీత\nవాద్యాలను సుఖంగా అనుభవించారు.\nమర్నాడు ఉదయం మళ్ళీ ఉభయ\nసేనలూ యుద్ధానికి ఉపక్రమించాయి.\nవ్యూహాలూ, ప్రతివ్యూహాలు పన్నిన అనం\nతరం యుద్ధం ఆరంభమయింది. ఆరంభం\nనుంచీ భీష్ముడు రుద్రుడు లాగా తయా\nరయాడు. అది చూసి ధర్మరాజు ముఖ్య\nయోధులందరినీ భీష్ముడి మీదికే పంపాడు.\nభీష్ముడు సోమకులనూ, సృంజయు\nలనూ, పాంచాలులనూ వధించసాగాడు.\nఆయనకు ఎదురుగా నిలబడి యుద్ధం\nచేసినవాడు భీముడు ఒకడే. అతను కూడా\nభీష్ముడంత భయంకరంగానూ ఉండటమే\nకాక, భీష్ముడి సారధిని చంపి, భీష్ముడి\nరథం తొలగిపోయేటట్టు చేసి, భీష్ముడికి\nఅండగా యుద్ధం చేస్తున్నవారిలో ధృత\nరాష్ట్రుడి కొడుకులైన సునాభుడు అనే వాణ్ణి\nఒక్క తీవ్రమైనబాణంతో తల నరికాడు.\nఅది చూసి ధృతరాష్ట్రుడి కొడుకులు\nమరి ఏడుగురు — ఆదిత్యకేతువూ, బహ్వాశి,\nకుండధారుడూ, మహెూదరుడూ. పండిత\nకుడూ, అపరాజితుడూ, విశాలాక్షుడూ అనే\nవారు — భీముడి పైకి వచ్చారు. భీముడు\nఆ ఏడుగురినీ బాణాలతో కొట్టి చంపాడు.\nఇది చూసి దుర్యోధనుడి మిగిలిన\nతమ్ములకు దడపుట్టింది. దుర్యోధనుడు\nదుఃఖిస్తూ భీష్ముడి వద్దకు వెళ్ళి, \" తాతా,\nనా తమ్ములందరినీ భీముడు చంపేస్తున్నాడు.\nధైర్యంగా నిలబడి పోరాడేవాళ్ళందరినీ\nభీముడు చంపుతున్నాడు. నువు మా పట్ల\nశ్రద్ధవహించటం లేదు.\" అన్నాడు.\nభీష్ముడికి కోపం వచ్చింది. ఆయన\nఏడుస్తున్న దుర్యోధనుడితో, \" ఈ సంగతి\nముందు నీకు తెలీదా? మేమంతా ముందే\nచెప్పలేదా? నీ తమ్ములు ఎవరు దొరికినా\nభీముడు చంపక విడవడు. నన్నూ.\nద్రోణుణ్ణి ఈ యుద్ధంలో ఇరికించకుండా\nఉండవలిసింది. నువే నీ పరాక్రమంతో\nపాండవులను చంపు.\" అన్నాడు.\nమధ్యాన్నం వేళకు యుద్ధం చాలా\nతీవ్రస్థాయికి వచ్చింది. మహాదారుణమైన\nయుద్ధం చేస్తున్న భీష్ముడి మీదికి ధృష్ట\nద్యుమ్నుడూ, సాత్యకి, శిఖండీ తమ\nసేనలతో సహా వచ్చారు. అలాగే విరాటుడూ,\nద్రుపదుడూ సోమకులను వెంటబెట్టుకుని\nవచ్చారు. ఇంకా కైక యులూ, ధృష్ట\nకేతువూ, కుంతిభోజుడూ తమ సేనలతో\nభీష్ముడి పైకి వచ్చారు. అర్జునుడూ, ఉప\nపాండవులూ, చేకితానుడూ ఇతర కౌరవ\nయోధులతో యుద్ధం చేశారు. అభి\nమన్యుడూ, భీముడూ, ఘటోత్కచుడూ\nమరొక పక్కనుంచి కౌరవ సైన్యాన్ని\nధ్వంసం చెయ్యసాగారు.\nకౌరవయోధులు అదే విధంగా పాండవ\nసేనను నాశనం చేశారు. ద్రోణుడు సోమక\nసృంజయులను వధచేశాడు. భీముడి చేత\nచచ్చే కౌరవసేనలూ, ద్రోణుడి చేత చచ్చే\nపాండవ సేనలూ హాహా కారాలు చెయ్యటం\nవినిపించింది ముమ్మరంగా సాగే\nఆ యుద్ధంలో అర్జునుడి కొడుకైన ఇరా\nవంతుడు కౌరవసేనపై విరుచుకు పడ్డాడు.\nఇరావంతుడి తల్లి, నాగరాజైన ఐరా\nవతుడి కూతురు. ఆమె భర్తను గరుత్మం\nతుడు చంపేసిన మీదట, ఐరావతుడు\nఆమెను అర్జునుడి వద్దకు పంపాడు. ఆమె\nఅర్జునుణ్ణి మోహించి, అతని వల్ల ఈ ఇరా\nవంతుణ్ణి కన్నది. ఇరావంతుడు నాగలోకం\nలోనే తల్లి వద్ద పెరుగుతూ వచ్చాడు. కాని\nఇతని పినతండ్రి అయిన అశ్వసేనుడికి\nఅర్జునుడిపై ద్వేషం ఉండేది. అందుచేత\nఅశ్వసేనుడు ఇరావంతుణ్ణి నాగలోకం\nనుంచి వెళ్ళగొట్టాడు.\nఆ సమయంలో అర్జునుడు ఇంద్ర\nలోకంలో ఉన్నాడు. ఆ సంగతి. తెలిసి\nఇరావంతుడు అక్కడికి వెళ్ళి, అర్జునుణ్ణి\nకలుసుకుని, తన పుట్టుపూర్వోత్తరాలు తెలి\nపాడు. అన్ని విధాలా తన అంతవాడైన\nఇరావంతుణ్ణి చూసి అర్జునుడు చాలా\nసంతోషపడి, “యుద్ధం వచ్చినప్పుడు నువు\nమాకు సహాయం రావాలి, అన్నాడు.\nఆ మాట గుర్తుంచుకుని ఇరావంతుడు\nపాండవులకు యుద్ధ సహాయం చెయ్య\nటానికి మేలు జాతి యవనాశ్వాలను వెంట\nబెట్టుకుని వచ్చాడు.\nఇరావంతుడు తన అశ్వసేనతో విజృం\nభించి కౌరవ సేన మీదికి వచ్చేసరికి, శకుని\nతమ్ములైన గజుడూ, గవాక్షుడూ, పృష\nభుడూ, చర్మ వంతుడూ, ఆర్జవుడూ,\nశుకుడూ అనే ఆరుగురు, శకుని వద్దం\nటున్నా వినకుండా సాహసించి, ఐరావంతుడి\nఅశ్వసేనతో యుద్ధానికి వచ్చారు. వాళ్ళు\nతనతో యుద్ధంచేసి తనను బాణాలతో\nహింసిస్తుంటే, ఇరావంతుడు కత్తి తీసుకుని\nఆత్మరక్షణ చేసుకుంటూ, వృషభుడనే\nవాణ్ణి తప్ప మిగిలిన అయిదుగురి నీ\nచంపేశాడు.\nఇది చూసి దుర్యోధనుడు ఇరావంతుడి\nపైకి ఆర్ష్యశృంగు డనే రాక్షసుణ్ణి యుద్ధానికి\nపంపాడు. ఇద్దరూ మహాదారుణంగా\nపోరాడిన మీదట, ఇరావంతుడు మూర్ఛ\nపోయి ఉన్నప్పుడు ఆ రాక్షసుడు అతన్ని\nకత్తితో నరికి చంపాడు. కౌరవసేనలు\nహర్షించాయి.",
            "book_page_end": 56
        },
        {
            "title": "మిత్రభేదం - 6",
            "book_page_start": 57,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "జంతు నీతి కథ",
            "moral": "నక్క (లొంగిపోయే స్వభావం కలవాడు) ఆశాపరుడై ఇతరుల తగాదాల మధ్య చిక్కుకుంటే ప్రాణాలు పోతాయి.",
            "keywords": [
                "మిత్రభేదం",
                "దేవశర్మ",
                "ఆషాఢభూతి",
                "సాలెవాడు",
                "నక్క",
                "మోసం"
            ],
            "characters": [
                "కరటకం",
                "దమనకం",
                "దేవశర్మ",
                "ఆషాఢభూతి",
                "సాలెవాడు",
                "సాలె భార్య",
                "మంగలి మనిషి",
                "పొట్టేళ్ళు",
                "నక్క"
            ],
            "locations": [
                "అడవి",
                "గ్రామం"
            ],
            "content": "కరటకం దమనకానికి ఆషాఢభూతి\nపలాయనం విషయం చెప్పి. ఇంకా ఇలా\nచెప్పసాగింది:\nఆషాఢభూతి మీద పూర్తి నమ్మకంతో తన\nకాలకృత్యాలు నిర్వర్తించటానికి అవతలికి\nవెళ్ళిన దేవశర్మ తన సమీపంలోనే ఒక\nదృశ్యం చూశాడు. పొటేళ్ళమంద ఒకటి\nమేత మేస్తున్నది. అందులో రెండు\nపొటేళ్ళు పోట్లాడ సాగాయి. అవి రెండూ\nపరిగెత్తుకుంటూ వచ్చి, తలలు డీ కొట్టుకుని,\nమళ్ళీ వెనక్కు వెళ్ళి పరిగెత్తుకుంటూ\nవచ్చి బలంగా తలలు డీ కొట్టు కుంటు\nన్నాయి. వాటి తలలు పగిలి రక్తం నేల\nమీద కారుతున్నది. నేల మీద కారిన\nరక్తాన్ని నాకాలన్న ఆత్రంతో ఒక నక్క\nవచ్చింది. పొటేళ్ళు ఆ స మ యంలో\nఎడంగా వెళ్ళాయి.\nదేవశర్మ ఆ నక్కను చూసి, “ఈ నక్షకు\nబుద్ధిలేదు. ఈ సారి పొటేళ్ళు తలలు\nడీ కొట్టినప్పుడు ఇది నిశ్చయంగా వాటి\nమధ్య నలిగి చస్తుంది.\" అనుకున్నాడు.\nఆయన అనుకున్నట్టే పొటేళ్ళు మళ్ళీ\nపరిగెత్తుకుంటూ వచ్చి తలలు మోటిం\nచాయి. రక్తం తాగటంలో మైమరచి ఉన్న\nనక్క ఆ పొటేళ్ళ తలల మధ్య నలిగి\nచచ్చింది.\nచచ్చిన నక్క గురించి చింతిస్తూ దేవ\nశర్మ తన శిష్యుడు ఉండిన చోటికి\nవచ్చాడు. ఆషాఢభూతి కనిపించలేదు.\nదేవశర్మ గబగబా స్నానం చేసి వచ్చి\nచూసేసరికి ఆయన బట్టలమూట ఉన్నది\nగాని, బంగారం మూట లేదు.\n\"అయ్యో, నా బంగారం పోయింది.”\nఅంటూ దేవశర్మ మూర్ఛపోయాడు. కొద్ది\nసేపటికి స్పృహ వచ్చి ఆయన, \"ఒరే,\nఆషాఢభూతీ! నన్ను మోసగించి ఎక్కడికి\nపోయావురా? జవాబు చెప్పరా!\" అని వైన\nవైనాలుగా ఏడుస్తూ, వాణ్ణి కలుసుకుందా\nమనే ఆశతో, వాడి అడుగు జాడలను బట్టి\nబయలుదేరాడు.\nసాయంకాలం అయే సరికి ఆయన ఒక\nగ్రామం చేరాడు. కల్లు అంగడికి పోతున్న\nసాలెదంపతులు ఆయనకు కనిపించారు.\nఆయన సాలెవాడితో, \" నాయనా, అసుర\nసంధ్యవేళ నేను నీకు అతిథిగా వచ్చాను.\nనాకు ఇక్కడ ఎవరూ తెలియదు. అందు\nచేత నన్ను అతిథిగా స్వీకరించి, ఆతిథ్యం\nఇయ్యి.\" అన్నాడు.\nఈ మాటలు విని సాలెవాడు తన\nభార్యతో, \" ఏమే, ఈయనను మన ఇంటికి\nతీసుకుపోయి, కాళ్ళు కడిగి, భోజనంపెట్టి,\nపక్కవేసి ఆయనకు ఏం కావాలో చూస్తూ\nఇంటి దగ్గిరే ఉండు. నేను వెళ్ళి నీకు ఇంత\nమాంసమూ, కల్లూ తెస్తాను,\" అన్నాడు.\nసాలెవాడి భార్య కులట. తన ప్రియు\nడైన దేవదత్తుణ్ణి కలుసుకోవటానికి మంచి\nఅవ కాశం దొరికినందుకు పరమానంద\nభరితురాలై ఆమె దేవశర్మను వెంటబెట్టు\nకుని ఇంటికి బయలు దేరింది.\nఇంటికి చేరగానే ఆమె దేవశర్మకు ఒక\nకుక్కిమంచం చూపి, \" నా స్నేహితురాలు\nఒకతె ఇవాళే వాళ్ళ గ్రామంనుంచి వచ్చింది.\nదానితో మాట్లాడి ఇప్పుడే వస్తాను. నేను\nవచ్చేదాకా ఇల్లు కాస్త చూస్తూ ఉండండి,\"\nఅని, మంచి బట్టలూ, నగలూ ధరించి,\nదేవదత్తుణ్ణి కలుసుకోవటానికి వెళ్ళింది.\nకాని దారిలో ఆమెకు తన భర్త, తప్ప\nతాగి తూలుతూ, అడుగులు తడబడుతూ.\nజుట్టురేగి, చేతిలో కల్లుముంత పట్టుకుని\nవస్తూ కనిపించాడు. అది చూసి ఆమె అతి\nవేగంగా ఇంటికి పరిగెత్తుకుని వచ్చి, తన\nమంచి బట్టలూ, అలంకారాలూ తీసేసి,\nపాత బట్టలు ధరించింది. అయితే ఆమె\nమంచి బట్టలూ, అలంకారాలూ ధరించి\nపరిగెత్తిపోతూ ఉండటం సాలెవాడు చూసి\nకూడా చూడనట్టు నటించాడు. తన భార్య\nతిరుగుళ్ళను గురించి అతడెరుగును.\nఅతను ఇంటికి వచ్చి భార్యను చూసి,\nపట్టరాని కోపంతో, \"ఓసి, నీచురాలా!\nకులటా! ఎక్కడికి పోతున్నావు?\" అన్నాడు.\n\"నిన్ను వదిలినాక నేను ఎక్కడికీ\nపోలేదే? ఎందుకా తాగుడు వాగుడు? తాగిన\nవాడి నోటికి శుద్ధి, బుద్ధి ఉండదంటారు.”\nఅన్నది అతని భార్య.\nతన భార్య పొగరు మాటలు విని, ఆమె\nచీరమార్చి ఉండటం గమనించి సాలెవాడు,\n\" నీ పోకిళ్ళు గురించి అదివరకే విన్నాలే.\nఇవాళ కళ్ళారా చూశాను. నిన్ను ఏం చేస్తానో\nచూడు!'' అంటూ ఒక దుడ్డుకర్ర తీసుకుని\nతన భార్య ఒళ్ళంతా హూనంచేసి, ఆమెను\nస్తంభానికి పలుపుతో కట్టేసి, తాగిన\nమైకంలో పడుకుని నిద్రపోయాడు.\nఈ సాలెవాడి భార్యకు తిరుగుళ్ళు\nమరిగిన స్నేహితురాలు మంగలిది ఒకతె\nఉన్నది. ఆమె వచ్చి, సాలెవాడు నిద్ర\nపోతున్నాడని రూఢి చేసుకుని, అతని\nభార్యతో, \"దేవదత్తుడు నీ కోసం కనిపెట్టు\nకుని ఉన్నాడు. త్వరగా వెళ్ళు.\" అన్నది.\n\" నేను ఎలా వెళ్ళేది? ఏ స్థితిలో\nఉన్నానో చూడు. నన్ను పలుపుతో కట్టే\nశాడు. నా మొగుడేమో ఇంటోనే ఉన్నా\nడాయె,\" అన్నది సాలెవాడి భార్య.\n\" నేను నిన్ను విప్పుతాను. నీ మొగుడు\nరేపు మొహం మీద ఎండ పడినదాకా\nలేవడు. అంతగా అయితే నీకు బదులు\nనన్ను కట్టు. నీ మొగుడు ఒక రాత్రివేళ\nలేచినా మైకంలో నన్ను చూసి నువే అను\nకుంటాడు. నువు దేవదత్తుడి వద్దకు వెళ్ళి\nత్వరగారా.\" అన్నది స్నేహితురాలు.\nసాలెవాడి భార్య తన కట్లు విప్పించు\nకుని, తన స్థానంలో తన స్నేహితురాలిని\nస్తంభానికి కట్టి, దేవదత్తుణ్ణి కలుసుకోవ\nటానికి వెళ్ళింది.\nఆమె వెళ్ళిన కొంత సేపటికి సాలెవాడు\nశాంతపడి లేచి, \"ఒసే గయ్యాళి గంపా!\nఇక ముందు ఇల్లు కదలననీ, నాతో పొగ\nరుగా మాట్లాడననీ మాట ఇస్తే నీ కట్లు\nవిప్పుతాను,\" అన్నాడు.\nమంగలి మనిషి, తన గొంతు గుర్తిస్తా\nడని, సాలెవాడికి సమాధానం చెప్పలేదు.\nసాలెవాడికి ఒళ్ళు మండి, పదునైన కత్తి\nతెచ్చి, మంగలిదాని ముక్కు కోసి, \" ఎప్ప\nటికీ ముక్కిడి ముండవుగా ఉండిపో.\"\nఅని మళ్ళీ వెళ్ళి నిద్రపోయాడు.\nబంగారాన్ని పోగొట్టుకున్న బాధకు\nఆకలీ, దప్పీతోడై, నిద్రపోలేకుండా ఉన్న\nదేవశర్మ ఈ నాటకమంతా కళ్ళారా\nచూశాడు.\nకొంతసేపు గడిచాక సాలెమనిషి తిరిగి\nవచ్చి మంగలి మనిషిని.\" ఎలా ఉన్నావు?\nనేను వెళ్ళినాక ఆ దుర్మార్గుడు లేచాడా?\"\nఅని అడిగింది.\n\" నేనైతే బాగానే ఉన్నాను గాని,\nనీ మాయదారి మొగుడు లేచి, నా ముక్కు\nకోశాడు. వాడు లేచి నా చెవులు కూడా\nకోసే లోపల, కట్టు విప్పి నన్ను ఇంటికి\nపోనీ,\" అన్నది మంగలి మనిషి.\nసాలె మనిషి మంగలిదాని కట్లు విప్పి,\nదాని స్థానంలో తాను కట్టించుకున్నది.\nతరవాత ఆమె భర్తను ధిక్కరిస్తూ\n\" ఓ మూఢుడా! నా వంటి శీలవతిని గాయ\nపరచటమూ, వికృతం చెయ్యటమూ\nనీ తరమా? ఓ దిక్పాలకులారా! సూర్య\nచంద్రులారా! అగ్నిహెూత్రుడా! వాయు\nదేవుడా ! వినండి ! నేనే పతివ్రతనైతే\nనా ముక్కును యధాప్రకారం చెయ్యండి!..\nచూశావా, దుర్మార్గుడా? నా శీలబలం చేత\nనా ముక్కు ఎప్పటిలాగే అయింది!\" అన్నది.\nతన భార్య అబద్ధం ఆడుతూంటే\nదాన్ని అగ్నికి ఆహుతి చేద్దామని, సాలెవాడు\nమండే కొరివితో వచ్చి తన భార్య ముక్కు\nఎప్పటి లాగే ఉండటం చూసి నిర్ఘాంత\nపోయాడు. తాను నిజంగా ముక్కు కోయ\nలేదేమో అనుకుందామంటే నేల మీద\nరక్తం మడుగు ఉన్నది. అతను వెంటనే\nఆమె కట్లు విప్పి, ఆమెకు వెయ్యి క్షమాప\nణలు చెప్పుకుని, ఆమెను సంతోష పెట్ట\nటానికి సర్వవిధాలా యత్నించాడు.",
            "book_page_end": 60
        }
    ],
    "statistics": {
        "total_stories": 11,
        "author_counts": {
            "చందమామ బృందం": 4,
            "వసుంధర": 1,
            "ఎం. కామేశ్వరరావు": 1,
            "సిహెచ్. వెంకటవిజయకుమార్": 1,
            "ఏ. సి. సర్కార్, ఐంద్రజాలికుడు": 1,
            "చిట్టా రాజేశ్వరశాస్త్రి": 1,
            "ఆర్. సుందరాచారి": 1,
            "మొగళ్ళపల్లి నాగరాజారావు": 1
        },
        "genre_counts": {
            "నీతి శ్లోకాలు": 1,
            "సాహసం/ధారావాహిక": 1,
            "బేతాళ కథ": 1,
            "జానపదం": 1,
            "సాంఘిక కథ": 1,
            "జానపదం/నీతి కథ": 1,
            "నీతి కథ": 3,
            "పురాణము": 1,
            "జంతు నీతి కథ": 1
        }
    }
}