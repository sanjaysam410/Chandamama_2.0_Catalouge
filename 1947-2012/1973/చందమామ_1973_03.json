{
    "book_id": "చందమామ_1973_03",
    "stories": [
        {
            "title": "పట్టపుటేనుగ",
            "book_page_start": 3,
            "pdf_page_start": 11,
            "pdf_page_end": 14,
            "author": "దేశరాజు పుండరీకాక్షుడు",
            "genre": "జానపద కథ",
            "moral": "కీర్తి, గౌరవం కేవలం అదృష్టం వల్ల రావు, అవి మన స్వభావం, పట్టుదల, అలవాట్లపై ఆధారపడి ఉంటాయి.",
            "keywords": [
                "పట్టపుటేనుగు",
                "రాజు ఎన్నిక",
                "రవివర్మ",
                "మావటివాడు",
                "పట్టుదల"
            ],
            "characters": [
                "అశోకవర్మ",
                "రవివర్మ",
                "సుమంతుడు",
                "రాజగురువు",
                "మావటివాడు",
                "పట్టపుటేనుగు"
            ],
            "locations": [
                "సిరిపురరాజ్యం"
            ],
            "content": "కొన్నివేల ఏళ్ళక్రితం సిరిపురరాజ్యాన్ని అశోకవర్మ పాలించాడు. ఆయన ఆస్థానంలో ఏటా యుద్ధ విద్యలలో పోటీలు జరిగేవి. వాటిలో హెచ్చు శక్తిసామర్ధ్యాలు ప్రదర్శించిన వారిని రాజు తన కొలువులో ఉంచుకునేవాడు. ఆ రాజుగారి కొలువులో ప్రవేశించి, రాజుగారి ఆదరానికి పాత్రుడైన వాడు రవివర్మ అనేవాడు.\nఅశోకవర్మకు సంతానం లేదు. ఆయన ఆకస్మికంగా మరణించటం వల్ల తన తర వాత ఎవరు రాజు కావలిసినదీ ఆయన చెప్పలేదు. ఆయన కొలువులో రాజు కాదగిన వాళ్ళు చాలామంది ఉన్నారు. కాని మంత్రి సుమంతుడు ఏ ఒక్కరిని గాని రాజుగా చేయటానికి భయపడ్డాడు. ఎవరు రాజైనా మిగిలినవాళ్ళు శత్రువులవుతారు.\nఅందుచేత మంత్రి ఈ విషయమై రాజ గురువుతో సంప్రతించాడు. రాజగురువు మంత్రితో. \"ఇది మీరు తేల్చవలసిన సమస్య కాదు. పట్టపుటేనుగు ఎవరి మెడలో దండ వేస్తే వారిని రాజును చెయ్యటం మనకు అనాదిగా ఉంటున్న ఆచారం. ఆ పాత పద్ధతిని ఇప్పుడు అమలు చేద్దాం,\" అన్నాడు.\nపట్టపుటేనుగు కాబోయే రాజును ఎన్నిక చేసిందంటే ఎవరూ అభ్యంతరం చెప్పటానికి ఉండదు. అందుచేత మంత్రి రాజ గురువునే ఒక మంచి ముహూర్తం చూడమన్నాడు. రాజగురువు రెండువారాల అనంతరం మంచి ముహూర్తం ఉన్నదని చెప్పాడు. ఫలాని రోజున పట్టపుటేనుగు ఎవరి మెడలో పూలమాల వేస్తే వారు సిరి పురానికి రాజుగా అభిషేకించబడతారని మంత్రి దండోరా వేయించాడు.\nఈ చాటింపు ఒక మనిషికి తీవ్రమైన ఆశాభంగం కలిగించింది; మరొక మనిషిలో లేనిపోని దురాశ కలిగించింది.\nఆశాభంగం పొందినవాడు రవివర్మ. అతను చనిపోయిన రాజుకు ఎంత సన్నిహి తుడో కొలువులో ఉన్న ఇతరులకు తెలియదు. అశోకవర్మ తన రహస్యాలోచన లన్నీ రవివర్మతోనే చేసేవాడు. తన కన్న ముందు నుంచీ కొలువులో ఉన్న పెద్దలు అసూయ పడిపోతారని రవివర్మ రాజుగారి వద్ద ఒక చిన్న ఉద్యోగి అన్నట్టే ప్రవర్తించే వాడు. ఆశోకవర్మకు తాను చనిపోతానన్న అనుమానం ఏ మాత్రం కలిగినా ఆయన అనంతరం తననే రాజు చెయ్య మని మంత్రితో చెప్పి ఉండేవాడే. ఆ విషయం రవివర్మకు ఎలాటి సందేహమూ లేదు. కాని పట్టపుటేనుగుకు ఇదంతా ఎం తెలుస్తుంది? అది ఎవరి మెడలోనో దండ వేసేస్తుంది. వాడే రాజైపోతాడు. ఈ మాట తలుచుకుని రవి వర్మ కుంగిపోయాడు.\nలేని పోని దురాశకు గురి అయినవాడు పట్టపుటేనుగును సాకే మావటివాడు. ఎలా గైనా ఆ ఏనుగుకు తన మెడలో దండ వెయ్యటం అలవాటు చేస్తే అది రాజును ఎన్నుకునే రోజున తన మెడలోనే దండ వేస్తుందనీ, తాను రాజు కావచ్చుననీ వాడికి ఆలోచన కలిగింది. రెండువారాల వ్యవధి ఉన్నది గనక, ఈలోపుగా ఏనుగుకు తన మెడలో దండ వెయ్యటం అలవాటు చేయ వచ్చునని వాడు అనుకున్నాడు.\nపట్టపుటేనుగు ఉండే శాలను ఆనుకుని ఒక భవనం ఉన్నది. దాని ప్రహరీగోడను అనుకుని ఒక పూలతోట ఉన్నది. మావటి వాడు ఆ గోడ దూకి, పూలు కోసుకు వచ్చి, మాలకట్టి, దాన్ని ఏనుగు తొండానికి అందించి, దానిచేత మళ్ళీమళ్ళీ తన మెడలో వేయించుకోసాగాడు.\nమాల కట్టటం పూర్తి కాగానే మావటి వాడు ఏనుగు తొండానికి మాల అందించి, దాన్ని ఏనుగు తన మెడలో వేసేటట్టు చేస్తు న్నాడు. మావటివాడి వీపు గోడ కేసి ఉండటంచేత వాడు రవివర్మను చూడ లేదు, కాని ఏనుగు చూసి, ఘీంకరించి తొండాన్ని రవివర్మ వేపు చాచింది. మావటి వాడు వెనక్కుతిరిగి చూసేలోపల రవివర్మ గోడ మీది నుంచి దిగిపోయాడు. తన రహస్యం ఎవరో చూశారని వాడికి తెలిసి భయపడ్డాడు. కాని ఆ చూసిన మనిషి ఎవరో వాడికి తెలియలేదు. తరవాత వాడు ఏనుగును తరిఫీదు చెయ్యలేకపోయాడు.\nఇంతలోనే రాజును పట్టపుటేనుగు ఎన్నుకునే రోజు వచ్చింది. ఏనుగు తొండానికి పుష్పమాలను అందించి మావటివాడు రాజ ప్రాంగణంలోకి వచ్చాడు. ఏదో వంకన మావటివాడు రెండు మూడుసార్లు ఏనుగు ముందుకు వచ్చాడుగాని, అది వాడి మెడలో మాల వెయ్యలేదు. అది ఎవరి కోసమో చూస్తున్నట్టు కనిపించింది. రవి వర్మ దాని కంటపడగానే అది గట్టిగా ఘీంకరించి, గబగబా వెళ్ళి అతని మెడలో మాల వేసింది.\nరవివర్మను రాజుగా అభిషేకించారు.\nతరవాత ఒకనాడు మావటివాడు ఏకాం తంలో రవివర్మను సమీపించి, \" మహా రాజా, నన్ను తమరు క్షమిస్తే ఒక్క సందేహం మనవి చేసుకుంటాను,\" అన్నాడు.\n\"అడుగు,\" అన్నాడు రవివర్మ..\n\" నేను రాజు కావాలన్న దుర్బుద్ధితో పట్టపుటేనుగుకు నా మెడలో మాల వెయ్యటం అలవాటు చేశాను. కాని తీరా సమయం వచ్చేసరికి అది మాల నాకు వెయ్యక మీ కెందుకు వేసింది?\" అని మావటివాడు అడిగాడు.\nరవివర్మ నవ్వి, \" నువు దానికి ఎన్ని విద్యలో నేర్పావు. కాని అవి నీ కోసం కాదు. నువు మాల వేసుకుని కనిపించి నప్పుడల్లా నువు మరెవరోలాగా కనిపిస్తావు. అది నీ నుంచి మాల వెయ్యటం నేర్చు కున్నదేగాని, నీ మెడలోనే మాల వెయ్యా లన్న ఆలోచన దాని మెదడులోకి రాలేదు. ఒక రాత్రి అది నీ మెడలో మాల వేయ బోతూ నన్ను చూసింది. నా మెడలో మాల ఎప్పుడూ ఉంటుంది గనక, నాకు మాల సహజమనుకుని దాని తొండానికి ఉన్న మాలను నా కేసి చాచింది. ఆ రాత్రే నీ దుర్బుద్ధి నేను గ్రహించాను. అప్పటి నుంచే నా మెడలో మాల వెయ్యాలన్న ఆలోచన దాని మనసులో ఉండి ఉంటుంది. రాజు ఎన్నికనాడు ఆ పని చేసింది.\" అన్నాడు.",
            "book_page_end": 6
        },
        {
            "title": "చీకట్లో విందు",
            "book_page_start": 7,
            "pdf_page_start": 15,
            "pdf_page_end": 16,
            "author": "షా నవాజ్ బేగం",
            "genre": "హాస్యం",
            "moral": "అవసరానికి తగిన ఉపాయం తెలివిగా ఆలోచించాలి.",
            "keywords": [
                "మహమ్మద్",
                "హల్వా",
                "తెలివి",
                "శనగపిండి",
                "నూనె"
            ],
            "characters": [
                "మహమ్మద్",
                "జరీనా",
                "వలీ"
            ],
            "locations": [
                "ఐరాక్"
            ],
            "content": "ఐరాక్లోని ఒక నగరంలో మహమ్మద్, జరీనా అనే పేదదంపతు లుండేవారు. జరీనా తొలిచూలు గర్భవతిగా ఉండి, తనకు హల్వా తినాలని ఉన్నట్టు చెప్పింది.\nతిండికే గతిలేని మహమ్మద్ తన భార్యకు హల్వా ఎలా కొనిపెట్టగలడు? కాని పడుచు భార్య, అందులోనూ వేవిళ్ల మనిషి, అడగక అడగక హల్వా తినాలని ఉన్నదంటే తిని పించకుండా ఉండటం ఎలా ? ఏదో ఒక ఉపాయం చేసి తన భార్యచేత హల్వా తిని పించాలని మహమ్మద్ నిశ్చయించాడు.\nఅంతకు ముందే వర్షం పడింది. వర్త కులు బూజు పట్టే తమ సరుకులను వీధుల్లో ఎండ బెట్టారు. ఒక బజారులో శనగపిండి ఆరబోసి ఉన్నది. ఆది చూసి మహమ్మద్ ఇంటికి వెళ్ళి ఒంటికి బాగా నూనె పట్టించి, ఆ బజారు వెంబడి నడుస్తూ, కావాలని శనగపిండి మీద తూలిపడి, పొర్లి, ఒంటి నిండా ఇంత మందాన శనగపిండి అంటించుకుని, గబగబా ఇంటికి తిరిగి వచ్చి, తన ఒంటికి అంటిన శనగపిండి అంతా చేటలో దులిపి, స్నానం చేశాడు.\nతరవాత అతను ఒక పెద్ద తలపాగా తలకు ఆనీ ఆనకుండా పెట్టుకుని, దుస్తులు వేసుకుని ఒక పెద్ద నూనె దుకాణానికి వెళ్ళి. \"నూనె ధర ఎలా ఉన్నది?\" అంటూ నూనె గుండిగ మీదికి వంగాడు.\nతలపాగా నూనె గుండిగలో పడిపోయింది. పొరపాటు జరిగి పోయినటు, \" ఎంత పని జరిగింది! ఛీ, ఛీ!\" అంటూ మహమ్మద్ దుకాణం వాడికి క్షమాపణ చెప్పుకుని, తల పాగాను ఇంటికి తెచ్చి, దానిలో ఇంకిన నూనె అంతా పళ్లెంలోకి పిండాడు.\nహల్వా తయారు చెయ్యటానికి కావలిసిన పిండి, నూనె దొరికాయి. ఇక బెల్లమూ, కట్టెలూ కావాలి.\nమహమ్మద్ మళ్ళీ దుస్తులు మార్చు కుని, బెల్లం వర్తకుల దుకాణాలకు వెళ్ళి, \" మా యజమానికి బండీడు బెల్లం కావా లిట. మీ దగ్గిర ఉండే మంచి సరుకు నమూనాగా ఇయ్యండి,\" అని అడిగి ఒక్కొ క్కని దగ్గిరా ఒక్కొక్క బెల్లపు అచ్చు తెచ్చాడు. తరవాత అతను తనకు కావలిసిన బెల్లం మాత్రం ఉంచుకుని, మిగతాది అమ్మి, ఆ డబ్బుతో కట్టెలు కొన్నాడు.\nహల్వా తయారయే సరికి బాగా చీకటి పడింది. దాన్ని భార్యాభర్త లిద్దరూ తిందా మనుకున్నారు. దీపం వెలిగిస్తే ఎవరైనా వచ్చి. వాళ్ళు హల్వా తింటూ ఉండటం చూసి ప్రశ్నలు వేస్తారని, కటిక చీకటిలో హల్వా పళ్ళెం మధ్య పెట్టుకుని ఇద్దరూ తినటం ప్రారంభించారు.\nపక్కన కూర్చుని, వారితోపాటు తాను కూడా హల్వా తినసాగాడు.\nతినేటప్పుడు పళ్ళెంలో చేతులు తగులు తున్నా అవి తమ చేతులేనని భార్యా భర్తలు అనుకున్నారు.\nఅనుకున్న దానికన్న హల్వా త్వరగా అయిపోయింది.\n\" అప్పుడే హల్వా అంతా ఎలా అయి పోయిందీ? నేను తిన్నది కొంచెమేనే?\" అన్నది జరీనా.\n\" నేను కూడా కొంచెమే తిని, ఎక్కువ భాగం నీకే వదిలాను,” అన్నాడు మహమ్మద్.\n\"మీతోబాటు నేను కూడా తిన్నా లెండర్రా!\" అన్నాడు వలీ.\nదీపం వెలిగించాక ఆ భార్యా భర్తలు వలీని చూశారు.\nతన భార్య చేత హల్వా తినిపించటానికి మహమ్మద్ పడినపాట్లన్నీ విని జాలిపడి. వలి డబ్బిచ్చి మహమ్మద్ చేత జరీనా తినగోరిన సరుకులన్నీ బజారు నుంచి తెప్పించాడు.",
            "book_page_end": 8
        },
        {
            "title": "యక్షపర్వతం",
            "book_page_start": 10,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "సాహసం",
            "moral": "సహాయం చేసే ముందు ఎదుటివారి స్వభావం, నమ్మకం తెలుసుకోవడం ముఖ్యం.",
            "keywords": [
                "యక్షపర్వతం",
                "ఖడ్గ జీవదత్తులు",
                "స్వర్ణాచారి",
                "బందిపోటు",
                "రాజధాని నగరం"
            ],
            "characters": [
                "ఖడ్గ జీవదత్తులు",
                "ఖడ్గవర్మ",
                "బందిపోటు నాయకుడు",
                "బందిపోట్లు",
                "స్వర్ణాచారి"
            ],
            "locations": [
                "యక్షపర్వతం",
                "అరణ్యం"
            ],
            "content": "[ఖడ్గ జీవదత్తులు, వృద్ధపూజారిని ఖైదు నుంచి విడిపించి, శిధిలభవన ప్రాంతాల నుంచి బయలుదేరారు. దారిలో వారికి పూజారిణి ఎదురుపడింది. ఆమెను ఖడ్గవర్మ బాణంతో కొట్టాడు. తరవాత వాళ్ళు మాంత్రిక జడలభూతాల వెంట అరణ్యం చేరారు. అక్కడ వాళ్ళకు కొండ మీది నుంచి ఒంటె ఒకటి కింద పడటం కనిపించింది. తరవాత—]\nఒంటె కొండ మీది నుంచి పడిపోవటం చూస్తూనే ఖడ్గ జీవదత్తులు అటు కేసి పరి గెత్తారు. వాళ్ళు వెళ్ళేసరికి ఒంటె కాళ్ళు విరిగి గిలగిల తన్నుకుంటూ నేల మీద పొర్లుతున్నది. దానితోపాటు కింద పడిన వాడు మాత్రం మోకాలును రెండు చేతు లతో పట్టుకుని పళ్ళ బిగువున బాధను సహిస్తూ, చిన్నగా మూలుగుతున్నాడు. వాడు బందిపోటు ముఠాలోని వాడని, వాడి దుస్తుల తీరు చూసి ఖడ్గ జీవదత్తులు పోల్చుకున్నారు.\nజీవదత్తుడు, బందిపోటు వాణి సమీ పించి, \"ఒరే, బందిపోటు బాబూ ! నీ దెలాంటి మొండి ప్రాణం! అంత ఎత్తు కొండ మీది నుంచి పడి ఒంటె కాళ్ళిరిగి చావుబతుకుల మధ్య ఉన్నది గాని, నువ్వు మాత్రం చెక్కు చెదరక పిడిరాయిలా వున్నావు!\" అన్నాడు.\nఅంతవరకూ బందిపోటు వాడు తన మోకాలు బెణికిన బాధలో వుండి, ఖడ్గ జీవదత్తులు తనను సమీపించటం చూడలేదు. ఇప్పుడు వాడు తల ఎత్తి ఖడ్గ జీవ దత్తుల్ని చూస్తూనే కళ్ళింత చేసి వణికి పోతూ, '' అయ్యా, నన్ను చంపకండి! ఖడ్గజాతి వాళ్ళ పంట పొలాలు దోచిన వాళ్ళల్లో నేను లేను. నిజానిజాలు స్వర్ణా చార్యులు గారి నడిగి మీరు తెలుసుకో వచ్చు,\" అన్నాడు.\nవాడి మాటలు వింటూనే ఖడ్గ జీవడత్తులు పొందిన ఆశ్చర్యం అంతా యింతా కాదు. వాళ్ళకు స్వర్ణాచారి సజీవుడేననీ, అతను బందిపోట్ల దగ్గిరే వున్నాడనీ తెలిసిపోయింది. ఖడ్గవర్మ కత్తి దూసి, దాని మొనను బందిపోటు వాడి గుండెల మీద పెట్టి. \"ఒరే, యిప్పుడు నిజం చెప్పు. లేకపోతే యీ ఒంటెతోపాటు నువ్వూ ఏ నక్కలకో ఆహారం అయిపోతావు. ఖడ్గజాతివాళ్ళ పంట పొలాలు దోచుకున్న బందిపోట్ల మందలో నువ్వు లేకపోతే, ఆ సంగతి దోచుకున్న నీ మిత్రుల ద్వారా విని వుంటావు. కనక నీ మాటలు నమ్మదగినవే! కాని, మమ్మల్ని చూస్తూనే, ఆ ఖడ్గజాతివాళ్ళ తరఫు మను ములని నువ్వెలా గుర్తించావు?\" అని అడిగాడు.\nజీవదత్తుడు, ఖడ్గవర్మకు కత్తిని ఒరలో పెట్టమని చెప్పి. \"ఖడ్గా, అసలే ప్రాణ భయంతో చస్తున్న వాణ్ణి యింకా ఎందుకు హడల కొడతావు? పైగా ఆ ఖడ్గజాతివాళ్లూ, ఆ పంటపొలాల దోపిడీ.... అదంతా ఏనాటి మాట! \" అని బందిపోటు వాడితో, \" ఒరే, నా మిత్రుడడిగిన ఆఖరి ప్రశ్న అడుగు తున్నాను, మమ్మల్నెలా గుర్తించావు?\" అన్నాడు.\n\"అయ్యా. మిమ్మల్ని ఆరణ్యంలో చూసిన నా మిత్రుల ద్వారా మీ వస్త్ర ధారణా, పట్టిన ఆయుధాల సంగతీ విని, యిప్పుడు మిమ్మల్ని చూస్తూనే గుర్తిం చాను. ఇందులో అబద్ధం లేదు.\" అన్నాడు బందిపోటువాడు.\n\"ఆహాఁ, నువు బుద్ధికి బృహస్పతివి! ఎక్కడైనా గురుకులం పెట్టి శిష్యులకు విద్యాబోధ చెయ్యక, యీ దారి దోపిడి ముఠాలో ఎందుకు చేరావు? \" అంటూ ఖడ్గ వర్మ పెద్దగా నవ్వి, \"ఆ రాయీ రప్పలూ ఒంటెల చేత కొండ మీద లాగించుకు పోతున్నారే. అవి ఎందుకు? ఎక్కడికి?\" అని అడిగాడు.\n\"అయ్యా, స్వర్ణాచార్యులవారు మా నాయ కుడు స్థాపించబోయే రాజ్యానికి రాజధానీ నగరం, పెద్ద కోటా కట్టబోతున్నారు. వారి ఆజ్ఞ ప్రకారం మేమంతా కొండరాళ్ళు లోయ పై నున్న ఒక సమతల ప్రదేశానికి చేర్చుతున్నాం,\" అన్నాడు బందిపోటు వాడు మూలుగుతూ.\nఖడ్గ జీవదత్తులు కాలు బెణికిన బంది పోటు వాడితో మాట్టాడుతూ కొండ మీద ఏం జరుగుతున్నదో చూడలేదు. అక్కడ బంది పోటు వాడి స్నేహితులు, ఒంటెతోపాటు తమ వాడు కింద పడటం చూస్తూనే, తమ తమ ఒంటెలను ఆపి, కొండ అంచుకు వచ్చి, దిగువకు చూశారు. వాళ్ళకు యింకా ప్రాణాలతో వున్న తమ తోటవాణ్ణి సమీపిస్తూ, ఖడ్గ జీవదత్తులు కనిపించారు.\nవాళ్ళను చూస్తూనే బందిపోటు వాళ్ళు అదురుకు పోయారు. వాళ్ళల్లో కొందరికి అరణ్యంలో ఖడ్గ జీవదత్తులు తమ నెదు ర్కుని బాణాల దెబ్బలతో, కత్తి పోట్లతో చీకాకుపరిచి పారదోలటం యింకా గుర్తు న్నది. ఒకరిద్దరు ఖడ్గ జీవదత్తులు మాంత్రి కుణ్ణి, జడలభూతాన్నీ అదరగొట్టి గుహలో జొరబడటం కూడా చూశారు.\n\"మన నాయకుడిక్కడలేడు. ఆ క్షత్రియ యువకులు మనను చూశారు. వాళ్ళు కొండ పైకి వచ్చి మన ప్రాణాలు తీయటం ఖాయం!\" అన్నాడొక బందిపోటు.\n\"రానున్న ఆపద నుంచి మనం బయట పడాలంటే, యిప్పుడే పోయి స్వర్ణాచార్యులు గారితో సంగతంతా చెప్పుకుని, వారు ఏమి చేయమంటారో అలా చేయటం ఒక్కటే మార్గం. ఆయనా, యీ క్షత్రియయువకులూ లోగడ మిత్రులన్న సంగతి మనం ఎరిగిందే గదా!\" అన్నాడు మరొక బందిపోటు.\nఆ వెంటనే పదీ పన్నెండుమంది. బంది పోట్లు పరుగు పరుగున స్వర్ణాచారి దగ్గిరకు పోయారు. ఆ సమయంలో స్వర్ణాచారి ఒక ఎత్తయిన రాతి మీద కూర్చుని, తాను బంది పోటు నాయకుడికి కట్టనున్న కోటకు సంబం ధించిన వాస్తుపటం పరిశీలిస్తున్నాడు.\nబందిపోట్లు దగ్గిరకు రావటం చూస్తూనే స్వర్ణాచారి పటం మీది నుంచి దృష్టి వాళ్ళ మీదికి తిప్పి కోపంగా, \"పని మాని అందరూ కట్టకట్టుకుని ఏదో రాక్షసుడి బారి నుంచి పారిపోయి వస్తున్నట్టు యిక్కడికి పరిగెత్తు కొస్తున్నారేం? వేటకు పోయిన మీ నాయ కుణ్ణి తిరిగి రానివ్వండి. మీ తాట ఒలి పిస్తాను,” అన్నాడు.\nబందిపోట్లలో ఒకడు పణుకుతున్న గొంతుతో, '' అయ్యా, స్వర్ణాచార్యులుగారూ! మా నాయకుడు యిక్కడ లేని సమయాల్లో మీరేగదా మాకు నాయకులు! మన ఒంటె ఒకటి పైనున్నవాడితో పాటు కాలుజారి కొండ కింది పల్లంలోకి పడిపోయింది. అది చూస్తూనే దారేపోయే మీ పాత మిత్రులైన క్షత్రియ యువకులిద్దరూ. కత్తులూ, బాణాలూ తీసుకుని యింకా ప్రాణాలతో వున్న మనవాడి దగ్గిరకు వచ్చి ఏవో ప్రశ్న లడుగుతున్నారు. వాడి ద్వారా మనం వున్న చోటు తెలుసుకుని, ఆ ఇద్దరూ మనను హతం చేయటానికి త్వరలోనే యిక్కడికి వస్తారని, మాకు భయంగా వుంది,” అన్నాడు.\nక్షత్రియ యువకులు అన్న మాట వింటూనే స్వర్ణాచారి అదిరిపడి ఆ మరు క్షణానే సంతోషం పట్టలేక, రాతి మీది నుంచి లేచి నిలబడ్డాడు. బందిపోటు వాడు చెప్పిన తతిమ్మా సంగతులు విన్న తర్వాత, అతడికి తన మిత్రులిద్దరూ అక్కడికి వచ్చా రన్న దాంట్లో ఎలాంటి అనుమానం లేకుండా పోయింది.\nస్వర్ణాచారి కొండ అంచుకేసి బయలు దేరుతూ, \" ఒరే, ఒంటెవాడా! క్షత్రియ యువక యోధులు యిక్కడికి వచ్చారని ఒక మాటలో చెపితే సరిపోయేదానికి, ఎంత గ్రంథం పెంచి మాట్టాడావురా? ఇక నోరు మూసుకుని, నా వెంట రా!\" అన్నాడు.\n\" ఆచార్యులుగారూ! అలాగే వస్తాం. వారి వల్ల మాకేం ప్రాణహాని జరగదు గదా? \" అన్నారు బందిపోట్లు.\n\" అలాంటి దేమీ వుండదు. మీ ప్రాణా లకు నా ప్రాణం అడ్డువేస్తాను. మీరు మాత్రం ముచ్చువేషాలు వేయక వాళ్ళతో మ ర్యాద గా ప్రవర్తించండి,\" అన్నాడు స్వర్ణాచారి.\nస్వర్ణాచారి కొండ అంచుకు వచ్చి ఖడ్గ జీవదత్తుల్ని పెద్ద కేక వేసి పిలిచాడు. ఆ కేక వింటూనే ఖడ్గ జీవదత్తులు తలలు ఎత్తి చూసి స్వర్ణాచారిని గుర్తించారు. అతడి వెనకగా కొండరు బందిపోట్లు నిలబడి వుండటం చూసి ఖడ్గవర్మ, \" జీవా, ఈ పద్మ పుర వాస్తుశాస్త్రజ్ఞుడూ, మర ఏనుగుల్ని తయారు చేసే యీ స్వర్ణాచారి బందిపోట్ల ముఠాలో ఒకడైపోయాడేమో అని నాకు అనుమానం కలుగుతున్నది. మన జాగ్ర త్తలో మనం వుండాలి,\" అన్నాడు.\nఖడ్గవర్మ యిలాంటి అనుమానాన్ని వెల్ల డించిన తరవాత జీవదత్తుడిక్కూ డా కొంచెం సంశయం కలిగింది. స్వర్ణాచారిని బలవంతంగా బందిపోట్లు ఎత్తుకు వచ్చినా, ఆ తరవాత అతడు వాళ్ళతో స్నేహం కలి పినా కలిపి వుండవచ్చు....",
            "book_page_end": 17
        },
        {
            "title": "పేదవాడి బింకం",
            "book_page_start": 17,
            "pdf_page_start": 25,
            "pdf_page_end": 29,
            "author": "బూర్లె నాగేశ్వరరావు",
            "genre": "బేతాళ కథ",
            "moral": "పట్టుదలతో కూడిన ఆత్మగౌరవం ఉన్నవారికి సహాయం చేయాలి. ఒక వ్యక్తి యొక్క బింకం (ఆత్మగౌరవం) బలహీనత కంటే శక్తివంతమైనదిగా ఉంటుంది.",
            "keywords": [
                "విక్రమార్కుడు",
                "బేతాళుడు",
                "కింశుకుడు",
                "బింకం",
                "ఆత్మగౌరవం"
            ],
            "characters": [
                "విక్రమార్కుడు",
                "బేతాళుడు",
                "కింశుకుడు",
                "పరిచారకుడు",
                "మణిపుర రాజు"
            ],
            "locations": [
                "మణిపురరాజ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, \" రాజా, నీ పట్టుదలకు సంతోషమేగాని, ఒక్కొక్కప్పుడు అది ప్రాణాపాయం కూడా కలిగిస్తుంది. అందుకు నిదర్శనంగా నీకు కింశుకుడి కథ చెబు తాను, శ్రమ తెలియకుండా విను,\" అంటూ ఇలా చెప్పసాగాడు :\nమణిపుర రాజ్యంలో కింశుకుడు అనే అతి పేదవాడు ఒకడు ఉండేవాడు. వాడికి ఇల్లూ, వాకిలీ లేదు, బంధుమిత్రులు లేరు, ఆస్తిపాస్తులు లేవు. అలాటివారు శరీరశ్రమ చేసో, బిచ్చం ఎత్తుకునో జీవిస్తారు. కాని కింశుకుడు ఈ రెండు పనులూ చేసేవాడు కాడు ; ఎవరైనా గృహస్థులు పిలిచి పెడితే, పెట్టినది తినేవాడు, లేకపోతే చెరువులో నీళ్ళు తాగి,. ఏ చెట్టు కిందనో పడుకుని నిద్రపోయేవాడు.\nవాడి సంగతి త్వరలోనే నగరమంతా తెలిసిపోయింది. వాడి బింకం గురించి అందరూ చెప్పుకునేవారు. \"గతిలేనివాడికి ఇంత బింకమా?\" అని కొందరు ఆగ్ర హించేవారు. మెత్తని మనసు గలవారు వాడికి తిండి పెట్టేవారు. కింశుకుడు వీధుల వెంట తిరిగి, దయగలవాళ్ళు కనికరించి పెట్టినప్పుడు తినేవాడు; లేనినాడు పస్తుండే వాడేగాని, దేహీ అని ఎవరినీ యాచించే వాడు కాడు.\nకింశుకుడి విషయం మణిపుర రాజుకు కూడా తెలియవచ్చింది. చాలాసార్లు, కింశు కుడు రాజభవనం పక్కగా వెళ్ళేటప్పుడు, రాజుకు సేవకులు వాణ్ణి చూపించి, \" వాడే బింకం గల బిచ్చగాడు కింశుకుడు,\" అని చెప్పారు. అవకాశం దొరికితే వాణ్ణి పరీక్షం చాలని రాజు అనుకుంటూ ఉండేవాడు.\nఒకనాడు రాజు సాయంకాలం వేళ రాజభవనం పై అంతస్తు మీద చల్లగాలికి తిరుగుతూ ఉండగా, పక్కనే ఉన్న ఉద్యా నంలో ఒక రాతితిన్నె మీద పడుకుని ఉన్న కింశుకుడు కనిపించాడు. వాడు పడుకుని ఉన్న తీరుచూస్తే వాడు రెండు మూడు రోజులుగా తిండి లేనివాడిలాగా కనపడ్డాడు. వాడి ముఖంలో జీవకళ ఏ మాత్రమూ కనిపించ లేదు.\nరాజు ఒక పరిచారకుణ్ణి పిలిచి, \" తోటలో పడుకుని ఉన్న ఆ పేదవాడికి ఇంత భోజనమూ, పాలూ తీసుకుపోయి ఇయ్యి.\" అని ఆజ్ఞాపించాడు.\nపరిచారకుడు ఒక పళ్ళెంలో భోజనమూ, ఒక లోటాలో చిక్కని పాలూ పట్టుకుని తోటలోకి వెళ్ళి కింశుకుడి వద్ద నిలబడి, \"వీటిని ఆరగించు.\" అన్నాడు.\nఆకలితో ఉన్న కింశుకుడికి వాటిని చూడగానే ప్రాణం లేచివచ్చింది. అయినా వాడు వాటిని స్వీకరించక, \" ఈ భోజనం ఎవరు పంపారు?\" అని పరిచారకుణ్ణి అడిగాడు.\n\" రాజుగారు పంపారు.\" అన్నాడు పరి చారకుడు, రాజభవనం పై భాగాని కేసి చెయ్యిచాచి.\nకింశుకుడు తల ఎత్తి చూశాడుగాని వాడికి భవనం మీద మనుషులెవరూ కని పించలేదు.\nవాడు పళ్ళెంలోని భోజనం గబగబా తిని, పాలు తాగి, \" రాజుగారికి నా కృతజ్ఞతలు చెప్పు,” అన్నాడు.\nపరిచారకుడు వెళ్ళిపోతూ, \" నువు ఆక లితో బాధ పడవలసిన అవసరం లేదు. రాజుగారికి నీపై దయ కలిగింది. ఆకలి అయినప్పుడల్లా నువు రాజభవనానికి వచ్చి, సుఖంగా భోజనం చేసి వెళ్ళిపోతూ వుండ వచ్చు,'' అన్నాడు.\nరాజుగారి పరిచారకుడు తనను ఒక బిచ్చగాడి కింద జమ కట్టినందుకు కింశు కుడు ముఖం చిట్లించుకుని జవాబు చెప్ప లేదు. కాని రాజుగారికి తన పైన అను గ్రహం కలిగినందుకు వాడికి గర్వంగానే ఉన్నది. ఇంతవరకూ తనకు ఆతిథ్యం ఇచ్చినవాళ్ళందరూ చాలా సాధారణ వ్యక్తులు. ఇవాళ తాను రాజుగారి ఆతిథ్యం సంపాదించాడు !\nఇది జరిగిన మర్నాడు కింశుకుడు నగర మంతా పిచ్చికుక్కలాగా తిరిగాడు. వాడికి ఆ రోజు ఎవరూ పిలిచి భోజనం పెట్టలేదు. ఆ రోజల్లా పస్తుండి మూడో రోజు సాయం కాలందాకా తిరిగినా కింశుకుడికి తిండి దొరకలేదు.\nఆ సాయంకాలం వాడు మళ్ళీ రాజభ వనం పక్కన ఉన్న తోటలోకి వెళ్ళి, అదే తిన్నె మీద పడుకున్నాడు.\nఆరోజు రాజుగారి పరిచారకుడు పళ్ళెంలో మంచి మాంసం కూరలూ, పళ్ళూ, పాయసమూ తెచ్చి కింశుకుడి ముందుపెట్టి, \" నీ కిక్కడ మంచి భోజనం దొరుకుతుందని చెప్పానుగదా ! నువు రెండు రోజులుగా ఎందుకు రాలేదు?\" అన్నాడు.\n\"నాకీ తోటలో పడుకుంటే బాగుం టుంది. నేను తిండి కోసమే ఇక్కడికి వస్తున్నానని రాజుగారు అనుకుని పోతా రేమోననే భయంతో ఇక్కడికి రాకుండా ఉంటున్నాను.\" అన్నాడు కింశుకుడు.\nవాడు పరిచారకుడు తెచ్చిన భోజన మంతా ఆవురావురని తినేసి అక్కడి నుంచి వెళ్ళిపోయాడు.\nతరవాత వారం రోజులపాటు కింశుకుడు తోట కేసి రాలేదు. వారం గడిచాక వాణ్ణి చూసి రాజు ఆశ్చర్యపోయాడు. వాడు తోటలోకి నడిచివస్తుంటే శవం నడుస్తు న్నట్టుగా ఉన్నది. రాజు తన పరిచారకుణ్ణి పిలిచి, కింశుకుడికి తాను తినే భోజనం లాటిదే పంపాడు. భోజనం పళ్ళెం అంత దూరాన ఉండగానే కింశుకుడికి గుప్పున దాని వాసన తగిలింది. పళ్ళెం మీది ఆకు తీసి చూస్తే అందులో అన్నంతోబాటు మీగడ పెరుగూ, మిఠాయీ ఉన్నాయి.\nఆ భోజనం తిని నీరసంగా నడుచు కుంటూ వెళ్ళిపోయిన కింశుకుడు పది రోజులపాటు రాజుగారి కళ్ళపడనే లేదు. వాడు చచ్చిపోయి ఉంటాడని భయపడి రాజుగారు తన భటులను వాడి కోసం వెతకమని పంపాడు.\nవాళ్ళు చావటానికి సిద్ధంగా ఉన్న కింశు కుణ్ణి కొసప్రాణంతో మోసుకువచ్చి రాజు గారి ముందు పెట్టారు.\nవాణ్ణి చూసి రాజు కంట తడిపెట్టు కుంటూ, నన్ను క్షమించు!\" అన్నాడు.\n\"మహారాజా. ఇందులో క్షమించటాని కే మున్నది, తప్పు నాడే. మీలో ఏ దోషమూ లేదు.\" అంటూ కింశుకుడు ప్రాణాలు వదిలాడు.\nబేతాళుడు ఈ కథ చెప్పి, \"రాజా, రాజుగారు పెట్టే పుష్టికరమైన ఆహారం తింటూ కూడా కింశుకుడు ఎందుకు శుష్కించి చచ్చే స్థితికి వచ్చాడు? రాజు వాణ్ణి క్షమాపణ ఎందుకు వేడుకున్నాడు? తప్పు తనదేనని కింశుకుడు ఎందుకు అన్నాడు ? ఈ అనుమానాలకు సమాధానం తెలిసి కూడా చెప్పకపోయావో నీ తల పగిలి పోతుంది,\" అన్నాడు.\nదానికి విక్రమార్కుడు, \" ఎవరేది పెట్టినా తిని పొట్టపోసుకునే కింశుకుడు రాజుగారి భోజనం తిన్నమీదట ఇతరులు పెట్టే ఆహారం తినలేక, ఆకలితో మాడి శుష్కించి ఉంటాడు. రాజు కింశుకుణ్ణి పరీక్షించటానికి తిండి పెట్టాడేగాని, వాడిపై దయ తలచి కాదు. రాజు పరీక్షకు పెట్టి నది కింశుకుడి బింకాన్ని. వాడు తాను పెట్టే ఆహారం కోసం రోజూ తోటకు వస్తా డనీ, వాడి పట్టుదల సడలుతుందనీ రాజు అనుకున్నాడు. రాజు పెట్టిన పరీక్ష విజయ వంతమైనది అనిపించింది. ఎందుకంటే కింశుకుడు రెండుసార్లు తోటకు భోజనం కోసమే వచ్చాడు. కాని తన పట్టుదల సడలిపోతూండటం చూసి వాడు మాడి చావటానికి కూడా సిద్ధమయాడు. వాడు అంతకు సాహసిస్తాడని రాజు అనుకోలేదు. వాడి చావుకు తన పరీక్ష కారణం కావటం చేత రాజు వాడికి క్షమాపణ చెప్పుకున్నాడు.\nకింశుకుడు తన తప్పు ఒప్పుకోవటానికి కారణం ఏమంటే వాడు రెండోసారీ, మూడోసారీ తోటకు రాకుండా ఉన్నట్టయి తేనూ, రాజుగారికి తనపై గొప్పవాత్సల్యం కలిగిందనుకోకపోతేనూ వాడు తప్పక తన మామూలు జీవితం జీవించగలిగేవాడు. రాజుగారు తన పట్టుదలను పరీక్షిస్తున్నట్టు గ్రహించలేకపోవటమే కింశుకుడి తప్పు\" అన్నాడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. (కల్పితం)",
            "book_page_end": 21
        },
        {
            "title": "తెలివి తక్కువ రాజు",
            "book_page_start": 22,
            "pdf_page_start": 30,
            "pdf_page_end": 30,
            "author": "బి. శ్రీనివాసులురెడ్డి ఎమ్.యస్సి.",
            "genre": "హాస్యం",
            "moral": "తెలివి తక్కువ రాజులకు మంత్రి సహాయం అవసరం.",
            "keywords": [
                "శూరసేనుడు",
                "సుబుద్ధి",
                "తెలివి",
                "ఆనకట్ట",
                "సూర్యోదయం"
            ],
            "characters": [
                "శూరసేనుడు",
                "సుబుద్ధి"
            ],
            "locations": [
                "తిరుచినాపల్లి",
                "తంజావూరు",
                "కావేరీతీరం"
            ],
            "content": "పూర్వం తిరుచినాపల్లిని పాలించిన శూరసేనుడు మూర్ఖుడు. కాని ఆయన మంత్రి సుబుద్ధి చాలా తెలివిగలవాడు.\nఒకనాడు రాజు కావేరీతీరానికి వెళ్ళి, నది తూర్పుగా ప్రవహిస్తూ ఉండటం చూశాడు. ఆయన సుబుద్ధిని పిలిపించి, \" చూడు, సుబుద్దీ, మనకు తూర్పుగా ఉన్న తంజావూరు మనకు శత్రుదేశం కదా! మన దేశం నుంచి పోయే నీటితో వారు వ్యవసాయం ఎందుకు చేసుకోవాలి? వెంటనే నదికి ఆనకట్ట కట్టించు,” అని ఆజ్ఞాపించాడు.\nమూర్ఖుడైన రాజుకు ఎదురు చెప్పి లాభం లేదు. అందుచేత మంత్రి నెల రోజులలో నదికి ఆనకట్ట కట్టించాడు. నది పొంగి నగరంలోకి ప్రవహించసాగింది. ప్రజలు ఆందోళన చెంది, రాజుతో మొరపెట్టుకునే ధైర్యం లేక మంత్రితో మొరపెట్టుకున్నారు. మంత్రి వారికి ధైర్యం చెప్పి పంపేసి, కోటలో గంటలు కొట్టేవాణ్ణి పిలిచి, \"ఈ రాత్రి అరగంటకు గంట చొప్పున కొట్టి, అర్ధరాత్రికి నగారా మోగించు,\" అని చెప్పాడు.\nరాజు నగారా మోత విని తెల్లవారిందనుకున్నాడు. కాని తూర్పున సూర్యోదయం జాడలు లేవు. ఆయన మంత్రిని పిలిచి, \"సూర్యుడు ఇవాళ ఇంకా ఎందుకు ఉదయించ లేదు? \" అని అడిగాడు.\n\"మహారాజా, మనం నీటిని బంధించామని, తంజావూరు వాళ్ళు సూర్యుణ్ణి బంధించి ఉంటారు,” అన్నాడు మంత్రి.\n\"అలా అయితే వెంటనే ఆనకట్టను పగలగొట్టించు,\" అన్నాడు రాజు.",
            "book_page_end": 22
        },
        {
            "title": "లోభి వర్తకుడు",
            "book_page_start": 23,
            "pdf_page_start": 31,
            "pdf_page_end": 34,
            "author": "ఏ. సి. సర్కార్, ఐంద్రజాలికుడు",
            "genre": "నీతి కథ",
            "moral": "డబ్బు కన్నా మంచి స్వభావం, తెలివి ముఖ్యమైనవి.",
            "keywords": [
                "లోభి",
                "ఉపలుడు",
                "విష్ణు",
                "లక్ష్మి",
                "మధురపానీయం"
            ],
            "characters": [
                "ఉపలుడు",
                "విష్ణు",
                "దీను చౌధురి",
                "లక్ష్మి",
                "శ్యామగుప్త"
            ],
            "locations": [
                "కుంతి గ్రామం"
            ],
            "content": "కుంతి అనే గ్రామంలో ఉపలుడు అనే వర్తకుడు ఉండేవాడు. ఆయన కొడుకు విష్ణు అనేవాడు చదువుకున్న వాడూ, సౌమ్యుడూ, ఉదారభావాలు కలవాడూనూ. తండ్రి చేసే వడ్డీవ్యాపారం ఇష్టం లేక విష్ణు సొంతంగా ధాన్యవ్యాపారం ప్రారం భించి, ఆహారధాన్యాలు సరసమైన ధరలకు అమ్ముతూ వచ్చాడు.\nఅదే గ్రామంలో చౌధురీల కుటుంబం ఉండేది. ఆ కుటుంబానికి పెద్ద అయిన దీను అనేవాడు సమీపంలోని పట్టణంలో వ్యాపారం చేసి చాలా నష్టపోయి, సకుటుం బంగా స్వగ్రామానికి తిరిగి వచ్చాడు. దీను కపటా కల్లమూ లేని సాధు సత్పురుషుడు. అందుచేత వర్తకంలో అతని భాగస్వామి అయిన వాడు ఆయనను దగాచేసి పెట్టుబడీ. లాభాలూ తనవే అనేశాడు. ఇప్పుడు దీను చాలా పేదవాడు.\nదీను కుమార్తె లక్ష్మి చాలా నాజూకైన పిల్ల, మంచి తెలివి తేటలుగలది. ఆమెకు పెళ్ళియాడు వచ్చింది. కాని ఆమె వివాహం చెయ్యటానికి తగినంత డబ్బు దీనుచౌధురి వద్ద లేదు.\nఆశాపాతకుడైన ఉపలుడు తన కొడుక్కు ఏ రాజకుమార్తె అయినా అర్థరాజ్యంతో వస్తుందా అన్నంత దురాశతో ఉన్నాడు. నిజానికి విష్ణుకు లక్ష్మి అన్నివిధాలా తగిన భార్య. విష్ణును మొదటిసారి చూడగానే లక్ష్మి తల్లి. అతను తమకు అల్లుడైతే బాగుండు ననుకున్నది.\nవిష్ణు కూడా లక్ష్మిని, చెరువు నుంచి నీరు తెస్తూ ఉండగా చూసి ఆమెను తన భార్యగా మనసులో వరించుకున్నాడు.\nఒకనాడు దీనుతో ఆయన భార్య, \"ఒక సారి ఉపలుణ్ణి కలుసుకుని, వాళ్ళ అబ్బా యికి మన అమ్మాయిని చేసుకుంటారేమో అడిగి చూడ రా దా ? అంతకన్న మంచి సంబంధం దొరకదు,\" అన్నది.\n\" ఆ మాట మరిచిపో. ఉపలుడు తన కొడుకు ద్వారా డబ్బు సంపాదించే ఎత్తులో ఉన్నాడు. మనబోటి బీదకుటుంబీకులం అతగాడికి ఆనుతామా?\" అన్నాడు దీను నిరాశగా.\nదీను భార్య ఒకనాడు విష్ణును తన ఇంటికి భోజనానికి పిలిచింది. భోజనం అయాక ఆమె తన ఉద్దేశం చెప్పింది.\n\" నాకేమీ అభ్యంతరం లేదు. మీ చౌదు రీలది గొప్ప వంశం. మీ అమ్మాయి చక్కనిది; మంచిది. ఒకప్పుడు మీరు ఘనంగా బతికినవారే, కాని ప్రస్తుతం చితికి ఉన్నారు. నాకు కావలిసింది పిల్లే గాని, డబ్బు కాదు. కాని మా తండ్రికి కావలిసింది డబ్బు. ఆయన ధనదాహం ఎవరన్నా పోగొట్ట గలిగితే లక్ష్మిని కోడలుగా స్వీకరిస్తాడు.' డబ్బుతో ఆయన దాహాన్ని తీర్చలేరు గనక, మరొక మార్గం ఏదన్నా చూడండి.\" అని విష్ణు అన్నాడు.\nఈ సంభాషణ జరిగిన రోజు లక్ష్మి మేన మామ శ్యామగుప్త అక్కడే ఉన్నాడు. ఆయన చాలా యుక్తులు తెలిసినవాడు ; జరిగిన సంభాషణ అంతా విని, \" సరేలే, ఆ సంగతి నేను చూస్తాను. విష్ణుకూ, లక్ష్మికీ పెళ్ళి అయేటట్టు చూసే పూచీ నాదీ!\" అన్నాడు.\nమర్నాడు ఉదయం శ్యామగుప్త ఉప లుడి ఇంటికి వెళ్ళి, ఆ కబురూ ఈకబురూ మాట్టడి; చివరకు మాటవరసగా, విష్ణుకు లక్ష్మిని చేసుకోమని అడిగాడు.\n\"బాగా చెప్పారు! తిండికి గతిలేని వాళ్ళ పిల్లను చేసుకోమంటారా? అదేమీ కుదరదు,” అన్నాడు ఉపలుడు.\nశ్యామగుప్త తొణకకుండా, \" అయితే మీకు మా మేనగోడలికి గల అద్భుత శక్తి గురించి తెలియదన్నమాట. ఆ పిల్ల మామూలు నీటి మీద ఊది మధురపానీ యంగా మార్చగలదు,\" అన్నాడు.\nడబ్బు విషయంలో తప్ప మిగిలిన అన్ని విషయాలలోనూ మందమతి అయిన ఉప లుడు, '' ఎలాగెలాగూ?\" అన్నాడు.\n\" అవునండీ! మీరు కన్నాలూ, కాసు కలూ గురించి ఆలోచిస్తారు గాని, అవి ఇలా వస్తాయి. అలా పోతాయి. లక్ష్మి మీ కోడ లైతే రాగి డబ్బు ఖర్చు చెయ్యకుండా మధురపానీయాలు తయారు చేసి అమ్మి, లక్షలు సంపాదించవచ్చు.\" అన్నాడు శ్యామగుప్త.\nడబ్బు మాట వినగానే ఉపలుడి ధన లోభం ఎగిరి గంతేసింది.\n\"నిజమా? మీ మేనకోడలికి ఆలాంటి శక్తి వున్నదా?\" అన్నాడాయన.\n\" ఇవాళ సాయంకాలం అలా మా వాళ్లిం టికి వచ్చి, నేను చెప్పినది నిజమో, కాదో మీరే స్వయంగా పరీక్షించి తెలుసుకోండి. అన్నట్టు. వచ్చేటప్పుడు ఒక గ్లాసు మంచి నీరు మీరే తీసుకురం డి.\" అన్నాడు శ్యామగుప్త.\nఆ సాయంకాలం ఉపలుడు తన భార్యనూ, కొడుకునూ వెంటబెట్టుకుని దీను చౌధురీ ఇంటికి వచ్చాడు. ఉపలుడి భార్య లక్ష్మి అందమూ, నడవడికా చూసి ఎంతో ముచ్చటపడి, ఆ పిల్ల తన కోడలైతే ఎంత బాగుండు ననుకున్నది.\nఉపలుడు ఒక గ్లాసు పైకి ఎత్తి, \"ఇదుగో, నీరు తెచ్చాను. దీన్ని మధురపానీయంగా మార్చే శక్తి నీ కున్నదన్నారు. ఏదీ, మధుర పానీయం చేసి చూపించు,\" అన్నాడు లక్ష్మితో.\nలక్ష్మి ఆయనతో, '' ఆనీరు కొద్దిగా తాగి, రుచి ఎలా ఉన్నదో చూడండి.\" అన్నది.\nఉపలుడు కొద్దిగా నీరు తాగి, \" నీటి రుచిగానే ఉన్నది,\" అన్నాడు.\nలక్ష్మి ఆయన చేతి నుంచి గ్లాసు తీసు కుని, దాని మీద ఊది, దాన్ని ఉపలుడికి తిరిగి ఇస్తూ, '' ఇప్పుడు దాని రుచి ఎలా ఉన్నదో చూసి చెప్పండి.” అన్నది.\nఉపలుడు నీరు రుచి చూసి. ఎగిరి గంతేసి నిలబడి, '' అమ్మాయీ, అద్భుతం! ప్రథానం కింద ఈ హారం తీసుకో. నిన్ను నా కోడలు చేసుకుంటాను,\" అన్నాడు నిశ్చయంతో.\nలక్ష్మికీ, విష్ణుకూ వైభవంగా పెళ్ళి జరిగి పోయింది. ఆడపెళ్ళి వారికి దమ్మిడీ ఖర్చు లేదు. వారి ఖర్చంతా ఉపలుడే సంతోషంగా భరించాడు,\nఆ తరవాత విష్ణు లక్ష్మిని, \"ఆ రోజు నీరు తియ్యగా ఎలా చేశావు?\" అని అడిగాడు.\n\"శాకరీస్ అండీ, శాకరీన్! మా మామయ్య నా చూపుడు వేలు చివర శాకరీస్ రాశాడు. మీ నాన్న చేతి నుంచి గ్లాసు తీసుకునే టప్పుడు ఆ వేలు నీటిలో ముంచాను. దానితో నీరు తియ్యబడింది,” అన్నది లక్ష్మి.\n\"ఇప్పుడేం చేస్తావు?\" అని విష్ణు అడిగాడు.\n\"పెళ్ళి అయి ఇంటి పేరు మారగానే నా శక్తి కాస్తా పోయిందంటాను. ఆ పై సమాచారం అంతా మీ అమ్మా, మీరూ చూసుకోండి,\" అన్నది లక్ష్మి.",
            "book_page_end": 26
        },
        {
            "title": "వింత వీలునామా",
            "book_page_start": 27,
            "pdf_page_start": 35,
            "pdf_page_end": 36,
            "author": "చందమామ బృందం",
            "genre": "నీతి కథ",
            "moral": "తెలివైన నిర్ణయం ఆర్థిక లాభాల కన్నా వ్యక్తిగత స్వేచ్ఛను, విలువను కాపాడుతుంది.",
            "keywords": [
                "వర్తకుడు",
                "వీలునామా",
                "బానిస",
                "తెలివి",
                "న్యాయస్థానం"
            ],
            "characters": [
                "వర్తకుడు",
                "వర్తకుడి కొడుకు",
                "బానిస",
                "వృద్ధుడు",
                "న్యాయాధికారి"
            ],
            "locations": [
                "జెరుసలేము"
            ],
            "content": "జెరుసలేము నగరంలో ఒక ప్రముఖ వర్త కుడు ఉండేవాడు. ఆయనకు ఒక్కడే కొడుకు. వర్తకుడు వ్యాపారం మీద చాలా వరకు దూరదేశాలలో గడిపేవాడు. అందు చేత ఆయన కొడుకు ఇంటి వద్దనే ఉండి చదువుకుంటూ ఉండేవాడు. వర్తకుడు వ్యాపారం చేస్తూ దేశాలు తిరిగేటప్పుడు ఆయన వెంట ఆయన బానిస ఉండేవాడు.\nఒకసారి వర్తకుడు దూర దేశంలో ఉండగా ఆయనకు జబ్బు చేసింది. ఆ జబ్బు నయమయేటట్టు కనిపించలేదు. తనకు చావు దగ్గిర పడుతున్నదని తోచి వర్తకుడు తన కొడుకును గురించి ఆందోళన పడ్డాడు. వాడింకా పనివాడు. వర్తకుడు తన ఆస్తి అంతా తన కొడుకు పేర రాస్తే తన బానిస వాడు దాన్ని తేలికగా అన్యాక్రాంతం చేసి, తన కొడుకుకు ఏమీ మిగలకుండా చెయ్య వచ్చు. అలా జరగకుండా ఎలా వీలునామా రాయాలా అని దీర్ఘంగా ఆలోచించి, వర్త కుడు ఒక నిర్ణయానికి వచ్చాడు.\nఆయన తన వీలునామా రాయటానికి ఒక లేఖకుణ్ణి పట్టుకు రమ్మని తన బానిసను నగరంలోకి పంపాడు. వాబ్మూలాలు మొద లైనవి రాయగల లేఖకుడు ఒకడు వచ్చి, వర్తకుడు చెప్పిన ప్రకారం ఆయన వీలు నామా రాశాడు. ఆ వీలునామా ద్వారా వర్తకుడు తనకు గల యావదాసీ తన బానిసపరం చేస్తూ, ఆ ఆస్తిలో ఏదో ఒక్కటి మాత్రం వర్తకుడి కొడుకు కోరుకోవచ్చు నన్నాడు. అదీ ఆ వింత వీలునామా సారాంశం.\nత్వరలోనే వర్తకుడు జబ్బుతో మరణిం చాడు. ఆయన బానిస ఆ వీలునామా పుచ్చు కుని జెరుసలేము నగరానికి తిరిగి వచ్చాడు. వాడు తన వద్ద ఉన్న వీలునామా ప్రకారం వర్తకుడి ఆస్తి యావత్తూ స్వాధీనపరచు కున్నాడు.\nతన తండ్రి చనిపోయాడని తెలిసి వర్త కుడి కొడుకు తన తండ్రి ఆస్తి అంతా తన పరం చెయ్యమని బానిసను అడిగాడు.\nబానిస ఆ పని చెయ్య నిరాకరిస్తూ, వర్త కుడి వీలునామా ఆ కుర్రవాడికి చూపి, \" చూడు, ఇది నీ తండ్రి చనిపోతూ రాయించిన వీలునామా. దీని ప్రకారం నీ తండ్రి ఆస్తి అంతా నాకు చెందుతుంది. కావాలంటే నువు ఆ ఆస్తిలో ఏదో ఒకటి కోరుకుని తీసుకోవచ్చు.\" అన్నాడు.\nవర్తకుడి కొడుకు ఆ వీలునామా చూసి దిగ్భ్రామచెందాడు. అతనికి ఏం చెయ్య టానికీ పాలుపోక, తన తండ్రికి మిత్రుడైన ఒక వృద్ధుడి వద్దకు వెళ్ళి. సంగతి అంతా చెప్పి, ఆయనను సలహా అడిగాడు.\nఆ వృద్ధుడు గొప్ప మేధావీ, లౌకికు డూనూ. ఆయన కుర్రవాడి మాటలు శ్రద్ధగా విని, \" బాబూ, నువు ఏ మాత్రమూ విచారించకు. నీకు వచ్చిన నష్టం ఏమీ లేదు. అలా వీలునామా రాసి నీ తండ్రి నీకు గొప్ప మేలు చేశాడు. రేపు న్యాయ స్థానానికి రా. మీ తండ్రి రాసిన వీలునామా తీసుకుని మీ బానిసను కూడా అక్కడికి రమ్మను. అక్కడ నువు నా సలహా ప్రకారం మసులుకుంటే అంతా చక్కబడుతుంది,” అన్నాడు.\nమర్నాడు ఉదయం వర్తకుడి కొడుకూ, వర్తకుడి వీలునామాతో సహా బానిసా హాజ రయారు. న్యాయాధికారి సమక్షంలో వీలు నామా చదివారు.\n\"అయితే, మీ తండ్రి ఆస్తి నుంచి నువు ఏమి కోరుకుంటావు?\" అని న్యాయాధి కారి వర్తకుడి కొడుకును అడిగాడు.\nఆ ప్రశ్నకు ఏమి సమాధానం చెప్పాలో వృద్ధుడు ముందే తనకు చెప్పి ఉండటం చేత, వర్తకుడి కొడుకు తన తండ్రి బాని సను చూపి, “నేనా బానిసను కోరుకుంటు న్నాను.\" అన్నాడు.\nన్యాయాధికారి బానిసను వర్తకుడి కొడుకు పరం చేశాడు. ఆ విధంగా బానిస వాడి అధీనమైన వర్తకుడి ఆస్తి యావత్తూ వర్తకుడి కొడుకు పరమయింది.",
            "book_page_end": 28
        },
        {
            "title": "వరపరీక్ష",
            "book_page_start": 29,
            "pdf_page_start": 37,
            "pdf_page_end": 38,
            "author": "కాకుటూరి పద్మాపతి",
            "genre": "రాజ కథ",
            "moral": "నిజమైన జ్ఞానం జీవిత వాస్తవాలు, లోతైన అర్థాలను తెలుసుకోవడం.",
            "keywords": [
                "చంద్రిక",
                "వరపరీక్ష",
                "శ్లోకం",
                "జయసింహుడు",
                "పాండిత్యం"
            ],
            "characters": [
                "మతిమంతుడు",
                "చంద్రిక",
                "జయసింహుడు",
                "రాజకుమారులు"
            ],
            "locations": [
                "మాళవదేశం",
                "సభా భవనం"
            ],
            "content": "మాళవదేశపు రాజైన మతిమంతుడికి చక్కని చుక్కలాటి కుమార్తె ఉండేది. ఆమెకు చంద్రిక అని పేరు పెట్టుకుని తల్లి దండ్రులు ఎంతో శ్రద్ధగా పెంచారు. మతి మంతుడు పాండిత్యాన్ని ఎంతగానో అభి మానించే వాడు. అందుచేత ఆయన చంద్రి కకు గొప్ప విద్వాంసుల చేత చదువు చెప్పించాడు.\nచంద్రిక యుక్త వయస్కురాలయింది. ఆమె వివాహం గురించి రాజు తన మంత్రు లతో ఆలోచనలు ప్రారంభించాడు. మనుషు లను పంపి దేశ దేశాల రాజకుమారుల పటాలు తెప్పించాడు.\nఇది చూసి చంద్రిక తన తండ్రితో, \"నాన్న గా రూ. ఈ పటాలు చూసిన మాత్రాన వారి తెలివి తేటలు మనకు ఏం తెలుస్తాయి? నా కంటె తెలివితేటలు లేని వాణ్ణి నేను పెళ్ళాడలేను. మీకు అభ్యం తరం లేకపోతే నేను ఒక పరీక్ష పెట్టి, అందులో నెగ్గిన వాణ్ణి పెళ్ళాడుతాను.\" అన్నది.\nరాజు, మంత్రులతో సంప్రతించి, కుమార్తె కోరికకు తన అంగీకారం తెలిపాడు.\nచంద్రిక వెంటనే ఈ విధంగా ఒక శ్లోకం రాసి తండ్రికి ఇచ్చింది:\n\" ప్రాత ర్ద్యూతప్రసంగేన,\nమధ్యాహ్నే స్త్రీ ప్రసంగతః,\nరాత్రా చోరప్రసంగేన\nకాలో గచ్ఛతి ధీమతామ్.”\nరాజు ఆ శ్లోకాన్ని సభా భవనంలో ఒక శిలాఫలకం మీద సువర్ణాక్షరాలతో చెక్కించి, తన కుమార్తె స్వయంవర వార్త దేశదేశాలకూ అందజేశాడు.\nఈ వార్త వింటూనే రాజకుమారులు ఒక్కరొక్కరే రాసాగారు. ప్రతి ఒకరూ ఆ శ్లోకాన్ని చదివి, ఈ విధంగా దానికి అర్ధం చెప్పారు :\n\" ఉదయంవేళ జూదం గురించిన ప్రసంగాలతోనూ, మధ్యాహ్నం స్త్రీలను గురించిన ప్రసంగాలతోనూ, రాత్రివేళ దొంగలను గురించిన ప్రసంగాలతోనూ బుద్ధి మంతులైన వాళ్ళు తమ కాలాన్ని వెళ్ళ బుచ్చుతారు.\"\nకాని ఆ శ్లోకానికి ఇది సరి అయిన అర్థం కాదని చంద్రిక వారి నందరినీ నిరాకరిం చింది. అంతకన్న ఆ శ్లోకంలో మరే అర్థం ఉన్నదీ ఎవరికీ బోధపడలేదు. తమకుమార్తె ప్రవర్తన అసంగతంగా ఉన్నదని రాజూ, రాణీ భయపడసాగారు.\nఇదంతా గమనిస్తున్న యువకుడు జయ సింహుడనే వాడు. అతను మాళవసేనాధి పతి కొడుకు. అతను ఆ శ్లోకానికి అర్థం చెప్పటానికి రాజుగారి అనుమతి వేశాడు. రాజు సమ్మతించాడు.\nజయసింహుడు రాజునూ, సభనూ ఉద్దే శించి ఇలా చెప్పాడు :\n\"ఈ శ్లోకంలో బుద్ధిమంతులు ఎలా కాలం గడుపుతారో చెప్పి ఉన్నది. అందు చేత శ్లోకంలో చెప్పి ఉన్న ప్రసంగాలకు చెప్పే అర్థం బుద్ధిమంతులకు వర్తించేదిగా ఉండాలి. జూదానికి సంబంధించిన ప్రసంగం అంటే మహాభారతం గురించిన ప్రసంగం. మహాభారత కథ అంతా ఒక జూదం మీద ఆధారపడివున్నది. అలాగే రామాయణం స్త్రీల మీద ఆధారపడినది. కైకవరాలూ, సీతా పహరణమూ లేకపోతే రామాయణకథే లేదు. అందుచేత స్త్రీలను గురించిన ప్రసంగం అంటే రామాయణ ప్రసంగం. చోర ప్రసంగం అంటే కృష్ణుడి కథ. చోర త్వానికి ప్రసిద్ధికెక్కిన భగవంతుడి అవ తారం కృష్ణావతారమే. ఈ విధంగా అర్థం చెప్పుకుంటేనే మొత్తం శ్లోకానికి అర్ధం ఏర్పడుతుంది.\"\nజయసింహుడు చెప్పిన అర్ధంతో ఏకీ భవించి చంద్రిక అతని మెడలో వరమాల వేసింది. వారిద్దరికీ వైభవంగా వివాహం జరిగింది.",
            "book_page_end": 30
        },
        {
            "title": "కీలుగుర్రం – 3",
            "book_page_start": 31,
            "pdf_page_start": 39,
            "pdf_page_end": 45,
            "author": "చందమామ బృందం",
            "genre": "ఫాంటసీ",
            "moral": "అత్యాశ, అపనమ్మకం ఉన్నవారు తమ తెలివితక్కువ వల్ల నష్టపోతారు.",
            "keywords": [
                "కీలుగుర్రం",
                "ఖమర్",
                "రాజకుమారుడు",
                "మాంత్రికుడు",
                "విరహబాధ"
            ],
            "characters": [
                "ఖమర్",
                "రాజు",
                "షమ్స్ అల్ సహర్",
                "సేనానాయకుడు",
                "పర్షియన్ విజ్ఞాని"
            ],
            "locations": [
                "యమన్ దేశం",
                "సనా నగరం",
                "రాజభవనం"
            ],
            "content": "తెల్లవారగానే తన సైన్యంతో తాను ఒక్కడే యుద్ధం చేసి ఆ యువకుడు నిశ్చయంగా చచ్చి పోతాడనీ, తన కుమార్తెకు అపఖ్యాతి తొలగి పోతుందనీ రాజుకు నమ్మకంగానే ఉన్నది. తెల్లవారే సరి కల్లా సైన్యాలు యుద్ధ సన్నద్ధమై ఉండాలని ఒక కొజ్జా వాడిద్వారా తన వజీరుకు కబురుపంపి రాజు మిగిలిన అంతా రాజకుమారుడితో కబుర్లు చెప్పుతూ గడిపాడు.\nతెల్లవారింది. రాజు ఖమర్ కోసం గుర్రపు సాలలో వున్న శ్రేష్ఠమైన గుర్రాన్ని సిద్ధం చేసి పట్టుకు రమ్మని తన నౌకర్లకు ఉత్తరు విచ్చాడు.\nఅది విని ఖమర్ రాజకుమారుడు. \" నేను మీ నగరానికి ఎక్కివచ్చిన గుర్రం నాకు చాలు, వేరే గుర్రం అవసరం లేదు.\" అని చెప్పాడు.\n\" సరే, నీ యిష్టం వచ్చినట్టే కానివ్వు!” అన్నాడు రాజు.\nఇద్దరూ కలిసి మైదానానికి వచ్చారు. అక్కడ రాజుగారి సేన యుద్ధానికి సిద్ధంగా బారులుతీరి ఉన్నది.\nసైనికులతో రాజు, యో ధు లా రా, ఈ యువకుడు నన్ను నా కుమార్తెను తన కిచ్చి వివాహం చెయ్యమని అడుగుతూ ఇక్కడికి వచ్చాడు. ఇతను చాలా అంద మైనవాడూ, గొప్ప వీరుడునూ. ఇతను మిమ్మల్ని అందరినీ తన ఒంటి చేతిమీద ఓడించగలనంటున్నాడు. మీ సంఖ్య ఇంకా లక్షరెట్లు ఊన్నా అతనికి లక్ష్యం లేదుట. అందుచేత అతను మీ మీదికి వచ్చినప్పుడు మీరు ఏ మాత్రమూ సంకో చక ఎదుర్కొన వచ్చు. అలా అయితే గాని అతని ప్రగల్భాలు తగ్గవు.\" అన్నాడు.\nతరవాత ఆయన ఖమర్ కేసి తిరిగి, \"బాబూ, ధైర్యంగా పోరాడి, నీ ప్రతాపం చూపించు.'' అన్నాడు.\nఖమర్ ఆయనతో, \" మహారాజా, మీరు అన్యాయం చేస్తున్నారు. నేను పాదచారిగా ఉండి అంతమంది ఆశ్వికులతో ఎలా యుద్ధం చెయ్యగలను?'' అన్నాడు.\n\" నేను నీకు గుర్రం ఇస్తానంటే వద్ద న్నావు గద. కావాలంటే ఇప్పుడైనా నువు కోరిన గుర్రాన్ని ఇస్తాను,\" అన్నాడు రాజు.\n\" నాకు మీ గుర్రాలలో ఏదీ అవసరం లేదు. నేను మీ దేశానికి ఎక్కి వచ్చిన గుర్రం నాకు చాలు.\" అన్నాడు ఖమర్.\n\" ఏదీ? అది ఎక్కడ ఉన్నది?\" అని రాజు అడిగాడు.\n\"మీ రాజభవనం పైన.\" అన్నాడు ఖమర్.\nరాజు నిర్ఘాంతపోయి, \" నా రాజభవనం పైననా? రాజభవనం పైన గుర్రం ఉండట మేమిటి? నీమతి సరిగా లేదనటానికి ఇంత కన్న ఏం నిదర్శనం కావాలి? అయినా మనిషిని పంపి చూస్తాను.\" అంటూ తన సేనానాయకుడితో, \" నువు వెంటనే రాజ భవనం మీదికి వెళ్ళి, డాబా మీద ఏది కనిపిస్తే అది తీసుకురా,” అన్నాడు.\nఖమర్ మాటలు విన్న సైనికులు తమలో తాము, \" గుర్రం ఆ మెట్లన్నీ ఎక్కి రాజ భవనం పై భాగానికి వెళ్ళటమేమిటి? ఇలాటి విడ్డూరం ఎక్కడైనా కద్దా? \" అను కున్నారు.\nఈలోపల రాజు పంపిన సేనానాయకుడు మెట్లెక్కి రాజభవనం పై డాబా చేరుకుని, అక్కడ చాలా అందమైన గుర్రాన్ని చూశాడు. తీరా దగ్గిరికి వెళ్ళి చూస్తే అది కొయ్యతోనూ, దంతంతోనూ చేసిన గుర్రం బొమ్మ. అది చూసి అతనూ, అతని వెంట వచ్చిన సైనికులూ విరగబడి నవ్వుకుని, \"ఆ అబ్బాయి చెప్పిన గుర్రం ఇదా ? వాడికి నిజంగా పిచ్చే! అయినా నిజం తెలిస్తేగాని ఏ సంగతీ చెప్పటానికి లేదు.\" అనుకున్నారు.\nవాళ్ళు ఆ కొయ్యగుర్రాన్ని ఎత్తుకు పోయి రాజుగారి ముందు పెట్టారు. రాజు అమిత ఆశ్చర్యంతో ఖమరన్ను చూసి, \"ఇదా నీ గుర్రం?\" అని అడిగాడు.\n\" అవును. ఇప్పుడే మీ అందరికీ దీని అద్భుత శక్తులు చూపుతాను,” అన్నాడు ఖమర్ నవ్వుతూ.\n\"అయితే, ఆలశ్యం ఎందుకు? ఎక్కు!\" అన్నాడు రాజు.\n\"ఈ సైనికులు వెనక్కుపోతేనే గాని ఎక్కను,\" అన్నాడు ఖమర్.\nరాజు తనకు సమీపంలో ఉన్న సైనికుల నందరినీ దూరంగాపోయి నిలబడవల సిందిగా ఆజ్ఞాపించాడు.\n\"మహారాజా, చూస్తూ ఉండండి. నేనీ గుర్రం మీదికి లంఘించి, మీసేన మీదికి దూకి, చిందర వందర చేస్తాను. వాళ్ళను హడలగొట్టి, కంపరం ఎత్తిం చేస్తాను.\" అన్నాడు ఖమర్.\n\"నీయిష్టం వచ్చినట్టు చెయ్యి. నువు వాళ్ళను దయదలచ నక్కర్లేదు. వాళ్ళు నిన్ను దయతలచరు,\" అన్నాడు రాజు.\nవెంటనే ఖమర్ గుర్రం మెడ మీద చెయ్యివేసి, దానిమీదికి లాఘవంగా ఎక్కి కూర్చున్నాడు. అతను తమ మీదికి వచ్చే టప్పుడు అతన్ని తమ శూలాలకు గుచ్చి పై కెత్తుదామని సైనికులు అనుకున్నారు. మరి కొందరు, అంత అందంగానూ, సుకుమారంగానూ ఉన్నవాణ్ణి ఎలా చంపట మనుకున్నారు. ఇంకా కొందరు, అతను వెర్రివాడు కాడనీ, గెలుస్తానన్న. ధైర్యం ఉండబట్టే ఈ యుద్ధానికి తలపడ్డాడనీ అనుకున్నారు.\nగుర్రం మీద ఎక్కి కూర్చున్న ఖమర్ మీట కొద్దిగా నొక్కి గుర్రాన్ని ముందుకూ, వెనక్కూ కదిలేటట్లూ, నేలను గీరేటట్టూ చేశాడు. ఉన్నట్టుండి దాని కడుపు గాలి నించుకుని పెద్దదయింది. అది బాణంకన్న వేగంగా ఆకాశంలోకి లేచింది. దానితోబాటు ఖమర్ కూడా పైకి వెళ్ళిపోయాడు.\nఆశ్చర్యంతోనూ, ఆగ్రహంతోనూ రాజు కింద పడినంత పని చేశాడు; \"పారి పోతున్నాడర్రా! పట్టుకోండి, అలా నిలబడ తారేం మొద్దు వెధవల్లాగా?\" అని ఆక్రోశించాడు.\n\"మహారాజా, ఎగిరే పక్షిని ఎవరు పట్టుకో గలరు ? వాడు అందరిలాటి మనిషి కాడు, మాంత్రికుడో, పిశాచమో, గాలి దయ్యమో అయిఉంటాడు. వాడు పోయాడు, అంతే చాలు! ఈశ్వరానుగ్రహం వల్ల మనమంతా వాడి బారి నుంచి బయట పడ్డాం. అందుకు సంతోషించాలి.\" అన్నారు. రాజుగారి మంత్రులు మొదలైనవాళ్ళు.\nపూర్తిగా అయోమయంలో పడి రాజు తన భవనానికి తిరిగి వెళ్ళి, తన కుమార్తెతో మైదానం మీద జరిగినదంతా చెప్పాడు. తన ప్రియుడు వెళ్ళి పోయాడనగానే కుమార్తె ఏడిచి, శోకాలు పెట్టి, మంచం మీద విరుచుకు పడిపోయి క్షణాల మీద రోగం తెచ్చుకున్నది.\nరాజు ఆమెను ఓదార్చుతూ. \" ఎందు కేడుస్తావే. పిచ్చిదానా? వాడు మాయల మారి వాడు, దొంగ, పశువు ! వాడు మనకు ఎలాంటి హానీ కలిగించకుండా పదిలి నందుకు అందరితోపాటు నువ్వూ సంతో షించు.\" అన్నాడు.\nకుమార్తెను ఊరడించటానికి రాజు చేసిన ప్రయత్నం వ్యర్థమయింది. ఆయన మాట లేవీ ఆమె తలకెక్కలేదు. ఆమె మరింత ఏడుస్తూ, \" నా ప్రియుణ్ణి చేరుకున్నదాకా నేను మంచినీరు కూడా ముట్టను. అంత దాకా నాకు శోకం రాసిపెట్టి ఉన్నది,\" అన్నది.\nరాజు తన కుమార్తె శోకాన్ని తగ్గించలేక పోగా, తానే శోకంలో ముణిగిపోయాడు.\nఈలోపల, గాలిలోకి ఎగిరిపోయిన రాజ కుమారుడు గుర్రాన్ని తన దేశం కేసి పోనిచ్చి, తాను రాజకుమార్తెను గురించి ఆలోచనలో పడిపోయి, ఆమెను తిరిగి కలుసుకునేటందుకు మార్గం ఆలోచించ సాగాడు. తాను దిగినది యమన్దేశంలో ననీ, ఆ నగరం సనా అనీ అతనికి తెలిసి పోయింది. అయినా అక్కడికి ఎలా తిరిగి రావాలో అతనికి తోచలేదు.\nఅతని కీలుగుర్రం అతివేగంగా వెళ్ళ గలది కావటం చేత అతను తన నగరానికి త్వరలోనే తిరిగి చేరాడు. అతను గాలిలో నగరం చుట్టూ ఒక ప్రదక్షిణం చేసి, రాజ భవనం పై భాగాన దిగాడు. గుర్రాన్ని భవనం మీదనే వదిలి, అతను భవనం దిగి వెళ్ళాడు.\nఏ గది చూసినా నిశ్శబ్దంగా ఉన్నది. అన్ని గదులలోనూ బూడిద చల్లి ఉన్నది. అది చూసి అతను రాజకుటుంబంలో ఎవరో పోయి ఉంటారనుకున్నాడు. రాజుగారి మందిరంలోకి అతను వెళ్ళే సరికి, అక్కడ రాజూ, అతని చెల్లెళ్ళూ మైలదుస్తులు ధరించి, పుట్టెడు దుఃఖంలో ఉన్నారు. వారి కళ్ళు వాచి ఉన్నాయి.\nఖమర్ను చూడగానే రాజు చివాలున లేచి, పెద్దగా కేక పెట్టి మూర్ఛపోయాడు. తిరిగి స్పృహ తెలియగానే ఆయన తన కొడుకును గట్టిగా కౌగలించుకుని, ఆనంద బాష్పాలు రాల్చాడు. అతని తల్లీ, చెల్లెళ్ళూ అతన్ని తనివిదీర ముద్దులు పెట్టుకుని, అతని చుట్టూ నృత్యం చేస్తూ, వాళ్ళు కూడా ఆనందబాష్పాలు రాల్చారు.\nఉద్రేకాలు కాస్త తగ్గినాక వాళ్ళు అతన్ని ఏం జరిగిందని అడిగారు. అతను వారికి జరిగినదంతా వివరంగా చెప్పాడు.\nఅంతా విన్నాక రాజు భగవంతుడికి కృతజ్ఞత తెలుపుకుని, ఏడు రోజులపాటు దేశంలోని ప్రజల కందరికీ విందులు చేసి, బహుమతు లిచ్చి, ఖైదీలందరినీ విడిపిం చాడు. పోయాడనుకున్న రాజకుమారుణ్ణి ప్రజలు చూసి ఆనందించగలందులకు తండ్రి కొడుకు లిద్దరూ గుర్రాల మీద నగర వీధులన్నీ తిరిగారు.\nఉత్సవాలూ, ఊరేగింపులూ పూర్తి అయాక ఖమర్ తన తండ్రిని, \" గుర్రాన్ని తయారుచేసిన ముసలాడు ఏమయాడు?\" అని అడిగాడు.\n\"వాణ్ణి తలిస్తేనే పాపం ! ఏ ఘడియలో వాడు నా కంట పడ్డాడోగాని, నువు నాకు ఎడమైపోయావు. ఎంతెంత పెద్దనేరాలో చేసిన ఖైదీలందరినీ విడుదల చేశానుగాని వాణ్ణిమటుకు చీకటికొట్టులోనే ఉంచాను,\" అన్నాడు రాజు.\nఖమర్ కోరిన మీదట రాజు ఆ పర్షియన్ విజ్ఞానిని చెర విడిపించి, బట్ట లిచ్చి సత్కరించాడు. కాని ఆయన తన కుమార్తె ప్రస్తావనమటుకు తీసుకురాలేదు; ఎందు చేతనంటే ఆ ముసలాడికి తన కుమార్తె నిచ్చి పెళ్ళిచేసే ఉద్దేశం రాజుకు ఏ కోశానా లేదు. ముసలివాడు మాత్రం రాజకుమా రుణ్ణి గుర్రం ఎక్క నిచ్చినందుకు పశ్చా త్తాపపడుతూ లోలోపల కుమిలిపోయాడు. ఇప్పుడు రాజకుమారుడికి ఆ గుర్రం మరల రహస్యం తెలిసిపోయింది.\nరాజుకు మటుకు ఆ గుర్రం గురించి ఆందోళనగానే ఉన్నది. ఆయన తన కొడు కుతో, \" నాయనా, నువు ఎన్నటికీ ఆ గుర్రం జోలికి పోకుండా ఉండటం మంచిదని తోస్తున్నది. దాన్ని మళ్ళీ ఎక్కేవు! దాని కీళ్ళు సగం కూడా నీకు తెలిసి ఉండక పోవచ్చు. అందువల్ల ప్రమాదం ఉన్నది,\" అన్నాడు.\nకాని కమరల్ అక్మార్ తండ్రి ఆజ్ఞ శిరసావహించలేకపోయాడు.\nఏం జరిగిందంటే, అతను సనారాజు కూతురైన షమ్స్ అల్ సహర్ను క్షణం కూడా మరిచిపోలేదు. విందు వినోదాలు జరుగుతూ ఉన్నప్పుడు కూడా ఆమె అతని మనసులో మెదులుతూ ఉన్నది. ఒకనాడు రాజు జంత్రగాత్ర ప్రదర్శనం ఏర్పాటు చేశాడు. ఆ సందర్భంలో ఒక గాయని ప్రేమ గేయం ఒకటి పాడింది. అది వింటుంటే రాజకుమారుడికి భరించరాని విరహబాధ కలిగింది. అతను రాజభవనం మెట్లు ఎక్కి పైకి వెళ్ళి, గుర్రం మీద ఎక్కి కూర్చుని మీట నొక్కాడు. వెంటనే గుర్రం పక్షిలాగా ఆకాశంలోకి లేచిపోయింది.",
            "book_page_end": 37
        },
        {
            "title": "ఇంగ్లీషువాడి తెలివి",
            "book_page_start": 38,
            "pdf_page_start": 46,
            "pdf_page_end": 46,
            "author": "నాగభైరవ కోటేశ్వరరావు",
            "genre": "హాస్యం",
            "moral": "చతురతను సరైన సమయంలో ఉపయోగించి లాభం పొందడం.",
            "keywords": [
                "డచ్చివాడు",
                "ఫ్రెంచివాడు",
                "ఇంగ్లీషువాడు",
                "తెలివి",
                "శవపేటిక"
            ],
            "characters": [
                "డచ్చివాడు",
                "ఫ్రెంచివాడు",
                "ఇంగ్లీషువాడు",
                "స్నేహితుడు"
            ],
            "locations": [
                "చందమామ బృందం"
            ],
            "content": "ఒక డచ్చివాడు, ఒక ఫ్రెంచివాడు, ఒక ఇంగ్లీషువాడు స్నేహితులు.\nవాళ్ళు ముగ్గురూ కలిసి చావుపడక మీద ఉన్న ఒక స్నేహితుణ్ణి చూడడానికి వెళ్ళారు. అతడు ఈ ముగ్గురు స్నేహితుల్ని చూచి ఎంతో సంబరపడ్డాడు. చివరిసారిగా ఒక కోరిక కోరుకున్నాడు. “నేను చచ్చాక నా శవపేటికలో మీలో ప్రతి ఒక్కరూ ఐదేసి పౌనుల ధనం వేయండి. నా కదే సంతృప్తి! \" అన్నాడు.\nచావుపడక మీద ఉన్న స్నేహితుడు కన్ను మూశాడు.\nడచ్చివాడు శవపేటికలో ఐదు పౌనుల ధనం వేశాడు.\n\"చచ్చినవాడెలాగూ వచ్చి మార్చుకోడుగదా,\" అనుకుని ఫ్రెంచివాడు ఐదు పౌన్లకీ చెక్కు రాసి శవపేటికలో వేశాడు.\nఇంగ్లీషువాడు యిది చూచాడు. తన చెక్ బ్బుక్ తీసి పదిహేను పౌనులకు చెక్కు రాసి, అది శవపేటికలో వేసి, డచ్చివాడు వేసిన ఐదు పౌన్లనీ, ఫ్రెంచివాడు వేసిన చెక్కునీ తీసికొని తన జేబులో భద్రపరుచుకున్నాడు.",
            "book_page_end": 38
        },
        {
            "title": "శత్రువిభజన",
            "book_page_start": 39,
            "pdf_page_start": 47,
            "pdf_page_end": 49,
            "author": "వి. లక్ష్మణరావు",
            "genre": "నీతి కథ",
            "moral": "బలవంతులపై పోరాడటానికి, వారిని విడదీయడం లేదా విభజించడం తెలివైన వ్యూహం.",
            "keywords": [
                "వీరన్న",
                "దొంగలు",
                "శత్రువిభజన",
                "వ్యక్తులు",
                "వ్యూహం"
            ],
            "characters": [
                "వీరన్న",
                "బ్రాహ్మణుడు",
                "కోమటి",
                "క్షత్రియుడు",
                "నాగన్న"
            ],
            "locations": [
                "వెంకటగిరి గ్రామం",
                "చేను",
                "న్యాయస్థానం"
            ],
            "content": "వెంకటగిరి అనే గ్రామంలో వీరన్న అనే రైతు ఉండేవాడు. అతనికి నాలుగు ఎక రాల పొలం ఉండేది. అతను కష్టపడి పని చేసి, అందులో వచ్చే ఆదాయంతో తన కుటుంబాన్ని పోషించుకునేవాడు.\nఒక ఏడు వర్షాలు లేక కరువు వచ్చి, ఆ ప్రాంతంలో దొంగల బెడద ఎక్కు వయింది. కాని మరుసటేడు వర్షాలు పడి, పైర్లు పచ్చగా పెరిగాయి.\nవీరన్న పొలంలో జొన్న బాగా పండింది. వీరన్న రాత్రిళ్ళు పొలానికి కాపలా కాస్తు న్నాడు. ఒక రాత్రి అతను తన గుడిసెలో పడుకుని కునుకుతూ ఉండగా చేనులో చప్పుడయింది. దొంగలై ఉంటా రనుకుని వీరన్న కర్ర తీసుకుని, కంబళి కప్పుకుని బయలుదేరాడు.\nఅల్లంత దూరంలో నలుగురు దొంగలు చేనులో ప్రవేశించి కంకులు కోస్తూ ఉండటం అతని కంట బడింది. వెన్నెలలో అతను ఆ దొంగలను పోల్చుకున్నాడు. వాళ్ళు అతని గ్రామానికి చెందినవాళ్ళే. వాళ్ళు నలుగురూ తాను ఒక్కడే! కర్ర తీసుకుని వారి పైకి పోవటం తనకే ప్రమాదం.\nఏం చెయ్యాలా అనుకుంటూ ఉండగా అతనికి ఒక ఆలోచన వచ్చింది. అతను కర్రను అక్కడే వదిలేసి, నిర్భయంగా దొంగలను సమీపించాడు.\nవీరన్న చేనులో దొంగతనంగా రాత్రివేళ జొరబడి కంకులు విరుస్తున్న నలుగురిలో ఒకడు బ్రాహ్మడు, ఒకడు కోమటి, ఒకడు క్షత్రియుడు. నాలుగోవాడు నాగన్న అనే పేద రైతు.\nవీరన్న బ్రాహ్మణ్ణి సమీపించి నమ స్కారం చేసి, \"స్వామీ, మీరు అర్ధ రాత్రి వేళ రావాలా? కాకి చేత కబురు పంపితే మీకు కావలిసిన జొన్న కంకులు నేనే కోసి తెచ్చి ఇంటి దగ్గిర ఇద్దును కద! మీరు నిశ్చింతగా కోరినన్ని కంకులు కోసుకోండి,\" అన్నాడు.\nబ్రాహ్మడు పొంగి పోయి, త న కేమీ భయం లేదనుకున్నాడు.\nతరవాత వీరన్న క్షత్రియుడి వద్దకు వెళ్ళి, \" రామరాజుగారూ, తమరు మాకు ప్రభు వులు. అందుచేత ఈ పొలం మీదే. మీరు ఎన్ని కంకులు కోసుకుంటే మటుకు అడిగే వాడెవడు?\" అన్నాడు.\nఈ మాటవిని క్షత్రియుడు తనకు కూడా భయం లేదను కుని, నిశ్చింతగా కంకులు కోయసాగాడు.\nవీరన్న కోమటి వద్దకు వెళ్ళి, \" శ్రేష్ఠి గారూ, మా బతుకులు మీ మీదే ఆధారపడి ఉన్నాయి. సమయానికి అప్పులూ, సప్పులూ ఇచ్చి ఆదుకుంటూ ఉంటారు. మీకు అడ్డే మిటి? మీ చిత్తం వచ్చినన్ని కంకులు కోసుకోండి,\" అన్నాడు.\nఈ మాటలతో కోమిటికి కూడా భయం తీరిపోయింది.\nవీరన్న రైతును సమీపించి, \" ఒరే, నాగన్నా, ఈ ముగ్గురికీ మనబోటి వాళ్ళం దానంగానో, పన్నురూపంలోనో, బాకీకి వడ్డీ రూపంలోనో ఇచ్చుకోవలిసిన వాళ్ళం. కాని నువు సాటి రైతువై ఉండి, ఈ పని చెయ్యటం ఏమీ బాగాలేదు. పద మా అమ్మ దగ్గిరికి, నీకు ఆవిడ ఏం తీర్పు చెబు తుందో చూస్తాం,\" అని నాగన్నను రెక్క పట్టు కుని తన గుడిసెకు ఈడ్చుకు పోయాడు.\nమిగిలిన ముగ్గురూ నాగన్నను ఏవిధంగానూ ఆదుకోలేదు. వీరన్న పొలంలో పడి దొంగ తనం చెయ్యటానికి తమ ముగ్గురికీ హక్కు ఉన్నదిగాని, నాగన్నకు లేదని వాళ్ళకు నమ్మకం కుదిరింది.\nవీరన్న కొంచెం సేపటికి తిరిగి వచ్చి బ్రాహ్మణ దొంగతో, \"అయ్యా, మా అమ్మ అంటున్నది గదా, బ్రాహ్మడు దానం ఇస్తే పుచ్చుకోవచ్చు గాని, దొంగిలించటం తప్పు అంటున్నది. మీరు ఒకసారి ఆవిడ దగ్గిరికి రండి!\" అంటూ బ్రాహ్మడి చెయ్యి పట్టు కున్నాడు.\n\"పద, మీ అమ్మ అనుమతితోనే కంకులు కోసుకుంటాను,” అంటూ బ్రాహ్మడు వీరన్న వెంటవెళ్ళాడు.\nకొద్దిసేపట్లో వీరన్న మళ్ళీ తిరిగి వచ్చి కోమటితో, '' అయ్యా, సెట్టిగారూ! మీరు మాకు ఏనాడూ అప్పులిచ్చి ఆదుకోలేదని మా అమ్మ అంటున్నది. మీరు కంకులు కొయ్యటం తప్పుట. వచ్చి సంజాయిషీ చెప్పుకోండి.\" అంటూ చెయ్యి పట్టు కున్నాడు.\nకోమటి క్షత్రియుడి కేసి దీనంగా చూశాడు. కాని క్షత్రియుడు అతన్ని ఆదు కునే ధోరణిలో లేడు.\nఈసారి వీరన్న కర్రతో సహా వచ్చాడు. అప్పటికి క్షత్రియుడు తాను కోసిన కంకు లన్ని మూట గట్టుకున్నాడు. అతను వీర న్ననూ, అతని చేతిలోవున్న కర్రనూ చూడగానే జొన్న కంకుల మూట ఎత్తుకుని పారిపోసాగాడు.\nవీరన్న క్షత్రియుడి వెంటబడి కర్రతో బాదాడు. ఆ దెబ్బకు క్షత్రియుడు కింద పడిపోయి, వీరన్నకు చిక్కాడు. వీరన్న అతని చేతులు అంటగట్టి, \" మిగిలిన ముగ్గురూ దొంగతనం చేస్తూ ఉంటే శిక్షించ వలిసినవాడివి, నువు కూడా వాళ్ళతో చేరి దొంగతనం చేస్తావా? ఈ నేరానికి నువు శిక్ష పొందవలిసి ఉంటుంది,” అన్నాడు.\n\" నన్ను కూడా మీ అమ్మ దగ్గిరికి తీసుకుపో. మిగిలిన ముగ్గురినీ క్షమించిన మీ అమ్మ నన్ను మాత్రం క్షమించదా?” అన్నాడు క్షత్రియుడు.\nవీరన్న నవ్వి. \"మా అమ్మ ఎవరను కున్నావు? ఈ భూదేవే! ఆమె పక్షానే నేను నిన్ను బంధించాను. మిగిలిన ముగ్గురిని కూడా నా గుడిసెలో కట్టి పడేశాను.\" అన్నాడు.\nఅతను చుట్టుపట్ల రైతులందరినీ కేకేసి, వారంతా రాగానే జరిగినదంతా చెప్పి, తెల్ల వారగానే దొంగలందరినీ న్యాయస్థానానికి పంపేశాడు.",
            "book_page_end": 41
        },
        {
            "title": "వ్యర్థమైన ఖర్చు",
            "book_page_start": 42,
            "pdf_page_start": 50,
            "pdf_page_end": 52,
            "author": "జి. యస్. శ్రీనాధశర్మ",
            "genre": "నీతి కథ",
            "moral": "అధిక లోభం, పిసినారితనం వలన చివరికి ఎక్కువ నష్టం వాటిల్లుతుంది.",
            "keywords": [
                "రామసింహుడు",
                "పిసినారితనం",
                "మొక్కు",
                "రామశాస్త్రి",
                "ఖర్జూరం"
            ],
            "characters": [
                "రామసింహుడు",
                "రామసింహుడి భార్య",
                "రామశాస్త్రి",
                "రామశాస్త్రి కొడుకు"
            ],
            "locations": [
                "సౌరత్పూర్ గ్రామం"
            ],
            "content": "పూర్వం సౌరత్పూర్ అనే చిన్న గ్రామంలో రామసింహుడు అనే షావుకారు ఉండేవాడు. అతనికి డబ్బు ఖర్చు పెట్టటమంటే చాలా అయిష్టం. తనకోసం కూడా ఎక్కువ ఖర్చు పెట్టుకునేవాడు కాడు.\nఒకనాడు అతడు ఏదో పనిమీద పారు గూరికి పోతూండగా దారిలో ఒక ఖర్జూరపు చెట్టు కనబడింది. దానినిండా గుత్తులు గుత్తులుగా ఖర్జూరపు పళ్ళున్నాయి. గ్రామ సింహుడికి చిన్నప్పటి నుంచీ ఖర్జూరపు పళ్ళంటే చాలా ఇష్టం. ఇప్పుడు వాటిని చూస్తూంటే అతనికి నోరూరింది. అతనికి చెట్టు ఎక్కటం రాదు. కాని చూస్తూ చూస్తూ ఖర్జూరపు పళ్ళను వదిలి ముందుకు సాగిపోవటానికి మనస్కరించక, అతను ఎలాగో కష్టపడి చెట్టు ఎక్కాడు.\nరామసింహుడు తిన్నన్ని పళ్ళు తిని, మరికొన్ని జేబులో వేసుకుని, చెట్టు దిగి వద్దామని కిందికి చూసేసరికి, నేల ఎక్కడో పాతాళంలో ఉన్నట్టు కనబడి, కళ్ళు తిరిగి. కింద పడిపోతానని భయం పుట్టింది.\nఆ భయంలో అతను భగవంతుణ్ణి తలుచు కుని, \"స్వామీ, నేను క్షేమంగా కిందికి దిగితే వెయ్యి మందికి సంతర్పణ చేయి స్తాను.\" అని మొక్కుకున్నాడు.\nఅలా మొక్కుకున్న మీదట కొంత ధైర్యం వచ్చి అతను చెట్టు దిగ నారం భించాడు. కొంత దిగినాక కిందికి చూస్తే ప్రమాదం కొంత తక్కువగా ఉన్నట్టు తోచింది. అందుచేత రామసింహుడు, \"వెయ్యి మందికి కాకపోయినా అయిదు వందల మందికి సంతర్పణ చెయ్యక తప్పదు. ఇది దేవుడితో కూడిన విషయం,\" అనుకున్నాడు.\nఇంకా కొంచెం దిగినాక అతనికి అయిదు వందల మందికి సంతర్పణ చెయ్యటం చాలా అనవసరమని తోచింది; ఒక వంద మందికి చేస్తే చాలుననిపించింది.\nచివరకు అతను క్షేమంగా చెట్టు దిగి, \" అయిదు వందల మంది అలగా జనానికి సంతర్పణ చెయ్యటం ఒక సగ్భ్రాహ్మణుడికి సంతర్పణ చెయ్యటంతో సమానం. అందుచేత ఒక సగ్భ్రాహ్మణుడికి విందు చేస్తాను.\" అనుకున్నాడు.\nఅతను ఇంటికి తిరిగి వచ్చేటప్పుడు ఏ బ్రాహ్మణుడికి సంతర్పణ చెయ్యటమా అని ఆలోచించాడు. లావుగా ఉండే బ్రాహ్మ ణులు ఎక్కువ తింటారు. కాని తమ గ్రామంలో బక్క బ్రాహ్మణు లెవరున్నారు?\nరామాలయ పూజారి రామశాస్త్రి చాలా బక్షగా ఉంటాడు! అందుచేత అతన్ని విందుకు పిలవ నిశ్చయించి, రామసింహుడు పూజారి ఇంటికి వెళ్ళి, ఆయనను మర్నాడు తమ ఇంటికి భోజనానికి ఆహ్వానించాడు.\nపిసినారి తనానికి పేరు మోసిన రామ సింహుడు అకారణంగా తనను భోజనానికి పిలవటం చూసి రామశాస్త్రి అమిత ఆశ్చర్య పడుతూ, అలాగే వస్తానన్నాడు.\nరామసింహుడు తిన్నగా ఇంటికి వెళ్ళి తన భార్యతో, “ఇవాళ వెళ్లిన పని కాకుండానే ఇంటికి తిరిగి రావలసి వచ్చింది. రేపు మళ్ళీ వెళ్ళాలి. పూజారి రామశాస్త్రిని భోజనానికి పిలిచాను. సాధ్యమైనంత తక్కువ ఖర్చులో అంతా జరిగేటట్టు చూడు.\" అని ఆ రోజు జరిగిన సంగతి ఆమెకు చెప్పాడు.\nమర్నాడు ఉదయమే రామసింహుడు పొరుగూరికి ప్రయాణమై వెళ్ళాడు.\nభోజనాల వేళకు రామశాస్త్రి రామసింహుడి ఇంటికి వచ్చాడు. రామసింహుడి భార్య ఆయనకు వడ్డన చేసింది. బక్కగా ఉన్నా రామశాస్త్రి మంచి తిండి పుష్టికలవాడు. ఆయన ముగ్గురు తిన్నంత తిని, తాను తినగా మిగిలిపోయిన పిండివంటలు మూటగట్టు కుని, తాంబూలం పుచ్చుకున్నాడు.\nఅందులో దక్షిణ లేదు.\n\"అమ్మా, సంతర్పణ చేసిన బ్రాహ్మడికి దక్షిణలేని తాంబూలం ఇవ్వటం గృహస్థుకు మంచిది కాదు. ఇందులో రెండు బంగారు కాసులు పెట్టు.\" అన్నాడు రామశాస్త్రి రామసింహుడి భార్యతో.\nచేసేది లేక ఆమె రెండు బంగారు కాసులు తెచ్చి రామశాస్త్రి కిచ్చింది.\nఇది జరిగిన మర్నాడు రామసింహుడు ఇంటికి తిరిగి వచ్చాడు. బ్రాహ్మణ సంతర్పణ ఎలా జరిగిందో, ఎంత ఖర్చు అయిందో భార్య భర్తకు చెప్పింది. రామసింహుడి గుండె బద్దలయినంత పని అయింది. అతను భార్యను తిట్టి, \" నిన్ను పిచ్చిముండను చేసి ఇల్లు దోచుకుపోయిన ఆ దొంగవెధవ పని పట్టుతాను,\" అంటూ కర్ర తీసుకుని రామ శాస్త్రి ఇంటికి బయలుదేరాడు.\nఇలాటి దేదో జరగబోతుందని రామశాస్త్రి ముందే ఊహించి ఉండటం చేత తగిన ఏర్పాట్లన్నీ చేసుకుని ఉన్నాడు. రామ సింహుడు తన ఇంటికి వస్తున్నజాడ పొడగట్ట గానే ఆయన మంచం మీద పడుకున్నాడు.\nఆయన భార్యా, కొడుకూ మంచం దగ్గిర చేరి ఏడుస్తున్నారు.\nఅక్కడికి వచ్చిన రామసింహుణ్ణి చూసి రామశాస్త్రి కొడుకు, \" ఎంత పని చేశారండీ! భోజనానికని పిలిచి మా నాయనకు ఏం పెట్టారో ఏమోగాని, ఇంటికి వస్తూనే వాంతులు చేసుకుని, మంచాన పడిఉన్నాడు. వైద్యుణ్ణి పిలిస్తే, విషప్రయోగం జరిగింది, విరుగుడుకు నాలుగు బంగారు కాసులు ఖర్చవుతుంది అన్నాడు. ఈ సంగతి ఏమిటో తేల్చుకుందాం. గ్రామపెద్దల దగ్గిరికి పోదాం రండి.” అన్నాడు.\nగ్రామపెద్దలు వైద్యం ఖర్చుతో వదలక, జరిమానాలూ అవీ వేస్తారు. ఆ భయంతో రామసింహుడు, \" బాబూ, వైద్యానికయే డబ్బు నేను అచ్చుకుంటాను. నన్ను వదిలి పెట్టు,\" అని రామశాస్త్రి కొడుకును బతి మాలుకున్నాడు.\nరామశాస్త్రి కొడుకు రామసింహుణ్ణి దయ తలచినట్టు నటిస్తూ నాలుగు బంగారు కాసులు పుచ్చుకుని, పంపేశాడు.\nఅటు తరవాత రామసింహుడికి ఖర్జూర పళ్ళు గుర్తుకొస్తే గుండె దడదడ లాడేది.",
            "book_page_end": 44
        },
        {
            "title": "శెట్టి తెలివి",
            "book_page_start": 45,
            "pdf_page_start": 53,
            "pdf_page_end": 53,
            "author": "కొవ్వూరి కృష్ణారెడ్డి",
            "genre": "హాస్యం",
            "moral": "చతురతను ఉపయోగించి ప్రమాదాన్ని నివారించడం.",
            "keywords": [
                "ఆదిశెట్టి",
                "దొంగ",
                "తెలివి",
                "నగలు",
                "ఉపాయం"
            ],
            "characters": [
                "ఆదిశెట్టి",
                "ఆదిశెట్టి భార్య",
                "దొంగ"
            ],
            "locations": [
                "నగరం"
            ],
            "content": "ఒక నగరంలో ఆదిశెట్టి అని తెలివైన వర్తకుడు ఉండేవాడు. అతను రాజుగారికి స్నేహ`పాత్రుడుగా ఉండి, రోజూ కొలువుకు వెళ్ళివస్తూ ఉండేవాడు.\nఒక రాత్రి పొద్దుపోయి ఆదిశెట్టి ఇంటికి వచ్చి, అటక మీద దొంగ ఎక్కి ఉండటం గమనించాడు. ఆయన భార్యతో, \"ఏమే, నగరంలో దొంగతనాలు జాస్తిగా ఉన్నాయి. నీ వంటి మీది నగలన్నీ తీసి ఇయ్యి, పెట్టెలో దాస్తాను,” అన్నాడు.\nనిజమేననుకుని శెట్టిభార్య తన నగలన్నీ తీసి భర్త కిచ్చింది. అతను వాటిని పెట్టెలో పెట్టుతూ, \"ఆమ్మో! బాబో ! తేలుకుట్టిందే!” అంటూ గట్టిగా అరవటం మొదలు పెట్టాడు.\nఏం జరిగిందోనని చుట్టుపక్కల వాళ్ళు పరిగెత్తుకుంటూ వచ్చి, \" ఏం జరిగింది?” అని ఆడిగారు.\n\"మీరంతా నా కేకలు విని వచ్చారు గాని, ఆ ఆటక మీది దొంగ దిగాడేమో చూడండి,” అన్నాడు ఆదిశెట్టి.\nదొంగ దొరికిపోయాడు.",
            "book_page_end": 45
        },
        {
            "title": "మంత్రి అవినీతి",
            "book_page_start": 46,
            "pdf_page_start": 54,
            "pdf_page_end": 56,
            "author": "పి. నాగభూషణం",
            "genre": "నీతి కథ",
            "moral": "వంచనతో కోల్పోయిన దాన్ని చతురతతోనే తిరిగి సంపాదించవచ్చు. నిజాయితీ గెలుస్తుంది.",
            "keywords": [
                "మంత్రి",
                "అవినీతి",
                "రత్నవర్తకుడు",
                "న్యాయాధికారి",
                "హారం"
            ],
            "characters": [
                "రత్నవర్తకుడు",
                "శేఖరమంత్రి",
                "న్యాయాధికారి"
            ],
            "locations": [
                "ధర్మపురం",
                "న్యాయస్థానం"
            ],
            "content": "ధర్మపురంలో ఒక రత్నవర్తకుడు ఉండే వాడు. ఆయన న్యాయపరుడూ, నిజాయితీ పరుడూనూ. అందుచేత వర్తకంలో ఆయ నతో ఎప్పుడూ ఎవరికీ ఎలాంటి పేచీగాని ఉండేదికాదు. ఆయనను అందరూ విశ్వ సించేవారు.\nఒకరోజు ఒక పెద్దమనిషి రత్నవర్త కుడి వద్దకు ఒక రత్నాలహారం తెచ్చి, దానిని అయిదువందల బంగారు నిష్కా లకు అమ్మిపెట్టమని కోరాడు. రత్నవర్త కుడు సరేనన్నాడు.\nతరవాత ఆయన తన వద్దకు బేరానికి వచ్చే వారందరికీ ఆ హారాన్ని చూపుతూ వచ్చాడు.\nఒకనాడు శేఖరు డనే మంత్రి రత్నవర్త కుడి వద్దకు ఏదో పనిమీద వచ్చి రత్నాల హారాన్ని చూసి, పొంగిపోతూ, \"చాలా బాగు న్నది. ఇంత పనితనం నేనెక్కడా చూడలేదు. ఇది మీకు ఎలా వచ్చింది?\" అని అడిగాడు.\nశేఖరమంత్రి లోభీ, నీచుడూ, అవినీతి పరుడూ అని తెలిసి కూడా రత్నవర్తకుడు, \" ఒక పెద్దమనిషి దీనిని అయిదువందల బంగారు నిష్కాలకు అమ్మిపెట్టమని నన్ను కోరాడు. బేరానికి వచ్చినవారందరికీ చూపు తున్నాను.” అన్నాడు.\n\" అయిదు వందలా ! నాలుగు వందల కైతే నాకు తీసుకోవాలనే ఉన్నది,\" అన్నాడు శేఖరుడు.\n\"అది సాధ్యం కాదు. ఆ పెద్దమనిషి కోరినది అయిదువందలు,” అన్నాడు రత్న వర్తకుడు.\n\"అలా అయితే మా ఇంటికి ఒకసారి వస్తారా? నా భార్యకు ఈ హారం నచ్చితే అయిదువందలకే కొంటాను,\" అన్నాడు శేఖరుడు.\nఆయన మాట నమ్మి రత్నపర్తకుడు హారం తీసుకుని మంత్రగారి వెంట ఆయన ఇంటికి వెళ్ళాడు.\n\" ఆ హారం ఇలా ఇచ్చి, మీరు ఇక్కడే కూర్చోండి. దీన్ని నా భార్యకు చూపిస్తాను.” అంటూ శేఖరుడు రత్నవర్తకుణ్ణి వెలు పలి వసారాలో కూర్చోబెట్టి, తాను లోపలికి వెళ్ళి తలుపు వేసుకున్నాడు.\nరత్నవర్తకుడు ఎంతో ఓర్పుగా గంటల తరబడి అక్కడే కూర్చున్నాడు. కాని మంత్రి బయటికి రాలేదు. రత్నవర్తకుడు రెండు మూడుసార్లు తలుపు తట్టాడుగాని ఎవరూ పలకలేదు.\nచివరకు ఆయన బరువెక్కిన గుండెతో తన ఇంటికి తిరిగి వచ్చేశాడు. ఆ రాత్రి ఆయన కన్ను మూయలేదు. ఆ పెద్ద మనిషి ఏదో ఒక రోజున వచ్చి తన హారం గురించి అడిగితే తాను ఏమని చెప్పాలో ఆయనకు తోచలేదు.\nమర్నాడు తెల్లవారగానే ఆయన మంత్రి గారి ఇంటికి వెళ్ళేసరికి మంత్రి రాజసభకు బయలుదేరుతున్నాడు.\n\" ప్రభూ, తమరు రత్నాలహారం కొనటం గురించి ఏమి నిర్ణయించారు? తమరు కొనకపోతే దాన్ని నాకు తిరిగి ఇచ్చినట్ట యితే మరొకరికి అమ్ముతాను,\" అన్నాడు రత్నవర్తకుడు.\n\"మీరు ఏ హారం గురించి మాట్లాడు తున్నారో నాకు బోధపడలేదు.\" అన్నాడు మంత్రి.\n\"తమరు నిన్న తమ దేవిగారికి చూపిస్తా మని నా దగ్గిర తీసుకున్న రత్నాలహారం గురించే మాట్లాడుతున్నాను,\" అన్నాడు రత్నవర్తకుడు.\n\"ఏమిటి నువ్వనేది ? నీకేమన్నా మతి పోయిందా ఏం? ఎవరితో మాట్లాడు తున్నావో తెలుసా? పిచ్చి పిచ్చిగా మాట్లా డితే అనుభవించగలవు. దయచెయ్యి!\" అని మంత్రి హుంకరించాడు.\nరత్నవర్తకుడు ప్రమాదం గుర్తించాడు; ఆ హారం మంత్రి నుంచి తిరిగి రాదని గ్రహించాడు; తిన్నగా న్యాయస్థానానికి వెళ్ళి, న్యాయాధికారితో జరిగిన దంతా వివ రించి చెప్పాడు.\nన్యాయాధికారికి రత్నవర్తకుడి నిజాయితీ తెలుసును, మంత్రి దుష్టబుద్ధి అని కూడా తెలుసును. అందుచేత ఆయన రత్నవర్త కుడి మాటలు పూర్తిగా నమ్మి, \"ఆ రత్నాల హారాన్ని తిరిగి తెప్పించటానికి ప్రయత్ని స్తాను,\" అని మాట ఇచ్చాడు.\nమర్నాడు న్యాయాధిపతి తన ఇంట విందుచేసి, రాజుగారి కొలువులో ఉన్న అందరినీ ఆహ్వానించాడు. న్యాయనిర్ణయం విషయంలో తన తలకు మించిన సమస్య ఏర్పడినప్పుడల్లా ఆయన ఇలాటి విందులు చేసి ప్రముఖులను సంప్రతించుతూ ఉంటాడు.\nఆహూతులు వచ్చే ముందు న్యాయాధి పతి తన సేవకుడితో, \" శేఖరమంత్రిగారు రాగానే నువు ఎం చెయ్యాలంటే, ఆయన పాదరక్ష ఒకటి తీసుకుని, వారి ఇంటికి వెళ్ళి, వారి భార్యతో, మంత్రిగారు రత్నాల హారాన్ని అందరికీ చూపించాలనుకుంటు న్నారు. దాన్ని తెమ్మన్నారు అని చెప్పు. ఆవిడ గుర్తు అడిగితే మంత్రిగారి పాదరక్ష చూపు. నువు ఫలాని ఇంటి నౌకరునని చెప్పు. ఆమె హారం ఇస్తారు. నేను అడిగిన దాకా దాన్ని నీ వద్దనే ఉండనీ,\" అని చెప్పాడు.\nనౌకరు వసారాలోకి వెళ్ళి, మంత్రిగారు వదిలిన పాదరక్షల్లో ఒకటి తీసుకుని, మంత్రి గారి ఇంటికి వెళ్ళి, తన యజమాని చెప్పి నట్టే చెప్పి, రత్నాలహారం తెచ్చాడు.\nఅతిధులందరూ వెళ్ళిపోయాక న్యాయాధి కారి తన సేవకుడి నుంచి రత్నాలహారాన్ని తీసుకుని, రత్నవర్తకుణ్ణి పిలిపించి హారాన్ని ఇస్తూ, \" వంచనతో పోయిన దాన్ని వంచన తోనే తిరిగి సంపాదించ వలసి వచ్చింది,\" అన్నాడు.\nరత్నాలహారాన్ని తిరిగి కళ్ళజూడగానే రత్నవర్తకుడికి ప్రాణం లేచివచ్చింది. ఆయన న్యాయాధికారికి తన కృతజ్ఞత ఎంతగానో తెలుపుకుని వెళ్ళిపోయాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 57,
            "pdf_page_end": 64,
            "author": "చందమామ బృందం",
            "genre": "పురాణం",
            "moral": "ధర్మాన్ని పాటించడం, శాంతి కోసం ప్రయత్నించడం యుద్ధం కంటే ఉత్తమం.",
            "keywords": [
                "కృష్ణుడు",
                "ధృతరాష్ట్రుడు",
                "శాంతి",
                "రాయబారం",
                "కర్ణుడు"
            ],
            "characters": [
                "కృష్ణుడు",
                "ధృతరాష్ట్రుడు",
                "దుర్యోధనుడు",
                "విదురుడు",
                "కుంతీదేవి",
                "పరశురాముడు",
                "కర్ణుడు"
            ],
            "locations": [
                "హస్తినాపురం",
                "కురుకులం",
                "గంధమాదన పర్వతం"
            ],
            "content": "కృష్ణుడు వస్తున్నాడని హస్తినాపురంలో తెలియగానే ధృతరాష్ట్రుడు భీష్మద్రోణు లనూ, సంజయ విదురులనూ, దుర్యో ధనుణ్ణి అతని మంత్రులనూ పిలిపించి, \"కృష్ణుడు ఇక్కడికి వస్తున్నాడట. ఊళ్ళో అందరూ వింతగా చెప్పుకుంటున్నారు. అతనికి దారిలో అన్ని సదుపాయాలూ ఏర్పాటు చెయ్యండి. అతనికి రకరకాల సత్కారాలు చెయ్యండి.\" అన్నాడు.\nదుర్యోధనుడు హస్తినాపురం నుంచి వృకస్థలం దాకా దారి అంతా అలంకరింప జేసి, అక్కడక్కడా సభలు నిర్మింప జేశాడు. కృష్ణుడు ఆ అలంకరణలనూ, సభలనూ చూడకుండానే హస్తినాపురం చేరాడు. దుర్యోధనుడు తప్ప మిగిలిన ధృతరాష్ట్రుడి కొడుకులూ, భీష్మద్రోణాదు లైన పెద్దలూ రథాల మీద అతనికి ఎదురు వెళ్ళారు.\nకృష్ణుడు ధృతరాష్ట్రుడి మందిరం ముందు రథం దిగి, కాలి నడకన మూడు కక్ష్యలు దాటి, ధృతరాష్ట్రుడి కొలువు కూటం ప్రవేశించాడు. అతను సభలోకి అడుగుపెట్టగానే ధృతరాష్ట్రుడితో సహా అందరూ లేచి నిలబడ్డారు. కృష్ణుడు ముందు భీష్ముణ్ణి, ధృతరాష్ట్రుణ్ణి కుశల ప్రశ్నలతో గౌరవించి, మిగిలిన రాజులంద రినీ వయసువారీగా పలకరించాడు. అతను కూర్చోవటానికి ధృతరాష్ట్రుడు బంగారు ఆసనం తెప్పించి వేయించాడు. కృష్ణుడు అక్కడ అతిథిసత్కారాలన్నీ పొంది, కొంత సేపు కబుర్లతో కాలక్షేపం చేసి, అక్కడి నుండి విదురుడి ఇంటికి వెళ్ళాడు.\nఆ రోజు మధ్యాహ్నం కృష్ణుడు కుంతీ దేవిని చూడటానికి ఆమె ఇంటికి వెళ్ళాడు. కుంతీదేవి కృష్ణుడి కంఠం కౌగలించుకుని, తన కొడుకులను తలుచుకుని ఏడ్చింది. ఆమె అతనికి తగిన సత్కారాలు చేసి కూర్చోబెట్టి, \" కృష్ణా, నా కొడుకులు నన్ని క్కడ వదిలి, అరణ్యాలకు వెళ్ళారు. నా శరీరం ఇక్కడ ఉన్నదేగాని, నా మనసు వాళ్ళవెంటే ఉన్నది. తండ్రి లేని ఆ బిడ్డ లను నేను ఎంతో గారాబంగా పెంచాను. భయంకరమైన అరణ్యాలలో వాళ్ళు ఎలా జీవించారో? ధర్మరాజు ఎవరూ, ఎన్నడూ మోయనంత ధర్మభారాన్ని మోస్తున్నాడు. అతను ఎలా ఉన్నాడు? క్షేమంగా ఉన్నాడా ? భీముడు కులాసాగా ఉన్నాడా? అర్జునుడు కులాసాగా ఉన్నాడా? సహాదేవుడు ఎలా ఉన్నాడు? వాడు నాకు ఎన్ని విధాల సేవలు చేసేవాడు! నకులుడు క్షేమమా? వాణ్ణి నేను మళ్ళీ చూస్తానా ? నాకు కొడుకుల కన్న ప్రియమైనది ద్రౌపది ఎలా ఉన్నది? అంత మంచి మనిషి కష్టాలు పడిం దంటే పుణ్యాత్ములు సుఖపడతారని ఎలా నమ్మటం?\" అన్నది.\nకృష్ణుడు కుంతీదేవి ని ఊరడించి, \" నీ కొడుకులూ, కోడలూ నీకు కనిపిస్తారు. శత్రువులను జయించి వారు నీ దగ్గిరికి వస్తారు.” అన్నాడు. తరవాత అతను కుంతీ దేవి వద్ద సెలవు తీసుకుని దుర్యోధనుడి వద్దకు వెళ్ళాడు.\nదుర్యోధనుడి ఇల్లు ఇంద్రభవనం లాగున్నది. దాని పైఅంతస్థులో దుర్యో ధనుడు రత్నసింహాసనం మీద కూర్చుని ఉన్నాడు. అతని సమీపంలో దుశ్శాసన, కర్ణ, శకునులు కూర్చుని ఉన్నారు. ఇంకా అక్కడ అనేకమంది కౌరవులూ, ఇతర రాజులూ ఉన్నారు. కృష్ణుడు రాగానే అందరూ లేచి నిలబడి మర్యాదచూపారు. కృష్ణుడు అందరితోనూ కుశలప్రశ్నలు చేసి, ఎవరికి తగినట్టు వారిని పరామర్శించి, తన కోసం ప్రత్యేకంగా వేసిన ఆసనం మీద కూర్చున్నాడు. దుర్యోధ నుడు కృష్ణుణ్ణి తన ఆతిథ్యం స్వీకరించమన్నాడు. అందుకు కృష్ణుడు ఒప్పుకోలేదు.\n\"మా రెండు పక్షాలకూ సహాయపడ్డావు గదా, మేము ప్రేమతో ఇచ్చే ఆతిథ్యం నిరాకరించటానికి కారణ మేమిటి?\" అని దుర్యోధనుడు కృష్ణుణ్ణి అడిగాడు.\n\" నేను దూతగా వచ్చిన వాణ్ణి. నేను వచ్చిన పని నెరవేరితే నిరభ్యంతరంగా మీరిచ్చే ఆతిథ్యాన్ని స్వీకరిస్తాను.” అన్నాడు కృష్ణుడు.\n\"మమ్మల్ని గురించి నువు అపోహలు పెట్టుకోరాదు. నువు వచ్చిన పని నెర వేరినా, నెరవేరకపోయినా కూడా నీకు ఆతిథ్యం ఇవ్వటం మావిధి. అందుచేత నువు మా ఆతిథ్యం స్వీకరించి తీరాలి.\" అని దుర్యోధనుడు మళ్ళీ అన్నాడు.\nకృష్ణుడు నవ్వి, “ ఇష్టమున్నవారితోనూ, ఆపదలో ఉన్నప్పుడూ భోజనం చెయ్య వచ్చు. దుర్యోధనా, నీకు మా పట్ల ప్రీతి లేదు, మేము ఆపదలలోనూ లేము. మాకూ మీకూ మధ్యవైరం ఉన్నది గనక నువు నాకు ఆతిథ్యం ఇవ్వరాదు, నీ ఆతిథ్యం నేను పుచ్చుకోనూ రాదు. నీకు పాండవుల మీద అకారణ వైరం ఉన్నది. వారేమో నాకు ప్రాణాలవంటివారు. వారివల్ల ఒక్క అధర్మంగాని జరిగినట్టు ఎవరూ చెప్పలేరు. వారిని ద్వేషిస్తున్నావంటే నన్నూద్వేషిస్తు న్నట్టే! అందుచేత నీ ఆతిథ్యం స్వీకరించ మని నన్ను ఒత్తిడి చెయ్యకు.\" అని చెప్పి, అక్కడి నుండి బయలుదేరి, ద్రోణుడూ, కృపుడూ భీష్ముడూ మొదలైనవారు వెంట రాగా, విదురుడి ఇంటికి వెళ్ళాడు.\nతన వెంట వచ్చిన వారి నందరినీ వారి వారి ఇళ్ళకు పంపి, కృష్ణుడు విదురుడి ఇంట భోజనం చేశాడు. భోజనానంతరం కృష్ణుడితో విదురుడు, \" కృష్ణా, నువు ఇక్కడికి రావటం అంత మంచిది కాదని నాకు తోస్తున్నది. దుర్యోధనుడు అన్ని ధర్మాలనూ అతిక్రమించాడు. అతని మనస్సు యుద్ధం మీదే ఉన్నది గాని, శాంతి మీద లేదు. కర్ణుడు ఒక్కడే పాండవ బలా లన్నిటినీ గెలుస్తాడను కుంటున్నాడు. గనక అతను శాంతికి ఒప్పుకోడు. అతనికి సైనిక బలం కూడా చాలా హెచ్చుగా ఉన్నది. అందుచేత నువు ఏమి చెప్పినా అతని తలకు ఎక్కదు. అతనికి అండగా వచ్చిన రాజు లలో వీకు శత్రువులు చాలామంది ఉన్నారు. వాళ్ళమధ్యకు నువు వెళ్ళటం నా కెంత మాత్రమూ ఇష్టం లేదు. నీ మీది అభి మానంతో చెప్పానుగాని, నీ ప్రభావమూ, పౌరుషమూ తెలీక కాదు,\" అన్నాడు.\nదానికి కృష్ణుడు విదురుడితో. \" స్నేహి తుడు చెప్పదగిన మాట చెప్పావు. నువ్వ న్నట్టు జరుగుతుందని తెలిసే నేను వచ్చాను. అయినా శాంతి కోసం శాయ శక్తులా ప్రయత్నించి, ఉభయపక్షాలకూ నాశనం కలగకుండా చూడటం నా ధర్మం, లేకపోతే, సర్వనాశనం జరుగుతూ ఉంటే కృష్ణుడు చూస్తూ ఊరుకున్నాడన్న మాట వస్తుంది. నాకు వచ్చిన భయం ఏమీ లేదు.'· అని చెప్పి, ఆ రాత్రి విదురుడి ఇంటనే నిద్రచేశాడు.\nమర్నాడు ఉదయం కృష్ణుడు నిద్రలేచి, కాలకృత్యాలు తీర్చుకుని, స్నానం చేసి, సంధ్యావందనం చేస్తూ ఉండగా దుర్యో ధనుడూ, శకుని వచ్చి, ధృతరాష్ట్రుడు సభలో ఉన్నాడనీ. కృష్ణుడి రాకకోసం ఎదురు చూస్తున్నాడనీ తెలిపారు.\nఇంతలో కృష్ణుడి సారథి అయిన దారు కుడు రథం సిద్ధంగా ఉన్నదని చెప్పాడు. కృష్ణుడు తన రథంలో విదురుణ్ణి ఎక్కించు కుని బయలుదేరాడు. దుర్యోధన, శకునులు తమ రథంలో బయలుదేరారు. వారి వెంట ఇంకా అనేకమంది రాజులు ఏనుగుల మీదా, గుర్రాల మీదా వచ్చారు. వీరితో బాటు చాలామంది పౌరులుకూడా ఊరే గింపులో చేరారు. ఇలా పెద్ద బలగంతో రాజవీధి వెంబడి ధృతరాష్ట్రుడి సభకు వెళ్ళే కృష్ణుణ్ణి వీధుల వెంబడి నిలబడి స్త్రీలూ, పిల్లలూ, వృద్ధులూ చూశారు.\nసభాద్వారం దగ్గిర కృష్ణుడు తన రథం దిగి, ఒక చేత్తో విదురుణ్ణి, మరొక చేత్తో సాత్యకినీ పట్టుకుని సభలోకి ప్రవేశించాడు. కృష్ణడికి ముందుగా కర్ణ దుర్యోధనులూ, అతని వెనకగా కృతవర్మ మొదలైన వృష్టి వీరులూ సభా ప్రవేశం చేశారు. సభలోని వారంతా కృష్ణుడికి తగిన గౌరవమర్యాదలు చూపారు. అతను తన కోసం సిద్ధంగా ఉంచిన ఆసనం మీద కూర్చున్నాడు. అతనికి దగ్గిరలోనే కర్ణుడూ, దుర్యోధనుడూ ఒకే ఆసనం మీద కూర్చున్నారు. విదురుడు కృష్ణుడి పక్కనే మరొక ఆసనంమీద కూర్చు న్నాడు. నిశ్శబ్దంగా ఉన్న సభలో కృష్ణుడు ధృతరాష్ట్రుణ్ణి ఉద్దేశించి ఇలా అన్నాడు:\n\"రాజా, వీరులందరూ నాశనం కాకుండా కౌరవ పాండవుల మధ్య శాంతి సాధించ మని నిన్ను యాచించటానికి నేను ఇక్కడికి వచ్చాను. మేలు చేకూరే మార్గాలు నీకు ఒకరు చెప్పనవసరం లేదు. అన్ని రాజ వంశాలకూ అగ్రస్థానంలో కురుకులం ఉన్నది. కౌరవులకు నువు ముఖ్యుడివి. ఎవరు ఏ తప్పుచేసినా నువు శిక్షించగలవు. దుర్యోధనుడు మొదలైన నీ కొడుకులు ధర్మమూ, అర్థమూ విడిచిపెట్టి, మర్యాద లన్నీ మంటగలిపి అనేక దుష్కార్యాలు చేస్తున్నారు. ఇది నువు తెలుసుకోవాలి. రానున్న ఆపదకు కౌరవులే కారణభూతులు. ఈ ఆపదను నివారించకపోతే భూమి మీద గల ప్రజలందరికీ నాశనం గలుగుతుంది. ఈ ఆపదను తప్పించే శక్తి నీలో ఉన్నది. కౌరవ పాండవుల మధ్య శాంతి కలిగించటం కష్టం కాదని నా నమ్మకం. అది నీ చేతి లోనూ, నా చేతిలోనూ ఉన్నట్టిదే. నువు నీ కొడుకులను సన్మార్గానికి తిప్పు, నేను పాండవుల కోపాగ్నిని చల్లార్చుతాను. నీ కొడు కులనూ, నీ కులంవారినీ శాసించే హక్కు నీ కున్నది. వారిని శాసించి, వారికీ పాండవు లకూ సంధి చెయ్యి. పాండవులను జయిం చటం ఎవరితరమూ కాదు. వారు నీకు అండగా ఉండగా నిన్ను జయించటం ఎపరితరమూ కాదు. నువు ప్రపంచాన్ని అంతనూ శాసించగలుగుతావు. పాండవులతో సంధి నీకే లాభకరం. యుద్ధంలో నీ కొడు కులు ఓడినా, పాండవులు ఓడినా నీకు ఏం సుఖం ఉంటుంది? యుద్ధం జరిగితే ప్రపంచంలో గల రాజులందరూ అందులో పాల్గొని అందరూ చచ్చిపోతారు. అందుచేత ఈ ప్రపంచాన్ని కాపాడటం నీ చేతిలో ఉన్నది. ఇక్కడ చేరిన రాజులందరూ సంతోషంగా సహపంక్తి భోజనాలు చేసి, ఎవరి ఇళ్ళకు వారు వెళ్ళిపోయేటట్టు చూడు. పాండవులకు నీ కన్న పెద్ద దిక్కె ఎవరు? కష్ట సమయంలో నువు ఆదుకోక పోతే వారికి ఎవరున్నారు? ఆ మాటే వారు నీతో చెప్పమన్నారు. ఈ సభలో ఉన్న వారితో వారు మరొకమాట చెప్పమన్నారు : ఏ సభలో అధర్మ నిర్ణయం జరుగుతుందో ఆ అధర్మం పల్ల కలిగిన పాపం సభలోని వారి కందరికీ చుట్టుకుంటుంది. అందుచేత సభికులు ధర్మాన్నీ, న్యాయాన్నీ చెప్పటం వారి విధి. నేను బాగా ఆలోచించి చెబు తున్నాను. ఈ రాజులందరినీ మృత్యువు నుంచి కాపాడు. పాండవులకు న్యాయంగా వారి తండ్రి భాగం ఇయ్యి. ధర్మరాజు ఎలాటి వాడో నీకు తెలుసు. లక్క ఇల్లు కాల్చినా అతను తిరిగి నీ వద్దకే వచ్చాడు. నువు అతన్ని ఇంద్రప్రస్థానికి తోలితే మారు మాటాడక వెళ్ళాడు. శకుని మాయతో నీ కొడుకు తన సర్వస్వమూ కాజేసినా ధర్మ రాజు సహించాడు. నేను మీ క్షేమమూ పాండ వుల క్షేమమూ కోరి చెబుతున్నాను, నీకొడుకు లను నిగ్రహించు. పాండవులు నీకు సేవ చెయ్యటానికైనా, యుద్ధం చెయ్యటాని కైనా సిద్ధంగానే ఉన్నారు. కనక నీకు ఏది మంచిదని తోస్తే అది చెయ్యి.\"\nకృష్ణుడు మాట్లాడటం పూర్తి చేసిన తర వాత అందరూ మౌనంగా ఉండిపోయారు.\nఎవరుగాని అతనికి ఎలాటి సమాధానం గాని చెప్పక పోవటం అందరికీ ఆశ్చర్యంగా తోచింది.\nఅప్పుడు పరశురాముడు ధృతరాష్ట్రుడితో, \" రాజా, నీకు ఒక నీతితో కూడిన సంగతి చెబుతాను. అది నీకు నచ్చినట్టయితే దాని ప్రకారం నడుచుకో,'' అంటూ ఇలాచెప్పాడు.\nపూర్వం దంభోద్భవు డనే రాజు ఉండే వాడు. అతను ప్రతి ఉదయమూ నాలుగు వర్ణాల వారినీ పిలిపించి, \"మీలో ఎవరైనా నన్ను జయించగలరా?\" అని అడిగేవాడు. అలాటి ఆత్మశ్లాఘం కూడదని బ్రాహ్మణులు సలహా ఇచ్చినప్పటికీ ఆ రాజు తన అల వాటు మానలేదు.\nచివరకు బ్రాహ్మణులు ఆ రాజుతో విసిగి పోయి, \"రాజా, నరనారాయణులని ఇద్దరు రుషులున్నారు. వారిద్దరే ఎంతమందినైనా జయించగలరు. వారు గంధమాదనపర్వతం మీద తపస్సు చేసుకుంటూ ఉంటారు. యుద్ధం చెయ్యాలని ఉత్సాహం ఉంటే వారి వద్దకు వెళ్ళు,\" అన్నారు.\nదంభోద్భవుడు తన సేనలను వెంట బెట్టుకుని నరనారాయణులు తపస్సు చేసు కునే చోటికి వెళ్ళి, వారు ఆతిధ్యం ఇయ్య బోతే తనకు యుద్ధంతో ఆతిధ్యం కావా లన్నాడు. అది యుద్ధాలు చేసే ప్రదేశం కాదని వారు చెప్పినా అతను వినిపించు కోలేదు. అప్పుడు నరుడనే రుషి అలిగి, అన్ని దర్భలు మంత్రించి రాజు మీదా, అతని సేన మీదా వేశాడు. ఆ దర్భాస్త్రానికి దంభో ద్భవుడూ, అతని సేనలూ దిగ్భ్రామ చెంది పోయాయి. దంభోద్భవుడు నరుడి కాళ్ళపై బడి క్షమాపణ చెప్పుకున్నాడు.\n\" నువు నీ ప్రగల్భాలు మాని ప్రజారంజ కంగా రాజ్యం పాలించుకో.\" అని నరనారా యణులు దంభోద్భవుణ్ణి పంపేశారు.\nపరశురాముడు ఈ కథ చెప్పి. \"ధృత రాష్ట్రా, నరుడు మాత్రమే ఇంత పని చెయ్య గలిగాడు. నారాయణుడు నరుడి కన్న కూడా అధికుడు. ఆ నరనారాయణులే అర్జునుడూ, కృష్ణుడూనూ. అందుచేత అర్జు నుడు గాండీవం ఎ క్కు పెట్టక ముందే దురభిమానం అవతల పెట్టి అతన్ని శరణు వేడుకో. కృష్ణుడు తోడైన ఆర్జునుణ్ణి యుద్ధ రంగంలో సహించటం అసాధ్యం. యుద్ధం మాట కట్టి పెట్టి పాండవులతో సంధి చేసుకో.\" అన్నాడు.",
            "book_page_end": 56
        },
        {
            "title": "శివలీలలు",
            "book_page_start": 57,
            "pdf_page_start": 65,
            "pdf_page_end": 68,
            "author": "చందమామ బృందం",
            "genre": "పురాణం",
            "moral": "అహంకారాన్ని విడనాడి భక్తితో శివుని ఆరాధిస్తే అష్టైశ్వర్యాలు లభిస్తాయి.",
            "keywords": [
                "శివుడు",
                "ఋషులు",
                "తాండవం",
                "తపస్సు",
                "కీర్తిముఖము"
            ],
            "characters": [
                "శివుడు",
                "పార్వతి",
                "నారదుడు",
                "ఋషులు",
                "ఉపమన్యువు",
                "గయాసురుడు",
                "కీర్తిముఖుడు"
            ],
            "locations": [
                "హిమాచలం",
                "దారుకావనం",
                "కైలాసం"
            ],
            "content": "హిమాచలాన్ని ఆనుకొని ఉన్నతమైన దేవ దారు వృక్షాలతో హిమానీ జలపాతాలతో ఎంతో రమణీయంగా ఉండే దారుకావనంలో ఒకప్పుడు భృగువు, మరీచి, ఆంగీరసుడు మొదలైన హేమా హేమీలైన మహాఋషులు ఆశ్రమాలు వేసుకొని గొప్ప తపస్సులు, యాగాలు చేస్తూ తమ భార్యలతో కాపుర ముంటూండేవారు.\nఆ ఋషుల తపోమహిమ చేతనే అతి లోక సౌందర్యవతులైన వారి భార్యలు మహా పతివ్రతలై ఉంటున్నారనీ, పరపురుషులు వారిని సమీపించితే భస్మమైపోతారనీ, ముమ్మూర్తులైనా తమ తపశ్శక్తి ముందు ఆగలేరనీ, తపోగర్వంతో ఆ ఋషులు పెద్ద కబుర్లు చెబుతూండేవారు. ఈ సంగతిని నారదుడు కైలాసం వెళ్లి పార్వతీశివుల చెవిని వేశాడు.\nఇలా ఉండగా ఒక మహా యజ్ఞాన్ని జరి పెంచేందుకని ఇళ్ళ వద్ద భార్యలను వదిలి ఋషులందరూ కలిసి తరలి వెళ్ళారు.\nఆ తరుణం చూసి శివుడు సమ్మోహనా కారుడై ఒక చేత గంజాయి, విప్పపూల సురా పాత్రనూ మరో చేత భిక్షాపాత్రనూ పట్టుకొని ఉన్మత్తునిలాగ తూలుతూ భిక్షాటనం ప్రారంభించాడు. ఋషిపత్నులు అతణ్ణి చూసి పరవశించి వెంటబడి అతనితో బాటు ఆడుతూ పాడుతూ దారుకావనమంతా విహరించసాగారు.\nయజ్ఞవాటికలో ఉన్న ఋషుల దగ్గిరికి నారదుడు వెళ్ళి. \"అవతల మీ కాపరాల్ని భిక్షువొకడు కూలుస్తున్నాడు!\" అని చల్లగా చెప్పి జారుకున్నాడు.\nఋషులు హుటాహుటిని దారుకావనానికి పరిగెత్తిపోయి, తారల మధ్య చంద్రుడిలా ఉన్న శివుణ్ణి, \" ఎవ్వడవురా నీవు?\" అని గద్దించారు.\n“ నా పేరు చిదంబర సుందరేశ్వరుడు!\" అన్నాడు భిక్షువు.\n\"నీవు చేసే పనేమిటి?\" అన్నారు ఋషులు.\nజవాబుగా సురాపాత్రనూ, భిక్షాపాత్రనూ ఎత్తి చూపిస్తూ, \" పనిలేని వారికి ఏదో పని కల్పించడమే నా పని !\" అన్నాడు శివుడు.\n\"ఓరీ! నీ మగతనం బూడిదపాలై శిల అగుగాక ! \" అని శపించారు ఋషులు.\n\"నా కదేమీ కొత్త కాదు!\" అంటూ శివుడు పరిహాసం చేశాడు.\nఋషులు అభిచారహోమం చేసి హెూమకుండం నుంచి 'మాయ' అనే కారు చీకట్లుక్రమ్మే కృత్యాభూతాన్ని పుట్టించి శివుడి మీదకు పంపారు.\nశివుడు ఆ మాయను తన కుడికాలు క్రింద అణిచి ఎడమ కాలు ఎత్తి చిందులు త్రొక్కడం మొదలు పెట్టాడు.\nఋషులు 'భయం' అనే పెద్దపులిని హెూమకుండం నుంచి రప్పించి శివుడి మీదకు వదిలారు. శివుడు దాన్ని చీల్చి పులిచర్మాన్ని మొలకు చుట్టుకున్నాడు.\n'మహాపాపములు' అనే విషసర్పాల్ని శివుడి మీదకు విసిరారు ఋషులు. శివుడు ఆ పాములను భూషణాలుగా ధరించాడు.\nఋషులు 'చిత్తచాంచల్యం' అనే సమ్మోహన విద్యను మంత్రోచ్చాటన చేస్తూ ప్రయోగించారు.\nశివుడు దాన్ని చిన్న లేడి పిల్లగా చేసి మహానందంతో తాండవం చేస్తూంటే దేవత పిడికిట బిగించి పట్టుకున్నాడు.\nఋషులు ప్రళయాగ్నిని రగిల్చి శివుడి మీదికి విసిరారు.\nశివుడా అగ్నిని పూల చెండులా పట్టు కున్నాడు.\nఅప్పటికి ఋషులు శివుణ్ణి తెలుసుకో లేక మహాజ్వాలలను విశిరారు.\nఆ జ్వాలలు శివుడి చుట్టూరా వలయా కారంతో తోరణం కట్టాయి.\nమాయను మర్దిస్తూ, నటరాజ శివుడు చేస్తున్న నృత్యాన్ని చూడ్డానికి విఘ్నేశ్వ రుడు, కుమారస్వామి, నంది, భృంగి మొద లైన ప్రమధగణాలు వెంటరాగా పార్వతి వచ్చింది. జగదాంబ ముందట శివుడు లంతా వచ్చారు.\nరాగబద్ధంగా విష్ణువు మృదంగం వాయి స్తూంటే సరస్వతి వీణ మీటగా ఇంద్రుడు వేణువు నూదాడు. బ్రహ్మ తాళాలు పట్టి లయవేశాడు. ఋషులు బుద్ధి తెచ్చుకుని సామవేదాన్ని వల్లిస్తూంటే, నారదుడు దేవ గాంధారగానం చేశాడు. భృంగీశ్వరుడు ఢమరుకాన్ని నందీశ్వరుడు భేరిని వాయిం చారు. కుమారస్వామి తూర్యనాదాన్ని పూరించాడు. శివతాండవం చూస్తూంటే విఘ్నేశ్వరుడికి ఉత్సాహం పుట్టుకొచ్చి నృత్యం చేయడం మొదలు పెట్టాడు.\nఅతని వాహనం చిట్టెలుక కూడా చిందులు వేసింది.\nనృత్యశివుడు, రాగ విష్ణువు లయబ్రహ్మగా జగల్లీలా నృత్యంగా శివలీల సాగుతూంటే ఆ నృత్యాన్ని చూసి భరతముని నటరాజ శివుణ్ణి నాట్యానికి అధిదేవతగా భరతశాస్త్ర మనే నాట్య వేదాన్ని రచించాడు.\nవ్యాఘ్రపాదు డనే మునికి ఉపమన్యువు అనే కొడుకు ఉండేవాడు. అయిదేళ్ళ ప్రాయంలోనే ఆ కుర్రవాడికి తాము దరిద్రు లన్న సంగతి తెలిసి వచ్చింది. వాడు అర ణ్యానికి పోయి పంచాక్షరీ మంత్రం జపిస్తూ శివుణ్ణి గురించి తపస్సు చేశాడు.\nశివపార్వతులు వికార రూపాలలో ఉపమన్యువు ఎదటికి వచ్చి, \"బాబూ, ఈ అరణ్యంలో పులులుంటాయి. ఇంటికి వెళ్ళు,\" అన్నారు.\n\"శివ పంచాక్షరీ ఉండగా నాకు ఏ భయమూ లేదు,\" అన్నాడు ఉపమన్యువు.\nపార్వతీపరమేశ్వరులు సంతోషించి అత నికి అష్టఐశ్వర్యాలు ఇచ్చారు.\nగయాసురు డనే దానవుడు ముల్లోకాలు ఆక్రమించి కైలాసం మీదకు కూడా విరు చుకు పడ్డాడు. శివుడు తన జటాజూటాన్ని విదిలించగా అందుండి భయంకరమైన ముఖంతో పెద్ద శరీరంతో ఒక ఘోరాకారుడు దానవుణ్ణి కబళించడానికి ఉరికాడు.\nగయుడు భయంతో గజగజ వణికిపోతూ శివుణ్ణి శరణు వేడుకొన్నాడు. శివుడు అభయ మిచ్చాడు.\nభయంకరముఖుడు చేసేది లేక \"ఆహారం! ఆహారం కావాలి!\" అని ఆక్రో శించాడు. \"నీ శరీరాన్నే నీవు తిని నీ ఆకలి చల్లార్చుకోవలసిందే ! \" అని శివుడు ఆదే శించాడు. శివాజ్ఞను శిరసావహించి భయం కరముఖుడు తన శరీరాన్నంతటినీ భక్షించి ముఖంతో మిగిలాడు. అప్పుడు శివుడు ప్రీతుడై ఆ ముఖానికి \"కీర్తిముఖము\" అని పేరుపెట్టాడు. \"ఓయీ, కీర్తిముఖుడా! నీవు అందరి దేవతల తలలపై నిలిచి వారికి కీర్తి కలుగజేస్తుంటావు\" అని వరమిచ్చాడు.\nఆ విధంగా శివుని అంశ కీర్తిముఖంగా మకరతోరణం మధ్య ప్రతి దేవతామూర్తి నడినెత్తిన ప్రకాశించింది.",
            "book_page_end": 60
        },
        {
            "title": "ప్రపంచపు వింతలు (135. నవచ్చత్రం)",
            "book_page_start": 61,
            "pdf_page_start": 69,
            "pdf_page_end": 69,
            "author": "చందమామ బృందం",
            "genre": "సమాచారం",
            "moral": "చందమామ బృందం",
            "keywords": [
                "నవచ్చత్రం",
                "ఫ్నోమ్పిన్",
                "కాంబోడియా",
                "రాజభవనం",
                "సింహాసనం"
            ],
            "characters": [],
            "locations": [
                "ఫ్నోమ్పిన్ (కాంబోడియా)"
            ],
            "content": "ఫ్నోమ్పిన్ (కాంబోడియా) రాజభవనంలో గల ఈ సింహాసనంపై తొమ్మిది గొడుగులు ఉన్నవి.\nకాంబోడియా రాజులకు రాజ్యాభిషేకం ఇక్కడే జరిగేది. విదేశరాయబారులు రాజును ఇక్కడే కలుసు కునేవారు. ఈ సింహాసనం ఎదటికి స్త్రీలు రాకూడదు. రాజును స్త్రీలు చూడటానికి దీని వెనక మరొక గది ఉండేది.",
            "book_page_end": 61
        }
    ],
    "statistics": {
        "total_stories": 17,
        "author_counts": {
            "దేశరాజు పుండరీకాక్షుడు": 1,
            "షా నవాజ్ బేగం": 1,
            "చందమామ బృందం": 6,
            "బూర్లె నాగేశ్వరరావు": 1,
            "బి. శ్రీనివాసులురెడ్డి ఎమ్.యస్సి.": 1,
            "ఏ. సి. సర్కార్, ఐంద్రజాలికుడు": 1,
            "కాకుటూరి పద్మాపతి": 1,
            "నాగభైరవ కోటేశ్వరరావు": 1,
            "వి. లక్ష్మణరావు": 1,
            "జి. యస్. శ్రీనాధశర్మ": 1,
            "కొవ్వూరి కృష్ణారెడ్డి": 1,
            "పి. నాగభూషణం": 1
        },
        "genre_counts": {
            "జానపద కథ": 1,
            "హాస్యం": 4,
            "సాహసం": 1,
            "బేతాళ కథ": 1,
            "నీతి కథ": 5,
            "రాజ కథ": 1,
            "ఫాంటసీ": 1,
            "పురాణం": 2,
            "సమాచారం": 1
        }
    }
}