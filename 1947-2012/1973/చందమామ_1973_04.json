{
    "book_id": "చందమామ_1973_04",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "రాజు చర్యలను ప్రజలు అర్థం చేసుకోవాలి.",
            "keywords": [
                "బేతాళ కథ",
                "రాజు",
                "ప్రజలు",
                "పరిపాలన",
                "అవగాహన"
            ],
            "characters": [],
            "locations": [],
            "content": "సంస్థాపకుడు : నాగి రెడ్డి\nసంచాలకుడు : ' చ క్ర పాణి ’\n,\nఈ నెల బేతాళ కథ [‘ఆరినపగ”]\nకొమ్ముల గణేశ్వర రావు పంపినది.\nరాజుకూ ప్రజలకూ మధ్య అవగాహన\nఉండాలి. లేని పక్షంలో రాజు చేసే\nమంచి పనులు కూడా ప్రజలకు చెడుగా\nకనిపించవచ్చు. వారికి స్వార్థం కూడా\nఉన్నప్పుడు, రాజు దేశ క్షేమం కోరి\nచేసే పనులు వారి లో విద్వేషాన్ని\nరేకెత్తిస్తాయి. కాని వారికి పరిపాలన\nఅర్థమయాక రాజు చర్యలు అర్థ\nమవుతాయి. ఇదే విషయాన్ని ఈ కథలో\nమనం చూస్తాం.\nసంపుటి 52 ఏప్రిల్ ×73 సంచిక 4",
            "book_page_end": 7
        },
        {
            "title": "అమరవాణి",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "నీతి శ్లోకాలు",
            "moral": "దుర్మార్గులకు ఉపకారం చేయకూడదు; అతి వినయం ధూర్తుల లక్షణం.",
            "keywords": [
                "సంస్కృతం",
                "సుభాషితాలు",
                "దుర్జనులు",
                "నీతులు",
                "ఉపకారం"
            ],
            "characters": [],
            "locations": [],
            "content": "జీవన గ్రహణే నమ్రాః,\nగృహీత్వా పున రున్నతాః;\nకిం కనిష్ఠాః, కిము జ్యేష్ఠాః\n8\nఘటీయంత్రస్య దుర్జనౌః?\n1\n[ ప్రాణాలు తీసేటప్పుడు అణగి ఉండి, ప్రాణాలు తీసి పైకి వస్తారు; (ఖాళీగా ఉన్నప్పుడు\nకిందికిపోయి నీరు తీసుకుని పైకి వచ్చే) ఏతాముకు వీరు తమ్ములా, అన్నలా?]\nముఖం పద్మదళాకారం,\nవచ శ్చందన శీతలం,\nహృత్కర్తరిసమం చాతి-\nవినయం ధూర్తలక్షణం.\n2\n[పద్మంలాటి ముఖమూ, చందనంలాటి చల్లని మాటలూ, కత్తెరలాటి మనస్సూ,\nఅతి వినయమూ ధూర్తలక్షణాలు.]\nఉపకారేణ నీచానా\nమపకారో హి జాయతే;\nపయఃపాసం భుజంగానాం\nకేవలం విషవర్ధనం.\n3\n[నీచులకు ఉపకారం చెయ్యటం వల్ల అపకారమే జరుగుతుంది; పాలుతాగటం వల్ల\nపాములకు విషమే వృద్ధి అవుతుంది.]\nదుర్మార్గుల స్వభావం",
            "book_page_end": 8
        },
        {
            "title": "పదవీ వ్యామోహం",
            "book_page_start": 9,
            "pdf_page_start": 9,
            "pdf_page_end": 14,
            "author": "చందమామ బృందం",
            "genre": "చారిత్రక కథ",
            "moral": "పదవి, కీర్తి కంటే ప్రశాంతమైన జీవితం, కష్టంపై ఆధారపడిన బతుకు మేలు.",
            "keywords": [
                "చైనా",
                "వర్తకం",
                "పదవీ వ్యామోహం",
                "తిరుగుబాటు",
                "నావికుడు"
            ],
            "characters": [
                "కువో",
                "చాంగ్",
                "కువో తల్లి",
                "నగర పాలకుడు",
                "రేవు అధికారి",
                "మఠాధిపతి"
            ],
            "locations": [
                "చియాంగ్ లింగ్ నగరం",
                "యుంగ్చె నగరం",
                "తుషిత మఠం"
            ],
            "content": "పదకొండువందల ఏళ్ళ క్రితం చీనా మధ్య\nప్రాంతంలో చియాంగ్ లింగ్ అనే నగరంలో\nకువో అనే అపారధనసంపన్నుడు ఉండే\nవాడు. కువో తండ్రి వర్తకం చేసి కోట్లు\nగడించాడు. కువో వడ్డీ వ్యాపారం చేసి\nమరింత ధనవంతుడయాడు. అతని వద్ద\nపెద్ద పెద్ద వర్తకులే అప్పుచేసేవాళ్ళు.\nచాంగ్ అనే వర్తకుడు కువో వద్ద అనేక\nలక్షలు అప్పుచేసి, దూరాన ఉన్న రాజధానీ\nనగరానికి వెళ్ళాడు. చాలా ఏళ్ళు గడిచి\nనప్పటికీ ఆ బాకీ అలాగే ఉండిపోయింది.\nఆ బాకీ వసూలు చేసుకోవటానికి కువో రాజ\nధానికి బయలుదేరాడు. బాకీ వసూలుతో\nబాటు రాజధానీ నగర జీవితం చూడాలన్న\nఉబలాటం కూడా అతనికి కలిగింది. అందు\nచేత కువో తన తల్లినీ, తమ్ముణ్ణి, చెల్లెలినీ\nఇంటి నౌకర్లకు అప్పగించి రాజధానికి తన\nసొంత పడవ మీద ప్రయాణిస్తూ వెళ్ళాడు.\nచాంగ్ జాడ కువోకు సులువుగానే తెలి\nసింది. ఎందుకంటే, ఆయన రాజధానికి\nవచ్చి డబ్బూ, పరపతి' గడించి చాలా\nప్రసిద్ధుడయాడు. ఆయన కువోకు ఘనంగా\nస్వాగతమిచ్చి, \"నేను నీకు చాలా బాక్\nఉన్నాను. ఆలస్యానికి చాలా, కారణాలు\nఉన్నాయి. ఒకటి, నేను చాలా కాలం పాటు\nఇక్కడ వర్తకంలో ఊపిరి సలపకుండా\nముణిగితేలాను. ఆ తరవాత అంత పెద్ద\nమొత్తం తీసుకుని దూర ప్రయాణం\nచెయ్యటం ప్రమాదమనిపించింది. ఎవరి\nకన్నా ఇచ్చి పంపటం అసలే సాధ్యం కాదు.\nనువే వచ్చావు కనక చాలా మేలయింది.\nనీ బాకీ అసలు ఫాయిదాలతో సహా ఇప్పుడే\nలెక్కకట్టి ఇచ్చేస్తాను,\" అన్నాడు.\nకువో తన బాకీ వసూలు చేసుకున్నాడు.\nకాని వెంటనే ఇంటికి తిరిగిపోక, మహా\nనగరంలో విలాసాలు అనుభవిస్తూ మూడేళ్లు\nగడిపాడు. డబ్బు మంచి నీళ్ళలాగా ఖర్చు\nపెట్టేవాడి చుట్టూ పనికిమాలిన మూక\nఎప్పుడూ చేరుతుంది. కువో చుట్టూ అలాటి\nమూకే చేరింది. ఆటగ త్తెలూ, పాటగ త్తెలూ,\nస్తోత్రపాఠాలు చెప్పే స్నేహితులూ సగం\nడబ్బు తినేసిన మీదట కువో తన స్వస్థ\nలానికి తిరిగి పోదామనుకున్నాడు.\nకాని అందుకు ఒక అవాంతరం వచ్చింది.\nమధ్య చీనాలో చక్రవర్తి పరిపాలన మీద\nతిరుగుబాట్లు సాగాయి. ఆ పరిస్థితిలో డబ్బు\nవెంట పెట్టుకుని ప్రయాణించటం మంచిది\nకాదని నలుగురూ సలహా ఇచ్చారు. కువో\nచేసేదిలేక రాజధానిలోనే ఉండిపోవలసి\nవచ్చింది.\nఇంతలో అతనికి ఒక మంచి వార్త తెలి\nసింది. అదేమిటంటే, ప్రభుత్వం అధి\nకారాలను డబ్బుకు అమ్మనారంభించింది.\nతిరుగుబాట్లను అణచటానికి ఎంత డబ్బూ\nచాలటం లేదు. అందుకని ప్రభుత్వం ఖాళీ\nపడిన చిన్న పెద్ద పదవులను డబ్బుకు\nఅమ్మేస్తున్నది.\nకువో విద్వత్పరీక్షలలో ఉత్తీర్ణుడు కాలేదు.\nఆ కారణం చేత ఆ నాటి పరిస్థితిలో చిన్న\nప్రభుత్వోద్యోగానికి కూడా పనికిరాడు. కాని\nడబ్బుతో పదవులు దొరికేటట్టుంటే అతనికి\nపదవులు నిర్వహించాలన్న బుద్ధిపుట్టింది.\n\" నా వద్ద ఇరవై, ముఫ్ఫైలక్షల దాకా\nఉన్నది. దానితో ఎలాటి పదవి కొనుక్కో\nగలను?\" అని అతను మిత్రులను అడిగాడు.\n\" సూటిగా వెళితే ఆ డబ్బుకు పెద్ద\nపదవి రాదు. ఏ పల్లెటూరులోనో న్యాయాధి\nకారిగా వేస్తారు.. 'కాని ఆ మొత్తం దివా\nణంలో అధికార్లకు లంచంగా ఇస్తే నగర\nపాలకుడి పదవి కూడా రావచ్చు.\" అన్నారు.\nఅతన్ని ఆశ్రయించి బతుకుతున్నవాళ్ళు.\nనగరపాలకు డనిపించుకుంటే తన జన్మ\nతరించినట్లైనని కువో అనుకున్నాడు. అయినా\nఅతను చాంగ్ను ముందుగా సలహా అడిగాడు.\n\" బాబూ, నీ వద్ద ఉన్న డబ్బుతో నగర\nపాలనాధికారి పదవి దొరికేమాట నిజమే.\nకాని నీకు అది గిట్టుబాటుగా ఉండదు.\nనువు అధికారంలో స్థిరపడి, డబ్బు చేసు\nకోవటం ప్రారంభించే లోగానే ఏదో సాకు\nపెట్టి నిన్ను పదవి నుంచి తొలగించి, దాన్ని\nమరొకరికి అమ్మేస్తారు.\" అన్నాడు చాంగ్.\nకువో నవ్వి, \"అయ్యా, నాకీ పదవిలో\nడబ్బు అవసరం లేదు. ఇంటి వద్ద నాకు\nకట్టుకుపోయినంత డబ్బు ఉన్నది. నేను\nకీర్తి కోసమే ఈ పదవి కోరుకుంటున్నాను.\nరెండు నెలలపాటు నగరపాలకుడుగా\nనా తరవాత తరాల వాళ్ళకు\nఆ కీర్తి దక్కుతుంది.\" అన్నాడు.\n\"సరే, నీ యిష్టం,\" అన్నాడు చాంగ్ .\nచాంగ్ సహాయంతోనే కువో ఒక మారు\nమూల రాష్ట్రంలో ఉన్న నగరానికి పాలనాధి\nకారిగా ఉత్తరువు సంపాదించాడు. ఈగల\nలాగా అతని చుట్టూ ముసిరే వాళ్ళు అతని\nగౌరవార్ధం అతని చేతనే అంతులేని\nవిందులు చేయించారు. వాటితో కువోకు\nతల తిరిగిపోయింది. అతనికి అప్పుడే ఉన్న\nతాధికారి కళ వచ్చేసింది.\nకువో తన మిత్రులకందరికీ వీడ్కోలు\nచెప్పి తన స్వస్థలానికి వచ్చి చూసేసరికి\nఅతనికి గుండె జారిపోయింది. నది ఎప్పటి\nలాగే ప్రవహిస్తున్నది గాని, దాని ఒడ్డున\nఉండవలసిన గ్రామం లేదు. అక్కడ రాళ్ల\nగుట్టలున్నాయి. తిరుగుబాటుదార్లు ఇళ్ళన్ని\nటినీ ధ్వంసం చేసేశారు. వాళ్ళు ఊరంతా\nకొల్లగొట్టి, ఇళ్ళన్నీ పడగొట్టి, చంపిన వాళ్లను\nచంపి, దొరికిన వాళ్ళను బానిసలుగా పట్టుకు\nపోయారు. చాలామంది పారిపోయారు.\nకువో తన ఇల్లుండిన ప్రదేశాన్ని పోల్చు\nకోలేకపోయాడు. తిరుగుబాటుదార్లు తన\nతమ్ముణ్ణి చంపారనీ, తన చెల్లెలిని ఎత్తుకు\nపోయారనీ తెలిసింది. ఆ పిల్ల గతి\nఏమయిందీ తెలియరాలేదు. అతని ముసలి\nతల్లి దూరంగా ఒక గుడిసెలో కుండపెంకు\nలతో కాలం వెళ్ళబుచ్చుతున్నట్టు విని,\nకువో అక్కడికి వెళ్ళాడు.\nకొడుకును చూడగానే ముసలి తల్లి\nబావురుమన్నది. \"నువు రావటం ఇంకా\nకొంచెం ఆలస్యమైతే నేను ప్రాణాలతో కని\nపించేదాన్ని కాదు, నాయనా!\" అన్నదామె.\nమన కష్టాలు తీరాయమ్మా! జరిగిన\nదేదో జరిగింది. నేను నగరపాలకుడి పదవి\nసంపాదించాను. మనం అక్కడికే వెళ్ళి\nసుఖంగా బతుకుదాం.\" అన్నాడు కువో,\nతల్లిని ఓదార్చుతూ.\nఈ మాటతో ముసలిదానికి ప్రాణం తిరిగి\nవచ్చినట్టయింది. కువో పదవీస్వీకారం చేసే\nలోపల పెళ్ళి చేసుకుందామనుకున్నాడు.\nకాని ఊరు నాశనం కావటంతో ఆ అవ\nకాశం పోయింది.\nతల్లి కొడుకులు పడవలో ప్రయాణమై\nయుంగ్చె నగరం చేరారు. అక్కడ నది\nఉత్తర తీరాన బౌద్ధులకు చెందిన తుషిత\nమఠం ఒకటి ఉన్నది. ఆ మఠంలోని సన్యా\nసులు ఉన్నతాధికారి వచ్చినట్టు విని,\nస్వాగతమివ్వటానికి వచ్చారు.\nకువో ప్రయాణిస్తున్న పడవను ఒడ్డున\nఉన్న ఒక బ్రహ్మాండమైన మర్రిచెట్టుకు\nకట్టి, ఆ రాత్రి తల్లి కొడుకులు ఆ పడవ\nలోనే నిద్రపోయారు. ఆ రాత్రి బ్రహ్మాండ\nమైన తుపాను వచ్చింది. ఆ గాలికి ఆ పురా\nతనమైన మర్రిచెట్టు పడవ మీద విరుచుకు\nపడిపోయింది. పడవ పైభాగం తునాతునకలై\nపోయింది.\nకువోకు నావిక విద్యలన్నీ తెలుసును.\nఅతను తన తల్లిని పడవ నుంచి రక్షించి,\nమఠం వద్దకు తీసుకుపోయాడు. కాని రాత్రి\nవేళ మఠద్వారం మూసి ఉన్నది. తలుపు\nఎంత తట్టినా ప్రయోజనం లేకపోయింది.\nతల్లి కొడుకులు తెల్లవార్లూ వానకు తడుస్తూ\nద్వారం వద్దనే ఉండిపోయారు.\nతెల్లవారి మఠం తెరిచారు. కువో తన\nతల్లితో సహా లోపలికి రాగానే మఠాధిపతి\nవారిద్దరినీ చూసి, \"దొంగలు దోచుకోలేదు.\nగద!\" అన్నాడు. కువో ఆయనకు పడప\nప్రమాదం మాట చెప్పాడు.\nమఠాధిపతి ఆ తల్లి కొడుకులకు ఒక\nగది చూపించి, కువో కోరిన మీదట అక్కడి\nనగరపాలకుడికి మనిషి ద్వారా కబురు\nపంపాడు. కాని కువో తల్లి జబ్బుపడి,\nరెండు రోజుల అనంతరం మరణించింది.\nఅక్కడి నగరపాలకుడు కువోకు అన్ని\nవిధాలా సహాయపడి, కువో తల్లికి ఘనంగా\nఉత్తరక్రియలు జరిగేటట్టు చూశాడు.\nకాని ఇప్పుడు మరొక కొత్త బెడద వచ్చి\nపడింది. చీనా వారి ఆచారం ప్రకారం\nతల్లిని పోగొట్టుకున్న వాడు మూడేళ్ళ పాటు\nమైల పట్టాలి. ఈ మూడేళ్ళూ అతను పదవి\nస్వీకరించటానికి లేదు. అతనికి హెూదా\nఏమీ లేదనీ, డబ్బు కూడా ఏమీ లేదనీ,\nఅతని కున్నదంతా అధికార పత్రాలతో సహా\nనది పాలయిందనీ తెలిసి బౌద్ధసన్యాసులు\nఅతన్ని గౌరవించటం మానేసి, మఠం\nనుంచి వెళ్ళగొట్టారు.\nఅతను యుంగ్ రేవు అధికారి ఇంట\nతలదాచుకోవలసి వచ్చింది. అతన్ని పోషిం\nచటం రేవులోని నావికులకు ఏమాత్రమూ\nఇష్టం లేకపోయింది.\n.\nనేను నగర పాలకుడు కాబోయేవాణ్ణి.\nమీరు నన్ను గౌరవించాలి, అమర్యాదగా\nచూడటం భావ్యం కాదు.\" అని కువో\nనావికులతో అన్నాడు.\n.\nచక్రవర్తులైతేమటుకేం? పదవి లేని\nవాడికి తిండి పుట్టదు.\" అన్నారు వాళ్ళు.\nబతకటం దుస్సాధ్యమై కువో అక్కడి\nనగర పాలకుడి వద్దకు వెళ్ళి సహాయం\nఅడిగాడు.\n“నేను నీ పరిస్థితి చూసి జాలిపడి ఒక\nసారి సహాయం చేశాను. నువు నగరపాల\nకుడుగా నియోగించబడ్డట్టు నా కేమిటి\nనమ్మకం? నీ అధికార పత్రాలేవి? నన్ను\nఇలా పీడిస్తే చావగొట్టిస్తాను. వెళ్ళు,\"\nఅన్నాడు నగరపాలకుడు.\nకువో రేవు అధికారి దగ్గిరికి తిరిగి వచ్చి,\n“నాకు బతుకుతెరువు ఏమిటి?\" అని\nఏడ్చాడు.\n\" నువు ఏం చెయ్యగలవు? ఏది చెయ్య\nగలిగితే అదే బతుకుతెరువు.\" అన్నాడు\nరేవు అధికారి.\n\" నాకు పడవలు నడపటం తప్ప ఏమీ\nచేత కాదు,\" అన్నాడు కువో.\nరేవు అధికారి అతనికి పడవలు నడిపే\nపని ఇచ్చాడు. కొంతకాలానికి మూడేళ్ళ\nమైల ముగిసింది. ఈ లోపల కువోకు నావి\nకుడి వాలకం వచ్చేసింది. అతను నగర\nపాలకుడి పదవి స్వీకరించటానికి వెళ్ళా\nలని ప్రయత్నించలేదు. అతనికి పదవీ\nవ్యామోహం పూర్తిగా పోయింది. నావికుడి\nజీవితమే అతనికి అన్ని విధాలా సుఖవంతంగా\nతోచింది.",
            "book_page_end": 14
        },
        {
            "title": "యక్షపర్వతం – 11",
            "book_page_start": 15,
            "pdf_page_start": 15,
            "pdf_page_end": 22,
            "author": "చందమామ బృందం",
            "genre": "ధారావాహిక/సాహసం",
            "moral": "సమస్యల పరిష్కారానికి పట్టుదల, సమయస్ఫూర్తి అవసరం.",
            "keywords": [
                "సాహసం",
                "నరమాంసభక్షకులు",
                "బందిపోటు",
                "ఆదిమవాసులు",
                "ఎలుగుబంటి"
            ],
            "characters": [
                "ఖడ్గ జీవదత్తుడు",
                "ఖడ్గవర్మ",
                "స్వర్ణాచారి",
                "సమరబాహు",
                "బందిపోటువాడు",
                "ఆదిమవాసులు"
            ],
            "locations": [
                "కొండ ప్రాంతం",
                "అరణ్యం"
            ],
            "content": "[కొండప్రాంతాన్ని చేరిన ఖడ్గ జీవదత్తులకు, బందిపోటు వాళ్ళ వెంటవున్న స్వర్ణాచారి\nకనిపించాడు. అతడి వెంట వాళ్ళు కొండపైకి పోయారు. ఆ సమయంలో ఒక బందిపోటు\nవాడు వాళ్ళ దగ్గిరకు పరిగెత్తుకుంటూ వచ్చి, అరణ్యంలో వేటకుపోయిన వాళ్ళనాయ\nకుడు సమరబాహుణ్ణి నరమాంసభక్షకులు పట్టుకున్నారని చెప్పాడు. తరవాత —]\nబందిపోటు వాడు చెప్పిన మాటలు\nవింటూంటే, ఖడ్గ జీవదత్తులకు ఎక్కడ\nలేని ఆశ్చర్యం కలిగింది. ఇన్ని రోజులుగా\nవాళ్ళు అరణ్యాల్లో ఎంతో దూరం ప్రయా\nణించారుగాని, ఎక్కడా వాళ్ళకు నర\nమాంసభక్షకులు తారసపడలేదు.\nజీవదత్తుడు ఒక క్షణకాలం వూరుకుని\nబందిపోటువాడితో, “ మీ నాయకుణ్ణి వాళ్ళు\nకాల్చుకు తింటారో లేక పచ్చి పచ్చిగానే\nతినేస్తారో అదంతా తరవాత చూద్దాం.\nనువ్వు ముందు కాలయాపన చెయ్యకుండా\nజరిగిందేమిటో చెప్పు! \" అన్నాడు.\n\"అయ్యా, మేం పెందరాళే అరణ్యానికి\nవేటకు పోయి, అదృష్టం కొద్దీ ఒక లేడి\nదొరకగా దాన్ని చంపి ఇళ్ళకు తిరిగి\nవస్తున్నాం. దారిలో ఒక చోట పులి\nగాండ్రింపూ, ఒక మనిషి 'కేక పెట్టిన ధ్వనీ\nవినిపించింది. మేము ముగ్గురం అటుకేసి\nవెళ్ళాం. ఒక చోట ఒక ఆదిమవాసుడూ,\nపులీ కనిపించినై. ఆదిమవాసుడు పులి కాళ్ళ\nకింద చచ్చిపడి వున్నాడు. పులి గుండెల్లో\nవాడు గుచ్చిన ఈటె వున్నది. పులి చచ్చిం\nదన్నమాట ! కాని సమీపంలో ఒక పులి\nపిల్ల గోలగా అరుస్తూ తిరుగుతున్నది,\"\nఅన్నాడు బందిపోటువాడు.\n\"బహుశా, అది ఆ చచ్చినపులి పిల్ల\nఅయి వుంటుంది! ఆ తరవాత ఏం జరి\nగింది?\" అన్నాడు జీవదత్తుడు.\n\" మా నాయకుడు ఆ పులిపిల్లను తీసుకు\nపోయి పెంచుదాం అన్నాడు. నేను నక్కుతూ\nపోయి దాన్ని పట్టుకున్నాను. ఇంతలో పదీ\nపన్నెండు మంది ఎలుగుబంటి చర్మాలు\nధరించిన వాళ్ళు చెట్ల చాటునుంచి హఠా\nత్తుగా వచ్చి మీద పడి మమ్మల్ని పట్టు\nకున్నారు. వాళ్ళ నాయకుడు మాత్రం\nముఖం కనిపించకుండా ఒక ఎలుగు బంటి\nతల తగిలించుకుని వున్నాడు. వాడు నన్ను\nచూసి తన అనుచరులతో, ' ఒరే, వీడు\nపులిపిల్లను చాలా ఒడుపుగా పట్టాడు,\nతెలివీ, సాహసం వున్న వాడిలా కనిపిస్తు\nన్నాడు. మనలో కలుపుకుందాం, ఎలుగు\nచర్మాలు కట్టండి!' అన్నాడు. ఆ వెంటనే\nవాడి అనుచరులిద్దరు నాకు ఎలుగుచర్మాలు\nకట్టారు. మా నాయకుడికీ, దొరికిన నా తోటి\nవాడికీ మాత్రం చేతులకు తాళ్ళుకట్టి, నన్ను\nపులిపిల్లతో వెంటరమ్మన్నారు. నేను....”\nబందిపోటువాడి మాటలకు అడొస్తూ\nజీవదత్తుడు, \" నువ్వు అదృష్టవంతుడివిరా !\nపారిపోకుండా వాళ్ళతో నే వున్నట్టయితే,\nఏదో ఒకనాడు ఆ ఆదిమవాసులకు నాయ\nకుడివయేవాడివి!\" అన్నాడు.\nఆ మాటలకు ఖడ్గవర్మతోపాటు, స్వర్ణా\nచారీ పక్కనవున్న వాళ్ళూ — అంతా పెద్దగా\nనవ్వారు. బందిపోటువాడు కూడా చిరు\nనవ్వు నవ్వి, \" కొంతదూరం పోయింతర\nవాత నా చేతుల్లో వున్న పులిపిల్లను ఎలుగు\nబంటితల పెట్టుకున్న వాడి మీదికి విసిరి\nవేశాను. అది వాడి భుజాల మీద పడు,\nతూనే, వాడి గొంతు పట్టుకున్నది. వాడు\nదానితో పెనుగులాడే సమయాన, సహాయం\nకోసం వాడి మిత్రులంతా వాడి దగ్గిరకు\nపోయారు. నేను అదే అదననుకుని యొక్క\nడికి పారిపోయి వచ్చాను.\" అన్నాడు.\n“ఘనకార్యమే చేశావ్! స్వర్ణాచారీ, మనం\nఆ ఆదిమవాసుల స్థావరానికి పోయి, బంది\nపోట్ల నాయకుడు సమరబాహును బంధ\nవిముక్తుణ్ణి చేద్దామంటావా?” అని అడిగాడు\nజీవదత్తుడు.\nస్వర్ణాచారి జవాబివ్వబోయేంతలో,\nఅప్పటివరకూ ఒక ఎత్తయిన రాతి మీద\nనిలబడి అరణ్యం కేసి చూస్తూన్న బంది\nపోటు వాడొకడు, రాతి మీది నుంచి ఎగిరి\nకిందికి దూకి, ఖడ్గ జీవదత్తులున్న చోటుకు\nపరిగెత్తుకుంటూ వచ్చి, \"అయ్యా, మన\nకొండ కింది అరణ్యంలో చాలామంది ఆదిమ\nవాసులు డప్పులూ, తప్పెట్లూ వాయిస్తూ,\nఎలుగుబంట్లతో నాట్యం చేయిస్తూ వస్తు\nన్నారు,” అని చెప్పాడు.\n4.\nమనకేసి వస్తున్నారా లేక అరణ్యంలో\nవాళ్ళ దారిన వాళ్ళు పోతున్నారా?'' అంటూ\nఖడ్గ జీవదత్తులు వెళ్ళి అరణ్యం కేసి\nచూశారు.\nబందిపోటువాడు చెప్పినదాంట్లో అబద్ధం\nఏమీలేదు. తప్పెట్లూ, డప్పులూ మోగిస్తూ,\nపెంపుడు ఎలుగుబంట్లతో పాటు తామూ\nచిందులువేస్తూ అరణ్యానికి అడ్డం పడిపో\nతున్న ఆదిమవాసులు పదీ పన్నెండు మంది\nకన్న ఎక్కువలేరు. వాళ్ళకు ముందుగా\nబందీ అయిన సమరబాహు, అతడి అను\nచరుణ్ణి ఒక ఆదిమవాసుడు తాడుకట్టి\nతీసుకుపోతున్నాడు.\n.\n\"ఖడ్గా, ఈ ఆదిమవాసులు మనం వున్న\nకొండ కేసి కాక, అరణ్యంలో ఎక్కడోవున్న\nవాళ్ళ స్థావరానికేసి పోతున్నట్టున్నది.\nవీళ్ళు నరభక్షకులైతే మాత్రం సమర\nబాహును మనం రక్షించలేం,” అన్నాడు\nజీవదత్తుడు.\nస్వర్ణాచారి అక్కడికి వచ్చి తలవంచి\nకొండ దిగువనున్న అరణ్యంకేసి చూసి,\nఆదిమవాసుల్నీ, వాళ్ళవెంట బందీగావున్న\nసమరబాహుణ్ణి గుర్తించి ఆదుర్దాగా, \"ఖడ్గ\nజీవదత్త ప్రభువుల్లారా! మీరు ఎలా అయినా\nసమరబాహుణ్ణి ఆ దుర్మార్గుల బారినుంచి\nకాపాడాలి. ఎ లు గుబంట్లతో నాట్యం\nచేయిస్తూ, తాము వాటితోపాటు గెంతుతూ\nఅరణ్యాల్లో తిరిగే యీ భయంకరుల\nచేతుల్లో అతడు ఎంతోకాలం జీవించి\nవుండటం కష్టం,” అన్నాడు.\n\"స్వర్ణాచారీ, నువ్వు కోరుతున్నావు\nగనక, మేం సమరబాహుణి రక్షించే ప్రయ\nత్నంచేస్తాం. మేము ఆ ఆదిమవాసుల్ని\nవెంబడించిపోయి అతణ్ణి విడిపించటానికి\nకొంతకాలం పట్టుతుందిగదా. ఈ లోపలే\nవాళ్ళు అతణ్ణి చంపటం జరిగితే, అది\nమీ నాయకుడి ఆయుష్కాలం తీరినందున\nజరిగిన దైవసంఘటనగా భావించాలి,”\nఅన్నాడు జీవదత్తుడు.\n\"ప్రభు వుల్లా రా ! అందుకే ఆలశ్యం\nకాకుండా సమరబాహుడి అనుచరు లందర్నీ\nమీకు సాయంగా పంపుతాను మీరు\nఆ క్రూరుల్ని యిక్కడే పట్టుకుని సంహ\nరించి, సమరబాహుణ్ణి బంధవిముక్తుణ్ణి\nచేయండి,\" అన్నాడు స్వర్ణాచారి.\nస్వర్ణాచారి ముందు వెనుకలు ఆలో\nచించకుండా ఉద్రేకపడిపోతూ అన్నమాట\nలకు జీవదత్తుడు నవ్వి. \" స్వర్ణాచారీ,\nనువ్వనే ఆ క్రూరుల్ని అంత తేలిగ్గా సంహ\nరించటం సాధ్యం అవుతుందనుకోకు.\nమనం దాడి కొచ్చాం అని తెలియగానే వాళ్ళు\nపారిపోవచ్చు లేకపోతే సమరబాహును\nఅక్కడికక్కడే చంపినా చంపవచ్చు....\nఎందుకీ అనవసర కాలయాపన ! మేము\nయిప్పుడే బయలుదేరి పోతున్నాం,\"\nఅన్నాడు.\nఆ తరవాత ఖడ్గ జీవదత్తులు కొండ దిగి\nఅరణ్యంలో ప్రవేశించారు. వాళ్ళకు\nముందు పోతున్న ఆదిమవాసులు కంటికి\nకనిపించక పోయినా, వాళ్ళు తప్పెట్లూ,\nకొమ్ముబూరలూ ఊదుతూ చేస్తున్న గోల\nమాత్రం వినిపిస్తూనే వున్నది.\nఒక పావు గంటకాలం ఖడ్గ జీవదత్తులు\nసాధ్యమైనంత వేగంగా నడుస్తూ, ఆదిమ\nవాసులను కలుసుకుని, హఠాత్తుగా వాళ్ళను\nవెనకనుంచి బాణాలతో కొట్టి చెల్లాచెదురు\nచేయాలని ప్రయత్నించారు. కాని, వాళ్ళు\nఅరణ్యవృక్షాల చాటున యిప్పుడు కనబడి,\nఅంతలోనే కనబకుండా మాయంకాసాగారు.\n\" ఖడ్గా, మనం\nఎలుగుబంటి\nచర్మాలవాళ్ళను వాళ్ళ నివాసస్థానంలోనే\nపట్టుకుని హతమార్చవలసిందే తప్ప మరో\nమార్గం లేనట్టున్నది. ఈ కీకారణ్యంలో\nమనం వాళ్ళను త్వరగాపోయి కలుసు\nకోవటం ఎట్లా?\" అన్నాడు జీవదత్తుడు\nనిరుత్సాహంగా.\nఖడ్గవర్మ ఏదో జవాబివ్వబోయేంతలో,\nఅంతవరకూ దూరంగా వినబడుతున్న\nతప్పెట్లూ, డప్పులమోతలూ హఠాత్తుగా ఆగి\nపోయినై. అరణ్య ప్రాంతమంతా ఒక్క\nసారిగా నిశ్శబ్దమైపోయింది.\nఖడ్గా, ఏం జరిగివుంటుంది? ఆదిమ\nవాసులందర్నీ ఒక్కసారిగా ఏ రాక్షసుడో\nపట్టుకుని మింగలేదుగదా!\" అన్నాడు జీవ\nదత్తుడు ఆశ్చర్యపడుతూ.\n“ఇదేదో వింతగా నేవుంది! ఇప్పటి\nవరకూ మనం వాళ్ళుచేసే ధ్వనుల్నిబట్టి,\nఎటుపోతున్నారో ఊహించి వెంబడిస్తున్నాం.\nఇప్పడిక వాళ్ళను వెతికిపట్టుకోవటం\nఎలా?\" అన్నాడు ఖడ్గవర్మ.\nఅంతలో దాపులనున్న చెట్ల వెనకనుంచి\nఒకేసారి రెండు మూడు తోడేళ్ళు అరిచిన\nశబ్దం వినిపించింది. ఆ అరుపులు వింటూనే\nజీవదత్తుడు, \" ఇదీ వింతగానే వుంది! పట్ట\nపగలు మనుషులు సంచరించే యీ ప్రాంతా\nలలో తోడేళ్ళుకూయటమా ! అందుకేదో\nకారణం వుండివుంటుంది. పద చూద్దాం!\"\nఅంటూ గుబురు చెట్ల కేసి దారితీశాడు.\nఖడ్గ జీవదత్తులు చెట్లను సమీపించి,\nనేలబారుగా వున్న వాటి కొమ్మలచాటున\nనిలబడి ముందుకు చూశారు. అక్కడ\nచాలా విశాలమైన పంటపొలం ఒకటి కని\nపించింది. అందులో కొంత భాగాన రక\nరకాల కూరగాయల మొక్కలు ఏపుగా\nపెరిగివున్నవి. మిగిలిన ప్రదేశం అంతా\nఫలవృక్షాలతో కంటికి 'యింపుగా కనబడు\nతున్నది. కాని . ఖడ్గజీవదత్తుల దృష్టిని\nమాత్రం యివేమీ అంతగా ఆకర్షించలేదు.\nవాళ్ళు అక్కడ పళ్ళచెట్లకూ, కూరపాదు\nలకూ నీళ్ళుతెచ్చి పోస్తున్న నలుగురు\nఅనాగరిక మనుషుల్నీ, చెట్లకింద తోడేళ్ళను\nపెట్టుకుని కూర్చునివున్న ఇద్దరు ఎలుగు\nబంటి చర్మాలు ధరించిన వాళ్ళనూ చూసి\nచాలా వింతపడ్డారు. తోడేళ్ళ అరుపులకు\nకారణం ఏమిటో వాళ్ళకు యిప్పుడు\nఅర్థమైపోయింది.\n\" ఖడ్గా, ఈ ఎలుగుబంటు జనం\nయిక్కడ అరణ్యంలో కొంతభూమి దున్ని\nవ్యవసాయం చేస్తున్నారు. వాళ్ళు పని\nచేయిస్తున్న మనుషులు మరొక జాతివా\nళ్ళలా కనిపిస్తున్నారు. వాళ్ళు వీళ్ళకు\nబానిసలైవుంటారు,\" అన్నాడు జీవదత్తుడు.\n\" అందులో సందేహంలేదు. ఆ బాని\nసలు పారిపోకుండా కాపలాకే యీ తోడే\nళ్ళను వీళ్ళు ఉపయోగిస్తున్నట్టున్నది.\nపానకంలో పుడకలాగా వీళ్ళు మనకు అడ్డ\nపడ్డారేం? సమరబాహును బంధించిన\nముఠా అయిపూ అజాలేకుండా పోయింది.''\nఅన్నాడు ఖడ్గవర్మ.\nఖడ్గ జీవదత్తులు యిలా మాట్టాడుకుంటు\nన్నంతలో కూరపాదులకు నీళ్ళు తెస్తున్న\nబానిస ఒకడు అటూయిటూ తలతిప్పి\nచూస్తూ, పొదుల వెనగ్గా నక్కినడుస్తూ ఒక,\nచెట్టు కింద కూర్చుని కునికిపాట్లుపడుతున్న\nఎలుగుబంటి చర్మాలవాణ్ణి సమీపించ\nసాగాడు. వాడు నడుస్తున్న తీరు ఖడ్గ జీవ\nదత్తులకు చాలా అనుమానం కలిగించింది.\n\"ఖడ్గా, ఆ బానిసవాడు, ఎలుగుబంటు\nమనిషిని హతమార్చే ప్రయత్నమేదో చేస్తు\nన్నట్టు కనబడుతున్నది. అరెరె! వాడు...\"\nఅంటూ ఆగిపోయాడు జీవదత్తుడు.\nబానిసవాడు, తనకు కాప లావున్న\nఎలుగుబంటి వాడి వెనక్కుపోయి నీళ్ళ\nకుండలో నుంచి చప్పున ఒక పెద్ద రాయిని\nబయిటికి తీసి, దానితో కాపలావాడి తలమీద\nగట్టిగా ఒక బాదుబాదాడు. దెబ్బతింటూనే\nకాపలావాడు ఒక కేక పెట్టి ముందుకు పడి\nపోయాడు. అదే సమయంలో బానిసవాడు\nపరిగెత్తి, అరణ్యంలో ప్రవేశించాడు.\nతనతోటి కాపలావాడు పెట్టిన చావుకేక\nవింటూనే, వాడి అనుచరుడు అటుకేసి\nచూసి జరిగినదేమిటో గ్రహించి పారిపోతున్న\nబానిసవాడి మీదికి పెంపుడు తోడేళ్ళను\nఉసికొల్పాడు. తోడేళ్ళు రెండూ భయం\nకరంగా అరుస్తూ, బానిసవాడు పారిపోయిన\nవైపుకు పరిగెత్తినై. వాటి వెనగ్గా ఎలుగు\nబంటివాడు కేకలు పెడుతూ అరణ్య\nవృక్షాల్లోకి పోయాడు.\n\"ఖాడ్గా, సమరబాహు అదృష్టంకొద్దీ మనం\nయిక్కడికి రావటం జరిగింది. 'పారిపో\nకుండా యిక్కడవున్న యీ ముగ్గురు బాని\nసల్నీ అడిగిచూస్తే, ఎలుగుబంటివాళ్ళ\nనివాసస్థానం మనకు తెలిసిపోతుంది,”\nఅంటూ జీవదత్తుడు చెట్లచాటు నుంచి\nబయిటికివచ్చి, కూరపాదుల మధ్య నిల\nబడి దిక్కులు చూస్తున్న వాళ్ళను కేక\nవేసి పిలిచాడు.\nఆ కేక వింటూనే బానిసవాళ్ళు అదిరి\nపడి జీవదత్తుడి కేసి చూశారు. పక్కనేవున్న\nఖడ్గవర్మ వాళ్ళను దగ్గిరకు రమ్మన్నట్టుగా\nచేయెత్తి సౌంజ్ఞచేశాడు. ఆ మరుక్షణం\nబానిసలు ముగ్గురూ కూడబలుక్కున్నట్టు\nచప్పున వెనుదిరిగి అరణ్యంలోకి పరిగెత్తారు.\nజీవదత్తుడు పెద్దగా నవ్వుతూ, \"ఖడ్గా,\nమనం దారితప్పి మతిమాలిన మనుషుల\nమధ్యకు వచ్చినట్టుంది. తమను కాపలా\nకాసేవాడు పారిపోతున్న బానిసవాడి వెంట\nఅరణ్యంలోకి పోయి నా, యింకా యీ\nముగ్గురు బానిసలూ ఏం జరగనట్టు కూర\nపాదులకు నీళ్ళు పోస్తూనే వున్నారు. కాని,\nమనను చూస్తూనే దయ్యాల్ని చూసినట్టు\nపారిపోయారు!” అన్నాడు.\n\"ఇప్పుడు మనం ఏంచేసేట్టు? పారి\nపోయిన బానిసవాడి వెంటపడిన పెంపుడు\nతోడేళ్ళ అరుపులు వినబడుతున్నవా? పద,\nఅరణ్యంలోకి పోతే, సమరబాహుణ్ణి పట్టుకు\nపోతున్న ఎలుగుబంటు ముఠా కనబడు\nతుందేమో!\" అన్నాడు ఖడ్గవర్మ.\nఖడ్గ జీవదత్తులు తిరిగి అరణ్యంలోకి\nవచ్చారు. వాళ్ళు తోడేళ్ళ అరుపులు విన\nబడుతున్న వైపుకు బయలుదేరి కొంత\nదూరం వెళ్ళేసరికి, హఠాత్తుగా తప్పెట్లూ,\nడప్పులూ ఒక్కసారిగా మోగిన ధ్వని విన\nబడింది. ఖడ్గ జీవదత్తులు ఆ ధ్వనులు\nవచ్చిన వైపుకు తలలు తిప్పిచూశారు.\nదూరంగా చెట్ల చాటునుంచి నల్లనిపొగ\nలేచి, ఆకాశం మీదికి ఎగబాకుతున్నది.\n\"ఖడ్గా, ఆ పొగకు, ఎలుగు బంటు\nముఠావాళ్ళు, సమరబాహు కాల్చుకు\nతినేందుకు వెలిగించిన మంట కారణం\nకాదుగదా?\" అన్నాడు జీవదత్తుడు.\n\"అంతే కావచ్చు ! త్వరగా అక్కడికి\nపోవటం మంచిది,” అంటూ ఖడ్గవర్మ\nకత్తిదూశాడు. ఆ వెంటనే వాళ్ళిద్దరూ పొగ\nలేస్తున్న ప్రదేశం కేసి, అరణ్యానికి అడ్డంపడి\nపరిగెత్తసాగారు.",
            "book_page_end": 22
        },
        {
            "title": "ఆరిన పగ (బేతాళ కథ)",
            "book_page_start": 23,
            "pdf_page_start": 23,
            "pdf_page_end": 28,
            "author": "కొమ్ముల గణేశ్వర రావు",
            "genre": "బేతాళ కథ",
            "moral": "రాజు ప్రజలకు మేలు చేసినప్పుడు, ప్రజలు ఆ రాజుపై విశ్వాసం ఉంచుతారు. వ్యక్తిగత పగ కంటే రాజ క్షేమం/న్యాయం గొప్పది.",
            "keywords": [
                "విక్రమార్కుడు",
                "బేతాళుడు",
                "దేవరాజు",
                "భీముడు",
                "పగ",
                "న్యాయం",
                "రాజధర్మం"
            ],
            "characters": [
                "విక్రమార్కుడు",
                "బేతాళుడు",
                "విక్రమవర్మ",
                "దేవరాజు",
                "రాముడు",
                "భీముడు",
                "సేనాని"
            ],
            "locations": [
                "విక్రమపురం",
                "అరణ్యం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టు పైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \" రాజా, నువు ఎవరి\nకోసం ఈ అపరాత్రి వేళ ఇలా శ్రమపడు\nతున్నావో తెలియదు. కాని ఈ లోకంలో\nఏ కారణమూ లేకుండానే మిత్రులు శత్రు\nలవుతారు, శత్రువులు మిత్రు లవుతారు.\nదానికి తార్కాణంగా నీకు భీముడి కథ\nచెబుతాను, శ్రమ తెలియకుండా విను,”\nఅంటూ ఇలా చెప్పసాగాడు :\nవిక్రమపురాన్ని పరిపాలించిన విక్రమ\nవర్మ రాజ్యపాలనలో అత్యంత సమర్థుడు.\nప్రజలను అతను ఎంత బాగా- కనిపెట్టి\nఉండే వాడంటే, ప్రజలకు అతని మీద\nఅంతులేని విశ్వాసం, ఎక్కడలేని భక్తీ\nఉండేది. అతని ఆజ్ఞ అయితే చాలు వాళ్ళు\nనిప్పులో దూకటానికి కూడా సిద్ధంగా\nఉండేవారు.\nఇది చూసి పొరుగు రాజు, దేవరాజు\nఅనేవాడు, ఏ మాత్రమూ సహించలేక\nపోయాడు. దేవరాజు ఏలే దేశంలో దేవ\nరాజును గురించి చెప్పుకునే వారులేరు,\nకాని విక్రమవర్మను గురించి చెప్పుకునే\nవారు చాలామంది ఉన్నారు. దేవరాజు\nపాలనలో అన్నీ ఈతి బాధలే. అతను\nవిక్రమపురాన్ని యుద్ధంలో జయించ లేడు.\nవిక్రమపురంలో అరాజకం పెచ్చరిల్లితేనే\nగాని యుద్ధంలో అది ఓడిపోదు.\nఅందుకని దేవరాజు బాగా ఆలోచించి\nఒక ఎత్తు వేశాడు.\nరెండు రాజ్యాలకూ మధ్య ఉండే అర\nణ్యాలలో ఆటవికుల ముఠాలు అనేకం\nఉండేవి. ழூ\nముఠాలవాళ్ళు అరణ్యం\nమీదనే అన్నిటికీ ఆధారపడి, ప్రశాంతంగా\nజీవిస్తూ ఉండేవారు. దేవరాజు అర\nణ్యంలో నివసించే ముఠాల నాయకులను\nరహస్యంగా రప్పించి, \" అరణ్యమృగాల\nకన్న హీనంగా బతుకుతున్నారు మీరు.\nమిమ్మల్ని చూస్తే జాలివేస్తున్నది. అవతల\nవిక్రమపురం భూలోక స్వర్గం లాగున్నది.\nఅక్కడి సంపదను కొల్లగొట్టితే మిమ్మల్ని\nఅడ్డేదెవరు? అంతగా విక్రమవర్మ మీ మీదికి\nదళాలను పంపితే మా సరిహద్దులోకి పారి\nపోయి రండి. నేను మీకు ఆశ్రయం\nఇస్తాను. మీ పరాక్రమాన్ని వినియోగించి\nమీరు మరింత సుఖంగా బతకాలన్నదే\nనా కోరిక,\" అన్నాడు.\nదేవరాజు ఇచ్చిన భరవసాతో అరణ్య\nవాసులు దొంగల ముఠాలుగా తయారై\nవిక్రమపురాన్ని దోచటం ప్రారంభించారు.\nఈ దొంగతనాలు ఒక ఉద్యమంగా\nసాగుతున్నాయని గ్రహించి విక్రమవర్మ\nదొంగలను పట్టే పని ప్రజలందరిదీ అని\nప్రకటించాడు. ప్రజలు ముఠాలుగా ఏర్పడి\nగస్తీలు కాసి, అనేక మంది దొంగలను\nపట్టుకున్నారు. రాజు అందరు దొంగలనూ దేశ\nశత్రువులుగా ప్రకటించి ఉరితీయించాడు.\nతరవాత ఆయన అరణ్యంలో ఉండే\nప్రజలకు ఒక సందేశం పంపాడు:\n\"మీ స్వేచ్ఛకు మేము ఎప్పుడూ ఎలాటి\nభంగమూ కలిగించము. మీరు కావాలంటే\nమా రాజ్యంలో పౌరులుగా ఉండవచ్చు,\nకాని మీరు దొంగలుగా మా రాజ్యపు సరిహద్దు\nలోకి వస్తే మీకు మరణదండన తప్పక\nవిధిస్తాను.\"\nఆకస్మికంగా ప్రారంభమైన దొంగతనాలు\nఆకస్మికంగానే నిలిచిపోయాయి. దేవరాజు\nఆశించినట్టు విక్రమపురంలో ఎలాంటి\nఅరాజకం తలఎత్త లేదు. అరణ్య\nవాసులు విక్రమవర్మ వైఖరి సమంజసంగా\nఉన్నదనీ, తప్పంతా తమ వాళ్ళదేననీ\nగ్రహించారు.\nకాని అలా సరిపెట్టుకొని వాడు ఒక\nడున్నాడు. వాడి పేరు భీముడు. విక్రమ\nపురానికి చాలా సమీపంలో ఉన్న అరణ్య\nప్రాంతంలో ఈ భీముడూ, వాడి అన్న\nరాముడూ నివసిస్తూ ఉండేవాళ్ళు. రాముడు\nఅరణ్య వాసులతోనే తిరుగుతూ, వారు\nచేసే పనులే చేస్తూ, ఇంచుమించు ఆట\nవికుడిలాగే జీవించేవాడు. భీముడు మాత్రం\nఅడవిలో కట్టెలు కొట్టి, విక్రమపురంలో\nఅమ్మి, తనకు కావలసిన వస్తువులు అక్కడి\nదుకాణాలలో కొనుక్కుని ఇంటికి తిరిగి\nవస్తూండేవాడు.\nభీముడికి నగర జీవితం తెలుసు.\nనగరంలో వాడికి కొందరు పరిచితులూ,\nస్నేహితులూ ఉండేవారు.\nఅరణ్యంలో వాళ్ళు నగరంలో దొంగ\nతనాలు ప్రారంభించినప్పుడు రాముడు\nవాళ్ళతో చేరి, పట్టుబడిపోయి, ఉరిశిక్ష\nఅనుభవించాడు. ఉద్రేక స్వభావం గల\nభీముడు, తన అన్నను ఉరి తీయించి\nనందుకు విక్రమవర్మ మీద పగపట్టి,\nఆయనను హతమార్చి, తన అన్న ఆత్మకు\nశాంతి కలిగించటానికి పూనుకున్నాడు.\nఈ లోపల దేవరాజు కూడా అటువంటి\nనిర్ణయానికి వచ్చాడు. విక్రమపురంలో\nఆరాజకం రాద్దని రూఢి కాగానే అతను\nవిక్రమవర్మను చంపించటానికి ఒక సైనిక\nదళాన్ని ఒక యోధుడి నాయకత్వం కింద\nఅరణ్యంలో ఏర్పాటు చేశాడు.\nఒకనాడు విక్రమవర్మ వేట కోసం కొద్ది\nపరివారంతో అరణ్యానికి వచ్చాడు. ఆ సంగతి\nతెలియగానే శత్రుసైనికులు ఆయనను ఎది\nరించారు. మిగతా సైనికులు రాజు వెంట\nఉన్న పరివారాన్ని చుట్టుముట్టి భయం\nకరంగా పోరాడుతుంటే, శత్రుయోధుడు\nరాజుతో కలియబడి కత్తి యుద్ధం ప్రారం\nభించాడు.\nరాజు అరణ్యంలో ఫలాని ప్రాంతానికి\nవేటకు వెళ్ళాడని తెలియగానే విల్లూ,\nబాణాలూ తీసుకుని భీముడు అక్కడికి\nవెళ్ళాడు. అతను రాజును చూసేసరికి,\nరాజు యోధుడితో తీవ్రమైన కత్తి యుద్ధంలో\nనిమగ్నుడై ఉన్నాడు. భీముడు తీవ్రమైన\nబాణాన్ని ఎక్కు పెట్టి దాన్ని రాజుకు గురి\nచూసి వదిలాడు. కాని అది రాజుకు తగ\nలక, రాజుతో పోరే శత్రుయోధుడికి తగిలి,\nవాణి ఆ క్షణంలోనే చంపేసింది. గొప్ప\nధైర్యశాలీ, ప్రతాపవంతుడూ అయిన తమ\nనాయకుడు చావగానే శత్రుసైనికులు పారి\nపోయారు.\nరాజు భీముణ్ణి తన వద్దకు పిలిపించు\nకుని, అతని సహాయానికి కృతజ్ఞత తెలుపు\nకుని, అతన్ని తన వెంట నగరానికి తీసుకు\nపోయి, తన అంగరక్షకుడుగా నియమిం\nచాడు. రాజును చంపి తన అన్న చావుకు\nపగ తీర్చుకునేటందుకు ఇప్పుడు ఇంకా\nమంచి అవకాశం దొరికింది గదా అనుకుని\nభీముడు ఆ ఉద్యోగాన్ని స్వీకరించాడు.\nదేవరాజు తన రెండవ ఎత్తు కూడా\nపారకపోయేసరికి మరొక ఎత్తు వేశాడు.\nఅతను విక్రమవర్మ సేనాని వద్దకు తన\nచారుణ్ణి పంపి, \" మీ రాజును మీరు హత్య\nచేసినట్టయితే విక్రమపురానికి మిమ్మల్ని\nరాజుగా అభిషేకిస్తాను. రాజు చచ్చిన అనం\nతరం ప్రజలలో తిరుగుబాటు జరిగితే దాన్ని\nఅణచటానికి మీ సేనలూ, మా సేనలూ\nకలిసి పని చెయ్యవచ్చు. మీరు రాజుగా\nఅభిషేకం పొందిన మీదట మనం స్నేహ\nపూర్వకమైన సంధి చేసుకుందాము. అది\nమన ఉభయరాజ్యాల క్షేమానికీ ఉపయోగ\nపడుతుంది,” అని సందేశం అందజేశాడు.\nఈ లోపల భీముడు రాజును చంపే\nఅవకాశం కోసం ఎంత ఎదురు చూసినా\nప్రయోజనం లేకపోయింది. చివరకు అతను,\nరాజు శయనాగారంలో ఒంటరిగా వుండగా\nవెళ్ళి చంపటానికి నిశ్చయించాడు. సేనాని\nరాజుగారి శయనాగారం ప్రవేశించిన కొద్ది\nక్షణాలకు భీముడు వచ్చాడు. రాజుగారి\nఅంగరక్షకుడూ, రాజుగారిని ఒకసారి కాపా\nడినవాడూ గనక, ద్వారపాలకుడు అతన్ని\nఅడ్డలేదు.\nభీముడు శయనాగారం ప్రవేశిస్తూనే\nరాజుగారు సేనాని చేతిని గట్టిగా పట్టుకుని\nఉండటమూ, సేనాని చేతిలో ఖడ్గం ఉండ\nటమూ చూశాడు. అదే సమయమనుకుని\nభీముడు రాజు మీదికి తన కత్తిని బలంగా\nవిసిరాడు. అది వెళ్ళి సేనాని గుండెలో\nగుచ్చుకున్నది.\nతన ప్రాణం కాపాడినందుకు రాజు\nభీముణ్ణి ఆ క్షణంలో మెచ్చుకోవటమే గాక,\nమర్నాడు సభలో అతన్ని కొత్త సేనానిగా\nనియమించాడు.\nఅటు తరవాత భీముడు విక్రమవర్మను\nఎంతో భక్తివిశ్వాసాలతో కొలుస్తూ తన\nఅన్న చావుకు పగతీర్చుకునే ఉద్దేశాన్ని\nపూర్తిగా వదులుకున్నాడు.\nబేతాళుడు ఈ కథ చెప్పి. “ రాజా,\nభీముడు తన పగను ఎందుకు ఆరిపో\nనిచ్చాడు? రాజు తనకు పెద్ద పదవి ఇచ్చా\nడనా? లేక తన పగతీరేయోగం లేదనా?\nరాజుకు దైవసహాయం ఏదో ఉన్నదనా?\nఈ సందేహానికి సమాధానం తెలిసి కూడా\nచెప్పకపోయావో నీ తల పగిలిపోతుంది,”\nఅన్నాడు.\nదానికి విక్రమార్కుడు, \" భీముడిలో\nమార్పుకు కారణాలు అవేవీ కావు. రాజుకు\nతన అన్న మీద పగ ఏదీ లేదనీ, రాజుకు\nదేశక్షేమమే ప్రధానమనీ భీముడికి క్రమంగా\nతెలిసి వచ్చి ఉంటుంది. ఆయన ఎందరో\nదొంగలను ఉరితీయించాడు. అది తప్పుపని\nఅని అడవిలో వాళ్ళుకూడా అనలేదు. తాను\nఎవరో కూడా తెలియకుండా ఆయన తనను\nసేనాని చేశాడు. అందుకు నగరంలో వాళ్ళు\nఎవరూ అభ్యంతరం చెప్పలేదు. రాజు మీద\nఅన్నిరకాల వారికీ ఉండిన విశ్వాసం\nభీముడికి కూడా కలిగిందనుకోవాలి,”\nఅన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 28
        },
        {
            "title": "ధారణ శక్తి",
            "book_page_start": 29,
            "pdf_page_start": 29,
            "pdf_page_end": 29,
            "author": "వలమేటి సుందరరామయ్య",
            "genre": "చిన్న కథ",
            "moral": "అద్భుతమైన జ్ఞాపక శక్తి/ధారణా శక్తి వలన గౌరవం లభిస్తుంది.",
            "keywords": [
                "జగన్నాథపండితరాయలు",
                "షాజహాన్",
                "ధారణ శక్తి",
                "ఉర్దూ",
                "సంస్కృతం"
            ],
            "characters": [
                "జగన్నాథపండితరాయలు",
                "షాజహాన్",
                "సిపాయిలు",
                "స్త్రీలు"
            ],
            "locations": [
                "ఢిల్లీ"
            ],
            "content": "జగన్నాథపండితరాయలు షాజహాను దర్శనం చేసుకుందామని ఢిల్లీ వెళ్ళి, దివాణం\nముందు చాలా రోజులు పడిగాపులు కాచాడు.\nఒకనాడు పండితరాయలు బస చేసి ఉన్న సత్రంలో ఇద్దరు స్త్రీలు మాటామాటా\nపెంచుకుని, శిగపట్లకు దిగారు. ఇంతలో సిపాయిలు వచ్చి, వారిని విడదీసి, కలహానికి\nకారణం అడిగారు.\n\"అదే ముందు నన్ను తిట్టింది,” అని ఇద్దరు స్త్రీలూ ఒకరి మీద ఒకరు ఫిర్యాదు\nచేశారు.\n\"మీ పోట్లాటను మొదటి నుంచి చూస్తున్న వారెవరైనా ఉన్నారా?\" అని సిపాయిలు\nఅడిగితే, ఆ స్త్రీలు పండితరాయలును చూపించారు.\nభటులు ఆ ముగ్గురినీ తీసుకుపోయి పాదుషా ముందు నిలబెట్టారు.\nస్త్రీలు ఉర్దూ భాషలో పోట్లాడుకున్నారు. పండితరాయలు సంస్కృతంలో పాండిత్యం\nగల తెలుగువాడు. అతడికి ఉర్దూ రాదు. కాని ఆయన ఉర్దూలో స్త్రీల సంభాషణ అంతా\nపొల్లుపోకుండా ఏకరువు పెట్టాడు.\nపాదుషాతో బాటు సభలోని వారంతా పరమాశ్చర్యం చెందారు. పండితరాయల ధారణా\nశక్తికి మెచ్చుకుని, షాజహాన్ ఆయనను తన ఆస్థానకవిగా నియమించి గౌరవించాడు.\n—వలమేటి సుందరరామయ్య.",
            "book_page_end": 29
        },
        {
            "title": "దాతృత్వం",
            "book_page_start": 30,
            "pdf_page_start": 30,
            "pdf_page_end": 32,
            "author": "బి. సుమిత్రాదేవి",
            "genre": "నీతి కథ",
            "moral": "దానం చేయాలనే ఉద్దేశం ముఖ్యం, వస్తువు యొక్క విలువ కాదు. కష్టపడి సంపాదించడం, దానధర్మాలు చేయడం శ్రేయస్కరం.",
            "keywords": [
                "దాతృత్వం",
                "ధర్మపాలుడు",
                "కోడళ్ళు",
                "ఉసిరికాయ",
                "శ్రమ",
                "గుణపాఠం"
            ],
            "characters": [
                "ధర్మపాలుడు",
                "సులక్షణ",
                "ఐదుగురు కోడళ్ళు",
                "కొడుకులు"
            ],
            "locations": [
                "అక్షయపురం",
                "సరయూ నదీ తీరం"
            ],
            "content": "చాలాకాలం క్రితం అక్షయపురంలో ధర్మ\nపాలు డనే గొప్ప ధనికుడు ఉండేవాడు.\nఆయన భార్య సులక్షణ. వారిద్దరూ ధర్మ\nబుద్ధి కలవారు. వారికి ఉసిరిక చెట్టును\nపూజించే ఆచారం ఉండేది. వ్యాపారంలో\nఅనేక లక్షలు గడించిన ధర్మపాలుడు\nరోజూ ఒక పేదవాడికి బంగారు ఉసిరి\nకాయ దానం చెయ్యకుండా భోజనం చేసే\nవాడు కాడు. అందుచేత ఆయన కీర్తి చాలా\nదూరం వ్యాపించింది.\nఈ దంపతులకు అయిదుగురు కొడు\nకులు. పెద్ద కొడుకుకు వివాహం చేశారు.\nపెద్ద కోడలు అత్తవారింట అడుగు పెడు\nతూనే, \"అత్తగారూ, ఎంత ధనవంతు\nలైతే మాత్రం రోజూ బంగారు ఉసిరి\nకాయలు దానం చేస్తూ ఉంటే రెండో\nతరానికి ఏమి మిగులుతుంది? మేము\nబీదవాళ్ళమై అడుక్కు తినటం మీకు\nమాత్రం ఇష్టమా? కావాలంటే వెండి\nఉసిరికాయలు దానం చెయ్యండి,” అన్నది.\nపెద్దవాళ్ళు చిన్నవాళ్ళ మాట పాటించి,\nరోజూ ఒక వెండి ఉసిరికాయ దానం\nచేస్తూ వచ్చారు.\nఇంతలో రెండో కోడలు కాప రా ని కి\nవచ్చింది ఆమె తన అత్తగారితో, ''మీరు\nరోజూ వెండి ఉసిరికాయ దానం చేస్తే\nమా పిల్లలకు ఏమి మిగులుతుంది? కావా\nలంటే మీరు రాగి ఉసిరికాయ ఒకటి దానం\nచేస్తూ ఉండండి,\" అన్నది.\nఆమె మాట కూడా పాటించి రోజూ రాగి\nఉసిరికాయలను వృద్ధదంపతులు దాసం\nచేస్తూ వచ్చారు. దీనితో వారికి పూర్వం\nఉండిన కీర్తి ప్రతిష్ఠలు చాలావరకు నశిం\nచాయి. తరవాత మూడో కోడలు వచ్చి,\nరాగి ఉసిరికాయలు దానం ఇవ్వవద్దనీ,\nఇనుము ఉసిరికాయ లివ్వమనీ. అన్నది;\nనాలుగో కోడలు వచ్చి. పిండితో చేసిన\nఉసిరికాయలు దానం చేస్తే చాలునన్నది.\nఅయిదో కోడలు కాపరానికి వస్తూనే అది\nకూడా వద్దన్నది.\nతమ కొడుకులతోనూ, కోడళ్ళతోనూ\nఉంటే తమ దాతృత్వం సాగదని గ్రహించి\nధర్మపాలుడూ, సులక్షణా తీర్ధయాత్రలు\nచేసే నెపం మీద కొంత డబ్బు తీసుకుని\nఇంటి నుంచి బయలుదేరి, సరయూనదీ\nతీరాన గల ఒక ఉసిరికవనం కొని, అందు\nలోనే నివసించసాగారు. ధర్మపాలుడు ఉసిరి\nకాయలతో లేహ్యాలూ, ఔషధాలూ తయారు\nచేసి, వాటిని విక్రయించి డబ్బు సంపా\nదించ నారంభించాడు. వ్యాపారంలో ఆయ\nనకు బాగా కలిసి వచ్చింది. ఆయన తిరిగి\nలక్షాధికారి అయి, తనకు తృప్తిగా దాన\nధర్మాలు చేస్తూనే మంచి ఇల్లు కట్టుకుని,\nఒక దేవాలయం కూడా నిర్మించటానికి\nపూనుకున్నాడు.\nఈ లోపుగా ధర్మపాలుడి కొడుకులు\nతండ్రి ఆర్జించిన దంతా ఖర్చు చేశారు.\nవారికి సంపాదించే మార్గం తెలియదు గనక\nఉన్నదంతా త్వరలోనే పోయి, వారికి పూట\nగడవని పరిస్థితి వచ్చింది. వాళ్ళు ఉన్న\nఊరు వదిలి పెట్టి, కూలి చేసుకునే ఉద్దే\nశంతో ఊళ్ళ వెంబడి తిరగసాగారు. ఇంతలో\nవారికి, సరయూనదీ తీరాన గొప్ప దేవా\nలయం కట్టుతున్నారని తెలిసింది. ఆ ఆల\nయాన్ని కట్టిస్తున్నది ధర్మపాలుడే నన్న\nసంగతి వారికి తెలియదు. ధర్మపాలుడి\nకొడుకులూ, కోడళ్ళూ అక్కడికిచేరి మిగతా\nకూలీలందరితో పాటు కూలిపనులు చెయ్య\nసాగారు.\nదేవాలయం కట్టించే పుణ్యాత్ముడి భార్య\nపేదసాదలకు దానధర్మాలు చేస్తున్న సంగతి\nవిని ధర్మపాలుడి కోడళ్ళు అయిదుగురూ\nధర్మపాలుడి ఇంటికి వెళ్లారు. సులక్షణ\nవారిని కిటికీలో నుంచి చూసి, తన కోడళ్ళ\nలాగున్నారని తోచి, వారి పేర్లూ, వారు\nవచ్చిన పనీ తెలుసుకు రమ్మని దాసీ దాన్ని\nపంపింది.\nదాసీది తిరిగి వచ్చి చెప్పిన సమాధా\nనాన్నిబట్టి ఆమె ఊహ నిజమయింది. తన\nకొడుకులూ, కోడళ్ళూ ఇలాంటి హీనస్థితికి\nఎలా వచ్చారో ఆమె ఊహించ లేక\nపోయింది. కాని తన కోడళ్ళకు సరి\nఅయిన గుణపాఠం నేర్పటానికి ఇది మంచి\nఅవకాశం అని ఆమె అనుకున్నది. ఆమె\nతన పెట్టె అడుగు నుంచి ఒక వెండి ఉసిరి\nకాయా, ఒక రాగి ఉసిరికాయా, ఒక\nఇనుము ఉసిరికాయా తీసి, పిండితో ఒక\nఉసిరికాయా చేసి, వాటన్నిటినీ తీసుకుని\nబయటికి వచ్చింది. కోడళ్ళు తమ అత్తను\nగుర్తించనే లేదు.\nఆమె పెద్ద కోడలికి వెండి ఉసిరికాయా,\nరెండో కోడలికి రాగిదీ, మూడో కోడలికి\nఇనుముదీ, నాలుగో కోడలికి పిండిదీ ఇచ్చి,\nఅయిదో కోడలితో, \"అమ్మా, నీ కివ్వటానికి\nఏమీ లేదు,\" అన్నది.\nవెంటనే తోడి కోడళ్ళు ఒకరి మొహాలు\nఒకరు చూసుకొని, తరువాత సులక్షణ చేసి\nచూసి, ‘“అత్తా!” అంటూ ఆమె కాళ్ళ\nమీద పడి ఏడ్చారు. సులక్షణ వారి నంద\nరినీ ఎత్తి కౌగలించుకుని, వారికి పట్టిన\nదుర్దశకు విచారించింది.\nతరవాత ధర్మపాలుడు తన కొడుకులను\nకూడా పిలిపించి, వాళ్ళకు చక్కగా\nస్నానాలు చేయించి, బట్టలు పెట్టి, తన\nదగ్గిరే ఉంచుకున్నాడు. వాళ్ళు మంచి గుణ\nపాఠం నేర్చుకుని, తాము కూడా శ్రమపడి\nఆర్జిస్తూ, దానధర్మాలు చేస్తూ సుఖంగా\nజీవించారు.",
            "book_page_end": 32
        },
        {
            "title": "వెట్టి రద్దు!",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "చారిత్రక అంశం",
            "moral": "ప్రజలు తిరగబడితే నిరంకుశ పాలన అంతమవుతుంది.",
            "keywords": [
                "హంగరీరాజు",
                "వెట్టి",
                "కాలవ తవ్వకం",
                "దేశసంచారి",
                "తిరుగుబాటు"
            ],
            "characters": [
                "హంగరీరాజు",
                "దేశసంచారి"
            ],
            "locations": [
                "హంగరీ"
            ],
            "content": "హంగరీరాజు ప్రజలందరి చేతా వెట్టి చేయించేవాడు. ఒకసారి ఒక కాలవ తవ్వటానికి\nదేశంలోని మగవాళ్ళంతా రావాలని పిలుపు వచ్చింది. జనం సణుగుతూ పారలతో వచ్చి,\nతవ్వకంపని ప్రారంభించారు.\nమధ్యాన్నం వేళ అందరూ పని చాలించి తిళ్ళు తింటూ ఉండగా ఒక దేశసంచారి\nవారి వద్దకు వచ్చి, \" మీ రందరూ నాకు తలా ఒక డబ్బూ ఇస్తే వెట్టి రద్దయే మార్గం\nచెబుతాను,” అన్నాడు. అందరూ వాడికి తలా ఒక డబ్బూ ఇచ్చారు.\n\"ఒక డబ్బు చాలదు. ఇంకొకటి ఇవ్వండి,” అన్నాడు వాడు. చిరాకుపడుతూ\nఅందరూ మళ్ళీ ఒక్కొక్క డబ్బు ఇచ్చారు.\n\" అది కూడా చాలదు. ఇంకొక్కొక్కటి కావాలి,” అన్నాడు వాడు.\nప్రజలకు కోపం వచ్చింది. \"దొంగముండా కొడకా!\" అంటూ వాళ్ళు పారలు\nతీసుకుని వాడి మీదికి వెళ్ళారు.\n\" మీరు ఈ పని చెయ్యగలిగిన నాడు మీ వెట్టి రద్దవుతుంది. మీ డబ్బులు మీరు\nతీసుకోండి, ” అని ఎవరి డబ్బులు వారికి ఇచ్చి సంచారి వెళ్ళిపోయాడు.\n1848 లో ప్రజలు తిరగబడి, వెట్టి రద్దు చేయించుకున్నారు.",
            "book_page_end": 33
        },
        {
            "title": "కీలుగుర్రం – 4",
            "book_page_start": 34,
            "pdf_page_start": 34,
            "pdf_page_end": 40,
            "author": "చందమామ బృందం",
            "genre": "ధారావాహిక/ఫాంటసీ",
            "moral": "ఇతరులను తేలికగా అంచనా వేయకూడదు.",
            "keywords": [
                "కమరల్ అక్మార్",
                "షమ్స్",
                "కీలుగుర్రం",
                "పర్షియా విజ్ఞాని",
                "రాజకుమారి",
                "పగ"
            ],
            "characters": [
                "కమరల్ అక్మార్",
                "షమ్స్ (రాజకుమార్తె)",
                "సాబూర్ రాజు",
                "పర్షియా విజ్ఞాని"
            ],
            "locations": [
                "సనా నగరం",
                "రాజభవనం",
                "ఉద్యానవనం"
            ],
            "content": "కమరల్ అక్మార్ తన కీలుగుర్రం మీద\nఆకాశగమనాన అతి వేగంగా ప్రయాణించి\nసనానగరాన్ని చేరుకున్నాడు. అతను రాజ\nభవనం పై భాగాన దిగి, గుర్రాన్ని అక్కడే\nవదిలి రాజకుమార్తె శయనాగారానికి మెట్లు\nదిగి చేరుకున్నాడు.\nకొజ్జావాడు ఎప్పటిలాగే ద్వారానికి\nఅడ్డంగా పడుకుని నిద్రపోతున్నాడు. కమర్\nవాడి మీదుగా అంగవేసి, ముని వేళ్ళ మీద\nనిశ్శబ్దంగా నడుచుకుంటూ లోపలి ద్వారం\nదాకా వెళ్ళి, తెర వెనక ఆగాడు. లోపల\nతన ప్రియురాలు దుఃఖిస్తూ, జాలి పాటలు\nపాడుకుంటూ ఉండటం అతనికి విని\nపించింది. .\nచెలికత్తెలు ఆమెను ఓదార్చటానికి\nయత్నిస్తూ, '\" అమ్మా. నీ కోసం ఏడవని\nవాడి కోసం ఎందుకేడుస్తావు?\" అన్నారు.\n\"ఏమిటే మీరనేది? నేను ప్రేమించే\nయువకుడు నన్ను మరిచిపోతాడా? అది\nఎన్నటికీ జరగదు.\" అని రాజకుమార్తె\nతిరిగి శోకాలు పెట్టసాగింది.\nఆ శోకం వింటున్న కమర్కు గుండె\nద్రవించిపోయింది. అతను తెర తొలగించు\nకుని లోపలికి వెళ్ళి రాజకుమార్తెను\nప్రేమగా స్పృశించాడు. ఆమె కళ్ళు తెరిచి\nతనను చూడగానే అత ను, “ ఎందుకీ\nకన్నీరు ? \" అని అడిగాడు.\nఆమె లేచి అతని మెడ చుట్టూ చేతులు\nవేసి, \"నీ కోసమే! నన్ను విడిచి వెళ్ళి\nపోయావు గద,” అన్నది.\n\"నీ తండ్రి నాకు ఎంత ద్రోహం చేశాడు?\nనిన్ను చూసి ఊరుకున్నాను గాని, లేకపోతే\nఆయనను నా కత్తికి బలిచేసి ఉందును,”\nఅన్నాకు కమర్.\n.\n\" నన్ను విడిచిపోతే నా గతి ఏమవుతుం\nదనుకున్నావు? '' అని రాజకుమార్తె అతనితో\nఅన్నది.\n\"నీకు నేనంటే అంత ప్రేమ ఉన్నది\nగనక, నేను చెప్పినట్టు చేస్తావా?\" అని\nకమర్ ఆమెను అడిగాడు.\n\"నువు ఏం చెయ్యమంటే అది చేస్తాను,\"\nఅన్నది రాజకుమార్తె.\n\" నాకు తగని ఆకలిగా ఉన్నది. తిన\nటమూ, తాగటమూ అయినాక మాట్లాడు\nకుందాం,” అన్నాడు కమర్.\nరాజకుమార్తె తన దాసీలను పంపి ఆహార\nపానీయాలు తెప్పించింది. వాళ్ళిద్దరూ\nభోజనం చేసి కబుర్లాడుతూండగానే తెల్ల\nవార వచ్చింది. కొజ్జావాడు లేవకముందే\nవెళ్ళిపోదామని కమర్ లేచాడు.\n“ఎక్కడికి పోతున్నావు? \" అన్నది రాజ\nకుమార్తె షమ్స్.\n4.\n\"మా దేశానికి. నేను వారానికొకసారి\nవచ్చి నిన్ను చూస్తాను,\" అన్నాడు కమర్.\nరాజకుమార్తె ఏడుస్తూ, \"నీకు పుణ్యం\nఉంటుంది. నన్ను నీ వెంట నీ యిష్టం\nవచ్చిన చోటికి తీసుకుపో. నేను మాత్రం\nనీ వియోగం భరించలేను. ఒంటరిగా వదిలి\nపోకు,\" అన్నది.\nకమర్ సంతోషంతో, \" నిజంగా నా వెంట\nవచ్చేస్తావా? అయితే పద!\" అంటూ\nఆమెను చెయ్యిపట్టి లేవదీశాడు. రాజ\nకుమార్తె ఒక పెట్టె తెరిచి, అందులోనుంచి\nవెలలేని తన ఆభరణాలన్నిటినీ తీసి\nధరించి, అతని వెంట బయలుదేరింది.\nఆమె దాసీ లెవరూ ఆమెను అడ్డటానికి సాహ\nసించలేదు.\nకమర్ ఆమెతో కూడా పై మిద్దె మీదికి\nఎక్కి వెళ్ళి, గుర్రం మీద ఎక్కి కూచుని,\nఆమెను తన వెనక ఎక్కించుకుని, ఇద్దరి\nశరీరాలనూ గట్టిగా కలియగట్టి, గుర్రంతో\nసహా ఆకాశంలోకి లేచాడు. అది చూసిన\nదాసీలు కెవ్వున అరిచారు. ఆ అరుపులకు\nరాజూ, రాణీ నిద్ర లేచి, మిద్దె మీదికి\nవచ్చారు.\nఅప్పటికే కీలుగుర్రం గాలిలో కొంత\nఎత్తు లేచింది. '' మా పిల్లను ఎత్తుకు పోకు.\nమమ్మల్ని కనికరించు,” అని రాజు కమర్కు\nకేక పెట్టాడు.\nదీనికి కమర్ జవాబేమీ చెప్పలేదు, కాని\nరాజకుమార్తె తన తల్లి దండ్రుల కోసం\nబెంగపడుతుందేమోనని అతనికి అనుమానం\nకలిగింది. \" నువు నీ తల్లిదండ్రుల వద్దకు\nతిరిగి పోతావా?\" అని అతను ఆమెను\nఅడిగాడు.\n\" నాకు నువ్వుంటే చాలు, మా అమ్మా,\nనాన్నా అవసరం లేదు,” అన్నదామె.\nకమర్ ఈ మాటవిని సంతోషించి\nగుర్రాన్ని పూర్తి వేగంతో పోనిచ్చాడు.\nత్వరలోనే వారు సగందూరం వచ్చేశారు.\nకమర్ తన గుర్రాన్ని ఒక చక్కని\nమైదానంలో ఒక వాగుకు సమీపంలో\nదించాడు. అక్కడ వాళ్ళు భోజనాలు చేసి,\nకొంచెంసేపు విశ్రాంతి తీసుకుని తిరిగి\nప్రయాణం సాగించి, తెల్లవారే సరికి\nసాబూర్ ఏలే నగరానికి కనుచూపు మేర\nలోకి వచ్చారు.\nతన ప్రియురాలు తమ నగరాన్నీ, తన\nతండ్రి వైభవాన్నీ చూసి ఎంతో అద్భుతం\nచెందు తుందనుకుని కమర్ ఉబలాట\nపడ్డాడు. అతను తన కీలుగుర్రాన్ని నగర\nప్రాకారం వెలపల ఒక తోట మధ్య దించి,\nఅక్కడ ఉన్న ఒక మండపంలోకి రాజ\nకుమార్తెను తీసుకు పోయాడు. ఆ మండపం\nరాజు తన కోసం కట్టించుకున్నది. రాజు\nప్రతి ఉదయమూ. ఆ తోటలోకి వాహ్యాళికి\nవస్తాడు.\n\" నువు కొద్దిసేపు ఇక్కడే కూర్చో, నేను\nవెళ్ళి మా తండ్రితో మనం వచ్చిన సంగతి\nచెబుతాను,\" అన్నాడు కమర్ రాజకుమార్తె\nషమ్స్ తో. ఆమె కోసం ఒక మందిరం\nసిద్ధం చేయించి, ఆమెను పిలుచుకు రాప\nటానికి మనిషిని పంపుతాననీ, అంతదాకా\nఆమె తన కీలుగుర్రాన్ని చూస్తూ ఉండా\nలనీ కూడా అతను చెప్పి ఆమె వద్ద శలవు\nపుచ్చుకుని వెళ్ళిపోయాడు.\nతనను లాంఛనాలతో ఊరేగించి నగరం\nలోకి తీసుకు పోతారని గ్రహించి రాజ\nకుమార్తె ఆనందంతో ఉప్పొంగి పోయింది.\nతన కొడుకును తిరిగి చూడగానే\nసాబూర్ రాజుకు ఆనందంతో గుండె ఆగి\nపోయినంత పని అయింది. ఒక చెంప\nఆనందాశ్రువులు రాల్చుతూ ఆయన తన\nకొడుకును మందలించాడు.\n\" నా వెంట ఎవరిని తెచ్చానో తెలుసా?\nసనా రాజకుమార్తెను తెచ్చాను. పర్షియాలో\nగాని, అరేబియాలో గాని అంతటి సౌందర్య\nవతి లేదు. ఆమెను నగరం వెలపల మన\nతోటలో దించాను. మన వైభవం కళ్ళ కట్టే\nటట్టుగా ఆమె నగర ప్రవేశమూ, ఊరేగింపూ\nఏర్పాటు చేయాలి.” అన్నాడు కమర్\nతండ్రితో.\n'\" అదెంత పని!\" అని సాబూర్ రాజు\nనగరాలంకరణకు ఉత్తరువిచ్చి వైభవో\nపేతమైన ఊరేగింపుకు ఏర్పాట్లు చేయిం\nచాడు. సైనికులూ, వాద్యబృందాలూ\nసన్నద్ధమయాయి. స్త్రీలూ, పిల్లలూ ఊరేగిం\nపుతో రావటానికి అలంకరించు కున్నారు.\nకమర్ అమూల్యములైన ఆభరణాలు\nతన భార్య కోసం ఏరితీశాడు; ఎరుపూ,\nపచ్చా, ఆకుపచ్చ జరీ వస్త్రాలతో చాందినీ\nవేయించాడు. దాని కింద మణులు పొది\nగిన బంగారు సింహాసనం ఏర్పాటు చేయిం\nచాడు; ఆసనం చుట్టూ యువకులైన బాని\nసలను నిలబెట్టాడు. దానిని మోయటానికి\nనీగ్రో బానిసలను పెట్టాడు.\nఈ ఊరేగింపు కాలి నడకన ఉద్యా\nనానికి చేరటం ఆలస్య మవుతుందని, కమర్\nవడిగల గుర్రాన్ని ఎక్కి క్షణంలో రాజ\nకుమార్తె ఉన్నచోటికి తిరిగి వచ్చాడు.\nకాని అక్కడ అతని కీలుగుర్రమూ\nలేదు, రాజకుమార్తెకూడా లేదు. కమర్\nకంపరంచెంది, వెర్రివాడిలాగా తన ప్రియు\nరాలిని ఎలుగెత్తి పిలుస్తూ తోట అంతా పరి\nగెత్తాడు, బట్టలు చించుకున్నాడు.\nఉద్రేకం కొంత చల్లారాక అతను\nతాపీగా ఆలోచనలో పడి, \" ఆమెకు కీలు\nగుర్రం మరలు తెలియవు. వాటి రహస్యం\nనే నామెకు చెప్పలేదు. అందుచేత ఆమె\nగుర్రం మీద వెళ్ళిపోయి ఉండదు.\nగుర్రాన్ని తయారు చేసినవాడే తలపని\nతలంపుగా ఇటు కేసివచ్చి, ఆమెను చూసి,\nనా మీద పగసాధించటానికి ఆమెను గుర్రం\nమీద ఎక్కించుకుని వెళ్ళిపోయి ఉంటాడు,\"\nఅనుకున్నాడు.\nవెంటవే అతను ఉద్యానవన ద్వారం\nవద్దకు వెళ్ళి, \" ఇటుగా ఎవరైనా లోపలికి\nవచ్చారా?\" అని ద్వార రక్షకులను\nఅడిగాడు.\n\"పర్షియను విజ్ఞాని ఏదో మూలికల\nకోసం లోపలికి వెళ్ళాడు. ఆయన ఇంకా\nబయటికి రాలేదు. అంతకు మించి మరె\nవ రూ లోపలికి పోలేదు,\" అన్నారు ద్వార\nరక్షకులు.\nఆ ముసలివాడే రాజకుమార్తెను ఎత్తుకు\nపోయాడన్నది రూఢి అయింది. అతను\nపుటెడు విచారంతో ఊరేగింపుకు ఎదురు\nవెళ్ళి, తన తండ్రికి జరిగిన సంగతిని\nతెలిపాడు.\n\"నాన్నా, నువు ఊరేగింపును వెనక్కు\nతీసుకుపో. ఈ సంగతి ఏమిటో అంతు\nతేల్చుకోకుండా నేను తిరిగి రాను,” అన్నా\nడతను తండ్రితో.\nసాబూర్ రాజు ఆవేదన పడుతూ,\n“నన్నెందుకు వేధిస్తావురా, నాయనా? జరి\nగినదేదో జరిగింది, నువు కోరిన రాజకుమార్తె\nనిచ్చి నీకు నేను పెళ్ళి చేస్తాను.\" అన్నాడు.\nకమర్ తండ్రి మాటలు వినిపించుకోక,\n\" వస్తాను! నువ్వేమీ విచారించకు,\" అని\nమాత్రం అని గుర్రాన్ని దౌడుతీయిస్తూ\nవెళ్ళిపోయాడు.",
            "book_page_end": 40
        },
        {
            "title": "వాంబీకథ",
            "book_page_start": 41,
            "pdf_page_start": 41,
            "pdf_page_end": 45,
            "author": "ఏ. సి. సర్కార్, ఐంద్రజాలికుడు",
            "genre": "సాహసం/రాజకీయ కథ",
            "moral": "న్యాయమైన హక్కును, తెలివితేటలు, ప్రజల మద్దతుతో తిరిగి పొందవచ్చు.",
            "keywords": [
                "వాంబీ",
                "చేంగీ",
                "ప్రతీకారం",
                "మాంత్రికుడు",
                "మద్దతు",
                "జిరాఫీ",
                "సింగివనం"
            ],
            "characters": [
                "వాంబీ",
                "చేంగీ",
                "వాంబీ తల్లి",
                "మిషనరీ దొర",
                "డింగూ (సింహదమనుడు)",
                "సించూ",
                "వోంగేచూ"
            ],
            "locations": [
                "సింగివనం",
                "నగరము",
                "నీలి కొండ"
            ],
            "content": "సింగివనంలో ఉండే నాయకుణ్ణి అతడి\nతమ్ముడు చేంగీ అనేవాడు హత్య చేశాడు.\nఅప్పుడు నాయకుడి కొడుకు వాంబీ చంటి\nపిల్లవాడు. వాంబీ తల్లి రాత్రి చీకట్లో\nచేంగి మనుషుల కళ్ళు కప్పి ఆ పసి\nకూనను తీసుకుని, అరణ్యం అవతల ఉన్న\nనగరానికి పారిపోయింది. నగరంలో ఒక\nమిషనరీదొర ఆమెకు ఆశ్రయం ఇచ్చి,\nవాంబీని పెంచి పెద్దవాణ్ణి చేశాడు. వాంబీ\nబలిష్ఠుడూ, దృఢ కాయుడుగా తయా\nరయాడు. అతను పద్దెనిమిది ఏళ్ళవాడై\nఉండగా అతని తల్లి పాము కరిచి మర\nణించింది.\nమరణించే ముందు ఆమె వాంబీతో,\n\" నాయనా, నువు రాచబిడ్డవు. సింగి\nపనానికి రాజు కావలిసిన వాడివి. నీ పిన\nతండ్రి చేంగీ నీ తండ్రిని హత్యచేసి, అక్ర\nమంగా నాయకు డయాడు. నువు రాచ\nబిడ్డ వన్నందుకు గుర్తు....\" అని మాట\nపూర్తి చెయ్యకుండానే ప్రాణం విడిచింది.\nఆమె ఈ సంగతి తన కొడుక్కుగాని,\nమిషనరీ దొరకుగాని ముందుగా చెప్పక\nపోవటానికి కారణం ఏమంటే, చేంగీ\nమనుషులు నగరంలో కూడా తిరుగుతూనే\nవచ్చారు. వారికి వాంబీ జాడ తెలియటం\nప్రమాదం.\nతల్లి చెప్పిన సంగతి విని వాంబీకి\nదుఃఖం ముంచు కొచ్చింది. ప్రతీకారం\nకోసం అతని రక్తం ఉడికి పోయింది.\nఅతను తన తల్లి శవాన్ని తాకి, పక్షంరోజుల\nలోపల చేంగీపై పగతీర్చు కుంటానని ఘోర\nప్రమాణం చేశాడు.\nమర్నాడే అతను బయలుదేరి, వేటగాళ్ళు\nవెళ్ళే మార్గాల వెంట నడిచి, చీకటి పడే\nవేళకు సింగివనం చేరాడు. ఆ రాత్రి\nఅతను ఒక చెట్టు మీద గడిపి, అక్కడి\nనుంచి పరిసరాలు తెలుసు కుందామను\nకున్నాడు, కాని చీకట్లో అతనికి ఏమీ కని\nపించలేదు.\nతెల్లవారే సరికి పరిసరాలు తెలియ\nవచ్చాయి. అతను చెట్టు దిగాడు. జిరాఫ్\nమీద ఎక్కి ఒక వింత మనిషి అటుగా\nవచ్చాడు. వాడి నెత్తిన ఎనుము కొమ్ములూ,\nడేగ ఈకలూ, ముళ్ళూ గల శిరోవేష్టం\nఉన్నది: వాడు సింహం చర్మం ధరించి,\nచేతిలో బల్లెం పట్టుకుని ఉన్నాడు.\nఆ ఆటవికుడు తన బల్లాన్ని వాంబీకి\nగురిపెట్టి, ‘\" ఎవరు నువు?\" అని అడిగాడు.\nవాంబీ తెలివిగా, \" తెల్లదొర వేటబృం\nదంలో వాణ్ణి, దారి తప్పాను.\" అంటూ\nజేబులో నుంచి సిగరెట్టు వెలిగించే లైటరు\nతీసి, \" ఇది అగ్గి మర,” అని దాన్ని వెలి\nగించి ఆటవికుడికి అందించాడు.\nఆటవికుడు\" దానికేసి నోరుతెరిచి\nచూశాడు.\n\" అది నీకు కావాలా? '' అని వాంబీ\nఅడిగాడు. ఆటవికుడు తల ఆడించాడు.\n\" తీసుకో. కొద్ది రోజులు నన్ను మీ ఇంట\nఉండనిస్తావా?'' అన్నాడు వాంబీ.\n\" అమ్మో! మా చేంగీదొర కర్కోట\nకుడు. మా దేశంలో పైవాళ్ళు ఉండటానికి\nఎంత మాత్రమూ వీల్లేదు.\" అన్నాడు\nఆటవికుడు.\n\"కాని నేను తప్పని సరిగా నీతో\nఉండాలి. మనం స్నేహం చేసుకుందాం.\nపైవాళ్ళు మీ ప్రాంతంలో ఉండటానికి\nమీ దొర ఎందుకు ఒప్పడూ?\" అని వాంబీ\nఅడిగాడు.\nఆయనకు వాంబీ భయం. నిజానికి\nవాంబీ మాకు అసలు దొర. అతను చచ్చి\nపోయిన మా దొరకు ఒకడే కొడుకు. చచ్చి\nపోయిన దొర ఎంత మంచివాడు, ఎంత\nగొప్పవాడు! పశువులాటి చేంగీ ఆయనను\nచంపాడు. ఆయనకు నేనంటే ఎంతో\nప్రేమ. ఆయన పరివారంలో నేను చాలా\nముఖ్యుణ్ణి. అందుకే చేంగీకి నన్ను చూస్తే\nతగని అనుమానం,\" అన్నాడు ఆటవికుడు.\n\" వాంబీ తిరిగి వచ్చి తన పదవి ఆడుగు\nతాడని చెంగీకి భయమా? వాంబీ ఇంకా\nబతికి ఉన్నాడా?\" అని వాంబీ అడిగాడు.\n\" చేంగీ మనుషులు కొందరు అనటం\nవాంబీ ఇంకా బతికి ఉన్నాడనే. వాంబీనీ,\nఅతని తల్లినీ మా నాన్న పొలిమేరదాకా\nసాగనంపాడని ఆరోపణ జరిగింది. ఆ ఆరో\nపణ నమ్మి చేంగీ మా నాన్నను దహనం\nచేయించాడు.'' అన్నాడు ఆటవికుడు.\n\"అన్నట్టు, నీ పేరేమిటి?\" అని వాంబీ\nఅడిగాడు.\n\"సింహదమనుడు డింగూ!\" అన్నాడు\nఆటవికుడు.\n4.\n\" చూడు, డింగూ ! వాంబీ తిరిగి వస్తే\nనువు సంతోషిస్తావా? జనం మాట ఏమిటి?\nవాళ్ళు సంతోషిస్తారా? \" అని వాంబీ\nఅడిగాడు.\n\"నేను సంతోషించనా? చేంగీ నా తండ్రిని\nచంపించాడు. ఆ దుర్మార్గుడి మీద పగ\nతీర్చుకుంటానని ప్రమాణం చేశాను. జనం\nసంతోషిస్తారనుకో. అయితే వారికి మాంత్రి\nకుడి మాటమీద చాలాగురి. మాంత్రికుడు\nచేంగీకి కుడిభుజం. వాంబీని తాను మంత్ర\nశక్తితో చంపేశాననీ, తిరిగివస్తే వాంబీ\nదయ్యమై రావలిసిందే ననీ, అదే జరిగితే\nపంటలూ, పశువులూ నాశన మవుతాయనీ\nమాంత్రికుడు అంటున్నాడు.\" అన్నాడు\nడింగూ.\nఅయితే మీరంతా ఈ మంత్రాలతోనే\nబతుకుతున్నారన్నమాట! నేను మీ కష్టా\nలన్నీ కడతేర్చి, మీకు చేంగీ పీడ వదిలించే\nటట్టుంటే నువు సహాయపడగలవా?\" అని\nవాంబీ అడిగాడు.\n\" నా ప్రాణం ఇచ్చేస్తాను.\" అన్నాడు\nడింగూ.\n\"భేష్ ! మనం ఇప్పుడే ప్రయత్నాలు\nప్రారంభించుదాం. నేను వాంబీ మిత్రుణ్ణ.\nఅతను బతికే ఉన్నాడు. రావటానికి సిద్ధంగా\nకూడా ఉన్నాడు,\" అన్నాడు వాంబీ.\nడింగూ జిరాఫ్ మీది నుంచి కిందికి\nగెంతి తన వెంట ఉన్న అదనపు దుస్తులు\nకొన్ని వాంబీకి ఇచ్చాడు. ఇద్దరూ చీకటి\nపడినదాకా అక్కడే ఉండి పోవటానికి\nనిశ్చయించుకున్నారు.\nచీకటి పడింది. డింగూ వాంబీని తన\nకుటీరానికి తెచ్చాడు. మంత్రాన్ని తంత్రంతో\nజయించటానికి వాంబీ నిశ్చయించాడు.\nమిషనరీ దొర దగ్గిర అతను కొన్ని ట్రిక్కులు\nనేర్చుకుని ఉన్నాడు.\n\"మాంత్రికులలో వాంబీ తిరిగి రావా\nలనుకునే వాళ్ళు ఎవరైనా నీకు తెలుసా?\"\nఅని అతను డింగూను అడిగాడు.\n“చేంగీకి కుడి భుజమైన వోంగేచూ\nతప్ప అందరికీ వాంబీ తిరిగి రావాలనే !\nముఖ్యంగా, మా పాత నాయకుడి ప్రధాన\nమాంత్రికుడు సించూ అంటే ప్రజలకు\nచాలా అభిమానం,\" అన్నాడు డింగూ.\n\" అలా అయితే, ఉల్లిపాయ కోసి రసం\nతీసి, దానితో ఈ కాగితం మీద మీ భాషలో\nరాసి: ' వాంబీ సజీవుడు. అతన్ని\nనాయకుణ్ణి చెయ్యండి. ఇది గోడుడుదేవత\nఅలా గడ్డి కుచ్చుతో రాసి, కాగితం\nఆరబెట్టు. ఈ కాగితాన్ని తీసుకుపోయి\nమాంత్రికుడు సించూకు ఇయ్యి. గోడుడు\nదేవత తనకు కలలో కనిపించి తనను\nనీలి కొండకు వెళ్ళి, అక్కడ రాతినెర్రెలో,\nఉన్న కాగితం తెమ్మన్నాడనీ, తరవాత\nదానిని నిప్పు సెగకు చూపిస్తే అందులో\nతన ఆజ్ఞ ఉంటుందని చెప్పాడనీ సించూను\nప్రజలతో చెప్పమను. ఇది ప్రజలకు చెప్పే\nముందు సించూ వెళ్ళి ఈ కాగితాన్ని\nఆ కొండ మీద గుర్తుగా పెట్టాలి. సించూను\nనా దగ్గిరికి పంపు. నేను చెప్పినట్టు చేస్తే\nఏమి జరిగేదీ నేను ఆయనకు వివరంగా\nచెబుతాను.\" అన్నాడు వాంబీ.\nవాంబీ పథకం సవ్యంగా అమలు\nజరిగింది: సీంచూతో బాటు అనేక మంది\nమాంత్రికులు ప్రజలను వెంటబెట్టుకుని\nనీలి కొండ దగ్గిరికి వెళ్ళారు. అక్కడ సించూ\nచెప్పినట్టే కాగితం దొరికింది. దానితో జనం\nగోడుడుదేవత ఆలయానికి వచ్చి, నాయ\nకుడు మొదలైన వారి సమక్షంలో అగ్ని\nచేశారు. సీంచూ మంత్రాలు చదివాడు.\nకాగితాన్ని పెద్దలంతా పరీక్షించారు. దాని\nమీద ఏమీ లేదు. తరవాత ఆ కాగితాన్ని\nఅగ్నికి సమీపంగా పెట్టారు. కాగితం మీద\nగోధుమ రంగులో అక్షరాలు క్రమంగా\nప్రత్యక్షం కాసాగాయి.\n\"వాంబీ సజీవుడు. అతణ్ణి నాయకుణ్ణి\nచెయ్యండి. ఇది గోడుడుదేవత ఆజ్ఞ.\"\nఅది చూసి చేంగీ నిర్ఘాంతపోయాడు.\nఅతని భటులే అతన్ని, వోంగేచూ మాంత్రి\nకుకో చుట్టుముట్టి, బల్లాలు వారి మీదికి\nబారు చేశారు.\n.\nకాని వాంబీ ఎక్కడున్నాడు? నేను\nనా మంత్ర శక్తితో ఎప్పుడో చంపేశాను! \"\nఅని వొంగేచూ అరిచాడు.\n\" నేను చావలేదు. ఇక్కడే ఉన్నాను,\"\nఅంటూ వాంబీ ముందుకు వచ్చాడు.\n\"వాణ్ణి పట్టండి! మోసగాడు!\" అని\nచేంగీ అరిచాడు.\nసించూ ప్రశాంతంగా, \" ఇతను నిజంగా\nవాంబీ అయితే నేను ఇతను పుట్టినప్పుడు\nవేసిన రాచ ముద్ర ఎడమ చంక కింద\nఉంటుంది. అతను ఎడమ చెయ్యి ఎత్తితే\nకనిపిస్తుంది.\" అన్నాడు.\nవాంబీ ఎడమ చెయ్యి ఎత్తాడు. అతని\nచంక కింద కాల్చిన గుర్తు కనిపించింది.\nజనం హర్షధ్వానాలు చేశారు.\nచేంగీ, వోంగేచూ పారిపోవటానికి ప్రయ\nత్నించి జనానికి చిక్కిపోయారు.\n\"వాళ్ళను మన పొలిమేర నుంచి శాశ్వ\nతంగా బహిష్కరించండి,” అన్నాడు వాంబీ.",
            "book_page_end": 45
        },
        {
            "title": "ప్రత్యుపకారం",
            "book_page_start": 46,
            "pdf_page_start": 46,
            "pdf_page_end": 48,
            "author": "ఎం. కామేశ్వరరావు",
            "genre": "నీతి కథ",
            "moral": "నిస్వార్థంగా చేసిన సహాయానికి/ఉపకారానికి, కాలం గడిచినా, తెలియని మార్గంలోనైనా ప్రత్యుపకారం జరుగుతుంది.",
            "keywords": [
                "శివయ్య",
                "పంతులు",
                "ప్రత్యుపకారం",
                "సహాయం",
                "దయ్యం",
                "డబ్బు"
            ],
            "characters": [
                "శివయ్య",
                "గురవయ్య శెట్టి",
                "పంతులు (సాంబయ్య)",
                "ముసలావిడ"
            ],
            "locations": [
                "రావిచెట్టు",
                "పొరుగూరు"
            ],
            "content": "శివయ్య నడివయసు వాడు. ఆయనకున్న\nసంతానం ఒకే ఒక కుమార్తె. ఆమెకు పెళ్ళి\nచెయ్యాలి. పిల్ల పెళ్ళి చెయ్యాలంటే\nకనీసం వెయ్యి రూపాయలైనా ఉండాలి.\nశివయ్య దగ్గిర అంత డబ్బు లేదు. ఆయన\nచేసే ఉద్యోగం గురవయ్య శెట్టి దగ్గి ర\nఖాతా పుస్తకాలు రాయటం.\nశివయ్య తండ్రి తన కాలంలో బాగా\nఉన్నవాడే. దయాగుణం కలవాడు కావటం\nచేత ఊళ్ళో అందరికీ సహాయం చేసి\nఉన్నదంతా ఖర్చు చేసుకుని, ఆయన\nశివయ్యకు ఏమీ మిగలకుండా చేశాడు.\nఇప్పుడు శివయ్యకు ఉద్యోగం ఇచ్చిన గుర\nవయ్యశెట్టి కూడా శివయ్య తండ్రి సహా\nయంతో వ్యాపారం చేసి పైకి వచ్చినవాడే !\nశివయ్య తన కూతురికి పొరుగూళ్ళో\nసంబంధం చూశాడు. సంబంధం మంచిదే.\nకట్నం వెయ్యిరూపాయలు ఇచ్చుకోవాలి.\nతన తండ్రి వల్ల సహాయం పొందినవారు\nఊళ్ళో ఎందరో ఉండగా తనకు వెయ్యి\nరూపాయలు అప్పు పుట్టకపోతుందా అన్న\nధైర్యంతో శివయ్య ఆ సంబంధం నిశ్చయం\nచేసి, ముహూర్తం కూడా నిర్ణయించాడు,\nకాని ఎవరూ అప్పుగా కూడా శివయ్యకు\nఆర్థిక సహాయం చెయ్యలేదు. ఆఖరుకు\nగురవయ్య శెట్టి కూడా తన వల్ల కాదన్నాడు.\nశివయ్య నీరుకారిపోయాడు. నిశ్చయిం\nచిన సంబంధాన్ని వదులుకోవటం తప్ప\nఆయనకు మార్గాంతరం లేదు. కాని\nముహూర్తం పెట్టుకోవటం కూడా అయి\nపోయాక తాను వెనక్కు తగ్గటం మర్యాద\nకాదు. అందుచేత తన పరిస్థితి పెళ్ళి\nకొడుకు తరఫు వారికి వివరించి చెప్పి,\nచివరి నిర్ణయం వారినే చెయ్యనియ్యటం\nమేలని శివయ్యకు తోచింది. ఆయన పొరు\nగూరు వెళ్ళ నిశ్చయించుకున్నాడు.\nతన ప్రయాణం గురించి ఎవరికీ తెలి\nయటం గాని, తానై చెప్పటంగాని ఇష్టం లేక,\nశివయ్య ఇంకా ఝాము రాత్రి ఉందన\nగానే ఇంటి నుంచి బయలుదేరాడు. అసలే\nఅమావాస్య రాత్రి, డొంకదారి, నక్కలు\nఊళ పెడుతున్నాయి. గుడ్లగూబలు కూస్తు\nన్నాయి. గబ్బిలాలు నెత్తి మీదిగా ఎగురు\nతున్నాయి. కీచురాళ్ళ ధ్వని చాలా హెచ్చుగా\nఉన్నది. ఇప్పట్లో తెల్లవారదు. శివయ్యకు\nకొద్దిగా దయ్యాలభయం పట్టుకున్నది.\nఅదే క్షణంలో శివయ్య తనకు ముందుగా\nమరెవరో నడుస్తూ ఉండటం చూశాడు.\nఆ మనిషి చేతిలో ఒక సంచీ ఉన్నది.\nఆ మనిషిని చూడగానే శివయ్యకు ధైర్యం\nతిరిగి వచ్చింది. ఆయన చప్పట్లుచరిచి,\n\"ఎవరా వెళ్ళేది? ఎక్కడిదాకా?\" అని\nఅడిగాడు.\n.\nముందుపోయే మనిషి ఆగి, శివయ్య\nసమీపంలోకి రాగానే, “ నా పేరు పంతులు\nఅంటారు. నేను పొరుగూరు పోతున్నాను.\nమీ రెవరు?\" అని అడిగాడు.\n\" నా పేరు శివయ్య. నేనూ ఆ ఊరికే,\"\nఅన్నాడు శివయ్య.\nఇద్దరూ కలిసి నడక సాగించారు.\n\" ఆ ఊళ్ళో మీరు ఏం చేస్తూ ఉంటారు?\nమీ ఇల్లు ఎక్కడ?\" అని శివయ్య పంతు\nలును అడిగాడు.\n\"ప్రస్తుతం నాకు పని ఏమీ లేదు.\nమా ఇల్లు ఊరి మధ్య రావిచెట్టు కిందనే,\"\nఅన్నాడు పంతులు.\nశివయ్య పంతులుకు తన సమస్య వివ\nరంగా చెప్పుకుని, మా నాన్న మా ఊళ్ళో\n4.\nఎందరికో సహాయం చేసి బికారి అయి\nపోయాడు. కాని ఆయన సహాయం పొందిన\nవారు ఒక్కరూ అవసరానికి నన్ను ఆదుకో\nకుండా ఉన్నారు.\" అన్నాడు.\n\"అంతకన్న ద్రోహం ఉంటుందా?\nమీ ఊళ్ళో సాంబయ్యగారని ఉండేవారు.\nఆయన సహాయం పొంది ఎన్నో ఏళ్ళయినా\nనేను దాన్ని మరిచిపోలేను.\" అన్నాడు\nపంతులు.\nసాంబయ్య తన తండ్రేనని శివయ్య\nచెప్పబోతూ ఉండగా పంతులు శివయ్య\nచేతికి సంచీ ఇస్తూ, \"దీన్ని ఒక్క క్షణం\nపట్టుకోండి. ఇప్పుడే వస్తాను,\" అంటూ\nపొదల చాటుకు వెళ్ళాడు.\nఆయన తిరిగి వస్తాడని చాలాసేపు\nచూసి శివయ్య నిమ్మళంగా నడుస్తూ పొరు\nగూరు చేరుకున్నాడు.\nఅప్పటికి తెల్లవారవస్తున్నది. శివయ్య\nగ్రామంలో ప్రవేశించిన కొద్ది సేపట్లోనే\nరావిచెట్టూ, దాని కింద ఇల్లూ కనిపిం\nచాయి. ఇంటి ముందు అరుగు మీద ఒక\nముసలావిడ కూర్చుని ఉన్నది.\nపంతులుగారి ఇల్లు ఇదేనా, అమ్మా?\nఆయన కాస్త వెనకపడ్డాడు. నేను తొంద\nరగా పని చూసుకుని మా వూరు వెళ్ళాలి.\nఆయన సంచీ ఇక్కడ ఇచ్చిపోదామని\nఅడుగుతున్నాను,\" అన్నాడు శివయ్య\nముసలావిడతో.\n\" ఏ పంతులుగామా? పాతికేళ్ళ క్రితం\nపోయిన మా మామగారా?\" అన్నది ముస\nలావిడ. శివయ్య నిర్ఘాంతపోయాడు. తాను\nచూసినది దయ్యమా అనుకున్నాడు.\nశివయ్య పంతులిచ్చిన సంచీ నుంచి\nమూట ఒకటి పైకి తీశాడు. ఆ మూట\nవిప్పితే అందులో మూడువేల రూపాయల\nనగదు ఉన్నది.\n4.\nఅమ్మా, ఈ డబ్బు న్యాయంగా మీదే.\nతీసుకోండి.\" అన్నాడు శివయ్య.\n\"లేదు, నాయనా. పంతులు గారు\nఏకారణం చేతనో దాన్ని నీ కోసమే\nఇచ్చారు,” అన్నది ముసలావిడ.\nపంతులు ఒకప్పుడు తన తండ్రి నుంచి\nసహాయం పొందినట్టు చెప్పాడు. ఇది తనకు\nపంతులు చేసిన ప్రత్యుపకారమన్నమాట !\n\"అయినా, ఇంత డబ్బు నాకు అవసరం\nలేదు. ఇందులో సగం మీరు తీసుకోండి.,\"\nఅని శివయ్య. ఆవిడ వద్దంటున్నా, పది\nహేను వందలు ఆవిడ కిచ్చి మిగతాది\nతాను ఉంచుకున్నాడు.\nశివయ్య కూతురు పెళ్ళి నిర్విఘ్నంగా\nజరిగిపోయింది.",
            "book_page_end": 48
        },
        {
            "title": "అపనమ్మకం",
            "book_page_start": 49,
            "pdf_page_start": 49,
            "pdf_page_end": 50,
            "author": "బూర్లె నాగేశ్వరరావు",
            "genre": "హాస్యం/నీతి కథ",
            "moral": "ఇతరులను అపనమ్మకంతో చూడకూడదు. నిజమైన విశ్వాసం, తెలివితేటలు గొప్పవి.",
            "keywords": [
                "కొప్పిశెట్టి",
                "గోవిందుడు",
                "అపనమ్మకం",
                "వజ్రాలు",
                "దొంగలు",
                "తెలివి"
            ],
            "characters": [
                "కొప్పిశెట్టి (వ్యాపారస్థుడు)",
                "గోవిందుడు (జెట్టి/నౌకరు)"
            ],
            "locations": [
                "నగరము",
                "చెరువు"
            ],
            "content": "పూర్వం ఒక నగరంలో కొప్పిశెట్టి అనే\nవజ్రాల వ్యాపారస్థుడు ఉండేవాడు.\nఆయన తనకూ తన ఇంటికీ రక్షగా గోవిం\nదుడు అనే జెట్టిని నౌకరుగా నియమించు\nకున్నాడు. గోవిందుడు మహాబలశాలి.\nఅయితే శెట్టికి గోవిందుడి మీద నమ్మకం\nలేదు. ఎవరైనా వజ్రాలు బేరం చెయ్య\nటానికి తన వద్దకు వచ్చినప్పుడు శెట్టి\nగోవిందుణ్ణి ఏదో పని మీద ఎక్కడికైనా\nపంపేసేవాడు. తన వద్ద ఉన్న వజ్రాలు\nగోవిందుడి కంట పడితే, వాడు తనకే\nద్రోహం చేస్తాడని ఆయనకు భయం.\nకొంతకాలం గడిచినాక గోవిందుడు\nశెట్టికి తన మీద నమ్మకం లేదని గ్రహిం\nచాడు. అవకాశం దొరికితే శెట్టి కళ్ళు తెరి\nపించాలని వాడు అనుకున్నాడు.\nఒకనాడు శెట్టి లోపల భోజనం చేస్తున్న\nసమయంలో ఇద్దరు పెద్దమనుషుల లాటి\nవాళ్ళు లోపలికి వస్తూ, వసారాలో కూర్చుని\nఉన్న గోవిందుణ్ణి చూసి గతుక్కుమన్నారు.\nగోవిందుడు వాళ్ళను చూసి లేస్తూ,\n\"దయచెయ్యండి! దయచెయ్యండి!\"\nఅన్నాడు.\nఅందులో ఒకడు గోవిందుడి దగ్గిరికి\nవచ్చి, \"శెట్టిగారు ఏం చేస్తున్నారు?\" అని\nఅడిగాడు.\n“లోపల భోజనం చేస్తున్నారు,” అన్నాడు\nగోవిందుడు.\nఆ మనిషి గోవిందుడితో రహస్యంగా,\n\"శెట్టి వద్ద మొత్తం ఏ మాత్రం విలువ\nచేసే వజ్రాలున్నాయి? అపన్నీ ఎక్కడ\nఉంటాయి ? మాకు సహాయం చేశావంటే\nనీకు మాతోబాటు వాటాయిస్తాం.'' అన్నాడు.\nగోవిందుడు వారిద్దరి నీ పరకాయించి\nచూసి, \"ఒక్కక్షణం ఉండండి. అన్ని సంగ\nతులూ కనుక్కుని వస్తాను,\" అన్నాడు.\nవాడు లోపలికి వెళ్ళి, '\"అయ్యగారూ,\nవజ్రాలు కొనటానికి ఎవరో ధనికులు దూర\nదేశం నుంచి వచ్చారు. పెద్ద బేరంలాగుంది.\nత్వరగా రండి,\" అన్నాడు.\nశెట్టి ఈమాట వింటూనే భోజనం\nముగించి, చెయ్యి కడుక్కుని వచ్చి, \"నువు\nవాళ్ళను కూర్చోబెట్టి, మన ఊరి చెరువులో\nనీళ్ళు ఏ మాత్రం ఉన్నదీచూసిరా, వెళ్ళు.\"\nఅని గోవిందుడితో అన్నాడు.\n''అలాగే, బాబూ!\" అంటూ గోవిందుడు\nపెద్దమనుషులు చూస్తూండగానే బయటికి\nవెళ్ళిపోయాడు.\nఅదే సమయమనుకుని, పెద్దమనుడు\nల్లాగా వచ్చిన దొంగలిద్దరూ లోపల జొరపడి,\nశెట్టిని కాళ్ళూ, చేతులూ బంధించి, పెట్టె\nతెరిచి, అందులో ఉన్న వజ్రాలన్నీ\nసంచుల్లో నింపుకుని, “గోవిందా! గోవిందా!\"\nఅని కేకలు పెడుతున్న శెట్టి నోట గుడ్డలు\nకుక్కి, బయటికి జారుకున్నారు.\nగోవిందుడు ఆటేదూరం వెళ్ళలేదు.\nవాడు దొంగల కోసం కొద్ది దూరంలో కాపు\nవేసి ఉండి, వాళ్ళు కనిపించగానే, “పని\nపూర్తి అయిందా?\" అని అడిగాడు.\n\"అయింది. అయింది! ఇదుగో నీ వాటా!\"\nఅన్నారు దొంగలు.\n\"దొంగ వెధవల్లారా! వాటా తీసుకునే\nటందుకు నేను మీవంటి వాణ్ణి అను\nకున్నారా?” అంటూ గోవిందుడు సంచులు\nపట్టుకున్న వాణ్ణి మొహం పగిలేటట్టు\nకొట్టాడు. వాడు కిందపడి నెత్తురుకక్కాడు.\nగోవిందుడు సంచులు రెండూ తీసుకుని\nశెట్టి ఇంటికి వచ్చాడు.\nశెట్టి వాణ్ణి చూస్తూనే బావురుమని,\n\"వచ్చావా, గోవిందా ? నా సొత్తంతా దోచు\nకున్నారు,\" అంటూ మొత్తుకున్నాడు.\n\"వాళ్ళకు నేను తగిన బుద్ధి చెప్పాను.\nమీ సరుకంతా ఉన్నదో లేదో చూసుకోండి,\"\nఅంటూ గోవిందుడు సంచులను శెట్టి\nముందు పడేసి, శెట్టి కట్లు విప్పాడు.\nశెట్టి తన వజ్రాలన్నీ తిరిగి దొరికినట్టు\nతెలిసి, నువు ఇంత విశ్వాసపాత్రుడివని\nతెలీక నీకు ద్రోహం చేశానురా!\" అన్నాడు.",
            "book_page_end": 50
        }
    ],
    "statistics": {
        "total_stories": 12,
        "author_counts": {
            "చందమామ బృందం": 6,
            "కొమ్ముల గణేశ్వర రావు": 1,
            "వలమేటి సుందరరామయ్య": 1,
            "బి. సుమిత్రాదేవి": 1,
            "ఏ. సి. సర్కార్, ఐంద్రజాలికుడు": 1,
            "ఎం. కామేశ్వరరావు": 1,
            "బూర్లె నాగేశ్వరరావు": 1
        },
        "genre_counts": {
            "సంపాదకీయం": 1,
            "నీతి శ్లోకాలు": 1,
            "చారిత్రక కథ": 1,
            "ధారావాహిక/సాహసం": 1,
            "బేతాళ కథ": 1,
            "చిన్న కథ": 1,
            "నీతి కథ": 2,
            "చారిత్రక అంశం": 1,
            "ధారావాహిక/ఫాంటసీ": 1,
            "సాహసం/రాజకీయ కథ": 1,
            "హాస్యం/నీతి కథ": 1
        }
    }
}