{
    "book_id": "చందమామ_1985_08",
    "stories": [
        {
            "title": "చందమామ కబుర్లు",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "సమాచారం",
            "moral": "చందమామ బృందం",
            "keywords": [
                "చిలుక",
                "దొంగలు",
                "కరిగిపోయే లోహం",
                "ద్వారకానగరం",
                "పురావస్తు శాఖ"
            ],
            "characters": [],
            "locations": [
                "న్యూహాంప్ షైర్",
                "ద్వారకానగరం",
                "సముద్రం"
            ],
            "content": "దొంగలను పట్టిన చిలుక\nఒక సంపన్న గృహంలో ఒకసారి పెద్ద దొంగతనం జరిగింది. దొంగ\nతనం ఎవరు చేశారో ఎవరికీ అంతుబట్టలేదు. ఆ ఇంటి యజమానురాలు\nసాకుతూన్న చిలుక, \"రోనీ ఇటురా, రాబర్ట్ ఇలారా,” అని పలకడం\nగమనించి, పోలీసులకు తెలియజేసింది. బందిపోట్లుగా పోలీసు రికార్డు\nలలో నమోదు అయి ఉన్న రోనీ, రాబర్ట్ అనేవాళ్ళను, పోలీసులు\nఅరెస్టు చేశారు. ఇంట్లో ఎవరూ లేరని ఆ దొంగలిద్దరూ, ఒకరినొకరు\nగట్టిగా పిలవడం విన్న ఆ చిలుక, ఆ మాటలనే వల్లించసాగింది:\n\nకరిగిపోయే లోహం\nన్యూహాంప్ షైర్ లోని ఒక కంపెనీ, కొత్తలోహాన్ని కనుగొన్నది.\nఇది లోహమే అయినా నీళ్ళలో పడవేసినట్టయితే, పన్నెండు నిమిషా\nలలో కరిగిపోయి, ఉన్నచోటు తెలియకుండా పోతుంది :\n\nమునిగిపోయిన నగరం\nశ్రీకృష్ణుడి నిర్యాణం తరవాత ద్వారకానగరం సముద్రమయమై\nపోయినట్టు మహాభారతం చెబుతున్నది. ఇటీవల డా॥ ఎస్. ఆర్. రావు\nనాయకత్వంలో జరిగిన పురావస్తు శాఖ త్రవ్వకాల పరిశోధనలు—\nనిజంగానే క్రీ॥పూ॥ 1500 సంవత్సరానికి చెందిన పురాతన నగరం\nసముద్రంలో మునిగిపోయినట్టు తెలియజేస్తున్నవి :\n\nమీకు తెలుసా?\n1. భూమి గుండ్రంగా ఉన్నదని తన విశ్వా\nసాన్ని మొట్టమొదట వ్యక్తం చేసిన\nవారెవరో మీకు తెలుసా?\n2. మొట్టమొదటిసారిగా భూమి చుట్టుకొల\nతను లెక్కగట్టిన వారెవరు ?\n3. ధ్రువప్రాంతాలలోకన్నా భూమధ్యరేఖకు\nసమీపంలో వస్తువులబరువు తక్కువగా\nఉంటుంది, ఎందువల్ల ?\n4. ప్రపంచంలో కెల్లా పెద్దదైన కృత్రిమ రేపు\nపట్టణం ఎక్కడున్నదో మీకు తెలుసా?\n5. ప్రపంచంలో కెల్లా పెద్ద ఎడారి సహారా.\nమరి రెండవ పెద్ద ఎడారి ఎక్కడ ఉన్నది?\n(సమాధానాలు 65 వ పేజీలో)",
            "book_page_end": 9
        },
        {
            "title": "పురాణగాథలు: అజామిళుడు",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథ",
            "moral": "అంతిమ ఘడియల్లో కూడా భగవంతుని నామాన్ని స్మరించడం పాపవిముక్తిని కలిగిస్తుంది.",
            "keywords": [
                "అజామిళుడు",
                "నారాయణ",
                "విష్ణుదూతలు",
                "యమభటులు",
                "పశ్చాత్తాపం"
            ],
            "characters": [
                "అజామిళుడు",
                "విష్ణుదూతలు",
                "యమభటులు"
            ],
            "locations": [
                "కన్యాకుబ్జం",
                "గంగాతీరం"
            ],
            "content": "పూర్వం ఒకప్పుడు కన్యాకుబ్జంలో అజామిళు డనే బ్రాహ్మణుడు ఉండేవాడు. బాల్యంలో అతడు\nసత్ప్రవర్తన, సదాచారం కలిగి ఉండేవాడు. యుక్తవయస్కుడయాక, ఒకనాడు అతడు పువ్వులు\nకోసుకురావడానికి పుష్పవనానికి పోయి తిరిగివస్తూ, దారిలో మద్యపానం, జూదం మొదలైన దుర్వ్యసనా\nలకు బానిసలై విచ్చలవిడిగా ప్రవర్తించే కొందరిని చూశాడు.\n\nక్షణం నుంచీ అతడి మనసు కూడా పెడమార్గం పట్టింది. ఇల్లూవాకిలీ వదిలిపెట్టి, కల్లు\nఅమ్ముతూ ధర్మవిదుద్ధమైన పనులుచేసే ఒక స్త్రీని పెళ్ళాడి విలాస జీవితం సాగించాడు. వాళ్ళకు ఎనిమిది\nమంది సంతానం కలిగారు. ఆఖరివాడికి, నారాయణుడని పేరు పెట్టుకున్నారు.\n\nఅజామిళుడు వృద్ధుడై జబ్బు చేసి మంచం పట్టి అవసానదశకు వచ్చాడు. అతని కళ్ళకు యమ\nభటులు కనిసించారు. అప్పుడతడు మరణభయంతో, తన ప్రియమైన చిన్నకొడుకు కోసం, \"నారాయణాః\nనారాయణా:'' అని అరిచాడు. ఆ మాటలు విష్ణుదూతల చెవుల్లో పడగానే. వాళ్ళు వచ్చి మరుక్షణమే\nఅజామిళుడి సమక్షంలో వాలారు. ఆ సమయంలో అక్కడ ఉన్న యమభటులకూ, విష్ణుదూతలకూ\nమధ్య అజామిళుడిని యమలోకానికి తీసుకుపోవడమా? లేక విష్ణులోకానికి తీసుకుపోవడమా అన్న\nవిషయం మీద వాదప్రతివాదాలు బయలుదేరాయి. స్పృహకోల్పోయి ఉన్నప్పటికీ, వారి మాటలన్నీ\nఅజామిళుడికి మెల్లగా వినిపించాయి. ఆ మాటలు విని తానెంతటి పావజీవికం గడిపిందీ తలుచుకుని,\nఅతడు పశ్చాత్తాపం చెందాడు.\n\nఆఖరికి, \"ఇతడు విష్ణుభక్తుడయే ఉంటాడు. మేమే పొరబాటున ఇక్కడికి వచ్చి ఉంటాము,”\nఅని యమభటులు అక్కడి నుంచి వెళ్ళి పోయారు. మరణఘడియలు దాటిపోగానే అజామిళుడు చావు\nనుంచి బయటపడి క్రమంగా కోలుకోసాగాడు.\n\nఅప్పటి నుంచి అజామిళుడి జీవితంలో పెద్ద మార్పు వచ్చింది. తన కొడుకును ఒక్కసారి,\n\"నారాయణా!\" అని పిలిచినందుకే విష్ణుదూతలు రావటం తలుచుకొని, దేవుడి అపారమైన ప్రేమకు\nపరమానందం చెందాడు. శేషజీవితాన్ని దైవభక్తితో, ధర్మచింతనతో, సదాచారంతో గడిపి, గంగాతీరంలో\nబౌతికకాయాన్ని వదిలి విష్ణులోకాన్ని చేరాడు :",
            "book_page_end": 10
        },
        {
            "title": "కంచుకోట-10",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "జానపద కథ",
            "moral": "ఆపదలో ధైర్యంగా, తెలివిగా వ్యవహరించడం విజయానికి దారి తీస్తుంది.",
            "keywords": [
                "చంద్రవర్మ",
                "గండభేరుండ పక్షులు",
                "శంఖుడు",
                "మాంత్రికుడు",
                "అగ్నిపక్షి"
            ],
            "characters": [
                "చంద్రవర్మ",
                "శంఖుడు",
                "కాపాలిని",
                "అగ్నిపక్షి",
                "గండభేరుండ పక్షులు"
            ],
            "locations": [
                "వింతవృక్షం",
                "సరస్సు",
                "శంఖుడి కొండ"
            ],
            "content": "[ చీకటి పడిన తరవాత చెట్టుకొమ్మల్లో నిద్రిస్తున్న చంద్రవర్మ గండభేరుండ పక్షులు\nరేపిన గాలికి, అక్కడినుంచి ఎగిరివచ్చి, ఒక పక్షి వెన్నుమీద పడిపోయాడు. ఒక రాత్రి\nవేళ ఒక అగ్నిపక్షి అక్కడికి వచ్చి, గండభేరుండ పక్షులను, మంత్రగత్తె కాపాలినిని\nపట్టుకుని శంఖుడి దగ్గిరకు తేవలసిందిగా కోరింది. అవి అంగీకరించాయి. తరువాత—]\nఅగ్నిపక్షి గండభేరుండ పక్షులతో జరిపిన\nసంభాషణ అంతా అతి శ్రద్ధగా విన్న\nచంద్రవర్మకు ఎక్కడలేని ఆనందమూ\nకలిగింది. కాలనాగు సహాయంవల్ల తను\nవింతవృక్షం నుంచి పండు కోసుకు\nతినటంవల్లనే, తన కీనాడు పక్షుల భాష\nతెలియటం సంభవించింది. అందువల్ల\nతను నూరు యోజనాల దూరంలో వున్న\nశంఖుడిని చేరటానికి కాలి నడకను\nబయలుదేరి నానా ప్రమాదాలకూ లోను\nకాకుండా, యీ గండభేరుండ పక్షి\nఈకలలో దాక్కుని సునాయాసంగా\nఅక్కడికి చేరవచ్చు.\nఅనుకోకుండా తనకు పట్టిన యీ\nఅదృష్టాన్ని తలుచుకుని చంద్రవర్మ\nఎంతో పొంగిపోయాడు. ఎప్పుడు తెల్ల\nవారుతుందా, ఎప్పుడు గండభేరుండ\nపక్షులతోపాటు తాను కూడా నూరు యోజ\nనాల దూరం ఎగిరి శంఖుడు వుండే కొండ\nచూస్తానా అని అతడు ఆత్రపడసాగాడు.\nకాపాలిని ని\nచేజిక్కించుకునేందుకు\nశంఖుడు ప్రయోగించనున్న కపటో\nపాయం తప్పక వమ్ము కాగలదని అతడు\nభావించాడు. కాపాలిని అంత అమాయకు\nరాలు కాదు. బహుశా ఆమె తనను పట్ట\nవచ్చిన గండభేరుండ పక్షులను కాల\nసర్పానికి ఆహారంగా వేసి తీరుతుంది.\nచంద్రవర్మ యిలాంటి ఆలోచనలతో\nసతమతమవుతూండగానే భళ్ళున తెల్ల\nవారింది. గండభేరుండ పక్షులు సూర్య\nకిరణాలు మీద పడగానే కళ్ళు తెరిచి,\nరెక్కలల్లల్లాడించి గాలిలోకి లేచినై. పక్షి\nవెన్నుమీది ఈకలలో దాగివున్న చంద్ర\nవర్మ అవి ఉత్తర దిక్కుకేసి పోతున్నట్టు\nగ్రహించి చాలా ఆనందపడ్డాడు.\nచూస్తూండగానే కొండలూ, నదులూ,\nఅడవులూ దాటి గండభేరుండ పక్షులు\nఒకానొక కొండను సమీపిస్తున్నవి. వాటి\nసంభాషణను బట్టి, ఆ కొండ శంఖుడు\nవుండేదని చంద్రవర్మ గ్రహించాడు.\nహఠాత్తుగా చంద్రవర్మ దాగి వున్న\nగండభేరుండ పక్షి కిందికి చూసి, రెండవ\nపక్షితో, \"మిత్ర మా, ఈ సరస్సు\nచూశావా? అదుగో! ఏనుగంత లావున్న\nమొసలి! మొసలి మాంసం తిని చాలా\nరోజులైంది!\" అంటూ చటు క్కు న\nసూటిగా కిందికి తిరిగి బాణంలా నిలువునా\nసరస్సుకేసి దూకింది.\nఇంత హఠాత్తుగా తను వున్న గండ\nభేరుండపక్షి సూటిగా కిందికి వాలేసరికి\nచంద్రవర్మ ఒక్కక్షణం తబ్బిబ్బయి\nపోయి, తను పట్టుకున్న ఈకలను వదిలి\nవేశాడు. మరుక్షణం అతడు పక్షి మీది\nనుంచి పక్కకు దొర్లి, తలకిందులుగా\nగాలిలో తేలిపోతూ వేగంగా కింద ఉన్న\nసరస్సులోకి పడసాగాడు.\nచంద్రవర్మ తన వీపు మీది నుంచి\nజారి సరస్సులోకి పడిపోతూండడం గండ\nభేరుండ పక్షికి తెలియదు. అది తన\nదృష్టిని నీటి మీద తేలుతూన్న పెద్ద\nమొసలి వైపుకు కేంద్రీకరించింది. చంద్ర\nవర్మ దృష్టి కూడా ఆ మొసలికేసే ప్రస\nరించింది. తను గండభేరుండ పక్షికో లేక\nసరస్సులోని మొసలికో ఆహారం అయి\nపోతానని అతడు నిశ్చయించుకుని ఆపాద\nమస్తకం వణికిపోసాగాడు. ఇంతలో\nసరస్సులో నుంచి పెద్ద జలధార ఒకటి\nతాడి చెట్టు ప్రమాణంలో ఆకాశంకేసి\nలేచింది. దభీమంటూ నీట పడిపోతూన్న\nచంద్రవర్మ తల పక్కకు తిప్పి అటుకేసి\nచూశాడు.\nగండభేరుండ పక్షి దిక్కులు పిక్క\nటిల్లేలా పెద్దగా కేకవేస్తూ పైకి ఎగిరి\nపోతున్నది. దాని గోళ్ళ మధ్య మొసలి\nవిలవిలా తన్నుకుంటున్నది.\nచంద్రవర్మ యీ దృశ్యాన్ని కనురెప్ప\nపాటు కాలం మాత్రమే చూడగలిగాడు.\nమరుక్షణం అతడు సరస్సులో బుడుంగు\nమంటూ మునిగిపోయాడు. కొద్దిసేపటి\nతరవాత అతడు తెప్పరిల్లి నీటిపైకి లేస్తూ,\nసరస్సుకేసి కలయ చూసేసరికి చిన్నా\nపెద్ద మొసళ్ళు కొన్ని చెల్లా చెదరుగా\nయీదుకుంటూ దూరంగా పారిపోవటం\nకనిపించింది.\nఇదీ ఒక విధంగా నా మేలుకే జరి\nగింది, అనుకున్నాడు చంద్రవర్మ. గండ\nభేరుండ పక్షులను చూసిన భయంలో\nమొసళ్లు ఆ ప్రాంతాన్నుంచి పారిపోతు\nన్నవి. ఆలా కాకపోతే యీసరికి అవి\nతనను చుట్టుముట్టి, చెయ్యీ, కాలూ,\nతలా దొరకపుచ్చుకుని తన శరీరాన్ని\nఛిన్నాభిన్నం చేసి వుండేవి.\nచంద్రవర్మ ప్రాణాపాయం నుంచి\nబయటపడ్డాననే ధైర్యంతో గబగబా\nయీ దు కుంటూ సరస్సు ఒడ్డుకేసి\nపోసాగాడు. ఆ సరస్సు ఒడ్డున గుబురుగా\nపెరిగిన చెట్లు వున్నవి. ఒకసారి తను\nఆ ప్రాంతాన్ని చేరుకుంటే, మాంత్రికు\nడైన శంఖుడి భృత్యుల కంట పడకుండా\nగుబురుచెట్ల మాటున దాక్కోవచ్చునని\nఅతడు భావించాడు.\nఇంకా ఒడ్డు ఇరవై ముప్ఫై గజాల\nదూరం వుందనగా, చంద్రవర్మకు అల్లంత\nదూరంలో నీరు అల్లకల్లోలం అవటం కన\nబడింది.\nఆ వెంటనే పెద్దగా నోరు తెరిచిన ఒక\nమొసలి తోకతో నీటిని చిందరవందర\nచేస్తూ వేగంగా అతడికేసి రాసాగింది.\nచంద్రవర్మ ఒక్క తృటి కాలం\nస్తంభించిపోయాడు. శరీరం ఏదో పెద్ద\nరాయి కట్టినట్టు నీటి అడుగుకు గుంజుకు\nపోసాగింది.\nమరుక్షణం అతడు భీతితో కెవ్వుమని\nకేక పెట్టి ఎక్కడలేని సత్తువా తెచ్చుకుని\nఒడిసెల నుంచి విసిరిన రాయిలా దూసు\nకుంటూ పోయి ఒడ్డు మీద పడ్డాడు.\nఅతణ్ణి అప్పడం ముక్కలా నమిలి\nమింగదలచిన మొసలి కొంచెం\nస్యంగా ఒడ్డు చేరింది. కాని, యీలోపలే\nచంద్రవర్మ నీటిలో నుంచి లేచి గుబురు\nచెట్లలోకి పరిగెత్తాడు. మొసలి అతడు\nపరిగెత్తిన వైపుకే కోరలు చాస్తూ కొంచెం\nసేపు చూసి, నిరాశతో తలను నీటముంచి\nయీదుకుంటూ సరస్సు మధ్యకు వెళ్ళి\nపోయింది.\nచంద్రవర్మ ఆయాసంతో రొప్పుతూ\nఒక చెట్టు బోదెకు ఆనుకుని కొంచెంసేపు\nవిశ్రమించాడు. తరవాత అతడికి తన\nకత్తి సంగతి గుర్తుకొచ్చింది. గండభేరుండ\nపక్షి మీది నుంచి సరస్సులోకి పడిపోయి\nనప్పుడు, తను దానిని పోగొట్టుకున్నానేమో\nఅని అతడు భయపడ్డాడు. ఆ వెంటనే\nఅతడు తన ఒరకేసి చూసుకున్నాడు.\nఒర నుంచి కత్తి కొంచెం బయటికి వచ్చి\nవున్నది. చంద్రవర్మ కత్తిని బయటికి\nలాగి ఒరలో చేరిన నీటిని కింద పార\nపోసి, తృప్తిగా కత్తిని తిరిగీ ఒరలో\nపెట్టాడు.\n\" ఇంతవరకూ నేను అదృష్టవంతుణ్ణి.\nనూరు యోజనాల దూరం మార్గప్రయాస\nలేకుండా అధిగమించగలిగాను.\nసరస్సులో పడి మొసళ్ళకు ఆహారం\nకాకుండా బయటపడ్డాను. ఆత్మరక్షణకు\nఉపకరించే ఒకే ఒక ఆయుధం- నా\nకత్తిని జారవిడుచుకోలేదు. ఇక యిప్పుడు\nకర్తవ్యం?'' అనుకుంటూ చంద్రవర్మ\nలేచి నిలబడి కొంచెం దూరం నడిచి\nగుబురు చెట్లను జాగ్రత్తగా పక్కకు\nవత్తిగించి దృష్టిని ముందుకు సారిం\nచాడు. ఎదురుగా— బహు సమీపంలో\nఒక ఎత్తయిన కొండ. ఆ కొండ శిఖరం\nమొన తేలినట్టు, బొంగరం ముక్కులా\nవున్నది. అది అక్కడినుంచి దిగువకు\nకొంచెం కొంచెమే పరుచుకుపోతూ, సమ\nతలాన్ని చేరేసరికి చాలా వెడల్పుగా\nతయారైంది. దూరం నుంచి చూస్తే\nఆ కొండ తలకిందులుగా పెట్టిన బొంగ\nరంలా కనబడుతున్నది.\n\" ఇది మాంత్రికుడైన శంఖుడు వుండే\nకొండ. నేను దాని దాపులకు చేరాను.\nనాక్కావలసింది ఆ మాంత్రికుడి పూజా\nగృహంలో వున్న అపూర్వశక్తులు గల\nశంఖం. ఆ శంఖం ఒక నాగుబాము\nమెడలో వేలాడుతూ వుంటుంది. ఆ నాగు\nబాము గోడకు వున్న ఒక మేకుకు\nవేలాడుతూ వుంటుంది. నేను ఆ శంఖాన్ని\nతస్కరించి తీసుకుపోయి కాపాలినికి\nయివ్వాలి. భేష్, యింతవరకూ అంతా\nసవ్యంగానే వున్నది. ఆ శంఖాన్ని\nచేజిక్కించుకోవటం ఎలా?\"\nచంద్రవర్మ యీ విధంగా లోలో కొంత\nసేపు మథనపడి పెద్దగా నిట్టూర్చాడు.\nకాపాలినికి మాట యిచ్చి అతడు శంఖుడు\nవుండే కొండ ప్రాంతానికి బయలుదేరి\nనప్పుడు, అతణ్ణి బాధించిన సమస్య\nఒక్కటే — అది నూరు యోజనాలు నడిచి\nఆ కొండను చేరటం ఎలానా అని. కాని,\nతీరా యిప్పుడు ఆ కొండను చేరింతరవాత,\nఆ శంఖాన్ని చేజిక్కించుకోవటం ఎలా\nసాధ్యమవుతుందా అన్న సమస్య అతణ్ణి\nబాగా కలవరపరచసాగింది.\nచంద్రవర్మ యిలాంటి తెగని సమస్య\nలతో కిందుమీదవుతుండగా హఠాత్తుగా\nఅతడి కర్ణపుటాలు బద్దలయేలా పెద్ద కేక\nవినబడింది. చంద్రవర్మ ఉలిక్కిపడ్డాడు.\nఅంతలో భీతికొల్పే ఆ కేక మరోసారి విని\nపించింది. ఈసారి చంద్రవర్మ ఆ కేక\nఎవరిదో గుర్తించాడు. ఆ చుట్టుపక్కల\nవున్న చెట్లగుంపుల్లో నుంచే ఆ కేక విన\nవస్తున్నది. అది అగ్నిపక్షి వేసే కేక. గత\nరాత్రి అది గండభేరుండ పక్షుల తో\nమంతనాలాడి తీరా ఎగిరిపోయే ముందు\nఅలాగే కేక పెట్టింది.\nఇప్పుడు తను మాంత్రికుడైన శంఖుడి\nనివాస ప్రాంతాల వున్నాననీ, అతడి సేవ\nకుల నుంచి గానీ, లేక అతడినుంచి గానీ\nతనకు కీడు కలిగే అవకాశం వున్నదనీ\nచంద్రవర్మ గ్రహించాడు. ఆ వెంటనే\nఅతడికి అగ్నిపక్షికి పగటివేళ కళ్ళు కన\nబడవన్న సంగతి గుర్తుకొచ్చింది. అందు\nవల్ల తనకు దాని నుంచి ప్రమాదం వచ్చే\nఅవకాశం లేదు. కాని, శంఖుడి యితర\nభృత్యుల మాటేమిటి ?\nచంద్రవర్మ యిలాంటి భయాలతో\nకొంచెంసేపు బాధపడి, చివరకు ఒక విధ\nమైన మొండిధైర్యం తెచ్చుకున్నాడు. తను\nతగిన జాగరూకతతో వుండటం తప్ప,\nఎప్పుడో రానున్న ప్రమాదాన్ని గురించి\nయిప్పటి నుంచే దిగులుపడటం వృధా\nఅని తేల్చుకున్నాడు. ఆ వెంటనే అతడి\nమనసులో ఎక్కడలేని ధీమా, శరీరంలో\nఎక్కడలేని సత్తువా, ఉత్సాహం పరవళ్ళు\nతీసింది.\nచంద్రవర్మ తను వున్న తోటలో\nఅక్కడా యిక్కడా వెతికి తనకు నచ్చిన\nపండ్లూ ఫలాలూ కావలసినన్ని కోసుకు\nతిని సరస్సులోకి ప్రవహిస్తున్న ఒక\nసెలయేటిలో తియ్యని నీరు తాగాడు.\nతరవాత అతడు గుబురుగా వున్న ఒక\nచెట్టు మీదికి ఎక్కి ఆ కొమ్మలా రెమ్మల\nచాటున తృప్తిగా పడుకుని, ఎప్పుడు\nచీకటి పడుతుందా అని ఆదుర్దాగా ఎదురు\nచూడసాగాడు. చీకటి పడిన తరవాత\nమాత్రమే తను శంఖుడు వుండే కొండ\nఎక్కటం క్షేమకరమని అతడు నిర్ణయించు\nకున్నాడు.\nప్రయాణ బడలికవల్లా, మితిమీరిన\nఆదుర్దావల్లా చంద్రవర్మకు కొద్దిసేపటికే\nచెట్టుకొమ్మల్లో నిద్ర పట్టిపోయింది.\nసూర్యుడు ఆకాశం మధ్యకు వచ్చి\nనప్పుడు కూడా వత్తుగా వున్న చెట్టు\nఆకుల చాటున వుండటంవల్ల అతడి మీద\nఎండ పొడ పడలేదు. ఆ కారణంవల్ల\nసూర్యాస్తమయమై క్రమంగా చీకటి\nకమ్ముకున్నా, అతడు యింకా మైమరిచి\nనిద్రపోతూనే వున్నాడు.\nహఠాత్తుగా ఒక రాత్రివేళ చంద్రవర్మ\nఉలిక్కిపడి కళ్ళు తెరిచాడు. చుట్టూ\nకటిక చీకటి. సమీపంలోని సరస్సు నుంచి\nచిన్న చిన్న ధ్వనులు వినిపిస్తున్నవి. గాలి\nతాకిడికి తోటలోని చెట్లకొమ్మలు ఒకదాని\nకొకటి ఒరుసుకుని కిర్రుకిర్రుమంటూ\nశబ్దిస్తున్నవి. ఎక్కడా మనుష్య సంచారం\nలేదు.\n\" బాగా పొద్దుపోయినట్టున్నది. ఇదే\nమంచి అదను. ఇక ఒకక్షణం కూడా\nఆలస్యం చేయ కుండా కొండ ఎక్కి\nశంఖుడి మంత్రగృహం సంగతేమిటో\nతేల్చుకుంటాను,\" అనుకుంటూ చంద్ర\nవర్మ చెట్టు మీది నుంచి దిగి ఒకసారి\nఒళ్ళు విరుచుకుని, ఒరలోని కత్తికేసి\nఓమారు చూసుకుని బయలుదేరాడు.\nచంద్రవర్మ చీకటిలో నేలబారుగా\nవున్న చెట్లకొమ్మలనూ, చిన్న చిన్న పొద\nలనూ జాగ్రత్తగా తప్పుకుంటూ కొండకేసి\nకొంతదూరం నడిచాడు. అతడి కళ్ళు ఆ\nగాఢాంధకారంలో అగ్నిపక్షి కోసం వెతుకు\nతున్నవి. తనకు ముందుగా రానున్న\nప్రమాదం దానినుంచే అని అతడి కెందు\nకనో అనుమానంగా వున్నది. ఆ పక్షిగాని\nఈ సమయంలో, ఆ చాయల లేకుండా\nవుంటే, తను సురక్షితంగా శంఖుడి మంత్ర\nగృహంలో ప్రవేశించగలనన్న నమ్మకం\nఅతడికి కలిగింది.\nచంద్రవర్మ కొండ అడుగును సమీ\nపించబోతున్నంతలో, అతడికి దాపులనే\nవున్న ఒక ప్రదేశం నుంచి చిన్న\nమూలుగూ, ఆ వెంటనే, \"వర్మా!”\nఅన్న సన్నని పిలుపూ వినిపించినై.\nచంద్రవర్మ ఆ గొంతు ఎవరిదో చప్పున\nగ్రహించాడు. అతడు, \" కాపాలినీ !\"\nఅంటూ పిలుపు వచ్చిన వైపుకు\nవేగంగా నడిచాడు. —(ఇంకా వుంది)",
            "book_page_end": 18
        },
        {
            "title": "వరపరీక్ష",
            "book_page_start": 19,
            "pdf_page_start": 19,
            "pdf_page_end": 23,
            "author": "చందమామ బృందం",
            "genre": "బేతాళ కథ",
            "moral": "వ్యక్తిగత పట్టుదల విజయాన్ని సాధించినా, ఇతరుల నిజమైన ప్రేమను, సంతోషాన్ని గౌరవించడం గొప్ప ధర్మం. వరపరీక్ష అంటే బలపరీక్ష కాదు.",
            "keywords": [
                "విక్రమార్కుడు",
                "బేతాళుడు",
                "కృతవర్మ",
                "కోయపిల్ల",
                "మల్లయుద్ధం"
            ],
            "characters": [
                "విక్రమార్కుడు",
                "బేతాళుడు",
                "కృతవర్మ",
                "కోయపిల్ల",
                "కోయరాజు",
                "దీపుడు"
            ],
            "locations": [
                "స్వర్ణపురం",
                "అరణ్యం",
                "కోయరాజ్యం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, “రాజా,\nఈ అపరాత్రివేళ నువ్వు యింతగా శ్రమ\nపడుతున్నది, నీ స్వార్థం కోసమా, లేక\nపరోపకారం కోసమా అన్న అనుమానం\nకలుగుతున్నది. ఒక వేళ స్వార్థం కోసమే\nఅయితే, దక్కినఫలాన్ని కృతవర్మ లాగా\nయితరులపరం చెయ్యకు. నీకు శ్రమ\nతెలియకుండా వుండేందుకు, అతడి కథ\nచెబుతాను, విను,'' అంటూ యిలా చెప్ప\nసాగాడు:\n\nస్వర్ణపురరాజు కృతవర్మ యువకుడు.\nఆయన ఒకసారి వేటకు వెళ్లి, అరణ్యంలో\nదారితప్పాడు. కొంతసేపటికి ఆయనకు\nవిపరీతంగా దాహం వేసింది. ఆ సమ\nయంలో ఒక కోయయువతి కృతవర్మ\nకంటబడింది. ఆమె అపురూప సౌందర్య\nవతి. ఆమె అందాన్ని చూసి దాహం\nసంగతి మరిచిపోయి, కృతవర్మ ఆమె కేసి\nచూస్తూ వుండిపోయాడు. ఆమె కూడా\nఆయన కేసి చూస్తూ నిలబడిపోయింది.\nకొంత సేపటికి కృతవర్మ తేరుకుని,\nదాహం అని కోయయువతికి సైగచేసి\nచెప్పాడు. ఆమె వెళ్ళి ఒక తామరాకు\nదొన్నెలో నీళ్ళతోపాటు తండ్రిని కూడా\n. వెంటబెట్టుకు వచ్చింది.\nకృతవర్మ మంచినీళ్ళు తాగేవరకూ\nఆగి, కోయపిల్ల తండ్రి ఆయనను గురించిన\nవివరాలడిగాడు. రాజు తనను గురించి\nచెప్పుకుని, \"నేనీపిల్లను ప్రేమించాను.\nనువ్వొప్పుకుంటే పెళ్ళి చేసుకుని, నా\nరాజ్యానికి తీసుకువెళతాను. ఈమె\nదేశానికి రాణి అవుతుంది.\" అన్నాడు.\nదానికి కోయపిల్ల తండ్రి, “నేను కోయ\nరాజును. నా కూతురును వివాహమాడిన\nవాడు, యిక్కడే వుండి కోయరాజ్యా\nన్నేలుకోవాలి,” అన్నాడు.\nరాజుకు నిరాశకలిగింది. కోయపిల్ల\nకోసం నాగరకప్రపంచాన్ని వదులుకుని,\nఈ ఆటవికులమధ్య జీవించలేడు.\nఇప్పుడేం చేయడమా అని కృతవర్మ\nఆలోచిస్తూండగా, కోయపిల్ల తండ్రితో,\n\"నాన్నా, నేనొక్కసారి,\nమాట్లాడతాను,” అన్నది.\nతండ్రి సరేనన్న మీదట ఆమె, రాజును\nకొంచెం దూరంగా తీసుకుపోయి, \"నువ్వీ\nపెళ్ళికి ఒప్పుకో. ఒకసారి కోయ\nరాజువైనాక, నువ్విక్కడ మరొక రాజును\nనియామకం చేసి, నన్ను నీ రాజ్యానికి\nతీసుకుపోవచ్చు\" అని చెప్పింది.\nకోయపిల్ల కూడా తనను ప్రేమిస్తున్న\nదన్న నమ్మకం కలిగింది, రాజుకు.\nఆయన ఆమె తండ్రికి తాను పెళ్ళికి\nసిద్ధం అని చెప్పాడు.\n“అయితే, వరపరీక్షకేర్పాట్లు చేస్తాను!\"\nఅన్నాడు కోయరాజు.\n\"వరపరీక్ష ఏమిటి ?\" అన్నాడు కృత\nవర్మ ఆశ్చర్యపోతూ.\nకోయపిల్లను పెళ్ళాడదలచిన యువ\nకులమధ్య మల్లయుద్ధపోటీలు జరుగుతవి.\nవాటిలో అందర్నీ జయించినవాడినే,\nకోయపిల్ల పెళ్ళాడుతుంది. ఇందుకు\nకృతవర్మ అంగీకరించాడు.\nమర్నాడే పోటీలు జరిగినవి. రాజుతో\nకలిపి కోయపిల్లను పెళ్ళాడడానికి వచ్చిన\nవాళ్ళు పన్నెండుగురు. కోయరాజు వారిని\nరెండు వేర్వేరు వర్గాలుగా విభజించాడు.\nకృతవర్మ తన వర్గంలో వారినందరినీ\nఓడించాడు. అవతలి వర్గంలో దీపు డనే\nవాడు, తక్కిన యువకులందరినీ ఓడిం\nచాడు. అప్పుడు పోటీ దీపుడికీ, కృత\nవర్మకూ జరిగింది.\nమల్లవిద్యలో దీపుడికి చాలా మెలుకు\nవలు తెలుసు. వాడు కృతవర్మను తేలిగ్గా\nఓడించాడు. రాజు ఓడిపోగానే, కోయపిల్ల\nచప్పట్లుకొట్టి, దీపుణ్ణి అభినందించింది.\nకృతవర్మకు యిది చాలా అవమానంగా\nతోచింది.\nఅయితే, కోయపిల్ల కొంతసేపు తరవాత\nకృతవర్మను ఒంటరిగా చూడవచ్చి,\n\"నీవు ఒక దేశానికి రాజునంటున్నావు.\nసైన్యంతో యిక్కడికి తిరిగి వచ్చి. నన్ను\nతీసుకుపోలేవా ?\" అని అడిగింది.\nఆయన అప్పటికప్పుడే తిరిగి తన\nరాజ్యంచేరుకుని ఆస్థానమల్లుణ్ణి పిలిపించి,\n“ఇంతవరకూ నేను నేర్చిన ప్రతి విద్య\nలోనూ అద్వితీయుణ్ణనిపించుకున్నాను.\nమల్లవిద్య నొక్కదాన్నే అశ్రద్ధ చేశాను.\nఈ విద్యలో నా అంతటివాడు మరొక\nడుండడన్న విధంగా, నువ్వు నాకు శిక్షణ\nయివ్వాలి!\" అని చెప్పాడు.\nఆస్థాన మల్లుడు సరేనన్నాడు. కృత\nవర్మ పట్టుదలతో ఒక మాసం రోజుల్లో\nమల్లవిద్యను క్షుణ్ణంగా అభ్యసించాడు.\nతరవాత ఆయన రెండు వందలమంది\nసైనికులను వెంటబెట్టుకుని, కోయరాజు\nదగ్గిరకు వెళ్ళి, అతడితో, “కావాలంటే\nనేను బలవంతంగా నీ కూతురును\nతీసుకుపోగలను; కాని అలా చేయను.\nతిరిగి వరపరీక్షకు ఏర్పాట్లు చెయ్యి,\"\nఅన్నాడు.\nకోయరాజు వెంటనే పోటీ ఏర్పాటు\nచేశాడు. ఈసారి పోటీలో రాజు, దీపుడిని\nఅవలీలగా ఓడించాడు.\nదీపుడు ఓడిపోగా నే కోయపిల్లముఖంలో\nదిగులు కనిపించింది. కృతవర్మ ఆమెను,\n“గతంలో నేను ఓడిపోతే చప్పట్లు చరిచి\nవినోదించావు. అప్పుడు నేను, నీకు వీరుల\nనభినందించడం అలవాటనుకున్నాను.\nఇప్పుడు దీపుడు ఓడిపోతే అంత దిగులు\nపడిపోతున్నావేం?” అని అడిగాడు.\nఅందుకు కోయపిల్ల దీనంగా, “నేను\nదీపుణ్ణి ప్రేమిస్తున్నాను. మల్లవిద్యలో\nవాడు, నిన్నోడించగలడని, నాకు తెలుసు.\nవాడి గొప్పతనాన్ని ఒక దేశపు రాజు కూడా\nగుర్తించాలనే, అప్పుడు నిన్ను వరపరీక్షకు\nప్రోత్సహించాను. అప్పుడంతా నేనను\nకున్నట్టే జరిగింది,” అన్నది.\n\"అయితే. మరి నన్ను సైన్యంతో\nవచ్చి, నిన్నెత్తుకు పొమ్మని ఎందుకు\nసలహా యిచ్చావు?\" అన్నాడు కృతవర్మ.\nకోయపిల్ల కొంచెంసేపు మౌనంగా\nవూరుకుని, తరవాత, \" ఒక దేశపు రాజు\nనన్ను ప్రేమించి, నా కోసం సైన్యంతో వస్తే,\nఅది నాకెంతో గర్వ కారణం. ఆయన\nనన్ను తన దేశానికి రాణిని చేస్తానంటే,\nఅదింకా గర్వకారణం. అయినా, నేను\nదీపుడితోనే వుండిపోతానంటే, నా ప్రేమ\nఎంత గొప్పదో దీపుడు తెలుసుకుంటాడు.\nకాని, వరపరీక్షలో నువ్వు జయించి,\nనా ఆశ అడియాస చేశావు.” అన్నది.\nకృతవర్మ వెంటనే కోయరాజుతో,\n\"నువ్వు, నీ కూతురి పెళ్ళి దీపుడితో\nజరిపించు. నీ రాజ్యానికెప్పుడే కష్టం\nవచ్చినా, నేనాదుకుంటాను,\" అన్నాడు.\n\"మీరు వరపరీక్షలో నెగ్గారు. మా\nసంప్రదాయం ప్రకారం, మీరే దాన్ని\nపెళ్ళాడాలి,'' అన్నాడు కోయరాజు.\nకృతవర్మ నవ్వి, \"వరపరీక్ష ఎప్పుడో\nజరిగిపోయింది; అప్పుడు నేనోడి\nపోయాను. ఆడపిల్లకు వరపరీక్ష ఒక్కసారి\nమాత్రమే!\" అని రాజధానికి వెళ్ళాడు.\nబేతాళుడు ఈ కథ చెప్పి, \"రాజా,\nకృతవర్మ వరపరీక్షలో నెగ్గి కూడా, కోయ\nపిల్లను ఎందుకు వివాహం ఆడలేదు ?\nఅతడు దీపుణ్ణి ఓడించి కోయపిల్లను\nవివాహం ఆడేందుకేగదా నగరానికి తిరిగి\nపోయి మల్లవిద్యలో మరికొన్ని మెలు\nకువలు తెలుసుకువచ్చాడు? అయినా\nఅతడు బుద్ధి మార్చుకోవడానికి కారణం\nఏమిటి? ఇందుకు సమాధానం తెలిసి\nకూడా చెప్పకపోయావో, నీ తల పగిలి\nపోతుంది,'' అన్నాడు.\nదానికి విక్రమార్కుడు, “వరపరీక్ష\nఅనేది ఒకేసారి జరుగుతుంది. రెండు\nసార్లు జరగడం అనేది అనుచితం\nఅసందర్భం. ఈ సంగతి కృతవర్మ, కోయ\nపిల్ల తండ్రికి చెప్పాడు కూడా. రాజైన\nవాడు, ఒక కోయయువకుడి చేతిలో\nఓటమి పొందడం అనేది చాలా అవమాన\nకరం అయిన సంగతి. అందుకే కృతవర్మ\nమల్లవిద్యను మరింత పట్టుదలగా అభ్య\nసించి, కోయయువకుడితో మరొకసారి\nపోటీపడ్డాడు. ఈ రెండవసారి అతడు\nవచ్చింది వరపరీక్షకు కాదు; బలపరీక్షకు!\nఈ సంగతి కృతవర్మ ముందుగా కోయ\nపిల్ల తండ్రికి చెప్పకపోవడానికి తగు\nకారణం వున్నది. కోయయువకుడు తాను\nప్రేమించిన యువతికోసం, రాజుతో మల్ల\nయుద్ధానికి సిద్ధపడ్డాడేతప్ప, తాను అతడి\nకంటె బలవంతుణ్ణని రుజువు చేసుకోవ\nడానికి కాదు. ఈ కారణం వల్ల, రాజు\nకేవలం బలప్రదర్శనకోసమే వచ్చాడని\nతెలిస్తే, అతడు విజయం కోసం పట్టు\nదలగా పోరాడకపోవచ్చు. ఆందువల్ల\nకృతవర్మ దక్కిన ఫలాన్ని యితరులపరం\nచేశాడనడం నిజం కాదు,'' అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. (కల్పితం)",
            "book_page_end": 23
        },
        {
            "title": "టెంకాయ దొంగ",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "హాస్యం",
            "moral": "ఇతరుల శ్రమకు తగిన ప్రతిఫలం ఇవ్వకపోవడం, పిసినారితనం అపకీర్తిని, నష్టాన్ని తెస్తుంది.",
            "keywords": [
                "పెదరామయ్య",
                "సిద్దిగాడు",
                "టెంకాయలు",
                "దొంగతనం",
                "గ్రామదేవత",
                "పిసినారి"
            ],
            "characters": [
                "పెదరామయ్య",
                "సిద్దిగాడు",
                "గ్రామదేవత (పూజారి)"
            ],
            "locations": [
                "గ్రామం",
                "తోట",
                "గ్రామదేవత గుడి"
            ],
            "content": "ఒక గ్రామంలో పెదరామయ్య అనే\nభూస్వామి సిద్ధిగాడనే వాణ్ణి నాలుగు\nరూపాయల నెల జీతంమీద తోటమాలిగా\nపెట్టుకుని, వాడిచేత తోట వేయించాడు.\nఅందులో అరటి చెట్లూ, మామిడి చెట్లూ,\nకొన్ని కొబ్బరిచెట్లూ నాటాడు. కూరగా\nయిలు కూడా వేశారు.\nకాలక్రమాన తోట పెరిగి వచ్చింది.\nతన జీతం కాస్త పెంచమని సిద్ధిగాడు\nభూస్వామిని అడిగాడు.\n\"అప్పుడేనా ? అంత తొందరపడకు.\nకొబ్బరిచెట్టు కాపుకు రానీ చూద్దాం,”\nఅన్నాడు పెదరామయ్య.\nకొబ్బరి చెట్లకు కూడా గెలలు పడ్డాయి.\nతన జీతం మరి రెండు రూపాయలైనా\nపెంచితీరాలని సిద్ధిగాడు పట్టుబట్టాడు.\n\"పోరా పో! ఇప్పుడు నీకు తోట పని\nఏమంత ఉన్నదని? నీ జీతం ఒక్క\nదమ్మిడీ కూడా పెంచను. ఇష్టముంటే\nఉండు, లేకపోతే పని మానేసి వెళ్ళిపో,''\nఅన్నాడు యజమాని.\nసిద్ధిగాడు చిక్కులో పడ్డాడు. వాడు\nతోటకు చెయ్యవలసినదంతా అదివరకే\nచేశాడు. ఇక చెయ్యవలసిన కష్టమైన పని\nఏదీ లేదు. ఆ సంగతి తెలిసే యజమాని\nఅంత ధీమాగా ఉన్నాడు. ఇంతకాలమూ\nఒళ్ళు దాచుకోకుండా, స్యాయంగా పని\nచేసిన సిద్దిగాడు ఇకనుంచీ దొంగతనానికి\nదిగదలిచాడు.\nవాడు ప్రతి రాత్రీ తోట నుంచి రెండేసి\nటెంకాయలు దొంగతనం చేస్తూ వచ్చాడు.\nమూడు రోజులు గడిచేసరికల్లా పెద\nరామయ్యకు కొబ్బరికాయలు పోతున్నట్టు\nఆచూకీ తెలిసింది. కాని దొంగ ఎవరో\nతెలియలేదు. ఆయన సిద్దిగాణ్ణి అడిగి\nచూశాడు. కొబ్బరికాయలు పోతున్నాయని\nగాని, దొంగ ఫలానా అని గాని తనకు\nతెలియదన్నాడు సిద్దిగాడు.\n\"సరే, రాత్రిపూట తోటలో కాపలా\nఉండి దొంగను పట్టుకో.\" అన్నాడు\nయజమాని.\n“రెండు రూపాయలు జీతం పెంచండి,\nఅలాగే రాత్రింబవళ్లు కూడా కాపలా వుండి\nదొంగను పట్టుకుని మీకు ఒప్పజెబు\nతాను,\" అన్నాడు సిద్దిగాడు.\n\"అదేమీ కుదరదు. నేనే కాపలా\nఉంటాలే,” అని పెదరామయ్య అప్పటి\nకప్పుడే గ్రామదేవత గుడికి వెళ్ళి, \"తల్లీ,\nటెంకాయ దొంగను ఈ రాత్రి నా కంట\nపడేస్తివా నీ కొక మేక నిస్తాను,\" అని\nదణ్ణం పెట్టుకున్నాడు.\nతాను కూడా దేవతకు దణ్ణం పెట్టుకోవ\nటానికి వచ్చిన సిద్ధిగాడు ఈ మాటవిన్నాడు.\nయజమాని వెళ్ళిపోయాక సిద్దిగాడు\nదేవతతో, \"తల్లీ, నన్ను యజమాని చేతికి\nచిక్కకుండా తప్పించావంటే రేపు నీ\nకొక పుంజు నిస్తా. అంతకు మించి నాకు\nశక్తి లేదు,” అని దణ్ణం పెట్టుకున్నాడు.\nఆనాడు అర్ధరాత్రి వేళ సిద్దిగాడు తోటలో\nప్రవేశించి, బావి పక్కన ఉన్న కొబ్బరి\nచెట్టెక్కి, ఒక కాయ కోసి దూరంగా విసిరి\nవేశాడు. యజమాని తోటలో పొంచి ఉన్న\nపక్షంలో, కాయ పడిన చోటనే దొంగకోసం\nచూస్తాడని వా డలా చేశాడు.\nకాని పెదరామయ్య అంతకు ముందే,\nబావి పక్కనున్న చెట్టు మీదికి ఎవరో\nఎక్కటం కనిపెట్టి, కర్రా తాడూ తీసుకుని\nఆ చెట్టు కిందికే వచ్చి, \" ఎవడ్రా చెట్టు\nమీద ? దొంగ వెధవా ! నన్నే మోసం చేద్దా\nమనుకున్నావా ? కిందికి దిగి రారా! నిన్ను\nచెట్టుకు కట్టి చర్మం వొలిచేస్తాను!\" అని\nగద్దించాడు.\nసిద్దిగాడు భయంతో వణికిపోతూ చెట్టు\nమీదనే కదలకుండా ఉండిపోయాడు.\nఅంతలోనే ఎవరో ఆ చెట్టు మీది నుంచే\nబావిలోకి దభీమని దూకటం పెదరామయ్య\nకంటపడింది.\nఆ మరుక్షణం అతను వెంట తెచ్చిన\nకర్రా, తాడూ బావిపక్కన పెట్టి, \"ఒరే,\nదొంగవెధవా ! బావిలోకి దూకి, నాకు\nఅంద కుం డా తప్పించుకుపోవాలను\nకున్నావా? నేనీ చుట్టుపక్కల ఏడేడు\nపధ్నాలుగు గ్రామాల్లో పేరుమోసిన గజ\nయీతగాణ్ణి.'' అంటూ బావిలోకి దూకి\nదొంగకోసం వెతకసాగాడు. ఎవరిదో తల\nఅతని చేతికి తగిలింది గాని, ఎంత\nప్రయత్నించినా పట్టు చిక్కలేదు.\nకొంత సేపయాక ఆ బావిలో దూకిన\nవ్యక్తి రామయ్యను ఒక తన్ను తన్ని,\nచివాలున బావిలో నుంచి పైకెగిరి, తప్పిం\nచుకు పోయాడు.\nదొంగ లాఘవం చూస్తే రామయ్యకు\nచాలా ఆశ్చర్యమయింది.\nమర్నాడు పెదరామయ్య గ్రామదేవత\nగుడికి వెళ్ళి, \"తల్లీ. నన్ను మోసగించావు.\nదొంగ తప్పించుకు పోయాడు. నేను నీకు\nమేక నివ్వను,\" అన్నాడు.\n\"దొంగను కళ్ళ చూపమన్నావు.\nచూపాను. నీ పనివాడికి రెండు రూపా\nయలు జీతం పెంచలేని పిసినిగొట్టువు\nనాకు మేక నిస్తావా? ఆ మాట నన్ను\nనమ్మమంటావా ? సిద్దిగాడి జీతం పెంచితే\nనీకీ కష్టాలే రాకపోను గద!\" అన్నది\nదేవత పూజారికి పూని.\nపెదరామయ్యకు జ్ఞానోదయమయింది.\nఆయన ఆరోజే సిద్ధిగాడికి జీతం పెంచాడు.\nతరవాత తోటలో టెంకాయ దొంగతనాలు\nజరగలేదు.",
            "book_page_end": 26
        },
        {
            "title": "భార్య తెలివి",
            "book_page_start": 27,
            "pdf_page_start": 27,
            "pdf_page_end": 29,
            "author": "రాంబాబు",
            "genre": "సాంఘిక కథ",
            "moral": "నిజమైన స్నేహితులు ఆపదలో అండగా ఉంటారు. ఆపదలు ఎదురైనప్పుడు మరింత జాగ్రత్తగా వ్యవహరించాలి. తెలివిగల భార్య సహకారం ఉన్నప్పుడు పురోగతి సాధించడం సులభం.",
            "keywords": [
                "కేశవగుప్తుడు",
                "జగదీపుడు",
                "స్నేహం",
                "ఆర్థిక కష్టం",
                "భార్య తెలివి",
                "వ్యాపారం"
            ],
            "characters": [
                "కేశవగుప్తుడు",
                "కేశవగుప్తుడి భార్య",
                "జగదీపుడు",
                "హరిగుప్తుడు"
            ],
            "locations": [
                "పట్టణం"
            ],
            "content": "కేశవగుప్తు డనే వ్యాపారి దీర్ఘవ్యాధితో\nబాధపడుతున్న సమయంలో, ఆయన వద్ద\nపని చేసేవాళ్ళు తప్పుడు లెక్కలతో\nమోసం చేసి, ఆయన ఆస్తినంతా హరించి\nవేశారు. వ్యాధినివారణ కోసం ఆయన\nవైద్యులకూ, మందులకూ ఇంట్లో వున్న\nవిలువైన వస్తువులూ, భార్య నగలూ\nఅమ్మవలసి వచ్చింది. కొంతకాలానికి\nఆయన వ్యాధి నుంచి కోలుకున్నాడు\nగాని, కటిక దరిద్రుడైపోయాడు.\nఅంత దీనస్థితిలో కూడా కేశవగుప్తుడు\nఅధైర్యపడక, ఎవరివద్దనైనా ఒక వంద\nవరహాలు అప్పు తీసుకొని, తిరిగి ఏదైనా\nచిన్న వ్యాపారం ప్రారంభించదలిచాడు.\nఅందుకోసం ఆయన జగదీపు డనే తన\nచిన్ననాటి స్నేహితుడి దగ్గిరకు వెళ్ళాడు.\nజగదీపుడు ఆయనకు మామూలు\nమర్యాదలు చేసి, సంగతి తెలుసుకుని\n\"కొబ్బరి చెట్టెక్కి కాయలు దించేవాడికీ,\nవ్యాపారికీ చాలా పోలికలున్నవి. ఒకసారి\nవాడు చెట్టు మీది నుంచి పడితే, తిరిగి\nచెట్టెక్కే ప్రయత్నం చెయ్యడు - మరే\nదైనా వృత్తి చూసుకుంటాడు,'' అన్నాడు.\nజగదీపుడు చెప్పదలిచినదేమిటో అర్థం\nచేసుకున్న కేశవగుప్తుడు వచ్చే కోపాన్ని\nఆపుకుంటూ, \" ప్రమాదం జరిగిందని\nభయపడి, నేర్చిన వృత్తిని విసర్జించి,\nతెలియని మరి దేనికోసమో పాకులాడే\nవాడు పరమభీరువు. పోలికలంటూ\nతెచ్చావు గనక చెబుతున్నాను. నేనే\nచెట్లెక్కేవాడినైతే, ఒకసారి ప్రమాదం\nజరిగాక, మరింతజాగ్రత్తగా వుంటాను.\nవ్యాపారినైతే, పనివాళ్ళ విషయంలో\nముందుగానే శ్రద్ధ వహిస్తాను,” అన్నాడు.\nజవాబు జగదీపుడికి చురుక్కు\nమనిపించినా లేని నవ్వు తెచ్చుకుని,\n\"బాగా చెప్పావు, కేశవా! ఏమైనా యిప్పటి\nనా వ్యాపారస్థితి ఏమంత బాగా లేదు.\nఒక వైపున, నేను బాకీపడ్డవాళ్ళ నుంచి\nడబ్బు చెల్లించమని వత్తిడి వస్తున్నది.\nరెండోవైపున, నా దగ్గిర అప్పు తీసుకు\nపోయినవాళ్ళ నుంచి డబ్బు వసూలు\nకావడం లేదు. ఇలాంటి సంకటస్థితిలో\nవున్నాను. కనక వంద వరహాలు అప్పుగా\nయివ్వలేను. ఈ ఐదు వరహాలూ తీసుకు\nవెళ్ళు. తిరిగి చెల్లించనవసరం లేదులే!\"\nఅన్నాడు.\nదానితో కేశవగుప్తుడికి తన స్నేహితుడి\nనిజరూపం తెలిసిపోయింది. ఆయన\nజగదీపుడిచ్చిన ఐదు వరహాలూ తీసుకుని,\nమరి ముగ్గురు స్నేహితుల దగ్గిరకు వెళ్ళి\nసంగతి వివరించాడు.\nఆ స్నేహితులు కూడా తమ కష్ట\nసుఖాలు ఏకరువు పెట్టి, తలా ఐదు\nవరహాలూ తిరిగి యివ్వనవసరం లేదంటూ\nకేశవగుప్తుడికిచ్చారు.\nఇక తనకు వంద వరహాల అప్పు\nదొరకడం అసంభవం అనుకుంటూ,\nకేశవగుప్తుడు ఇంటికి తిరిగి వచ్చి, భార్యకు\nతన స్నేహితుల ప్రవర్తన గురించి\nచెప్పాడు.\nజరిగినదానికి కేశవగుప్తుడి భార్య చాలా\nవిచారించి, “ఇంత పట్టణంలో, ఈ\nనలుగురేనా మీ స్నేహితులు! మీరు\nయిక్కడ పుట్టి పెరిగినవాళ్ళు. ఎంతో\nకాలంగా వ్యాపారం చేస్తున్నారు. స్నేహితు\nలంటూ మరి లేరా?\" అని అడిగింది.\nకేశవగుప్తుడు కొంచెంసేపు ఆలోచించి,\nపెద్దగా నిట్టూరుస్తూ, “చిన్ననాటి స్నేహి\nతులూ, వ్యాపారంలో లావాదేవీల ద్వారా\nస్నేహితులైనవాళ్ళూ, స్నేహితులవల్ల\nస్నేహితులైనవాళ్ళూ — ఇలా నలభై,\nయాభైమంది దాకా వుంటారు,” అన్నాడు.\n''అలా అయితే, వాళ్ళ పేర్లూ,\nషుమారుగా ఏ వీధిలో వుండేదీ ఒక\nకాయితం మీద రాసి యివ్వండి,\" అన్నది\nకేశవగుప్తుడి భార్య.\n\"అందువల్ల ప్రయోజనం ఏమిటి!\nఇంతకూ నువ్వేం చేయాలనుకుంటు\nన్నావు?\" అని అడిగాడు కేశవగుప్తుడు\nఆశ్చర్యంగా.\n\"నేనేం చెయ్యను. ఆ చేసేదేమిటో\nమన అబ్బాయి హరిగుప్తుడు చేస్తాడు.\"\nఅన్నది కేశవగుప్తుడి భార్య.\nఆ రాత్రి కేశవగుప్తుడు తన స్నేహితు\nలందరి పేర్లూ గుర్తు తెచ్చుకుని, ఒక\nకాయితం మీద రాసి భార్య కిచ్చాడు.\nమర్నాటి ఉదయం ఆమె తన పధ్నాలు\nగేళ్ళ కొడుకు హరిగుప్తుడికి ఆ కాయితం\nయిచ్చి, \"నాయనా, నువ్వు యీ కాయి\nతంలో పేర్లున్నవారిని కలుసుకుని, నాన్న\nగారు నూరు వరహాలు అప్పు అడిగారని\nచెప్పు, వారు యిస్తామంటే, నాన్నగారు\nవచ్చి తీసుకుంటారని తిరిగిరా.\" అని\nచెప్పింది.\nకేశవగుప్తుడు ఆశ్చర్యపోయి, ఏం జరి\nగిందని కొడుకు నడిగాడు.\n\"నాన్నా, నీ స్నేహితు లెవరి దగ్గిరా\nఅప్పుగా యిచ్చేందుకు వంద వరహా\nలున్నట్టు లేదు. కాని, ప్రతి ఒక్కళ్ళూ,\nచితికిపోయిన మీ నాన్న తిరిగి వ్యాపారం\nప్రారంభించి వృద్ధిలోకి రావాలంటూ\nఐదూ పదీ పరహాల చొప్పున యిచ్చారు.\nఈ డబ్బు తిరిగి యివ్వ న వ స రం\nలేదన్నారు కూడా,\" అని చెప్పాడు\nహరిగుప్తుడు.\nకేశవగుప్తుడు తన భార్య తెలివితేట\nలకు చాలా ఆనందించి మనసులో ఎంత\nగానో మెచ్చుకున్నాడు.\nఆయన హరిగుప్తుడు తెచ్చిన డబ్బు\nలెక్కించగా, నాలుగువందల వరహాలపై\nచిలుకు తేలింది.\nఆ డబ్బుతో కేశవగుప్తుడు చిన్న ఎత్తున\nవ్యాపారం ప్రారంభించి, ఐదారేళ్ళ\nకాలంలో తిరిగి తన పూర్వస్థితికి చేరు\nకున్నాడు.",
            "book_page_end": 29
        },
        {
            "title": "వైరాగ్యం",
            "book_page_start": 30,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "అశాశ్వతమైన భోగాల మీద ఆశ వదులుకోవాలి. వాటిని వదులుకున్నప్పుడే నిజమైన శాంతి లభిస్తుంది.",
            "keywords": [
                "మహాజనకుడు",
                "వైరాగ్యం",
                "పోలజనకుడు",
                "మామిడిచెట్టు",
                "సన్యాసం"
            ],
            "characters": [
                "బ్రహ్మదత్తుడు",
                "మహాజనకుడు (బోధిసత్వుడు)",
                "అరిష్టజనకుడు",
                "పోలజనకుడు",
                "రాజపురోహితుడు",
                "సీవలీదేవి"
            ],
            "locations": [
                "మిథిలానగరం",
                "కాలచంప నగరం",
                "ఉద్యానవనం"
            ],
            "content": "బ్రహ్మదత్తుడు కాశీ రాజ్యాన్ని పరిపా\nలించే కాలంలో విదేహ దేశానికి ముఖ్య\nపట్టణమైన మిథిలానగరంలో మహా\nజనకుడనే రాజు ఉండేవాడు. ఆయనకు\nఅరిష్టజనకుడనీ, పోలజనకుడనీ ఇద్దరు\nకుమారు లుండేవారు.\nమహాజనకుడు పోయాక అరిష్టజన\nకుడు రాజ్యాభిషేకం చేసుకుని రాజై,\nతన తమ్ముడైన పోలజనకుణ్ణి యువరాజు\nచేశాడు. అయితే కొంతకాలానికి అరిష్ట\nజనకుడికి తన తమ్ముడు తనను చంపి\nరాజు కావాలని చూస్తున్నట్టు నౌకర్ల\nద్వారా రహస్యవార్తలు అందాయి. కాని\nఅరిష్టజనకుడు వాటిని లక్ష్యపెట్టలేదు.\nతన అన్న అలక్ష్యం ఆధారం చేసు\nకుని పోలజనకుడు కొంత పరివారాన్ని\nకూడగట్టుకుని, అన్నపై కుట్ర పన్ని.\nఒకనాడు ఆయనపై తన సిబ్బందితో\nహఠాత్తుగా వెళ్ళిపడి ఆయనను హత్య\nచేసేశాడు.\nఅరిష్టజనకుడు చనిపోయే సమయానికి\nఆయన పట్టపురాణి గర్భవతిగా ఉన్నది.\nభర్త చనిపోయిన వార్త వినగానే ఆమె\nతన నగలూ నాణ్యాలూ ఒక గంపలో\nపెట్టి, వాటిపైన ఊక కప్పింది. తరవాత\nఆమె మాసిన బట్టలు కట్టుకుని, గంప\nనెత్తిన పెట్టుకుని బయలుదేరింది. దారిలో\nఆమెనెవరూ గుర్తించలేదు. ఆమె ఉత్తర\nద్వారంగుండా నగరం దాటి వచ్చేసింది.\nఎటు వెళ్ళాలో ఆమెకు తెలియదు;\nఆమె ఎన్నడూ రాజసౌధం దాటి ఇవతలికి\nవచ్చిన మనిషి కాదు. కాలచంప అనే\nనగరం ఒకటి ఎక్కడో ఉన్నట్టు ఆమె\nవిని ఉన్నది. అందుచేత ఆమె ఒక\nచెట్టు కింద తన గంప పెట్టుకు కూచుని,\nదారివెంట వచ్చేపోయేవారిని, \"కాలచంప\nనగరానికి దారి ఎటు, నాయనా?\" అని\nఅడగసాగింది. ఆమెకు ఎవరూ దారి\nచెప్పలేకపోయారు.\nచిట్టచివరకు ఒక ముసలివాడు బండి\nతోలుకుంటూ అటుగా వచ్చాడు. వాడు\nరాణీతో, \" నేను ఆనగరానికే పోతు\nన్నాను. బండి ఎక్కి కూచో అమ్మా.\nనిండు చూలాలులాగా ఉన్నావు. బండి\nజాగ్రత్తగా, కుదుపు లేకుండా తోలుతాలే,\"\nఅన్నాడు. రాణీ ఆ బండిలో ఎక్కి కాల\nచంప నగరానికి చేరుకున్నది. బండివాడు\nఆమెను గ్రామ చావడివద్ద దించి వెళ్ళి\nపోయాడు. ఇక ఎక్కడికి వెళ్ళాలో\nఆమెకు తెలియదు. అందుచేత ఆమె\nఆ గ్రామచావడిలో వెళ్ళి కూచుని, దాని\nముందుగా నడిచే మనుషులను చూడ\nసాగింది.\nకొంత సేపటికి ఒక బ్రాహ్మణుడు తన\nశిష్యులతో సహా స్నానానికి వెళుతూ\nచావడిలో కూర్చుని ఉన్న గర్భిణీ స్త్రీని\nచూశాడు. ఆయన తన శిష్యులను\nబయటనే ఉండమని లోపలికి వచ్చి\nరాణిని పలకరించాడు.\n\"నాయనా, నేను మిథిలా నగరపు\nరాణిని. నా భర్త యుద్ధంలో చనిపోవటం\nవల్ల నేను దిక్కులేని అనాథనైపోయాను.\nనా కిప్పుడెవరూ లేరు. ఈ నగరంలో\nనే నెవరినీ ఎరుగను.\" అన్నది రాణి\nబ్రాహ్మడితో.\n\" అలా అయితే నువు మా ఇంట తల\nదాచుకోవచ్చు. కాని ముందుగా ఒక\nచిన్న నాటకం ఆడాలి. నా కాళ్ళ మీద\nపడి, బయట ఉన్న నా శిష్యులు వినే\nటట్టు భోరుమని శోకాలు పెట్టు. నీ\nరహస్యం ఎవరికీ తెలియకుండా నిన్ను\nకాపాడుతాను.” అన్నాడు బ్రాహ్మడు.\nరాణీ ఆయన చెప్పినట్టే చేసింది.\nఎవరో స్త్రీ తమ గురువుగారి కాళ్ళ మీద\nపడి బావురుమనటం చూడగానే శిష్యులు\nఆత్రంగా లోపలికి వచ్చి, ఏమిటి ?\nఏమిటి?\" అని ప్రశ్నించారు. దారే\nపొయ్యే వారు కూడా చాలామంది చేరారు.\nబ్రాహ్మడు వారందరికీ ఈ విధంగా\nచెప్పాడు:\n\"ఇది నా కడకొట్టు చెల్లెలు. నేను\nస్వగ్రామం విడిచి పెట్టాక పుట్టింది. అందు\nచేత దీన్ని నేనింతకు పూర్వం ఎన్నడూ\nచూసి ఎరుగను.”\nఈ మాటలు అందరూ విశ్వసించారు.\nబ్రాహ్మడు ఆమెను తన ఇంటికి తీసుకు\nపోయి, చక్కగా స్నానం చేయించి,\nభోజనం పెట్టించాడు. కొద్దిరోజులకల్లా\nఆమె ఒక మగ పిల్లవాణ్ణి కన్నది. ఆ\nపిల్లవాడి కామె మహాజనకుడని తన\nమామగారి పేరు పెట్టుకున్నది. ఈ మహా\nజనకుడే బోధిసత్వుడు.\nమహాజనకుడు క్రమంగా పెరిగి పెద్ద\nవాడు కాసాగాడు. అతనితో ఆడుకునే\nక్షత్రియ కుమారులు అతన్ని చులకనగా\nచూసేవాళ్ళు. ఇది చూసి మహాజనకుడు\nమండిపడి వాళ్ళను చితక తన్నేవాడు.\nవాళ్ళు ఏడుస్తూ వెళ్ళి తమ పెద్దవాళ్ళతో,\nఆ విధవరాలి కొడుకు మమ్మల్ని\nతన్నాడు!\" అని చెప్పేవాళ్ళు.\n“విధవరాలి కొడుకు\" అన్న మాట\nవినగానే మహాజనకుడికి తన తండ్రి\nఎవరా అని సందేహం కలిగింది. మొదట్లో\nతల్లి అతనికి నిజం చెప్పలేదు. కాని\nమహాజనకుడు పట్టుబట్టటం చేత ఇక\nచేసేదిలేక ఆమె జరిగినదంతా కొడుకుకు\nచెప్పేసింది.\nతన పినతండ్రి తన తండ్రితో యుద్ధం\nచేసి, యుద్ధంలో తన తండ్రని చంపి\nవి దేహ\nరాజ్యం వశపరచుకున్నాడని\nతెలియగానే, ఆ రాజ్యం తిరిగి సాధించా\nలన్న కోరిక మహాజనకుడికి మనసులో\nతల ఎత్తింది. పదహారేళ్ళు నిండగానే\nఅతను తన చదువు సంధ్యలు ముగించి,\nతల్లితో, \"అమ్మా, నేను విదేహ రాజ్యాన్ని\nజయిస్తాను. నీ దగ్గిర సొమ్మేమైనా\nఉన్నదా?\" అని అడిగాడు. ఆమె అతనికి\nతాను గంపలో దాచి మిథిలా నగరం\nనుంచి తెచ్చిన బంగారమూ, నగలూ\nచూపింది. అందులో సగం మాత్రమే\nతీసుకుని మహాజనకుడు మిథిలా నగ\nరానికి ప్రయాణమయాడు.\nసరిగా ఆరోజే మిథిలా నగరంలో పోల\nజనక మహారాజుకు ఒక చెయ్యీ, కాలూ పడి\nపోయింది. సరిగా మహాజనకుడు మిథిలా\nనగరంలో అడుగు పెట్టిననాడే రాజభవ\nనంలో పోలజనకుడు మరణించాడు.\nఆయనకు వారసులెవరూ లేరు. రాజ\nపురోహితుడు ఒక రథం మీద రాజ\nకిరీటమూ, రాజఛత్రమూ, రాజదండమూ,\nపాదుకలూ మొదలైనవి పెట్టి రథాన్ని\nయథేచ్ఛగా పోనిచ్చాడు. పురోహితుడూ\nమంత్రులూ రథం వెనక నడుస్తూ\nబయలుదేరారు.\nరథం కొంతదూరం వెళ్ళి ఉద్యాన\nవనంలో మహాజనకుడు విశ్రాంతి తీసు\nకుంటున్న చోట ఆగిపోయింది.\nరాజపురోహితుడు మహాజనకుణ్ణి పరీ\nక్షించి, అతని శరీరంపైన రాజలక్షణా\nలుండటం గమనించి, విదేహ దేశానికి\nఅతనిని రాజుగా ప్రకటించాడు. అతనికి\nపట్టాభిషేకం జరిగింది. తరువాత మహా\nజనకుడు సీవలీదేవిని పెళ్ళాడి, సుఖంగా\nరాజ్యం చేయసాగాడు. వారికి దీర్ఘాయువు\nఅని ఒక కుమారుడు కూడా కలిగాడు.\nకొంతకాలం గడిచింది. ఒకరోజు మహా\nజనకుడికి తోటలు చూడాలని వేడుక\nకలిగింది. ఆయన తన ఏనుగు నెక్కి\nతోటలు చూడటానికి బయలుదేరాడు.\nతోటలోకి ప్రవేశిస్తూనే ఆయన రెండు\nఅందమైన గున్నమామిడిచెట్లను చూశాడు.\nఅవి గుబురుగా, నవనవలా డుతూ\nఉన్నాయి. వాటిలో ఒక చెట్టు నిండా\nపళ్ళున్నాయి. రెండవ చెట్టుమీద ఒక్క\nపండు కూడా లేదు. పళ్ళున్న చెట్టు\nనుంచి ఒక పండు కోయించుకొని తిని.\nఅది చాలా రుచిగా ఉండటంచేత రాజు\nగారు, తిరిగి వచ్చేటప్పుడు మరి కొన్ని\nపళ్ళు తిందామని తన మనసులో అను\nకున్నాడు.\nఆయన ముందుకు సాగి వెళ్ళగానే\nరాజుగారి పరివారంలో వారంతా ఆత్రంగా\nమామిడిపళ్ళుకోసుకుని తిన్నారు. కొందరు\nతొందరలో కొమ్మలు కూడా విరిచారు.\nఎంతో అందంగా ఉండిన గున్నమామిడి\nకొద్ది క్షణాలలో బీభత్సంగా అయి\nపోయింది.\nరాజుగారు తోటలన్నీ కలియతిరిగి,\nతిరిగివస్తూ పాడుపడిపోయిన మామిడి\nపళ్ళ చెట్టును చూసి నిర్ఘాంతపోయాడు.\nదానిపక్కనే ఉన్న గొడ్డుమామిడి చెట్టు\nఎప్పటిలాగే నవనవలాడుతూ ఉంది.\n\"ఇది నా కొక గుణపాఠం. రాజ్య\nవైభవమంతా ఈ పళ్ళచెట్టులాటిది,\nసన్యాసం గొడ్డుచెట్టులాటిది. దీని జోలికి\nఎవరూ రారు. ఈ వైభవమంతా విడిచి\nపెట్టి నేను సన్యాసం పుచ్చుకుంటాను !\"\nఅనుకున్నాడు మహాజనకుడు.\n—[ముగింపు వచ్చే సంచికలో]",
            "book_page_end": 34
        },
        {
            "title": "విపాశ",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "పౌరాణికం",
            "moral": "కరుణామయి అయిన ప్రకృతి ఆత్మహత్యా ప్రయత్నాలను ఆపి, జీవించాలని ప్రేరేపిస్తుంది. విపాశ (బంధవిముక్తి) అర్థం ఇదే.",
            "keywords": [
                "కల్మాషపాదుడు",
                "శక్తి",
                "వసిష్ఠుడు",
                "శాపం",
                "విపాశ నది",
                "పుత్రశోకం"
            ],
            "characters": [
                "కల్మాషపాదుడు",
                "శక్తి",
                "వసిష్ఠుడు",
                "విశ్వామిత్రుడు",
                "శక్తి భార్య"
            ],
            "locations": [
                "అరణ్యం",
                "నది (విపాశ)"
            ],
            "content": "మన నదులు :\nవిపాశ\nకల్మాషపాదు డనే రాజు ఒకనాడు\nఅరణ్యమార్గం గుండా గుర్రం మీద\nవెళుతున్నాడు. ఆ మార్గం చాలా\nఇరుకుగా ఉన్నది. అప్పుడు శక్తి అనే\nఒక ముని కుమారుడు అతనికి\nఎదురుగా వచ్చాడు. రాజు అతన్ని\nపక్కకు తప్పుకుని తనకు దారి\nఇమ్మన్నాడు.\n“సాధువుల సమక్షంలో వినయ విధే\nయతలు చూపవలసింది రాజుల\nబాధ్యత. అందువల్ల నువ్వే పక్కకు\nతప్పుకుని నాకు దారి ఇవ్వు,” అన్నాడు\nముని కుమారుడు. ఆ మాటలతో\nఆగ్రహం చెందిన కల్మాషపాదుడు\nఅతన్ని కొరడాతో కొట్టాడు.\nరాజు అఘాయిత్యానికి అవాక్కయి\nపోయిన, ముని కుమారుడు కొంత\nసేపటికి తెప్పరిల్లుకుని, “రాక్ష స\nస్వభావం గల నువు రాజ్యమేలడానికి\nఅర్హుడవు కావు; రాక్షసుడవై పోదువు\nగాక !\" అని శపించాడు. మరుక్షణమే\nరాజు రాక్షసుడిగా మారిపోయాడు.\nశక్తి వసిష్ఠమహాముని పెద్దకొడుకు.\nవసిష్ఠుడి పట్ల విశ్వామిత్రుడికి బద్ధ\nవిరోధం వుండేది. అందువల్ల విశ్వా\nమిత్రుడు, రాక్షసుడుగా ఉన్న కల్మాష\nపాదుణ్ణి మరొక దయ్యం ఆవహించేట్టు\nచేశాడు. దయ్యం ఆవహించిన రాక్షస\nరూపంలోని కల్మాషపాదుడు ఒకనాడు\nశక్తిని పట్టి గొంతునులిమి చంపేశాడు.\nఅంతటితో ఆగకుండా, కల్మాషపాదుడు\nవసిష్ఠముని ఆశ్రమానికి వెళ్ళాడు.\nఅప్పుడు అక్కడ వసిష్ఠ ముని లేడు.\nరాక్షనుడు నిరాయుధులైన వసిష్ఠ\nకుమారాలందరని చంపి, ఆశ్రమాన్ని\nతగులబెట్టాడు.\nపుత్రశోకాన్ని భరించలేక వసిష్ఠుడు\nప్రాణత్యాగం చేయాలనుకుని, ఒక\nకొండశిఖరం మీది కెక్కి, అప్పుడే\nఆవిర్భవిస్తూన్న ఒక నదీ ప్రవాహంలోకి\nదూకాడు.\nవసిష్ఠుడు నదిలో పడ్డాడు కాని, జల\nప్రవాహంలో కొట్టుకుపోలేదు. పైగా\nఅతని చుట్టూ జలం లేదు. మెత్తటి\nఇసుక మీద అతడు నిలబడి ఉన్నాడు.\nకరుణామయి అయిన ఆ నదీమతల్లి\nఅతన్ని రక్షించదలచిందని ఆయన\nగ్రహించాడు.\nఅయినా, వసిష్ఠుడు చనిపోవాలన్న కృత\nనిశ్చయంతో, నదీతీరం వెంట నడుస్తూ,\nనది మరింత లోతుగా ఉన్న చోటికి\nవెళ్ళి, కాళ్ళూ, చేతులూ బంధించు\nకుని, మళ్ళీ నదిలోకి దూకేశాడు.\nనదిలోకి పడిన మరుక్షణమే అతని\nబంధాలన్నీ తెగిపోయాయి. నదీ\nప్రవాహం అతని బంధాలను విడిపిం\nచడమే కాకుండా, చల్లని నీళ్ళతో సేద\nతీర్చి, అతనికి ఎంతో హాయిని కల్గిం\nచింది.\nఅప్పుడు వసిష్ఠుడికి, శక్తి భార్య అయిన\nఅతని కోడలు, నదీ తీరంలో నిలబడి\nదీనంగా విలపించడం కనిపించింది.\nఆమె నిండు గర్భిణి అనీ, త్వరలోనే\nఆమె తనకొక మనవణ్ణి కని ఇవ్వబోతు\nన్నదని వసిష్ఠుడికి జ్ఞాపకం వచ్చింది.\nకనీసం తన మనవడి కోసమయినా, తను\nజీవించాలన్న నిశ్చయంతో, అతడు\nనది నుంచి బయటకు వచ్చాడు.\nకొత్త నదికి తనపట్ల ఉన్న దయా,\nతల్లి వంటి ప్రేమా చూసి వసిష్ఠుడు\nఉప్పొంగిపోయాడు. భక్తులకు పాశ\n(బంధ) విముక్తి కల్గించే ఆ నదికి\nవసిష్ఠుడు విపాశ అని నామకరణం\nచేశాడు. విపాశా నదిలో స్నానం\nచేయడం, భక్తులు తమ భాగ్యంగా\nభావిస్తారు.",
            "book_page_end": 38
        },
        {
            "title": "రద్దులరాజు కథ",
            "book_page_start": 39,
            "pdf_page_start": 39,
            "pdf_page_end": 42,
            "author": "కలిదిండి జయ",
            "genre": "రాజకీయ కథ",
            "moral": "సమస్యలకు మూలకారణాలను గుర్తించకుండా మొత్తం వ్యవస్థను రద్దు చేయడం అవివేకం. రాజు ప్రజల కష్టసుఖాలు తెలుసుకుని పాలించాలి.",
            "keywords": [
                "కుమారవర్మ",
                "రద్దులరాజు",
                "గురుకులాలు రద్దు",
                "సైనికశాఖ",
                "అనంతమిశ్రుడు",
                "శుక్రపాలుడు"
            ],
            "characters": [
                "కుమారవర్మ",
                "అనంతమిశ్రుడు",
                "శుక్రపాలుడు",
                "గ్రామ పెద్దలు"
            ],
            "locations": [
                "సింహపురి రాజ్యం",
                "రాజధాని వెలుపలి గ్రామం"
            ],
            "content": "తండ్రి మరణానంతరం, యువకుడైన\nకుమారవర్మ సింహపురి రాజ్యానికి\nరాజయాడు. అతడు చురుకైనవాడు. ఏ\nవిషయంలోనూ తాత్సారంగాని, ఆలస్యం\nగాని జరిగితే భరించలేకపోయేవాడు.\nఒకనాడు కుమారవర్మ రథంలో నగర\nవీధిగుండా వెళుతూండగా, ఒక తండ్రి\nకొడుకును గట్టిగా కోప్పడుతున్నాడు:\n“ఒరే, పనికిమాలినవెధవా, నిన్ను గురు\nకులంలో విద్యాభ్యాసానికి పంపడం పొర\nబాటయింది. నీవు పుస్తకాలు చదవడం\nఅయితే నేర్చావుగాని, కించిత్తు లోకజ్ఞానం\nకూడా అబ్బలేదు. పైగా సోమరితనం\nఅలవడింది. అటు వ్యవసాయానికీ, యిటు\nఉద్యోగానికీ కూడా పనికిరాకుండా\nపోయావు. గురుకులంలో నేర్పుతున్న\nవిద్య ఎందుకూ పనికిరానిదని, నిన్ను\nచూస్తే తెలుస్తుంది!''\nతండ్రి యింత గట్టిగా కోప్పడుతున్నా.\nకొడుకు అవన్నీ పట్టించుకోకుండా ఇంటి\nఅరుగు మీద కూర్చుని ఏదో గంథం\nచదువుకుంటున్నాడు.\nకుమారవర్మ, తండ్రి ఆవేదనా, కొడుకు\nతీరూ గమనించాడు. అతడికి మరుక్షణం\nస్ఫురించినదేమంటే — గురుకులాలు ఇటు\nవంటి సోమరిపోతుల్నీ, తెలివితక్కువ\nవాళ్ళనూ తయారు చేస్తున్నవని. కనక,\nగురుకులాలనే రద్దు చేస్తే, యిటువంటి\nపనికిమాలినవాళ్ళు మరికొందరు తయా\nరయ్యే ప్రమాదం తప్పుతుంది!\nకుమారవర్మ యిలా ఆలోచించి, ఆ\nమర్నాడే గురుకులాలను రద్దు చేస్తున్నట్టు,\nరాజ్యమంతటా చాటింపు వేయించాడు.\nకొన్ని నెలల తర్వాత కుమారవర్మ సభ\nతీరివుండగా, ఒక మధ్య వయస్కుడు\nఆవేశంతో ఊగిపోతూ అక్కడికి వచ్చాడు.\nకుమారవర్మ అడిగిన మీదట అతడిలా\nచెప్పాడు : “మహారాజా, వారం రోజుల\nక్రితం నా ఇంట్లో దొంగలుపడి సమస్తం\nదోచుకుపోయారు. ఈ విషయం కొత్వా\nలుకు విన్నవించుకున్నాను. ఆయన\nదొంగలను పట్టుకుని, నా వస్తువులు నాకు\nతిరిగి యిప్పిస్తానని మాట యిచ్చాడు.\nఅయినా, యిప్పటివరకూ దొంగలు పట్టు\nబడలేదు. ప్రజలను దొంగల బారి నుంచి\nకాపాడలేని, ఈ రక్షకభటులు ఎందుకు?\nకొత్వాలు ఎందుకు? వీళ్ళకు నెలసరి\nవేతనాలుగా, తమరు వేలవరహాలు ఖర్చు\nపెడుతున్నారు. ఆ డబ్బంతా ప్రజలమైన\nమేము పన్నుల రూపంలో చెల్లిస్తున్నదే!''\nఆ రాత్రి కుమారవర్మ రక్షక భటశాఖ\nగురించి దీర్ఘంగా ఆలోచించాడు. దొంగ\nలను పట్టలేని రక్షకభటుల్ని పోషించడం,\nశుద్ధ తెలివితక్కువ అనిపించిందతడికి.\nఆ శాఖనే రద్దు చేస్తే, ప్రజలకు పన్నుల\nభారం కొంత తగ్గుతుంది !\nఆ మర్నాడే రక్షకభటులందర్నీ పనుల\nనుంచి తొలగిస్తున్నట్టూ, ఆ శాఖే రద్దయి\nపోయినట్టూ ఉత్తరువులు జారీ చేశాడు,\nకుమారవర్మ.\nఈ విధంగా ఏ సమస్యకయినా\nపరిష్కారం, ఆ సమస్యకు మూలకారణ\nమైన దాన్ని రద్దు చేయడమే అన్న\nనమ్మకం కుమారవర్మలో నాటుకు\nపోయింది. ఎప్పుడో-అసలు వస్తుందో\nరాదో కూడా తెలియని యుద్ధం కోసం,\nయిప్పటి నుంచే సైనికులకు శిక్షణ\nయివ్వడం, వాళ్ళకు జీతాలు చెల్లించడం\nవృథా అని, సైనికశాఖనే రద్దు చేశాడు,\nకుమారవర్మ. అలాగే, రాజాస్థానంలో\nకవులూ, కళాకారులూ కేవలం అలంకార\nప్రాయంగా వున్నారని, వాళ్ళకు బహు\nమానాలు ప్రకటించి గౌరవించే పద్ధతిని\nరద్దు చేశాడు.\nఈ రద్దుల ఫలితంగా కొద్ది కాలంలోనే\nరాజ్యంలో అరాచకపరిస్థితులు ఏర్పడినై,\nఅయినా, కుమారవర్మ వాటిని గురించి\nఆలోచించే స్థితిలో లేడు. అయితే, ఈలోగా\nమంత్రి అనంతమిశ్రుడికి, సామంతరాజు\nశుక్రపాలుడు సింహపురి మీద యుద్ధ\nప్రయత్నాలు చేస్తున్నట్టు తెలియవచ్చింది.\nఇక ఆలసించడం ప్రమాదకరమని\nతెలుసుకున్న అనంతమిశ్రుడు, కుమార\nవర్మను కలుసుకుని, \"మహారాజా,\nతమరు ఎదురైన సమస్యలన్నిటినీ రద్దు\nఅనే సూత్రం ద్వారా పరిష్కరించారు.\nఇందువల్ల, ప్రజలెలాంటి సుఖశాంతులతో\nవున్నారో ఒకసారి చూసివద్దాం,” అన్నాడు.\nఇద్దరూ సూర్యాస్తమయానికి ముందే,\nరాజధానికి సమీపంలో వున్న ఒక\nగ్రామానికి వెళ్ళారు. అక్కడ రావిచెట్టు\nకింది రచ్చబండ చుట్టూ గ్రామంలోని\nచిన్నా-పెద్దా అంతా చేరారు. రచ్చబండ\nమీద గ్రామ పెద్దతోపాటు మరి నలుగురు\nకూర్చుని వున్నారు.\nగ్రామ పెద్ద ఆ నలుగుర్నీ గ్రామస్థు\nలకు పరిచయం చేస్తూ, \"వీరు మన\nపొరుగు గ్రామాల నుంచి వచ్చిన గ్రామ\nముఖ్యులు. మన రద్దులరాజు తిక్కబుద్ధి\nకారణంగా, రాజ్యంలో అందరూ మన\nలాగే నానా యాతనలూ అనుభవిస్తున్నారు.\nగురుకులం నుంచి వచ్చిన ఒక శిష్యుడు\nసోమరివాడైతే, మిగతా శిష్యులందరూ\nఅలాగే తయారవుతారని ఊహించి, రాజు\nగురుకులాలనే రద్దు చేశాడు. ఇప్పుడు\nమన పిల్లలు గురుకుల విద్యాభ్యాసం\nలేనందున అజ్ఞానులూ, మూర్ఖులూ అయి,\nమన మెడల్లో గుదిబండల్లా తయా\nరయారు,'' అన్నాడు.\nఅప్పుడు పక్కన వున్న గ్రామ\nముఖ్యుల్లో ఒకడు అందుకుని \"రక్షక\nభటశాఖ రద్దు మాటేమిటి ? రక్షకభటులు\nలేనందున, యిప్పుడు చిన్న చిన్న దొంగ\nతనాలే కాక, బందిపోట్లు పెచ్చు పెరిగి\nగ్రామాలకు గ్రామాలనే దోచుకుంటు\nన్నారు!'' అన్నాడు.\nఅంతలో మరొక గ్రామ ముఖ్యుడు,\nఅయ్యలారా, అందరూ శ్రద్ధగా వినండి !\nఇప్పుడు దేశరక్షణ -అంటే మనందరి\nరక్షణ సమస్య ఎదురైంది. రాజు సైనిక\nశాఖనే రద్దు చేయడంతో, ఇంతవరకూ\nమన రాజుకు కప్పంకడుతూ అణిగిమణిగి\nవున్న సామంతుడొకడు, మన మీదికి\nయుద్ధానికి రాబోతున్నాడు.\" అన్నాడు.\n\"కవులు, కళాకారుల విషయంలో,\nరద్దులరాజు చేసిందేమిటి?\"\nఅన్నాడు. మరొక గ్రామ ముఖ్యుడు\nఆవేశంగా. “వాళ్ళంతా పక్కరాజ్యాలకు\nవలసవెళ్ళారు. ఇది మన కెంత అవమాన\nకరమైన విషయం! అశాశ్వతమైన రాజ\nవంశాన్నీ మననూ, మన రాజ్యాన్నీ\nచరిత్రలో శాశ్వతంగా నిలిపేది కవుల\nరచనలూ, కళాకారుల కళలే కదా !\"\nగ్రామపెద్ద వాళ్ళతో, \"నేను చెప్ప\nబోయేది కష్టనష్టాలకు ఓర్చి సాధించ\nవలసిన కార్యం. అందరం కలిసి, రాజు\nకుమార వర్మకు వంశపారంపర్యంగా\nవచ్చిన రాజపదవిని రద్దు చేద్దాం. మన\nకష్టసుఖాలను అర్థం చేసుకుని పాలించ\nగల వాణ్ణి రాజుగా ఎన్నుకుందాం!\"\nఅన్నాడు.\nఅప్పుడు ప్రజల నుంచి పెద్దగా కరతాళ\nధ్వనులు వినిపించినై. ఇది చూసిన\nకుమారవర్మకు తల తిరిగిపోయినట్ట\nయింది. అతడు అప్పటికప్పుడే మంత్రితో\nపాటు బయలుదేరి రాజధాని చేరాడు.\nతరవాత మంత్రి అనంతమిశ్రుడితో\nసంప్రతించి, ఆయన సలహామేరకు రద్దు\nచేసిన వాటన్నిటికీ తిరిగి ఉచితస్థానం\nకల్పించాడు. ప్రజల సాయంతో కొద్ది\nరోజుల్లోనే పెద్ద సేనను సమకూర్చి,\nసామంతుడైన శుక్రపాలుణ్ణి రాజ్యం నుంచి\nతరిమివేశాడు. వలసపోయిన కవులనూ,\nకళాకారులనూ సాదరంగా ఆహ్వానించి,\nవారిచేత ప్రతి సాయంకాలం రాజో\nద్యానంలో కవితాగానం, కళాప్రదర్శనలు\nఏర్పాటు చేశాడు.\nదీనితో ప్రజలకు కుమారవర్మ రాజ పద\nవిని రద్దుచేయాలన్న అభిప్రాయం పోయి,\nఅతడంటే భక్తిగౌరవాలు కలిగాయి.",
            "book_page_end": 42
        },
        {
            "title": "తీరనికోరిక",
            "book_page_start": 43,
            "pdf_page_start": 43,
            "pdf_page_end": 47,
            "author": "మాచిరాజు కామేశ్వరరావు",
            "genre": "సాంఘిక కథ",
            "moral": "తృప్తి లేకపోవడమే దుఃఖానికి కారణం. అత్యాశ, కోరికల చిక్కుల్లో పడకుండా ఉన్న దానితో సంతోషించడం నేర్చుకోవాలి.",
            "keywords": [
                "శ్రీహరి",
                "ప్రమీల",
                "పిశాచం",
                "రాగి ఉంగరం",
                "అత్యాశ",
                "తృప్తి"
            ],
            "characters": [
                "శ్రీహరి",
                "ప్రమీల",
                "ముసలి పిశాచం",
                "ప్రమీల సవతితల్లి",
                "వ్యాపారి"
            ],
            "locations": [
                "గ్రామం",
                "చిట్టడవి"
            ],
            "content": "శ్రీహరికి చిన్నతనంలోనే తల్లిదండ్రులు\nపోవడంతో, వాణ్ణి తాత పెంచి పెద్ద చేశాడు.\nతాతకు వుండేందుకు చిన్న ఇల్లు తప్ప,\nమరే ఆస్తిపాస్తులూ లేవు. అతను కూలీ\nనాలీ చేసి మనవణ్ణి పోషిస్తూ వచ్చాడు.\nశ్రీహరిని తాత ఏనాడూ తన వెంట కూలి\nపనులకు తీసుకుపోలేదు. ఏ వృత్తి పని\nఅయినా నేర్పించే ప్రయత్నం చెయ్య\nలేదు. ఆ కారణం వల్ల, తాత హఠాత్తుగా\nమరణించడంతో, పాతిక ఏళ్ళవాడయిన\nశ్రీహరి పసిపిల్లవాడిలా బెంబేలుపడి\nపోయాడు.\nతాత దాచి పెట్టిన డబ్బుతో శ్రీహరి\nమూడు మాసాలు గడిపాడు. తరవాత\nఏదైనా పని కావాలంటూ గ్రామంలో\nవాళ్ళను అడిగాడు. వాళ్ళు అందుకు\nనవ్వి, ‘“తాత పోయేదాకా అతను సంపా\nయించిన డబ్బుతో, తిని కూర్చున్నావు.\nనీకు ఏం పని చాతనవునో మాకు తెలుసు,\nవెళ్ళు!\" అనేశారు.\nశ్రీహరికి ఆ ఊరంటే కంపరం ఎత్తి,\nమిగిలివున్న ఇంటిని అమ్మేసి, ఆ డబ్బుతో\nమరొక ఊరు చేరాడు. అక్కడ వాడొక\nఇంటివాటా అద్దెకు తీసుకుని, తిరిగి\nఉద్యోగప్రయత్నాలు ప్రారంభించాడు.\nఅయితే, అక్కడా వాడికి పొద్దెదురైంది.\nచూస్తూ, చూస్తూ ముక్కూ మొహం\nతెలియనివాడికి ఉద్యోగం యివ్వడం\nఎలా ? అన్నారు కొందరు.\nఈ విధంగా శ్రీహరికి ఏ పనీ దొరక్క\nముందే, ఉన్న కొద్దిపాటి డబ్బూ అయి\nపోవచ్చింది. ఆ బెంగతో వాడికి రాత్రిళ్ళు\nసరిగా నిద్రపట్టేదీకాదు. అలాంటి ఒక\nరాత్రి వాడు తలుపు తెరిచి ఇంటి పెరట్లోకి\nవచ్చాడు. పున్నమిరోజులు కావడంతో,\nపెరడంతా వెన్నెల పరుచుకుని వున్నది.\nఆ వెన్నెల వెలుగులో ఇంటి యజమాని\nకూతురు ప్రమీల పెరటి బావిలోకి దూక\nబోతూ వుండడం వాడికి కనిపించింది.\nశ్రీహరి చొప్పునపోయి, ఆమె చెయ్యి\nపట్టుకుని, “ఇదేం పని ? నీకేమన్నా మతి\nస్థిమితం తప్పిందా ?'' అన్నాడు కోపంగా.\nప్రమీల వెక్కివెక్కి ఏడూస్తూ, తన\nకష్టాల గురించి వాడికి చెప్పింది: ఆమెకు\nతల్లి లేదు. సవతితల్లికి, పెళ్ళీడు కొచ్చిన\nయిద్దరు కూతుళ్ళున్నారు. తన పెళ్ళి\nబాగా డబ్బున్న ఒక ముసలివాడితో జరి\nపించి, అతడి సాయంతో తన కూతుళ్ళ\nపెళ్ళిళ్ళు ఘనంగా జరిపించాలని\nచూస్తున్నది.\n“ఈ పెళ్ళి చేసుకునేకంటే, చావడం\nమేలని యిక్కడి కొచ్చాను.\" అన్నది\nప్రమీల కళ్ళనీళ్ళు తుడుచుకుంటూ.\n\"కష్టాల నుంచి బయటపడడానికి\nచాలా ఓర్పు అవసరం. ఎందునా తొందర\nపాటు కూడదు,\" అన్నాడు శ్రీహరి.\nప్రమీల వాడి ముఖం కేసి పరీక్షగా\nచూసి, \"ఒక వైపున కష్టాలు ముంచు\nకొస్తూంటే, ఈ నీతివాక్యాలు నా దగ్గిర\nవల్లించి ప్రయోజనం లేదు. నేనెంత\nఓర్పు వహించినా, మరొక రెండు వారాల్లో,\nఆముసలివాడితో నా పెళ్లి జరిగిపోతుంది,”\nఅని ఒక క్షణం ఆగి, \"నువ్వు. నన్ను\nపెళ్ళాడి, కష్టాల నుంచి ఎందు కు\nగట్టెక్కించకూడదు !'' అన్నది.\nఅప్పటికి ఆమె ఆత్మహత్యా ప్రయత్నం\nమాన్పించేందుకు శ్రీహరి అలాగే అని\nఆమెను ఇంట్లోకి పంపించివేశాడు.\nమర్నాడు, ఆమె తల్లిదండ్రుల దగ్గిర\nశ్రీహరి, పెళ్ళి ప్రస్తావన తెచ్చాడు.\n\"నీకు ఉద్యోగం లేదు. సొంత\nఆస్తిపాస్తులంటూ అసలేలేవు. ఆటువంటి\nనువ్వు, ఈ పెళ్ళి సంగతి తేవడం బుద్ధి\nగల పనేనా ? ముందు పోయి, ఈ నెల\nఅద్దెపట్టుకురా. లేదంటే, వెంటనే వాటా\nఖాళీచేసిపో,\" అన్నది ప్రమీల సవతితల్లి\nకోపంగా.\nశ్రీహరి తల వంచుకుని అక్కణ్ణించి\nవెళ్ళిపోయాడు. ఆ రోజంతా వాడు చేసిన\nఉద్యోగ ప్రయత్నాలేమీ ఫలించలేదు.\nదానితో ఇంటికి పోవడం యిష్టం లేక,\nశ్రీహరి చీకటిపడేవేళ ఊరికి దూరంగా\nవున్న చిట్టడవికిపోయె, ఒక చెట్టుకింద\nపడుకున్నాడు. కొంత సేపటికి వాడికి చిన్న\nకునుకుపట్టింది.\nఅర్ధరాత్రివేళ దాపుల్లో పెద్ద ధ్వని\nకావడంతో శ్రీహరి కళ్ళు తెరిచాడు. ఎదు\nరుగా ఒక ముసలి పిశాచం !\n\"ఇంత రాత్రివేళ, నాబోటి అతి భయం\nకర పిశాచాలు సంచరించే యీ ప్రదేశానికి\nవచ్చిన నీ ధైర్యాన్ని మెచ్చాను. సరే,\nముందు అక్కణ్ణించిలే. అది నా స్థలం.\nఇక్కడ తప్ప, మరెక్కడా నాకు నిద్రపో\nబుద్ధికాదు,\" అన్నది ముసలి పిశాచం.\nఅన్నివిధాలా విసిగిపోయి నిరాశలో\nవున్న శ్రీహరి, పిశాచాన్ని చూసి, \"నీకన్న\nభయంకరులైన మనుషుల మధ్య బతక\nలేక, యిక్కడికి వచ్చాను. నీ స్థలంలో\nపడుకో. నేను మరొక చెట్టుకిందికి\nపోతాను,” అంటూ లేచి నిలబడ్డాడు.\n.ముసలి పిశాచం వాణ్ణి ఆగమని\n\"మనుషుల్ని గురించి హీనంగా మాట్లాడేస్తు\nన్నావు. ఇంతకూ, నీకొచ్చిన కష్టం\nఏమిటి ?'' అని అడిగింది.\nశ్రీహరి తన సంగతంతా పిశాచానికి\nచెప్పి \"ఎంత కాళ్ళావేళ్ళాపడినా, ఎవరూ\nఉద్యోగం యివ్వలేదు. నిజాయితీపరుణ్ణి\nఎవరూ నమ్మరు,\" అన్నాడు.\nఆ మాటలకు పిశాచం బిగ్గరగా నవ్వి,\n“నా కాలంలోనూ లోకంతీరు అంతేరా,\nఅబ్బీ! దిగులుపడకు, నీ కష్టాలు నేను\nతీరుస్తాను,” అంటూ వెళ్ళి, చెట్టు తొర్ర\nలోంచి, ఒక చిలుముపట్టిన రాగి ఉంగరం\nతెచ్చి, “ఇది నీ వేలుకు పెట్టుకుని, ఎవర్ని\nఏం అడిగినా, మారుమాట లేకుండా\nయి చ్చేస్తారు. అయితే, ఒక సంగతి\nగుర్తుంచుకో. దీనిమహిమ మూడుసార్లకు\nమించి పని చెయ్యదు,” అని రాగి ఉంగ\nరాన్ని శ్రీహరికి యిచ్చి, తెల్లవారవస్తుండ\nడంతో మాయమైపోయింది.\nశ్రీహరి ఉంగరాన్ని వేలికి పెట్టుకుని\nఊళ్ళో అందరికన్న పెద్ద వ్యాపారి దగ్గిరకు\nపోయి, \"నాకు, మీ దగ్గిర ఉద్యోగం\nకావాలి !'' అన్నాడు.\nఅంతకు ముందు శ్రీహరిని, నా దగ్గిర\nఏ ఉద్యోగం లేదు పొమ్మన్న వ్యాపారి,\nఉంగరం మహిమవల్ల, “ఈ రోజే వచ్చి\nపనిలో చేరు !'' అన్నాడు,\nశ్రీహరి, ఆ సాయంత్రం ప్రమీల\nసవతితల్లితో, “నాకు ఉద్యోగం వచ్చింది.\nప్రమీల నిచ్చి పెళ్ళి చెయ్యండి.\"\nఅన్నాడు.\n\"అదెంత భాగ్యం, నాయనా! ఈ\nవారంలోనే మీ పెళ్ళి జరిపిస్తాను.\"\nఅన్నది ప్రమీల సవతితల్లి.\nవారం తిరక్కుండానే వాళ్ళ పెళ్ళి\nజరిగిపోయింది.\nఆ తరవాత పది రోజులకు ప్రమీల,\nశ్రీహరిని, “ఒకే రోజులో, మా సవతితల్లి\nమనస్సు ఎలా మార్చగలిగావు? రాదను\nకున్నచోట ఉద్యోగం ఎలా సంపాయిం\nచావు ?” అని అడిగింది.\nశ్రీహరి జరిగిందంతా ఆమెకు చెప్పి,\n\"ఇందుకు పిశాచం యిచ్చిన రాగి\nఉంగరం సాయపడింది,” అన్నాడు.\nరాగి ఉంగరం మాట వింటూనే ప్రమీల\nకెవ్వుమని అరిచి, కింద పడబోయింది.\nశ్రీహరి ఆమెను పట్టుకుని, \"ఏం జరి\nగింది?” అని అడిగాడు.\n\"పొద్దున పెట్టెలో బట్టలు సర్దుతూ,\nబాగా చిలుముపట్టిన రాగి ఉంగరం ఒకటి\nకనిపిస్తే, అశుభం అని పెరట్లోని చెత్త\nకుప్ప మీదికి గిరవాటు వేశాను,\" అన్నది\nప్రమీల.\n\"అంతే గదా!\" అన్నాడు శ్రీహరి\nతాపీగా.\nఆ మాటకు ప్రమీల కోపం తెచ్చుకుని,\n\"అంత మహిమగల ఉంగరాన్ని దగ్గిర\nపెట్టుకుని, నువ్వు రెండు మతిమాలిన\nకోరికలు కోరావు. నా సవతితల్లిని పెళ్లికి,\nయీ ఇల్లు కట్నంగా యివ్వమని అడగ\nవలసింది. ఆ వ్యాపారిని ఉద్యోగం కాక,\nవ్యాపారంలో వాటా యివ్వమని అడగ\nవలసింది. ముందు ఆ ఉంగరం వెత\nకాలి,\" అంటూ బయలుదేరబోయింది.\nశ్రీహరి ఆమెను ఆపి, \"ముందే\nచెప్పానుగా ! ఎవరు ఎన్ని వరాలు\nయిచ్చినా, మనకు ప్రాప్తం వున్నవే మనకు\nదక్కుతాయి. మనకు యింతకుమించి\nప్రాప్తంలేదు కాబట్టే, నువ్వా ఉంగరాన్ని\nపారేశావు,'' అన్నాడు.\n“దానికి మరొక కోరిక తీర్చే మహిమ\nవున్నది. వెతికి తెస్తాను. ఈసారి నువ్వు\nదాన్ని వేలికి పెట్టుకుని, మన జమీం\nదారును సగం జమీ యివ్వమని అడుగు\nదువుగాని,” అని ప్రమీల దీపం వెలిగిం\nచుకుపోయి, చెత్తకుప్పలో వెతికి ఉంగ\nరాన్ని బయిటికి తీసింది.\nతరవాత ఆమె ఉంగరాన్ని తన వేలికి\nపెట్టుకుని \"జమీందారును అర్ధ జమీ\nయివ్వమని కోరడం, నీ కిష్టం లేనట్టు\nన్నది. ఆయన దగ్గిరకు నేనే వెళతాను,\nసరేనా?\" అని అడిగింది.\n\"అలాగే అడుగు!\" అంటూ శ్రీహరి\nపెద్దగా నవ్వి, \"దాన్ని తిరిగి చెత్తకుప్ప\nమీదికి విసిరెయ్యి. ఉంగరం పెట్టుకుని\nనన్నొక కోరిక కోరావు, సరేనన్నాను.\nదానితో ఉంగరం మహిమ పోయింది.\nతెలిసిందా?\" అన్నాడు.\nఉంగరం మహిమ పోయింద ని\nగ్రహించి, ప్రమీల కళ్ళనీళ్ళు పెట్టు\nకున్నది. శ్రీహరి ఆమెను ఓదార్చుతూ,\n\"తృప్తి లేకపోవడమే దుఃఖానికి కారణం.\nఇరవై రోజుల క్రితం, నాతో పెళ్ళి అయితే\nచాలు. మరే కష్టం లేదనుకున్నదానివి,\nయిప్పుడు ఏదో తీరని కష్టాల్లో వున్నట్టు\nకంట తడిపెడుతున్నావు!'' అన్నాడు.\nభర్త మాటల్లోని సత్యం గ్రహించిన\nప్రమీల, “నా అజ్ఞానం,\nచూస్తూంటే, నాకే సిగ్గవుతున్నది.\"\nఅంటూ కళ్ళనీళ్ళు తుడుచుకున్నది.",
            "book_page_end": 47
        },
        {
            "title": "ఇద్దరు మోసగాళ్ళు",
            "book_page_start": 48,
            "pdf_page_start": 48,
            "pdf_page_end": 50,
            "author": "చందమామ బృందం",
            "genre": "నీతి కథ",
            "moral": "మోసగించాలనుకునేవారు తమ పన్నాగాలలో తామే చిక్కుకుంటారు. అత్యాశ అపాయకరం.",
            "keywords": [
                "దావూద్",
                "మోసగాళ్ళు",
                "విషం",
                "హత్యాయత్నం",
                "అరేబియా కథ"
            ],
            "characters": [
                "దావూద్",
                "మొదటి మోసగాడు",
                "రెండవ మోసగాడు",
                "సత్రం యజమాని"
            ],
            "locations": [
                "సింథానగరం",
                "రహదారి సత్రం"
            ],
            "content": "సింథానగరంలో దావూద్ అనే ఒక\nవర్తకుడు ఉండేవాడు. ఒంటె మీద\nసరకులు ఎక్కించుకుని ఊరూరూ తిరిగి\nవ్యాపారం చేసేవాడాయన. అతడు చాలా\nనిజాయితీపరుడు. అందువల్ల అతనికి\nప్రజల మధ్య మంచి పేరూ, నగరంలో\nచాలామంది స్నేహితులూ ఉండేవారు.\nఅదే నగరంలో ఇద్దరు మోసగాళ్ళు\nఉండేవారు. వాళ్ళిద్దరూ అమాయకులను\nమంచి మాటలతో మోసం చేసేవారు.\nదావూద్ మంచితనం గురించి వాళ్ళకు\nతెలియవచ్చింది. ఎలాగైనా అతన్ని\nమోసం చేయాలని వాళ్ళు పథకం వేశారు.\nఒక రోజు దావూద్ ఒంటె మీద విలు\nవైన సరకులు వేయించుకుని వ్యాపారం\nకోసం పొరుగు పట్టణానికి బయలు\n-దేరాడు. దానిని చూసిన మోసగాళ్ళిద్దరూ,\nఇదే మంచి సమయం అనుకుని, నాసిరకం\nబట్టలమూటలను ఒంటెల మీద వేసుకుని\nఅతన్ని వెంబడించారు.\nమధ్యాహ్నం వేళకు దావూద్ విశ్రాంతి\nతీసుకోడానికి ఒక చెట్టు నీడలో కూర్చు\nన్నాడు. అప్పుడే అక్కడికి ఆ ఇద్దరు మోస\nగాళ్ళూ వచ్చి, దావూద్కు నమస్కరించి,\nకుశలప్రశ్నలు వేశారు. కొంతసేపయిన\nతరవాత, \"మీవంటి అనుభవజ్ఞుడయిన\nవర్తకుణ్ణి అయాచితంగా కలుసుకోవడం\nనిజంగా మా అదృష్టం. ఈ ప్రయాణంలో\nమీరే మాకు దారి చూపి సహాయం\nచెయ్యాలి,\" అన్నారు.\nదావూద్ సరే అన్నట్టు చిన్నగా నవ్వాడు.\nఎండ చల్లబడిన తరవాత, ముగ్గురూ\nఅక్కడి నుంచి బయలుదేరి, సాయం\nకాలనికి ఆ పట్టణం పొలిమేరల్లోకి చేరి,\nఆ రాత్రికి రహదారి పక్కన ఉన్న ఒక\nసత్రంలో బస చేద్దామనుకున్నారు.\nదావూద్ తన ఒంటెను సత్రానికి దాపుల\nనున్న ఒక స్తంభానికికట్టివేశాడు. స్నేహితు\nలిద్దరూ తమ బట్టల మూటలను, సత్రం\nగదిలో పెట్టి తాళం వేసుకుని, \"రండి.\nముగ్గురం వెళ్ళి అంగడి వీధిలో ఉన్న\nభోజనశాలలో భోజనం చేసి వద్దాం,”\nఅన్నారు దావూద్ ఎంతో ఉత్సాహంగా.\nవాళ్ళు బస చేసిన చోటి నుంచి భోజన\nశాలకు దగ్గిరి దారి ఒకటి ఉన్నది. అది\nఎప్పుడూ నిర్మానుష్యంగా ఉంటుంది.\nభోజనానికి వెళ్ళి వచ్చే సమయంలో\nదావూద్ను గొంతు నులిమి చంపి, అతని\nవిలువైన సరుకులను దొంగిలించుకుని\nపారిపోవాలన్నది వాళ్ళ పథకం !\nఅయినా దావూద్, \"నాకు ఇప్పుడు\nఆకలి వేయడం లేదు. నా దగ్గర ఒక\nరొట్టె కూడా ఉన్నది. మరి కొంతసేపు\nతరవాత దాన్ని తిని పడుకుంటాను. మీరు\nవెళ్ళి భోజనం చేసిరండి.” అన్నాడు.\nఆ మాటలకు మిత్రులిద్దరూ నిరుత్సాహ\nపడిపోలేదు. మరొక అవకాశం రాకుండా\nపోతుందా అనుకుని భోజనానికి బయలు\nదేరారు. అప్పుడు సత్రం యజమాని\nఅక్కడి నుంచి తూర్పు దిక్కులో ఒక\nభోజనశాలా, పడమటిదిశలో మరొక భోజన\nశాలా ఉన్నాయనీ, రెండూ మంచివేననీ\nవాళ్ళకు తెలియజేశాడు.\n‘‘అలా అయితే నేను తూర్పున ఉండే\nభోజనశాలకు వెళ్ళి మంచి ఆహారం\nకొనుక్కుని వస్తాను. నువు పడమటి\nశాలకు వెళ్ళి అక్కడ ఏమైనా కొను\nక్కుని రా, ఇక్కడే కలిసి భోంచేద్దాం,”\nఅన్నాడు మొదటివాడు రెండవవాడితో.\n\"చాలామంచి ఆలోచన,'' అన్నాడు\nరెండవవాడు.\nఇద్దరూ చెరొక దిక్కుకు వెళ్ళి ఒక\nగంటసేపు తరవాత తిరిగి వచ్చారు.\n“నువేమి తెచ్చావు?” అని అడిగాడు\nమొదటివాడు.\n“రొట్టే, పాలూ తెచ్చాను.\" అన్నాడు\nరెండవవాడు.\n\"అరెరే. నేనూ అవే తెచ్చాను.\"\nఅన్నాడు మొదటివాడు ఆశ్చర్యంగా.\n\"అయితే ఒకటి చేద్దాం. నువు తెచ్చిన\nరొట్టె, పాలూ నేను తింటాను. నేను తెచ్చి\nనవి నువు తిను,” అన్నాడు రెండవవాడు.\n‘\"అద్భుతమైన ఆలోచన. నేనూ అదే\nచెబు దామ నుకున్నాను,\" అన్నాడు\nమొదటివాడు నవ్వుతూ.\nఇద్దరూ గది లోపలికి వెళ్ళి ఒకరు\nతెచ్చినవి, మరొకరు తీసుకుని తిన్నారు.\nకొంతసేపటికి ఇద్దరూ వాంతులు చేసు\nకుంటూ బాధతో గట్టిగా మూలగసాగారు.\nసందడి విని, అందరూ అక్కడికి పరు\nగెత్తుకు వచ్చారు. ఒకణ్ణి ఒకరు చేయెత్తి\nచూపుతూ, ఇద్దరూ అలాగే కిందపడి\nవిలవిలతన్నుకుంటూ ప్రాణాలువదిలారు.\nవాళ్ళనుకున్నట్టు నిజంగానే మిత్రుల\nమనసులు రెండూ ఒకే విధంగా ఆలోచిం\nచాయి. ఆహారం కొనుక్కురావడానికి\nవెళ్ళినపుడు దారిలో - దావూద్ సరకు\nరెండవవాడికి భాగం ఇవ్వవలసి వస్తుంది\nకాబట్టి అవతలివాణ్ణి చంపినట్టయితే ఆ\nనష్టం తప్పుతుందని ఆలోచించి, ఇద్దరూ\nపాలలో విషం కలిపారు. దాని ఫలితంగా\nఇప్పుడు ఇద్దరూ ప్రాణాలు కోల్పోయారు.\nతనతో ప్రయాణం చేసిన ఇద్దరు\nమిత్రులూ చనిపోవడం చూసి దావూద్\nఎంతో బాధపడ్డాడు. మరి కొంతసేపటికి\nఅక్కడికి వచ్చిన వ్యాపారు ల తో\nమిత్రులు హఠాత్ మరణం గురించి\nచెప్పి, \"పాపం, ఆ మిత్రులిద్దరూ మన\nఊరి వర్తకులే.\" అన్నాడు విచారంగా.\nఆ వ్యాపారులు వెళ్ళి ఆ మృత\nదేహాలను చూసి, \"వర్తకులా వీళ్ళు?\nనీకు తెలియదు గాని, వీళ్ళిద్దరూ మన\nనగరంలో పేరుమోసిన మోసగాళ్ళు!\nహంతకులు!'' అంటూ వాళ్ళను గురించి\nవివరంగా చెప్పారు.\nఅంతా విన్న తరవాత, దావూద్ ఆ\nమోసగాళ్ళ పథకం ఏమై ఉంటుందో\nకొంతవరకు ఊహించుకోగలిగాడు.",
            "book_page_end": 50
        },
        {
            "title": "శివపురాణం-8",
            "book_page_start": 51,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "పౌరాణికం",
            "moral": "పరమ శివభక్తులకు శివుడు అండగా ఉంటాడు, వారి కోరికలను నెరవేరుస్తాడు. (వల్లీ కల్యాణం కథలో కుమారస్వామి వివాహం.)",
            "keywords": [
                "కుమారస్వామి",
                "తారకుడు",
                "వల్లి",
                "నారదుడు",
                "గజాసురుడు",
                "లింగరూపం"
            ],
            "characters": [
                "తారకుడు",
                "కుమారస్వామి",
                "నారదుడు",
                "పుళిందుడు",
                "వల్లి",
                "శివపార్వతులు",
                "గజాసురుడు"
            ],
            "locations": [
                "కైలాసం",
                "భిల్లుపురం",
                "శోణితపురం"
            ],
            "content": "తారకుడు కోపావేశంతో ఇంటికిపోయి, ఆగ్నేయాస్త్రంతో కొట్టాడు. ఆ లింగం\nశివపంచాక్షరీ మంత్రం జపించి, అయిదు ముక్కలై కిందపడింది.\nధ్యానంలో ఉండగా, అశరీర వాక్కు, సూర్యుడూ, విశ్వకర్మా మొదలైనవారు\nవెంటనే ఆ ముక్కలను ఏరి తీసుకు\nపోయి, అయిదుచోట్ల ప్రతిష్ఠించారు. అవే\nపంచభీమలింగేశ్వరాలు.\n\"తారకా, విచారించకు. నీకు మోక్షం\nఇస్తాను,\" అన్నది. తారకుడు పూజ\nముగించి, లింగాన్ని కంఠంలో ధరించి,\nమర్నాడు తిరిగి యుద్ధానికి వచ్చాడు.\nకుమారస్వామి తారకుడితో యుద్ధం\nచేశాడు. అతను ఎన్ని అస్త్రాలు ప్రయోగిం\nచినా తారకుడు చెక్కు చెదరలేదు.\nతారకుడి మెడలో ఈశ్వరలింగం ఉండగా\nఅతన్ని ఏ అస్త్రమూ ఏమీ చెయ్యలేదని\nనారదుడు కుమారస్వామికి చెప్పాడు.\nతారకుడి మెడలో లింగం ఎప్పుడయితే\nముక్కలయిందో, కు మా ర స్వా మి\nబ్రహ్మస్త్రం ప్రయోగించి తారకుణ్ణి సంహ\nరించాడు. దేవీగణాలు తారకుడి సేనలను\nచంపుతూ, రక్తమాంసాలు తింటూ,\nనృత్యాలు చేశాయి. దేవతలు పుష్పవర్షం\nకురిపించారు.\nతారకుణ్ణి, అతనితోబాటు అనేకమంది\nఈ మాటలు గుర్తుంచుకుని కుమార\nస్వామి తారకుడి మెడలోని లింగాన్ని ఇతర రాక్షసులనూ చంపిన అనంతరం\nకుమారస్వామి కొంతకాలం స్వర్గంలోనే\nఉండి, పార్వతీ పరమేశ్వరులను సేవిం\nచాలని బుద్ధిపుట్టి కైలాసానికి వచ్చి,\nఅక్కడ ఉండిపోయాడు.\nఆ కాలంలో అతను తన స్నేహితులతో\nకలిసి ఒకనాడు వనవిహారం చేస్తూ\nఉండగా అతనివద్దకు నారదమహాముని\nవచ్చాడు. కుమారస్వామి నారదుడికి అతిథి\nసత్కారాలు చేసి, “మునీశ్వరా, లోకాలలో\nవిశేషాలేమిటి ?\" అని అడిగాడు.\n\"నీ దయవల్ల అన్ని లోకాలవారూ\nసుఖంగా ఉన్నారు. రాక్షసులను చంపే\nశావు గనక యజ్ఞయాగాదులు చక్కగా\nజరుగుతున్నాయి. అయితే నీకు ఒక\nవిషయం చెప్పటానికి వచ్చాను. ఈ సమీ\nపంలోనే భిల్లుపురం అనే గ్రామం ఉన్నది.\nఅక్కడ పుళిందు డనే భిల్లురాజు\nఉన్నాడు. అతను ఈశ్వరభక్తుడు. అతనికీ,\nఅతని భార్యకూ చాలాకాలం సంతానం\nకలగలేదు. ఇలా ఉండగా ఆ భిల్లు\nరాజుకు వనంలో ఒక ఆడపిల్ల దొరికింది.\nఅతను ఆ పిల్లను తెచ్చి తన భార్య\nకిచ్చాడు. ఆ దంపతులు ఆ పిల్లకు వల్లి\nఅని పేరు పెట్టి అతి గారాబంగా పెంచారు.\nవల్లి అందచందాలు వర్ణించటం నా తరం\nకాదు. బంగారు బొమ్మ! చూడగానే\nవనలక్ష్మి అనిపిస్తుంది! ఆమె నీకు భార్య\nఅవుతుందని బ్రహ్మదేవుడు మాటల\nసందర్భంలో నాతో అన్నాడు. అందుచేత\nనువు ఆమెను పెళ్లి చేసుకుని నుఖపడు,”\nఅన్నాడు నారదుడు.\nతరవాత నారదుడు కుమారస్వామి\nవద్ద సెలవు తీసుకుని భిల్లురాజైన పుళిం\nదుడి వద్దకు వెళ్ళాడు. పుళిందుడు\nఆయనను గౌరవించి కూర్చోబెట్టి,\n\"మునీశ్వరా, మా వల్లికి తగిన గుణ\nరూపాలు గల భర్త ఎక్కడ దొరుకుతాడో\nసెలవివ్వండి?\" అని అడిగాడు.\n\"ఈ పిల్లకు తగిన వరుడు శివుడి\nకొడుకైన కుమారస్వామి మాత్రమే.\nఅతనికి కూడా వల్లి కన్న తగిన భార్య\nదొరకదు. త్వరలోనే కుమారస్వామి వన\nవిహారాని వచ్చి, వల్లిని చూసి మోహి\nస్తాడు. అతను మీకు అల్లుడవుతాడు.\nమీరు ధన్యులు. శివుడు వియ్యంకుడు\nకావటం కన్న మహాభాగ్యం ఏమున్నది?\"\nఅని పుళిందుడితో అని నారదుడు వెళ్ళి\nపోయాడు.\nనారదుడు వల్లి సౌందర్యం గురించి\nచెప్పిపోయినది మొదలు కుమారస్వామి\nమనసులో ఆరాటం బయలుదేరింది.\nఆమెను పెళ్ళాడాలన్న కోరిక అతనిలో\nతల ఎత్తింది. భిల్లు కన్యను పెళ్ళాడతా\nనంటే తల్లిదండ్రులు ఒప్పుకుంటారో లేదో\nఅనుకున్నాడు అతను. ఏ నిర్ణయం చెయ్య\nటానికైనా ముందు తాను ఆమెను కళ్లారా\nచూడటం అవసరం అని అతనికి తోచింది.\nఅందుకని అతను తన పరివారాన్ని వెంట\nబెట్టుకుని, భిల్లుపురం సమీపంలో వన\nవిహారం చెయ్యసాగాడు.\nనారదుడి మాటలు కుమారస్వామిని\nకలత పెట్టినట్టే వల్లిని కూడా కలత\nపెట్టాయి. కుమారస్వామి ఎప్పుడు వస్తాడా\nఅని ఆమె ఆత్రంగా ఎదురు చూస్తూన్నది.\nఅతను తన వంటి నీచకన్యను పెళ్ళాడ\nతాడా అని సందేహిస్తున్నది. తన తల్లి\nదండ్రులు తనను పెంచుకున్న వారేగాని\nకన్నవారు కారుగదా అని తన మనస్సును\nసమాధానపరుచుకుంటున్నది. కుమార\nస్వామి తనను పెళ్ళాడకపోతే దేహత్యాగం\nచెయ్యటానికైనా ఆమె సిద్ధంగా ఉన్నది.\nఇలా అనుకున్నాక వల్లి తన తల్లి\nదండ్రులకు చెప్పకుండా, కొందరు\nచెలికత్తెలను వెంటబెట్టుకుని వనవిహా\nరానికి బయలుదేరి వెళ్ళింది. ఆమె తన\nచెలికత్తెలతో సహా ఒక గున్నమామిడి\nచెట్టు కింద కూర్చుని ఉండగా, కుమార\nస్వామి తన అనుచరులతో వచ్చి, సమీపం\nలోనే మరొక చెట్టు కింద కూర్చున్నాడు.\nవల్లి చెలికత్తె ఒకతె అతని వద్దకు\nవచ్చి. \"అయ్యా, మీ రెవరు ? ఎక్కడి\nనుంచి వచ్చారు ? ఈ పుష్పవనం పుళింద\nరాజు కుమార్తె అయిన వల్లీదేవి విహార\nస్థలం. ఈ ప్రదేశానికి మగవాళ్ళు\nరాకూడదు,” అన్నది.\nఈ మాటలు వినగానే కుమారస్వామికి\nకొత్త ఉత్సాహం వచ్చింది. అతను వల్లి\nచెలికత్తెతో, \"నా పేరు కుమారస్వామి..\nనేను శివపార్వతుల కుమారుణ్ణి. మాది\nకైలాసం. మీ వల్లి సమాచారం వినదగిన\nదైతే చెప్పు,” అన్నాడు.\n“ఈ పుళిందదేశానికి రాజైన పుళిం\nదుడు భిల్లులకు రాజు. భిల్లుపురం ఆయన\nరాజధాని. ఆయన ఈ శ్వర భక్తుడు.\nఆయనకు పిల్లలు లేరు. ఈ వనంలోనే\nఆయనకు వల్ల దొరికింది. ఆయనా,\nఆయన భార్యా ఆ పిల్లను పెంచుకుని\nపెద్దదాన్ని చేశారు.,\" అని చెలికత్తె\nచెప్పింది.\n\"మీ వల్లికి వివాహం అయిందా?\"\nఅని కుమారస్వామి అడిగాడు.\n“సంబంధం కుదిరింది. పెళ్లి కావడమే\nతరవాయి,\" అన్నది చెలికత్తె.\nకుమారస్వామి ఆత్రంగా, “ఏమిటా\nసంబంధం? వరుడు ఎవరు ?\" అని\nఅడిగాడు.\n\"నిన్న మా రాజుగారి దగ్గిరికి నారద\nమహాముని వచ్చాడు. శివుడి కుమారుడైన\nకుమారస్వామి వచ్చి వల్లిని పెళ్ళాడతాడని\nఆయన మా రాజుగారితో చెప్పి వెళ్ళాడు.\nఅది మొదలు మా వల్లి కుమారస్వామి\nకోసం కలవరిస్తున్నది. ఆవిడగారికి క్షణ\nమొక యుగంగా ఉన్నది. ఆమె బాధ\nచూడలేక వనవిహారానికి తీసుకు వచ్చి\nఆ మామిడిచెట్టు కింద కూర్చోబెట్టాం.\nనువు ఇక్కడే ఉండు. వల్లిని తీసుకు\nవస్తాను,” అంటూ చెలికత్తె వెళ్ళి, వల్లిని\nచెయ్యిపట్టుకుని లాక్కొచ్చింది.\nకుమారస్వామి వల్లి చెయ్యి పట్టుకుని,\n\"నా వెంట వచ్చెయ్యి, మనం పెళ్ళి\nచేసుకుందాం.\" అన్నాడు..\n\"నన్ను పెళ్ళి చేసుకోదలిస్తే నా తల్లి\nదండ్రుల అనుమతి పొందాలి. లోకనింద\nతెచ్చుకునే పనులు చేయరాదు. కాస్సేపు\nఇక్కడే ఉండు. మన పెళ్ళికి మా వాళ్ళ\nఅనుమతి పొందివస్తాను.\" అంటూ వల్లి\nచెయ్యి విడిపించుకుని, తన చెలికత్తెలతో\nసహా ఇంటికి వచ్చేసింది.\nజరిగిన సంగతి తెలిసి పుళిందుడు\nసపరివారంగా కుమారస్వామి వద్దకు\nవచ్చి, ఆ రాత్రి తెల్లవారుఝామున లగ్నం\nఉన్నదని చెప్పి, అతన్నీ, అతని పరివా\nరాన్నీ వెంటబెట్టుకుపోయి, విడుదులలో\nఉంచి, పెళ్ళి ప్రయత్నాలు చెయ్యటానికి\nఇంటికి వెళ్ళాడు.\nఈ వార్త తెలిసి పార్వతీ శివులు\nకైలాసం నుంచి వచ్చి, కుమారస్వామి\nవివాహం జరిపించి, వధూవరులతో సహా\nకైలాసానికి తిరిగి వెళ్ళారు.\nకొంతకాలం గడిచింది. శోణితపురంలో\nగజాసురుడు అనే వాడొకడు అవతరిం\nచాడు. వాడు కూడా బ్రహ్మను గురించి\nఘోరమైన తపస్సు చేసి, అనేక వరాలు\nపొంది, మూడు లోకాలనూ స్వాధీనం\nచేసుకుని ఏలసాగాడు. పరమ శిపభక్తు\nడైన గజాసురుడి పాలనలో ప్రజలండరూ\nసర్వసుఖాలూ అనుభవించారు. వారికి\nఎలాటి ఈతిబాధలూ లేవు.\nఒకనాడు నారదుడు గజాసురుడి వద్దకు\nవెళ్ళి, అతడి చేత అతిథి మర్యాదలు\nపొంది, \"గజా, నువు గొప్ప ఈశ్వర\nభక్తుడవు. శివుణ్ణి నీ హృదయంలోనే\nఉండమని కోరిరాదా?'' అన్నాడు.\nగజాసురుడికి ఈ ఆలోచన నచ్చింది.\nఅతను తన పూజతో శివుణ్ణి ప్రత్యక్షం\nచేసుకుని, తన హృదయంలోనే ఉండమని\nవరం కోరాడు. శివుడు అందుకు సమ్మ\nతించి, లింగరూపంలో గజాసురుడి హృద\nయంలో ఉండి పోయి, గజాసురుడి\nమానసిక పూజలు అందుకోసాగాడు.\nశివుడు ఏమై పోయి న దీ పార్వతికి\nతెలియరాక, రుద్రగణాల చేత లోకాలన్నీ\nవెతికించి, శివుడు లింగరూపంలో\nగజాసురుడి హృదయంలో ఉన్నట్టు\nతెలుసుకున్నది.",
            "book_page_end": 56
        },
        {
            "title": "వృత్తిధర్మం",
            "book_page_start": 57,
            "pdf_page_start": 57,
            "pdf_page_end": 57,
            "author": "సి. ఎస్. ఎ. షరీఫ్",
            "genre": "నీతి కథ",
            "moral": "ప్రతి వ్యక్తి తన వృత్తి ధర్మాన్ని నిష్పక్షపాతంగా పాటించాలి మరియు ఇతరుల బలహీనతలను ఉపయోగించుకోరాదు.",
            "keywords": [
                "జ్యోతిష్కుడు",
                "భద్రయ్య",
                "గొడుగు",
                "గ్రామాధికారి",
                "వృత్తి ధర్మం"
            ],
            "characters": [
                "భద్రయ్య",
                "గ్రామాధికారి"
            ],
            "locations": [
                "కృష్ణాపురం",
                "సత్రం"
            ],
            "content": "కృష్ణాపురంలో వుండే భద్రయ్య అనే ఆయన మంచి పేరు మోసిన జ్యోతిష్కుడు. ఆయన\nచేయి చూసి భవిష్యత్తు చెప్పడమే కాకుండా, అంజనం వేసి పోయిన వస్తువులు ఎక్కడ\nదొరుకుతవో చెప్పేవాడు.\nఒకనాడు ఆయన పని మీద పొరుగూరు వెళ్ళి తిరిగి వస్తూ, మిట్టమధ్యాహ్నపు ఎండవేళ\nకావడంతో, కాసేపు విశ్రాంతి తీసుకుందామని, దారి పక్కన వున్న ఒక సత్రం అరుగు మీద\nగొడుగు పక్కన పెట్టుకుని కూర్చున్నాడు. కొద్దిసేపట్లో ఆయనకు కునుకుపట్టి, అక్కడే పడుకుని\nనిద్రపోయాడు. మెలుకువ వచ్చేసరికి సాయంకాలమయింది. వెంట తెచ్చుకున్న గొడుగు\nకనిపించలేదు.\nభద్రయ్య, గ్రామాధికారి దగ్గిరకు పోయి, గొడుగు పోయిందంటూ ఫిర్యాదు చేశాడు.\n\"గొడుగు ఎక్కడ వున్నదో తెలుసుకోవడం, మీకేం కష్టం కాదు గదా! అంజనం వేసి\nచూడండి,” అన్నాడు గ్రామాధికారి చిరునవ్వు నవ్వుతూ.\n\"అలాగే చేద్దును! కాని, నేను అంజనం వేసినందుకు రెండు రూపాయిలు తీసుకుంటాను.\nమీరు ఆ రెండు రూపాయిలూ యిస్తానంటే, యిప్పుడే అంజనం వేస్తాను,” అన్నాడు భద్రయ్య\nవిసుగ్గా.\n-సి. ఎస్. ఎ. షరీఫ్",
            "book_page_end": 57
        },
        {
            "title": "పుణ్యానికిపోతే?",
            "book_page_start": 58,
            "pdf_page_start": 58,
            "pdf_page_end": 62,
            "author": "జొన్నలగడ్డ రామలక్ష్మి",
            "genre": "హాస్యం",
            "moral": "పుణ్యానికి పోతే పాపం ఎదురవుతుందని. ఎదుటివారికి అన్యాయం చేసినవారు తాము చేసిన అన్యాయం పద్ధతిలోనే శిక్ష అనుభవిస్తారు.",
            "keywords": [
                "కోటయ్య",
                "గ్రామాధికారి",
                "ఆవకాయ",
                "వైద్యుడు",
                "పన్నాగం",
                "రక్తపుపోటు"
            ],
            "characters": [
                "కోటయ్య",
                "గ్రామాధికారి",
                "వైద్యుడు",
                "గ్రామాధికారి తల్లి",
                "షాహుకారు"
            ],
            "locations": [
                "కూనవరం గ్రామం"
            ],
            "content": "కూనవరం గ్రామంలోని పేదవాళ్ళలో, పట్నంలో అమ్ముకుంటాడు. అది కలప\nకోటయ్య ఒకడు. అతడికి గ్రామాధికారితో డానికి ఆయన కోటయ్య సహాయం తీసు\nపని బడింది. ఆయన దగ్గిరకు వెళ్ళి, కుంటాడు. షాహుకారు, కోటయ్యకు\nతన కష్టం చెప్పుకున్నాడు. సాధారణంగా కూలిగా డబ్బులకు బదులు, ఆవకాయే\nగ్రామాధికారి ఎవరికీ సాయం చెయ్యడు. యిస్తూంటాడు. కోటయ్య అది ఊళ్ళో\nఏ మనసున వున్నాడో ఏమో, ఆ రోజు\nవెంటనే కోటయ్య కష్టంనుంచి గట్టెక్కే\nఉపాయం చెప్పాడు. కోటయ్య ఆ ప్రకారం\nచేసి ప్రయోజనం పొందాడు.\nకోటయ్య పేదవాడైనా, గ్రామాధికారికి\nఏమైనా బహుమతిగా యిచ్చుకోవాలని\nపించి, నలుగురినీ సలహా అడిగాడు.\n\"నువ్వేమిచ్చుకోగలవురా ? అంతగా\nయివ్వాలనుకుంటే, కాస్త ఆవకాయ\nయివ్వు.'' అన్నారు కొందరు.\nఆవ కాయపాళ్ళు కలపడంలో,\nకోటయ్యకు చాలా పేరున్నది. ఆ ఊరి\nషాహుకారు ఆవకాయ తయారు చేసి,\nఅమ్మి డబ్బు చేసుకుంటాడు.\nకోటయ్య బాగా ఆలోచించి, తన\nదగ్గిరున్న ఆవకాయలో కొంత గ్రామాధి\nకారికి బహుమతిగా యిచ్చాడు.\nగ్రామాధికారి, కోటయ్య యిచ్చిన\nఅవకాయ తల్లికి చూపించి, \"అమ్మా,\nకోటయ్య నావల్ల ప్రయోజనం పొంది,\nఈ ఆవకాయ తెచ్చి యిచ్చాడు. ఎవరేం\nయిచ్చినా కాదనకుండా పుచ్చుకోవాలని,\nనువ్వనడం వల్లనే, నేనిది తీసుకున్నాను.\nవాడి ఆవకాయకు చాలా పేరున్నది.\nఈ విధంగానైనా ఇంటిల్లపాదీ రుచిచూడ\nవచ్చు.\" అన్నాడు.\nగ్రామాధికారి తల్లి ఆవకాయ చూసి\nముఖం చిట్లించి, \"నీకు బహుమతిగా\nవచ్చింది కనక, దీన్ని నువే తిను. ఇంట్లో\nమరెవ్వరూ యిది తినకూడదు,\" అన్నది.\nగ్రామాధికారి ఆ రోజే ఆవకాయ రుచి\nచూశాడు. అద్భుతంగా వున్నదనిపించింది.\nఇతర కూరలు మాని రెండు రోజులపాటు\nఆవకాయతోనే భోజనం ముగించాడు.\nదానితో ఆయనకు అజీర్తి, పొట్టనొప్పీ\nపట్టుకున్నవి. మంచం మీది నుంచి దిగ\nలేని స్థితికి వచ్చాడు. ఆయన తల్లి వైద్యు\nడికి కబురు చేసింది.\nవైద్యుడు, గ్రామాధికారిని పరీక్షించి,\n\"తమ పరిస్థితి ఏమీ బాగా లేదు. ఉన్న\nపళంగా రజతభస్మం వాడాలి. అందుకు\nపదివరహాలు అవసరం,'' అన్నాడు.\nవిధిలేక గ్రామాధికారి, వైద్యుడికి పది\nవరహాలు యిచ్చుకున్నాడు. వైద్యుడిచ్చిన\nమందుతో ఆయన జబ్బు రెండు రోజుల్లో\nపూర్తిగా నయమైపోయి, తిరిగి మామూలు\nమనిషయ్యాడు.\nగ్రామాధికారి పేరుమోసిన పిసినారి.\nకోటయ్య కారణంగా అటు డబ్బూ పోయి,\nయిటు ఆరోగ్యం కూడా చెడిందని,\nఆయనకు బాధపట్టుకున్నది.\nఆయన ఒకనాడు వైద్యుణ్ణి పిలిపించి,\n\"నా జబ్బుకు వైద్యం చేయడానికి నువ్వు\nపది వరహాలు తీసుకున్నావు; అంతవరకూ\nబాగానే వున్నది. కాని, నువ్వు అందరికీ\nయాభైవరహాలు తీసుకున్నానని చెప్పాలి.\nఅలా చేయకపోతే, యీ గ్రామంలో నువ్వు\nచాలా యిబ్బందులకు గురవుతావు,\"\nఅన్నాడు.\nఅనారోగ్యంగా వున్నంతసేపూ గ్రామాధి\nకారి, వైద్యుడంటే భయపడ్డాడు. ఇప్పుడు,\nఆరోగ్యంగా వున్న గ్రామాధికారంటే\nవైద్యుడికి భయం!\nఆ కారణం వల్ల, వెంటనే వైద్యుడు\nగ్రామాధికారితో, “మీరు చెప్పమన్నట్టు\nచెప్పడం వల్ల, నాకేమీ నష్టం లేకపోగా\nలాభం వున్నది. అందరూ మీలాగే, నాకు\nఎక్కువ డబ్బు యిస్తారు,\" అని వెళ్ళి\nపోయాడు.\nతర్వాత గ్రామాధికారి, కోటయ్యకు\nకబురంపి, \"నువ్విచ్చిన ఆవకాయ\nతినడం వల్ల, నాకు జబ్బు చేసింది.\nఅందుకు యాభై వరహాలు వైద్యానికి\nఖర్చయింది. ఆ యాభై వరహాలూ నువ్వే\nయిచ్చుకోవాలి!'' అన్నాడు.\nకోటయ్య తెల్లబోయి, ''అయ్యా, నేను\nపేదవాణ్ణి. అంత డబ్బెక్కణ్ణించి తెచ్చి\nయివ్వగలను ?\" అన్నాడు.\n“ఎలా తెస్తావో, నాకు తెలియదు.\nనేనడిగినదాంట్లో న్యాయం వుంది. నువ్వు\nడబ్బు తేలేని పక్షంలో శిక్ష అనుభవించ\nవలసి వుంటుంది,” అన్నాడు గ్రామాధి\nకారి కోపంగా.\nకోటయ్య యింకేమీ మాట్లాడలేక,\nతిన్నగా వైద్యుడింటికి వెళ్ళి, \"నాకెలాగూ\nశిక్ష తప్పదు. అందువల్ల, నేరం చేసే\nశిక్ష అనుభవిస్తాను. ఆ నేరమేమంటే —\nనిన్ను చంపడం !” అన్నాడు కసిగా.\n“నన్ను చంపడ మేమిటి ? నేను, నీకేం\nఅన్యాయం చేశాను?\" అన్నాడు వైద్యుడు.\n\"నువ్వు, మామూలు జబ్బుకు యాభై\nవరహాలు తీసుకున్నావు. ఇప్పుడు గ్రామాధి\nకారి, ఆడబ్బునన్నిచ్చుకోమంటున్నాడు.\nకాస్తోకూస్తో అయితే, ఎలాగో యిచ్చు\nకొందును. యాభైవరహాలు నేనెక్కణ్ణించి\nతెచ్చేది!\" అని కోటయ్య. తన కథ\nఅంతా వివరంగా వైద్యుడికి చెప్పాడు.\nవైద్యుడు అంతా విని, “ఆహాఁ, అదన్న\nమాట సంగతి! నీవంటి పేదవాడికి\nఅన్యాయం తలపెట్టిన గ్రామాధికారికి\nబుద్ధి చెప్పవలసిందే,' అంటూ కోటయ్య\nచెవిలో ఏదో చెప్పాడు.\nఅది వింటూనే కోటయ్య, వైద్యుడి\nకాళ్ళ మీద పడి, \"నువ్వు చాలా మంచి\nవాడివి. అనవసరంగా నిన్ను కొట్టడానికి\nవచ్చాను,\" అని, ఆయన్నీ, మరి కొందరు\nగ్రామ పెద్దలనూ తీసుకుని గ్రామాధికారి\nఇంటికి వెళ్ళాడు.\nఅక్కడ కోటయ్య జరిగింది అందరికీ\nచెప్పుకుని, తనకు న్యాయం కలిగించ\nవలసిందిగా కోరాడు.\nగ్రామంలో అందరికీ, గ్రామాధికారితో\nఏదో ఒక అవసరం అయిన పని వున్నది.\nఆ కారణం వల్ల అందరూ కోటయ్యతో,\n\"నీ కారణంగా ఆయనకు జబ్బు\nచేసింది. అందువల్ల, వైద్యానికయిన ఖర్చు\nయిచ్చుకోవలసిన బాధ్యత నీదే!”\nఅన్నారు.\nఅప్పుడు కోటయ్య గ్రామాధికారి కేసి\nతిరిగి, \"అయ్యా, నేను డబ్బు యివ్వక\nతప్పదా ? నావంటి పేదవాడిని చూసి,\nమీ మనసు కరగదా !” అన్నాడు.\n\"తప్పు చేసినవాళ్ళందర్నీ చూసి\nమనసు కరిగించుకోవాలంటే, నేను\nగ్రామాధికారిగా వుండలేను. నువ్వు డబ్బు\nయిచ్చి తీరవలసిందే!\" అన్నాడు\nగ్రామాధికారి.\nఆ మాట వింటూనే కోటయ్య పెద్దగా\nఅరిచి నేల మీద పడిపోయాడు. ఏమయిం\nదంటూ అందరూ కంగారు పడసాగారు.\nవైద్యుడు, కోటయ్యను పరీక్షించి,\n“వీడికి రక్తపుపోటు వచ్చింది. ఎవరికైనా\nభరించరాని కష్టమూ, ఆవేశమూ కలిగి\nనప్పుడు, యిలా జరుగుతుంది. పాపం,\nఇది వీడిలాంటివాడికి రావలసిన జబ్బు\nకాదు. దీని వైద్యానికి స్వర్ణభస్మం వాడాలి!\nకనీసం వందవరహాలు ఖర్చవుతుంది.\nఎవరిచ్చుకుంటారు ?\" అని అడిగాడు.\nఅప్పుడు అక్కడ చేరిన గ్రామ పెద్ద\nలందరూ కూడబలుక్కుని, \"ఇలాంటి\nసందర్భాల్లో జరగవలసిన న్యాయ\nమేమిటో, ఇంతకు ముందే మన గ్రామాధి\nకారిగారు చెప్పారుగదా. ఆయన కారణం\nగానే కోటయ్యకు జబ్బు వచ్చింది కాబట్టి,\nవైద్యానికయ్యే ఖర్చు ఆయనే భరించాలి,”\nఅన్నారు.\nగ్రామాధికారికి పచ్చి వెల క్కాయ\nగొంతులో పడ్డట్టయింది. ఇది కోటయ్య\nపన్నినపన్నాగమని ఆయనకు అర్థమై\nపోయింది. ఇందుకు వైద్యుడి సహకారం\nవున్నదని, ఆయనకు అనుమానం\nకలిగింది.\nదానితో గ్రామాధికారి, వైద్యుడి కేసి\nకోపంగా చూస్తూ, “రక్తపుపోటు వైద్యానికి\nనూరు వరహాలా? వైద్యానికింత పెద్ద\nమొత్తాలు అడగడం, నేను సహించను,\"\nఅన్నాడు.\nవైద్యుడు ఎంతో వినయంగా, “అజీర్ణా\nనికి వైద్యం చేస్తే, తమరు నాకు యాభై\nవరహాలిచ్చారు. అది న్యాయమని కూడా\nతమరు అభిప్రాయపడ్డారు. అజీర్ణవ్యాధి\nఒక్క రోజులో పోతుంది. కాని, రక్తపు\nపోటు జీవితాంతం బాధపెడుతుంది.\nఅలాంటి మొండివ్యాధికి నూరు వరహాలు\nచాలునన్నానంటే అందుకు కోటయ్య పేద\nవాడు కావడమే కారణం,” అన్నాడు.\nగ్రామాధికారి యిప్పుడేం చేయాలన్న\nఆలోచనలో పడ్డాడు. అంతలో కోటయ్య\nనెమ్మదిగా లేచి కూర్చుని, \"ఏం జరి\nగింది ?'' అన్నాడు నీరసంగా.\nవైద్యుడు, అతడి చెవి దగ్గిర బిగ్గరగా.\n\"నీకు రక్తపుపోటు వచ్చింది! దాని\nవైద్యానికి నూరు వరహాలు ఖర్చవుతుంది.\nనువ్వు గ్రామాధికారిగారికి యాభైవరహాలు\nయిచ్చుకోవాలిగదా! అది పోను వారిప్పుడు\nనీకు యాభైవరహాలిస్తారు. నేను వైద్యం\nచేసేందుకు, నువ్వింకా యాభైవరహాలు\nతేవాలి,'' అని, అంతా వివరంగా చెప్పాడు.\nఅంతా విని కోటయ్య లేచి నిలబడి,\nగ్రామాధికారి కాళ్ళకు నమస్కరించి,\n\"తమరు ధర్మ ప్రభువులు ! చావనైనా\nచస్తానుగాని, వైద్యానికి మీ దగ్గిర డబ్బు\nతీసుకుంటానా? నా పాట్లేవో నేపడతాను,”\nఅని, అక్కణ్ణించి వెళ్ళిపోయాడు.\nగ్రామాధికారి అవమానంతో బిక్క\nచచ్చిపోయాడు. ఆ తర్వాత, ఆయ\nనెప్పుడూ ఎవరికీ అన్యాయం తలపెట్ట\nలేదు. కోటయ్య కూడా — పుణ్యానికి పోతే\nపాపం ఎదురవుతుందని, అడగకుండా\nపెద్దలకు ఊరికినే బహుమతు లిచ్చే\nపద్ధతి మానుకున్నాడు.",
            "book_page_end": 62
        }
    ],
    "statistics": {
        "total_stories": 14,
        "author_counts": {
            "చందమామ బృందం": 9,
            "రాంబాబు": 1,
            "కలిదిండి జయ": 1,
            "మాచిరాజు కామేశ్వరరావు": 1,
            "సి. ఎస్. ఎ. షరీఫ్": 1,
            "జొన్నలగడ్డ రామలక్ష్మి": 1
        },
        "genre_counts": {
            "సమాచారం": 1,
            "పురాణగాథ": 1,
            "జానపద కథ": 1,
            "బేతాళ కథ": 1,
            "హాస్యం": 2,
            "సాంఘిక కథ": 2,
            "జాతక కథ": 1,
            "పౌరాణికం": 2,
            "రాజకీయ కథ": 1,
            "నీతి కథ": 2
        }
    }
}