{
    "book_id": "చందమామ_1985_01",
    "stories": [
        {
            "title": "మేక - మేత",
            "book_page_start": 7,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "నీతి కథ",
            "moral": "సోమరితనం మానాలి. శ్రమ పడినవారికే సంపద దక్కుతుంది. శ్రమలేని వారికి తన ఆస్తి దానం చేయడానికి కూడా తండ్రి సిద్ధపడతాడు.",
            "keywords": [
                "సోమరితనం",
                "శ్రమ",
                "మేకలు",
                "తోట",
                "సంపద"
            ],
            "characters": [
                "గోవిందయ్య",
                "గోవిందయ్య కొడుకులు",
                "సోమనాధుడు",
                "మేక"
            ],
            "locations": [
                "గ్రామం",
                "గోవిందయ్య తోట"
            ],
            "content": "గోవిందయ్య చిన్నప్పటి నుంచీ బాగా గించారు. ఆ రైతు పండిన పంటలో\nకష్టపడి చాలా డబ్బు సంపాయించాడు. చాలావరకూ తనే వుంచుకుని, తనకు\nఅయినా, ఆయన డబ్బు అనవసరంగా తోచినది తెచ్చి గోవిందయ్యకు యిస్తూండే\nఖర్చు పెట్టడు. అందరూ ఆయన్ని మంచి వాడు.\nపొదుపరి అనేవాళ్ళు.\nఅలాగే, గోవిందయ్య తన వడ్డీవ్యాపా\nఇప్పుడు గోవిందయ్యకు అరవై ఏళ్ళు రాన్ని చూసుకోలేక వేరే గుమాస్తాను\nదాటింది. ఆయన తన పనులన్నీ మరెవరి పెట్టుకోవలసి వచ్చింది. తనకున్న బట్టల్\nమీదో పెట్టక, స్వయంగా తానే చేసుకునే దుకాణాన్ని కూడా, ఆయన ఎరిగిన\nవాడు. ఆయన భార్య కూడా అంతే. వాళ్ళకు అప్పచెప్పి, వాళ్ళిచ్చిన లాభం\nపోతే, ఆయన ముగ్గురు కొడుకులూ పరమ తీసుకుంటున్నాడు. ముగ్గురు కొడుకులూ\nసోమరులు. వాళ్ళు దేనికీ తండ్రి చెప్పిన మూడు పనులూ చూసుకుంటూ వుంటే,\nమాట వినేవాళ్ళు కాదు.\nఆయనకు నిశ్చింతగా వుండేది. కాని,\nగోవిందయ్యకు ఇరవై ఎకరాల మాగాణి వాళ్ళకు డబ్బు ఖర్చు చెయ్యడం తప్ప,\nభూమి వున్నది. దగ్గిరుండి వ్యవసాయం మరొక పని మీద ధ్యాస లేకపోవడంవల్ల,\nచేసుకునే ఓపిక లేక కొడుకుల సాయం గోవిందయ్యకు దిగులుగా వుండేది.\nకోరాడు. రోజూ పొలం వెళ్ళి రావడం గోవిందయ్య ఇంటి చుట్టూ చాలా\nనానా శ్రమ అనుకుని వాళ్ళు భూమిని ఆవరణ వున్నది. అన్ని పనులూ మాని\nగ్రామంలోని మరొక రైతుకు అప్ప వేసి ఇంట్లో కూర్చున్నప్పటినుంచీ, ఆయన\nఆ ఆవరణలో రకరకాల మొక్కలూ, క్షణాల మీద అమ్ముడు పోతూండేవి.\nపాదులూ వేసి పెంచనారంభించాడు. అయితే, అనుకోకుండా ఆయనకు ఒక\nకొంతకాలానికి ఇంటి చుట్టూ చక్కని పెద్ద యిబ్బంది వచ్చి పడింది.\nతోట తయారయింది. మొక్కలకు\nపాదులు తవ్వడంలో కానీ, నీళ్ళు పోయ\nడంలో కానీ కొడుకులు, గోవిందయ్యకు\nఏ మాత్రం సాయపడేవాళ్ళు కాదు.\nపైగా, ఈ వయసులో కూడా యింకా\nసంపాయించాలన్న తాపత్రయం పోలే\nదని—తండ్రిని గురించి హేళనగా\nనవ్వుకునేవారు.\nగోవిందయ్యకు తోట మీద కూడా\nమంచి ఆదాయం రాసాగింది. అక్కడ\nకాసిన కాయగూరలూ, పూసిన పూలూ\nగోవిందయ్యకు పొరుగున కొత్తగా సోమ\nనాధు డనేవాడు వచ్చి చేరాడు. వాడికి\nపాలవ్యాపారం వున్నది. వాడి దగ్గర\nఇరవై దాకా మేకలున్నవి. మేకలకు\nవాడెలాంటి మేత పెట్టేవాడో తెలియదు\nకానీ, వాటి కన్ను గోవిందయ్య తోట మీద\nపడింది. రోజూ ఏదో సమయంలో అవి,\nఆయన తోట మీద దాడిచేసి వెళ్ళి\nపోతూండేవి. తను ప్రాణప్రదంగా పెంచు\nకున్న తోట నాశనమైపోతూంటే చూడ\nలేక, గోవిందయ్య కొడుకులను వంతుల\nవారీగా దాని కాపలా చూడమని బ్రతి\nమాలాడు. కొడుకు లు ఆ విషయం\nపట్టించుకోలేదు.\nఇక లాభం లేదని గోవిందయ్య ఇంటి\nచుట్టూ బలమైన దడి కట్టించాడు.\nదడిలో రోజూ ఎక్కడో ఒకచోట కంత\nచేసి, మేకలు లోపలికి దూరుతూండేవి.\nఇది పని కాదని, ఆయన దడికి అటూ,\nయిటూ ముళ్ళకంచె వేసి, తోట ద్వారానికి\nకర్రతలుపు పెట్టించాడు.\nఈ ఉపాయం కూడా కొన్నాళ్ళు\nమాత్రమే పనిచేసింది. తెలివి మీరిన\nమేకలు క్రమంగా తమ కొమ్ములతో కర్ర\nతలుపును తెరవడం అలవాటు చేసు\nకున్నవి.\nఇక చేసేదిలేక గోవిందయ్య, సోమ\nనాధుడికి తన గోడు చెప్పుకుని, \"నీ\nమేకల్ని ఎలాగో ఒక లాగా అదుపు\nచెయ్యి,\" అన్నాడు.\n“నీకైతే ముగ్గురు కొడుకులున్నారు.\nవాళ్ళే వాటిని అదుపు చెయ్యలేకపోతే,\nమా ఇంట్లో నే నొక్కడిని; ఎంతకని\nఅదుపు చెయ్యగలను? మీరు తప్ప,\nనా మేకలవల్ల గ్రామంలో మరెవరూ\nయిబ్బంది పడడం లేదు,\" అన్నాడు\nసోమనాధుడు.\nవాడు చెప్పిన దాంట్లో నిజమున్నదని.\nగోవిందయ్యకు అనిపించింది. ఆయన\nతోట ద్వారం దగ్గిర, మూడు గజాల\nపొడవున నిలువునా ఒక గొయ్యి తవ్వాడు.\nగోతికి అటూ, యిటూ బాటతో సమంగా\nఎత్తయిన గట్లు పోశాడు. తరవాత గోతిని\nకప్పుతూ, గుండ్రని ఇనుప గొట్టాలు\nవరసగా పేర్చి బాటతో కలిపాడు. గుండ్రని\nఇనుప గొట్టాల మీద మేకలకు కాళ్ళు\nస్థిరంగా నిలబడవు. అందువల్ల, అవి\nకష్టపడి కర్రతలుపు తీయగలిగినా, తోటలో\nప్రవేశించ లేవు.\nకొద్దిరోజులు గడిచాయి. మేకల బెడద\nగోవిందయ్యకు తప్పినట్టే వున్నది. కాని.\nఒక రోజు మేక ఒకటి ఇనుప గొట్టాల\nమీద కాళ్ళు పెట్టకుండా, మూడుగజాల\nదూరాన్నీ దూకడానికి ప్రయత్నించి,\nగొట్టాలమీదపడి లేవలేకపోయింది. గోవిం\nదయ్యవచ్చి, మేక పరిస్థితిచూసి జాలిపడి,\nదాన్ని ఎత్తుకుపోయి బయట వదిలాడు.\nకాని, మేకమాత్రం ఆయనమీద జాలిపడ\nలేదు. అది ఆ తరవాత రెండు, మూడు\nప్రయత్నాలు చేసి, చిట్టచివరకు ఒక\nరోజున, ఆ గొట్టాలమీది నుంచి తోటలోకి\nదూక గలిగింది.\nఆ మేక, తోటలో అందిన మొక్క\nనల్లా తింటూంటే, గోవిందయ్య అక్కడికి\nవచ్చాడు. జరుగుతున్నది చూసి కూడా\nఆయన చలించలేదు. తనకేమీ పట్టని\nవాడిలా అలా నిలబడి చూస్తూండి\nపోయాడు.\nఇంతలో అక్కడికి ఆయన ముగ్గురు\nకొడుకులూ వచ్చి, \"నాన్నా నీ ప్రాణానికి\nప్రాణమైన తోటను మేక తినేస్తున్నది.\nఅలా చూస్తూ వూరుకున్నావేం? నువ్వు\nపడిన శ్రమంతా వృథా అయిపోయిందని\nనిరుత్సాహం కలిగిందా ? \" అని\nఆశ్చర్యంగా అడిగారు.\nగోవిందయ్య కొంచెం సేపు తల వూపుతూ\nవూరుకుని, '‘ తిననివ్వండిరా! ఈ తోట\nదానికోసమే వేశాను. అది, యీ తోటను\nమేసేస్తే, అందువల్ల నేను చేసిన పాపా\nలన్నీ నశిండచమేకాక, నాకు పుణ్యం\nకూడా వస్తుంది! '' అన్నాడు.\nఆయన కొడుకులు ముగ్గురూ వింత\nపడిపోతూ, \" నువ్వేమంటున్నావో అర్థం\nకావడం లేదు,” అన్నారు.\n\"మేతకోసం, యీ మేక మూడుగజాల\nదూరం ఎంతోకష్టపడి దూకి లోపలికి\nవచ్చింది! ఎందుకూ పనికి రాని సోమరు\nలను ఇంతకాలం పోషిస్తున్నందువల్ల\nనాకు వచ్చే పాపం, ఈ శ్రమజీవిని జాలి\nతలచడంవల్ల పోతుంది. ఈ రోజు నుంచీ\nనా డబ్బు, ఆస్తి అంతా ఎవరు శ్రమపడితే\nవారికే యివ్వదలిచాను.\" అన్నాడు\nగోవిందయ్య.\nతమ ఆహారం సంపాయించుకు\nనేందుకు, ఆ మేకపాటిశ్రమ కూడా తాము\nచేయడం లేదని గ్రహించి, గోవిందయ్య\nకొడుకులు ముగ్గురూ ఎంతో సిగ్గుపడ్డారు.\nఈ రోజు ఆ మేక మీద జాలిపడినట్టే,\nతమ తండ్రి రేపు ఏ దొంగ మీదనో జాలి\nపడవచ్చు లేక ఏ పేదవాళ్ళ కష్టాలో\nచూసి, జాలిపడి వాళ్ళకు ఆస్తినంతా\nదానం చెయ్యవచ్చు !\nఈ భయం మనసుల్లో మెదలగానే\nగోవిందయ్మ కొడుకులు తమ సోమరితనం\nమాని తండ్రి కోరిన విధంగా ఆయనకు\nసాయపడుతూ, గోవిందయ్యను సంతోష'\nపెట్టారు.",
            "book_page_end": 10
        },
        {
            "title": "కంచుకోట",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "చారిత్రక ధారావాహిక",
            "moral": "నాయకుడు తన రాజ్యాన్ని, ప్రజలను కాపాడటానికి ఎలాంటి ప్రమాదాన్నైనా ఎదుర్కోవాలి.",
            "keywords": [
                "సర్పకేతుడు",
                "వీరపురం",
                "కుట్ర",
                "మారువేషం",
                "సుబాహుడు",
                "రాకాసిదిబ్బ"
            ],
            "characters": [
                "సుబాహుడు",
                "చంద్రవర్మ",
                "సర్పకేతుడి సైనికులు",
                "గ్రామ ప్రజలు"
            ],
            "locations": [
                "వీరపురం",
                "రాకాసిదిబ్బ",
                "కొండలు"
            ],
            "content": "[సూర్యవర్మ మరణించటం చూసిన సుబాహుడనే సేవకుడు, ఈ సంగతి సూర్యవర్మ\nకుమారుడైన చంద్రవర్మకు చెప్పేందుకు, బయలుదేరాడు. దారిలో అతడి గుర్రాన్ని సర్ప\nకేతుడి అనుచరులు చంపారు. అతడికి కాగడాలతో వున్న పల్లెవాసులు కనిపించారు.\nఅంతలో కొందరు రౌతులు, 'హేయ్' అంటూ అతణ్ణి చుట్టుముట్టారు. తరవాత —]\nసుబాహుడు ఒక్క తృటికాలం నిశ్చేష్టు\nడయాడు. తన అంతం సమీపించిందని\nకూడా అతడు భయపడ్డాడు. తన యజ\nమాని మరణం సంగతి వీరపురంలో\nతెలియపరిచిన తరవాత, యిలాంటి\nప్రమాదం వచ్చివుంటే అతడు ఏమాత్రం\nలెక్కచేసి వుండేవాడు కాదు. ఈ క్షణాన\nతన చావు వీరపుర సంస్థానానికి కూడా\nఎంతో వినాశకరంగా పరిణమిస్తుంది.\nదైవకృపవలన తను, యీ రౌతులను\nఎలాగైనా మోసపుచ్చి పారి పోగలిగితే\nఎంత బావుండును !\n\"ఏయ్, ఎవరు నువు? మాట్లాడవేం?''\nఅంటూ ఒక రౌతు సుబాహుణ్ణణ్ణి సమీ\nపించి, చేత్తో అతడి జుట్టు పట్టుకుని\nకుదిపాడు.\nఅంతలో జనంలోనుంచి ఒకడు,\n\"పాపం, ఆ బిచ్చగాణ్ణి హింసించకండి !\nఉపవాసాలతో మాటా పలుకూ పడిపోయి\nనట్టుంది! '' అన్నాడు జాలిగా.\nఆ మాటలతో సుబాహుడు తెప్పరిల్లాడు.\nతను మామూలు బిచ్చగాడుగా నటించటం\nఏమంత కష్టం కాదని అతడికి ధైర్యం\nకలిగింది.\n\" బాబూ, యింత రొట్టెముక్క!\nయింత....'' అంటూ సుబాహుడు రౌతు\nకళ్ళలోకి జాలిగా చూస్తూ, గుర్రం\nకళ్ళాన్ని పట్టుకున్నాడు.\n\" ఛీ, యిదేం పీడ ! ఎవడో వీరపురం\nవేగులవా డనుకున్నాను, ముష్టివెధవా!\"\nఅంటూ రౌతు గుర్రాన్ని అదిలించి\nముందుకు వెళ్ళాడు.\n\" వీడేం వేగులవాడు! శరీరంలో\nప్రాణంవున్నట్టే లేదు. యీ చింకిగుడ్డలూ\nవీడూ....అరే. శనిగ్రహం ! నీ వంటినే\nమోసుకోలేని వాడికి, చేతులో ఆ లావు\nదుడ్డుకర్ర ఎందుకు?\" అన్నాడొక రౌతు\nహేళనగా.\n'\" కొండల్లో చిరుతపులుల్నీ, తోడేళ్లనీ\nబెదర కొట్టేందుకు, దొరా,\" అన్నాడు\nసుబాహుడు తడువుకోకుండా.\nఈ జవాబు వింటూనే రౌతులతోపాటు,\nజనంలోనుంచి కూడా కొందరు పొట్టలు\nచెక్కలయేలా నవ్వారు. \" ఎంత గొప్ప\nవేటగాడివిరా నుపు! కాలు తీసి కాలు\nపెట్టే ఓపిక లేనివాడివి చిరుతపులుల్నీ\nతోడేళ్ళనీ బెదరకొడతావా?'' అన్నారు\nవాళ్ళు.\n\"ఇంత రొట్టెముక్క పెట్టించండి,\nదొరా! తరవాత నా ప్రతాపం చూద్దురు\nగాని. వారం రోజులుగా పచ్చి మంచి\nనీళ్ళతో బతుకుతున్నాను.\" అన్నాడు\nసుబాహుడు.\nరౌతులు యీ మాటలేవీ వినిపించుకో\nలేదు. వాళ్ళు గుర్రాలను ముందుకు\nవురికిస్తూ, \" మీరు త్వరగా రాకాసిదిబ్బ\nదగ్గరకు చేరాలి. అక్కడ మీకు కావలసిన\nఆయుధాలు యివ్వబడతై . తెల్లవారే\nలోపల వీరపురం మన గుప్పెట చిక్కు\nతుంది. సర్పకేత రాజుకూ, జై !'' అంటూ\nవెళ్ళిపోయారు.\nసైనికులు వెళ్ళగానే, జనంలోనుంచి\nకొందరు ముందుకు వచ్చి, సుబాహుణ్ణి\nచుట్టుముట్టారు. వాళ్ళల్లో ఒకడు\nసుబాహుడితో, \"ఏరా అబ్బీ ! చూట్టానికి\nయువకుడిలాగే కనబడుతున్నావు. కాలూ\nచేయీ కూడా బాగానే వున్నట్టున్నది.\nఅలాంటి వాడికి బిచ్చం ఎత్తుకునే కర్మ\nఎందుకు పట్టింది? '' అన్నాడు.\n\"అది తెలుసుకునేందుకే. కొండల మీద వున్న ఒక గురువును\nఅయిదేళ్ళనుంచి సేవిస్తున్నాను, దొరా!\nఆయనకు యిన్నేళ్ళుగా నా మీద దయ\nకలగలేదు. ఇంతకు ఒక గంట ముందు\nగానే ఆయన ప్రసన్నుడై కొండ మీద\nనుంచి, కాగడాలతో వున్న మీ అందరినీ\nచూపిస్తూ, 'ఇవ్వాళ తెల్లవారే లోపల\nనిన్ను యింతకాలంగా పట్టి పీడిస్తున్న\nశని వదిలిపోతుంది. అంతేకాదు, నీ వెంట\nవచ్చేవాళ్ళ శనికూడా విరగడ అవుతుంది.\nఅదుగో, ఆ కనబడే కాగడాల దగ్గిరకు\nవెళ్ళు!' అని సెలవిచ్చారు. దానితో\nహుటాహుటిగా కొండ దిగి మీ దగ్గిరకు\nవచ్చాను.'\" అన్నాడు సుబాహుడు.\nసుబాహుడు యిలా చెప్పగానే చుట్టూ\nచేరిన వాళ్ళు ఒక్క క్షణకాలం ఆశ్చర్య\nసంభ్రమాలతో నోట మాట రాక తడబడి,\nఅంతలోనే తెప్పరిల్లి, \" ఆ కొండమీద\nవుండే మహాపురుషుణ్ణి గురించి చాలా\nకాలంగా వినటమే గాని, చూసినవా\nళ్ళెవరూ లేరు. ఇవ్వాళ తెల్లవారేలోపల\nవీరపురాన్ని వశపరుచుకుని కొల్లగొట్ట\nబోతున్నాం. దివ్యదృష్టి వున్నవాడు గనక,\nఆయనకు ముందుగానే యిదంతా తెలిసి\nవుంటుంది. ఇక మనకు విజయం తప్పదు.\nత్వరగా బయలుదేరుదాం,\" అన్నారు.\nవెంటనే కొందరు గ్రామంలోకి\nపరిగెత్తి సుబాహుడికోసం యిన్ని రొట్టెలూ,\nపాలూ తీసుకువచ్చారు. సుబాహుడు\nతృప్తిగా వాటితో కడుపు నింపుకున్న తర\nవాత, అతడి ముందు కొత్తదుస్తులు పెట్టి,\nఆ చింకిగుడ్డలు విప్పి, వాటిని ధరించ\nమన్నారు. అలాంటి దుస్తుల్లో తానెవరైందీ\nగుర్తించేవాళ్ళు వుండవచ్చని అనుమా\nనించిన సుబాహుడు, వాళ్ళకేసి ఆప్యా\nయత ఒలికేలా చూస్తూ, '' మిత్రులారా !\nమీ దయకు కృతజ్ఞుణ్ణి. కాని యిప్పుడు\nనేనీ కొత్తదుస్తులు ధరించటం గురువు\nఆజ్ఞను ధిక్కరించటం అవుతుంది. నన్ను\nపట్టి పీడిస్తున్న శని, యీనాటి సూర్యో\nదయంలోపల వదిలిపోతుంది. ఆతరవాత\nవీటిని ధరిస్తాను,\" అన్నాడు.\nఆ వెంటనే, “జై....'' అంటూ కొందరు\nఒక్కసారిగా దిక్కులు పిక్కటిల్లేలా\nఅరిచి, సుబాహుడి కేసి తిరిగి, \" ఇంతకూ\nనీ పేరేమిటో మాకు తెలియలేదు! \"\nఅన్నారు.\n\".... ....!\" హుడు కొంచెం తడబడి. ''తల్లిదండ్రులు\nపెట్టిన పేరు ఏదయితేం ? శనిచేత యింత\nకాలంగా పీడింపబడుతున్న వాణ్ణి.\nగురువాజ్ఞ మేరకు అది వదలగానే ........\nఅంటూండగానే, జనంలోనుంచి ఒకడు,\n\"ఇవ్వాళతో మనందరి శనీ వదులు\nతుంది! ఈనాటి నుంచీ నీ పేరు శని\nమర్దనుడు,\" అన్నాడు. వెంటనే 'శని\nమర్దనుడికీ, జై! '' అన్న కేకలు మిన్ను\nముట్టినై.\nతరవాత అందరూ కాగడాల వెలుగులో\nరాకాసిదిబ్బ దగ్గిరకు బయలుదేరారు.\nతనవెంట వున్నవాళ్ళు మాట్లాడుకునే\nదాన్నిబట్టి, వాళ్ళంతా కటిక దరిద్రులనీ,\nసర్పకేతుడు ధనధాన్యాలు దొరుకుతవని\nఆశ కల్పించటంవల్లనే వాళ్ళు వీరపురం\nకేసి బయలుదేరుతున్నారనీ గ్రహించాడు\nసుబాహుడు.\n\"నాకు వీరపురాన్ని గురించి బాగా\nతెలియదు. దాని సామంతుడైన సూర్య\nవర్మ అంత ప్రజాకంటకుడా? \" అని\nసుబాహుడు జనంలో ఒకడిని అడిగాడు.\nఆ ప్రశ్న వింటూనే అతడు నవ్వి,\n\" ఈ సామంతుల్లో ప్రజాకంటకుడు కాని\nవాడెవడు ? సూర్యవర్మ సంగతి తెలియదు\nగాని, సర్పకేతుడి కన్న జనకంటకుడు\nమరొకడు పుట్టబోడు,\" అన్నాడు.\n\"అలా అయితే, వీరపురాన్ని దోచు\nకోవటానికి మనం ఎందుకు వెళ్ళాలి ?\nఆ విధంగా మనం సర్పకేతుడికి సాయం\nచేసినవాళ్ళ మవుతాంగద!\" అన్నాడు\nసుబాహుడు.\nఆ సరికి వాళ్ళిద్దరి సంభాషణలో\nమరి నలుగురైదుగురు వచ్చి పాల్గొన్నారు.\nవాళ్ళు సుబాహుడి ప్రశ్నకు వింతగా\nనవ్వి, \" మనం సర్పకేతుడికి సహాయం\nచేయటానికి వెళ్ళటం లేదు. వీరపురాన్ని\nకొల్లగొట్టేందుకు అతడు సహాయం చేస్తా\nనన్నాడు. మనం అక్కడినుంచి తెచ్చుకో\nగలిగినదంతా మనదే; అందులో అతడికి\nగానీ, అతడి సైనికులకుగానీ పాలుం\nడదు,\" అన్నాడు.\nఅమాయకత్వం, దురాశా కరుడు\nకట్టిన యీ పల్లెవాసులతో తను ఏం\nమాట్లాడినా లాభంలేదని సుబాహుడు\nగ్రహించాడు. వాళ్ళ దృష్టిలో తమను\nపాలించే సామంతులందరూ ఒకటే.\nవీలయినప్పుడల్లా ఇతరులు తమను\nదోచుకుంటున్నారు. అదేవిధంగా అవ\nకాశం చిక్కితే తామూ యితర్లను\nకొల్లగొడతారు. —అదీ ఈ పల్లెవాసుల\nమనస్తత్వం.\nకొద్ది సేపటి తరవాత అందరూ రాకాసి\nదిబ్బ ప్రాంతానికి చేరారు. ఆ సరికే\nఅక్కడ వందల సంఖ్యలో జనం చేరి\nవున్నారు. వాళ్ళల్లో చాలామంది దగ్గిర\nవెలుగుతున్న పెద్ద పెద్ద కాగడాలున్నవి.\nవాళ్ళందరినీ కొందరు సైనికులు సోలు\nపులుగా నిలబెడుతున్నారు. సుబాహుడు\nవున్న ముఠాను కూడా ఒకచోట నిల\nబెట్టారు.\nఆ తరవాత దళనాయకుల దుస్తుల్లో\nవున్న కొందరు ఆశ్వికులు ముందుకు\nవచ్చి, అక్కడ చేరిన జనాన్ని వుద్దేశించి\nయీ విధంగా చెప్పారు :\n\"మహా శ క్తిసంపన్నుడూ, దయా\nమయుడూ అయిన సర్పకేతు రాజు\nసహాయంవల్ల మీరు యీనాటితో దారిద్ర్య\nబాధనుంచి విముక్తులవుతారు. ఇప్పటి\nసమస్య ఏమిటంటే, వీరపుర పట్టణంలో\nఎలా ప్రవేశించటమా అనేది. పట్టణ\nద్వారపాలకుల్ని మోసగించి, ఒకసారి\nద్వారాలు తెరిచేలా చేశామంటే,\nతరవాత మనకు పట్టణంలో అడ్డు నిలబడ\nగల శక్తి ఏమీ వుండదు. కనుక, మీలో\nఒక వందమంది ముందుగా పట్టణ\nద్వారాలను సమీపించి, హాహాకారాలు\nచేస్తూ, సర్పకేతురాజు సైనికులు మీ\nగ్రామాలమీద పడి దోచుకుంటూన్నట్టు\nఆర్తనాదాలు చేయండి. ఆ కేకలకు\nకాపలావాళ్ళు ద్వారాలు తెరుస్తారు.\nవెంటనే మీరు పక్కకుతొలగి దారియిస్తే,\nపౌరదుస్తుల్లోవున్న మా సైనికులు\nపట్టణంలో జొరపడతారు. వారి వెనకగా\nప్రవేశించి మీరు, మీ యిష్టం వచ్చినట్టు\nనగరాన్ని కొల్లగొట్టవచ్చు. మీరు మాత్రం.\nవీలయినప్పుడల్లా యశోవర్ధన మహా\nరాజుకూ, జై అంటూ మాత్రం నినాదాలు\nచేస్తూవుండాలి. యశోవర్ధన మహారాజు\nపంపగా వచ్చినవారని భ్రమపడి, సూర్య\nవర్మ సైనికుల్లో కొందరైనా మిమ్మల్ని\nఎదుర్కునేందుకు భయపడతారు.\nమిగిలినవాళ్ళను పౌరదుస్తుల్లో వుండే\nమా సైనికులు హతమారుస్తారు. ఏ పరి\nస్థితుల్లోనూ మీరు సర్పకేతురాజు పేరు\nఉచ్చరించరాదు.\"\nదళనాయకుల మాటలు ముగిసేలోపలే\nజనంలో నుంచి యశోవర్ధన మహా\nరాజుకూ, జై!' అన్న కేకలు గట్టిగా\nవినిపించినై.\nవీరపు రాన్ని ఆక్రమించుకోవటానికి\nయింత నిగూఢమైన కుట్ర జరుగుతున్న\nదని అర్థం కాగానే సుబాహుడు నిర్విణ్ణు\nడయాడు. తను వీళ్ళనుండి విడివడి\nముందుగా వీరపురం ప్రవేశించి చంద్ర\nవర్మకు యీ మోసాన్నిగురించి తెలియ\nపరచగలిగితే ప్రమాదం జరగకుండా\nఅతణ్ణి, నగరాన్నీ రక్షించవచ్చు. కాని,\nవీళ్ళందరి దృష్టి నుంచీ తప్పుకుని నగరం\nకేసి పారిపోవటం ఎలా ?\nసుబాహుడు యీ విధంగా ఆలోచిస్తు\nన్నంతలో జనం మహాప్రవాహంలా\nముందుకు కదిలారు. వాళ్ళలో చాలా\nమంది పౌరదుస్తుల్లోవున్న సర్పకేతుడి\nసైనికులని అతడు గుర్తించగలిగాడు.\nఅందరికన్న ముందు పరుగులు తీస్తున్న\nఓ వందమంది ప్రజలతో సుబాహుడు\nకలిశాడు. చూస్తూండగానే వాళ్ళు పట్టణ\nద్వారాలను సమీపించారు. వెంటనే\nజనంలో కొందరు శోకిస్తున్నట్టుగా ఎలుగెత్తి,\n\" అయ్యా, ద్వారాలు తెరవండి ! సర్ప\nకేతుడి సైనికులు మా గ్రామాలమీద పడి\nకనపడిందల్లా దోచుకుంటూ, ప్రజలను\nహింసిస్తున్నారు. రాజుగారి నుంచి మాకు\nవెంటనే సైనిక సహాయం కావాలి!\"\nఅని కేకలు పెట్టారు.\nపట్టణ ద్వారాల వెనకవున్న కాపలా\nవాళ్ళు, ద్వారాలు తెరవటమా మానటమా\nఅని సందేహించేలోపలే, జనంలోనుంచి\nమరికొందరు భయకంపితులైన వాళ్ళలా,\n\"అయ్యా, మాకు సూర్యవర్మ రాజులం\nవారే దిక్కు! స్వయంగా మా మొర వారికి\nచెప్పుకోనీయండి.\" అంటూ అరిచారు.\nఆ వెంటనే ద్వారాలు తెరవబడినై.\nఅప్పటివరకూ వాటి దగ్గిర వున్నవాళ్ళు\nపక్కలకు తప్పుకున్నారు. మరుక్షణంలో\nపౌరదుస్తుల్లోవున్న సర్పకేతుడి సైనికులు,\nఅప్పటివరకూ దాచివుంచిన ఆయుధాలు\nబయటికి తీసి కాపలావాళ్ళమీద పడి,\nచూస్తూండగానే కొందరిని చంపి, మిగతా\nవారిని ఖైదీలుగా పట్టుకున్నారు. జనం\nరణగొణధ్వని చేస్తూ ఒక్కుమ్మడిగా\nముందుకు కదిలారు.\nసుబాహుడు ఒక్క గంతులో ద్వారం\nదాటి, పెనుగులాడుతున్న కాపలావాళ్ళ\nపక్కనుంచి వేగంగా ముందుకు పరి\nగెత్తాడు. అదే సమయంలో వెనకనుంచి\nకేకలూ, చప్పట్లూ వినిపించినై. ‘\" ఎవడా\nపరిగెత్తేది ? జనం అంతా కలిసి\nకట్టుగా వెళ్ళాలి. పరిగెత్తండి. వాణ్ణి\nపట్టుకోండి!''\nమరుక్షణం నలుగురైదుగురు సర్ప\nకేతుడి సైనికులు, \"ఆగు, ఆగు ! \"\nఅంటూ సుబాహుడి వెంటబడ్డారు. తను,\nచావో బతుకో తేల్చుకోవలసిన సమయం\nఆసన్నమయిందని సుబాహుడు నిశ్చ\nయించుకుని, చెంగున వెనుదిరిగి, సమీ\nపిస్తున్న సైనికుణ్ణి ఎగిరి డొక్కలో బలంగా\nతన్ని, వాడు వెనక్కు పడిపోయేలోపల,\nవాడిచేత గల కత్తిని లాక్కున్నాడు.\nఇంతలో మరొక సైనికుడు అతణ్ణి సమీ\nపించాడు. సుబాహుడు తన కత్తితో వాణ్ణి\nబలంగా గుండెల్లో పొడిచి, మరికొందరు\nసైనికులు రావటం గమనించి, ఠక్కున\nవెనుదిరిగి రాజప్రాసాదం కేసి పరిగెత్త\nసాగాడు. —(ఇంకావుంది)",
            "book_page_end": 18
        },
        {
            "title": "రాయిప్రభావం",
            "book_page_start": 19,
            "pdf_page_start": 19,
            "pdf_page_end": 23,
            "author": "కె. కె. రావు",
            "genre": "బేతాళ కథ",
            "moral": "ఆత్మవిశ్వాసం నశించినప్పుడు, మనిషి మూఢవిశ్వాసాలకు లొంగిపోతాడు. వివేకంతో ఆలోచించడం ముఖ్యం.",
            "keywords": [
                "రాయిప్రభావం",
                "మూఢవిశ్వాసం",
                "ఆత్మవిశ్వాసం",
                "వ్యాపారి",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు",
                "లక్ష్మీధరుడు",
                "సోమశేఖరుడు"
            ],
            "locations": [
                "శ్మశానం",
                "ఓడరేవు"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి. చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, “రాజా,\nయింత అర్ధరాత్రివేళ, భీతికొలిపే శ్మశా\nనంలో నువ్వుపడుతున్న శ్రమకుకారణం,\nఏదో అలౌకికశక్తి అయి వుంటుందని,\nనాకు అనుమానం కలుగుతున్నది. ఎంత\nపట్టుదలా, ధైర్య సాహసాలూ కలవాడైనా,\nమనిషి తాను కోరినవన్నీ సాధించలేడు ;\nఅందుకు సాయపడే, అడ్డుపడే బాహ్య\nశక్తులు కొన్ని వుంటవి. ఉదాహరణగా\nనీకు, లక్ష్మీధరు డనే ఓడ వర్తకుడి కథ\nచెబుతాను. శ్రమతెలియకుండా విను,\"\nఅంటూ యిలా చెప్పసాగాడు:\nలక్ష్మిధరుడనే వర్తకుడు, పెద్ద పెద్ద\nపెట్టుబడులు పెట్టి, విదేశాలకు ఓడల\nద్వారా సరుకులు రవాణా చేసేవాడు.\nఈ వ్యాపారంలో అతడు లక్షలు గడిం\nచాడు. అయితే, అనుకోకుండా యిందులో\nఒకసారి అతడికి విపరీతమైన నష్టం కలి\nగింది. సముద్రపు దొంగలు ఓడలను\nఅటకాయించి, కొల్ల గొట్టుకు పోయారు.\nఈ సంగతి తెలిసి అతణ్ణి పరామర్శించ\nవచ్చిన మిత్రుడొకడు, అతడి చేతివేళ్ళ\nకేసి కన్నార్పకుండా కొంతసేపు చూసి,\n\"పగడం తాపిన ఆ ఉంగరం ఎప్పుడు\nచేయించావు?\" అని అడిగాడు.\n\"బావున్నదని ముచ్చటపడి, ఈ\nమధ్యనే చేయించాను. ఎందుకలా అడి\nగావు ? '' అన్నాడు లక్ష్మిధరుడు.\n\"పగడం నీకు అచ్చివచ్చేదేనా, లేక\nకాకతాళీయంగా వేయించావా?\" అన్నాడు\nమిత్రుడు.\n“ఈ అచ్చిరావడం సంగతి, నాకు తెలి\nయదు. పగడం బావున్నదని వేయించా.\nఅసలు నన్ను పరామర్శించవలసింది\nపోయి, యీ ప్రశ్నలన్నీ ఎందుకడుగు\nతున్నావు ? '' అన్నాడు లక్ష్మీధరుడు.\n\"ఈ రాయిప్రభావం కారణంగానే,\nనువ్వు వ్యాపారంలో అంతగా నష్టపోయావు.\nఆ సంగతి బాగాగుర్తుంచుకో!'' అని\nలక్ష్మీధరుడి మిత్రుడు వెళ్ళిపోయాడు.\nమిత్రుడు యిలా అన్నప్పటి నుంచీ\nలక్ష్మిధరుడి మనస్సులో ఒక పెద్ద అను\nమానం చోటు చేసుకున్నది. అతడు తల\nపండిన పదిమంది పరిచయస్థుల్నీ కలుసు\nకుని, పగడపు రాయిగురించి వాకబు\nచేశాడు. వాళ్ళంతా ఏక కంఠంగా. ‘\" లక్ష్మి\nధరా, ఒక్కొక్క మనిషికి, ఒక్కొక్క\nరాయి అచ్చివొస్తుంది. ఇది జగమెరిగిన\nసత్యం! \" అన్నారు.\nదానితో లక్ష్మిధరుడి అనుమానం\nభయంగామారింది. పొరుగునవున్న ఊళ్లో,\nఆభరణాలూ వాటికి విలువైన రాళ్ళను\nవిక్రయించే సోమశేఖరుడనే వర్తకు\nదున్నాడు. అతడు ఎవరికి ఎలాంటి రాయి\nఅచ్చివచ్చేదీ ముందేతెలుసుకుని విక్ర\nయిస్తాడు. ఈ సంగతి విన్న లక్ష్మీధరుడు\nఅతణ్ణి చూడబోయాడు.\nసోమశేఖరుడు, లక్ష్మీధరుడు చెప్పిన\nదంతా మౌనంగా విని, ఉంగరంలోని\nపగడపు రాయిని ఏదో పనిముట్టుతో లాఘ\nవంగా ఊడబెరికి, పక్కనవున్న చెత్త\nకుండీలో పారవేశాడు. తరవాత అతడి\nనామనక్షత్రాలు తెలుసుకుని వేళ్ళతో\nగుణించి, పక్కనేవున్న ఒక చిన్న పెట్టె\nమూత తెరిచాడు.\nఆ పెట్టెలోవున్న రాళ్ళలో నీలపురంగు\nనుంచి ఒక రాయిని ఏరితీసి, దాన్ని\nనేర్పుగా లక్ష్మిధరుడి ఉంగరంలో పొదిగి\nఅతడి చేతికిచ్చాడు.\n'' ఇది జాతినీలంరాయి! మీరు అన్ని\nవేళ లా ధరించ తగ్గది. దీని ప్రభావం\nముందు, ముందు మీరే స్వానుభవంతో\nతెలుసుకుంటారు. దీని ఖరీదు చాలా\nఎక్కువే. అయినా మీరు చెప్పింది విన్న\nతరవాత, వ్యాపారంలో బాగా నష్టపడ్డా\nరని గ్రహించాను. అందుకే, లాభపడ\nకుండా, నష్టపోకుండా దీన్ని మీకు\nకేవలం వెయ్యివరహాలకే యిస్తున్నాను,\"\nఅన్నాడు సోమ శేఖరుడు.\nలక్ష్మిధరుడు మారు మాట్లాడకుండా\nవెయ్యి వరహాలూ సోమశేఖరుడి కిచ్చి,\nఇంటికి తిరిగివచ్చాడు.\nకొంతకాలం గడిచింది. ఒకనాడు\nసోమశేఖరుడి దుకాణానికి లక్ష్మీధరుడు\nవచ్చాడు. అతణ్ణి చూస్తూనే సోమశేఖ\nరుడు, \" ఇప్పుడు నీలంరాయి ప్రభావం\nఎలా వున్నది? \" అని అడిగాడు.\n“దాని ప్రభావం, నా మీద పనిచేసి\nనట్టులేదు. మరొకసారి చాలా పెద్ద నష్టం\nకలిగింది.\" అన్నాడు లక్ష్మిధరుడు.\n“ఏరూపంలో ఎంతనష్టమో, వివరంగా\nచెప్పండి.\" అన్నాడు సోమశేఖరుడు.\nలక్ష్మీధరుడు విచారంగా, '‘\" ఏం\nచెప్పేది! నేను సరుకులతో పంపిన\nనాలుగు ఓడల్లో ఒకటి పెనుతుఫానులో\nచిక్కుకుని మునిగిపోయింది. జరిగిన\nనష్టం బేరీజువేస్తే—షుమారు యాభై\nలక్షలవరహాలవుతుంది,\" అన్నాడు.\nసోమ శేఖరుడు నవ్వి, \"అంటే, మిగిలిన\nమూడు ఓడలూ సురక్షితంగా ఒడ్డు\nచేరాయన్నమాట. అవునా?\" అన్నాడు.\n\" అవును, చేరినై,\" అన్నాడు లక్ష్మి\nధరుడు.\n\"నేనిచ్చిన నీలంరాయి ప్రభావం\nవల్ల, మీకు శుభమే జరిగింది. ఆసంగతి\nమీరు గుర్తించడం లేదు. నాలుగు ఓడల్లో\nమూడు, అంత పెద్ద తుఫాను దెబ్బకు\nతట్టుకుని, సలక్షణంగా తీరం చేరా\nయంటే, ఏమన్న మాట? అది, ఆ రాయి\nప్రభావం! అలాకాకపోతే, నాలుగు ఓడలూ\nసముద్రగర్భంచేరి, మీరీపాటికి బి కారి అయి\nవుండేవాళ్ళు.\" అన్నాడు సోమశేఖరుడు.\nలక్ష్మిధరుడు మారు మాట్లాడకుండా.\nఉంగరాన్ని తీసి సోమశేఖరుడి కిచ్చి,\nఇంటి దారిపట్టాడు.\nబేతాళుడు యీ కథ చెప్పి, ‘“ రాజా,\nలక్ష్మిధరుణ్ణి ఆ ఉంగరంలోని రాయి,\nఅతడి ఓడల్లో మూడు సముద్రంపాలు\nకాకుండా కాపాడింది. ఆ సంగతి సోమ\nశేఖరుడు అతడికి స్పష్టంగా చెప్పాడు\nకూడా. అయినా, లక్ష్మిధరుడు, ఆ మాట\nలను అర్థం చేసుకున్నట్టులేదు. అందు\nవల్ల ముందు, ముందు అతడు ఓడవర్త\nకంలో మరింతగా నష్టపోయే అవకాశం\nవున్నది. లక్ష్మీధరుడు ఉంగరాన్ని సోమ\nశేఖరుడికి యిచ్చి వేయడం కేవలం\nఅజ్ఞానంవల్లనే కదా ? ఈ సందేహానికి\nసమాధానం తెలిసికూడా చెప్పకపోయావో,\nనీ తల పగిలిపోతుంది.\" అన్నాడు.\nదానికి విక్రమార్కుడు, “లక్ష్మీధరుడు\nమొదట్లో బావున్నదని ముచ్చటపడి పగ\nడంతాపిన ఉంగరం చేయించుకున్నాడు.\nఅప్పట్లో అతడికి ఉంగరంలోని రాయికి\nఏదో ప్రభావం వుంటుందని చాలామంది\nనమ్ముతారని తెలియదు. ఆ రాళ్ళకు ఏవో\nఅలౌకిక శక్తిని అంటగట్టి, లక్ష్మీధరుడికి\nఅందులో నమ్మకం కలిగించినవాడు,\nఅతడి మిత్రుడు. సముద్రంలో తుఫానులు\nలేవడం ప్రకృతిసహజం. ఆ సమయంలో\nఅక్కడవున్న ఓడలు కొన్ని దాని ధాటికి\nమునగడం, కొన్ని సురక్షితంగా ఒడ్డు\nచేరడం కూడా సహజమే.\nఅయితే, సోమశేఖరుడు చాలా తెలివి\nమంతుడైన వ్యాపారి. అప్పటికే అంతో,\nయింతో ఉంగరం రాళ్ళ ప్రభావం గురం\nచిన నమ్మకం వున్నవాడు తప్ప లేని\nవాడు తన దగ్గిరకు రాడని అతడెరుగు.\nఆ నమ్మకాన్ని తన తర్కంతో, మాటకారి\nతనంతో, అతడు మరింతగా వృద్ధిపరు\nస్తాడు. తుఫానులో చి కి న నాలుగుఓడల్లో,\nఒకటి నీటమునిగి మూడు సురక్షితంగా\nతీరం చేరడం, రాయిప్రభావ మంటూ\nఅతడు లక్ష్మీధరుడి చేత నమ్మించ\nచూశాడు. దానితో లక్ష్మీధరుడికి, ఆ\nవ్యాపారి కుతర్కం అర్థమైంది. మరేదైనా\nఒకనాడు తుఫానులో తన ఓడలన్నీ\nమునిగినవని చెబితే - అతడు కాలగమనం\nవల్ల నీలంరాయి ప్రభావం పోయిందని\nచెప్పి, మరొక రంగురాయిని తన చేత\nకొనిపించవచ్చు. అసలు యిదంతా, తాను\nమొదట ధరించిన పగడంతాపిన ఉంగ\nరంతో ప్రారంభమైంది! దాని ఆధారంతో\nమిత్రుడు. తన మనసులో ఎన్నడూలేని\nఒక మూఢ విశ్వాసానికి విత్తనం వేశాడు.\nఏ కారణం చేతనైనా మనిషిలో ఆత్మ\nవిశ్వాసం నశించినప్పుడే, అతడు మూఢ\nవిశ్వాసాలకు లొంగిపోతాడు. అది మని\nషిని సర్వనాశనం వైపుకు నడిపే ప్రమాదం\nవున్నది. ఓడవ్యాపారి అయిన తను,\nయిలాంటి వాటికి, యింతటితో స్వస్తి\nపలక్కపోతే, మరెన్నోరకాలైన అనర్థ\nవిశ్వాసాలకు దాసుడు కావలసివస్తుంది.\nఇలా ఆలోచించే లక్ష్మీధరుడు, ఉంగ\nరాన్ని సోమశేఖరుడికి యిచ్చివేశాడు.\nఅలా చేయడం అజ్ఞానంవల్లకాదు,\"\nఅన్నాడు.\nరాజుకు ఈవిధంగా మౌనభంగంకలగ\nగానే బేతాళుడు శవంతో సహామాయమై,\nతిరిగి చెట్టెక్కాడు. —(కల్పితం)",
            "book_page_end": 23
        },
        {
            "title": "అతి ధోరణి",
            "book_page_start": 24,
            "pdf_page_start": 24,
            "pdf_page_end": 26,
            "author": "జొన్నలగడ్డ రత్న",
            "genre": "నీతి కథ",
            "moral": "కేవలం శాస్త్ర పరిజ్ఞానం ఉంటే సరిపోదు, సామాన్యులకు అర్థమయ్యేలా చెప్పగలగాలి. అతి ధోరణి హానికరం.",
            "keywords": [
                "ధర్మం",
                "ఉపన్యాసం",
                "పరిజ్ఞానం",
                "అతిధోరణి",
                "శిష్యుడు"
            ],
            "characters": [
                "భద్రశీలుడు",
                "లోహకుడు",
                "కంకణుడు",
                "గ్రామస్థులు"
            ],
            "locations": [
                "సిరిపురం శివాలయం",
                "గ్రామం"
            ],
            "content": "భద్రశీలుడనే ధార్మికుడు, ఊరూరాతిరిగి\nసత్య, ధర్మాలనుగురించి జనులకు సులభ\nగ్రాహ్యమైన ఉపన్యాసాలిస్తూండేవాడు.\nఆయనవద్ద కంకణుడు లోహకుడు అనే\nయిద్దరు శిష్యులుండేవారు. వృద్ధాప్యం\nముంచుకొస్తూన్నందువల్ల, భద్రశీలుడు\nతరచు అనారోగ్యంతో బాధపడుతూండే\nవాడు. అలా అస్వస్థతగా - వున్నప్పుడు,\nఆయన ఉపన్యాసమిచ్చే బాధ్యత కంక\nణుడికి అప్పగించేవాడు.\nఇంత కాలమైనప్పటికీ గురువు ఒక్క\nపర్యాయం కూడా జనంముందు నిలబడి\nఉపన్యాసం యిచ్చే అవకాశం తన\nకివ్వక పోతూండడం, లోహకుణ్ణి ఎంత\nగానో బాధపెట్టేది.\nఒకరోజు అతడు భద్రశీలుణ్ణి, \"గురు\nవర్యా! నాకున్న ధర్మశాస్త్ర పరిజ్ఞానం\nతక్కువయినా అయివుండాలి, లేక నా\nశుశ్రూషలో లోపమేదైనా వుండి తీరాలి.\nఅలాకాకపోతే, తమకు కంకణుడి పట్ల\nగలపక్షపాతమైనా కావచ్చు! మీరు\nజనులకు, నా ధర్మశాస్త్ర పరిచయాన్ని\nప్రదర్శిస్తూ మాట్లాడడానికి యింతవరకూ,\nఒక్క అవకాశం కూడా యిచ్చినారు\nకాదు,\" అని అడిగాడు.\nఇందుకు భద్రశీలుడు మందహాసం\nచేసి, \"నీకు ధర్మ శా స్త్రాల్లో ఎంతటి\nపరిచయమున్నదో, నాకు తెలియంది కాదు.\nచెప్పాలంటే నువ్వు, కంకణుడికన్న మరి\nకొంచెం ఎక్కువ చదివినవాడివే ! \"\nఅన్నాడు.\nగురువు యిలా అనగానే లోహకుడికి\nచాలా సంతోషంకలిగింది. భద్రశీలుడు\nకొంచెం ఆగి, \" సామాన్యులకు శాస్త్రాల్లోని\nధర్మ విషయాలను గురించి, మనస్సుకు\nహత్తుకు పోయేలా మనం చెప్పగలగాలి.\nఅలా చెప్పలేనప్పుడు, వాళ్లు విపరీతార్థాలు\nతీసుకుని, మనం ఆశించిన దానికి\nభిన్నంగా ప్రవర్తించే ప్రమాదంవున్నది.\nనువ్వు. ఉపన్యాసకుడిగాకన్న విమర్శ\nకుడిగా, వ్యాఖ్యాతగా రాణిస్తావని, నాఅభి\nప్రాయం,\" అన్నాడు.\nలోహకుడు ముఖం చిన్న బుచ్చుకుని.\n\"ఇన్నేళ్ళుగడిచినా ఒక్క అవకాశం\nకూడా, నా కెప్పుడూ యివ్వ కుండానే,\nతమరు నా గురించి యిలా అభిప్రాయ\nపడడం, నా దురదృష్టంగా భావిస్తాను.\"\nఅన్నాడు.\nభద్రశీలుడు కొంచెంసేపాలోచించి,\n\"సరే! నీలోవున్న అపోహల్ని తొలగించ\nడానికి, యీ రాత్రే నేను సిరిపురం\nశివాలయంలో యివ్వవలసిన ఉపన్యాసం,\nనీ చేత యిప్పిస్తాను. అందుకు సిద్ధంగా\nవుండు.\" అన్నాడు.\nగురువు యిలా అనగానే లోహకుడికి\nచాలా సంతోషం కలిగింది. ఆ రాత్రి సిరి\nపుర శివాలయ ప్రాంగణంలో, లోహకుడు\nగ్రామస్థుల ముందు నిలబడి, 'ధనమూల\nమిదంజగత్' అన్నవిషయాన్ని ఖండిస్తూ,\nఉపన్యాసం ప్రారంభించాడు.\nమనిషి సుఖంగా బతకడానికి డబ్బు\nప్రధానం కాదని లోహకుడు ఎన్నో\nఉదాహరణలిస్తూ, ఒక గంటకాలంగా\nమాట్లాడుతూ వస్తున్నాడు. అతడి ధోరణి\nఅక్కడ చేరిన జనానికేకాక, భద్రశీలుడికి\nకూడా విసుగుపుట్టిస్తున్నది.\nఅలా కొంతసేపు జరిగాక, లోహకుడు\nఒకక్షణం ఆగి, జనాన్ని ఉద్దేశించి,\n\"డబ్బుతో మనం అన్నీ కొనలేమని, మీ\nఅందరికీ యీపాటికి అర్థమయిందను\nకుంటాను,\" అన్నాడు.\nజనంలో కొందరు, \" మహ బాగా\nఅర్థమైంది!\" అని, యిక ఉపన్యాసం\nముగించమన్నట్టు గట్టిగా చప్పట్లుకొట్టారు.\nలోహకుడు అదేం గమనించక రెట్టిం\nచిన ఉత్సాహంతో, \" డబ్బుతో మనం\nసంతోషాన్ని కొనగలమా? ఆప్యాయతకు\nవిలువ కట్టగలమా?\" అని, జనంలో\nముందు కూర్చున్నవాడి నొకణ్ణి లేవమని,\n“ నాయనా, నేను, నీకు వందవరహా\nలిచ్చి, నీ తల్లిదండ్రుల్ని అసహ్యించుకో\nమని చెబితే, అలా చేయగలవా? \" అని\nఅడిగాడు.\nఆ ప్రశ్నకు వాడు అయోమయంగా\nదిక్కులు చూడసాగాడు. అంతలో వాడి\nపక్కన కూర్చున్నవాడు లేచి నిలబడి,\n“మా మేనమామను అసహ్యించుకోమంటే,\nనాకెలాంటి అభ్యంతరమూలేదు. ఇందుకు,\nనా కెంత డబ్బు ముట్టచెపుతారు?\" అని\nఅడిగాడు.\nజనం అంతా గొల్లున నవ్వి, ఒక్క\nరొక్కరే లేచి పోసాగారు. లోహకుడు\nఅలాగే స్థాణువులా ఆశ్చర్యంతో నిలబడి\nపోయాడు.\nఅప్పుడు భద్రశీలుడు, లోహకుడి\nభుజంతట్టి, \" ఉపన్యాసం యివ్వడానికి,\nయింతకాలంగా నేనెందుకు అవకాశం\nయివ్వలేదో ఇప్పుడు అర్థమైందా? నీకు\nఅధికమైన శాస్త్ర పరిజ్ఞానంతోపాటు, అతి\nధోరణి కూడా వుండడమే అందుకు\nకారణం. నిన్నుగురించిన, నా అంచనాలో\nపొరబాటేంలేదు గదా ? ' ' అని అడిగాడు\nనెమ్మదిగా.\nలోహకుడు గురువుకు జవాబివ్వలేక\nతలవంచుకున్నాడు. ఆ తరవాత అతడు\nఉపన్యాసాల జోలికిపోక, ధర్మశాస్త్రాలకు\nచక్కని వ్యాఖ్యలు రాసి, మంచి పేరు\nతెచ్చుకున్నాడు.",
            "book_page_end": 26
        },
        {
            "title": "పరిచారిక నవ్వు",
            "book_page_start": 27,
            "pdf_page_start": 27,
            "pdf_page_end": 29,
            "author": "ఎన్. శివనాగేశ్వరరావు",
            "genre": "హాస్యం",
            "moral": "కొన్నిసార్లు చిన్న విషయాలు కూడా పెద్ద కలవరం సృష్టిస్తాయి. హాస్యాన్ని అర్థం చేసుకుంటే అనుమానాలు తీరిపోతాయి.",
            "keywords": [
                "పరిచారిక",
                "నవ్వు",
                "విందు",
                "రాజ్యాలు",
                "అనుమానం",
                "గాజులు"
            ],
            "characters": [
                "శివసేనుడు",
                "విష్ణుసేనుడు",
                "విజయుడు",
                "రత్నమంజరి",
                "మాలతి",
                "సుధర్ముడు"
            ],
            "locations": [
                "శివపురి",
                "స్వర్ణపురి",
                "విందుశాల"
            ],
            "content": "శివపురి, స్వర్ణపురి యిరుగు పొరుగు\nరాజ్యాలు. వాటి మధ్య తాతలనాటి తగాదా\nలుండడంతో చాలాకాలం ఎడ ముఖం,\nపెడముఖంగా వుండేవి. రెండు రాజ్యాలూ,\nఆర్థికపరంగానూ, సైనిక బలంలోనూ\nసమానమైనవే.\nఇలావుండగా క్రమేపీ స్వర్ణపురి సైని\nకంగా బలహీనమైంది. అప్పుడు, స్వర్ణపురి\nరాజు విష్ణుసేనుడు, శివపురి నుంచి\nరానున్న యుద్ధ ప్రమాదాన్నిగురించి\nఆలోచించాడు.\nశివపురి రాజు శివసేనుడికి యుక్త\nవయస్కుడైన ఒక కుమారుడున్నాడు.\nవిష్ణు సేనుడికి రత్నమంజరి అనే సౌందర్య\nవతి అయిన కుమార్తె వున్నది. తన\nకుమార్తెను, శివసేనుని కుమారుడికిచ్చి\nవివాహం చేస్తే, ఇక అటునుంచి యుద్ధ\nప్రమాదమే వుండదు.\nఇలా ఆలోచించి విష్ణుసేనుడు, తను\nశివసేనుడితో వియ్యమంద దలచినట్టు\nదూతద్వారా వర్తమానం పంపాడు. అప్ప\nటికే శివసేనుడి కుమారుడు విజయుడు\nరత్నమంజరి సౌందర్యాన్ని గురించి\nవిని, ఆమెను వివాహమాడాలనుకుంటు\nన్నాడు. అది ఎరిగిన శివసేనుడు, విష్ణు\nసేనుడి వర్తమానం విని. ఒప్పుకున్నాడు.\nవివాహానికి ముందు శివసేనుడు, అన్ని\nవివరాలూ మాట్లాడుకునేందుకు విష్ణు\nసేనుణ్ణి ఆహ్వానించి విందు ఏర్పాటు\nచేశాడు. విందుకు విష్ణుసేనుడితో పాటు\nఆయన భార్య జయంతీదేవీ, కుమార్తె\nరత్నమంజరీ వచ్చారు. పరిచారికలు\nవిందుకు వచ్చిన వారందరికీ వివిధరకాల\nవంటకాలు వడ్డన చేస్తున్నారు. ఆ సమ\nయంలో మాలతి అనే పరిచారిక వడ్డన\nచేస్తూ, పక్కున నవ్వింది. ఆ నవ్వు విని\nఅందరూ ఉలిక్కిపడ్డారు. ప్రతి ఒక్కరి\nఉలికిపాటుకూ ఒకొక్క కారణంవున్నది :\nవిష్ణుసేనుడి నుంచి కట్నకానుకల\nరూపంలో, ఏమేమి రాబట్టాలన్న సంగతి\nభార్యతో మంతనాలాడిన శివసేనుడు,\n\"ఇంత ధనమున్న రాజుకూ, ఇంకా\nధనం సంపాయించాలన్న ఆశే!\" అని\nపరిచారిక నవ్విందని ఉలిక్కిపడ్డాడు.\nశివసేనుడి భార్య శారదాదేవికి కొంచెం\nనత్తి. ఆడపెళ్ళివారి వద్ద ఆ సంగతి\nబయట పడకుండా వుండడం కోసం,\nఆమె అందరితోనూ ముభావంగా వుండ\nసాగింది. ఈ సంగతి గమనించి పరిచారిక\nనవ్విందేమో అని ఆమె ఉలిక్కిపడింది.\nవిష్ణుసేనుడి ఆలోచనలు వేరే విధంగా\nవున్నవి : శివసేనుడి నుంచి రాబోయే\nయుద్ధప్రమాదం శంకించి, యుద్ధంలో\nఓడిపోతానని తాను భయపడివుండాలి.\nఅందుకే, వియ్యం పేరుతో ఆయన్ని మంచి\nచేసుకుంటున్నాడు, యీ రాజు - అని పరి\nచారిక నవ్విందని, విష్ణుసేనుడు ఉలిక్కి\nపడి ముఖం ముడుచుకున్నాడు.\nవిష్ణు సేనుడి భార్య జయంతీదేవికి తెల్ల\nశిరోజాలు కనిపించకుండా, నల్లరంగు\nవేసుకోవడం అలవాటు. విందుకు వచ్చే\nహడావిడిలో, ఆమె రంగు వేసుకోవడంలో\nఅంత శ్రద్ధ చూపించలేదు. అందువల్ల\nతను శిరోజాలకు రంగువాడే విషయం\nగమనించి, పరిహాసంగా నవ్వుతున్న దేమో\nపరిచారిక అని, ఆమె ఉలిక్కిపడి సిగ్గుతో\nముఖం దించుకున్నది.\nమాటిమాటికీ రాకుమారుడు విజయుడి\nవంక క్రీగంట చూస్తున్న రాకుమార్తె రత్న\nమంజరి, యీ సంగతి పరిచారిక గ్రహించి\nనవ్విందేమో అని ఉలిక్కిపడి, తల\nపక్కకు తిప్పుకున్నది.\nఇక విజయుడి ఉలికి పాటుకు\nకారణం మరొకటి: అతడు, రాకుమార్తెతో\nఏకాంతంగా మాట్లాడాలని, తన మిత్రు\nడితో ఆమెకు కబురు పంప చూస్తున్నాడు.\nఈ సంగతి పసిగట్టి పరిచారిక నవ్వి\nవుంటుందని, అతడు ఉలిక్కిపడి మౌనం\nవహించాడు.\nశివసేనుడి మంత్రి సుధర్ముడు సుని\nశిత గ్రాహి. ఆయన విందుభోజనం\nచేస్తున్న వారందరిలోనూ హఠాత్తుగా\nవచ్చిన మార్పు యిట్టే గ్రహించాడు.\nపరిచారిక మాలతి నవ్వుకు ప్రతి ఒక్కరూ\nఏదో కారణం ఊహించుకుని మథన\nపడుతున్నారని ఆయన ఊహించాడు.\nకొంత సేపటికి విందు ముగిసింది.\nసుధర్ముడు, మాలతిని దగ్గిరకు పిలిచి,\n\"విందు మధ్యలో నువ్వు నవ్విన నవ్వుకు\nకారణం ఏమిటి ? \" అని ప్రశ్నించాడు.\nమాలతి తమగురించే చెబుతుందేమో\nఅని, ప్రతివారూ ఆమెకేసి కోపంగా చూడ\nసాగారు. కాని, మాలతి తన నవ్వుకు\nకారణం చెప్పడానికి సంకోచించ సాగింది.\nఅప్పుడు సు ధ ర్ముడు \" చూడు,\nమాలతీ! నీ నవ్వుకు, యిక్కడ వున్న\nవారు ఏదో కారణం ఊహించుకుని బాధ\nపడే అవకాశం వున్నది. నే నూహిస్తున్న\nదేమంటే- నువ్వు, నీకు సంబంధించిన\nఏదో విషయం జ్ఞప్తికివచ్చి నవ్వివుంటావని.\nఎందుకంటే మమ్మల్ని చూసి నవ్వేంత\nధైర్యం, పరిచారికవైన నీ కుండదు. నువ్వు\nనవ్వినకారణం చెప్పి తీరాలి!\" అన్నాడు.\nమాలతి కొంచెం సిగ్గుపడుతూ, “మా\nఆయనకు మతిమరుపు ఎక్కువ. కొత్త\nగాజులు తెమ్మని ఎన్నిరోజులుగా చెబు\nతున్నా మరిచిపోతున్నాడు. ఇది పని\nకాదని, ఇవ్వాళ — మరిచిపోకుండా కొత్త\nగాజులు తేవాలి అని చెప్పి, నా పాత\nగాజులు కొన్ని అతడి చేతికి తగిలించాను.\nమతిమరుపాయన ఆ సంగతి మరిచి,\nగాజుల చేతితోనే అంతఃపురం కాపలాకు\nవచ్చాడు. \" అని, పహరాకాసే మల్లయ్యను\nచూపించింది.\nమల్లయ్య చేతికి వున్న గాజులు\nచూస్తూనే పరిచారిక నవ్వుకు కారణం,\nఅందరికీ అర్థమైపోయింది. \"దానితో\nఅందరూ అనుమా నా లు తీరిపోయి\nహాయిగా నవ్వేశారు.",
            "book_page_end": 29
        },
        {
            "title": "నమ్మక ద్రోహి",
            "book_page_start": 30,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "వివేకవంతుడు తన రహస్యాన్ని ఎవరికీ చెప్పరాదు, ముఖ్యంగా శత్రువుల గురించి. పక్షపాతం చూపడం ద్రోహం.",
            "keywords": [
                "కరంబియుడు",
                "గరుడరాజు",
                "సర్పరాజు",
                "రహస్యం",
                "నమ్మకద్రోహం",
                "వివేకం"
            ],
            "characters": [
                "బ్రహ్మదత్తుడు",
                "కరంబియుడు",
                "పండరకుడు (సర్పరాజు)",
                "బోధిసత్వుడు (గరుడరాజు)",
                "వర్తకులు"
            ],
            "locations": [
                "కాశీరాజ్యం",
                "కరంబియ",
                "నాగలోకం",
                "అవీచి నరకం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే\nకాలంలో అయిదు వందలమంది వర్త\nకులు ఒక నౌకలో సముద్రం మీద పోతూ\nఉండగా, నడిసముద్రంలో నౌక మునిగి\nపోయింది. నౌకలో ఉన్నవారిలో ఒకడు\nతప్ప అందరూ చేపలకు ఎర అయారు.\nఅందరూ చావగా మిగిలినవాడు కరం\nబియ అనే సముద్రతీర నగరాన్ని చేరు\nకుని తిండికోసమూ, బట్టకోసమూ ముష్టి\nఎత్త సాగాడు.\nఅక్కడి ప్రజలు వాడి దుస్థితికి జాలి\nపడి సమస్తమైన వస్తువులు వాడికి ఇవ్వ\nబోయారు. \" ఇవన్నీ నా కెందుకు ?\nనా కింత బట్టా, తిండీ చాలు!\" అని\nవాడు, వారిచ్చిన వస్తువులను నిరాక\nరించాడు. ఇది చూసి ప్రజలు, “ఓహెూ,\nఇతడెవడో గొప్ప విరాగి, తపస్వి!\" అను\nకుని, అతని కొక పర్ణశాల నిర్మించి,\nఅందులో ఉంటూ తపస్సు చేసుకో\nమన్నారు.\nఅతను అందులో ఉంటూ, కరంబియ\nమహాముని అని పేరుపెట్టుకుని ఎంతో\nగౌరవ ప్రపత్తులు సంపాదించుకున్నాడు.\nఅతని దర్శనం కోసం రాజులు కూడా\nరాసాగారు. ఈ విధంగా కరంబియుడి\nస్నేహం సంపాదించిన వారిలో పాములకు\nరాజైన పండరకుడూ, గరుడులకు రాజుగా\nజన్మించిన బోధిసత్వుడూ ఉన్నారు.\nఒకనాడు గరుడరాజు వచ్చి, కరంబి\nయుడికి ప్రణామం చేసి, పక్కనే\nకూచుని \"స్వామీ, మా గరుడులకూ,\nపాములకూ యుద్ధం జరిగినప్పుడల్లా\nపాములకన్న గరుడులే ఎకువగా చావటం\nజరుగుతున్నది. మాకు పాములను ఎలా\nపట్టాలో తెలియటం లేదనుకుంటాను.\nఇందులో ఏదో రహస్యం ఉన్నది. ఆ\nరహస్యం ఏమిటో మీరు పాముల నుంచి\nతెలుసుకుని నాకు చెప్పగలరా? అని\nఅడిగాడు.\nకరంబియుడు సరే నన్నాడు. గరుడ\nరాజు వెళ్ళిపోయాడు. తరవాత సర్ప\nరాజు తనను చూడటానికి వచ్చినప్పుడు\nకరంబియుడు ఆయనతో, \"గరుడులు మిమ్మల్ని పట్టుకోగానే చచ్చి\nపోతాయట. దీని కేమిటి కారణం?\nఎలా పట్టుకుంటే మీ సర్పాలు లొంగి\nపోతాయి ? '' అని అడిగాడు.\nదీనికి సర్పరాజు వినయంగా జవా\nబిస్తూ, \" స్వామీ, అది మా రహస్యం.\nనేను గనక ఈ రహస్యాన్ని బయట\nపెట్టానో నా జాతి కంతకూ ద్రోహం చేసిన\nవాణ్ణి అవుతాను. జాతి వినాశనానికి\nకారకుడ నవుతాను! కనుక ఆ సంగతి\nనన్నడగకండి,\" అన్నాడు.\n\"అదేమిటి? రహస్యాన్ని మరొకరికి\nచెప్పేస్తానని నీవు నిజంగా శంకిస్తున్నావా?\nఅలా ఎన్నటికీ జరగదు. నేను కేవలం\nఆ రహస్యం ఏమిటో తెలుసుకుందామనే\nఅడుగుతున్నాను. నాకు చెప్పినందువల్ల\nనీ జాతి కేమాత్రమూ నష్టం కలగదు,\"\nఅని కరంబియు డన్నాడు.\nసర్పరాజు కరంబియుడికి రహస్యం\nచెబుతానని మాట ఇచ్చి సెలవు పుచ్చు\nకున్నాడు. ఆయన తన దర్శనం కోసం\nమర్నాడు వచ్చినప్పుడు కరంబియుడు\nమళ్ళీ అడిగాడు, కాని సర్పరాజు రహస్యం\nబయట పెట్టలేదు. ఆయన మూడవసారి\nవచ్చినప్పుడు కరంబియుడు, “ఇవాళ\nమూడవసారి అడుగుతున్నాను. మీ\nరహస్యం చెప్పవు. కారణమేమిటి ? \"\nఅని అడిగాడు.\nదానికి సర్పరాజు, \"స్వామీ, తమరు\nఈ రహస్యాన్ని మరెవరికైనా చెప్పేస్తా\nరేమోనని నాకు భయంగా ఉంది! \"\nఅన్నాడు.\n\"నే నలా ఎన్నటికీ చెప్పను. చెప్ప\nనని ప్రమాణం చేస్తున్నాను!\" అన్నాడు\nకరంబియుడు. ఆయన ప్రమాణం చేసిన\nమీదట సర్పరాజు తమ రహస్యాన్ని ఈ\nవిధంగా బయట పెట్టాడు :\n\"మేము పెద్ద పెద్ద రాళ్ళను మింగి\nమా శరీరాలను బరువుగా చేసుకుని\nపడుకుని వుంటాము. గరుడులు మామీదికి\nవచ్చినప్పుడు మేము నోళ్ళు తెరుచుకుని\nవారిమీద కలియబడతాము. గరుడులు\nమా తలలను పట్టుకుని గాలిలోకి ఎగురు\nతారు. మా బరువులు మోయటం చేత\nవారి శరీరాలలో వుండే నీరంతా పైకి\nవచ్చేస్తుంది. ఆ కారణంగా చచ్చిపోతారు.\nమూఢులైన ఆ గరుడులు మా తలలు\nపట్టుకోవటానికి బదులు మా తోకలు పట్టు\nకుని గాలిలోకి లేచినట్టయితే మేము\nమింగిన రాళ్ళన్నీ కింద పడిపోతాయి,\nమా శరీరాలు తేలిక అవు తాయి,\nమమ్మల్ని వారు తన్నుకుపోగలుగుతారు.\nఇదే మా రహస్యం!\"\nసర్పరాజు వెళ్ళిపోగానే గరుడరాజు\nవచ్చి కరంబియుడితో \" స్వామీ, సర్ప\nరాజు నుంచి పాముల రహస్యం తెలుసు\nకున్నారా?'' అన్నాడు. కరంబియిడు సర్ప\nరాజు నుంచి తాను తెలుసుకున్న రహస్యం\nకాస్తా గరుడరాజుకు చెప్పేశాడు.\n\" ఈ సర్పరాజు గొప్ప అపచారం\nచేశాడు. తన జాతి యావత్తూ నాశనం\nఅయేటందుకు సహాయపడగల రహ\nస్యాన్ని ఆయన మరొకరికి తెలియనిచ్చి\nవుండగూడదు. నే నిప్పుడే వెళ్ళి ఆయనను\nపట్టుకుంటాను,\" అంటూ గరుడరాజు\nతన రెక్కలతో ఝంఝామారుతాన్ని\nలేపి, సర్పరాజు తోకను పట్టుకుని ఆకాశం\nలోకి ఎగిరాడు.\nతలకిందుగా వేలాడుతున్న సర్పరాజు\nతాను మింగిన రాళ్ల నన్నిటినీ కక్కేశాడు.\nఆయన విచారంతో, \" అయ్యో, నాశనాన్ని నేను కోరి చేతులారా తెచ్చు\nకున్నాను గదా! ఆ దుర్మార్గుడు మహా\nముని అని మోసపోయి, నా రహస్యం\nకాస్తా చెప్పేశాను.\" అని విలపించాడు.\nఇది విని గరుడ రాజు, \"మూర్ఖుడా,\nనీ రహస్యం ఆ దొంగసన్యాసికి చెప్పేసి\nఎందుకు దుఃఖిస్తావు ? చావు\nఎవరికీ తప్పదు, కాని వివేకం మానవుడి\nప్రధాన ధర్మం. నీ దుర్గతికి కారణం\nనేను కాను, సన్యాసీ కాడు, నీ అవివేకమే.\nప్రాణికి తల్లిదండ్రులకన్న ప్రేమపాత్రు\nలుండరు ; అలాటి తల్లిదండ్రులకు కూడా\nనీ రహస్యం చెప్పరాదు. అనేకమంది\nబంధువులూ, మిత్రులూ వుంటారు,\nరూపవతి అయిన భార్య వుంటుంది;\nవారి కెవరికీ నీ రహస్యం తెలియనివ్వ\nరాదు. ఆ విధంగా రహస్యం దాచగలిగిన\nవాడే శత్రువును దూరంగా ఉంచగలుగు\nతాడు ! '' అన్నాడు.\n\"మహాత్మా, నీ హితబోధ గ్రహించాను.\nతల్లి తన బిడ్డపైన ఎలాటి కరుణ చూపు\nతుందో నాపైన అలాటి కరుణ చూపు ! \"\nఅని సర్పరాజు గరుడరాజును ప్రార్థిం\nచాడు.\n\"కొడుకులలో మూడు రకాలు :\nశిష్యులూ, పెంచినవారూ, గర్భవాసాన\nపుట్టినవారూ. అందులో నీవు నాకు శిష్యు\nడవు కనుక కొడుకువయావు. అందుచేత\nనీప్రాణాన్ని కాపాడుతున్నాను !'' అంటూ\nగరుడరాజు సర్పరాజును నేలమీదికి\nదించి వదలిపెట్టాడు.\nసర్పరాజు నాగలోకానికి వెళ్ళాడు.\nగరుడరాజు తన లోకానికి వెళ్ళి గరుడు\nలతో, “ స ర్ప రా జైన పండరకుణ్ణి\nమిత్రుడుగా చేసుకున్నాను. కాని అతనికి\nనా పట్ల ఎలాటి భావం ఉన్నదో పరీక్షించ\nవలసి వున్నది.\" అని చెప్పి, నాగ\nలోకానికి వెళ్ళి తన రెక్కలతో మళ్ళీ\nఝంఝామారుతం లేపాడు. వెంటనే\nసర్పరాజు రాళ్లూ, ఇసుకా మింగి, తోక\nకనపడకుండా చుట్ట చుట్టుకుని నేలపై\nపడుకుని, నోరు తెరిచి బుసకొట్ట సాగాడు.\nఅప్పుడు గరుడరాజు, \" ఇదేమి, సర్ప\nరాజా ? మనం సంధీ, స్నేహమూ చేసు\nకొంటిమిగదా, మళ్ళీ నన్ను చంపటానికి\nసిద్ధపడుతున్నా వేమిటి?” అని అడిగాడు.\nదానికి సర్పరాజు, \" మిత్రమా, వివేకి\nఅయినవాడు ఎవరినీ నమ్మరాదు!\nఅందులో, నిన్నటివరకూ శత్రువుగా\nఉండిన నిన్ను ఎలా నమ్మను?'' అన్నాడు.\nగరుడరాజు నవ్వి, నా పాఠం నాకు\nబాగానే వప్పగించావు ! పద, ఆ దొంగ\nసన్యాసిని చూసివస్తాం ! '' అన్నాడు.\nఇద్దరూ కలిసి కరంబియుడి పర్ణ\nశాలకు వెళ్ళారు. సర్పరాజు కరంబి\nయుణ్ణి చూసి, \" నిన్ను చూసి గొప్ప\nమునివనుకుని నా రహస్యం చెబితే, దాన్ని\nగరుడరాజుకు చెప్పి ఎందుకు నమ్మక\nద్రోహం చేశావు?\" అని అడిగాడు.\n\" నేను అజ్ఞానంచేత ఆ పని చెయ్య\nలేదు. మీ రిద్దరూ నాకు మిత్రులే అయి\nనప్పటికీ నాకు గరుడరాజుపైన అభి\nమానం జాస్తి అందుచేత నీ రహస్యం\nగరుడరాజుకు చెప్పేశాను!'' అన్నాడు\nకరంబియుడు.\n\"ఛీ, నీచుడా! సర్వసంగాలనూ\nపరిత్యజించి కూడా పక్షపాత బుద్ధి, శత్రు\nమిత్ర భావమూ పోని నీవు కూడా ఒక ముని\nవేనా? లోకాన్ని ఈ విధంగా వంచిస్తు\nన్నందుకు నీ శిరస్సు ఏడు చెక్కలగు\nగాక!\" అని సర్పరాజు కరంబియుణ్ణి\nశపించాడు.\nమరుక్షణమే కరంబియుడు శిరస్సు\nఏడు చెక్కలయింది. అతని కింద భూమి\nవిచ్చుకున్నది. అతను నేరుగా అవీచీ\nనరకానికి దిగిపోయాడు.",
            "book_page_end": 34
        },
        {
            "title": "నర్మద",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "పౌరాణిక గాథ",
            "moral": "స్వేచ్ఛగా జీవించాలనే కోరిక, ప్రకృతిలో నది రూపంలో నెరవేరింది.",
            "keywords": [
                "నర్మద",
                "శివుడు",
                "మైకాల్ పర్వతం",
                "కన్య",
                "పురాణగాథ",
                "స్వేచ్ఛ"
            ],
            "characters": [
                "పరమశివుడు",
                "నర్మద (కన్యారూపం)",
                "దేవతలు"
            ],
            "locations": [
                "మైకాల్ పర్వతం",
                "అమర్ కంటక్",
                "మధ్యప్రదేశ్",
                "మహారాష్ట్ర",
                "గుజరాత్",
                "సముద్రం"
            ],
            "content": "మన నదులు :\nనర్మద\nఇది నర్మదానది పుట్టుకకు సంబం\nధించిన పురాణగాథ. మైకాల్ పర్వత\nప్రాంతం అద్భుతమైన ప్రకృతి\nసౌందర్యానికి పుట్టినిల్లు. దాని పరిసరాల్లో\nమానవసంచారం వుండేది కాదు.\nదేవతలూ, యక్షులూ అక్కడికి తరచూ\nవచ్చేవారు. అక్కడి ప్రకృతి ప్రతి\nఋతువులోనూ సరికొత్త శోభను\nసంతరించుకొనేది.\nఒకసారి పరమశివుడు ఆ కొండ మీదికి\nవచ్చాడు. ప్రకృతి సౌందర్యానికి\nముగ్ధుడై అక్కడే కూర్చుని ధ్యానమగ్ను\nడయ్యాడు. సంవత్సరాలెన్నో గడచినా\nశివుడు ఏమాత్రం చలించలేదు. శివుడి\nదివ్యసుందరరూపానికి ప్రకృతి పరవ\nశించింది.\nపరమశివుడి నుంచి వెలువడిన అద్భుత\nమైన దివ్యతేజస్సు, హఠాత్తుగా అంద\nమైన కన్యకారూపం దాల్చింది. ఆమె\nశివునికి నమస్కరించి \"తండ్రీ!\nఎల్లప్పుడూ స్వేచ్ఛ గా, ఆనందంగా\nవుండే వరం ప్రసాదించు,” అని\nప్రార్థించింది.\n\"అలాగే జరుగుతుంది,\" అని వర\nమిచ్చిన శివుడు, ఆమెకు నర్మద\n(సున్నిత హృదయ) అని నామకరణం\nచేశాడు. అప్పటి నుంచి ఆమె వివిధ\nపుష్పవనాలతో నిండిన, ఆ కొండల\nమీద వనదేవతగా, మలయమారుతంలా\nహాయిగా విహరించసాగింది.\nలేళ్ళు, నెమళ్ళు మొదలైన వన్య\nప్రాణులు ఆమెకు నేస్తాలయ్యాయి.\nవాటితో ఆమె కలిసిమెలిసి, దాగుడు\nమూతలు ఆడుతూ ఆనందంగా కాలం\nగడపసాగింది. అందమైన ఆ పర్వత\nప్రాంతానికి ఆమె ఆటపాటలు మరింత\nశోభను నమకూర్చసాగినై .\nఅక్కడికి వచ్చిన దేవతలు నర్మదను\nచూసి, ఆమె అందానికి ముగ్ధులై\nఆశ్చర్యం చెందారు. ఆమె వన్యమృగా\nలతో ఆడుకుంటున్నప్పుడు, ఆమెను\nకొండల చాటు నుంచి గమనించ\nసాగారు. ఆమె ఎక్కడికి వెళ్ళినా,\nదేవతలు చాటుగా ఆమె వెన్నంటి\nకనిపెడుతూ వచ్చారు.\nకొంత కాలానికి దేవతలు ఆమెతో\nస్నేహం చేయకుండా వుండలేక\nపోయారు. ఆమె చేత ఆకర్షించబడి\nఆమెను సమీపించసాగారు. అయినా\nవాళ్ళతో మాట్లాడడానికీ, వాళ్ళలో ఎవరి\nనై నా పెళ్ళాడడానికి నర్మదకు ఏమాత్రం\nఇష్టం లేదు. ఆమె ఎప్పుడూ స్వేచ్ఛగా\nవుండడానికే నిశ్చయించింది.\nదేవతలు ఆమెను తరుమసాగా రు.\nఅయినా ఆమె మెరుపులా వారి నుంచి\nతప్పించుకోసాగింది. పర్వతాలలో ఒక\nవైపు నుంచి మరో వైపుకు దేవతలు\nఆమెను వెంబడించారు. అయినా ఆమె\nవారి చేతికి అందకుండా తప్పించు\nకుంటూ వచ్చింది.\nఇలాకొంతకాలం జరిగిన తరవాత, నర్మద\nపర్వత శిఖరాన్ని అధిరోహించింది.\nఇక అక్కడి నుంచి ఆమె తప్పించుకో\nజాలదని భావించిన దేవతలు ఎంతో\nఉత్సాహంగా ముందుకు పోయారు.\nనర్మద వాళ్ళకేసిఒక్కసారి చూసి, తర\nవాత కొండ అవతలి వైపుకు చూసింది.\nఒక్క క్షణం అలాగే నిలబడింది.\nహఠాత్తుగా ఆమె సెలయేరుగా మారి\nకొండకు అవతలి వైపు నుంచి\nప్రవహించసాగింది. దేవతలు నిస్సహా\nయంగా అలాగే చూస్తూ వుండి\nపోయారు. నర్మద, నర్మదానదిగా\nమారి, కొండలూ, కోసలూ దాటి మైదా\nనాల మీదుగా ప్రవహించి, బ్రోచ్ వద్ద\nసముద్రంలో కలిసింది. నర్మదానది\nమధ్యప్రదేశ్, మహారాష్ట్ర, గుజరాత్ల\nమీదుగా ప్రవహిస్తున్నది.\nప్రాచీనకాలం నుంచీ నర్మదానది అతి\nపవిత్రంగా భావించబడుతున్నది. ఆ నదీ\nతీరంలో ఋషులు తపస్సు చేశారు;\nభక్తులు నదీ పరిక్రమ చేస్తారు. అంటే-\nనర్మదా నది ఉద్భవించే అమర్ కంటక్\nనుంచి ఒక గట్టు మీదుగా బ్రోచ్\nవరకూ యాత్ర చేసి, అక్కడ నదిని\nదాటి మరో గట్టు మీదుగా, అమర్\nకంటక్ చేరుకుంటారు.\nఅమర్ కంటక్ వద్ద నర్మద్దామాత\nఆలయం వున్నది. వేలాదిమంది\nభక్తులు ఆలయాన్ని దర్శిస్తూ వుంటారు.\nఅది గొప్ప యాత్రాస్థలంగా వెలుగొందు\nతున్నది.",
            "book_page_end": 38
        },
        {
            "title": "చందా వసూలు",
            "book_page_start": 39,
            "pdf_page_start": 39,
            "pdf_page_end": 39,
            "author": "వక్కలంక “ కిషోర్ ”",
            "genre": "హాస్యం",
            "moral": "తెలివితేటలతో మొండివారితో కూడా పని చేయించుకోవచ్చు.",
            "keywords": [
                "చందా",
                "లోభి",
                "కామయ్య",
                "కార్యసాధకుడు",
                "తెలివితేటలు"
            ],
            "characters": [
                "లక్ష్మయ్య (లోభిలక్ష్మయ్య)",
                "కామయ్య (కార్యసాధకుడు)",
                "గ్రామస్థులు"
            ],
            "locations": [
                "వీరాపురం గ్రామం"
            ],
            "content": "వీరాపురం అనే గ్రామంలో, లక్ష్మయ్య అనే ఒక షావుకారు వుండేవాడు. ఆయన లోభుల్లో పరమ\nలోభి. ఆ కారణంగా, అందరూ ఆయన ప్రస్తావన వచ్చినప్పుడు లోభిలక్ష్మయ్య అనేవాళ్ళు.\nఒకసారి గ్రామస్థులందరూ, గ్రామంలో సత్రం ఒకటి కట్టించాలనుకుని, అందుకోసం\nచందాలు వసూలు చేయసాగారు. కాని, వాళ్ళకు లోభిలక్ష్మయ్య నుంచి చందా ఎలా వసూలు\nచేయాలో అర్థంకాలేదు.\nఆ గ్రామానికి కొత్తగా వచ్చి స్థిరపడిపోయిన ఒక కుటుంబంలో కామయ్య అనే యువకు\nడున్నాడు. వాడు మంచి తెలివైనవాడు, మాటకారి, ఏ పనైనా సాధించడంలో మంచి దిట్ట.\nవాణ్ణి గ్రామస్థులు కార్యసాధకుడంటూ పిలిచేవాళ్ళు.\nవాడు మరిద్దరు యువకుల్తో, లోభి లక్ష్మయ్య దగ్గిరకుపోయి, సంగతి చెప్పి చందా\nఅడిగాడు.\nలక్ష్మయ్య ఆశ్చర్యంగా వాడికేసి చూస్తూ, \" నేనా! చందా యివ్వడమా? ఇంతవరకూ\nనే నెవ్వరికీ చందా యివ్వలేదు. నీకన్న ఘనులెందరో వచ్చి తిరిగి వెళ్ళిపోయారు,” అన్నాడు.\nఆ జవాబుకు కామయ్య చిన్నగా నవ్వి, \"అయ్యా, నేను వాళ్ళలా తెలివితక్కువ వాణ్ణి\nకాను. నన్ను అందరూ కార్యసాధకుడంటారు. ఎదుటి వాళ్ళల్లో ఏమాత్రం తెలివితేటలున్నా,\nవాళ్ళనుంచి చందా వసూలు చేయగలను!\" అన్నాడు.\nలోభిలక్ష్మయ్యకు చందా యివ్వక తప్పిందికాదు.",
            "book_page_end": 39
        },
        {
            "title": "వెన్నెల నిచ్చెన",
            "book_page_start": 40,
            "pdf_page_start": 40,
            "pdf_page_end": 42,
            "author": "చందమామ బృందం",
            "genre": "హాస్యం/తెనాలి రామలింగ కథ",
            "moral": "తెలివిగా పన్నిన పధకం ద్వారా అసాధ్యమైన పనులను కూడా సాధించవచ్చు.",
            "keywords": [
                "తెనాలి రామలింగడు",
                "గజదొంగ",
                "వెన్నెల నిచ్చెన",
                "ఖజానా",
                "యుక్తి"
            ],
            "characters": [
                "శ్రీకృష్ణదేవరాయలు",
                "తెనాలి రామలింగడు",
                "రామలింగడి భార్య",
                "గజదొంగ",
                "రాజభటులు"
            ],
            "locations": [
                "విజయనగరం",
                "రాజమందిరం ఖజానా",
                "రామలింగడి ఇల్లు"
            ],
            "content": "శ్రీకృష్ణదేవరాయలు విజయనగర సామ్రా\nజ్యాన్ని పరిపాలించే కాలంలో, విజయ\nనగరంలోనే ఒక గజదొంగ బయలుదేరి\nరోజు కొక ఇంట్లో దొంగతనం చెయ్య\nసాగాడు. వాణ్ణి పట్టుకోవటానికి రాజు\nగారు చేయించిన ప్రయత్నా లేవీ చిన్న\nమెత్తయినా ఫలించలేదు.\nఈ దొంగను ఎలాగైనా పట్టుకోవాలని\nతెనాలి రామలింగడికి బుద్ధి పుట్టింది.\nఅతను రోజు తప్పకుండా నలుగురు\nచేరిన చోటికల్లా వెళ్ళి \" ఈ గజదొంగ\nమా ఇంటి మీద ఎప్పుడు వచ్చి పడతాడో\nనని భయంగా ఉంది. ఎందుచేతనంటే\nమా నట్టింట్లో చాలా ధనరాసులున్నాయి!\"\nఅంటూ వచ్చాడు.\nతెనాలి రామలింగడి ఇంట్లో చాలా\nధనం ఉన్నదన్న సంగతి త్వరలోనే\nగజదొంగ చెవిని పడింది. వాడికా సంగతి\nతెలిసి ఏదో రాత్రి తన ఇంటికి రావాలనే\nతెనాలి రామలింగడి ఉద్దేశం కూడా.\nదొంగ తమ ఇంటికి వచ్చినప్పుడు ఏం\nచెయ్యాలో ఎలా మాట్లాడాలో రామలింగడు\nతన భార్యకు బాగా సూరిపోశాడు.\nఇంతలో ఒక రాత్రి గజదొంగ రామ\nలింగడి ఇంటికి రానే వచ్చాడు. వాడి\nకోసం రాత్రిళ్ళు మేలుకుని వుంటున్న\nరామలింగడు, ఇంటి కప్పు మీద దొంగ\nకదులుతున్న అలికిడి వినగానే, పక్కన\nఉన్న తన భార్యకు సైగచేశాడు.\nవెంటనే ఆవిడ గొంతెత్తి, ' \" ఏమండీ,\nదొంగాడు మనింటికి కూడా వస్తాడేమో ?\nనాకు భయంగా వుంది,” అన్నది.\n\" రానియ్యవే ! మనిం ట్లో వున్న\nసొత్తంతా ఎత్తుకు పోతే దీనికి నాలు\nగింతలు తెస్తాను!\" అన్నాడు రామ\nలింగడు.\n\" నేను రోజూ అడుగుదామని మరిచి\nపోతున్నాను. ఈ బంగారమూ, రత్నాలూ\nఎక్కడ నుంచి తెస్తారండీ మీరూ? \"\nఅన్నది రామలింగడి భార్య.\n\"ఒసే గట్టిగా అరవకు! నేనూ ఈ\nసొత్తంతా దొంగతనం చేసి తెచ్చిందే!”\nఅన్నాడు రామలింగడు.\n\"ఎక్కడ దొంగతనం చేస్తారండీ? \"\nఅని భార్య అడిగింది.\n\" ఆ ఊసంతా నీ కెందుకు? అనవసర\nప్రసంగం చెయ్యక పడుకుని నిద్రపో! ”\nఅన్నాడు రామలింగడు.\n\"అలా కాదు ! చెబితే గాని వదిలి\nపెట్టను! దొంగతనం చేస్తే మిమ్మల్ని\nఎవరూ పట్టుకోరా?\" అన్నది భార్య\nఎంతో ఆశ్చర్యంతో.\n'' బ్రహ్మరుద్రుడు దిగివచ్చినా పట్టుకో\nలేడు. నా దగ్గిర ఒక మంత్రం వున్నది!\"\nఅన్నాడు రామలింగడు.\n\" ఏమిటండీ, ఆ మంత్రం?\" అని\nఅడిగింది భార్య.\nరామలింగడు చాలాసేపు భార్యమీద\nవిసుక్కుని చివరకు. \"నన్ను శనిలాగా\nపట్టావే ! నా రహస్యం చెబుతా విను.\nరాజుగారి కోటలో ఖజానావుంది చూశావా?\nఅది అయిదు నిలువుల ఎత్తుంటుంది.\nదాని కప్పుకు కొంచెం దిగువగా గోడలో\nమనిషి పట్టేటంత గవాక్షం ఒకటున్నది.\nనేనేం చేస్తానో తెలుసా? వెన్నెల రాత్రి\nపూట ఖజానా ఇంటి కప్పుమీదికి చేరు\nకుంటాను. గవాక్షంలో నుంచి వెన్నెల\nలోపలికి పడేదాకా వేచివుండి, 'ఓం\nభ్రాంతి! ఓం భ్రాంతి! ఓం భ్రాంతి !' అని\nమూడుసార్లు చదువుతాను. ఆ మంత్రం\nచదవగానే చంద్రకిరణాలు తాళ్ళులాగా\nఅయిపోయి నా చేతికి పట్టుచిక్కుతాయి.\nవాటి వెంబడి జారి ఖజానాలోకి దిగు\nతాను నాకు కావలిసిన సొత్తంతా మూట\nగట్టుకుని మళ్ళీ కిరణాలు పట్టుకుని\nగవాక్షంలో నుంచి పైకెక్కి వచ్చేస్తాను.\nదొంగతనం ఎలా జరిగినదీ బ్రహ్మ\nరుద్రుడు కూడా తెలుసుకోలేడు. ఇలా\nవెన్నెల నిచ్చెన సహాయంతో నేను రాజు\nగారి ఖజానాను కొల్లగొట్ట గలుగుతున్నాను.\nఅందుకే నన్నింతవరకు పట్టుకున్నవారు\nలేరు ! '' అన్నాడు తన భార్యతో.\n''అదా సంగతీ ? '' అంటూ తెనాలి\nరామలింగడి భార్య తృప్తి చెందిన దాని\nలాగా నటిస్తూ కళ్ళు మూసుకున్నది.\nభార్యాభర్తలమధ్య జరిగిన సంభాషణ\nయావత్తూ గజదొంగ కూడా విన్నాడు.\nవాడికి ఇప్పుడు మామూలు దొంగతనాల\nమీద మోజు తగ్గిపోయింది. ఇక మీదట\nదోస్తే రాజుగారి ఖజానాయే దోచాలను\nకున్నాడు.\nమర్నాడు రాత్రే వాడు ఇళ్ళ కప్పు\nమీదుగా పాకుతూ రాజుగారి ఖజానా\nఉండే కప్పును చేరుకున్నాడు. రామలిం\nగడు చెప్పిన గవాక్షం కనిపించింది. అది\nభూమికి దాదాపు అయిదు నిలువుల\nఎత్తున వున్నది. అయినా గజదొంగ భయ\nపడలేదు. ఆ గవాక్షంలో నుంచి చంద్ర\nకిరణాలు ఖజానాలోకి పడేదాకా వేచి\nఉండి, వాడు మూడుసార్లు \"ఓం భ్రాంతి!\nఓంభ్రాంతి! ఓం భ్రాంతి ! \" అని చదివి,\nగవాక్షం మీద అడుగు పెట్టి చేతితో కిర\nణాలను పట్టుకున్నట్టు నటిస్తూ లోపలికి\nదూకాడు.\nవాడి చేతికి గాలి తప్ప ఏమీ చిక్క\nలేదు. అంత ఎత్తునుంచి పడటంవల్ల\nవాడి కాళ్ళు రెండూ విరిగిపోయాయి.\nమర్నాడు రాజభటులు ఖజానా తెరిచి\nనప్పుడు, గజదొంగ కదలలేని స్థితిలో\nఉండటంవల్ల వాళ్ళకు సులువుగా దొరికి\nపోయాడు. దొంగతో బాటు వాడు దోచు\nకున్న సొత్తంతా దొరికింది.\nతరవాత తెనాలిరామలింగడు రాయల\nవారి సభలో తాను గజదొంగను పట్టుకోవ\nటానికి పన్నిన యుక్తిని గురించి చెప్పాడు.\nసభికులందరూ విరగబడి నవ్వారు.\nగజదొంగను పట్టిచ్చినందుకు రాయల\nవారు రామలింగడికి మంచి బహుమానం\nకూడా ఇచ్చారు.",
            "book_page_end": 42
        },
        {
            "title": "లాభంలేని పని",
            "book_page_start": 43,
            "pdf_page_start": 43,
            "pdf_page_end": 43,
            "author": "దాసరి వెంకటరమణ",
            "genre": "హాస్యం/చిన్న కథ",
            "moral": "ఒకరు లాభం పొందకపోయినా, పరోక్షంగా ఇతరులకు మేలు చేసే పనులు కూడా లాభమే.",
            "keywords": [
                "వరహాలయ్య",
                "గంగన్న",
                "లాభం",
                "వ్యాపార ధోరణి",
                "సుత్తి"
            ],
            "characters": [
                "వరహాలయ్య",
                "గంగన్న"
            ],
            "locations": [
                "గ్రామం",
                "చిల్లర దుకాణం"
            ],
            "content": "గ్రామంలో చిల్లర దుకాణం నడిపే, వరహాలయ్య, ఏ పని చేసినా వ్యాపార ధోరణిలో చేసేవాడు.\nలాభంలేని పని జోలికి నేను పోను, అని బాహాటంగా అందరితోనూ అనేవాడు.\nఅతడి పొరుగున వుండే గంగన్నకు, వరహాలయ్య లాభంలేని పని ఏదైనా చేస్తే చూడాలని\nకుతూహలంగా పుండేది. అయితే, ఎంతకాలం గడిచినా అతడి కోరిక తీరలేదు. చివరకు\nగంగన్న విసిగిపోయి, వరహాలయ్యతో లాభంలేని పని తనే చేయించాలని నిశ్చయించుకుని,\nఅతణ్ణి సూది యివ్వమని అడిగాడు. వరహాలయ్య యిచ్చాడు. గంగన్న చిరిగిపోయిన తన\nచొక్కా కుట్టుకుని వరహాలయ్యకు సూదిని యిచ్చేశాడు. వరహాలయ్య ఏమీ అనలేదు.\nఅతడితో లాభంలేని పని చేయించానని గంగన్న తృప్తిపడ్డాడు. మరొకసారి వరహా\nలయ్యను సుత్తి అడిగి తీసుకుని, రెండు రోజుల తరువాత యిచ్చేశాడు. ఈసారీ వరహాలయ్య\nఏమీ అనలేదు.\nఉండబట్టలేక గంగన్న, వరహాలయ్యతో, \"నీతో లాభంలేని పనులు రెండు చేయిం\nచాను,” అన్నాడు ధీమాగా.\n\" నాకు లాభంలేని పని కలలో కూడా చేయను,” అన్నాడు వరహాలయ్య నవ్వుతూ.\n“నీ సూది తీసుకున్నాను, నీకేం ఒరిగింది ?” అని అడిగాడు గంగన్న.\n\"దానికి నువ్వు మిగిల్చిన దారంలో, నా పంచ కుట్టుకున్నాను,” అన్నాడు వరహాలయ్య.\nగంగన్న గతుక్కుమని, \" మరి సుత్తి మాటో!” అన్నాడు.\n“దానికి పిడికర్ర వదులైంది. నాకు బద్ధకంవేసి అలాగే వుంచాను. అంతలో నువ్వడి\nగావు,” అన్నాడు వరహాలయ్య.\nగంగన్నకు అప్పుడు జ్ఞాపకం వచ్చింది: అతను గోడకు మేకులు కొడుతుంటే సుత్తి\nకర్రనుంచి జారింది. అప్పుడు తను పేడుపెట్టి దానిని సరిచేశాడు.",
            "book_page_end": 43
        },
        {
            "title": "నయవంచన",
            "book_page_start": 44,
            "pdf_page_start": 44,
            "pdf_page_end": 49,
            "author": "చందమామ బృందం",
            "genre": "క్రైమ్/చిన్న కథ",
            "moral": "దురాశ, బుద్ధిహీనత అపాయకరమైన మార్గాలకు దారితీస్తాయి. మోసగాళ్లను నమ్మకూడదు.",
            "keywords": [
                "నయవంచన",
                "దొంగ",
                "ఖాజీ",
                "కాపలాభటుడు",
                "మోసం",
                "దురాశ"
            ],
            "characters": [
                "కాపలాభటుడు",
                "మోసగత్తె (స్త్రీ)",
                "ఖాజీ (న్యాయకర్త)",
                "కొత్వాలు",
                "గ్రామస్థులు"
            ],
            "locations": [
                "బాగ్దాదు గ్రామం",
                "ఖాజీ ఇల్లు"
            ],
            "content": "బాగ్దాదు నగర పరిసరాల్లోని ఒక\nగ్రామంలో ఎండవేళ కొందరు చెట్టు\nనీడన కూర్చుని మాట్లాడుకుంటున్నారు.\nవాళ్ళ దగ్గిరకు ఒక నడివయసు వాడు\nవచ్చాడు. వాడాగ్రామస్థుడు కాదు. బాగా\nదుమ్ముకొట్టుకుని వున్న అతడి దుస్తులూ,\nవట్టినే అటూ ఇటూ తలాడిస్తూ వాడు\nనడుస్తున్న తీరూ చూస్తే - ఎవరో పిచ్చి\nవాడిలా వున్నాడు.\nవాడు చెట్టుకింద వున్నవాళ్ళను సమీ\nపించి, అందరి ముఖాలకేసి ఒకసారి\nపరీక్షగా చూసి, ‘“సుఖాన్ని అంటిపెట్టుకునే\nదుఃఖం వుంటుంది; విజయం వెన్నంటే\nఅపజయం నడుస్తుంది ! '' అన్నాడు.\nగ్రామస్థులు వాణ్ణి. \" నువ్వు చెప్ప\nదలచుకున్న దేమిటి ? \" అని అడిగారు.\n. ‘“నా జీవితానుభవం ద్వారా గ్రహించిన\nసత్యాన్ని, మీకు చెప్పాను. ఆ అనుభవం\nఏమిటో వినండి!' అంటూ వాడు యిలా\nచెప్పసాగాడు :\nవాడు నగరద్వారాల్లో ఒక దానికి\nకాపలాభటుడు. ఒకనాటి వెన్నెల రాత్రి\nవాడు ద్వారానికి చేరగిలబడి కునికిపాట్లు\nపడుతుండగా, ఒక మృదువైన హస్తం\nవాడి భుజాన్నితాకింది. వాడు చప్పున\nకళ్ళు తెరిచాడు. ఎదురుగా ఒక అంద\nమైన స్త్రీ చిరునవ్వు నవ్వుతూ, వాడికి\nకనిపించింది.\nకాపలాభటు డామెను, ‘“ఎవరునువ్వు?\nఇంత రాత్రివేళ యిక్కడ నీ కేం పని?''\nఅని అడిగాడు.\nఆ స్త్రీ వెంటనే జవాబు చెప్పకుండా.\nభటుడిచేతిలో కొన్ని వెండినాణాలు\nపెడుతూ, మరొకసారి చిరునవ్వు నవ్వింది.\n“నేను లంచగొండిని కాదు! ''అన్నాడు\nకాపలాభటుడు.\n\"ఇది లంచంకాదు. లంచమంటే,\nఒక చెడ్డపనిలో సాయపడేందుకు యిచ్చే\nడబ్బు. ఇప్పుడు నేను యిచ్చిన డబ్బు,\nఒక మంచిపనిలో నువ్వు, నాకు సాయ\nపడేందుకు,” అన్నదా స్త్రీ.\n\"ఏమిటంత మంచి పని?\" అని\nఅడిగాడు కాపలాభటుడు.\n‘\" విడిపోయిన యిద్దరు మిత్రురాళ్లను\nతిరిగి కలపడం మంచిపని అనిపించు\nకోదా ? నగరఖాజీ కుమార్తే. నేనూ\nమిత్రురాళ్ళం. అయితే, ఖాజీ ఎందు\nవల్లనో, మేం యిద్దరం ఒకరినొకరు చూసు\nకోవడానికి యిష్టపడడం లేదు. ఖాజీ\nకూతురు బెంగపడివున్నది. ఈ రాత్రి,\nఖాజీ ఇంట గడిపేందుకు నువ్వు సాయ\nపడాలి,\" అన్నదా స్త్రీ.\n\"ఇదెలా సాధ్యం?” అన్నాడు భటుడు.\n\" నువ్వు పూనుకుంటే, యిదేం కష్టం\nకాదు,\" అంటూ కాపలాభటుడికి ఏం\nచేయాలో, ఆ స్త్రీ చెప్పింది.\nకాపలాభటుడు, ఆ స్త్రీ ని వెంటబెట్టు\nకుని, ఖాజీయింటికి వెళ్ళి తలుపుతట్టాడు.\nఖాజీతలుపు తెరవగానే వాడు, \"అయ్యా,\nఈవిడది మరొకపట్టణం. ఇక్కడ ఒక\nబంధువు ఇంటికని బయలుదేరి, అతడి\nనివాసం చిరునామా పోగొట్టుకున్నది. మీ\nఇంటి వీధివాకిలి పక్కనున్న అరుగు\nదగ్గిర దుఃఖిస్తూండగా చూశాను. ఈమె\nతండ్రిని, నే నెరుగుదును. చాలా మర్యా\nదస్థుల కుటుంబం. ఈమె ఒంటిమీద\nబంగారు నగలున్నవి రాత్రివేళ వీధిలో\nవుండడం క్షేమంకాదు. ఈ రాత్రికీమెకు\nమీయింట్లో పడుకునేందుకు చోటివ్వడం\nధర్మంగా వుంటుంది,\" అన్నాడు.\nఖాజీ న్యాయక ర్తగనక, కాపలాభటుడు\nచెప్పిన దానికి కాదనలేక, ఆ స్త్రీని ఇంట్లోకి\nరానిచ్చాడు.\nఆ రాత్రి తన పనిముగియగానే కాపలా\nభటుడు ఇంటికి వెళ్ళాడు. అయితే,\nమరుక్షణం మరి కొందరు భటులు వచ్చి,\nఇంటి తలుపులు గట్టిగా బాదారు.\nకాపలాభటుడు కోపంగా తలుపు తీసి\nసంగతడిగితే, ఆ వచ్చిన వాళ్ళు, వాణ్ణి\nతక్షణం కొత్వాలు దగ్గిరకు రమ్మని తొందర\nపెట్టారు. వాడు వాళ్ళతోకలిసి కొత్వాలు\nదగ్గిరకు పోయాడు.\nఅక్కడ కొత్వాలుతోపాటు ఖాజీకూడా\nవున్నాడు. ఖాజీ వాణ్ణి చూస్తూనే కళ్ళెర్ర\nచేసి, “ఒరే, దుష్టుడా! నీ దొంగ స్నేహితు\nరాలెక్కడ?'' అని అడిగాడు గద్దిస్తూ.\nకాపలావాడు ఆ ప్రశ్నవింటూనే\nమొదట ఆశ్చర్యపోయాడు. తరవాత\nవాడికి తెలిసిందేమంటే - రాత్రి వాడు\nఖాజీ యింట ఆశ్రయం యిప్పించిన స్త్రీ,\nఖాజీ ఇంటగల బంగారంతోపాటు అతడు\nదాచుకున్న డబ్బు కూ డా దొంగిలించి\nపారిపోయింది.\n\"ఒరే, తోడుదొంగా, నీకు చావు\nతప్పదు! \" అంటూ ఖాజీ పెద్దగా అరి\nచాడు.\nకాపలావాడు వణికిపోతూ, “అయ్యా,\nచట్టంప్రకారం అపరాధికి, తాను నిర\nపరాధినని రుజువు చేసుకునేందుగ్గానీ,\nలేక జరిగిన నష్టానికి పరిహారం యిచ్చేం\nదుగ్గానీ, మూడు రోజుల గడువు వుంటుంది\nగదా ! ఆ మూడు రోజులగడువూ నాకు\nదయచేయించండి.\" అని కోరాడు.\nఇందుకు కొత్వాలుతోపాటు ఖాజీ\nకూడా ఒప్పుకున్నాడు. కాపలావాడు రెండు\nరోజులపాటు, ఆ స్త్రీకోసం నగరవీధులన్నీ\nతిరిగాడు. ఎక్కడా ఆమె కనిపించలేదు.\nవాడికి యిక చావు తప్పదన్న భయం\nపట్టుకున్నది.\nఅయితే, మూడవనాడు ఒకానొక\nఇంటి కిటికీలోంచి వాడికి, ఆ స్త్రీ ముఖం\nకనబడింది. ఆమె వాణ్ణి చూస్తూనే చిరు\nనవ్వు నవ్వి, రమ్మన్నట్టు చేయివూపింది.\nకాపలావాడు పరిగెత్తుతూపోయి, \"ఆఁ,\nదొరికావా, దొంగా ! '' అంటూ పళ్ళు\nకొరికాడు.\nఆమె ఏ మాత్రం భయపడక, \"నేను\nదొరకడంకాదు. ఎలా అయితే నేం, నేను\nనిన్ను పట్టుకున్నాను!\" అన్నది పెద్దగా\nనవ్వుతూ.\n\" నీ కారణంగా, నేనెన్ని కష్టాల పాల\nయాను ! '' అన్నాడు కాపలావాడు.\n“నీ వల్ల. నా కేమన్నా తక్కువ కష్టా\nలొచ్చినవనుకున్నావా?'' అంటూ ఆమె\nప్రశ్నించింది.\n\"నా వల్ల, నీకు కష్టాలా! ఏమిటవి ? ''\nఅని అడిగాడు కాపలావాడు.\nఆమె ఒకటి, రెండు క్షణాలు చిరు\nనవ్వు నవ్వుతూ వూరుకుని, తరవాత,\n\"నువ్వెంత అమాయకుడివి ! నేను\nకిటికీలోంచి వీధికేసి ఎందుకు చూస్తున్నా\nననుకుంటున్నావు? ఏధో ఒకనాడు నువ్వీ\nవీధి వెంటవస్తావని, నాకు తెలుసు!\"\nఅన్నది.\n\"అర్థంలేని పేలాపన మాను నాసా\nయంతో ఖాజీ యింటచేరి, ఆయన ఇల్లంతా\nదోచావు. నీకు నాతో ఇంకేం పని?\"\nఅని అడిగాడు కాపలావాడు.\n\"ఖాజీ అన్యాయంగా ఆర్జించిన\nధనాన్నంతా దొంగిలించిన మాట నిజమే.\nఆ పని ఎందుకు చేశాననుకుంటున్నావు?\nమనం యిద్దరం పెళ్ళి చేసుకుని, ఆ\nధనంతో హాయి గా బతకవచ్చు నన్న\nఆశతో. ఇదుగో, చూడు!\" అంటూ ఆమె\nఅక్కడవున్న ఒక బీరువా తెరిచింది.\nదానిలో బంగారు నగలతోపాటు చాలా\nధనంకూడా వున్నది.\nకాపలావాడు కళ్లింతచేసుకుని ఆ\nధనం కేసి చూస్తూ, \" అంతా బాగానే\nవుంది. కాని, ప్రస్తుతం నేను చిక్కుల్లో\nవున్నాను, ఖాజీ ఇంట జరిగిన దొంగ\nతనంలో నీతోపాటు నాకూ పాలున్నదని,\nనామీద నేరం మోపారు,\" అన్నాడు.\n\"అంతే గదా ! భయపడకు. ఖాజీయే\nనేరస్థుడని రుజువుచేసే పథకం ఒక\nటున్నది ! \" అంటూ ఆమె కాపలాభటు\nడికి ఏమిచేయాలో చెప్పింది.\nఅది విన్న కాపలావాడూ. ఆమె కూడా\nకాసేపు నవ్వుకున్నారు. కాపలా వా డు\nఅక్కణ్ణించి బయలుదేరి కొత్వాలు దగ్గి\nరకు పోయి, ''అయ్యా, ఆ స్త్రీ యింకా\nఖాజీ ఇంట్లోనే వున్నదని, నా నమ్మకం.\nకొన్ని ఆరాలు తీశాక, యీ నమ్మకం కలి\nగింది. ఖాజీ ఇంట ఆమె ఎక్కడున్నదో\nనేను వెతికి చూస్తాను,\" అన్నాడు.\nకొత్వాలూ, కాపలావాడూ కలిసి ఖాజీ\nఇంటికి వెళ్ళారు. సంగతి విన్న ఖాజీకి\nఆశ్చర్యంతోపాటు, కోపం కూడా వచ్చింది.\nఅయినా, ఇల్లంతా వెతికి చూసేందుకు\nఒప్పుకున్నాడు.\nకాపలావాడు ఇంటి గదులన్నీ వెతు\nకుతూ, ఒక గదిలోని కొయ్య పెట్టెల\nవెనక్కు తొంగి చూస్తూ. ఖా జీని,\n\"అయ్యా, ఆ స్త్రీ ధరించిన దుస్తులరంగు\nచెప్పగలరా ?'' అని అడిగాడు.\n‘‘పసుపుపచ్చ దుస్తులు....అలా అనే\nనాకు గుర్తు,\" అన్నాడు ఖాజీ.\nవెంటనే కాపలావాడు ఒక పెట్టె\nవెనక నుంచి స్త్రీలు ధరించే దుస్తు నొక\nదానిని బయిటికి లాగాడు. దాని రంగు\nపసుపుపచ్చ : అక్కడక్కడా నెత్తురు\nమరకలున్నవి.\nఅది చూస్తూనే ఖాజీ, కొత్వాలూ\nని వ్వెర పోయారు. రెండు, మూడు\nనిమిషాలు నిశ్శబ్దంగా గడిచిపోయినై.\nకొత్వాలు గట్టిగా గొంతు సవిరించు\nకుని ఖాజీని, 'ఆ స్త్రీని మీరెందుకు\nచంపారు ? \" అని అడిగాడు.\n“చంపడమా ? ఆవిణ్ణి నేను చంపా\nననా, మీరనేది?\" అంటూ ఖాజీ కుప్పలా\nకూలిపోయాడు.\nకొత్వాలుకు అతడి మీద జాలికలిగింది.\nఆయన ఖాజీని ఓదార్చుతూ, “భయపడ\nకండి! ఈ హత్య మీ ఇంట్లో వాళ్ళు మరె\nవరైనా చేసి వుంటారు. సరే, మీపట్ల కొంత\nఉదారంగా వుండదలిచాను. మీకెలాంటి\nచిక్కులూ రావు. ఈ జరిగినదంతా\nమరిచిపోదాం,\" అని, కాపలాభటుడితో,\n‘\" ఎవళ్ళతోనూ, యీ సంగతి చెప్పకు, \"\nఅన్నాడు అజ్ఞాపిస్తున్నట్టు\n''అయ్యా, తమ ఆజ్ఞ శిరసావహిస్తాను.\"\nఅన్నాడు. కాపలావాడు లోలోపల ఎంతో\nతృప్తిగా.\nతరవాత వాడు కొత్వాలుతోపాటు ఖాజీ\nయింటిలో నుంచి బయిటికి వచ్చి, మహ\nదానందపడిపోతూ, ఆ స్త్రీ వున్న ఇంటి\nకేసి బయలుదేరాడు. వాడికి, ఆ స్త్రీ\nతెలివితేటలూ, చాకచక్యం అద్భుతం\nఅనిపించినై. ఆమె ఖాజీ ఇల్లంతా నిలువు\nదోపిడీ చెయ్యడమేకాక, అక్కడ తాను\nహత్యచేయబడినట్టు రుజువులు కూడా\nవదిలింది !\nకాపలావాడు, ఆస్త్రీవున్న ఇంటికిపోయి\nచూడగా తలుపుకు తాళం బిగించివున్నది.\nవాడు ఆమెకోసం చాలాసేపు ఎదురు\nచూసి చూసి విసుగుపుట్టి పక్కఇళ్ళ\nవాళ్ళను, ఆ ఇంటియజమానురాలు\nఎక్కడికి వెళ్ళిందని అడిగాడు.\n\"ఆమె ఇంటి యజమానురాలా\nనయం ! ఆ ఇల్లు కొంతకాలంగా పాడు\nపెట్టివున్నది. అయితే, ఒకావిడ గత\nమూడు, నాలుగు రోజులుగా, ఆ ఇల్లు\nచేరినమాట నిజం. ఆవిడ, యివ్వాళ ఇల్లు\nవదిలిపోవడం చూశాం.'' అన్నారు\nపొరుగు ఇళ్ళవాళ్ళు.\nఇది జరిగినప్పటి నుంచీ కాపలావాడు,\nమతిచెడినవాడిలా అక్కడా, యిక్కడా\nతిరుగుతున్నాడు.\nవాడు తన కథ చెప్పి, చెట్టునీడన\nకూర్చున్న గ్రామస్థులను, \"ఆ నయ\nవంచకురాలికి ఖాజీ ఇల్లు దోచేందుకు\nసాయపడ్డాను. గౌరవంగా బతికే ఖాజీ\nపరువుప్రతిష్ఠలు నావల్ల పూర్తిగా దెబ్బతిని\nపోయినై. దీనికంతకూ కారణం నా\nదురాశా, బుద్ధిహీనతా! ఇలాంటి నేను\nమామూలు మనిషిమాదిరిగా ప్రవర్తిం\nచడం ఎలా సాధ్యం? మీరే చెప్పండి? \"\nఅని అడిగాడు.\nగ్రామస్థులకు వాడిమీద ఎక్కడలేని\nజాలీకలిగింది. వాళ్ళు వాణ్ణి తమతోపాటు\nచెట్టు నీడలో కూర్చోవలసిందిగా ఆహ్వా\nనించారు.",
            "book_page_end": 49
        },
        {
            "title": "అసలురహస్యం",
            "book_page_start": 50,
            "pdf_page_start": 50,
            "pdf_page_end": 50,
            "author": "సి. యస్. ఎ. షరీఫ్",
            "genre": "నీతి కథ/సాహసం",
            "moral": "తెలివైన వ్యక్తి సంపదను కాపాడుకోవడానికి ఉపాయాన్ని ఉపయోగిస్తాడు. చిన్న త్యాగం పెద్ద నష్టాన్ని తప్పిస్తుంది.",
            "keywords": [
                "సముద్రగుప్తుడు",
                "ధనగుప్తుడు",
                "వజ్రాలు",
                "దొంగలు",
                "ఉపాయం"
            ],
            "characters": [
                "సముద్రగుప్తుడు",
                "ధనగుప్తుడు",
                "దొంగల నాయకుడు"
            ],
            "locations": [
                "సిరిపురం",
                "పరదేశాలు",
                "ఓడ"
            ],
            "content": "సముద్రగుప్తుడూ, ధనగుప్తుడూ సిరిపురపు వర్తకులు. వాళ్ళు వ్యాపార పనుల మీద ఓడల్లో\nపరదేశాలకు పోయి వస్తూండేవాళ్ళు. ఒకసారి వాళ్ళు ఓడలో సిరిపురానికి తిరిగి వస్తుండగా,\nధనగుప్తుడు, సముద్రగుప్తుడికి రెండు వజ్రాలను చూపించి, “ మొదటిసారిగా చాలా ధనంపోసి,\nయీ వజ్రాలను కొన్నాను. ఇప్పుడేమో సముద్రపు దొంగల భయం పట్టుకున్నది.” అన్నాడు.\nసముద్రగుప్తుడు అతడికి నడుం చుట్టూ వున్న దుస్తుల మడతల్లో వాటిని దాచుకోమని\nసలహా యిచ్చాడు. ఆ మర్నాడే సముద్రపు దొంగలు వాళ్ళున్న ఓడను అటకాయించి,\nఓడలోకి ఎక్కి వాళ్ళున్న చోటుకు వచ్చారు. దొంగల నాయకుడు వాళ్ళతో, “ అనవసరంగా\nదుర్మరణంపాలు కాకండి! మీ దగ్గిరున్న విలువైన వస్తువులన్నీ అప్పగించండి,” అన్నాడు కత్తి\nచూపుతూ.\nసముద్రగుప్తుడూ, ధనగుప్తుడూ తాము పరదేశాల్లో కొన్న వస్తువులుగల సంచులనూ,\nపెట్టెలనూ దొంగల నాయకుడికి యిచ్చేశారు.\n“అన్నీ యిచ్చేశారా లేక ఏమైనా దాచుకున్నారా?” అంటూ దొంగల నాయకుడు వాళ్లను\nసమీపించబోయాడు. వెంటనే సముద్రగుప్తుడు, ధనగుప్తుడితో, \"ప్రాణం కంటే ఎక్కువా\nఏమిటి? ఆ రెండు వజ్రాలను కూడా యిచ్చెయ్యి,” అన్నాడు.\nధనగుప్తుడు దాచిన రెండు వజ్రాలను కూడా దొంగల నాయకుడికి యిచ్చేశాడు. దొంగలు\nవెళ్ళిపోగానే అతడు, సముద్రగుప్తుడితో కోపంగా, \"ఇంత నమ్మకద్రోహం చేస్తావనుకోలేదు !”\nఅన్నాడు.\nసముద్రగుప్తుడు తన నడుం చుట్టూ బిగించుకున్న తోలుపటకాను విప్పి అతడికి చూపిస్తూ,\n\" ఇందులో నువ్వు కొన్న వాటికన్న విలువైన ఇరవై వజ్రాలున్నవి. నాలుగు వజ్రాలు తీసుకో.\nదొంగల నాయకుడితో నేనలా ఎందుకన్నానో, ఆ అసలు రహస్యం నువ్వు గ్రహించలేదు. నేనలా\nఅనకపోతే, నీ దుస్తులతోపాటు, నావీ వెతికి చూసి మొత్తం వజ్రాలు ఎత్తుకుపోయేవాడు,”\nఅన్నాడు.",
            "book_page_end": 50
        },
        {
            "title": "శివపురాణం: దక్షయజ్ఞం (1)",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "అహంకారం తగదు. పెద్దల మాటలను విస్మరించడం ఆపదలకు దారితీస్తుంది.",
            "keywords": [
                "శివపురాణం",
                "దక్షయజ్ఞం",
                "శివుడు",
                "సతీదేవి",
                "బ్రహ్మ",
                "విష్ణువు"
            ],
            "characters": [
                "శివుడు (పరమేశ్వరుడు)",
                "శక్తి (ప్రకృతి)",
                "బ్రహ్మ",
                "విష్ణువు",
                "దక్షుడు",
                "సతీదేవి",
                "నంది",
                "రుద్రగణాలు"
            ],
            "locations": [
                "కైలాసం",
                "ప్రయాగ",
                "దక్షుడి ఆశ్రమం"
            ],
            "content": "సృష్టికి పూర్వం ప్రపంచం జలమయమై,\nపదార్థ శూన్యమై, అంధకారంలో\nఉండగా జలం నుంచి ఒక మహాతేజస్సు\nపుట్టింది. కాలక్రమాన అది జ్యోతిర్లింగ\nస్వరూపం దాల్చింది. అదే పరమేశ్వరు\nడైన శివుడు. ఆ జ్యోతిర్లింగం యొక్క\nఅర్ధభాగం నుంచి మహాశక్తి పుట్టింది.\nఆ మహాశక్తినే ప్రకృతి అనీ, మహామాయ\nఅనీ పిలుస్తారు.\nకాలక్రమాన పరమేశ్వరీ పరమేశ్వ\nరులు మహావిష్ణువును సృష్టించారు.\nమహావిష్ణువు నాభి నుండి మహా పద్మం\nపుట్టింది. అది అనేక వేల యోజనాల నిడివి\nగలిగి మహా ఆశ్చర్యకరంగా ఉన్నది.\nఆ మహా పద్మంలో అయిదు ముఖాలతో\nబ్రహ్మ పుట్టాడు. ఆ బ్రహ్మతో బాటే\nసరస్వతీ పుట్టింది.\nప్రపంచమంతా జల మయంగా\nఉండటం గమనించి బ్రహ్మ తనకు జన్మ\nస్థానమైన మహా పద్మం అంతు తెలుసు\nకోవాలని ఊర్ధ్వ అధో లోకాల మధ్య\nఅనేక ప్రయాణాలు చేసి తిరిగి పద్మ\nగర్భం చేరుకున్నాడు. బ్రహ్మ ఓంకారాన్ని\nజపించగా, విష్ణువు బ్రహ్మ ఎదట ప్రత్యక్ష\nమయాడు. బ్రహ్మ విష్ణువును చూసి,\n\"ఎవరు నువు? ఇకడి కెందుకు వచ్చావు?”\nఅని అడిగాడు.\n\"సృష్టి చేయటానికి నిన్ను నా నాభి\nకమలం నుంచి పుట్టించాను. నేను విష్ణు\nవును.\" అన్నాడు విష్ణువు.\nబ్రహ్మ అహంకరించి, ‘\"నీ ప్రగల్భాలు\nకట్టి పెట్టు. లేదా నాతో యుద్ధానికి రా.\nనేను స్వయంభువును, జగత్కర్తను,\"\nఅన్నాడు.\nఅప్పుడు విష్ణువు ధ్యానించగా పర\nమేశ్వరుడు జ్వాలాలింగ రూపంలో\nబ్రహ్మ విష్ణువుల మధ్య ప్రత్యక్షమయాడు.\nఅప్పుడు విష్ణువు బ్రహ్మతో, \"దీని\nఆద్యంతాలు మనిద్దరిలో ఎవరు కను\nక్కుంటే వారు గొప్ప\" అన్నాడు. బ్రహ్మ\nఅందుకు సమ్మతించాడు. కాని ఆ\nప్రయత్నంలో ఇద్దరూ ఓడిపోయి యథా\nస్థానానికి తిరిగి వచ్చి పరమేశ్వరుణ్ణి\nప్రార్థించారు.\nపరమేశ్వరుడు వారి ఎదట ప్రత్యక్షమై,\n\"నువు పంచభూతాత్మకమైన ప్రపం\nచాన్ని సృష్టించటానికిగాను ఈ విష్ణువు\nయొక్క నాభికమలం నుంచి సృష్టించ\nబడినవాడివి. అందుచేత సృష్టి ఆరం\nభించు \" అని బ్రహ్మతో అన్నాడు.\nబ్రహ్మ పరమేశ్వరుణ్ణి చూసి, \" నువు\nఎవడివి ? సాతో సమంగా నీకు అయిదు\nముఖా లెందుకున్నాయి? నేను సృష్టి\nకర్తను గనుక నాకు అయిదు ముఖా\nలుండటం సమంజసం! '' అన్నాడు.\nఈ మాటలు విని పరమేశ్వరుడు\nరుద్రావతారం దాల్చి తన ఎడమ చేతి\nచిటికెనవేలి గోరును కత్తిగా ఉపయో\nగించి, బ్రహ్మకున్న అయిదు తలలలో\nఒకటి ఖండించేశాడు. దానితో బ్రహ్మ\nగర్వం మాని, రక్షించమని పరమేశ్వరుణ్ణి\nప్రార్థించాడు.\nపరమేశ్వరుడు రౌద్రం వదిలి శాంతం\nవహించి, \"ఓ బ్రహ్మా, సృష్టించటానికి\nనువూ, నీ సృష్టిని రక్షించటానికి ఈ\nవిష్ణువూ సృష్టించబడ్డారు. నేను లయ\nకారకుడైవ శివుడుగానూ, రుద్రుడుగానూ,\nఈశ్వరుడుగానూ పిలవబడతాను. జ్వాలా\nలింగాన్నే పార్థివలింగమని, శివలింగమనీ\nపూజించండి.\" అని చెప్పి, ఆ జ్వాలా\nలింగంలో ఐక్యమయాడు.\nతరవాత బ్రహ్మ విష్ణువు నుంచి వేదం\nమొదలయినవి తీసుకుని, పద్మాసనం\nమీద కూర్చుని ఓంకారాన్ని జపిస్తూ\nఉండగా, నీటి మీద తేలుతూ ఒక గుడ్డు\nబ్రహ్మకేసి వచ్చింది. బ్రహ్మ దాని కేసి\nఆశ్చరంగా చూశాడు. అంతలో ఆ గుడ్డు\nనుంచి 'ఓం' అనే శబ్దం బయటికి\nవచ్చింది. అది వచ్చిన మార్గాన బ్రహ్మ\nఆ అండంలో ప్రవేశించాడు. అందులో\nగాఢాంధకారంగా ఉన్నది. బ్రహ్మ అక్షడ\nతన శరీరాన్ని విసర్జించి, చతుర్ముఖుడుగా\nతిరిగి పుట్టాడు. బ్రహ్మ అండం నుంచి\nబయటికి వచ్చినప్పు డది రెండుగా చీలి,\nకింది భాగం భూమిగానూ, పై భాగం\nఆకాశంగానూ ఏర్పడింది: నీరు ఇంకి\nపోయింది.\nఇది చూసి బ్రహ్మ చాలా సంతోషించి\nభూమి మీద సమస్త చరాచరాలను\nసృష్టి చేయ నారంభించాడు. బ్రహ్మ\nసృష్టి చేసిన మొదటి వాళ్లు సనకసనంద\nనాదులు. వాళ్ళు సృష్టి చేసే ఆసక్తి లేక,\nపరమేశ్వరుణ్ణి ధ్యానిస్తూ తపస్సు చేసు\nకునేటందుకు వెళ్ళి పోయారు. అది\nచూసి బ్రహ్మ గట్టిగా ఏడ్చాడు.\nఆయన కన్నీరు భూమి మీద పడగా\nఅందులో నుంచి గొప్ప తేజస్సుతో శివుడు\nపుట్టాడు.\nఅతను తెల్లగా ఉండి, దశదిశలనూ\nవెలిగిస్తూ ఉండటం చూసి బ్రహ్మ\nఆశ్చర్యపోతూ, \"ఎవరు నువు? \" అని\nఅడిగాడు.\n\"నేను శివుణ్ణి, రుద్రుణ్ణి,'\" అన్నాడు\nశివుడు.\nఅప్పుడు అక్కడ విష్ణువు ప్రత్యక్షమై,\n\"బ్రహ్మా! నువు సృష్టించి నేను పోషించే\nచరాచరాలను లయం చెయ్యటానికి పర\nమేశ్వరుడే ఈ శివుడి రూపంలో పుట్టాడు, \"\nఅన్నాడు.\nబ్రహ్మకు సత్యలోకమూ, విష్ణువుకు\nవైకుంఠమూ, శివుడికి కైలాసమూ వాస\nస్థానాలుగా ఏర్పాటయాయి. అందుచేత\nశివుణ్ణి పెళ్ళాడటం కోసం మహేశ్వరి\nదక్షుడికి సతి అనే కుమార్తెగా పుట్టింది.\nవా రిద్దరికి వివాహం జరిగినప్పుడు బ్రహ్మ,\nవిష్ణువూ, ఇంద్రుడు మొదలైన దేవతలూ\nవచ్చి, సతీ శివులను అనేకవిధాల స్తోత్రం\nచేశారు. వచ్చినవారి కందరికీ గౌరవ\nమర్యాదలు చెయ్యటానికి నందీశ్వరుణ్ణి,\nకాలభైరవుణ్ణి నియమించి, శివుడు సతీ\nసమేతుడై కైలాసానికి వెళ్ళి సుఖంగా\nఉన్నాడు.\nకొంతకాలం గడిచింది. అనేకమంది\nమహామహులు ప్రయాగ అనే నగరంలో\nగొప్ప యాగం తలపెట్టి, బ్రహ్మ విష్ణు\nమహేశ్వరులనూ, ఇంద్రాది దేవతలనూ\nపిలిచి, యాగం ప్రారంభించారు.\nయజ్ఞానికి వచ్చిన వారికి వసతులు\nఏర్పాటు చేసి, మహర్హులు వారి వారికి\nతగిన ఆసనాలు చూపి కూర్చోబెట్టారు.\nఅందరూ కూర్చుని యజ్ఞాన్ని చూస్తూం\nడగా దక్షుడు తన శిష్యులతో సహా వచ్చాడు.\nఅప్పుడు సభలోని వా రందరూ లేచి\nదక్షుడికి ఎదురు వెళ్ళి పలకరించి తీసుకు\nవచ్చి కూర్చోబెట్టారు. దక్షుడు సభ నంతా\nకలయజూసి, బ్రహ్మ విష్ణులకు నమ\nస్కారం చేసి, తన అల్లుడైన శివుడు\nలేవలేదనీ, తనను పలకరించ లేదనీ\nగమనించి సభవారితో, \" మీ రందరూ\nలేచి వచ్చి నన్ను గౌరవించారు. ఈ\nఈశ్వరుడు నాకు అల్లుడైన కారణం చేత,\nలేవక, నన్ను పలకరించక నిర్లక్ష్యం\nచేశాడు. ఇతనికి చిన్నా పెద్దా తారతమ్యం\nతెలీదు,\" అని తన శిష్యులతో సహా\nవెళ్ళిపోసాగాడు.\nఅది చూసి బ్రహ్మా, విష్ణువూ మొదలైన\nవాళ్ళు దక్షుడికి అడ్డం వెళ్ళి. \"అతను\nఈశ్వరుడు. పరమేశ్వరావతారుడు. అత\nనిని, ఈ విధంగా నిందించటం తప్పు,”\nఅని చెప్పారు.\nఅప్పుడు నంది కోపంపట్టలేక దక్షుడితో.\n“ ఓ దక్షా, శివదూషణ చేసిన నీ శిరస్సు\nతెగి హెూమగుండంలో పడుగాక!' అని\nశపించాడు.\nఅది విని దక్షుడు అలిగి, \"మీ రుద్ర\nగణాల వాళ్ళు వేదబాహ్యులై, ఆచార\nహీనులై, బూడిద పూసుకుని, పాషండు\nలని పేరు తెచ్చుకుందురు గాక!\" అని\nతిరిగి శపించాడు.\nశివుడు యజ్ఞం పూర్తి అయేదాకా\nఉండి, తన రుద్రగణాలను వెంట బెట్టు\nకుని కైలాసానికి వెళ్ళిపోయాడు.\nదక్షుడు తన శిష్యులైన భృగువు\nమొదలైన రుషులను వెంటబెట్టుకుని తన\nఆశ్రమానికి వచ్చి వాజిపేయమనే యజ్ఞం\nచేశాడు. ఆయనకు శివుడి మీద చాలా\nకోపంగా వున్నది. అందుచేత ఈ వాజి\nపేయంలో శివుడికి హవిర్భాగం లేకుండా\nచేశాడు.\nఅప్పటికీ దక్షుడికి శివుడి పైన కోపం\nచల్లారలేదు. అందుచేత ఆయన\n\"బృహస్పతి యజ్ఞం\" అనే మహాయజ్ఞం\nతల పెట్టి దానికి దేవతలనూ, మహర్షు\nలనూ ఆహ్వానించి, వచ్చినవారిని సత్క\nరించటానికి తన శిష్యులనూ బంధువు\nలనూ నియోగించాడు.\nఇందులో కూడా ఆయన శివుడికి\nభాగం ఇవ్వదలచలేదు.\nఈ యజ్ఞానికి విశ్వదేవతలూ, మరు\nత్తులూ, పితృగణాలూ, అప్సరసలూ,\nగంధర్వ, సిద్ధ, విద్యాధర, కిన్నర.\nయక్షులూ; కస్యప, అగస్త్య, అత్రి, భృగు,\nమరీచి, నారద, పరాశరాది మహర్షులూ\nవచ్చారు. బ్రహ్మ విష్ణులు తప్ప మిగిలిన\nవారంతా దక్షుడికి భయపడే వచ్చారు.\nవచ్చినవారి కందరికీ విడుదులు ఏర్పాటు\nచెయ్యటానికి విశ్వ క ర్మ నియోగించ\nబడ్డాడు.\nదక్షుడు యజ్ఞదీక్ష వహించి, భార్యా\nసమేతుడై యాగశాల ప్రవేశించి, సభా\nవందనం చేశాడు. పిలవని కారణంగా\nశివుడు ఆ సభలో లేడు. బ్రహ్మ విష్ణువులు\nపిలిచినా రాలేదు. అనేకమంది దేవతల\nతోనూ, మహర్షులతోనూ నిండి ఉన్న ఆ\nసభలో శివభక్తులైన మరీచీ, దధీచీ,\nభృగుడూ మొదలైన మహర్షులు సభను\nకలయజూసి, \" ఓ దక్షా, ఈ సభకు సతీ\nదేవినీ, శివుణ్ణి పిలవలేదా ? వాళ్లు ఇక్కడ\nఎందుకు లేరు ?\" అని అడిగారు.\nదానికి దక్షుడు, ' ‘శివుడు కర్మభ్రష్టుడు.\nఅందుచేత అతన్ని పిలవలేదు. అతను\nఅపవిత్రుడు, కపాలధారి, శ్మశానవాసి,\nప్రేతగణాలకు ప్రభువు,\" అన్నాడు.\nఈ శివ దూషణ విని దధీచి. \"దక్షా,\nఈ యాగం నెరవేరదు. శివుడు లేకుండా\nఈ యాగం తలపెట్టి నువు ఆపదనూ,\nవిచారాన్నీ కొని తెచ్చుకుంటున్నావు.\nఈ యాగానికి వచ్చినవారు కూడా\nదుఃఖిస్తారు. \" అని వామదేవుడూ, మరీచీ,\nగౌతముడూ, శిలాదుడూ మొదలైన అనేక\nమంది రుషులతో సహా సభ నుండి వెళ్ళి\nపోయాడు.\nదక్షుడు అలా వెళ్ళిపోయినవారిని\nగురించి సభలో నిలిచి ఉన్నవారితో,\n\"వాళ్ళు పాషండులు, శఠులు. వాళ్ళు\nవెళ్ళిపోవడమే మంచిది. అందుచేత\nమీ రేమీ విచారించక, నా యజ్ఞాన్ని పూర్తి\nచెయ్యండి.\" అన్నాడు.\nఈ లోపల కైలాస పర్వతం మీద\nశివుడితో సుఖంగా కాపరం చేస్తున్న సతి\nఒకనాడు తన చెలికత్తెలతో ఉద్యానంలో\nవిహరిస్తూ, ఆకాశాన అనేక విమానాలు\nపోతూండటం చూసింది. ఆ విమానాలు\nఎక్కడికి పోతున్నాయో కనుక్కోమని\nసతీదేవి తన చెలికత్తెలను అడిగితే వాళ్ళు\nవెళ్ళి వచ్చి, దక్షుడు చేస్తున్న యజ్ఞానికి\nవాళ్ళంతా వెళుతున్నట్టు చెప్పారు.\nసతీదేవికి తాను కూడా తన భర్తతో\nసహా తన తండ్రి చేసే యజ్ఞానికి పోవాలని\nకోరిక కలిగింది. ఆమె శివుడి వద్దకు\nవెళ్ళి, “మా నాన్న యజ్ఞం చేస్తున్నాడట.\nదేవగణాల వాళ్ళంతా వెళుతున్నారు.\nమనం కూడా రుద్రగణాలను తీసుకుని\nఅక్కడికి వెళదాం,\" అన్నది.\nదానికి శివుడు, \"సతీ, మన మీద నీ\nతండ్రికి ద్వేషం. అందుచేత మనల్ని పిలవ\nకుండానే యజ్ఞం చేస్తున్నాడు. పిలవని\nపేరంటానికి పోరాదు. పోతే మనకు అవ\nమానం జరుగుతుంది. తరవాత ఆపదలు\nకలుగుతాయి,\" అన్నాడు.\n\"అలా అయితే, మీరు రావద్దు. నేను\nఒక్కత్తెనే పోతాను. నా వాళ్ళు నన్నెం\nదుకు అవమానిస్తారు ? నా తండ్రికి తోచక\nపోతే నేనైనా చెప్పి, మిమ్మల్ని పిలిచేటట్టు\nచేస్తాను. నందీశ్వరుడు మొదలైనవాళ్ళను\nసహాయం ఇచ్చి నన్ను పంపండి,”\nఅన్నది సతీదేవి.\n\"సతీ. నిన్ను విడిచి నేను క్షణం\nఉండలేను. నువు నన్ను విడిచి మీ తండ్రి\nచేసే యజ్ఞానికి వెళ్ళిపోతున్నావు. నీకు\nతప్పక అవమానం జరుగు తుంది,\nప్రమాదం కలుగుతుంది. రాబోయేది\nకాస్త ఆలోచించు,\" అని శివుడు సతీ\nదేవితో అన్నాడు.\nకాని సతీదేవి శివుడి మాటలలో ఉన్న\nనిజం తెలుసుకోలేక పోయింది. తన తల్లి\nదండ్రులు తనను అవమానిస్తార ని\nఊహించలేక ఆమె పుట్టింటికి వెళ్ళాలని\nపట్టుపట్టింది.\nఎలా జరగవలసి ఉంటే అలా జరుగు\nతుందనుకుని శివుడు రుద్రగణాలను\nతోడిచ్చి సతీదేవిని దక్షయజ్ఞం చూడటానికి\nపంపించాడు.",
            "book_page_end": 58
        }
    ],
    "statistics": {
        "total_stories": 13,
        "author_counts": {
            "చందమామ బృందం": 7,
            "కె. కె. రావు": 1,
            "జొన్నలగడ్డ రత్న": 1,
            "ఎన్. శివనాగేశ్వరరావు": 1,
            "వక్కలంక “ కిషోర్ ”": 1,
            "దాసరి వెంకటరమణ": 1,
            "సి. యస్. ఎ. షరీఫ్": 1
        },
        "genre_counts": {
            "నీతి కథ": 2,
            "చారిత్రక ధారావాహిక": 1,
            "బేతాళ కథ": 1,
            "హాస్యం": 2,
            "జాతక కథ": 1,
            "పౌరాణిక గాథ": 1,
            "హాస్యం/తెనాలి రామలింగ కథ": 1,
            "హాస్యం/చిన్న కథ": 1,
            "క్రైమ్/చిన్న కథ": 1,
            "నీతి కథ/సాహసం": 1,
            "పౌరాణికం": 1
        }
    }
}