{
    "book_id": "చందమామ_1985_10",
    "stories": [
        {
            "title": "అంబరీషుడు",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పురాణగాథ",
            "moral": "భగవంతుడి పట్ల నిస్వార్థ భక్తి ఉన్నవారిని ఆయన ఎప్పుడూ కాపాడుతాడు.",
            "keywords": [
                "భక్తి",
                "సుదర్శనచక్రం",
                "దుర్వాసుడు",
                "ఉపవాసం",
                "విష్ణువు"
            ],
            "characters": [
                "అంబరీషుడు",
                "విష్ణువు",
                "దుర్వాసముని",
                "దేవేంద్రుడు",
                "బ్రహ్మ",
                "శివుడు",
                "రాక్షసుడు"
            ],
            "locations": [
                "నదీ తీరం",
                "వైకుంఠం"
            ],
            "content": "అంబరీషు డనే రాజు గొప్ప విష్ణుభక్తుడు. ఆ రాజు భక్తికి మెచ్చి, విష్ణువు తన సుదర్శనచక్రం ఆయనకు రక్షణగా ఉండే విధంగా వరం ఇచ్చాడు.\n\nఒకసారి అంబరీషుడు సంవత్సరం పొడవునా వ్రతం ఆచరించాడు. వ్రతం చివరి మూడు రోజులూ ఉపవాసం చేసి, ఆఖరి రోజున దైవపూజలు జరిపి, భోజనం చేయడానికి ఉపక్రమించాడు. సరిగ్గా ఆ సమ\nయానికి, దుర్వాసముని వచ్చి, \"కొంతసేపు ఆగుః స్నానం చేసి వస్తాను,\" అని చెప్పి నదికి వెళ్ళాడు.\n\nకాని, ఎంతసేపటికీ దుర్వాసముని నది నుంచి తిరిగి రాలేదు. అక్కడ ఉన్న ఇతర 'మునులూ,\nఋషులూ శుభఘడియలు దాటిపోకముందే ఉపవాసం ముగించవలసిందిగా అంబరీషుణ్ణి కోరారు. ఆ పెద్దల\nకోరిక ప్రకారం, ఆయన ఉపవాసం విరమించినందుకు సూచనగా కొద్దిగా జలపారణ చేశాడు.\n\nఅప్పుడే అక్కడికి వచ్చి, దానిని చూసిన దుర్వాసముని కోపావేశంతో, \"నేను రాకముందే\nఉపవాసం విరమించి నన్ను అవమానపరుస్తావా?'' అని, తల నుంచి ఒక జడను లాగి నేలకు కొట్టాడు.\nఆ జడ నుంచి ఒక రాక్షసుడు పుట్టి అంబరీషుడి కేసి రాసాగాడు. అంబరీషుడు సుదర్శనచక్రాన్ని\nస్మరించాడు. మరుక్షణమే విష్ణుచక్రం వచ్చి, ఆ రాక్షసుడి తలను ఖండించి, దుర్వాసుని తరమసాగింది.\n\nఎదురుచూడని పరిణామానికి హడలిపోయిన దుర్వాసుడు, పరుగు పరుగున దేవేంద్రుడి దగ్గరికి\nపోయి శరణు వేడాడు. అయినా ప్రయోజనం లేకపోయింది. అతడు అక్కడి నుంచి వెళ్ళి బ్రహ్మనూ,\nశిపుణ్ణి వేడుకున్నాడు. వారు కూడా అతన్ని సుదర్శనచక్రం నుంచి కాపాడలేమన్నారు. ఆఖరికి దుర్వా\nసుడు వైకుంఠానికి పోయి, కాపాడమని విష్ణువు పాదాలపై పడ్డాడు. విష్ణువు చిన్నగా నవ్వి. \"సుదర్శన\nచక్రాన్ని ఉపయోగించుకునే వరాన్ని అంబరీషుడి కిచ్చాను. దానిని నేను కూడా ఆపలేను. కావాలంటే\nనువ్వే వెళ్ళి అంబరీషుడి శరణు వేడుకో.\" అని సలహా ఇచ్చాడు.\n\nచేసేదిలేక, దుర్వాసుడు అంబరీషుడి దగ్గరకు వచ్చి, క్షమాపణలు చెప్పుకున్నాడు. అంబరీషుడు\nవిష్ణువును స్మరించి, సుదర్శనచక్రాన్ని ఉపసంహరించాడు.",
            "book_page_end": 10
        },
        {
            "title": "కంచుకోట",
            "book_page_start": 12,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహస ధారావాహిక",
            "moral": "సంకల్పం దృఢంగా ఉంటే, ఎంత కష్టమైనా లక్ష్యం వైపు సాగాలి.",
            "keywords": [
                "చంద్రవర్మ",
                "మాంత్రికుడు",
                "మంత్రగృహం",
                "అపూర్వశక్తులు",
                "రాజ్యాధికారం"
            ],
            "characters": [
                "చంద్రవర్మ",
                "శంఖుడు",
                "కాపాలిని",
                "కాలనాగు",
                "కాలకేతుడు"
            ],
            "locations": [
                "శంఖుడి కొండ",
                "సరస్సు",
                "మహారణ్యం"
            ],
            "content": "[శంఖుడు వుండే కొండ ప్రాంతాన చంద్రవర్మ, కాపాలినిని కలుసుకున్న తరవాత వాళ్లిద్దరూ\nకలిసి శంఖుణ్ణి హతమార్చేందుకు వ్యూహం పన్నారు. సూర్యోదయం వేళ కొండ చివరికి వచ్చిన\nశంఖుణ్ణి, చంద్రవర్మ కొండ కింది అగాధంలోకి పడేలా చేశాడు. అగాధంలోకి పడిపోయేముందు\nశంఖుడు తన మంత్రదండం విసిరి, మంత్రగృహాన్ని సరస్సులో కూలేటట్టుచేశాడు. తరవాత — ]\n\nమాంత్రికుడైన శంఖుడు, ' మోసం!\nద్రోహం!' అంటూ ఎలుగెత్తి కేకపెట్టి,\nచేతిలో గల మంత్రదండాన్ని మంత్ర\nగృహం కేసి విసరటం చూస్తూనే,\nకాపాలిని కుప్పలా కూలిపోయింది.\nఇంతలో శంఖుడి మంత్రగృహం పెళ పెళా\nరావాలతో పునాదుల నుంచి కదిలి. గాలి\nలోకి లేవటం చూసి చంద్రవర్మ నివ్వెర\nపోయాడు. అతడు తన నివ్వెరపాటు\nనుంచి కోలుకొనేలోపలే మంత్రగృహం\nదభీమంటూ సరస్సులో పడిపోయింది.\nభయాశ్చర్యాలతో నిలువెల్లా వణికిపోయిన\nచంద్రవర్మ, కాపాలిని తన పక్కన\nనిస్త్రాణగా కూలబడటం చూడలేదు.\n\"వర్మా !” అన్న సన్నని పిలుపు\nవింటూనే చంద్రవర్మ ఏదో మైకం నుంచి\nబయటపడినవాడిలా అయి, కాపాలి ని\nకేసి చూశాడు. కాపాలిని తన పక్కన\nవున్న బండరాళ్ళలో ఒకదాన్ని ఆసరాగా\nపట్టుకుని లేచేందుకు ప్రయత్నిస్తున్నది.\nచంద్రవర్మ ఆమెకు చేయి అందించి\nసాయపడ్డాడు.\n\n“వర్మా. నన్ను పట్టి పీడిస్తున్న దుర\nదృష్టదేవతే నిన్నూ పట్టినట్టున్నది.\nశంఖుడు ఆఖరి క్షణంలో మన ప్రయత్నా\nనికి విఘాతం కలిగించాడు. ఇప్పుడు\nనీవూ నేనూ కూడా పూర్వపు నిస్సహాయ\nస్థితిలోనే వున్నాం. ఉన్నచోటు వదిలి,\nఅనేక ప్రమాదాలకు లోనై ఈ శంఖుడి\nకొండను చేరిన నీకూ నాకూ కూడా చివరకు\nమిగిలింది, నిరాశా నిస్పృహలే.\" అన్నది\nకాపాలిని.\n\nకాపాలిని అలా మాట్లాడేసరికి చంద్ర\nవర్మ తన ప్రయత్నం విఫలమయిందని\nగుర్తించాడు. అతడు మంత్రగృహం\nపడటంవల్ల సరస్సులో ఉవ్వెత్తుగా లేచిన\nఅలలకేసి బాధగా నిట్టూర్చుతూ చూసి,\n\"కాపాలినీ! మంత్రగృహంతోపాటు\nనువు కావాలనుకున్న అపూర్వశక్తులు\nగల శంఖం కూడా సరస్సులో పడి\nపోయిందనేనా నీ అనుమానం?\" అని\nఅడిగాడు.\n\n“అనుమానం కాదు, వర్మా! జరిగిందే\nఅది. శంఖుడి మంత్రగృహంలో ఆ\nఅపూర్వ శక్తులు గల శంఖం ఒకటే\nకాదు....ఇంకా అనేక మహాశక్తివంత\nమయిన వస్తువులున్నవి. నేను కోరిందల్లా\nఆ ఒక్క శంఖమే. కాని, నీకు నీ రాజ్యాన్ని\nశత్రువుల నుంచి సునాయాసంగా గెలిచి\nపెట్టగలిగిన అపూర్వవస్తువు లెన్నో, మంత్ర\nగృహంతోపాటు సరస్సుపాలయినై.\nఇప్పుడు మన యిద్దరమూ గొంగళి సామె\nతగా. వేసినచోటనే వున్నాం.\" అన్నది\nకాపాలిని.\n\nచంద్రవర్మ, ఆఖరి క్షణంలో చేజారి\nపోయిన అపూర్వ వస్తువుల్ని తలుచుకుని\nఓ క్షణకాలం నిశ్చేష్టుడై, అంతలో నే\nగుండె దిటవు చేసుకుని, ''కాపాలినీ,\nగతించిపోయినదానికి యిప్పుడు విచారించి\nలాభం లేదు. క్రూరకర్ముడైన మాంత్రికు\nనొకణ్ణి యమపురికి పంపాం, అంతే\nచాలు,\" అంటూ అప్పుడే ఏదో గుర్తుకు\nవచ్చినవాడిలా కళ్ళింత చేసుకుని ఆమె\nకేసి చూస్తూ, ''ఆ శంఖం నీటిపాలయింది\nగదా? ఇప్పుడు నీ వృద్ధాప్యాన్ని పోగొట్టి,\nనీకు తిరిగి జవసత్వాలిచ్చే వస్తువుకోసం\nఎక్కడ వెతకటం?'' అన్నాడు.",
            "book_page_end": 19
        },
        {
            "title": "యముడి మహిషం",
            "book_page_start": 19,
            "pdf_page_start": 19,
            "pdf_page_end": 25,
            "author": "ఎం.డి. సౌజన్య రచన (మూలం)",
            "genre": "బేతాళ కథ",
            "moral": "నిజమైన వైద్యుడు ధనం కన్నా రోగి క్షేమానికే ప్రాధాన్యత ఇస్తాడు. స్వల్ప సుఖం కోసం గొప్ప లక్ష్యాన్ని త్యాగం చేయకూడదు.",
            "keywords": [
                "వైద్యవృత్తి",
                "యముడి మహిషం",
                "మహేంద్రయోగి",
                "ధనార్జన",
                "త్యాగం"
            ],
            "characters": [
                "విక్రమార్కుడు",
                "బేతాళుడు",
                "కుమారస్వామి",
                "భైరవస్వామి",
                "మహేంద్రయోగి",
                "రాజు",
                "రాజకుమార్తె"
            ],
            "locations": [
                "శ్మశానం",
                "వింధ్యారణ్య ప్రాంతం",
                "రాజధాని నగరం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి. చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, ''రాజా,\nఎన్నో వైఫల్యాల తరవాత కూడా నువ్వు\nపట్టువదలక, యింత కాళరాత్రిలో శ్మశా\nనంలో తిరుగుతున్నావంటే, అందుకు\nపరోపకారబుద్ధి కాక, నీ స్వార్థమే కారణం\nఅనిపిస్తున్నది. అదే నిజమైతే, ఒక సంగతి\nగుర్తు చేయదలిచాను. ధ న క న క వస్తు\nవాహనాలూ, కీర్తిప్రతిష్ఠలూ ఆశించి,\nఎన్నో కఠోరశ్రమలకు లోనై, తీరా వాటిని\nపొందబోయే సమయంలో, ఏదో చపల\nబుద్ధి కారణంగా వాటిని తిరస్కరించిన\nవాళ్ళు చాలామంది వున్నారు. అలాంటి\nవాళ్ళల్లో ఒకడైన కుమారస్వామి అనే\nఒక వైద్యుడి కథ చెబుతాను, శ్రమ తెలియ\nకుండా విను,\" అంటూ యిలా చెప్ప\nసాగాడు :\n\nవింధ్యారణ్య ప్రాంతాల్లోని ఒకానొక\nచిన్న గ్రామంలో భైరవస్వామి అనే వైద్యు\nడుండేవాడు. ఆయన ఏకైక సంతానం\nకుమారస్వామి. భైరవస్వామికి మంచి\nవైద్యుడన్న పేరుండేది. అయితే, ఆయన\nనివసించే గ్రామ సీమల్లోని ప్రజలంతా\nపేదవాళ్ళు కావడంతో, వైద్యవృత్తి ద్వారా\nఆయన గడించిన ఆస్తి అంటూ ఏమీ\nలేదు. భైరవస్వామికి రాజాశ్రయం సంపా\nయించాలన్న కోర్కె వుండేది. కాని, వైద్య\nశాస్త్రంలో తానేమంత గొప్పవాణ్ణి కాదన్న\nవాస్తవం ఆయన ఎరుగు. అందువల్ల,\nపుట్టిపెరిగిన గ్రామంలోనే జీవిత కాల\nమంతా గడిపాడు.\n\nభైరవస్వామికి ఒకసారి బాగా జబ్బు\nచేసింది. ఆయన కొన్నాళ్ళపాటు మంచం\nలోనే వుండి, యిక బతకనన్న అనుమానం\nకలగగానే కొడుకును పిలిచి, \"ఒరే, నా\nఅంతిమ ఘడియలు సమీపించినై నువ్వా\nపదహారు ఏళ్ళ వయసువాడివి. నీ కోసం\nఅంటూ నేను మిగిల్చిన ఆస్తి ఏమీ లేదు.\nఎందునా మిడిమిడి జ్ఞానం ప్రమాదకరం.\nఈ వయసులో నువ్వు, నా నుంచి నేర్చిన\nవైద్యవిద్య ఎందుకూ పనికిరాదు. నువ్వు,\nమన గ్రామస్థుల సాయంతో వ్యవసాయ\nవృత్తి చేపట్టి సుఖంగా బతకాలన్నది,\nనా కోరిక.\" అన్నాడు.\n\nకుమారస్వామి చాలా తెలివైనవాడూ,\nచురుకైనవాడే గాక ఎంతో పట్టుదలకల\nవాడు. వాడికి ఎంతో కాలంగా, ఏదో ఒక\nనాడు వైద్యశాస్త్రంలో నిధి అనిపించుకుని\nరాజధానీ నగరం చేరి గొప్పగా ధనార్జన\nచేసి సుఖభోగా లనుభవించాలన్న ఆశ\nవున్నది.\n\nఆ కారణం వల్ల వాడు, తండ్రితో,\n\"నాన్నా నువ్వప్పుడే చావును గురించి\nఆలోచించకు. నీకు తిరిగి ఆరోగ్యం కలిగే\nఅవకాశం వున్నది. ఒకవేళ దురదృష్ట\nవశాత్తూ అలా జరగకపోతే, ‘నేను మాత్రం\nవ్యవసాయవృత్తి నేర్చుకునే ప్రయత్నం\nచెయ్యను.\" అన్నాడు.\n\nకొడుకు జవాబుకు భైరవస్వామి\nఆశ్చర్యపోయి, ‘“అయితే, నీకున్న స్వల్ప\nజ్ఞానంతో రోగులకు చికిత్స చేయదలిచావా !\nఅదెంత ప్రమాదకరమో ఆలోచించ\nలేదా ?\" అని అడిగాడు.\n\n“వైద్యుడుగా, నాకున్న జ్ఞానం అతి\nస్వల్పం అని నేనెరుగుదును. కాని, ప్రాథ\nమిక వైద్య విద్యార్థిగా, నాకున్న పరిజ్ఞానం\nచాలా అధికం. నేను ఏదో విధంగా\nమహేంద్రయోగి దగ్గిర శిష్యుడిగా చేర\nదలిచాను,\" అన్నాడు కుమారస్వామి.\n\nఈ మాటలు భైరవస్వామికి సంతోషం\nకలిగించినై. మహేంద్రయోగి అక్కడికి\nఆరు ఆమడల దూరంలో వున్న\nఅరణ్యంలో ఒక గురుకులం నడుపు\nతున్నాడు. ఆయన అనేక శాస్త్రాల్లో పారం\nముట్టిన పండితుడు. ముఖ్యంగా యోగ\nశాస్త్రంలో ఆయనకు సాటిరాగలవారు\nలేరని చెప్పుకునేవారు. అయితే, ఆయన\nఅంత తేలికగా ఎవరినీ తన శిష్యుడుగా\nచేర్చుకోడు. అందుకు చాలా పరీక్ష\nలున్నవి.\n\nతండ్రీ కొడుకుల మధ్యయీసంభాషణ\nజరిగిన వారం రోజులకు భైరవస్వామి\nచనిపోవడం జరిగింది. తండ్రికి అంత్య\nక్రియలు జరిపి, కుమారస్వామి మ హేంద్ర\nయోగి గురుకులానికి వెళ్ళాడు.\n\nఆయన కుమారస్వామిని ఏ విద్య\nనేర్వదలిచావని ప్రశ్నించి, వాడు వైద్య\nవిద్య అనగానే కొన్ని పరీక్షలు పెట్టి తృప్తి\nపడి తన శిష్యుడిగా చేర్చుకున్నాడు.\n\nఅప్పటికే మహేంద్రయోగి పండు\nముదుసలి. కుమారస్వామి ఆయన వద్ద\nనాలుగేళ్ళపాటు వైద్య విద్య అభ్యసించి,\nఆ శాస్త్ర విద్యార్థుల్లో ప్రథముడనిపించు\nకున్నాడు. ఆ కారణం వల్ల ఆయనకు\nవాడంటే ఎంతో వాత్సల్యం ఏర్పడింది.\n\nఒకనాడు యోగి విద్యార్థు లందరినీ\nసమావేశపరిచి, తాను మిగిలిన కొద్ది\nమించి కాలం వెళ్ళబుచ్చింది లేదు!''\nఅన్నాడు.\n\n“అలాగా ! సరే, నువ్వు కోరేదేమిటి?''\nఅని అడిగాడు మహేంద్రయోగి.\n\n\"స్వామీ, జననం ఎంత సత్యమో,\nమృత్యువూ అంతే సత్యం. మనిషి చని\nపోయేలోపల అతణ్ణి బాధించేవి, అతణ్ణి\nపీడించే వ్యాధులేకదా ! ఆ వ్యాధులను\nనయం చేయగల దివ్యశక్తిని, నాకు\nప్రసాదించండి,” అన్నాడు కుమారస్వామి.\n\nఆ మాటలకు మహేంద్రయోగి ఆశ్చర్య\nపోయి, \"నాయనా, ఆయుష్షు తీరే\nసమయం వస్తే, ఏ మందూ పని చెయ్యదు.\nఅంటే, నేనిక్కడ చెప్పదలచింది రోగి\nశారీరక, మానసికస్థితి! ఆ సమయంలో\nమందు అనేది కేవలం ఉపశమనం\nలాంటిది. అయితే, నువ్వు కోరావు గనక ఒక\nశక్తిని ప్రసాదిస్తున్నాను. నువ్వు వైద్యం\nచేయబోయే రోగి తలగడ పక్కన యముడి\nవాహనమైన మహిషం కనిపిస్తే, ఆ రోగి\nఆయుష్షు తీరిందని అర్థంచేసుకో. అప్పుడు,\nఆ రోగికి వైద్యం వృధా. ఆ మహిషం,\nనీ ఒక్కడికే కనిపిస్తుంది.\" అన్నాడు.\n\nకుమారస్వామి, గురువు యిచ్చిన వరా\nనికి చాలా సంతోషిస్తూ, \"స్వామీ, తమ\nదయకు కృతజ్ఞుణ్ణి. నా వైద్యవృత్తిలో\nఒకే ఒకసారి, ఆ మహిషాన్ని పారదోలేం\nదుకు ఏదైనా సాధనం చెప్పండి.\" అని\nఅడిగాడు.\n\nమహేంద్రయోగి ఒక్కక్షణం ఆలో\nచించి, \"నువ్వు, యముడి మహిషాన్ని\nపారదోలి రోగి ప్రాణాన్ని కాపాడవలసిన\nరోజు వస్తే, ఆ తరవాత నువ్వు వైద్య\nవృత్తినే మానవలసి వస్తుంది. ఆ సంగతి\nగుర్తుంచుకో ! ఇక, ఆ మహిషాన్ని పార\nదోలే సాధనం యిది. నువ్వు మనస్సులో\nకనకదుర్గ వాహనమైన వ్యాఘ్రాన్ని తలచు\nకుని — 'అదిగో, వ్యాఘ్రం! మహిషాసుర\nరాజా పారిపో,' అను మహిషం అదృశ్యమై\nపోతుంది.\" అన్నాడు.\n\nకుమారస్వామి, గురువుకు సాష్టాంగ\nపడి, ఆయన పాదధూళి తలపై చల్లుకుని\nఇంటికి తిరిగి వచ్చాడు. ఆ రోజు నుంచీ\nఅతడు వైద్యుడుగా ప్రసిద్ధుడయ్యాడు.\n\nకుమారస్వామి పరీక్షించి వైద్యం\nచేయడం ప్రారంభించిన రోగులందరూ\nస్వస్థత పొందసాగారు. అయితే, అతడు\nకొందరు రోగులను పరీక్షించగానే, ''ఇది\nచాలా విచిత్రమైన వ్యాధి. దీనికి వైద్య\nశాస్త్రంలో మందు లేదు,\" అనేవాడు.\n\nఉ సమయంలో అతడికి యముడి\nమహిషం రోగి తలగడ దగ్గిర కనిపించేది.\n\nఅతడు పూనుకుని వైద్యం చేసిన ప్రతి\nరోగీ బతికి బయటపడడంతో, కుమార\nస్వామి మంచి హస్తవాసికలవాడు గా,\nమహా ఘన వైద్యుడుగా చలామణీ\nకాసాగాడు.\n\nఇలా వుండగా ఒకనాడు రాజుగారి\nదగ్గిర నుంచి కుమారస్వామికి వర్తమానం\nవచ్చింది. రాజకుమార్తె దీర్ఘ వ్యాధితో\nబాధపడుతున్నది. ఎందరు వైద్యులూ\nఆమెకు ఏమాత్రం స్వస్థత కలిగించలేక\nపోయారు. ఆమె వ్యాధి నయం చేసిన\nవాళ్ళకు రాజుగారు అగ్రహారాలతోపాటు,\nలక్షలవరహాలు బహుమానంగా యిస్తానని\nప్రకటించాడు.\n\nకుమారస్వామి వర్తమానం తెచ్చిన\nవాళ్ళ వెంట రాజధానికి వెళ్ళాడు. రాజు\nగారు అతణ్ణి స్వయంగా రాజకుమార్తె\nవున్న గదికి తీసుకుపోయాడు. కుమార\nస్వామి రాజకుమార్తె కేసి చూసేంతలో,\nఅతడికి ఆమె తలగడ దగ్గిర యముడి\nమహిషం కనిపించింది.\n\nఅతడు మనసులో, 'అదిగో, వ్యాఘ్రం!'\nఅనుకోబోయినవాడల్లా, ఒక క్షణం ఆగి\nఆలో చించి, రాజుతో, \"మహారాజా.\nరాకుమార్తెకు, యీ దీర్ఘవ్యాధి నయం\nకాదు. వైద్యపరంగా చేసే మానవ\nప్రయత్నాలు వృధా !'' అన్నాడు.\n\nఆ మాటలు వింటూనే రాజు మండి\nపడి, “నీ హస్తవాసి మంచిదని విన్నాను.\nఅంతేకాక, నువ్వు వైద్యం చేసిన ప్రతి\nరోగీ వ్యాధి నుంచి కోలుకున్నాడని\nఅందరూ చెపుతున్నారు. ఆ కారణం వల్ల,\nనిన్ను పిలిపించాను. నువ్వు వెంటనే\nవైద్యం ప్రారంభించకపోతే, నిన్ను రాజ్యం\nనుంచి బహిష్కరిస్తాను,\" అన్నాడు.\n\nఅందుకు కుమారస్వామి ఎంతో విన\nయంగా. \"అంతా తమ యిష్టం, మహా\nరాజా. నేను మాత్రం రాకుమా ర్తెకు వైద్యం\nచెయ్యలేను,” అన్నాడు.\n\nరాజుపట్టరాని కోపంతో భటులనుపిలిచి,\nకుమారస్వామిని రాజ్యపు సరిహద్దుల\nఅవతల వదిలి రావలసిందనీ, తిరిగి అత\nడెన్నడైనా రాజ్యంలో కనిపిస్తే కారాగా\nరంలో వేయవలసిందనీ ఆజ్ఞాపించాడు.\n\nబేతాళుడు ఈ కథ చెప్పి, “రాజా,\nకుమారస్వామి ప్రవర్తన గురించి, నీ అభి\nప్రాయం ఏమిటి? అతడు వైద్యవృత్తిలో\nబాగా ధనార్జనచేసి, సుఖభోగాలనుభవిం\nచాలనుకున్నాడుగదా. రాజకుమార్తె వ్యాధి\nకారణంగా అతడికి, అలాంటి అపకాశం\nవచ్చింది. ఆమె తల దగ్గిర యముడి\nమహిషం కనిపించగానే, అతడు కనకదుర్గ\nవాహనమైన వ్యాఘ్రం పేరు చెప్పి దాన్ని\nపారదోలితే సరిపోయేది! అలా అతడు\nచేయకపోవడానికి కారణం, అతడి చపల\nబుద్ధేకదా? ఈ సందేహానికి సమాధానం\nతెలిసి కూడా చెప్పకపోయావో, నీ తల\nపగిలిపోతుంది,\" అన్నాడు.\n\nదానికి విక్రమార్కుడు, \"కుమార\nస్వామికి ధనార్జన చెయ్యాలన్న\nకాంక్ష వున్న మాట నిజం. అందువల్లనే\nఅతడు, మహేంద్రయోగిని ఒకే ఒకసారి\nఆ మహిషాన్ని పారదోలేందుకు ఉపాయం\nచెప్పమని అడిగాడు. అలా అడగడంలో\nఅతడి ఉద్దేశం ఏమిటంటే — ఏదో ఒక\nనాడు, ఏ కోటీశ్వరుణో మృత్యుముఖా\nన్నుంచి కాపాడి, లక్షల విలువైన బహు\nమానం సంపాయించవచ్చునని. అయితే,\nయోగి చెప్పిన విధంగా, ఆనాటితో అతడు\nవైద్యవృత్తికి అనర్హుడవుతాడు ! నిజాయితీ\nగల వైద్యుడు ధనార్జన మీదకన్న, తాను\nచేబట్టిన చికిత్స విజయం పైనే ఎక్కువ\nదృష్టి నిలుపుతాడు. కుమారస్వామి ఎంతో\nకాలంగా వైద్యవృత్తిలో వుంటూ ఎందరో\nరోగులకు వ్యాధి నివారణచేసి, పది మంది\nలోనూ మంచి వైద్యుడుగా పేరు తెచ్చు\nకున్నాడు. రాజకుమార్తెకు వైద్యం చేయడ\nమంటే — ఆ తరవాత, ఆ వృత్తికి శాశ్వ\nతంగా దూరమైపోవడమేగదా. తన\nఒక్కడి సుఖం కోసం, ఎందరో వ్యాధి\nగ్రస్తులను మృత్యువుపాలు చేయడం\nయిష్టం లేకే కుమార స్వామి రాజ\nకుమార్తెకు వైద్యం చేయనన్నాడు.\nఇందుకు కారణం, అతడి చపలబుద్ధి\nకాదు; త్యాగబుద్ధి!'' అన్నాడు.\n\nరాజుకు ఈవిధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. —(కల్పితం)",
            "book_page_end": 25
        },
        {
            "title": "బాణంగురి",
            "book_page_start": 26,
            "pdf_page_start": 26,
            "pdf_page_end": 26,
            "author": "ఎన్. శివనాగేశ్వరరావు",
            "genre": "నీతి కథ",
            "moral": "జీవితంలో లక్ష్యాన్ని నిర్ణయించుకోకుండా దాన్ని సాధించలేదని బాధపడడం అవివేకం.",
            "keywords": [
                "లక్ష్యం",
                "సాధువు",
                "నిర్లిప్తుడు",
                "విరక్తి",
                "ప్రయత్నం"
            ],
            "characters": [
                "నిర్లిప్తుడు",
                "సాధువు"
            ],
            "locations": [
                "అడవి"
            ],
            "content": "నలభై ఏళ్ళ వయసువాడైన నిర్లిప్తు డనే వాడికి, హఠాత్తుగా జీవితంలో తానేమీ సాధించలేదనే\nఆలోచన వచ్చింది. వాడు చూస్తూండగానే ఎందరో లక్షాధికారులయారు; కళాకారులయారు.\nకీర్తిప్రతిష్ఠలు గడించారు. తాను మాత్రం అనామకుడుగానే వుండిపోయాడు !\n\nనిర్లిప్తుడు యిక బతకడం వృధా అని భావించి, ఏ పులివాతో పడి చావదలిచి అడవికి\nవెళ్ళాడు. అక్కడ ఒక సాధువు వాడికి ఎదురుపడి, \"క్రూరమృగాలు తిరిగే, యీ అడవికి\nఎందుకొచ్చావు?” అని ప్రశ్నించాడు.\n\n“స్వామీ, నేను జీవితంలో ఏమీ సాధించలేకపోయాను. అందువల్ల విరక్తిచెంది, చావాలని\nయిక్కడికి వచ్చాను,” అన్నాడు నిర్లిప్తుడు.\n\nసాధువు చిరునవ్వు నవ్వి, “ఏమీ సాధించలేకపోయినందుకు బాధపడుతున్నావు, బాగానే\nవున్నది. మరి జీవితంలో ఫలానిది సాధించాలని ఎప్పుడైనా అనుకున్నావా?” అని అడిగాడు.\n\nనిర్లిప్తుడు లేదని తల ఊపాడు. అప్పుడు సాధువు, \"బాణం గురి పెట్టకుండా లక్ష్యానికి\nతగలలేదని బాధపడడం అవివేకం!” అన్నాడు.\n\nసాధువు మాటలతో నిర్లిప్తుడికి కనువిప్పు కలిగింది. వాడు మరెన్నడూ ఏమీ సాధించలేదని\nబాధపడకుండా, ఎంతో కొంత సాధించడానికి ప్రయత్నించాడు.",
            "book_page_end": 26
        },
        {
            "title": "ఉద్యోగ బాధ్యత",
            "book_page_start": 27,
            "pdf_page_start": 27,
            "pdf_page_end": 28,
            "author": "జొన్నలగడ్డ రత్న",
            "genre": "నీతి కథ",
            "moral": "తప్పులు చేయకుండా ఉండటం కాదు, తప్పులు జరిగితే వాటిని సరిదిద్దుకుని, అనుభవం ద్వారా నేర్చుకోవడం గొప్ప బాధ్యతలకు అర్హత.",
            "keywords": [
                "ఉద్యోగం",
                "బాధ్యత",
                "పొరపాటు",
                "అనుభవం",
                "జమీందారు"
            ],
            "characters": [
                "జమీందారు",
                "గౌరాంగుడు",
                "గంభీరుడు",
                "దివాను"
            ],
            "locations": [
                "సిరిపురం సంస్థానం"
            ],
            "content": "సిరిపురం సంస్థానంలో సలహాదారుడి పదవి\nఒకటి ఖాళీ అయ్యింది. గౌరాంగుడు,\nగంభీరుడు అనేవాళ్ళు జమీందారు\nదగ్గిరకు వచ్చి, ఆ ఉద్యోగం తమకు\nయివ్వవలసిందిగా కోరారు.\n\nజమీందారు ముందుగా గౌరాంగుణ్ణి\nతన కచ్చేరీగదికి తీసుకుపోయి \"అప్ప\nచెప్పిన విధులన్నీ, ఒక్క పొరబాటయినా\nచెయ్యకుండా నిర్వహించగల సమర్థత,\nనీకున్నదా ?\" అని ప్రశ్నించాడు.\n\nఆ ప్రశ్నకు గౌరాంగుడు \"అయ్యా,\nఇరవై సంవత్సరాలుగా, ఎందరో సంస్థా\nనాధీశుల దగ్గిర పని చేసిన అనుభవం,\nనాకున్నది. నా విధి నిర్వహ ణ లో\nఒక్క తప్పు జరగలేదు. నన్ను మెచ్చు\nకుంటూ, వారందరూ యిచ్చిన పత్రాలే\nఅందుకు సాక్ష్యం,\" అంటూ కొన్ని\nకాగితాలను జమీందారు కిచ్చాడు.\n\nజమీందారు వాటిని పక్కనే వున్న\nదివానుకు యిచ్చి. గంభీరుణ్ణి పిలిపిం\nచాడు. ఆయన గంభీరుణ్ణి, గౌరాంగుణ్ణి\nఅడిగిన ప్రశ్నే అడిగాడు.\n\nదానికి గంభీరుడు, \"అయ్యా, ఒక్క\nపొరబాటయినా దొర్లకుండా, అన్ని విధుల్నీ\nనిర్వహించడం సాధ్యం కాని పని. అందు\nవల్ల, తమకు అలాంటి హామీ యివ్వ\nలేను,\" అన్నాడు.\n\nజమీందారు అతణ్ణి మందలిస్తు\nన్నట్టుగా, \"అలాంటప్పుడు, ఇటువంటి\nఉన్నతపదవి కావాలంటూ ఎగబడడం\nతప్పుకాదా !\" అన్నాడు.\n\n\"క్షమించండి! చేసిన పనిలో పొరబాటే\nదైనా జరిగినప్పుడు దాన్ని సకాలంలో\nసరిదిద్దుకుని, మళ్ళీ అంతా సక్రమంగా\nజరిగిపోయేట్టు చూడగల సమర్థత,\nనాకున్నది. పొరబాట్ల ద్వారా నేర్చుకున్న\nపాఠాలూ, అనుభవాలూ- ఆ తరవాత\nమనిషికి ఎంతో ఉపయుక్తం కాగలవన్న\nసంగతి, మీకు తెలియంది కాదుగదా,\"\nఅన్నాడు గంభీరుడు.\n\nజమీందారు అతణ్ణి రేపే వచ్చి ఉద్యో\nగంలో చేరమని చెప్పి, పంపివేశాడు.\n\nజమీందారు పక్కనే వున్న దివానుకు,\nజమీందారు గంభీరుడికి ఉద్యోగం\nయివ్వడం ఆశ్చర్యం కలిగించింది.\n\n\"గౌరాంగుడికి చాలామంది మంచి\nయోగ్యతాపత్రా లిచ్చారు. అతడు లోగడ\nనిర్వహించిన పదవుల్లో, ఒక్క పొరబాటు\nకూడా చేసినట్టు కనబడదు. తమరు\nఅలాంటి వాణ్ణి వదిలి, ఏ అర్హతలు చూసి\nగంభీరుడికి ఉద్యోగం యిచ్చారో, అర్థం\nకావడంలేదు,\" అన్నాడు దివాను.\n\nదివాను సందేహం విని జమీందారు,\n\"గౌరాంగుడు విధి నిర్వహణలో, త\nనెన్నడూ, ఒక్క తప్ప కూడా చేయలే\nదంటున్నాడు. ఆ మాట నమ్మడం ఎలా !\nఅలాంటివాళ్ళు, స్వయంగా ఏపనీ ముట్టు\nకోకుండా సహాయకుల మీద ఆధారపడ\nతారు. ఏవైనా పొరబాట్లు జరిగితే, వాటిని\nవాళ్ళ మీద రుద్దుతారు. ఒక్క పొరబాటు\nకూడా దొర్లకుండా బాధ్యత గల పదవుల్ని\nఅంతకాలం నిర్వహించడం, ఎవరికీ సాధ్య\nపడదు. ఏమంటారు?\" అన్నాడు.\n\nదివాను జమీందారు చెప్పినదాంట్లో\nఎంతో వాస్తవం వున్నదని గ్రహించి,\n\"అవును, మీరన్నది నిజం.\" అన్నాడు.\n\n\"ఏవైనా బాధ్యతలు నిర్వహించే\nటప్పుడు, పొరబాట్లు జరిగే అవకాశం\nవున్నదని గుర్తించినవాడు, గంభీరుడు.\nఅలాంటివాటిని కప్పిపుచ్చడంకన్న. సరి\nదిద్దుకోవడం ప్రయోజనకరమని అతడికి\nతెలుసు. ఆ కారణం వల్లనే, సలహా\nదారుగా వుండడానికి అతడు అర్హుడని\nనిర్ణయించాను.\" అన్నాడు జమీందారు.\n\nగంభీరుడు. జమీందారు తనకిచ్చిన\nపదవిలో మంచి పేరు తెచ్చుకుని, కొంత\nకాలం తరవాత సంస్థానానికి దివానుగా\nనియమించబడ్డాడు.",
            "book_page_end": 28
        },
        {
            "title": "మూగవాడు",
            "book_page_start": 29,
            "pdf_page_start": 29,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "అధికారం లేదా ధనం కోసం అన్యాయంగా పాపం చేయడం నరకానికి దారి తీస్తుంది. సత్యం తెలుసుకోడానికి పరీక్షలను ఎదుర్కోవాలి.",
            "keywords": [
                "బోధిసత్వుడు",
                "నరకం",
                "పునర్జన్మ",
                "మౌనం",
                "కాశీరాజు"
            ],
            "characters": [
                "బ్రహ్మదత్తుడు",
                "చంద్రాదేవి",
                "ఇంద్రుడు",
                "బోధిసత్వుడు (తేమియుడు)",
                "తేమియుడి తల్లి",
                "దాదులు",
                "దొంగలు"
            ],
            "locations": [
                "కాశీ రాజ్యం",
                "మద్రదేశం",
                "దేవలోకం"
            ],
            "content": "బ్రహ్మదత్తుడు\nకాశీ రాజ్యాన్ని పరి\nపాలిస్తున్న కాలంలో మద్రదేశపు రాజు\nకూతురు చంద్రాదేవి ఆయనకు పట్టపు\nరాణిగా ఉండేది. ఎంత కాలం గడిచినా\nఆమెకు సంతానం కలగలేదు. యువరాజు\nలేనందుకు ప్రజలు విచారించి, రాజు\nవద్దకు వెళ్ళి, పిల్లలు కలగటానికి ఏవైనా\nవ్రతాలు చెయ్యమన్నారు.\n\nఆ ప్రకారమే చంద్రాదేవి అనేక\nవ్రతాలు చేసింది. ఆమె ఒక పౌర్ణమీ\nపుణ్యదినాన ఉపోషం ఉండి. \"నేనే\nశీలవతినైతే నాకు ఒక మగపిల్లవాడు\nకలగాలి !\" అనుకున్నది.\n\nదేవతలకు రాజైన ఇంద్రుడు చంద్రా\nదేవి కోరిక నెరవేర్చటానికి నిశ్చయించి,\nఆమె గర్భవాసాన జన్మించగలవా డెవడా\nఅని ఆలోచించేసరికి ఆయనకు బోధి\nసత్వుడు జ్ఞాపకం వచ్చాడు.\n\nబోధిసత్వుడు ఒకప్పుడు కాశీరాజుగా\nజన్మించి, ఇరవై ఏళ్ళు పరిపాలించి,\nఆ ఇరవై ఏళ్ళ పరిపాలనలోనూ తాను\nచేసిన పాపాలకు ప్రాయశ్చిత్తంగా ఎనభై\nవేల ఏళ్ళు ఉష్ణదనరకం అనుభవించి,\nతరవాత దేవలోకంలో ఉండి, అక్కడ\nతన కాలం తీరిపోగా ఉర్ధ్వలోకాలకు\nవెళ్ళిపోవటానికి సిద్ధమవుతున్నాడు.\n\nఇంద్రుడు ఆ సమయంలో బోధి\nసత్వుడి వద్దకు వెళ్ళి, \"మిత్రమా, నీవు\nవెళ్ళి మానవలోకంలో జన్మించినట్టయితే\nఎంతో పుణ్యం సంపాదించటమే గాక,\nమానవ కోటిని ఉద్ధరించ గలుగుతావు.\nకాశీరాజూ, ఆయన భార్య చంద్రాదేవీ\nపుత్రుణ్ణి కోరి ఎన్నో వ్రతాలు చేస్తున్నారు.\nవారి కుమారుడివై జన్మించు !\" అని\nకోరాడు. అందుకు బోధిసత్వుడు\nసమ్మతించాడు.\n\nబోధిసత్వుడు చంద్రాదేవి గర్భం ప్రవే\nశించిన సమయానే అతని అనుచరులైన\nదేవతలు అయిదువందలమంది కాశీరాజు\nపరివారంలోని వారి భార్యల గర్భాలలో\nప్రవేశించారు.\n\nసకాలంలో బోధిసత్వుడు చంద్రాదేవి\nగర్భాన అనేక శుభలక్షణాలతో జన్మిం\nచాడు. ఆ రోజునే మిగిలిన అయిదు\nవందలమంది పుట్టారు. వారందరూ తన\nకుమారుడితోబాటు పెరిగి, అతనికి అను\nచరులుగా ఉండాలని రాజు ఉత్తరు\nవిచ్చాడు. తన కుమారుడికి పాలివ్వటానికి\nఅరవైనాలుగుమంది దాదులను ఏర్పాటు\nచేశాడు. తరవాత ఆయన తన పట్టపురాణి\nవద్దకు వెళ్ళి ఏదైనా ఒక వరం కోరుకో\nమన్నాడు. ఆమె సమయం వచ్చినప్పుడు\nకోరుకుంటానన్నది.\n\nపిల్లవాడికి బారసాల చేసి తేమియు డని\nపేరు పెట్టుకున్నారు. ఆ సమయంలో\nరాజు సిద్ధాంతులను, \"పిల్లవాడికి అరిష్టా\nలేమైనా ఉన్నాయా ?\" అని అడిగాడు.\nవారు లక్షణాలన్నీ పరిశీలించి, \"రాజా,\nఈ కుర్రవాడికి ఎట్టి ప్రమాదాలూ లేవు.\nపూర్ణాయువవుతాడు !\" అని చెప్పారు.\n\nతేమియుడు ఒక నెల వయసు గల\nవాడై ఉండగా, అతన్ని చక్కగా అలం\nకరించి సభలో వున్న రాజుగారి వద్దకు\nతీసుకువెళ్ళారు. రాజు తన కొడుకును\nఒడిలో కూచోబెట్టుకుని ఆడించసాగాడు.\nఈ సమయంలో నలుగురు దొంగలను\nరాజుగారి ఎదట విచారణకు తెచ్చారు.\nరాజుగారు నలుగురినీ విచారించి, ఒక\nదొంగను వెయ్యి కొరడాదెబ్బలు కొట్టమనీ,\nరెండవవాణ్ణి యావజ్జీవం కారాగృహంలో\nఉంచమనీ, మూడవవాణ్ణి ఈటెలతో\nపొడవమనీ, నాలుగవవా కొరత వెయ్య\nమనీ ఉత్తరువిచ్చాడు.\n\nపూర్వజన్మ జ్ఞానం గల బోధిసత్వుడు\nఇదంతా చూసి, \"అయ్యో నా తండ్రి\nరాజు అయిన కారణంచేతగదా నరకాన్ని\nకోరి తెచ్చుకునే పనులు చేస్తున్నాడు.\nనేను ఒకప్పుడు ఇరవై ఏళ్ళు రాజుగా\nఉన్నందువల్ల ఎనభైవేల ఏళ్ళు ఉష్ణద\nనరకం అనుభవించాను. మళ్ళీ నేనీ\nదొంగల వంశంలో జన్మించానేమిటి?\nతాను దొంగ అన్నది తెలియక నా తండ్రి\nనలుగురు దొంగలకు అతి క్రూరమైన\nశిక్షలు విధించాడు. నేను కూడా రాజునై\nనానంటే నాకు నరకప్రాప్తి తప్పదు!'”\nఅనుకున్నాడు.\n\nఅది మొదలు అతనికి ఈ దొంగ\nబ్రతుకు తప్పించుకోవటం ఎలాగా అని\nవిచారం పట్టుకున్నది. అతని బంగారు\nశరీరం వాడినట్టయిపోయింది. అప్పు\nడతనికి తన పూర్వజన్మ తాలూకు తల్లి\nకనిపించి, \"భయపడకు, నాయనా, ఈ\nపాపపు జీవితం నుంచి తప్పించుకో\nవాలంటే, చెవిటివాడి లాగా, మూగవాడి\nలాగా, కాళ్ళు లేనివాడి లాగా, మతి లేని\nవాడి లాగా నటించు!\" అని హెచ్చరిం\nచింది. తేమియుడు అలాగే చేయ\nనిశ్చయించాడు.\n\nరాజుగారి ఆజ్ఞప్రకారం బోధిసత్వు\nడున్న చోటనే మిగిలిన అయిదువందల\nమంది పిల్లలనూ ఉంచారు. మిగిలిన\nవారంతా ఆకలి కాగానే పాలకోసం ఏడవ\nసాగారు. కాని, వారందరిలో బోధిసత్వుడు\nఒక్కడే ఏడవలేదు : ఈ లోకంలో\nనరకం అనుభవించటం కన్న ఆకలికి\nమాడి చావటం చాలా రెట్లు నయం, ''\nఅనుకున్నాడు.\n\nదాదులు వెళ్ళి రాజకుమారుడు పాల\nకోసం ఏడవటం లేదని రాణీతో చెప్పారు.\nఆమె ఈ సంగతి రాజుతో అన్నది. రాజు\nబ్రాహ్మణులను పిలిపించి వారి సలహా\nఅడిగాడు.\n\n“పిల్లవాడు పాలకోసం ఏడవనవసరం\nలేదు. సరి అయిన వేళకు పాలిస్తే గుట\nగుటాతాగేస్తాడు.\" అన్నారు బ్రాహ్మణులు.\nదాదులు అలాగే చేస్తూ వచ్చారు. కాని\nపరీక్షకుగాను వారు ఒకసారి పాలు\nఇవ్వటం మానేస్తే పిల్లవాడు ఏడిచేవాడు\nకాడు. ఇది వారికి ఆశ్చర్యం కలిగిం\nచింది. అదీ కాక, మిగిలిన పిల్లల్లా అతను\nచేతులూ, కాళ్ళూ కదిలించి ఆడుకోలేదు.\nకేరింతలు కొట్టలేదు. అతని గొంతు నుంచి\nఏ చప్పుడూ లేదు. చిటికెలు వేస్తే\nవిననట్టుగా కనబడేవాడు. దీనికి కారణ\nమేమిటో ఎవరూ తెలుసుకోలేకపోయారు.\n\nఈ విధంగా ఒక ఏడాది గడిచింది.\nఒకనాడు దాదులు మిఠాయి తెచ్చి పిల్ల\nలందరి మధ్యా పెట్టి, \"తినండి!'' అని\nచాటుకు వెళ్ళి ఏం జరుగుతుందో అని\nచూడసాగారు. మిగిలిన పిల్లలందరూ\nఎగబడి మిఠాయి తిన్నారు. ఒకరి చేతి\nలోది ఒకరు లాక్కున్నారు. తేమియుడు\nమాత్రం కొంచెం కూడా ఆసక్తి కనబరచ\nలేదు. ఇది చూసి రాణి గుండె చెరువై\nపోయింది. ఆమె మిఠాయి తెచ్చి, \"తిను,\nతండ్రీ!\" అని తన చేత్తో అతని నోట\nపెట్టింది.\n\nఅయిదేళ్ళు గడిచాయి. అయిదేళ్ళు\nనిండిన పిల్లలకు నిప్పు భయంతెలుస్తుంది.\nనిప్పుచూసి తేమియుడు భయపడతాడేమో\nచూస్తామని రాజుగారు పిల్లలకోసం ఒక\nపెద్ద పాక వేయించి, దానిపైన తాటాకులు\nవేయించారు. అందులో పిల్లలందర్నీ\nఉంచారు. తరవాత పాకకు నిప్పు\nఅంటించారు. నిప్పు చూడగానే మిగిలిన\nఅయిదు వందలమంది పిల్లలూ భయపడి\nపారిపోయారు. తేమియుడు మాత్రం,\n\"నరకంలో మగ్గటం కన్న ఈ మంటలలో\nచావటమే నయం,\" అనుకుని నిర్లిప్తుడుగా\nవుండిపోయాడు. మంటలు అతనిదాకా\nవచ్చే సమయానికి అతన్ని ఎవరో ఎత్తు\nకుని ఇవతలికి రావలిసి వచ్చింది.\n\nతేమియుడు ఏడేళ్ళవాడయాడు. కొన్ని\nతాచుపాములకు కోరలు పీకేసి, మూతులు\nకుట్టి పిల్లలందరూ వున్నచోట వదిలారు.\nమిగిలిన పిల్లలందరూ బెదిరి పారి\nపోయారు గాని, తేమియుడు కూచున్న\nచోటి నుంచి కదలలేదు. పాములు అతని\nశరీరం నిండా పాకాయి, అతని నెత్తిన\nపడగలు విప్పి పట్టాయి. అయినా అతను\nచలించలేదు.\n\nఅతని కాళ్ళలో ఏ లోపమూ లేదు.\nచెవులూ, నోరూ కూడా వుండవలసినట్టు\nగానే వున్నాయి. అతను ఎందుకు కదలడో,\nఎందుకు మాట్లాడడో, ఎందుకు వినడో\nఎవరూ ఊహించలేకపోయారు. పిల్లలు\nవినోదం కోసం నాటకా లాడారు. వినోదం\nచూసి మిగిలిన పిల్లలందరూ నవ్వారు\nగాని తేమియుడు నవ్వలేదు. ఒకడు\nకత్తితో నృత్యం చేస్తూ, \"ఏడీ ఆ రాజ\nకుమారుడు ? వాణ్ణి శిఠశ్ఛేదం చేస్తాను!\" \"\nఅంటూ కత్తిచాచి తేమియుడి మీదికి\nభయంకరంగా వచ్చాడు. మిగిలిన పిల్లలు\nకెవ్వున అరిచి పారిపోయారు కాని\nతేమియుడు కాస్త కూడా చలించలేదు.\nనృత్యగాడు తన నటన చాలించి అక్కడి\nనుంచి వెళ్ళిపోయాడు.\n\nఈ విధంగా అతనిలో చైతన్యం కలి\nగించటానికి ఎన్నో చేశారు. అతని చుట్టూ\nఅకస్మాత్తుగా శంఖాలు ఊదారు; అదే\nపనిగా డప్పులు వాయించారు; అతని\nశరీరానికి బెల్లపు నీరు పట్టించి మీద\nఈగలు వాలి బాధ పెట్టేటట్టు చేశారు;\nఅనేక రోజులపాటు పళ్ళు తోమక నీళ్ళు\nపొయ్యక ఉంచారు; అతని శరీరం నుంచి\nదుర్గంధం పుట్టింది; అప్పుడు అందరూ\nఅతన్ని హేళన చేస్తూ, “ఏమిటిది? లేచి\nవెళ్ళి నీళ్ళు పోసుకోరాదా ? శుభ్రంగా\nఉండాలన్న జ్ఞానం కూడా లేదూ ?\"\nఅన్నారు. ఆఖరుకు అతని మంచం కింద\nమంటలు పెట్టారు.\n\nఆ మంటలకు అతని శరీరం బొబ్బ\nలెక్క సాగింది. 'ఆ మంటలకంటే ఈ\nమంటలే నయం,\" అనుకుని తేమియుడు\nఏమాత్రమూ చలించలేదు.\n\nఅతను చలించకపోయినా, లేకలేక\nకన్న అతని తల్లిదండ్రులు చలించారు.\nవారి కడుపు తరుక్కుపోయింది. వారీ\nపరీక్షలన్నీ కట్టిపెట్టించి, కొడుకు వద్దకు\nవెళ్ళి ప్రాధేయపడ్డారు. “నాయనా, నీలో\nఏ అవలక్షణమూ లేదు. మాకు తెలుసు!\nఎన్నో నోములు నోచి నిన్ను కన్నాం.\nనువ్విలా మన్నుదిన్న పాములాగా పడి\nవుండటం మాకు అసమానంగా వుంది!\nలేచి మామూలు మనిషిలాగా తిరుగు,\nనాయనా!\" అని ఎన్నోసార్లు వేడుకున్నారు.\nఅయినా లాభం లేకపోయింది.\n\nతేమియుడికి పదహారేళ్ళు నిండాయి.\n''ఎంత కాళ్ళు లేనివాడైనా, మూగవాడైనా,\nచెవిటివాడైనా, యుక్తవయసు వచ్చాక\nప్రేమ అన్నది కలగకుండా ఉండదు.\nఅందుచేత మనవాణ్ణి ఆకర్షించటానికి\nనాట్యగత్తెలను నియోగిస్తాను. వారందరూ\nవాడి చుట్టూ ఆడుతూ, నృత్యం చేస్తూ\nవుంటే, ఒకతె అయినా వాడి మనస్సును\nఆకర్షించవచ్చు. అలా ఆకర్షించినదాన్ని\nవాడికి పట్టపు రాణిగా చేస్తాను ! ' '\nఅన్నాడు రాజు.\n\nతేమియుడికి పన్నీటస్నానం చేయించి,\nమంచి బట్టలు ధరింపజేసి, ఇంద్రభవనం\nలాటి భవనంలో హంసతూలికా తల్పం\nమీద పడుకోబెట్టారు. ఆ భవనం నిండా\nపూలూ, అత్తరువులూ, సాంబ్రాణి, మద్య\nపానీయాలూ అమర్చారు. అక్కడికి\nఅనేకమంది నృత్యం చేసే యువతులు\nవచ్చారు. వారు తమ ఆటలతోనూ, పాటల\nతోనూ, రాజకుమారుణ్ణి రంజింపజేయ\nటానికి విశ్వప్రయత్నాలు చేశారు. కాని\nఅతను ఆ నృత్యం చేసే యువతుల గాలి\nసోకితే ఏమవుతుందోనని ఊపిరి కూడా\nపీల్చక కొయ్యలాగా అయిపోయాడు.\n\nచివరకా యువతులు ప్రాణం విసిగి\nరాజుగారి వద్దకు వెళ్లి, \"మీ కుమారుడు\nమనిషి కాడు. రాక్షసి అయివుండాలి.\nమేము నాట్యం చేస్తూ దగ్గిరికి పోతే\nనిలువునా కొయ్యబారిపోయాడు!'' అని\nచెప్పారు.\n\nఈ విధంగా పదహారేళ్ళపాటు సాగిం\nచిన ప్రతి పరీక్షా బూడిదలో పోసిన పన్నీ\nరయిపోయింది. తేమియుడి రహస్య\nమేమిటో ఎవరికీ తెలియలేదు.\n\n[ముగింపు వచ్చే సంచికలో]",
            "book_page_end": 34
        },
        {
            "title": "అమరనాథ్",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "పౌరాణిక చరిత్ర",
            "moral": "పవిత్రమైన ప్రదేశాల్లో శివభక్తితో లింగాన్ని దర్శిస్తే ముక్తి లభిస్తుంది.",
            "keywords": [
                "శివపార్వతులు",
                "అమరనాథ్",
                "జనన మరణ రహస్యం",
                "శుకుడు",
                "శివలింగం"
            ],
            "characters": [
                "శివుడు",
                "పార్వతి",
                "రుద్రగణాలు",
                "వ్యాస మహర్షి",
                "శుకుడు",
                "గొర్రెల కాపరి",
                "భృగుమహర్షి"
            ],
            "locations": [
                "హిమాలయాలు",
                "గుహ",
                "కాశ్మీర్",
                "పహాల్గన్"
            ],
            "content": "ఒకనాడు పార్వతీదేవి శివుణ్ణి చూసి,\n“పరమేశ్వరా, మీరు కపాల హారాన్ని\nఎందుకు ధరిస్తారు?” అని అడిగింది.\nఆ మాటకు పరమశివుడు “ఇది పూర్వ\nజన్మలోని నీ కపాలమే,\" అన్నాడు. దానికి\nపార్వతి, \"మీరు మరణించనప్పుడు\nనేను మాత్రం ఎందుకు మరణం\nచాను?” అన్నది ఆశ్చర్యంగా.\n\nజనన మరణాల రహస్యం గురించి,\nశివుడు పార్వతికి తెలియజేయాలను\nకున్నాడు. దానికి క్రిమికీటకాలు కూడా\nలేనటువంటి రహస్య ప్రదేశం కావాలి.\nఅటువంటి స్థలాన్ని కనుగొనడానికి\nరుద్రగణాలు దశదిశలా వెతకసాగారు.\n\nచివరికి వారు హిమాలయాలలోని ఒక\nగుహను కనుగొన్నారు. ఆ గుహకు\nదరిదాపుల్లో ఎక్కడా ఒక్క ప్రాణి\nకూడా కనిపించలేదు. శివపార్వతులు\nఆ లోయలోకి ప్రవేశించారు. అక్కడ\nశివుడు పార్వతికి జనన మరణాల\nరహస్యాన్ని వివరించ సాగాడు.\n\nశివుడి మాటలను వింటూ పార్వతి ఒక\nదశలో అలాగే నిద్రపోయింది. ఆయినా\nతన మాటలకు ఎవరో ఊకొట్టడం\nగమనించిన శివుడు ఆశ్చర్యం\nచెందాడు. పార్వతిని తట్టి లేపి, తన\nమాటలకు ఊకొట్టిన ప్రాణి కోసం\nచుట్టుపక్కల కలయచూశాడు.\n\nశివపార్వతులు కూర్చున్న బండ కింద\nఉన్న కన్నంలో నుంచి ఒక చిన్న\nచిలుక రివ్వున బయటకు వచ్చింది.\nఆ కన్నంలో గుడ్డుగా ఉండి, పిగిలి\nపిల్లగా మారిన ఆ చిలుక, శివుడు\nపార్వతికి ఉపదేశించిన రహస్యాన్నంతా\nవిని, బయటకు ఎగిరిపోయింది.\n\nసుదూర ప్రాంతంలో ఉన్న వ్యాస\nమహర్షి కుటీరం ముందు కూర్చుని\nవ్యాసుడి భార్య తల దువ్వుకుంటూ\nఉండగా, ఆ చిలుక అక్కడికి వచ్చి\nఆమెలో లీనమైపోయింది. తరవాత\nకొన్నాళ్ళకు ఆ చిలుకే ఆమె కడుపున\nపుట్టి, శుకు డనే మునిపుంగవుడుగా\nకీర్తిగాంచాడు.\n\nశివుడు పార్వతికి రహస్యాన్ని తెలియ\nజేసిన ఆ గుహ పవిత్రస్థలమయింది.\nకొన్ని శతాబ్దాలు గడిచాయి. ఒకనాడు\nయువకుడయిన ఒక గొర్రెలకాపరి,\nమంద నుంచి తప్పించుకుని పోయిన\nగొర్రెపిల్లను తరుముకుంటూ అటుగా\nవెళ్ళాడు.\n\nఉన్నట్టుండి అతడు ఆ గుహ\nరూపొంది ఉన్న లింగరూపాన్ని చూసి\nఆశ్చర్యపడ్డాడు. మరుక్షణమే అతని\nమనసులో ఎంతో శాంతీ, భక్తి\nఏర్పడ్డాయి. అతడు క్మార\nవద్దకు వెళ్ళి, ఆ విషయం తెలియ\nజేశాడు.\n\nకాశ్మీరరాజు పరివారంతో ఆ స్థలానికి\nపచ్చాడు. అక్కడ ఉన్న మునులు,\nరాజుకు ఆ స్థల పవిత్రతను గురించి\nవివరంగా తెలియజేసి, దానిని అలాగే\nప్రకృతి రక్షణకు వదిలివేయమని\nచెప్పారు.\n\nప్రతి సంవత్సరమూ, ఆగస్టు నెలలో\nచాలామంది యాత్రీకులు ఈ గుహకు\nనలభై ఆరు కిలో మీటర్ల దూరంలో\nఉన్న పహాల్గన్ వద్ద గుమికూడుతారు.\nకాశ్మీర్లోని ధర్మార్థసంఘ అధిపతి\nనాయకత్వంలో, భక్తులు గుహ కేసి\nయాత్ర సాగిస్తారు.\n\nఅత్యద్భుత సౌందర్య నిలయమైన\nకొండలగుండా, కోనలగుండా, సెల\nయేళ్ళనూ, తటాకాలనూ దాటుకుంటూ,\nభక్తులు నాలుగయిదు రోజులు\nప్రయాణం చేసి, ఈ గుహ సమీపానికి\nచేరుకుంటారు.\n\nఅక్కడ ప్రకృతి సిద్ధంగా మంచు\nముక్కలతో రూపొందే పెద్ద శివలింగాన్ని\nభక్తులు సందర్శిస్తారు. ప్రప్రథమంగా\nభృగుమహర్షి ఆ లింగాన్ని దర్శించి\nనట్టు చెబుతారు. ఆనాటి నుంచి, తర\nతరాలుగా వేలకొలది భక్తులు పవిత్ర\nమైన అమరనాథ్ క్షేత్రాన్ని సందర్శి\nస్తున్నారు.",
            "book_page_end": 38
        },
        {
            "title": "ఆస్థానతిండిపోతు",
            "book_page_start": 39,
            "pdf_page_start": 39,
            "pdf_page_end": 42,
            "author": "వసుంధర",
            "genre": "నీతి కథ",
            "moral": "సోమరితనమే అధిక ఆకలికి కారణం. కష్టపడి పనిచేయడం ద్వారానే ఆరోగ్యం, సంతోషం లభిస్తాయి.",
            "keywords": [
                "సోమరితనం",
                "తిండిపోతు",
                "గారెల పోటీ",
                "కష్టపడి పనిచేయడం",
                "ఆకలి"
            ],
            "characters": [
                "చింతాలుడు",
                "అమాయకుడు",
                "గ్రామాధికారి",
                "సపుష్టి"
            ],
            "locations": [
                "రంగాపురం",
                "జమీందారు ఆస్థానం"
            ],
            "content": "రంగాపురంలో వుండే చింతాలుడు పరమ\nసోమరి. ఏ పని చేయాలన్నా వాడికి\nబద్దకం. ఆ కారణంవల్ల, వాడు కొందరు\nఅమాయకులచుట్టూ చేరి, తను చాలా\nగొప్పవాడినని ప్రగల్భాలు పలుకుతూండే\nవాడు.\n\nఒకసారి ]\nఅమాయకుల్లో ఒకడు\nవాణ్ణి, “ఏమిటి, నీ గొప్పతనం ? ఎప్పుడూ\nఏ చెట్టుకిందో గోళ్ళు గిల్లుకుంటూ\nకూర్చోవడమేగదా. నీ పని\" అన్నాడు.\n\n''నువ్వు రోజంతా కష్టపడి పని చేస్తావు\nగదా, ఒక్కసారిగా ఎన్ని జామకాయలు\nతినగలవు?\" అని చింతాలుడు వాణ్ణి\nఅడిగాడు.\n\nఅమాయకుడు కొంచెంసేపు ఆలో\nచించి, “పది హేను,” అన్నాడు.\n\n“నేను నలభై తినగలను తెలుసా?\"\nఅన్నాడు చింతాలుడు.\n\nఅమాయకుడు ఆశ్చర్యపోయి, ‘“తను\nచూద్దాం!\" అన్నాడు.\n\n“జామకాయలు తీసుకురండి. అలాగే\nతినేస్తాను,\" అన్నాడు చింతాలుడు.\n\nఅమాయకుడు తన స్నేహితులను\nవెంట బెట్టుకుని వెళ్ళి. నలభై జామ\nకాయలూ పోగుచేసితెచ్చాడు. చింతాలుడు\nఏకబిగిని నలభైజామకాయలూ తినేశాడు.\n\nఅమాయకుడు చింతాలుడి వంక\nజాలిగా చూసి, \"పాపం, నీకింత తిండి\nపుష్టి వుంటే కష్టం! అసలే కష్టపడి పని\nకూడా చేయలేవు. తినడానికి డబ్బె\nక్కణ్ణించి వస్తుంది ?'' అన్నాడు.\n\n“కష్టపడి పని చేయకపోతేనే, యింత\nతింటున్నానుగదా! కష్టపడ్డానంటే, నా\nఆకలి యింకా పెరిగిపోదూ ? అందుకే\nనేను కష్టపడి పని చెయ్యడం లేదు.”\nఅన్నాడు చింతాలుడు.\n\nచింతాలుడు చెప్పింది విని, అమాయ\nకుడు గ్రామాధికారి దగ్గిరకు వెళ్లి సంగతి\nచెప్పి, “వాడి తిండిపుష్టి గొప్పది. కొంత\nకాలంపాటు మనమంతా కలిసి పోషించా\nమంటే, వాడు మన గ్రామానికి పేరు\nతెస్తాడు,\" అన్నాడు.\n\nగ్రామాధికారికి చింతాలుడి పథకం\nఅర్థమైంది. వాడి కెలాగైనా బుద్ధి చెప్పా\nలనుకున్నాడాయన. కొంతకాలం క్రితం\nజమీందారు దగ్గిర ఆస్థాన తిండిపోతుగా\nవున్న సపుష్టి ఆయనకు తెలుసు.\n\nగ్రామాధికారి, సపుష్టికి కబురు పెట్టి\nరప్పించి, తర్వాత చింతాలుడిని పిలిచి,\n\"నీకు ఆస్థాన తిండిపోతు పోటీలలో\nపాల్గొనాలని వున్నదట, నిజమా? సరే,\nఅందుకు మేమంతా కలిసి నిన్ను తయారు\nచేయాలనుకుంటున్నాం. అయితే, నీ\nసామర్థ్యం ఏపాటో ముందు పరీక్షించాలి\nగదా! ఇదుగో, ఈ సపుష్టి రెండు సంవత్స\nరాల క్రితం, తిండి పోటీలలో నెగ్గి,\nఏడాదిపాటు జమీందారు పోషణలో\nవున్నాడు. నువ్వితణ్ణి తిండి పోటీలో\nఓడించగలిగితే, గ్రామం నిన్ను తిండి\nపోటీకి తయారు చేస్తుంది.\" అన్నాడు.\n\nచింతాలుడు పోటీకి సిద్ధపడ్డాడు.\n\"నువ్వు బక్కప్రాణిలా వున్నావు. నాతో\nపోటీపడలేవు.\" అన్నాడు సపుష్టి.\n\n\"ఏకబిగిని నలభై జామ కాయలు\nతిన్నాను. నా సంగతి నీకు తెలియదు.,\"\nఅన్నాడు చింతాలుడు కోపంగా.\n\n\"అయితే సరే ! రేపు నీకూ నాకూ\nగారెల పోటీ. నువ్వెన్ని తినగలవో\nఅన్నింటికి నేను పది ఎక్కువ తింటాను,”\nఅన్నాడు సపుష్టి.\n\nమర్నాడు పోటీకి ఏర్పాట్లు జరిగాయి.\nముందు చింతాలుడు తినడంప్రారంభించి,\nరెండు వందల గారెలు తిన్నాడు. అంతా\nవాడి తిండి పుష్టికి ఆశ్చర్యపోయారు.\nతర్వాత సపుష్టి గారెలు తినడం మొదలు\nపెట్టాడు. వాడు అవలీలగా నూట ఎనభై\nగారెలు తినేసరికి చింతాలుడు భయ\nపడ్డాడు. అప్పుడు వాడు వంటవాడికి సైగ\nచేశాడు—గారెలు పెద్దవిగా చేయమని.\n\nచింతాలుడు అందిస్తూంటే, సపుష్టి ఆ\nపెద్ద గారెలను కూడా మరొక పది సునా\nయాసంగా తినేశాడు. చింతాలుడు మరిం\nతగా భయపడిపోయి, సపుష్టి తినే గారెల\nలెక్క తప్పుగా చెప్పసాగాడు. ఇందుకు\nవాడి చుట్టూ చేరిన అమాయకులు సహ\nకరించారు.\n\nఇందువల్ల, సపుష్టి తిన్న గారెల సంఖ్య.\nరెండు వందలు కావడానికి చాలాసేపు\nపట్టింది. తనకు అపజయం తప్పదని\nచింతాలుడు గ్రహించాడు.\n\nఅయినా వాడు పైకి ఎంతో బింకంగా,\n\"ఇంకా పది గారెలు తింటే తప్ప, నువ్వు\nపందెం గెలిచినట్టుకాదు.\" అన్నాడు\nసపుష్టితో.\n\nసపుష్టి అందుకు ఒప్పుకున్నాడు.\nచింతాలుడు వాడి చేత ఇరవై గారెలు\nతినిపించి గానీ, పది లెక్క పెట్టలేదు.\n\n“మరి, పందెం గెలిచానని ఒప్పుకుం\nటావా ?\" అన్నాడు సపుష్టి.\n\n\"అందరూ చూశారు గదా! ఇంకా\nయిందులో నేను ఒప్పుకోవడాని కేముంది,\"\nఅన్నాడు చింతాలుడు దిగులుగా.\n\n‘\"ఏమీ లేదనుకో! ఈ పందెం గొడవ\nఅయిపోతే, తీరిగ్గా కూర్చుని యింకో వంద\nగారెలు తిందామనుకుంటున్నాను, ”\nఅన్నాడు సపుష్టి.\n\nచింతాలుడు సపుష్టి తిండి పుష్టికి\nఆశ్చర్యపోయి, “ఇంత తినాలంటే, ఏం\nచేయాలో ఉ ఉపాయం కాస్త నాకు\nచెప్పు.\" అని అడిగాడు.\n\n“నా ఆకలినిబట్టి, నేను తింటున్నాను,\nఅంతే ! ఇందులో ఉపాయం ఏమీ లేదు.\nఉపాయం ఏమన్నా వున్నా. నేను చెప్ప\nలేను. ఎందువల్లనంటే, ఇంత తిండి తినే\nవాడికి బుర్ర పనిచెయ్యదు. బుర్ర పని\nచేస్తే తప్ప ఉపాయాలు తెలియవు!\"\nఅన్నాడు సపుష్టి.\n\n\"అయితే, నువ్వు, నాకేమీ సలహా\nయివ్వలేవా?\" అని అడిగాడు చింతాలుడు\n\n“నేను, నీకివ్వగల సలహా ఒక్కటే. నీ\nఆకలి తగ్గించుకునే ఉపాయం వెతుక్కో.\nరోజూ నీకు రెండు వందల గారెలు పెట్టే\nవాళ్ళుండరు,\" అన్నాడు సపుష్టి.\n\n\"బాగానే వుంది. మరి, ఆకలి ఎలా\nతగ్గుతుంది?'' అన్నాడు చింతాలుడు.\n\n“సోమరికే ఆకలెక్కువ. వాడి దృష్టి\nఎప్పుడూ తిండి మీదే వుంటుంది. రోజూ\nకష్టపడి పని చేస్తే. తిండియావ తగ్గుతుంది;\nతిన్న కాస్తా వంటబడుతుంది. అంతేకాదు.\nనిత్యం కష్టపడి, కొద్ది రోజులు పని\nమానేస్తే, ఆకలికి అంతుండడం\nలేదు,\" అన్నాడు సపుష్టి.\n\n\"మరి నువ్వు కష్టపడి పని చేస్తు\nన్నావా ?\" అని ప్రశ్నించాడు చింతాలుడు.\n\n“అవును, అలాగే నా ఆకలి తగ్గించు\nకుంటున్నాను. ఎవరైనా తిండి పోటీలకు\nపిలిస్తే, వారం రోజులు పని చెయ్యడం\nమానేస్తాను.\" అన్నాడు సపుష్టి.\n\nఆసరికి సోమరి జీవితంలో సుఖం\nలేదని చింతాలుడు గ్రహించాడు. సోమరికి\nఆకలిబాధ ఎక్కువనీ, కష్టపడి పని చేసు\nకుంటేతప్ప జీవితం సుఖంగానూ, ఆరోగ్యం\nగానూ వుండదనీ వాడు తెలుసుకున్నాడు.\n\nఆ తర్వాత చింతాలుడు తన సోమరి\nపద్ధతులు మార్చుకుని, కష్టపడి పని\nచేయడం అలవాటు చేసుకున్నాడు.",
            "book_page_end": 42
        },
        {
            "title": "తెప్పకొయ్య",
            "book_page_start": 43,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "అద్భుత కథ",
            "moral": "అదృష్టం, సాహసం కలిసినప్పుడు ఆపదలు కూడా అవకాశాలుగా మారవచ్చు.",
            "keywords": [
                "తెప్పకొయ్య",
                "నీలం కుళాయి",
                "అదృశ్యం",
                "దొంగతనం",
                "గజదొంగ",
                "మత్స్యకారుడు"
            ],
            "characters": [
                "పల్లెవాడు",
                "ముసలివాడు",
                "ముసలిదాని భార్య",
                "రాజు",
                "న్యాయాధికారి",
                "భటుడు"
            ],
            "locations": [
                "బదిరిగ్రామం",
                "కొండలు",
                "కుటీరం",
                "రాజభవనం",
                "కాశ్మీరం"
            ],
            "content": "పడమటి తీరాన కొండప్రాంతంలోని\nబదిరిగ్రామంలో ఒక పల్లెవాడు ఉండే\nవాడు. వాడు రోజూ తన తెప్ప మీద\nసముద్రంలోకి వెళ్ళి చేపలు పట్టి జీవిస్తూ\nఉండేవాడు. ఇలా ఉండగా వాడి తెప్ప\nకాస్తా పగిలిపోయింది. ఇంకొక తెప్ప\nకొయ్య తయారు చేసుకుందామనే ఉద్దే\nశంతో, మంచి దుంగను వెతుకుతూ ఒక\nనాటి సాయంకాలం కొండలలోకి బయలు\nదేరాడు.\n\nఎంతదూరం వెళ్ళినా తెప్పకొయ్యకు\nపనికివచ్చే దుంగ కనిపించనే లేదు.\nఇంతలో ఆకాశాన మబ్బులు కమ్మి ఆ\nప్రదేశమంతా చీకటి అయింది. అసలే\nతెలియని ప్రాంతం కావటంచేత వాడు\nఇంటిదారి పట్టాడు.\n\nఅయితే పల్లెవాడు ఆ చీకటిలో ఎక్కడో\nదారి తప్పి ఉండాలి. ఎందుచేతనంటే\nఎంతసేపు నడిచినా కొండలే తప్ప\nసముద్రం కంటపడలేదు. చుట్టూ గాఢాంధ\nకారం; కన్ను పొడుచుకున్నా కనిపించటం\nలేదు. చినుకు కూడా సాగింది. “వానకు\nతడుస్తూ, ఆకలికి మాడుతూ నేను తెల్ల\nవార్లూ ఈ కొండల మీద ఉండిపోవలిసిం\nదేనా?\" అని వాడు విచారపడుతూండగా\nఅంతదూరాన మిణుకు మిణుకుమని\nదీపం కాంతి కనపడింది.\n\nపల్లెవాడికి పోయే ప్రాణాలు తిరిగి\nవచ్చినట్టయింది. వాడు ఆ దీపం కనపడే\nదిక్కుగా చాలా దూరం నడిచి వెళ్ళి ఒక\nకుటీరాన్ని చేరుకున్నాడు. చాలా సేపు\nతలుపు తట్టినాక ఒక ముసలివాడు తలుపు\nతెరిచాడు.\n\n“నేను దారి తప్పాను. ఈ రాత్రికి\nఇంత తిండి పెట్టి ఇక్కడ పడుకోనిస్తావా,\nతాతా ?'' అన్నాడు పల్లెవాడు.\n\n\"లోపలికి రా ! ఇక్కడికి అయిదారు\nఆమడల దూరంలో ఎక్కడా ఇల్లు లేదు,”\nఅన్నాడు ముసలాడు.\n\nలోపల ముసలాడి భార్య ఫలహారం\nతయారు చేస్తున్నది. ఆమె పల్లెవాడితో\nఏమీ మాట్లాడలేదు. ముసలివాడితో కూడా\nఆమె ఒక్క మాట మాట్లాడలేదు. వంట\nపూర్తికాగానే ముగ్గురూ ఫలహారం చేసి\nపడుకున్నారు. పల్లెవాడు కళ్ళు మూసు\nకున్నప్పటికీ వాడికి నిద్ర పట్టలేదు. “ఈ\nముసలివాళ్ళు ఈ నిర్జనప్రదేశంలో ఎందు\nకుంటున్నారు? వాళ్ళు ఒకరితో ఒకరు\nమాట్లాడుకోరేం? వీళ్ళ రహస్యం ఏమిటో\nతెలుసుకోవాలి!'' అనుకున్నాడు వాడు.\n\nఅర్ధరాత్రివేళ ముసలివాడు మెల్లిగా\nలేచి, పిల్లిలాగా నడుస్తూ ఒక మూల\nవున్న పెట్టెవద్దకు వెళ్ళాడు. వాడు ఆ\nపెట్టెమూత ఎత్తి అందులో నుంచి ఒక\nనీలం రంగు కుళాయి తీయటం పల్లెవాడు\nచూశాడు. ముసలివాడు ఆ కుళాయి\nనెత్తిన పెట్టుకుని, “కాశ్మీరం! కాశ్మీరం!”\nఅన్నాడు. వెంటనే ఇంద్రజాలం లాగా\nముసలివాడు మాయమైపోయాడు. తర\nవాత ముసలిది లేచి పెట్టె దగ్గిరికి వెళ్ళి,\nఅందులో నుంచి ఇంకొక నీలం కుళాయి\nతీసి నెత్తిన పెట్టుకుని, \"కాశ్మీరం!\nకాశ్మీరం!\" అన్నది. తరవాత ఆమె\nకూడా అంతర్థానమయింది.\n\nపల్లెవాడు ఇదంతా చూసి కొంతసేపు\nదిగ్భ్రామ చెందాడు. ముసలివాళ్ళిద్దరూ\nలేరని రూఢిచేసుకుని, వాడు కూడా లేచి\nపెట్టెవద్దకు వచ్చి, దాని మూత తెరిచి\nచూశాడు. అందులో ఇంకా రెండు మూడు\nనీలం రంగు కుళాయిలున్నాయి. వాటిలో\nఒకటి తీసి నెత్తిన పెట్టుకుని, “కాశ్మీరం!\nకాశ్మీరం!\" అన్నాడు వాడు.\n\nవెంటనే వాడి కళ్ళు బరువుగా\nమూసుకుపోయాయి, తన మీదుగా గాలి\nవిపరీతమైన వేగంతో వీస్తున్నట్టు అనిపిం\nచింది. ఆ గాలి హెూరు ఆగిపోయాక\nకళ్ళు తెరిచిచూస్తే వాడు ఒక రాజభవనం\nభోజనశాలలో ఉన్నాడు. ముసలి దంప\nతులు రాజుగారు తినగా మిగిలిన ఆహారం\nతిని మూటలు కట్టుకుంటున్నారు. బంగారు\nలోటాలూ, గిన్నెలూ వాళ్ళ మూటల్లోకి\nవెళ్ళిపోతున్నాయి. పల్లెవాణ్ణి చూడగానే\nవాళ్ళు నీలం కుళాయిలు నెత్తిన పెట్టు\nకుని, ''బదిరి కొండలు! బదిరి కొండలు!\"\nఅంటూ మాయమైపోయారు.\n\nవాళ్ళు వెళ్ళిపోయాక ఇక తనను అడ్డే\nవారు లేరనుకుని పల్లెవాడు నిర్విచారంగా\nతనకు కావలిసిన ఆహారమంతా తిన్నాడు.\nతరవాత రాజుగారి ద్రాక్షసారాయం వాడి\nకంటబడింది. దాన్ని తెగతాగి వాడు ఒళ్లు\nతెలియకుండా అక్కడే పడిపోయాడు.\n\nతెల్లవారుజామున రాజుగారి నౌకర్లు\nపల్లెవాణ్ణి భోజనశాలలో చూసి పట్టుకుని\nపెడరెక్కలు విరిచికట్టి రాజుగారి ఎదటికి\nతీసుకుపోయి, “మహారాజా, రోజూ ఎవరి\nకంటా బడకుండా రాజభవనంలోకి జొర\nబడి దొంగతనాలు చేస్తున్న గజదొంగ\nవీడే !\" అని చెప్పారు.\n\n\"ఇంత నేర్పరి అయిన దొంగ బతికి\nఉండటం మంచిది కాదు. వీణ్ణి ఒక\nస్తంభానికి కట్టి, చుట్టూ చితి పేర్చి\nఅందులో వీణ్ణి సజీవంగా దహనం\nచేసెయ్యండి.\" అని రాజుగారు ఉత్తరు\nవిచ్చాడు.\n\nపల్లెవాణ్ణి రచ్చబండ వద్దకు తీసుకు\nపోయారు. అక్కడ ఒక పెద్ద దూలం\nపాతి వాణ్ణి, దానికి మోకులతో కట్టారు.\nతరవాత వాడి చుట్టూ నలుచదరంగా చితి\nపేర్చి దాన్ని నాలుగు మూలలా అంటిం\nచారు.\n\nఈ గజదొంగను చూడటానికి నగరం\nలోని ప్రజలు ఆబాలగోపాలమూ వచ్చారు.\nఎందుకంటే రాజుగారి ఇంట రోజూ\nప్రవేశించే దొంగను పట్టుకోవడానికి విశ్వ\nప్రయత్నాలు జరిగాయి. రాజభవనం\nచుట్టూ రక్షకభటులు దడిలాగా నిలబడి\nనప్పటికీ దొంగ ఎవరి కంటా పడకుండా\nలోపలికి రానూ వచ్చాడు. మళ్ళీ బయటికి\nపోనూ పోయాడు! ఈ దొంగ మనిషి\nకాదనీ, ఏదో భూతమనీ కూడా ప్రజలు\nఅనుకునేవారు. అందుచేత పట్టుపడ్డాడన\nగానే ప్రజలు దొంగను చూడవచ్చారు.\n\nమంటలు దగ్గిరికి వస్తున్నాయి. పల్లె\nవాడు తనకు ఆయువు చెల్లిపోయిందనే\nఅనుకున్నాడు. ఇంతలో వాడికి నీలం\nకుళాయి జ్ఞాపకం వచ్చింది. వాడు\nన్యాయాధికారి కేసి తిరిగి, \"బాబూ,\nఒక్క తుది కోరిక. నా నీలం కుళాయి\nనా నెత్తిన పెట్టించండి. అది అంటే\nనా కెంతో ప్రాణం! దాన్ని కూడా నాతో\nపాటు కాలి బూడిద కానివ్వండి!\"\nఅన్నాడు.\n\nఈ కోరిక న్యాయాధికారికి సబబుగానే\nకనిపించింది. ఆయన ఆజ్ఞాపించిన\nమీదట ఒక భటుడు చితి ఎక్కి వెళ్ళి\nనీలం కుళాయిని పల్లెవాడి నెత్తిన\nపెట్టాడు. పల్లెవాడు వెంటనే, ''బదిరి\nకొండలు ! బదిరి కొండలు!\" అంటూ\nఅదృశ్యమైనాడు. వాడితోబాటు వాణ్ణి\nకట్టిన దూలమూ, కట్టుతాళ్ళూ కూడా\nమాయమయాయి. ఈ గజదొంగ మనిషి\nకాదని ప్రజలు రూఢిచేసుకున్నారు.\n\nపల్లెవాడు బదిరి కొండలు చేరుకు\nన్నాడు. తన కట్లు విప్పటానికి ఎవరైనా\nదొరుకుతారేమో అని వాడు మెల్లగా తల\nఎత్తి చూస్తే ఎదురుగా వస్తూ ఒక మనిషి\nకనిపించాడు.\n\n\"బాబ్బాబూ! నీకు పుణ్యం ఉంటుంది.\nఈ కట్లు కాస్త విప్పు!\" అన్నాడు వాడు\nఆ మనిషితో.\n\n\"నువు ఈ చోటుగాని చోట ఈ\nదూలాని కెట్టా కట్టుబడ్డావూ? ఇదేదో\nమంచి దేవదారు దూలంలాగుందే !\"\nఅన్నాడు ఆ మనిషి కట్లు విప్పుతూ.\n\n\"అవునవును. నాకు తెప్పకొయ్య\nకావలిసి దీన్ని తెచ్చుకున్నాలే. కాశ్మీరు\nమహారాజుగారు స్వయంగా దీన్ని నాకు\nబహుమతి చేశారు!\" అంటూ పల్లెవాడు\nఆ దూలాన్ని భుజానికెత్తుకుని ఇంటిదారి\nపట్టాడు.",
            "book_page_end": 46
        },
        {
            "title": "మాటకారితనం",
            "book_page_start": 47,
            "pdf_page_start": 47,
            "pdf_page_end": 47,
            "author": "సి. ఎస్. ఎ. షరీఫ్",
            "genre": "నీతి కథ",
            "moral": "కేవలం మాటకారితనం, తెలివైన ప్రశంసలు కూడా వ్యాపారంలో విజయానికి దారి తీస్తాయి.",
            "keywords": [
                "మాటకారితనం",
                "వ్యాపారం",
                "శాలువా",
                "ప్రశంస",
                "రైతు"
            ],
            "characters": [
                "రాజయ్య",
                "దుకాణ యజమాని"
            ],
            "locations": [
                "పట్నం",
                "దుకాణం"
            ],
            "content": "పనిమీద పట్నం వెళ్ళిన రాజయ్య అనే రైతు, పని ముగించుకుని వస్తూ, ఒక దుకాణం\nముందు ఆగాడు. అది శాలువాలమ్మే దుకాణం. దాని యజమాని అతణ్ణి లోపలికి ఆహ్వానించి\nఒక శాలువా చూపిస్తూ, “మీరు కొనడం, కొనకపోవడం వేరే సంగతి. ఇది చాలా అపురూపమైన\nశాలువా, అయినా ధర చాలా తక్కువ. దీన్ని కప్పుకుని బయలుదేరారంటే, మిమ్మల్ని సాక్షాత్తూ,\nఈ ఊరి జమీండారే అనుకుంటారు. ఒకసారి కప్పుకుని, అలా వీధిలోకి వెళ్ళి రండి!” అంటూ\nశాలువాను రాజయ్య భుజాల మీద కప్పాడు.\n\nరాజయ్య మొహమాటపడి, ఆ శాలువాతో వీధి అటు నుంచి యిటు తిరిగి, దుకాణంలోకి\nవస్తూండగా, దాని యజమాని, \"ఆహాఁ, ఎంతో అపురూపమైన శాలువా కప్పుకున్న మీరు తప్పక\nయీ ఊరి జమీందారుగారే అయి వుంటారు! మహాభాగ్యం, ఏమి సెలవు ?”. అన్నాడు\nరాజయ్యను గుర్తుపట్టనట్లే.\n\nదుకాణదారు మాటకారితనం చూసి ముచ్చటపడి, రాజయ్య ఆ శాలువా కొన్నాడు.",
            "book_page_end": 47
        },
        {
            "title": "దోసకాయల బేరం",
            "book_page_start": 48,
            "pdf_page_start": 48,
            "pdf_page_end": 50,
            "author": "అరేబియా కథ",
            "genre": "హాస్యం",
            "moral": "సరదాగా పందెం కాయడం, హాస్యభరితమైన పట్టుదల, తెలివికి మంచి బహుమతులు లభిస్తాయి.",
            "keywords": [
                "సుల్తాను",
                "రైతు",
                "దోసకాయలు",
                "బేరం",
                "దీనారాలు"
            ],
            "characters": [
                "సుల్తాను",
                "రైతు",
                "ద్వారపాలకులు",
                "ఖజానాదారు"
            ],
            "locations": [
                "అడవి",
                "రాజభవనం"
            ],
            "content": "పూర్వం ఒక సుల్తా నుండేవాడు. ఆయన\nఒకనాడు వేటకు బయలుదేరి పోతూ\nఉండగా, దారిలో అడవి మధ్య ఆయనకు\nఒక రైతు కనిపించాడు. ఆ రైతు ఒక\nగాడిదను తోలుకుంటూ వస్తున్నాడు. దాని\nమీద ఏదో మూట వున్నది.\n\nసుల్తాను తన గుర్రాన్ని ఆపి రైతును\nపలకరించి, ''తమ్ముడూ, ఆ మూటలోవి\nఏమిటి ?'' అని అడిగాడు.\n\n\"బాబూ, ఇవి దోసకాయలు నా\nతోటలో కాసిన తొలికాపు. తరుణానికి\nముందే కాశాయి. అందుకని వీటిని తీసుకు\nపోయి సుల్తానుగారికి అమ్ముకుందామని\nబయలుదేరాను. ఆయన గొప్ప దాత అని\nచెబుతారు. మంచి ధర ఇస్తారని ఆశగా\nవుంది,\" అన్నాడు రైతు. వాడు సుల్తానును\nపూర్వం ఎన్నడూ చూసివుండని కారణం\nచేత గుర్తించ లేకపోయాడు.\n\n“సుల్తానుగారు నీ దోస కాయలకు\nఏపాటి ఇస్తారనుకుంటున్నావు?'' అని\nసుల్తాను రైతును అడిగాడు.\n\n\"కనీసం వెయ్యి బంగారు దీనారాలన్నా\nఇవ్వకపోతారా?\" అన్నాడు రైతు.\n\n\"అది చాలా జాస్తి అని సుల్తాను\nఅంటే ఏం చేస్తావు?” అని సుల్తాను\nఅడిగాడు.\n\n\"పోనీ అయిదు వందలే ఇయ్యమం\nటాను!\" అన్నాడు రైతు.\n\n“అదీ ఎక్కువేనంటే ?''\n\"మూడు వంద లియ్యమంటాను.”\n“అదీ ఎక్కువేనంటే?''\n“రెండు వంద లియ్యమంటాను.''\n\n“అదీ ఎక్కువేనంటే ?''\n\"వంద ఇయ్యమంటాను.''\n\n“అదీ ఎక్కువేనంటే?''\n“యాభై అడుగుతాను.''\n\n“అదీ ఎక్కువేనంటే?''\n“ముప్ఫై అడుగుతాను.''\n“అదీ ఎక్కువేనంటే ?''\n\"నా గాడిదను ఆయన సింహాసనం\nమీదికి తోలి, పారిపోతాను.'' అన్నాడు\nరైతు.\n\nసుల్తాను విరగబడి నవ్వి రైతును వెళ్లి\nపోనిచ్చాడు. తరవాత ఆయన వేట\nమానేసి ఇంకొక దారిన ఇంటికి తిరిగి\nవచ్చేశాడు. వస్తూనే ఆయన ద్వారపాలకు\nలతో, \"నా కోసం ఒక రైతు గాడిదతో\nసహా ఇక్కడికి వస్తాడు. వాణ్ణి ఆపకుండా\nనా వద్దకు రానివ్వండి!\" అని చెప్పాడు.\n\nఒక గంటకల్లా రైతు గాడిదను తోలు\nకుంటూ ద్వారం వద్దకు వచ్చి సుల్తాను\nగారి దర్శనం కావాలని కోరాడు. ద్వార\nపాలకులు వా, గాడిదనూ లోపలికి\nపోనిచ్చారు.\n\nదుస్తులు మార్చుకుని తన కోసం\nఆవరణలో వేచివున్న సుల్తానును చూసి\nరైతు గుర్తించలేదు. వాడు దోసకాయల\nమూటను చేతపట్టుకుని సుల్తాను ముందు\nఎంతో విధేయతగా నిలబడ్డాడు.\n\n\"నా కోసం ఏదో తెచ్చినట్టున్నావే?\nఏమిటోయ్ అవీ ?\" అని అడిగాడు\nసుల్తాను.\n\n“ఏలినవారు అనుగ్రహిస్తే, నా తోటలో\nకాసిన తొలికాపు దోసకాయలు ఇచ్చు\nకుందామని తెచ్చాను\" అన్నాడు రైతు\nఉత్సాహంగా.\n\n\"భేష్! నా అనుగ్రహం ఎంతడాకా\nఉండాలని నీ ఉద్దేశం?\" అన్నాడు\nసుల్తాను బిగ్గరగా నవ్వుతూ.\n\n“వెయ్యి దీనారాలు,\" అన్నాడు రైతు.\n\"అది ఎక్కువ,\" అన్నాడు సుల్తాను.\n‘“అయిదు వందలు.”\n\"అదీ ఎక్కువే.\"\n\"మూడు వందలు.\"\n\"అదీ ఎక్కువే.\"\n\"ఒక వంద.”\n\"అదీ ఎక్కువే.\"\n\".\"\n\"అదీ ఎక్కువే.\"\n\".\"\n“అదీ ఎక్కువే.”\n\"ఆ పాపిష్ఠి మొహంవాడు దారిలో\nకనిపించటం నాకు చేటయింది! ముప్ఫై\nదీనారాలన్నా ఇవ్వందే నేను దోసకాయ\nలిచ్చేది లేదు!\" అన్నాడు రైతు.\n\nసుల్తాను నవ్వాడేగాని జవాబు చెప్ప\nలేదు. ఇది గమనించి రైతు ఒక అడుగు\nముందుకు వచ్చి సుల్తాను ముఖాన్ని మరి\nకాస్త పరీక్షగా చూసి, తనకు దారిలో\nగుర్రం మీద కనిపించిన మనిషి సుల్తానే\nఅని తెలుసుకున్నాడు.\n\n\"హుజూర్, దయచేసి నాకు ముప్ఫై\nదీనారాలు వెంటనే ఇప్పించండి. లేక\nపోతే నా గాడిద బయటనే కట్టేసి\nఉంది!\" అన్నాడు రైతు.\n\nసుల్తాను నవ్వు పట్టలేక బాలీసుపైన\nవెల్లికిలా పడిపోయాడు. తరవాత ఆయన\nతన ఖజానాదారును పిలిచి, \"ఈ రైతుకు\nవెయ్యి దీనారాలు ఎంచి ఇయ్యి, తరవాత\nమరో అయిదు వంద లియ్యి; ఆ తరవాత\nమూడు వందలూ, వందా, యాభై,\nముప్ఫై దీనారాలు వరసగా ఎంచి\nఇయ్యి!\" అన్నాడు.\n\nఒక్క బస్తా దోసకాయలకు పందొమ్మిది\nవందల యెనభై దీనారాలు ముట్టేసరికి\nఆ రైతుకు నోటమాట రాలేదు. వాడు\nపట్టలేని ఆనందంతో సుల్తానుకు వెయ్యి\nసలాములు చేసి వెళ్ళిపోయాడు.",
            "book_page_end": 50
        },
        {
            "title": "శివ పురాణం",
            "book_page_start": 51,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "పౌరాణికం",
            "moral": "భక్తితో చేసిన చిన్న పని కూడా, అహంకారంతో చేసిన గొప్ప ప్రయత్నం కంటే గొప్ప ఫలితాన్ని ఇస్తుంది. వరాలను దుర్వినియోగం చేయకూడదు.",
            "keywords": [
                "గణాధిపతి",
                "భూప్రదక్షిణం",
                "త్రిపురాసురులు",
                "విష్ణుచక్రం",
                "శివపంచాక్షరి",
                "జలంధరుడు"
            ],
            "characters": [
                "పార్వతి",
                "శివుడు",
                "కుమారస్వామి",
                "లక్ష్మీగణపతి",
                "విష్ణువు",
                "బ్రహ్మ",
                "త్రిపురాసురులు",
                "జలంధరుడు"
            ],
            "locations": [
                "కైలాసం",
                "వైకుంఠం",
                "మేరుపర్వతం",
                "మానససరస్సు"
            ],
            "content": "పార్వతి సలహా ప్రకారం లక్ష్మిగణాధిపతి\nవిష్ణువు వద్దకు వెళ్ళి, తనకు జరిగిన\nఅన్యాయం చెప్పుకుని, “నేను కుమార\nస్వామితో పోటీపడి భూప్రదక్షిణం చెయ్య\nగలనా? కుమారస్వామి అప్పుడే బయలు\nదేరి వెళ్ళిపోయాడు.\" అన్నాడు.\n\nవిష్ణువు అతనితో, ‘“బాబూ, విచారిం\nచకు. శివపంచాక్షరీ మంత్రం ఐదు లక్షలు\nజపించి, పార్వతీ పరమేశ్వరుల చుట్టూ\nమూడుసార్లు తిరిగావంటే నీకు భూప్రద\nక్షిణ చేసిన ఫలితమూ, తీర్థయాత్రల\nఫలితమూ దక్కుతుంది,\" అన్నాడు.\n\nలక్ష్మీగణపతి అలాగే శుచి అయి, ఒక\nచోట దర్భాసనం మీద కూర్చుని శివ\nపంచాక్షరి జపించసాగాడు.\n\nఈలోపల కుమారస్వామి నెమలి\nవాహనం మీద మొదటి తీర్థాన్ని చేరుకో\nబోతుండగా అక్కడ లక్ష్మీగణపతి\nఅప్పుడే స్నానం చేసి, తీర్థం నుంచి వెళ్ళి\nపోతున్నట్టు దూరం నుంచి కనిపించింది.\nకుమారస్వామి దగ్గిరికి వచ్చి చూసేసరికి,\nఇసుకలో స్పష్టంగా ఎలుక పాదాల\nగుర్తులు కనిపించాయి.\n\nకుమారస్వామి ఆ తీర్థంలో ఉండే\nవారిని, \"అయ్యా, ఇక్కడికి పెద్ద పొట్ట\nగల పొట్టి వాడొకడు ఎలుక నెక్కి వచ్చి\nస్నానం చేసి వెళ్ళాడా ?\" అని అడిగాడు.\n\n“అవును, బాబూ, ఇప్పుడే వెళ్ళాడు.\nఅదుగో దూరాన ఇంకా కనిపిస్తూనే\nఉన్నాడు. మహా పుణ్యాత్ముడు మా\nకందరికీ తలా ఒక సువర్ణమూ దానం\nచేశాడు!\" అన్నారు వాళ్ళు.\n\n''ఆహా ! పొట్టివాడు ఎంతపని చేశాడూ!\nఇక్కడ స్నానం చేస్తూ కాలయాపన\nచెయ్యరాదు, ముందు వచ్చే తీర్థంలో\nస్నానం చేస్తాను,” అనుకునికుమారస్వామి\nముందున్న క్షేత్రానికి వెళ్ళాడు. కాని\nఅతను అక్కడికి చేరేసరికి లక్ష్మీగణపతి\nఅప్పుడే ఆ తీర్థంలో స్నానం చేసి వెళ్ళి\nనట్టు స్పష్టమయింది !\n\nఎక్కడికి వెళ్ళినా కుమారస్వామికి\nఇదే అనుభవం అయింది. అతను ఏ\nతీర్థమూ సేవించకుండానే భూప్రదక్షిణం\nచేసి కైలాసానికి తిరిగి వచ్చాడు. ఈ\nలోపలనే లక్ష్మీగణపతి శివపంచాక్షరి\nఅయిదులక్షలసార్లు జపించి, పార్వతీ\nపర మేశ్వరుల చుట్టూ మూడుసార్లు\nప్రదక్షిణం చేసి, వారి ముందు వినయంగా\nచేతులు జోడించి నిలబడ్డాడు.\n\nసభలో వాళ్ళందరూ గుసగుసలాడు\nకుని, \"ఈ లక్ష్మీగణపతి భూప్రదక్షిణం\nచెయ్యకుండానే గణాధిపత్యం సంపాదిస్తా\nననుకుంటున్నాడు !\" అనుకున్నారు.\n\nఇంతలో కుమారస్వామి తిరిగి వచ్చి,\nపార్వతీ పరమేశ్వరులతో “నేను గణాధి\nపత్యానికి తగను. లక్ష్మీగణపతికే గణాధి\nపత్యం ఇవ్వండి,\" అన్నాడు.\n\nశివుడి సభలో ఉన్నవారూ. పార్వతీ\nపరమేశ్వరులూ కూడా ఆశ్చర్యపడి,\n\"ఎందుకు అలా అంటున్నావు?\" అని\nకుమారస్వామిని అడిగారు.\n\n“నేను ప్రపంచంలో ఉన్న అన్ని\nక్షేత్రాలకూ వెళ్ళాను. కాని ఏ తీర్థంలోనూ\nస్నానం చెయ్యలేదు. ఎందుకంటే, ప్రతి\nతీర్థంలోనూ ఈ లక్ష్మిగణపతి నాకన్న\nముందే స్నానం చేసి వెళ్ళిపోవటం నాకు\nకనిపించింది. తీర్థాలలో వాళ్ళు కూడా\nనాకు ఆ మాటే చెప్పారు. అతను నాకన్న\nమహా శక్తిగలవాడు. రుద్రగణాలకు\nనాయకుడుగా ఉండటానికి అతనే తగిన\nవాడు,\" అన్నాడు కుమారస్వామి.\n\nసమస్త గణాల మీదా అతనికి ఆధిపత్యం\nఇస్తూ, తన తమ్ములైన ఇతర గణపతు\nలందరిపైనా అధికారం ఇచ్చారు. అతనికి\nపార్వతీ పరమేశ్వరులు అభిషేకం\nచేశారు. తరవాత వాళ్ళు లక్ష్మీగణపతితో,\n''నువూ, నీ తమ్ములూ మూడు లోకాలనూ\nపాలిస్తూ మిమ్మల్ని తలచినవారికీ, పూజిం\nచినవారికీ, మిమ్మల్ని గురించి తపస్సు\nచేసినవారికీ సహాయపడుతూ, వారి\nకార్యాలు సఫలం అయేటట్టు చూడండి,\"\nఅన్నారు.\n\nఇది ఇలా ఉండగా తారకాసురుడు\nచనిపోయిన అనంతరం అతని భార్య,\nతన కుమారులైన తారకాక్షుడూ, కమలా\nక్షుడూ, విద్యున్మాలీ అనే ముగ్గురినీ వెంట\nబెట్టుకుని రసాతలానికి పారిపోయి,\nఅక్కడ వాళ్ళకు శుక్రాచార్యుడి చేత\nసకల విద్యలూ చెప్పిస్తూ, పెంచి పెద్ద\nవాళ్ళను చేసింది.\n\nఆ కుర్రవాళ్ళు పెద్దవాళ్ళయాక తమ\nతండ్రి ఎలా చచ్చిపోయినదీ తెలుసు\nకున్నారు. అప్పుడు వాళ్ళు మేరుపర్వతం\nమీదికి పోయి, బ్రహ్మను గురించి దీర్ఘ\nమైన తపస్సు చేశారు.\n\nబ్రహ్మ తారకుడి కొడుకుల తపస్సుకు\nమెచ్చి. ప్రత్యక్షమై, “మీకు ఏమి వరాలు\nకావాలి ?'' అని అడిగాడు.\n\n\"దేవా, రథం కాని రథం మీద, విల్లు\nకాని విల్లుకు, బాణం కాని బాణం\nసంధించి కొడితే తప్ప మాకు చావు\nలేకుండా అనుగ్రహించు. మాకు సకల\nవిద్యలూ, తేజోబలాలూ, ఐశ్వర్య త్యాగ\nభోగభాగ్యాలూ, శివభక్తి, బంగారమూ,\nవెండీ, ఇ ను ములతో చేసిన పురాలు\nనివసించటానికి కావాలి.'' అన్నారు ఆ\nముగ్గురూ.\n\nబ్రహ్మ వారు కోరిన వరాలిచ్చి, వారికి\nకావలసిన పురాలను నిర్మించిపెట్టే పని\nవిశ్వకర్మ కు అప్పగించి అదృశ్యు\nడయాడు.\n\nవిశ్వకర్మ బంగారంతోనూ, వెండి\nతోనూ, ఇనుముతోనూ, మూడు పురాలు\nనిర్మించి తారకుడి కొడుకులకు ఇచ్చాడు.\nఅవే త్రిపురాలు. వాటికి కామగమనం\nఉండేది. అవి ఆకాశంలో నిలిచి ఉండేవి.\nవాటిలో ఇళ్ళూ, చెట్లూ, చెరువులూ, ధన\nధాన్య సమృద్ధి ఉండేవి. బంగారంతో\nచేసిన పురంలో తారకాక్షుడూ, వెండి\nదానిలో కమలాక్షుడూ ఇనుపదానిలో\nవిద్యున్మాలీ నివాసాలు ఏర్పరచుకుని,\nవాటితో మూడు లోకాలూ స్వేచ్ఛగా తిరగ\nసాగారు.\n\nఈ త్రిపురాలను జయించటం\nఇంద్రుడు మొదలుగా గల దేవతలకు\nఏమాత్రం సాధ్యం కాలేదు. వాళ్ళు\nబ్రహ్మ వద్దకు వెళ్ళి \"త్రిపురాసురులు\nమమ్మల్ని చాలా బాధ పెట్టుతున్నారు.\nవాళ్ళ నగరాలు మా ఇళ్ళ మీద వాలి,\nవాటిని నేలమట్టం చేస్తున్నాయి.\" అని\nమొరపెట్టుకున్నారు.\n\n\"త్రిపురాసురులు తేలికగా చావరు.\nమనం శివుడి సలహా అడుగుదాం.\" అని\nబ్రహ్మ దేవతలను వెంట బెట్టుకుని శివుడి\nవద్దకు వెళ్ళాడు.\n\nశివుడు వారు వచ్చిన పని తెలిసి,\n“త్రిపురాసురులను నేను చంపను.\nకావలిస్తే నా తేజస్సు, సగం యిస్తాను,\nమీరే వాళ్ళను చంపండి,\" అన్నాడు.\n\nత్రిపురాసురులకు తాను ఇచ్చినవరాలు\nచెప్పి బ్రహ్మ, ‘“మా తేజస్సు కూడా తీసు\nకుని నువే వారిని చంపాలి.' అన్నాడు.\n\nరథం కాని రథమూ, విల్లు కాని విల్లూ,\nబాణం కాని బాణమూ కావలిసి ఉన్నది.\nఅందుచేత శివుడు భూమిని రథంగానూ,\nవేదాలను రథాశ్వాలుగానూ సూర్య\nచంద్రులను రథ చక్రాలుగానూ, మేరు\nవును విల్లుగానూ, ఆదిశేషుణ్ణి వింటి తాడు\nగానూ చేసుకుని, విష్ణుమూర్తిని నారాయణా\nస్త్రంగా ఉపయోగించి, త్రిపురాలను\nకొట్టాడు. ఆ మూడు పురాలూ బూడిద\nఅయి భూమి మీద రాలిపోయాయి.\n\nత్రిపురాసురులు నాశనం కాగా జలం\nధరు డనే మరొక రాక్షసుడు బయలుదేరి\nలోకాలను పీడించసాగాడు. జలంధరుడి\nఅసలు పేరు సూకరుడు. అతను హిరణ్య\nకశిపుడి పదవ కొడుకైన అగ్నిజిహ్వుడి\nకుమారుడు; బ్రహ్మను గురించి అతి\nఘోరమైన తపస్సు చేసి, దేవగణాల చేత\nగాని, రాక్షస గణాల చేతగాని, నాగులూ,\nమానవులూ మొదలైన వారిచేత గాని\nచావు లేకుండానూ, నీటి లోపల నివసించే\nలాగూనూ వరాలు పొంది, అష్టదిక్కు లూ\nగెలిచి దేవేంద్రుడు మొదలైనవారిని\nస్వర్గం నుంచి పారదోలి, స్వర్గాన్ని ఆక్ర\nమించుకుని మూడు లోకాలూ పాలించ\nసాగాడు.\n\nజలంధరుడికి ఓడి కైలాసం నుంచి\nశివుడూ, వైకుంఠం నుంచి విష్ణువూ పారి\nపోయి, ఇద్దరూ మానససరస్సులో దాక్కు\nన్నారు. అక్కడ వాళ్ళిద్దరూ కూడబలు\nక్కుని పరబ్రహ్మను గురించి తపస్సు\nచేయగా పరబ్రహ్మ స్వరూపుడు ప్రత్య\nక్షమై, విష్ణువుకు చక్రమూ శివుడికి\nత్రిశూలమూ ఇచ్చి. ‘\" మీరు ఒకరి ఆయు\nధాలు మరొకరు పుచ్చుకుని జలంధరుణ్ణి\nచంపండి.\" అని హెచ్చరించి అదృశ్యు\nడయిపోయాడు.\n\nశివ విష్ణువులు సంతోషించి, తమ\nఆయుధాలు మార్చుకుని, జలంధరుడి\nకోసం చూడసాగారు.",
            "book_page_end": 56
        },
        {
            "title": "ఆకతాయి పిశాచాలు",
            "book_page_start": 57,
            "pdf_page_start": 57,
            "pdf_page_end": 62,
            "author": "మాచిరాజు కామేశ్వరరావు",
            "genre": "హాస్యం",
            "moral": "ఆకతాయి పనులు, అల్లరి ఎక్కువైతే శుభకార్యాలు చెడిపోతాయి. అతితెలివి పనికిరాదు.",
            "keywords": [
                "ఆకతాయి",
                "పిశాచాలు",
                "పెళ్లి",
                "విసనకర్ర",
                "రూపం మార్చుకోవడం"
            ],
            "characters": [
                "అవతారం",
                "అవ్వ",
                "ఆదిలక్ష్మి",
                "ఆదిలక్ష్మి తల్లి",
                "మేనమామ",
                "పెళ్ళికొడుకు",
                "రెండు ఆడ పిశాచాలు",
                "ఆంజనేయులు"
            ],
            "locations": [
                "పట్నం",
                "కాలవగట్టు",
                "తాటితోపు",
                "మేనమామ ఇల్లు"
            ],
            "content": "పది రోజులపాటు పట్నంలో ఉద్యోగ\nప్రయత్నాలు చేసి, ఇంటికి తిరిగి వచ్చిన\nఅవతారంతో వాడి అవ్వ, \"ఏం, నాయనా!\nనా ఆరోగ్యం సరిలేదు. నేను ఎలానూ\nవెళ్ళలేను. రేపు తెల్లవారుజామునే మీ\nమేనమామ కూతురు ఆదిలక్ష్మి పెళ్ళి.\nఆ సంగతి మరిచావా?'' అన్నది.\n\nఅవ్వ మాటలు వింటూనే అవతారం\nఉలిక్కిపడ్డాడు. ఆదిలక్ష్మి అతడికంటె\nవయసులో ఒకటి, రెండేళ్ళు పెద్ద.\nచిన్నప్పుడు కలిసి ఆడుకున్నారు. ఆమె\nపెళ్ళి రోజు తను మరిచిపోవడం ఏమిటి!\n\"అవ్వా. నువ్వు గుర్తు చెయ్యకపోతే\nఎంత పొరబాటు జరిగేది. మామయ్య\nవాళ్ళ యింటికి యిప్పుడే బయలుదేరు\nతాను,\" అన్నాడు అవతారం.\n\n\"ఇప్పుడా? ఇంత రాత్రి వేళా!\"\nఅన్నది అవతారం అవ్వ ఆదుర్దాగా.\n\n\"చూడు. పేరుకు రాత్రేగాని, పుచ్చ\nపువ్వు లాంటి వెన్నెల. అలా కాలవగట్టు\nపట్టుకున్నానంటే, రెండు గంటల్లో\nమామయ్య ఇంట్లో వుంటాను,\" అంటూ\nఅవతారం బయలుదేరాడు.\n\nవాడు కాలవగట్టు మీద చకచకా\nనడుస్తూ, త్వరలోనే మేనమామ ఊరును\nసమీపించాడు. అక్కడ అవతారం కాలవ\nగట్టు దిగి, ఒక తాటితోపులో వున్న కాలి\nబాట వెంట ఊరు చేరాలి.\n\nఅవతారం తాటితోపులో ప్రవేశించి\nకొద్ది దూరం నడిచాడో లేదో, హఠాత్తుగా\nఒక చెట్టు వెనక నుంచి రెండు ఆడ\nపిశాచాలు ముందుకు వచ్చి, వాడి దారిని\nఅడ్డగించాయి.\n\nఅవతారం నిలువెల్లా వణికిపోసాగాడు.\nఅప్పుడు పిశాచాల్లో ఒకటి, ‘“నీ అవతారం\nచూస్తే, ఎవరైనా ధైర్యవంతుడి వనుకుం\nటారు! ఎందుకలా బాణం దెబ్బతిన్న\nకొంగలా రెపరెపలాడి పోతావు. ఎక్కడికి,\nనీ ప్రయాణం?'' అని అడిగింది.\n\n\"ఆదిలక్ష్మి పెళ్ళికి.\" అన్నాడు అవ\nతారం యింకా వణుకుతూనే.\n\nఆ మాట వింటూనే పిశాచాలు ముఖ\nముఖాలు చూసుకుని కేరింతలుకొడుతూ,\n''చూడూ, ఆదిలక్ష్మి పెళ్ళో, అనంతలక్ష్మి\nపెళ్ళో— ఏదైనా మా కొకటే. మేమూ\nవస్తాం,\" అన్నవి.\n\nఅప్పటికి అవతారం కాస్త స్థిమితపడి,\n''సంగతి తెలిశాక, మామయ్య నా చర్మం\nవలిచేస్తాడు. పెళ్ళికి పిశాచాలను వెంట\nపెట్టుకుపోవడమా !'' అన్నాడు.\n\n\"వెంటబెట్టుకు పోకపోతే, యిప్పుడే\nచర్మం వలిచేస్తాం. మరేమంటావిప్పుడు?\"\nఅని అడిగినై పిశాచాలు.\n\nఇక తప్పదనుకుని అవతారం, “ఇప్పుడే\nమీ చేత చర్మం వలిపించుకునేకంటే,\nతప్పనిసరైతే, ఆదిలక్ష్మి పెళ్ళి చూశాక\nమామయ్య చేత ఆ పని చేయించుకుం\n'టాను. మీరు కాస్త గుట్టుమట్టుగా నా వెంట\nరాలేరా ?\" అని అడిగాడు పిశాచాలను.\n\n‘“అదంతా మాకొదులు, ముందు నువ్వు\nకదులు !\" అన్నవి పిశాచాలు తృప్తిగా.\n\nఅవతారం నడకసాగించాడు. పిశా\nచాలు మరి కనిపించలేదు. అయితే, వాడు\nమేనమామ ఇంటిని సమీపిస్తూండగా పిశా\nచాలు రెండూ ముందే పెళ్ళి పందిరిని\nసమీపించి, మెడనిండు నగలతో, పట్టు\nచీరలతో ఇంట ప్రవేశించినై.\n\nఇది చూసి అవతారం భయంతో వణికి\nపోతూ, పెళ్ళిపందిరి దాటి వాకిట్లోకి\nరాగానే, అక్కడ వాడి మేనమామ ఎదురు\nపడి. \"ఏమిటలా గజగజలాడిపోతున్నావు?\nనేను పెళ్ళి పనుల హడావిడిలో వున్నాను.\nపోయి కాస్సేపు, ఆ పక్కగదిలో నడుం\nవాల్చు. తరవాత వైద్యుణ్ణి పిలిపిస్తాను,\"\nఅంటూ వెళ్ళిపోయాడు.\n\nఅవతారం గదిలోకి పోయి, ఒక\nమూలగా చాప మీద ముణగడ తీసుకుని\nపడుకున్నాడు. ఈ లోపల పిశాచాలు\nరెండూ తమ ఇష్టానుసారం అల్లరిపనులు\nప్రారంభించినై.\n\nఆడపెళ్ళివారు, మగపెళ్ళివారికి\nఎదురుగా వున్న మండువా ఇంటిని\nవిడిదిగా యిచ్చారు.\n\nపిశాచాల్లో ఒకటి పెళ్ళికొడుకు తల్లిగా\nరూపం మార్చుకుని, పెళ్ళికూతురు వున్న\nగదిలోకి వెళ్ళింది.\n\nకాబోయే వియ్యపురాలిని చూసి\nఆదిలక్ష్మి తల్లి, \"రా. వదినా, రా!\"\nఅంటూ ఆహ్వానించింది.\n\n\"నువ్వు యివ్వబోయే సారె ఏపాటి\nఘనంగా వున్నదో చూడాలని వచ్చాను\nవదినా !\" అన్నది పిశాచం.\n\nపక్కనే తాటాకుబుట్టల్లో వున్న\nలడ్లు, సున్ని ఉండలు, చలిమిడి, అరి\nశెలు — అన్నీ ఆదిలక్ష్మి తల్లి పిశాచానికి\nచూపించింది:\n\nపిశాచం చలిమిడి కొద్దిగా తీసుకుని\nనోట్లో వేసుకుని, \"ఈ దిక్కుమాలిన\nచలిమిడి, మీ అమ్మాయి రంగులాగే\nవున్నది. మరీ పాతబెల్లంతో గాని చేయించా\nవేమిటి ?\" అన్నది.\n\nఆ ప్రశ్నకు ఆదిలక్ష్మికీ, ఆమె తల్లికీ\nమనస్సు చివుక్కుమన్నది.\n\nతరవాత పిశాచం అరిశెలకూ, సున్ని\nఉండలక్కూడా బావోలేదంటూ పేర్లు\nపెట్టి, \"మరి రెండు బుట్టల్లో బూరెలూ,\nపులిహెూరా సర్దించు,\" అన్నది.\n\nఆదిలక్ష్మి తల్లి నిర్ఘాంతపోయి, ''వాటికి\nఅంత తొందరేం, వదినా! అవి మర్నాటికే\nపులుపెక్కిపోతాయిగదా,\" అన్నది.\n\n\"మా ఇంటి కోడళ్ళు. అలా పులు\nపెక్కినవీ, పాచిపోయినవీ తినడం\nఆనవాయితీ. ఈ లడ్లు పులుపుకంపు కొట్ట\nడానికి, పది రోజులు పడుతుంది. అప్పటి\nదాకా బూరెలూ, పులిహోూరా తింటుంది.\nమీ అమ్మాయి,\" అన్నది పిశాచం.\n\nగౌరీపూజకు సిద్ధమవుతున్న ఆది\nలక్ష్మికి ఆ మాటలు వినగానే, పెద్ద\nగరిటెతో కడుపులో దేవినట్టయింది. ఆమె\nచప్పున పెరట్లోకి పరిగెత్తి భళ్ళున వాంతి\nచేసుకున్నది.\n\nఆమె తల్లి హడావిడిపడుతూ కూతురి\nవెనకగా పెరట్లోకి వెళ్ళగానే, పిశాచం\nరూపం మార్చుకుని గదిలోంచి వెళ్ళి\nపోయింది.\n\nఆదిలక్ష్మి చన్నీళ్ళతో ముఖం కడు\nక్కుని, “నా కంఠంలో ప్రాణం వుండగా,\nయీ పెళ్ళి చేసుకోను!\" అన్నది తల్లితో.\n\nఆ మాటలకు ఆమె తల్లి కంగారుపడి\nపోయి, భర్తను వెతికేందుకు వీధి కేసి\nపరిగెత్తింది.\n\nఇక రెండో పిశాచం పెళ్ళికొడుకువాళ్ల\nవిడిది ఇంట్లోకి వెళ్ళింది. పనంతా ఆడ\nపెళ్ళివారిదే కావడంతో, మగ పెళ్ళి\nవారంతా కునికిపాట్లు పడుతున్నారు. పెళ్లి\nకొడుకు ఒక్కడూ మిద్దె మీద పడుకుని\nదోమల బాధతో సతమత మవుతున్నాడు.\n\nపిశాచం పెళ్ళికూతురిలా రూపం\nమార్చుకుని, ఒక విసనకర్రతో అతడి\nదగ్గిరకు వెళ్ళింది.\n\nపెళ్ళికొడుకు ఆశ్చర్యపడుతూ, ‘“ఇలా\nవచ్చావేమిటి? ఎవరైనా చూస్తే నవ్వరూ!''\nఅన్నాడు.\n\n\"ఆ మాత్రం నేనూ నవ్వగలను.\nఇక్కడ నువ్వు దోమలబాధ భరించ\nలేకుండా వున్నావని వచ్చాను. మా ఊరి\nదోమలు కందిరీగల్నే వెన్నంటి తరమ\nగలవు. వెధవదోమలు !'' అంటూ విశాచం\nవిసనకర్ర కాడతో పెళ్ళికొడుకు చేతి మీద\nబలంగా కొట్టింది.\n\nపెళ్ళికొడుకు అబ్బా అని వూరు\nకున్నాడు.\n\nఅయినా, పిశాచం అతణ్ణి వదలక, ఇక్ష\nడొక దోమా, అక్కడొక దోమా, అంటూ\nవిసనకర్రతో ఎడా పెడా కొట్టసాగింది.\n\nదానితో సహనం కోల్పోయిన పెళ్ళి\nకొడుకు, ‘“ఇక చాల్లే ఊరుకో!'' అంటూ\nపిశాచం చేతిలోని విసన క ర్ర ను\nలాక్కున్నాడు.\n\nపిశాచం కళ్ళనీళ్ళు తుడుచుకుంటు\nన్నట్టు నటిస్తూ, “దోమలను కొడుతూంటే\nతగిలిన చిన్న దెబ్బలకే, యింత కోపం\nతెచ్చుకున్నావు. రేపు పెళ్ళయాక నిజం\nగానే కొడితే మరెంత కోపం తెచ్చు\nకుంటావో !'' అన్నది.\n\n\"ఏమిటి! పెళ్ళయాక నన్ను కొడ\nతావా?'' అన్నాడు పెళ్ళికొడుకు నివ్వెర\nపోతూ.\n\n\"నీ వంట నచ్చకపోతే, మరి కొట్టక\nఏం చేస్తాను !'' అన్నది పిశాచం.\n\n“నేను వంట చేయాలా?'' అన్నాడు\nపెళ్ళికొడుకు కోపంగా.\n\n\"గిన్నెలు కడిగి ఊరుకుందామను\nకుంటున్నావా ? అదేం కుదరదు. ఇంటి\nముందు కళ్ళాపిచల్లడం, బట్టలు ఉత\nకడం- ఇంకా చిల్లరమల్లరపనులు చాలా\nచేయవలసి వుంటుంది,\" అన్నది\nపిశాచం.\n\nపెళ్ళికొడుకు లేచి నిలబడి, \"నీక్కా\nవలసింది భర్త కాదు; పాలేరు !'' అంటూ\nపరుగు పరుగున మిద్దె దిగి తల్లిదండ్రుల\nదగ్గిరకు పోయి, జరిగినదంతా చెప్పి,\n\"నేను ఛస్తే, ఆ పిశాచిని చేసుకోను!\"\nఅన్నాడు.\n\nక్షణాల మీద పెళ్ళికూతురూ. పెళ్ళి\nకొడుకూ కూడా యీ పెళ్ళికి ఒప్పుకోవడం\nలేదనే సంగతి నలుగురికీ తెలిసిపోయింది.\n\nఅటూ యిటూ వచ్చిన బంధువులు,\n“ఇదేమైనా బొమ్మలాట అనుకుంటున్నారా !\nఎందుకు చేసుకోరో చెప్పండి?\" అని\nరెండు పక్షాలవాళ్ళనూ నిలదీసి అడిగారు.\n\n\"పెళ్ళికొడుకు తల్లి పరమగయ్యాళి.\nఇంతకు కొంచెం సేపు ముందు వచ్చి,\nనానా మాటలూ అన్నది.\" అన్నారు ఆడ\nపెళ్ళివారు.\n\n\"భోజనాలు చేశాక, ఆడపెళ్ళివారిం\nటికి నేనెప్పుడు వెళ్ళాను!'' అంటూ పెళ్లి\nకొడుకు తల్లి నిర్ఘాంతపోయింది.\n\n\"పెళ్ళికూతురు లంఖిణి! పెళ్లయాక\nమొగుడిచేత అడ్డమైన చాకిరీ చేయిస్తానని\nయిప్పుడే చెప్పి వెళ్ళింది,\" అన్నారు\nమగ పెళ్ళివారు.\n\nఆ మాటలకు ఆదిలక్ష్మి ఆశ్చర్య\nపోయింది. ఆడా, మగా పెళ్ళివాళ్ళకు\nఒకరు చెప్పేది ఒకరికి అర్థం కాక గొడవ\nపడసాగారు. పిశాచాలు తాము ఆడిన\nనాటకం బాగా రక్తికట్టిందంటూ నవ్వుకో\nసాగాయి. ఇలా కొంతసేపు జరిగాక\nవిసిగిపోయిన ఆదిలక్ష్మితండ్రికి, అవతారం\nగుర్తుకువచ్చాడు.\n\nఆయన అవతారం వున్న గదిలోకి\nవచ్చి, వాడి ఒళ్ళంతా ముచ్చెమటలు\nపోసి వుండడం గమనించి, ‘“ఎవరైనా\nవెళ్ళి ఆంజనేయుల్ని తీసుకురండి !''\nఅంటూ పెద్దగా కేక పెట్టాడు.\nఆంజనేయులు\nఊళ్ళో పేరు\nమోసిన వైద్యుడు!\n\nఆంజనేయులు అన్న మాట వింటూనే,\nమెడబరువు నగలతో, పట్టుచీరలతో ధగ\nధగ మెరిసిపోతున్న పిశాచాలు రెండూ\nకెవ్వుమని అరిచి, నల్లపిల్లులుగా మారి\nచీకట్లోకి పారిపోయినై. అది చూసి పెళ్ళి\nవారిలో కొందరు ఆశ్చర్యపోయారు, మరి\nకొందరు పొట్టలు చెక్కలయ్యేలా నవ్వు\nకున్నారు.\n\nతరవాత అవతారం ద్వారా అందరికే\nజరిగినదేమిటో తెలిసింది. ఇంత గొడవకూ,\nఆకతాయి పిశాచాలు ఆడిన నాటకం\nకారణం అని అందరూ గ్రహించారు.\nఅనుకున్న ముహూర్తానికి ఆదిలక్ష్మి పెళ్ళి\nహాయిగా జరిగిపోయింది.",
            "book_page_end": 62
        }
    ],
    "statistics": {
        "total_stories": 13,
        "author_counts": {
            "చందమామ బృందం": 6,
            "ఎం.డి. సౌజన్య రచన (మూలం)": 1,
            "ఎన్. శివనాగేశ్వరరావు": 1,
            "జొన్నలగడ్డ రత్న": 1,
            "వసుంధర": 1,
            "సి. ఎస్. ఎ. షరీఫ్": 1,
            "అరేబియా కథ": 1,
            "మాచిరాజు కామేశ్వరరావు": 1
        },
        "genre_counts": {
            "పురాణగాథ": 1,
            "సాహస ధారావాహిక": 1,
            "బేతాళ కథ": 1,
            "నీతి కథ": 4,
            "జాతక కథ": 1,
            "పౌరాణిక చరిత్ర": 1,
            "అద్భుత కథ": 1,
            "హాస్యం": 2,
            "పౌరాణికం": 1
        }
    }
}