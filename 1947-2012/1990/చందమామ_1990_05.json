{
    "book_id": "చందమామ_1990_05",
    "stories": [
        {
            "title": "ఇంకిపోతూన్న మహాసముద్రం!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "ప్రకృతికి విరుద్ధమైన కార్యాలు చేసేటప్పుడు జాగ్రత్తగా ఉండాలి.",
            "keywords": [
                "ఆరల్ సముద్రం",
                "సోవియట్ రష్యా",
                "పర్యావరణం",
                "నదీజలాలు"
            ],
            "characters": [],
            "locations": [
                "ఆరల్ సముద్రం",
                "సోవియట్ రష్యా",
                "మధ్య ఆసియా"
            ],
            "content": "ప్రపంచంలోని పెద్ద సముద్రాలలో ఆరవదయిన ఒక మహాసముద్రం మరొక ఇరవై సంవత్సరాలలో అంటే — 2010 వ సం॥నాటికి పూర్తిగా ఇంకిపోతుందని ఎవరయినా అంటే నమ్మగలరా ? సమ్మినా నమ్మకపోయినా, ఇది నిజం! ఎందుకంటే, ఇప్పటికే సోవియట్ రష్యాలోని ఆరల్ సముద్రంలో మూడువంతుల జలాలు ఇంకి పోయాయి. ఈ సముద్రజలాలు ముప్ఫై సంవత్సరాలలో బురదగా, ఇసుకగా ఎలా మారిపోయాయి ?\nఈ సముద్రంలో ముఖ్యంగా ఆముదార్యా, సిరీర్యా అనే నదులు కలిసేవి. ఈ నదుల జలాలను పంటలకు ఉపయో గించుకోవాలన్న ఉద్దేశంతో, నదుల దిశను మళ్ళించి, మధ్య ఆసియాలోని ఎడారి భూములకు తీసుకుపోయారు. దీనివల్ల సము ద్రమే ఇంకిపోయే అపాయం రాగలదని అప్పుడు ఎవరూ ఊహించ లేకపోయారు! ఇప్పుడు ఆమధ్యఆసియా ప్రాంతమంతా ప్రత్తిపంటమీదే ఆధారపడి వుండడంవల్ల నదీజలాలను ఆపడానికి సాధ్యపడదు !\nప్రస్తుతం రష్యాలో ఏర్పడిన నూతన అభ్యుదయ నాయకత్వం, ప్రపంచ నిపుణుల సహాయంతోనైనా, ఆరల్ సముద్రం ఇంకిపోకుండా తగిన చర్యలు తీసుకోగలదని విశ్వసిస్తున్నాము.\nఇంకిపోతూన్న ఆరల్ సముద్రం ప్రపంచానికి ఒక హెచ్చరిక వంటిది. ప్రకృతికి విరుద్ధమైన కార్యాలకు పూనుకునేటప్పుడు మన మెంతో జాగ్రత్తగా వ్యవహరించాలి'!",
            "book_page_end": 7
        },
        {
            "title": "కాశ్మీరు సమస్య - నిజానిజాలు",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చరిత్ర / రాజకీయాలు",
            "moral": "మతప్రాతిపదికపై దేశాన్ని విభజించడం వలన తీవ్రమైన సమస్యలు ఎదురవుతాయి.",
            "keywords": [
                "కాశ్మీరు సమస్య",
                "పాకిస్థాన్",
                "మహమ్మదాలీ జిన్నా",
                "మహారాజా హరిసింగ్",
                "ఐక్యరాజ్యసమితి"
            ],
            "characters": [
                "కశ్యపముని",
                "మహమ్మదాలీ జిన్నా",
                "మహారాజా సర్ హరిసింగ్",
                "షేక్ అబ్దుల్లా"
            ],
            "locations": [
                "కాశ్మీరు",
                "భారతదేశం",
                "పాకిస్థాన్",
                "భరతవర్షం",
                "జమ్మూ"
            ],
            "content": "కశ్యపముని పేరు మీదుగానే (కశ్యప్ + మీర్) కాశ్మీరు ఏర్పడిందని మన పురా ణాలు పేర్కొంటున్నాయి.\nప్రాచీనకాలంలో భారతదేశం అనేక చిన్నచిన్న రాజ్యాలుగా వుండేది. వాటిని రాజులు పరిపాలించేవారు. అయినా ఆ రాజ్యాలన్నీ భారతదేశం (భరతవర్షం)లో అంతర్భాగాలుగానే భావించబడేవి !\nభారత స్వాతంత్ర్య పోరాట ఆఖరి సంవత్సరాలలో, మహమ్మదాలీ జిన్నా నాయకత్వంలోని ముస్లింలీగ్ — ముస్లిం లకు ప్రత్యేకంగా సర్వతంత్ర స్వతంత్ర దేశం కావాలని కోరింది. ఈ విషయంలో నాటి పాలకులయిన కొందరు ఆంగ్లే యులు. జిన్నాను పురికొల్పారన్న సంగతి అందరికీ తెలిసినదే. మత ప్రాతిపదికపై దేశాన్ని విభజించడం భావ్యం కాదని నాటి ముస్లిం నాయకులే పలువురు భావించారు. అయినా, జిన్నా పట్టుదల కారణంగా, భారతదేశం నుంచి పాకిస్థాన్ విభజన అనివార్యమయింది.\nఆనాడు జమ్మూ, కాశ్మీర్ను పరి పాలించిన మహారాజా సర్ హరిసింగ్, ఎటు చేరడమా అని ఆలోచిస్తున్నప్పుడే, పాకిస్థాన్, చాలామంది కొండజాతివారిని కాశ్మీర్ దురాక్రమణకు ఉసికొలిపింది. కాశ్మీర్ లో అధిక సంఖ్యాకులయిన ముస్లింల, నాయకుడయిన షేక్ అబ్దుల్లా సలహాప్రకారం, మహారాజా హరిసింగ్ కాశ్మీర్ను భారతదేశంతో కలపడానికి నిర్ణయించాడు. ఆ తరవాత భారత ప్రభుత్వం తన సేనలను పంపి, దురా క్రమణ దారులను తరుమగొట్టింది. అయితే, ఆసరికే, దురాక్రమణదారులు కాశ్మీర్ కొంత భూభాగాన్ని వశపరచు కున్నారు. భారతదేశం అప్పుడే స్వతంత్రం పొందడంవల్ల, దురాక్రమణ దారులను ఆక్రమిత ప్రాంతాలనుంచి తరుమ గొట్టడానికి రక్తపాతానికి దారి తీసే యుద్ధానికి సుముఖత చూపలేదు. ఈ విషయాన్ని, ఐక్య రాజ్య స మితి భద్రతాసమితి నిర్ణయానికి పంపింది!\nఈ ఆక్రమిత ప్రాంతానికి పాకిస్థాన్, 'ఆజాద్ కాశ్మీర్' అని పేరు పెట్టింది. కాశ్మీర్ ప్రజలలా కాకుండా, ఇక్కడి ప్రజలు పేదరికంతోనూ అవిద్యతోనూ నికృష్టజీవితాలు గడుపుతున్నారు !\nమత ప్రాతిపదికపై ఒక దేశాన్ని ఏర్పరచడం అర్థరహితమని తేలి పోయింది. బంగ్లాదేశ్ ప్రజలందరూ ముస్లింలే. అయినా, వాళ్ళు పాకిస్థాన్ నుంచి విడిపోయారు. పాకిస్థాన్కన్నా మనదేశంలోనే ఎక్కువమంది ముస్లింలు వున్నారు! అయినా, కొందరు ఈ ప్రత్యక్ష సత్యాన్ని చూడడం లేదు. ఇంకా కొంత మంది, కాశ్మీర్ ప్రజలలో లేనిపోని ఆశలు రేకెత్తిస్తూ, వ్యక్తుల అపహర ణలూ, హత్యలూ చేసే ఉగ్రవాదు లకూ, విచ్ఛిన్నకర శక్తులకూ శిక్షణ నిస్తూ, ప్రోత్సాహిస్తూ అరాచక పరి స్థి తులు సృష్టించడానికి శాయశక్తులా కృషి చేస్తున్నారు.\nఈ కారణంగా ఈనాడు కాశ్మీర్ తీవ్రమైన సమస్యలను ఎదుర్కోవలసి వస్తున్నది !",
            "book_page_end": 10
        },
        {
            "title": "ఇద్దరన్నదమ్ములు",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎస్. శివనాగేశ్వరరావు",
            "genre": "కల్పిత కథ",
            "moral": "అధికారము, బుద్ధిబలము ఉన్నప్పుడే నిజమైన ధర్మము నెరవేరుతుంది. స్వశక్తిపై నమ్మకం ముఖ్యం.",
            "keywords": [
                "కీర్తిసేనుడు",
                "విజయసేనుడు",
                "ఆదిత్యసేనుడు",
                "సహస్రాక్షుడు",
                "మంత్రపాలుడు"
            ],
            "characters": [
                "కీర్తిసేనుడు",
                "ప్రియంవద",
                "స్వయంప్రభ",
                "విజయసేనుడు",
                "ఆదిత్యసేనుడు",
                "సహస్రాక్షుడు",
                "మంత్రపాలుడు",
                "సేవకుడు"
            ],
            "locations": [
                "సుమపురి",
                "హిమగిరి"
            ],
            "content": "సుమపురి రాజు కీర్తిసేనుడు మహా వీరుడు. శాంతికాముడు. అతని ధర్మ పరిపాలనలో ప్రజలు ఏ లోటూ లేకుండా సుఖసంతోషాలతో కాలం గడిపారు. అతడి భార్య ప్రియంవదకు చాలా కాలంవరకూ సంతానం కలగలేదు. ఆమె ఎన్నో నోములూ, పూజలూ చేసింది. అయినా ఆమె కోరిక తీరలేదు.\nచివరకు రాణి బలవంతం మీద, కీర్తి సేనుడు, స్వయంప్రభ అనే ఒక కుమార్తెను వివాహం ఆడాడు. కొంతకాలం తర్వాత స్వయంప్రభ, ఒక మగబిడ్డను కన్నది. రాజు పరమానందం చెంది, ఆ బిడ్డకు విజయసేనుడని పేరు పెట్టాడు. అయితే, ఇది జరిగిన కొన్నాళ్ళకు పెద్ద రాణి ప్రియంవద కూడా ఒక మగపిల్లవాణ్ణి కన్నది. రాజు అతడికి ఆదిత్యసేనుడు అని నామకరణం చేశాడు.\nక్రమంగా విజయసేనుడూ, ఆదిత్య సేనుడూ పెరిగి పెద్దవారై, గురుకులం లోని రాజగురువు దగ్గర సకలవిద్యలూ అభ్యసించారు. ముఖ్యంగా క్షాత్రవిద్యలలో ఇరువురూ అద్వితీయమైన ప్రతిభను సాధించారు. విద్యాభ్యాసం ముగించుకుని వచ్చిన కుమారులను చూసి, రాజు కీర్తి సేనుడు చాలా గర్వపడ్డాడు.\nఅయితే, ఆసరికి బాగా వృద్ధుడై పోయిన కీర్తి సేనుడికి, ఒక సమస్య ఎదు రైంది. అదేమిటంటే- రాజ్యా చారం ప్రకారం పెద్ద భార్య కుమారుడికి పట్టాభి షేకం చేయాలి. కాని ఆమె కుమారుడైన ఆదిత్యసేనుడు, చిన్న భార్య కొడుకైన విజయసేనుడి కంటే వయసులో చిన్న వాడు!\nరాజు ఏమిచేయడమా అని తీవ్రాలోచ నలో వుండగా, పక్కనే వున్న హిమగిరి రాజు సహస్రాక్షుడు సుమపురి మీదికి దండెత్తాడు. సహస్రాక్షుడు అమిత బల శాలి. వృద్ధుడైన కీర్తిసేనుడు యుద్ధం చేయగల స్థితిలో లేడు. అతడి కుమారు లిద్దరూ శక్తిమంతులూ, శౌర్యంకలవారే కాని అనుభ వ శూ న్యులు. అటువంటి వారిని యుద్ధరంగానికి పంపడం మేలపు తుందా ?\nసహస్రాక్షుడి దాడిని గురించి తెలుసు కున్న విజయసేనుడూ, ఆదిత్యసేనుడూ, అతణ్ణి యుద్ధంలో ఓడించితమవీరత్వాన్ని చాటాలని ఉవ్విళ్ళూరారు.\nరాజు కీర్తి సేనుడు వాళ్ళతో, “నాయన లారా! మన శత్రువైన సహస్రాక్షుడు అమితబలశాలి. అతణ్ణి ఓడించడం అంత తేలికకాదు,'' అన్నాడు.\nఅందుకు విజయ సేనుడు, \"నాన్న గారూ, మీరు మాకు పిరికిమందు పోస్తు న్నారు !'' అన్నాడు.\n\"విజయమో, వీరస్వర్గమో తేల్చుకో నీయండి!'' అన్నాడు ఆదిత్యసేనుడు ఉత్సాహంగా.\nఅందుకు రాజు కీర్తిసేనుడు, \"కొన్ని సమస్యల్ని పరిష్కరించడానికి కండ బలం ఒక్కటే చాలదు. బుద్ధిబలం కూడా కావాలి. ఏం చేయాలో శాంతంగా ఆలోచిద్దాం,'' అన్నాడు.\nఆ సాయంత్రం కీర్తిసేనుడు, తన కుమారులతో యుద్ధవ్యూహం గురించి మాట్లాడుతూండగా, ఒక సేవకుడు వచ్చి \"మహారాజా, మంత్రపాలుడు అనే పండి తుడు, తమ దర్శనార్థం వచ్చాడు.\" అని చెప్పాడు.\nకీర్తి సేనుడు ఆయన్ని పంపవలసిందిగా సేవకుడికి ఆదేశించాడు. మంత్రపాలుడు వస్తూనే, విజయసేనుణ్ణి, ఆదిత్యసేనుణ్ణి ఒకసారి పరీక్షగా చూసి, \"విజయోస్తు !'' అని ఆశీర్వదించాడు.\nఆయన ఆశీర్వాదం విన్న రాజు కీర్తి సేనుడు, \"పండితోత్తమా! బలవంతుడైన శత్రువుతో యుద్ధం ఆసన్నమైన ఈ సమ యంలో, మీ ఆశీర్వచనం మాకెంతో ధైర్యం కలిగిస్తున్నది,\" అన్నాడు.\nఅప్పుడు మంత్రపాలుడు, “మహారాజా, నాకు శక్తిరూపిణి అనే మంత్రం తెలుసు. దాని సాయంతో ఒక వ్యక్తికి గల శక్తిని, మరొక వ్యక్తిలో ప్రవేశ పెట్టగలను. అందు వలన, ఆ రెండో వ్యక్తి అమితబలశాలి అవుతాడు. అయితే, ఆ విధంగా శక్తిని మరొకరిలో ప్రవేశ పెట్టడానికి, మొదటి వ్యక్తి అనుమతించాలి. అంతేకాక, ఆ ఇద్దరూ ర క్తసంబంధంకలవారై వుండాలి. కార్యం సాధించాక రెండో వ్యక్తిలో ప్రవేశపెట్టిన శక్తిని, మొదటి వ్యక్తికి తిరిగి యివ్వవచ్చు. అద్భుతమైన నా ఈ విద్య సాయంతో, మీకు యుద్ధంలో తప్పక విజయం సిద్ధించగలదు,\" అని చెప్పాడు.\nకీర్తి సేనుడు, మంత్రపాలుణ్ణి, \"పండి తోత్తమా! మీ అభిప్రాయం మరికొంత వివరంగా సెలవీయండి,\" అని కోరాడు.\nఅందుకు మంత్రపాలుడు. యుద్ధంలో నీ కుమారులిద్దరూ ఒకేసారి సహస్రాక్షుణ్ణి ఎదిరించిపోరడం క్షాత్రధర్మం అనిపించు కోదుగదా ! అయితే, ఎవరో ఒకరు అతడి మీద కత్తిదూసి జయించడం కల్ల. నా శక్తి రూపిణి, మంత్రసాయంతో, నీ యిద్దరు కుమారులలో ఒకరి శక్తికి మరొకరి శక్తిని కూడా కలిపితే, అతడు సహస్రాక్షుడితో పోరాడి విజయం సాధించగలదు. అప్పుడు అతడి శౌర్యాన్ని అందరూ అభినం దించడమేకాక, మీ రాజ్యప్రతిష్ఠ కూడా ఇనుమడిస్తుంది.\" అన్నాడు.\n“పండితోత్తమా ! మీ ఆలోచ న అత్యద్భుతంగా వున్నది. అలాగే చేద్దాం,\" అన్నాడు రాజు కీర్తిసేనుడు.\nఅయితే, అందుకు ఆదిత్య సేనుడు ఒప్పుకోక, \"ఈ చేయబోయేది మోసం అనిపించుకుంటుంది. వీరుడెన్నడూ మోసంతో గెలవాలని భావించడు. విజయ సేనుడి శక్తిని కూడా తీసుకుని సహస్రా క్షుణ్ణి జయించడం, నాకిష్టం లేదు. అలా చేయగా వచ్చే కీర్తిప్రతిష్ఠలు, నాకు సంతోషం కలిగించలేవు!\" అన్నాడు తీవ్రస్వరంతో.\nదానికి విజయ సేనుడు శాంతంగా \"ఆదిత్యా, నీ అభిప్రాయం పొరబాటు. మనం చేయబోయేది మోసమేమీ కాదు, రాజనీతి ! రాజ్యసంరక్షణ మన ప్రథమ బాధ్యత. అందుకు మనం ఏమి చేసినా ధర్మమే అవుతుంది,\" అన్నాడు.\n\"అయితే, విజయా ! తమ్ముడు తన శక్తి నివ్వడానికి అంగీకరిస్తే, ఒంటరిగా సహస్రాక్షుడితో యుద్ధం చేయడానికి నువ్వు సిద్ధమేనా?\" అని రాజు కీర్తిసేనుడు అడిగాడు.\nవిజయసేనుడు సరే అన్న మీదట. ఆదిత్య సేనుడు, “వీరుడు ప్రాణత్యాగాని కైనా వెనుదీయడుగాని, శక్తిహీనుడుగా మారడానికి సమ్మతించడు. సహస్రాక్షుణ్ణి ఓడించడానికి, ఇంకేదైనా ఉపాయం ఆలోచిద్దాం,'' అన్నాడు.\nతండ్రీకొడుకుల సంభాషణ వింటున్న మంత్రపాలుడు కల్పించుకుని, \"వాదోప వాదాలకు ఇది సమయం కాదు. ఒక పని చేయండి. మీలో ఒకరు మీ శక్తిని, మీ తండ్రిగారికి యివ్వండి. ఆయనే శత్రువుతో యుద్ధం చేసి విజయం సాధిస్తాడు.'' అన్నాడు.\nవిజయసేనుడు అందుకు కూడా, తన సమ్మతిని తెలియజేశాడు. అయితే, ఆదిత్య సేనుడు ఆ పద్ధతికి అంగీకరించక, తన శక్తిని విజయసేనుడి కివ్వడానికీ, అతన్నే యుద్ధరంగానికి పంపడానికీ సమ్మతించాడు. కాని ఇందు కు ముందుగా ఒకసారి ఏకాంతంలో, మంత్ర పాలుడితో మాట్లాడాలని కోరాడు.\nమంత్రపాలుడు, ఆదిత్య సేనుడితో ఏకాంతంగా మాట్లాడిన తర్వాత, తన మంత్రప్రభావంతో ఆదిత్యసేనుడి శక్తిని, విజయసేనుడిలో ప్రవేశ పెట్టాడు.\nతర్వాత విజయసేనుడు సైనికబలంతో యుద్ధరంగానికి వెళ్ళి, సహస్రాక్షుడితో ద్వంద్వయుద్ధం చేసి ఘనవిజయం సాధించాడు.\nవిజయసేనుడు నగరానికి రాగానే, రాజు కీర్తిసేనుడు అతడిలో ప్రవేశ పెట్టిన శక్తిని, తిరిగి ఆదిత్య సేనుడి పరం చేసేం దుకు, మంత్రపాలుడి కోసం కబురు పంపాడు. అయితే, అతడి జాడ తెలియ లేదు.\nకీర్తిసేనుడు బాగా ఆలోచించి, ఆదిత్య సేనుడికి రాజ్యాభిషేకం చేయాలని నిర్ణయించాడు. ఈ సంగతి విన్న విజయ సేనుడు, తండ్రితో, \"నాన్నా, శత్రువుతో ఒంటరిగా పోరాడి విజయం సాధించిన వాణ్ణి, నేను. అందువల్ల నన్ను కాదని తమ్ముడికి పట్టాభిషేకం చేయబూనడం ధర్మం అనిపించుకోదు. పైగా ఆదిత్య సేను డిప్పుడు శక్తిహీనుడు. అయినా, అతడికే రాజ్యం కట్టబెట్టాలనుకుంటే మా ఇద్దరి మధ్యా కత్తియుద్ధం ఏర్పాటు చెయ్యండి. గెలిచినవాడు రాజవుతాడు,\" అన్నాడు.\nవిజయసేనుడికీ, ఆదిత్యసేనుడికీ మధ్యకత్తియుద్ధం ఏర్పాటుచేయబడింది. అందులో ఆదిత్య సేనుడు మెరుపువేగంతో కత్తితిప్పుతూ, అందరూ ఆశ్చర్యపడే విధంగా, విజయసేనుడి చేతిలోని కత్తి దూరంగా పోయి పడేలా కొట్టాడు.\nశక్తిహీనుడైన ఆదిత్యసేనుడు, తననెలా అంతసులభంగా ఓడించగలిగాడో అర్థం కాక ఒక్కక్షణం నిశ్చేష్టుడైన విజయ సేనుడు, తన ఓటమిని అంగీకరించి, ఆదిత్యసేనుడు సుమపురి రాజు కావడానికి సమ్మతించాడు.\nఆదిత్య సేనుడి పట్టాభిషేకం జరిగాక, ఒకనాడు కీర్తి సేనుడి చిన్న భార్య స్వయం ప్రభ. భర్తను, \"మీరు నా కుమారుడైన విజయసేనుణ్ణి కాక ఆదిత్య సేనుణ్ణి రాజుగా చేశారన్న అసూయ, నాకు ఏ కోశానా లేదు. శత్రువైన సహస్రాక్షుణ్ణి ఓడించి రాజ్యాన్ని రక్షించవలసిన క్లిష్ట సమయంలో కూడా, ఆదిత్యసేనుడు తన శక్తిని విజయ సేనుడికివ్వడానికి ఒక మాత్రాన ఒప్పుకోలేదు. కానీనాకుమారుడు విజయసేనుడు అన్నిటికీ తన సంసిద్ధతను తెలియబరిచాడు. ఇంకొక విషయం ఏమంటే మంత్రపాలుడు తన శక్తి రూపిణి మంత్రంతో, ఆదిత్యసేనుడి శక్తిని విజయ సేనుడిలో ప్రవేశపెట్టాడు గదా? అయినా, అతడు విజయసేనుణ్ణి సునాయాసంగా కత్తియుద్ధంలో ఎలా ఓడించగలిగాడు?\" అని అడిగింది.\nఅందుకు కీర్తిసేనుడు చిరునవ్వు నవ్వి, “వీరుడెన్నడూ స్వశక్తినే నమ్ముకో వాలిగాని, మంత్రశక్తులను కాదు. ఎందు కంటే, ప్రతిసారీ మంత్రశక్తుల్లో సిద్ధులైన వారు, మనకు సాయం చేస్తామంటూ రారు. అందుకే ఆదిత్యసేనుడు, శత్రు వును ఓడించేందుకు మరేదైనా ఆలోచన చేద్దామన్నాడు. కాని, అతడు ఒకసారి తన శక్తిని అన్న కిచ్చేందుకు అంగీకరిం చాక —వివేకి కనక అతడి కొక అను మానం కలిగింది. అందుకే ముందుగా మంత్రపాలుడితో ఏకాంతంగా మాట్లాడా లన్నాడు,\" అంటూ ఇంకా ఏమో చెప్ప బోయాడు.\nకాని స్వయంప్రభ, భర్త మాటలకు అడ్డుతగిలి, \"మంత్రపాలుడేమయినట్టు? ఆదిత్యసేనుడికి కలిగిన అనుమానం ఏమిటి?\" అని అడిగింది.\n\"యుద్ధంలో విజయం సాధించాక, విజయసేనుడి బుద్ధి వక్రించవచ్చనేదే, ఆదిత్య సేనుడి అనుమానం. అందుకే, ముందుగా అతడు మంత్రపాలుడితో ఏకాంతానమాట్లాడి, యుద్ధానంతరం తన శక్తిని తానే స్వయంగా తిరిగి తెచ్చుకునేం దుకు అవసరం అయిన మంత్రాన్ని తెలుసుకుని వుంటాడు. ఈ సంగతి తెలిస్తే, విజయసేనుడు ఆగ్రహంతో అతడి మీద పగబట్టి, ఏ హత్యాప్రయత్నమో చేయవచ్చు. అందుకే, మంత్రపాలుడు ఎవరికీ చెప్పకుండా రహస్యంగా నగరం వదిలిపోయాడు,\" అన్నాడు కీర్తి సేనుడు.",
            "book_page_end": 16
        },
        {
            "title": "బందిపోటు యువరాజు",
            "book_page_start": 17,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "ధారావాహిక కథ",
            "moral": "దేశ రక్షణ, ప్రజల బాధ్యతకు ప్రాధాన్యత ఇవ్వాలి.",
            "keywords": [
                "వీరసింహుడు",
                "సత్యసేనుడు",
                "వసంతుడు",
                "సుమేధరాజ్యం",
                "యుద్ధ ఖైదీలు"
            ],
            "characters": [
                "సత్యసేనుడు",
                "వీరసింహుడు",
                "కపాలకంఠుడు",
                "వసంతుడు",
                "మంత్రి",
                "వృద్ధమంత్రి",
                "శాంతిదేవుడు"
            ],
            "locations": [
                "అమృతపురి",
                "నుమతీనది",
                "శాంతిపురం",
                "సుమేధరాజ్యం"
            ],
            "content": "[సత్యసేనుడు పరిపాలించే అమృతపురి మీదికి దాడి జరపడానికి వీరసింహుడు రహస్య పథకం వేశాడు. ఈ వార్త తెలిసిన రాజు సత్యసేనుడు, వీరసింహుడితో సంధికుదుర్చుకోమని తనమంత్రిని కోరాడు. అయితే, వీరసింహుడి సేనలు పడవలపై నుమతీనదిని దాటుతున్నప్పుడు, హఠాత్తుగా వెల్లువ రావడంతో, సేనలు ప్రవాహంలో కొట్టుకుపోయాయి. తరవాత—]\nహఠాత్తుగా జరిగిన ఈ ఘోరదుర్ఘటనకు దిగ్భ్రాంతి చెందిన వీరసింహుడు నది గట్టున శిలలా నిలబడిపోయాడు. కొత్త సేనాధిపతి కపాలకంఠుడు భయంతో నోరు తెరవలేకపోయాడు. చావు తప్పించు కున్న కొందరు దళనాయకులు మాత్రం, ప్రవాహంలో కొట్టుకుపోతూన్న ఆయుధ సామగ్రిని కొంత గట్టు మీదికి చేర్చారు. కాని, చాలవరకు ఆయుధాలు వెల్లువ పాలయ్యాయి. కొన్ని ఆయుధాలను, నదికి ఆవలిగట్టున వున్న అమృతపురి సైని కులుగట్టుకుచేర్చారు. ప్రవాహంలో కొట్టుకు పోతూన్నవీరసింహుడి సైనికులు కొందరిని అమృతపురి సైనికులు గట్టుకు లాగి ప్రాణాలురక్షించారు. వారినందరినీ యుద్ధ ఖైదీలుగా చెరసాలలలో బంధించారు.\nమరునాడు రాజు సత్యసేనుడు, అధి కారులను సమావేశపరచి, \"శత్రు సైని కుల నుంచి సాధించిన ఆయుధాలన్ని టినీ సిద్ధం చేసుకోండి, ఇకమీదట మనకు ఎవరి సానుభూతీ అవసరం లేదు. మన సైనికబలం స్వల్పమైనదే. కాని ఈ ప్రవాహంతో, వీరసింహుడి సైన్యం మనకన్నా బలహీనమైపోయింది. అయితే, ఆ దుర్మార్గుడు సైన్యాన్ని బలపరచుకుని మళ్ళీ మనపై దాడి జరిపితే ఎదుర్కోవ డానికి సిద్ధంగా ఉండాలి. పట్టుబడిన వీరసింహుడి సైనికులను వెంటనే విడిచిపెట్టండి.\" అని ఆజ్ఞాపించాడు.\nఆ రోజురాత్రి మంత్రి, సేనాధిపతీ, ఇద్దరు దళనాయకులూ రాజు సత్యసేనుణ్ణి ర హ స్యంగా కలుసుకున్నారు. అప్పుడు సేనాధిపతి రాజుతో, \"ప్రభూ, నదీ ప్రవాహం నుంచి మన సైనికుల చే రక్షింపబడిన వీరసింహుడి సైనికులు చాలామంది, శాంతిపురానికి తిరిగి వెళ్ళ డానికి ఇష్టపడడం లేదు. ప్రభువులు అనుమతిస్తే మన సైన్యంలో చేరడానికి సిద్ధంగా వున్నారు!'' అన్నాడు.\nరాజు ఒక్కక్షణం ఆలోచించి, \"వీర సింహుడు సుమేధరాజ్య సింహాసనాన్ని ఆక్రమించినప్పుడు దురదృష్టవశాత్తు నేను అనారోగ్యం పాలయ్యాను. నా అల్లుడూ, కూతురూ, మనమడూ ఏమయ్యా రో తెలియదు. వాళ్ళను గురించిన వివరాలు రాబట్టాలి. పైగా ఎక్కువ జననష్టం కలిగించే యుద్ధం చేయాలన్నది మన అభిమతం కాదు. కాని, దుర్మార్గుడయిన వీర సింహుడు, అమాయకులైన సుమేధ ప్రజ లకు యుద్ధానికి మించిన కష్టాలు కలిగి స్తున్నప్పుడు వాటిని అరిక ట్టే బాధ్యత మన కున్నది. కాబట్టి, మన పక్షం చేరాలని ఇష్టపడే వీరసింహుడి సైనికులను పరి శోధించి, మన సైన్యంలో చేర్చుకోండి.\" అన్నాడు.\nతరవాత మంత్రి, \"ప్రభూ మరొక శుభవార్త! శాంతిదేవ మహా రాజు గారి వృద్ధమంత్రి, వీరసింహుడు చేసిన హత్యా ప్రయత్నం నుంచి తప్పించుకున్నాడు. ఇప్పుడాయన మన రాజ్యంలోనేవున్నాడు!\" అన్నాడు.\n\"అలాగా! వృద్ధమంత్రి సుగుణ కి శీలుడూ, వివేక సంపన్నుడూ అన్న విషయం మనమెరిగినదే. అయినా, హంత కుల బారినుంచి తప్పించుకోగలిగినంత వీరు డన్న విషయం తెలియదు ! \" అన్నాడు రాజు.\n\"వృద్ధమంత్రి అంతటి సాహసం చేయ లేదు ప్రభూ ! సమయానికి ఒక ముసుగు వీరుడు గుర్రంపై వచ్చి, వీరసింహుడు నియోగించిన హంతకులను తృటిలో హత మార్చి, వృద్ధమంత్రిని రక్షించి మన రాజ్యానికి పంపాడు. వృద్ధమంత్రి అభి ప్రాయం ప్రకారం, ఆ ముసుగు వీరుడు మరెవరో కాదు....\" అని ఇంకేదో చెప్ప బోయాడు మంత్రి.\nఅంతలో రాజు ఉత్సాహంతో లేచి పాన్పుపై కూర్చుంటూ, \"ఎవరా ముసుగు వీరుడు? శాంతిదేవుడేనా? వెంటనే వృద్ధ మంత్రిని రప్పించు. ఆయనతో మాట్లా డాలి!'' అన్నాడు.\n\"అలాగే రప్పిస్తాను ప్రభూ. ఇంకొక విషయం కూడా వినండి. వృద్ధమంత్రిని రక్షించిన ఆ ముసుగువీరుడే, సుమేధరాజ్య పౌరుడయిన వసంతుడనే యువకుణ్ణి కూడా వీరసింహుడు విధించిన మరణ శిక్ష నుంచి రక్షించాడు. వసంతుడికి రాజు శాంతిదేవుడిపట్ల అభిమానమూ అపార గౌరవాదరాలూ వున్నాయి. వీరసింహుడి దుష్టపాలనను అంతమొందించాలన్న పట్టుదలతో, మారు వేషాలతో తిరుగుతూ సుమేధ రాజ్యంలోని యువకులందరినీ తన పక్షానికి తిప్పుకుంటున్నాడు. వసం తుడే వీరసింహుడి దాడి గురించి మనకు ముందే తెలియజేశాడు, అతనిపట్ల మనం ఎలా వ్యవహరించాలో తెలియడం లేదు,” అన్నాడు మంత్రి.\nరాజు మళ్ళీ కొంతసేపు మౌనంగా ఆలోచించి, \"వీరసింహుడు, రాజకుటుం బాన్ని సమూలంగా నాశనం చేయడానికి పూనుకున్నా, మనం సుమేధ రాజ్య వ్యవ హారాలలో ఎలాంటి జోక్యమూ కల్పించుకో లేదు. అయినా, ఆ విశ్వాసఘాతకుడు మనమీదికి దండెత్తడానికి వెనుకాడలేదు! అందువల్ల ఆ దుర్మార్గుడి పాలనకు ఎదురుదిరిగే వసంతుడికీ, అతని అను చరులకూ తోడ్పడి ప్రోత్సహించడం మన కర్తవ్యం. ఎలా ప్రోత్సహించాలో మీకు తెలుసు కదా!'' అన్నాడు.\n\"ఈ క్షణంనుంచి మీ ఆజ్ఞానుసారం నడుచుకుంటాను,'' అని రాజుకు నమస్క రించి, మంత్రి, సేనాధిపతి దళనాయకు లతో కలిసి బయలుదేరాడు.\nనదీతీరం నుంచి విషాదంతో రాజ ప్రాసాదం చేరిన వీరసింహుడు, సేనాధి పతి కపాలకంఠుణ్ణి పిలిపించి, “అయినా, వెల్లువ రావచ్చునని మనల్ని ముందుగా ఎవరూ హెచ్చరించలేదెందుకు?'' అని అడిగాడు.\n“ఈ రుతువులో వెల్లువరావడం అనేది చాలా అరుదైన విషయం ప్రభూ. అందు వల్ల ఈ అపాయాన్ని ఎవరూ ఊహించ లేక పోయారు. ఇంతెందుకు? మన ఆస్థాన జ్యోతిష్కుడే, అది అద్భుతమైన ముహూర్తమని దండయాత్రకు కాల నిర్ణయం చేశాడు!\" అన్నాడు కపాల కంఠుడు.\n\"ఆ దుర్మార్గుణ్ణి వెంటనే హత మార్చు!\" అన్నాడు వీరసింహుడు.\n\"అతడు కనిపించడం లేదు ప్రభూ. సైన్యం నదీతీరానికి చేరినప్పుడు జ్యోతిష్కుడు సైన్యం వెనకే వున్నాడు. ఆ తరవాత నదీప్రవాహంలో కొట్టుకు పోయాడో, లేక ప్రాణాలతో తప్పించుకుని అమృతపురికి పారిపోయాడో తెలియడం లేదు ప్రభూ!\" అన్నాడు కపాలకంఠుడు.\n\"అమృతపురి ! అమృతపురి ! అది మనపాలిటి యమపురిలా దాపురించేలా వున్నది !'' అని అరిచాడు వీరసింహుడు ఆగ్రహావేశంతో .",
            "book_page_end": 20
        },
        {
            "title": "కళ-వ్యాపారం",
            "book_page_start": 25,
            "pdf_page_start": 25,
            "pdf_page_end": 29,
            "author": "డా|| తాటిచెర్ల గురురామప్రసాద్ రచన",
            "genre": "బేతాళ కథ",
            "moral": "నిజమైన కళాకారుడు ధనం లేదా అధికారం కంటే తన కళను గౌరవించి, దానిని విస్తరించడానికి ప్రయత్నించేవారిని కోరుకుంటాడు.",
            "keywords": [
                "పద్మనాభుడు",
                "శిల్పకళ",
                "చక్రవర్తి",
                "బలభద్రుడు",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "పద్మనాభుడు",
                "గ్రామాధికారి",
                "జమీందారు",
                "సామంతరాజు",
                "చక్రవర్తి",
                "బలభద్రుడు"
            ],
            "locations": [
                "రాజధాని",
                "శ్మశానం",
                "గ్రామం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు, \"రాజా, నువ్వు ఏమికోరి, అర్ధరాత్రివేళ భయం కరమైన ఈ శ్మశానంలో ఇక్కట్లపాలవు తున్నావో, నాకు తెలియదు. కాని, కోరనది ప్రాప్తించేవేళ, చేజేతులా దాన్ని వదులు కునేవారు కొందరుంటారు. నువ్వు ఆ కోవకు చెందిన వ్యక్తివేమో అన్న అను మానం కలుగుతున్నది. ఏది ఏమైనా, నీకు శ్రమతెలియకుండా వుండేందుకు పద్మనాభుడనే అతడి కథ చెబుతాను, విను,\" అంటూ ఇలా చెప్పసాగాడు:\nఒకానొకప్పుడు ఒక చిన్న గ్రామంలో పద్మనాభుడనే గొప్ప శిల్పి వుండేవాడు. ఎవరో చెప్పిన సలహా విని, అతడు రాజును దర్శించేందుకు రాజధానికి వెళ్ళాడు. అయితే, ఎన్ని ప్రయత్నాలు చేసినా రాజ దర్శనం లభించకపోయేసరికి విసిగిపోయి, తిరిగి తన స్వగ్రామం చేరాడు.\nపద్మనాభుడు తయారు చేసే. అంద మైన శిల్పాలను ప్రశంసించగల సౌందర్య పిపాసిగాని, వాటిని కొనగల ఆర్థికస్థోమతు వున్న వ్యక్తిగాని. ఆ గ్రామంలో లేడు. అందువల్ల, పద్మ నాభుడు దారిద్ర్య బాధతో కుంగిపోతూ, ఇంతకన్న మరణం మేలనుకుంటూండేవాడు.\nఇలాంటి స్థితిలో, చాలా దూరంలో వున్న ఒక గ్రామాధికారి నుంచి అతడికి సిలుపు వచ్చింది. ఆయన పద్మనాభుడితో, \"నువ్వు శిల్పాలు చెక్కే వృత్తిలో వున్నా పని, ఈ మధ్యనే తెలియవచ్చింది. నీకు నెలకు యాభైవరహాలు జీతం యిస్తాను. నీకు చేతనైన శిల్పాలు చెక్కి. నాకు యిస్తూవుండు,\" అన్నాడు.\nఇందుకు పద్మనాభుడు పెద్దగా నవ్వి, సరేనన్నాడు. అప్పటి నుంచి అతడు పగలనక, రాత్రనక ఏదో ఆలోచిస్తూ, ఏవేవో శిల్పాలు చెక్కసాగాడు. గ్రామాధి కారి వాటిని చుట్టుపక్కల గ్రామాల్లో వున్న ధనికులకు అమ్మి, మంచి లాభాలు గడించేవాడు.\nఇలా కొంతకాలం జరిగాక, పద్మ నాభుడు చెక్కిన శిల్పాలలో కొన్నిటిని, ఒక జమీందారు చూడడం జరిగింది. ఆయన, అతణ్ణి గురించి విచారించి, కబురుపంపి పిలిపించి, \"పద్మనాభా, నీకు ఒక గ్రామాధికారి నెలకు యాభై వరహాల జీతం యిస్తూ, నువ్వు చెక్కిన శిల్పాలన్నీ సొంతం చేసుకుని, నిన్ను నిలువుదోపిడీ చేస్తున్నాడని విన్నాను. ఇది సహించరాని దురన్యాయం. నేను, నీకు నెలకు వంద వరహా లిస్తాను. నువ్వు తయారుచేసే శిల్పాలన్నీ నాకు పంపు తూండు.'\" అన్నాడు.\nఇందుకు పద్మనాభుడు చిన్నగా నవ్వి, సరేనన్నాడు. అతడు ఏనాడూ సరిగా తిండి తినేవాడు కాదు. ఒక్కొక్కసారి నిద్రపోతూ హఠాత్తుగా మేలుకుని, ఏవేవో ఆలోచిస్తూ శిల్పాలు చెక్కుతూండేవాడు. వాటిని జమీందారు దూరంగా వున్న పట్టణంలో అమ్మించి, విపరీతంగా ధనం కూడబెట్ట సాగాడు.\nఒకనాడు, ఆ ప్రాంతాలకు పరిపాలకు డైన సామంతరాజు, పట్టణంలో పద్మ నాభుడి శిల్పాలు చూడడం జరిగింది. ఆయన సంగతి సందర్భాలు తెలుసుకుని, పద్మనాభుడికి కబురు పంపాడు.\nపద్మ నాభుడితో, సామంత రాజు, \"నువ్వు చెక్కిన శిల్పాలు చూశాను. ఇకనుంచి నా కొలువులో వుండు. నీకు నెలకు వెయ్యి వరహాలిస్తాను,\" అన్నాడు.\nపద్మనాభుడు మౌనంగా నవ్వి. సరే నన్నాడు. అతడి ఉలి స్పర్శసోకితేచాలు, ఎలాంటి కఠిన పాషాణమైనా, సజీవ మూర్తిగా మారిపోయేది. సామంతరాజు వాటిని, తనతోటి సామంతరాజులకు కానుకలుగా పంపి, వాళ్ళతో స్నేహాలూ, ఒప్పందాలూ చేసుకోసాగాడు.\nఒకసారి సామంతరాజు కప్పంతోపాటు, చక్రవర్తికి పద్మనాభుడి శిల్పాలు కొన్ని బహూకరించాడు. ఆ శిల్పకాళానైపుణ్యా నికి అచ్చెరువుచెంది, చక్రవర్తి పద్మనాభు డిని తీసుకురావలసిందిగా బోయీలతో బంగారుపల్లకీని పంపాడు.\nసరిగ్గా అదే సమయంలో బలభద్రు డనే పేదయువకు డొకడు, పద్మనాభుణ్ణి చూడవచ్చి అతడి పాదాలు తాకి, \"మహాత్మా, నాకు శిల్పకళలో కొద్దిపాటి పరిచయం వున్నది. మీకు ఎంతోకాలంగా ఏకలవ్య శిష్యత్వం చేస్తున్నాను. గురువు లేని విద్య గుడ్డివిద్య అంటారు, పెద్దలు. మీకు శిష్యుడిగా వుండి. శిల్పకళలో అమోఘమైన ప్రావీణ్యాన్ని సంపాదించా లని, నా ఆశ. నన్ను మీ శిష్యులుగా అను గ్రహించండి !'' అని ప్రాధేయపడ్డాడు.\nపద్మనాభుడు అప్పటికి బలభద్రుడితో ఏమీ అనకుండా, రాజధానికి వెళ్ళాడు.\nచక్రవర్తి అతణ్ణి నిండుకొలువులో, “నీ అంత మహాశిల్పిని. ఇంతవరకూ నేను చూడలేదు. నిన్ను మా ఆస్థానశిల్పిగా నియమిస్తున్నాను,\" అన్నాడు.\nఅందుకు పద్మనాభుడు, “క్షమించండి, ప్రభూ! నేను మా గ్రామానికి తిరిగి వెళ్ళి శేషజీవితాన్ని ప్రశాంతంగా గడపా లనుకుంటున్నాను,\" అన్నాడు.\nఅతడి జవాబుకు, సభలో వున్నవారను కున్నట్టు చక్రవర్తి కోపగించుకోక, \"అలాగే చెయ్యి కాని, నిన్నింతదూరం రప్పించి, ఉత్తచేతులతో పంపడం నాకిష్టం లేదు!\" అంటూ అతడికి పెద్ద మొత్తంలో ధనం ఇచ్చి. సగౌరవంగా సాగనంపాడు.\nపద్మనాభుడు, ఆ ధనం తో తన గ్రామంలో శిల్పకళా శిక్షణాలయాన్ని ప్రారంభించి, బలభద్రుణ్ణి తొలి శిష్యు డుగా చేర్చుకున్నాడు.\nబేతాళుడు ఈ కథ చెప్పి, \"రాజా, ఏరు దాటాక తెప్పతగలబెట్టినట్టు, పద్మ నాభుడు గ్రామాధికారి నుంచి, సామంత రాజు వర కూ తన యజమానులను మార్చడం, ఆశబోతుతనం కాదా? మొదట రాజధానికి వెళ్ళి, ఎంత ప్రయత్నించినా చక్రవర్తి దర్శనం లభించక, వెనుదిరిగిన పద్మనాభుడు, ఆ తరవాత అదృష్టవశాత్తూ లభించిన ఆస్థాన శిల్పాచార్యుని పదవిని ఎందుకు తిరస్కరించాడు? పూర్వం జరిగిన అవమానాన్ని మరిచిపోలేని అహం కారమా ? లేక ఆస్థాన శిల్పి పదవి విలువ తెలియని మూర్ఖత్వమా ? ఈ సందే హాలకు సమాధానం తెలిసి కూడా చెప్పక పోయావో, నీ తల పగిలిపోతుంది,\" అన్నాడు.\nదానికి విక్రమార్కుడు, \"పద్మనాభుడు ఆశబోతుకాదు. అహంకారికాదు. అవివేకీ, మూర్ఖుడూ అసలేకాదు. కీర్తికాంక్ష, ధన దాహం అతడికి ఏకోశానా లేవు. గ్రామాధి కారి నుంచి, చక్రవర్తి దాకా అతడు వెళ్ళింది, తన కళను ఎవరైనా కళాత్మక దృష్టితో గౌరవిస్తారేమో అన్న ఆశతో. కాని, ప్రతి ఒక్కరూ తమ స్థాయికి తగినట్టు, అతడి కళతో వ్యాపారం చేసిన వాళ్ళే. చక్రవర్తిది మామూలు వ్యాపార ధోరణి కాకపోవచ్చు. అయినా, ఆయన కూడా పద్మనాభుడు ఆర్థికంగా స్థిరపడిన తర్వాతే, సాంఘికంగా పరపతి సంపా దించుకున్నాకే గుర్తించాడు. కళాకారుడికి నిజమైన సన్మానం, తోటి కళాకారుడు తనను అనుకరించాలని ప్రయత్నించ డమే! ఈ విషయం బలభద్రుడి మాటల్లో బహిర్గతమైంది. అలాంటివారిని సమర్థు లైన కళాకారులుగా తయారు చేయాలనే ఉద్దేశంతోనే, అతడు ఆ తరవాత శిల్ప కళావిద్యాలయాన్ని స్థాపించాడు.\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం) [ఆధారం: డా|| తాటిచెర్ల గురురామప్రసాద్ రచన]",
            "book_page_end": 29
        },
        {
            "title": "వడ్డీపద్దులు",
            "book_page_start": 30,
            "pdf_page_start": 30,
            "pdf_page_end": 32,
            "author": "చందమామ బృందం",
            "genre": "కల్పిత కథ",
            "moral": "నిజాయితీ, యజమాని ప్రయోజనం పట్ల శ్రద్ధ కలిగి ఉండాలి.",
            "keywords": [
                "కనకశెట్టి",
                "గోవిందం",
                "రామచంద్రం",
                "వడ్డీ వ్యాపారం",
                "నిజాయితీ"
            ],
            "characters": [
                "కనకశెట్టి",
                "నరసింహం",
                "రామచంద్రం",
                "గోవిందం"
            ],
            "locations": [],
            "content": "కనక శెట్టి అనే ఆయన పెద్ద వడ్డీవ్యాపారి. ఆయనవద్ద నరసింహం అనే యువకుడు వడ్డీపద్దులు చూస్తూండేవాడు. చాలా నమ్మకంగా పనిచేసే నరసింహానికి, ఒక జమీందారు - దివాణంలో అధిక వేతనం మీద పని దొరకడంతో, కనక శెట్టి వద్ద పనిమాని వెళ్ళిపోయాడు.\nఆ తర్వాత చాలాకాలం వరకు కనక శెట్టికి, ఎంత ప్రయత్నించినప్పటికీ పద్దులు రాయడానికి సరిఅయినవాడు దొర క లేదు. ఆయనకు అటు వడ్డీ వ్యాపారం, ఇటు పద్దులు రాయడం తనే చూసుకోవాలంటే చాలా ఇబ్బంది గా తయారైంది.\nఈ సంగతి విన్న పాతగుమాస్తా నర సింహం, ఇద్దరు యువకులను కనక శెట్టి వద్దకు పంపించి, వారిలో ఒకర్ని పనిలోకి తీసుకోమన్నాడు.\nనరసింహం పంపిన రామచంద్రం, గోవిందం అనే ఆ ఇద్దరు యువకులను చూసి, కనకశెట్టి, \"మీ ఇద్దరికీ నేను రాసుకున్న రెండు పద్దు పుస్తకాలిస్తాను. వాటిలో వున్న పద్దులను జాగ్రత్తగా చూసి, ఏవైనా తప్పులెక్కలు వుంటే, నాకు చెప్పండి,'' అన్నాడు.\nఆయన లోపలిగదిలోకి వెళ్ళి, రెండు పద్దుపుస్తకాలు తెచ్చి, ఇద్దరికీ చెరొకటి ఇస్తూ. “రేపు సాయంకాలాని కల్లా, వీటి లోని పద్దులను సరిచూసి నాకు అప్ప చెప్పాలి.\" అన్నాడు.\nరామచంద్రం, గోవిందం సరేనని తల వూపి, అతని దగ్గరి నుంచి పుస్తకాలను తీసుకుపోయారు.\nఆ మర్నాటి సాయంత్రం ఇద్దరూ పద్దు పుస్తకాలతో తిరిగివచ్చి, కనక శెట్టికి ఇచ్చారు.\nకనకశెట్టి చిన్నగా నవ్వుతూ రామ చంద్రం కేసి చూసి, \"నా పద్దులలో ఏమైనా తప్పులు నీకు కనిపించాయా?\" అని అడిగాడు.\nఅందుకు రామచంద్రం, “చాలావరకు పద్దులు సరిగానే వున్నవి. కాని నలుగురు బాకీదారుల విషయంలో, మీరు పొర పాటున తక్కువ వడ్డీ కట్టారు. అలాగే పొరబాటున మరొక ఐదుమందికి ఎక్కువ వడ్డీ వేశారు కూడా.'' అన్నాడు.\n“సరే, నీకిచ్చిన పద్దు పుస్తకం సంగ తేమిటి?\" అని కనక శెట్టి గోవిందాన్ని ప్రశ్నించాడు.\n''అయ్యా, మీరు నాకిచ్చిన పుస్తకంలో, పద్దులన్నీ — ముగ్గురు వ్యక్తుల విషయంలో తప్ప మిగతావన్నీ సరిగానే వున్నవి. ఆ ముగ్గురికి సంబంధించిన లెక్కల్లో మీరొక పొరబాటు చేశారు,\" అన్నాడు గోవిందం వినయంగా.\n\"ఏమిటీ, నేను పొరబాటు చెయ్య డమా? ఆశ్చర్యంగా వున్నది. అయినా, ఏమిటా పొరబాటు ?\" అని అడిగాడు కనకశెట్టి.\n\"వాళ్ళ అప్పులకు తక్కువ వడ్డీ కట్టారు,” అన్నాడు గోవిందం.\n\"అలాగా!” అంటూ కనక శెట్టి చిరు నవ్వునవ్వి రామచంద్రంతో, మరేం అనుకోక, నువ్వు మరెక్కడైనా ఉద్యోగ ప్రయత్నం చెయ్యి. అంత ఫలించకపోతే, మరొకసారి కనబడు. ఈలోపల నేను, మా పాతగుమాస్తా నరసింహంతో మాట్లాడ తాను,'' అన్నాడు.\nరామచంద్రం వెళ్ళిపోగానే, ఆయన గోవిందం కేసి తలతిప్పి, ‘\"నువ్వు చెప్పిన, ఆ పొరబాటు సంగతి నిజమే. కాని, అదే పద్దు పుస్తకంలో నలుగురు వ్యక్తులకు ఎక్కువ వడ్డీ వేశాను. ఆ సంగతి నువ్వు గమనించలేదా ?\" అని అడిగాడు.\n\"అయ్యా, పొరబాటున ఎక్కువ వడ్డీ వేయడంవల్ల, మనకు నష్టం లేదు కదా! అంతేకాక, మన దగ్గిర వడ్డీకి డబ్బు తీసు కున్నవాళ్ళు, తిరిగి మనం చెప్పిన వడ్డీని లెక్క లేసుకుని సరిచూసుకుంటారు. అప్పుడు పొరబాటు గుర్తించి, వాళ్ళే మనల్ని అడుగుతారు.\" అన్నాడు గోవిందం.\n\"ఒకవేళ వాళ్ళు, ఆ పొరబాటు తెలుసుకోలేకపోతే?'' అని ప్రశ్నించాడు కనక శెట్టి.\nఆ ప్రశ్నకు గోవిందం నవ్వి, \"అప్పు తీసుకున్న వాళ్ళెవరూ, అది చెల్లించే టప్పుడు అజాగ్రత్తగా వుండరు. ఒకవేళ వాళ్ళడగకపోతే, ఆ ఎక్కువ వడ్డీ డబ్బు మనకే లాభం అవుతుంది. అందువల్లనే, ఆ పొరబాటు గమనించి కూడా నేను తమకు చెప్పకుండా వూరుకున్నాను,\" అన్నాడు.\n\"బాగానే వున్నది. మరి నేను వేసిన తక్కువ వడ్డీ సంగతి మాత్రం ఎందుకు చెప్పావు ?\" అని అడిగాడు కనకశెట్టి ఆశ్చర్యంగా.\n\"మనం పొరబాటుకొద్దీ అప్పు తీసు కున్నవాళ్ళ నుంచి, అనుకున్న వడ్డీకాక తక్కువ తీసుకోవడం మనకు నష్టంకదా! ఆనష్టాన్ని వాళ్ళనుంచి రాబట్టడం చాలా కష్టమైన పని. అందుచేతనే, ఈ విష యాన్ని వెంటనే మీ దృష్టికి తెచ్చాను.\" అన్నాడు గోవిందం.\nఆ జవాబుకు కనక శెట్టి లోలోపల సంతోషిస్తూ, “నువ్వు నా పాతగుమాస్తా నరసింహానికి ఎందునా తీసిపోవు. రేపే వచ్చి పనిలో చేరు,\" అన్నాడు.",
            "book_page_end": 32
        },
        {
            "title": "చందమామ అనుబంధం — మన విజ్ఞాన సంపద (ఎవరాయన? / మీకు తెలుసా?)",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "ముని",
                "శివుడు",
                "యమదూతలు",
                "చిరంజీవి",
                "మార్కండేయుడు"
            ],
            "characters": [
                "మృకండముని",
                "శివుడు",
                "యమదూతలు",
                "మార్కండేయుడు"
            ],
            "locations": [
                "నర్మదానది"
            ],
            "content": "నర్మదానది పుట్టేచోట గొప్ప ముని వుండేవాడు. ఆయనకు చాలాకాలం వరకు సంతానం కలగకపోవడంతో, శివుణ్ణి ఆరాధించి సంతానం ప్రసాదించ మని ప్రార్థించాడు. శివుడు ప్రత్యక్షమై సామాన్యమైన తెలివితేటలతో దీర్ఘాయువు కలిగిన కొడుకు కావాలో, పన్నెండేళ్లు మాత్రమే జీవించే విద్యావివేక సంపన్ను డైన కుమారుడు కావాలో కోరుకోమన్నాడు. అల్పాయుష్కుడైనప్పటికీ పండితుడైన కుమారుడే కావాలన్న వరం కోరాడు ముని.\nమునికి కొడుకు పుట్టాడు. అతడు సకల విద్యలనూ నేర్చుకుంటూ పెరిగేకొద్దీ మునిలో విచారం కూడా ఎక్కువ కాసాగింది. ఒకనాడు ముని, శివుడి వరం గురించి కుమారుడికి చెప్పాడు. మునికుమారుడు ఏకాంత ప్రదేశానికి వెళ్ళి, శివుణ్ణి గురించి తపస్సు ప్రారంభించాడు. అతడి ఆయుష్కాలం పూర్తికావడంతో యమదూతలు వచ్చారు. అయినా, ముని కుమారుడు తదేకధ్యానంతో శివుడిలో లీనమై వుండడంవల్ల, యమభటులు అతన్ని కనుగొనలేక తిరిగిపోయారు. ఆ తరవాత అతడు చిర కాలం చిరంజీవిగా వర్థిల్లాడు !\nఈ మునికుమారు డెవరు ?\n(36 వ పేజీ చూడండి)\nమీకు తెలుసా?\n1. అంటార్కిటికాలోని మంచు కరిగిందంటే ఏర్పడే పర్యవసానం ఏమిటి ?\n2. మన సౌరమండలంలోని గ్రహాలన్నిటినీ తనలో ఇముడ్చుకోగలిగినంత బ్రహ్మాండమైన గ్రహం ఏది ?\n3. చీనా రైతులు, దాదాపు 80 శాతం సరిగ్గా వుండే వాతావరణ సూచనలను ఏ వద్ధతులద్వారా గ్రహిస్తారు ?\n4. లోలకం ద్వారా గడియారాలను నడవవచ్చునని కనుగొన్న వారెవరు ?\n5. ఈనాటికీ విప్పును ఉపయోగించని ఆటవిక తెగ భారతదేశంలో ఎక్కడ ఉన్నది ?\n(36 వ పేజీ చూడండి)",
            "book_page_end": 33
        },
        {
            "title": "భారతదేశం: నాడు - నేడు: కురుక్షేత్రం",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "చరిత్ర / భూగోళం",
            "moral": "N/A",
            "keywords": [
                "కురుక్షేత్రం",
                "మహాభారతం",
                "శ్రీకృష్ణుడు",
                "అర్జునుడు",
                "సరస్వతీనది"
            ],
            "characters": [
                "కురుచక్రవర్తి",
                "పాండవులు",
                "శ్రీకృష్ణుడు",
                "అర్జునుడు",
                "వ్యాసుడు",
                "పాణిని"
            ],
            "locations": [
                "కురుక్షేత్రం",
                "చండీఘడ్",
                "హర్యానా రాష్ట్రం",
                "జ్యోతిసర్",
                "బ్రహ్మసర్"
            ],
            "content": "కురుక్షేత్రం అత్యంత ప్రాచీనమైన చరిత్ర కలిగినది. ఎందుకంటే, అతి ప్రాచీనమైన ఋగ్వేదంలో సైతం దీని ప్రస్తావన ఉన్నది. కురుచక్రవర్తి యజ్ఞం చేయడంవల్ల ఈ ప్రాంతానికి కురుక్షేత్రమనే పేరు వచ్చింది. కురు పాండవుల మధ్య మహాభారతయుద్ధం ఇక్కడేజరగడంవల్ల ఇదిమరింత ప్రసిద్ధి గాంచింది. భారత యుద్ధారంభంలో శ్రీకృష్ణుడు అర్జునుడికి గీతోపదేశం ఇక్కడే చేశాడు. కృష్ణార్జున సంవాదం జరిగిన స్థలాన్ని జ్యోతిసర్ అని అంటారు.\nభగవద్గీత ఆవిర్భవానికి వేదిక కల్పిం చడంవల్ల ధర్మక్షేత్రంగా పేరు గాంచిన కురుక్షేత్రం మన భారతీయ సాహిత్యంలో సుస్థిరస్థానం కలిగి వున్నది !\nయుగయుగాలుగా కురుక్షేత్రంలో ఎందరో మహానుభావులు నివసించారు. వ్యాసుడు ఇక్కడే కొన్ని పురాణాలు రచింఛినట్టు చెబుతారు. సుప్రసిద్ధ వ్యాకరణకర్త పాణిని కూడా ఇక్కడే నివసించాడు.\nప్రస్తుతం అంతర్వాహినిగా ప్రవహిస్తు స్నదని విశ్వసింపబడే సరస్వతీనది ఒకప్పుడు ఈ ప్రాంతంగుండా ప్రవహిం చడంవల్ల, ఇది సిరిసంపదలతో తులతూ గేది. ఆ కారణంగా ఎన్నో దండయాత్ర లను కూడా ఎదుర్కోవలసి వచ్చింది.\nఈనాటి కురుక్షేత్రం చండీఘడ్కు 88 కి. మీ. దూరంలో ఉన్నది. కురు క్షేత్రంలోని బ్రహ్మసర్ అనే సరస్సు చుట్టూ 365 అందమైన దేవాలయాలు ఉన్నాయి. సూర్యగ్రహణం రోజున లక్షలాదిమంది భక్తులు ఈ సరస్సులో పవిత్రస్నానం చేస్తారు.\nహర్యానా రాష్ట్రంలోని కురుక్షేత్రం, ఈనాడు వివిధ కార్యక లాపాలకు కేంద్రంగా వుంటున్నది. కురుక్షేత్ర విశ్వవిద్యాలయంతోపాటు, అనేక మత, సాంస్కృతిక, విద్యాసంస్థలు తమ కార్యక్రమాలను నిర్విరామంగా కొన సాగిస్తున్నాయి. కురుక్షేత్రం ప్రజాహృద యాలలో ఒక విధమైన స్ఫూర్తిని కలుగ జేస్తున్నది.\nభూమి వ్యాకోచిస్తున్నదా?\nఅరవైకోట్ల సంవత్సరాలకు పూర్వం భూమి ప్రస్తుత పరిమాణంలో సగమే వుండేదా? రెండు ధ్రువాలకు మధ్యదూరం క్రమేణా ఎక్కువయిందా? అలాగే అభి ప్రాయపడుతున్నాడు - సుప్రసిద్ధ భారతీయ భూగర్భ శాస్త్రజ్ఞుడు ప్రొఫెసర్ ఎఫ్. అహమద్. ఇటీవల కొచ్చిన్లో జరిగిన భారతీయ విజ్ఞాననదస్సులో చదివిన తన పరిశోధనా వ్యాసంలో ఆయన ఈ అభిప్రాయాన్ని వ్యక్తం చేశాడు. అయినా, ఈ సిద్ధాంతాన్ని నిరూపించ డానికి శాస్త్రీయ ఆధారాలను చూపవలసి వున్నది।\nచందమామ కబుర్లు: హోమ్స్ కు స్మారకగృహం !\nసుప్రసిద్ధ రచయిత సర్ ఆర్థర్ కానన్ డోయెల్ సృష్టిం చిన షెర్లాక్ హోమ్స్ సమయస్ఫూర్తికీ, వాక్చాతుర్యా నికీ ముగ్ధులు కాని వాళ్ళుండరు. ఇప్పుడు ఆ రచయిత పేర్కొన్న చిరునామాలోనే అంటే— 221 బి, బేకర్ స్ట్రీట్లో హోమ్స్క ఒక స్మారక గృహం నిర్మిస్తు న్నారు. ఆ గృహంలో రచయిత ఆర్ధర్ జీవితానికి, ఆయన రచనలకూ సంబంధించిన వస్తువులను సేకరించి ప్రద్శనకు ఏర్పాటు చేయనున్నారు:",
            "book_page_end": 35
        },
        {
            "title": "సాహిత్యావలోకనం",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "సాహిత్యం",
            "moral": "N/A",
            "keywords": [
                "సాహిత్యం",
                "సర్ ఆర్థర్ కానన్ డోయెల్",
                "చైతన్య మహాప్రభు",
                "హోమర్",
                "గెఠే"
            ],
            "characters": [],
            "locations": [
                "ఐన్లాండ్",
                "నార్వే"
            ],
            "content": "సాహిత్యావలోకనం\n1. సర్ ఆర్థర్ కానన్ డోయెల్ వృత్తి ఏమిటి ?\n2. చైతన్య మహాప్రభు జీవిత విశేషాలను వివరించే గ్రంథం ఏది ?\n3. 'హెలెన్ ఆఫ్ ట్రాయ్' ఎవరు ?\n4. జర్మన్ భాషలోని గొప్ప కావ్యం ఏది ? రచించిన కవి ఎవరు ?\n5. 'సాగా' అన్న మాటకు అసలు అర్థం ఏమిటి ?\nసమాధానాలు\nఎవరాయన ?\nమృకండముని కుమారుడు మార్కండేయుడు.\nలోకజ్ఞానం\n1. సముద్రాల నీటిమట్టం 240 అడుగులు పెరుగు తుంది; భూమిలో కనీసం నాలుగోవంతు జల మయ మవుతుంది.\n2. గురుగ్రహం.\n3. కప్పల బెకబెకలనుబట్టి,\n4. గెలీలియో.\n5. అండమాన్ దీవులలో.\nసాహిత్యం\n1. వైద్యుడు.\n2. కృష్ణదాన్ కవిరాజ్ రచించిన 'చైతన్య చరితామృత'.\n3. హోమర్ రచించిన 'ది ఇలియడ్' నాయిక,\n4. గెఠే రచించిన 'ఫాస్ట్'.\n5. ఐన్లాండ్, నార్వేలలోని సుదీర్ఘ వచనగాథలు.",
            "book_page_end": 36
        },
        {
            "title": "వశీకరుడివాక్కు",
            "book_page_start": 37,
            "pdf_page_start": 37,
            "pdf_page_end": 40,
            "author": "దాసరి వెంకటరమణ",
            "genre": "కల్పిత కథ",
            "moral": "దైవత్వం లేదా మహత్వం అనేది ఆడంబరాలలో కాక నిస్వార్థ సేవ మరియు నిరాడంబరతలో ఉంటుంది.",
            "keywords": [
                "ధనంజయుడు",
                "వశీకరుడు",
                "శివుడు",
                "దివ్యపురుషుడు",
                "సత్కార్యాలు"
            ],
            "characters": [
                "ధనంజయుడు",
                "వశీకరుడు",
                "జటాధరుడు",
                "శివుడు"
            ],
            "locations": [
                "మలయావతీ నగరం",
                "మృణాళినీ నదీతీరం",
                "ఆరణ్యం"
            ],
            "content": "మలయావతీ నగరంలో, ధనంజయుడనే ధనవంతుడుండేవాడు. ఆయనకు తరాల తరబడి కూర్చునితిన్నా తరగని ఆస్తి వుండేది. కానీ, అనుభవించడానికి ఆయనకు సంతానం లేదు. ఆ దిగులుతోనే భార్య మరణించడంతో, ఆయన దుఃఖంతో కృశించి పోసాగాడు.\nఅలాంటి సమయంలో వశీకరుడనే సన్యాసి, ఆ ఊరు రావడం జరిగింది. ఆయన త్రికాలవేది అనీ, ఎవరు ఎటు వంటి సమస్యలతో వచ్చినా, వాటికి తగిన పరిష్కారం చూపగలడనీ తెలిసి. ధనం జయుడు, ఆయనను తన ఇంటికి ఆహ్వా నించాడు.\nతర్వాత ధ నం జ యు డు, సన్యాసికి తనను గురించి సర్వం చెప్పుకుని, తనకు మనశ్శాంతి లభించే మార్గం చెప్పమని కోరాడు.\nవశీకరుడు, ధనంజయుడి మానసిక స్థితిని అర్థం చేసుకుని, సంతానం లేక పోయినంత మాత్రాన విచారించడం అవివేకం అని చెప్పి — మనిషి జీవితానికి సంబంధించిన అనేక విషయాలను బోధించాడు.\nఅప్పుడు ధనంజయుడు, సన్యాసితో, \"స్వామీ! నా తదనంతరం అస్తిపాస్తులు పంచుకోవడానికి నా దూరపుబంధువులు, నా మరణం కోసం రాబందుల్లా కాచుకుని వున్నారు. ఆస్తిని వాళ్ళకిచ్చే ఆలోచన నాకు లేదు. దానిని మంచి మార్గంలో ఎలా వినియోగించాలో, మీరే సెలవివ్వండి,'' అన్నాడు.\nవశీకరుడు చిరునవ్వు నవ్వి, \"దిగులు పడడం మానుకో. నువ్వు ఇకనుంచి, ఈ జనవాసాలమధ్య జీవించకు. ఏ నిర్జన ప్రదేశానికో పోయి, జీవితం గడుపు. నీ జీవిత అంతిమ సమయంలో, ముఖం వింత తేజస్సుతో వెలిగిపోయే, ఒక దివ్య పురుషుడు నిన్ను వెదుక్కుంటూ, నీ దగ్గిరకు వస్తాడు. అతని సన్నిధిలో నువ్వు తృప్తిగా కన్ను మూస్తావు. అతడే నీ ఆస్తికి వారసుడు కాగలడు. నీ ఆస్తి అతడి ద్వారా సత్కార్యాలకు వినియో గించబడి, నీకు స్వర్గలోకప్రాప్తి కలుగు తుంది,'' అని చెప్పాడు.\nధనంజయుడు, వశీకరుడి పాదాలను భక్తితో తాకాడు. పశీకరుడు వెళ్ళిపోతూ, \"నా వాక్కు ఎన్నటికీ కల్లకాదు. బాగా గుర్తుంచుకో! నే చెప్పిన ఆ మహాను భావుడి ముఖం తేజస్సుతో వెలిగిపోతూ వుంటుంది.\" అన్నాడు.\nధనంజయుడు తన ఆస్తి యావత్తూ న్యాయాధికారి పరం చేసి, ఆస్తి హక్కు పత్రాలను చూపించిన వ్యక్తికి ఆస్తి అప్ప గించమనిచెప్పి, ఆనగరాన్ని వదిలి పెట్టాడు.\nఅతడు మృణాళినీ నదీతీరంలోని ఆరణ్యంలో, ప్రకృతి కనువిందు చేసే ప్రాంతాన ఒక పర్ణశాల నిర్మించుకుని, తన జీవితాన్ని చరితార్థం చేసే మహాను భావుడి కోసం ఎదురు చూడసాగాడు.\nధనంజయుడున్న ప్రాంతాల నివసించే గిరిజనులు చాలా అమాయకులు. వాళ్ళు ధనంజయుణ్ణి సాధువనుకుని, భక్తితో పళ్ళూ, తేనే మొదలైనవి తెచ్చి యిస్తూండే వాళ్ళు. నిత్యం ఎంతోమంది ఆయన వద్దకు వచ్చి తమ సమస్యలు ఏవో చెప్పి, వాటికి పరిష్కారాలు అడిగేవారు. ధనం జయుడు తనకు తోచిందేదో చెప్పేవాడు.\nక్రమంగా అతడి దగ్గిరకు గిరిజనుల రాకపోకలు ఎక్కువయ్యాయి. ఇందువల్ల ధనంజయుడి ఏకాంతానికి భంగం కలగ సాగింది.\nఒకనాడు ధనంజయుడు, గిరిజనుల నాయకుడైన జటాధరుడు అనే వాణ్ణి పిలిచి, “నేను ఒక మహానుభావుని రాక కై ఎదురు చూస్తూ, ఈ నిర్జన ప్రదేశంలో శేష జీవితాన్ని ప్రశాంతంగా గడుపుతున్నాను. అందువల్ల ఇకముందు ఎవరూ ఇక్కడికి రాకండి.'' అని చెప్పాడు.\nఅందుకు జటాధరుడు వినయంగా ధనంజయుడికి నమస్కరించి, \"స్వామీ తమరు చెప్పినట్టే నడుచుకుంటాం. కానీ మీరిక్కడ ఒంటరిగా వుండలేరు. నా కొడుకుల్లో ఒకడు. పదేళ్ళవాడు చాలా చురుకైనవాడు. వాడు మీకు తోడుగా వుంటాడు. మీ కవసరమైన అన్ని పనులూ చేసి పెడతాడు. దయచేసి కాదనకండి,\" అని ధనంజయుణ్ణి ఒప్పించి, తన కొడు కును అక్కడ వదిలిపెట్టి పోయాడు.\nవాడి పేరు శివుడు. వాడు పొద్దున లేచింది మొదలు, రాత్రి పడుకునేవరకూ ధనంజయుడికి ఏది కావాలన్నా చేసి పెట్టేవాడు. వాడి సేవలు అతడికి ఎంత గానో తృప్తి కలిగించినై. వాడితో కబుర్లాడు తూంటే, ధనంజయుడికి కాలం తెలిసేది కాదు.\nధనంజయుడు ఎప్పుడూ ఏదో ఆలో చిస్తూ, ఎవరికోసమో ఎదురు చూస్తున్నట్టు వుండడం, శివుడు గ్రహించి, అందుకు కారణం అడిగాడు.\nధనంజయుడు నవ్వుతూ శివుణ్ణి దగ్గిరకు తీసుకుని, \"నేను ఒక దివ్య పురుషుడి రాకకోసం ఎదురు చూస్తు న్నాను,\" అన్నాడు.\n“దివ్యపురుషుడంటే ఎలావుంటాడు?” అని అడిగాడు శివుడు.\n“పట్టువస్త్రాలు ధరించి, దివ్యతేజస్సుతో వెలిగిపోతూ ఆకాశం నుంచి దిగి వచ్చి నట్టుగా వస్తాడు,\" అన్నాడుధనంజయుడు.\nఆ మాటలతో శివుడికి ఉత్సాహం కలిగి, ఆ దివ్యపురుషుడిని చూడాలనే కుతూహలంతో తాను కూడా ఎదురు చూడసాగాడు.\nకాలం గడిచింది. ధ నం జ యు డి ఆరోగ్యం నానాటికీ క్షీణించసాగింది. తాను మృత్యువుకు దగ్గిరవుతున్నట్టు, ఆయనకు తోచసాగింది.\nఒకనాడు ధనంజయుడికి. ఇక తాను ఎన్నో రోజులు బతకనన్న దృఢనమ్మకం కలిగింది. ఆయన శివుణ్ణి తన దగ్గిరకు పిలిచి ఏదో చెప్పబోతూ, వాడి ముఖంలోకి చూసి ఆశ్చర్యపోయాడు. శివుడి ముఖంలో ఒక విధమైన తేజస్సు ఉట్టిపడుతున్నది!\nధనంజయుడు ఒక్కక్షణం కలవర పడ్డాడు. తర్వాత దీర్ఘంగా ఆలోచించి, తన అజ్ఞానానికి చింతించాడు. దివ్యపురుషు డంటేపట్టుపీతాంబరాలు ధరించి, ఆకాశం నుంచి దిగి వస్తాడని భావించేవాడే కానీ, అమాయకంగా ప్రపర్తిస్తూ, ముఖంలో వింతతేజస్సుతో వెలిగిపోతున్న ఆ శివుడే. వశీకరుడు చెప్పిన దివ్యపురుషుడ ని అతడు ఊహించలేక పోయాడు !\nధనంజయుడు వెంటనే జటాధరుడికి కబురుపంపి, తన కథ వివరించి, తన ఆస్తికి సంబంధించిన పత్రాలను అప్ప గించి, వాటిని ఏమిచేయాలో చెప్పాడు.\nఆ తర్వాత కొద్దిక్షణాల్లోనే ఆయన శివుడి సన్నిధిలో తృప్తిగా కన్నుమూశాడు.",
            "book_page_end": 40
        },
        {
            "title": "చిట్టిచలువ",
            "book_page_start": 41,
            "pdf_page_start": 41,
            "pdf_page_end": 44,
            "author": "రాజకుమారి",
            "genre": "కల్పిత కథ",
            "moral": "పిల్లలను పని చేయించుకోవడానికి ప్రేమ, తెలివి మరియు బహుమతుల ఆశ చూపించాలి, కానీ బలవంతం చేయకూడదు.",
            "keywords": [
                "చిట్టి",
                "నాయనమ్మ",
                "పట్టుచీర",
                "చలువచేయడం",
                "అల్లరి"
            ],
            "characters": [
                "చిట్టి",
                "చిట్టి తల్లి",
                "నాయనమ్మ",
                "సోమన్న",
                "చిట్టి అన్నయ్య",
                "చిట్టి చెల్లాయి",
                "పొరుగింటావిడ"
            ],
            "locations": [],
            "content": "చిట్టి ఎప్పుడూ చలువచేసిన బట్టలే వేసు కుంటుంది. దాన్ని చూస్తే స్నేహితు రాళ్ళందరికీ అసూయ. ఇంటి బట్టలుతికే సోమన్న తెచ్చిన బట్టలు ఒక్క రోజుకే మడత నలిగిపోవడంవల్ల. వాళ్ళెవ్వరూ చిట్టిలాగా ప్రతిరోజూ నలగని బట్టలు వేసుకోలేరు. మరి చిట్టికైతే తన బట్టలు తనే చలువచేసుకోవడంవచ్చు. ఏరోజు బట్టలారోజే ఉతుక్కున్నాక, చిట్టి చేసే పనేమిటంటే — ఒక చెంబునిండా నిప్పులు పోసి, ఆ చెంబును మందమైన గుడ్డతో పట్టుకుని తన చొక్కాలమీదా, పరికిణీల మీదా పామి చలువచేస్తుంది. చలువచేసిన దాని బట్టల్ని సోమన్న కూడా మెచ్చు కుంటాడు.\nతల్లి మాత్రం చిట్టి నేనాడూ మెచ్చు కోదు. \"దానికి ఆటలధ్యాస ఎక్కువ. నాకేనాడూ పనిలో సాయం చెయ్యదు. అది బట్టల్ని ఎంత బాగా చలువచేస్తే మాత్రం ఎవరిక్కావాలి? అవన్నీ దాని బట్టలేగదా! పొరబాటున కూడా ఇతరుల బట్టలు చలువచెయ్యదు,'' అంటుందామె.\nఇదంతా తెలిసి, నాయనమ్మ ఒకనాడు చిట్టిని పిలిచి మందలించింది. చిట్టి లెక్క చేయకుండా, \"నేను అమ్మకు బోలెడు సాయం చేస్తాను. అమ్మకెంతపని చేసినా తృప్తి వుండదు. ఎంతసేపూ నన్ను తిట్టడమే! చిన్నపిల్లలన్నాక ఆడుకోకుండా ఎలా? అమ్మ నన్ను ఆడుకోవద్దంటుంది. అందుకే అమ్మంటే నాక్కోపం. అమ్మకే పనీ చేసి పెట్టను.” అని చెప్పింది.\nకోడల్ని తప్పుపడితే నాయనమ్మకూ ఇష్టమే కదా! అందువల్ల ఆవిడ ఎంతో సంతోషించి, “పోనీలేవే, చిట్టీ! అమ్మకే. పనిలోనూ సాయపడకు. మరి ఇతరులకు సాయపడ్డానికేం?'' అని అడిగింది.\n\"నీకేం తెలీదు, నాయనమ్మా! నాన్న గారేమో అస్తమానూ, మా చిట్టి సుకుమారి దాని కేప నీ చెప్పకూడదు, అంటారు. ఆయనకేదైనా పని చేసిపెడితే, నేను సుకుమారిని కాదనుకుంటారని భయం. అన్నయ్య కు పనిచేద్దామంటే, నేను వాడికంటే చిన్నదాన్ని మరి! అయినా సరే వాడు నన్ను ముద్దుగా చూడడు. అన్నింటికీ తనమాటే వినాలంటాడు. వాడికి నేనెందుకు పనిచేయాలి? ఇక చెల్లాయి సంగతి విను, అది నాకంటే చిన్నదేగదా. అయినా పెద్దదాన్నన్న సంగతి మరిచి, నామీద ఏమాత్రం గౌరవం లేకుండా మాట్లాడుతుంది. నేచెప్పిందొక్కటీవినదు. పైగా తను చిన్నపిల్ల కాబట్టి ముద్దుచేయా లంటుంది. నామాట విననప్పుడు, నేను దాన్నెందుకు ముద్దుచేస్తాను? దాని బట్ట లెందుకు చలువచేస్తాను? నువ్వేచెప్పు!'' అన్నది చిట్టి.\nచిట్టి మాటలకు నాయనమ్మ నవ్వి, “అయితే, నువ్వెవరి పనులూ చేయవన్న మాట. అవునా?\" అని అడిగింది.\n\"ఎందుకు చేయను? నాకైతే నీ బట్టలు చలువ చేయాలనుంటుంది. కానీ, ఏం లాభం? నీకేమో మడి. నీ బట్టలు నువ్వే ఉతికి ఆరేసుకుంటావు. వాటిని చలువచేయడానికి వీల్లేదంటావు,” అన్నది చిట్టి.\n\"ఆహాఁ, నీవన్నీ మీ తాతయ్య తెలివి తేటలే!\" అంటూ నాయనమ్మ చిట్టిని దగ్గిరగా తీసుకుని మురిసిపోయింది.\nఇంతలో చిట్టి అమ్మ అక్కడికి వచ్చి, \"సోమన్న ఊళ్ళో లేడట. సాయంత్రం పేరంటానికి వెళ్ళాలి. పట్టుచీర బాగా నలిగిపోయింది. కాస్త చలువచేసి పెట్టమ్మా, చిట్టీ!\" అన్నది.\n\"నేను చెయ్యను,\" అన్నది చిట్టి పెడసరంగా.\nతల్లి చిట్టిని తిట్టసాగింది. అప్పుడు నాయనమ్మ కల్పించుకుని, “దాన్నెందుకే తిడతావు? పిల్లలతోనైనాసరే అవసరం వున్నప్పుడు, మంచి మాటలాడి పని చేయించుకోవాలి. నువ్వు మరీ పెడసరం మనిషివి!'' అంటూ కోడల్ని మందలిం చింది.\n\"మనవరాలుకదా అని వెనకేసుకొచ్చి. దాన్ని పాడుచేయకండి నేను పెడసరం మనిషినైతే మీరు దానిచేత నాచీర చలువ చేయించండి, చూద్దాం!\" అని సవాలు చేసి చిట్టి అమ్మ అక్కణ్ణించి వెళ్ళి పోయింది.\nనాయనమ్మకు పౌరుషం వచ్చింది. ఆవిడ మనవరాలితో, \"నువ్వు గనక మీ అమ్మ చీర చలువ చేశావంటే నీకు దానిచేతే మంచి పట్టుపరికిణీ కుట్టిస్తాను.\" అన్నది.\n“పట్టుపరికిణీయే! అమ్మో! ఎంత గింజుకున్నా అమ్మ అందు కొప్పుకోదు,” అన్నది చిట్టి.\n\"ఎందుకొప్పుకోదూ మన బుర్రలో తెలివుంటే?'' అంటూ నాయనమ్మ చిట్టి కొక ఉపాయం చెప్పింది.\nఈ ఉపాయాన్నెలా అమలు జరపాలో నాయనమ్మా మనవరాలూ అభ్యాసం చేస్తూండగా. పొరుగింటావిడ వచ్చి, చిట్టి అమ్మను, “పట్టుచీర కొనడానికి బట్టలదు కా ణానికి సాయం వస్తావా?'' అని అడిగింది.\nఇందుకు చిట్టి అమ్మ ఆశ్చర్యపోయి, \"ఈ మధ్యనేకదా ఒక పట్టుచీర కొన్నావు. నీకు డబ్బుకానీ ఎక్కువయిందా ఏమిటి?\" అని అడిగింది.\nఅందుకు పొరుగింటావిడ నిట్టూర్చి. \"అంతా నా దురదృష్టం. ఈరోజుల్లో పిల్లలు బాగా తెలివి మీరిపోయారని తెలుసుకో లేక పోయాను. మా అమ్మాయి ఎన్నాళ్ళు గానో పట్టుపరికిణీ కావాలని అడుగు తున్నది. ఎదిగే పిల్ల కదా; ఇంకాస్త పెద్దయ్యాక కుట్టించొచ్చులే అనుకుని జాప్యం చేశాను. అదేం చేసిందో తెలుసా? నాకూ బట్టలు చలువచేయడం వచ్చు. నీ చీర చలువచేసి పెడతాను, అని పట్టు చీర తీసుకుని చలువ చేస్తూ చేస్తూ, ఇంత మేర కాల్చేసింది. అది కావాలనే ఆ పని చేసిందని, నా అనుమానం.\" అన్నది బాధగా.\n\"నీ పట్టుచీర కాల్చితే దానికేం ప్రయోజనం?'' అని ప్రశ్నించింది చిట్టి అమ్మ.\n\"ప్రయోజనం లేకేం! ఆ పట్టుచీర నేను కట్టుకునేందుకు ఎలాగూ పనికి రాదని, దానితో దానికి రెండు రకాల పట్టుపరికిణీలు కుట్టించాను. ఇప్పుడు నాకేమో పేరంటానికి వెళదామంటే, పట్టు చీర లేకుండా పోయింది,\" అన్నది పొరుగింటావిడ.\nచిట్టి అమ్మ తలాడిస్తూ, \"సరేలే ! భోజనాలయ్యాక ఇద్దరం కలిసి బట్టల దుకాణానికి వెళదాం,” అన్నది.\nపొరుగింటావిడ వెళ్ళిపోయింది.\nఅప్పుడు ముందు చిట్టీ, వెనగ్గా నాయ నమ్మా అక్కడికి వచ్చారు. తల్లితో చిట్టి, \"అమ్మా. నేను నీ పట్టుచీర చలువ చేస్తాను.\" అని ఇంకా ఏదో అనబోతూం డగా చిట్టి అమ్మ కోపంగా దానివంక చూస్తూ, \"నీ ఎత్తు నాకు తెలిసిపోయిం దిలే! నా బట్ట నువ్వు చలువచెయ్యడానికి వీల్లేదు. ఒక వేళ చలువచేసినా సరే, నీకు నేను పట్టుపరికిణీ కుట్టించను. తెలి . సిందా?\" అన్నది.\nతాము చెప్పకుండానే పట్టుపరికిణీ విషయం, ఆమెకెలా తెలిసిందో అర్థం కాక చిట్టీ, నాయనమ్మ కూడా ఆశ్చర్య పోయారు.",
            "book_page_end": 44
        },
        {
            "title": "శ్రీ జగన్నాధ చరిత్ర",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పురాణ కథ",
            "moral": "భగవత్సంకల్పం గొప్పది, దైవకార్యాన్ని నెరవేర్చడానికి వ్యక్తిగత త్యాగాలు అవసరం.",
            "keywords": [
                "జగన్నాధుడు",
                "విద్యాపతి",
                "విశ్వావసు",
                "విగ్రహప్రతిష్ఠాపన",
                "విశ్వకర్మ"
            ],
            "characters": [
                "రాజు",
                "విద్యాపతి",
                "విశ్వావసు",
                "లలిత",
                "గుండిచాదేవి",
                "వృద్ధ శిల్పి",
                "బలభద్ర",
                "సుభద్ర",
                "శ్రీకృష్ణుడు"
            ],
            "locations": [
                "పూరీ",
                "అరణ్యం",
                "మృణాళినీ నది",
                "రాజధాని నగరం"
            ],
            "content": "విద్యాపతి కొన్ని గంటలు ప్రయాణం చేశాక, అరణ్యం దాటి పచ్చటి మైదానా లను చేరుకున్నాడు. తను వచ్చిన కార్యం సాధించినందుకు సంతోషిస్తూ, చిన్న కొలను గట్టున దిగి, ఒక బండపై కూర్చుని, లలిత కట్టి పంపిన మూట విప్పి, అన్నం తిని చెట్టు కింద కొంత సేపు విశ్రాంతి తీసుకున్నాడు. ఆ తరవాత అరణ్యం కేసి ఒకసారి తిరిగిచూసి, విశ్వా వసుకూ, లలితకూ మనసులోక్షమాపణలు చెప్పుకుని, మళ్ళీ గుర్రమెక్కి రాజధానీ నగరం కేసి బయలుదేరాడు.\nసాయంకాలానికి అతడు రాజధానీ నగరం చేరుకుని తిన్నగా రాజప్రాసాదానికి వెళ్ళాడు. విద్యాపతిని దూరం నుంచే చూసిన ఒక అధికారి, అతని రాకను రాజుకు ముందుగానే తెలిపాడు. రాజు పరమానందంతో ఎదురువచ్చి. \"నీ రాక కోసం ప్రతిక్షణం ఎదురుచూస్తున్నాను. వెళ్ళిన కార్యం జయప్రదమయింది కదా!\" అని అడిగాడు.\n\"నేను అన్వేషిస్తూ వెళ్ళిన దివ్య ప్రతిమను తెచ్చాననే భావిస్తున్నా ను. అయినా....'\" అని ఇంకేదో చెప్పబోయి ఆగిపోయాడు విద్యాపతి.\n\"సంకోచం లేకుండా చెప్పు నాయనా. జీవితంలో గొప్ప కార్యాలు సాధించాలంటే అవరోధాలూ, ఆటంకాలూ తప్పవు. ఈ మహాకార్యం సాధించడానికి నీకు ఎదురైన సమస్య ఏమిటి? చెప్పు, పరిష్కరించడానికి ప్రయత్నిస్తాను.\" అన్నాడు రాజు.\n\"నా బాధను ఎవరూ తీర్చలేరు ప్రభూ. నేను అన్వేషిస్తూ వెళ్ళిన దివ్య వస్తువును దొంగిలించుకుని వచ్చాను. అదీ, నన్నెంతగానో ఆదరించి, తన ఏకైక కుమార్తె నిచ్చి వివాహం చేసిన పుణ్య మూర్తికి తెలియకుండా ఆ వస్తువును తెచ్చాను. నేను చేసిన దుష్కృత్యం రేపు వేకువజామునే వారి దృష్టికి రాగలదు. అప్పుడు వాళ్ళెంతగా తల్లడిల్లిపోతారో అని విచారంగా వున్నది!\" అన్నాడు విద్యాపతి .\n“నువ్వీక్షణం నుంచే ఇలాంటి ఆలోచ నలను వదిలిపెట్టాలి. ఎందుకంటే, మన దేవాలయ నిర్మాణానికి దూరతీరాలనుంచి వచ్చిన వేలాదిమంది శిల్పులు, రేయిం బవళ్ళు తమ శ్రమను ధారపోశారు. మనమూ దీనికెంతో ధనం వెచ్చించాము; పాటుపడ్డాము. లోకక్షేమం కోసం ఈ దైవ కార్యం పూర్తి కావడానికి ఇంకొకరు వేరొకదాన్ని కోల్పోవడంలో ఆశ్చర్యం లేదు. అందుకు బాధపడవల సిన అవసరం లేదు! పైగా, సముద్రంలో ఒక దుంగ కొట్టుకు వస్తున్నట్టు, నాకు కలద్వారా దివ్య సందేశం అందింది. ఆ దుంగతో దైవరూపాన్ని చెక్కి, దాని లోపల నువ్వు తెచ్చిన దివ్యప్రతిమను భద్రపరచి ఆలయంలో ప్రతిష్ఠిద్దాం. దానిని దర్శించ డానికి, నీకు ఆతిథ్యమిచ్చిన ఆ మహాను భావుడు కూడా ఆనందించగలడు?' అంటూ రాజు విద్యాపతిని ఓదార్చాడు.\nమరునాడు సూర్యోదయానికి ఒక గంట ముందే విద్యాపతితో సహా రాజు, తన పరివారంతో బయలుదేరి సముద్రతీరం చేరాడు. సరిగ్గా సూర్యోదయ సమయానికి, \"అదిగో కనిపిస్తున్నది కదా ! అలల మీద తేలుతూ వస్తున్నది చూడండి!\" అని అన్నాడు రాజు పట్టరాని ఉత్సాహంతో.\n\"అవునవును, కనిపిస్తున్నది గుండ్రటి పొడవాటి దుంగ!\" అన్నారు మంత్రితో సహా అక్కడివారందరూ.\nమరుక్షణమే, అక్కడే సిద్ధంగా వున్న పది పడవలు, సముద్రంలోకి ప్రవేశిం చాయి. పడవలలోని మనుషులు దుంగను సమీపించి దానిని తీరం కేసి నెట్టడానికి ప్రయత్నించారు. కాని, అది కదలలేదు. ఆశ్చర్యంతో, కొందరు ఈతగాళ్ళు పడవలనుంచి నీళ్ళలోకి దూకి దుంగను ముందుకు తోశారు. కాని, అది ఏమాత్రం కదలలేదు. పడవలతో నెట్టి చూశారు. ప్రయోజనం కనిపించలేదు. దుంగకు తాళ్ళను బిగించి, పెద్ద పెద్ద పడవల నుంచి గట్టుకేసి లాగారు. దుంగ ఒక్క అంగుళం కూడా ముందుకు సాగలేదు.\nఈ పరిస్థితిని చూసి రాజు విచారం చెందాడు. విద్యాపతికి గానీ, మంత్రులకు గానీ ఏమి చేయడానికీ తోచలేదు. అలలపై బెండులా తేలే దుంగ ఇలా కొండలాగా కదలకపోవడమేమిటి? దీనిని తీరానికి చేర్చకుండా వెనుదిరగడం లేదు — అన్న పట్టుదలతో రాజుఅక్కడేవుండిపోయాడు.\nసాయంకాలమై రాత్రి అయింది. బంగారు పల్లకీలో రాణి గుండిచాదేవి సముద్రతీరానికి వచ్చి రాజుతో, \"ప్రభూ, తెల్లవారేవరకూ ఇక్కడే వుండి పోతారా!\" అని అడిగింది.\n\"ఏమి చేయడానికీ తోచడం లేదు రాణీ,'' అంటూ రాజు కళ్ళు మూసుకుని ఒక్క క్షణం ఆలోచించి, \"ఆపండి!'' అన్నాడు సముద్రం కేసి చూస్తూ. ఆ తర వాత విద్యాపతిని దగ్గిరికి పిలిచి, \"దుంగ ఎందుకు కదలడం లేదో ఇప్పుడు నా కర్థ మయింది. నువ్వు తీసుకువచ్చిన దివ్య ప్రతిమను ఇంతకాలం అరణ్యంలో పూజిస్తూ వచ్చిన మహానుభావుడివద్దకు నన్ను తీసుకుపో!\" అన్నాడు.\nవిద్యాపతి దారి చూపగా, మంత్రి దండనాధులు వెంటరాగా రాజు, అరణ్య మధ్యంలోని కోయదొర విశ్వావసు గూడెం కేసి బయలుదేరాడు. మరునాడు మధ్యాన్నానికి వారు. కోయగూడేన్ని ఆనుకునివున్న కొండమీదికి చేరారు.\nఆ కోయగూడెం ఎప్పుడూ ప్రశాంతం గానే వుండేది. కాని, నిన్న ఉదయం నుంచి అది మరింత ప్రశాంతంగా, విషా దంతో నిండివున్నది. రోజూలాగే వేకువ జామున ఇల్లువదలి వెళ్ళిన విశ్వావసు కొంతసేపటికల్లా తిరిగి వచ్చి కూతురితో, \"నీ భర్త ఎంతపని చేశాడు తల్లీ!\" అని అంటూ వాకిట్లో పడి మూర్ఛపోయాడు. లలిత భయపడిపోయింది. బంధువులు విశ్వావసును ఇంటి లోపలికి చేర్చి ముఖం మీద నీళ్ళు చిలకరించారు. ఆయన మెల్లగా కళ్ళు తెరిచి, చుట్టుపక్కల కలయజూసి, మళ్ళీ బాధగా కళ్ళు మూసుకున్నాడు.\nజరిగిన సంగతి లలితకు అర్థమయింది. తరతరాలుగా పూజిస్తూవచ్చిన దివ్య ప్రతిమను విద్యాపతి అపహరించుకు పోవడంవల్లే తన తండ్రి ఇలా దిగ్భ్రాంతికి లోనై, శోకమూర్తి అయ్యాడని ఆమె గ్రహించింది. విద్యాపతి తన నెంతగా నో అభిమానించినప్పటికీ అతడు అడవిలో తమతో గడపడానికి, అభిమానం ఒక్కటే కారణం కాదనీ, మరేదో సాధించడానికే అతడు తమతో గడిపాడని ఆమె అనుకున్నది.\nఆ పగలూ, రాత్రి విశ్వావసు మూసిన కళ్ళు తెరవలేదు. లలిత నిద్రాహారాలు మాని తండ్రి పక్కనే కూర్చున్నది.\nమర్నాడు వేకువజామున విశ్వావసు యధాప్రకారం గుహకేసి నడిచాడు.\nఆయన వెంట లలిత, ఇతర బంధుగణం బయలుదేరారు. విశ్వావసు గుహ లోపలికి వెళ్ళి. రాతిపీఠాన్ని కౌగిలించుకుని విలపించసాగాడు. అందరూ ఎంత వేడు కున్నప్పటికి ఆయన అక్కడ నుంచి లేవ డానికి ఒప్పుకోలేదు.\nమ ధ్యా న్న స మ యానికి ఒక కోయ యువకుడు గుహకేసి పరిగెత్తుకుంటూ వచ్చి \"కొండపై నుంచి కొందరు మన గూడెం కేసి వస్తున్నారు. వాళ్ళలో రాజు కూడా ఉన్నాడు!'' అని చెప్పాడు.\nమరి కొంత సేపటికి మరొక యువకుడు పరిగెత్తుకువచ్చి, '‘\"వాళ్ళలో విద్యాపతి కూడా వున్నాడు!'' అని చెప్పాడు.\n\"ఆహాం, మనవద్ద వున్నదివ్యప్రతిమను అపహరించుకు పోయినప్పటికీ తృప్తి కలుగలేదన్నమాట! ఇప్పుడు మనకున్న దంతా దోచుకుపోవడానికివస్తున్నట్టుంది!\" అన్నాడు ఒక మధ్యవయస్కుడు.\n“కాదు, కాదు. వస్తున్న వారెవరివద్దా ఆయుధాలు లేవంటున్నారుకదా! మన దొరను పరామర్శించడానికే. రాజుగారు వస్తున్నారు!'' అన్నాడు ఒక వృద్ధుడు.\nవిశ్వావసు లేచి గుహ నుంచి వెలు పలికి వచ్చి చేతులు జోడించి నిల బడ్డాడు. రాజు వచ్చీరాగానే, ఆయన్ను అమాంతం కౌగిలించుకుని, \"మహాత్మా, అసలు దొంగను నేను; నీ అల్లుడు కాదు. నన్ను క్షమించు,'' అన్నాడు.\nవిశ్వావసు కన్నీళ్ళు తుడుచు కుంటూ, రాజుకు, పక్కనే వున్న ఒక బండను చూపాడు. రాజు దాని మీద కూర్చుని, “విశ్వావసూ, నేను చెప్పేదంతా దయతో విను.\" అంటూ, దైవప్రేరణతో తను పూరీ సముద్రతీరంలో ఆలయం నిర్మించిన విధమూ, ఆలయంలో ప్రతిష్ఠించడానికి విగ్రహం కోసం పండితు లను పంపిన సంగతీ, విద్యాపతి చేసినపనీ వివరించి, \"విశ్వావసూ ఇన్ని తరాలుగా ఆ దేవుడు మీ వంశస్థుల పూజలందు కున్నాడు. ఇక మీదటభక్తులందరి పూజలూ అందుకోవాలన్నది భగవత్సంకల్పం. ఆ దివ్యప్రతిమను దుంగతోచేసే విగ్రహం లోపల భద్రపరుస్తున్నాము. అందు కు నీ అనుమతిని అర్థిస్తున్నాను,'' అన్నాడు.\nవిశ్వావసు మౌనంగా తలాడించాడు.\nతరవాత రాజు మళ్ళీ, సముద్రం అలలపై తేలుతూన్న దుంగ, తీరం కేసి కదలకపోవడం గురించి చెప్పి. ''భక్తు డయిన నీ అధ్వర్యంలోనే విగ్రహ ప్రతిష్ఠా పన జరగాలన్నది దైవసంకల్పం. కాబట్టి నువ్వు మా వెంట వచ్చి. దుంగను తాకి దైవకార్యం నిర్విఘ్నంగా పూర్తి చేయ డానికి సాయపడాలి!'' అన్నాడు.\nవిశ్వావసు కొంత సేపు మౌనం వహించి, \"మీ ఆజ్ఞానుసారం మీ వెంట రావడానికి సిద్ధంగా వున్నాను,” అన్నాడు.\nరాజు పరమానందంతో ఆనంద బాష్పాలు రాలుస్తూ విశ్వావసును మళ్ళీ ఒకసారి కౌగిలించుకుని పక్కనే వున్న లలిత కేసి తిరిగి, \"తల్లీ, నీ భర్తను అపార్థం చేసుకోవద్దు. మహోన్నత కార్యం సాధించడానికే అతడు నీ నుంచి రహస్యాన్ని దాచాడు,'' అన్నాడు.\nపక్కనే వున్న విద్యాపతి, \"నీకుతెలియ కుండా, నా కర్తవ్యం నెరవేర్చినందుకు నన్ను క్షమించు. త్వరలో వచ్చి నిన్ను రాజ ధానికి వెంటబెట్టుకుని వెళతాను, అంత పరకుఓర్పు వహించు,\" అన్నాడులలితతో.\nనీళ్ళునిండిన కళ్ళతో లలిత విద్యా పతిని చూసింది.\nమరునాడు సాయంకాలానికి రాజు తన పరివారంతో సముద్రతీరం చేరుకున్నాడు.\nవిశ్వావసు పడవపై సముద్రంలోకి వెళ్ళి దుంగను తాకాడు. మరుక్షణమే ఆ దుంగ అలలపై తేలుతూ తీరానికి చేరింది. రాజ భటులు దానిని రాజభవనానికి చేర్చారు.\nతెల్లవారగానే రాజు, ఆస్థానశిల్పులనూ, శి ల్పాచార్యుల నూ పిలిపించి, \" ఆ దుంగతో ఏ దైవవిగ్రహం చెక్కితే మంచిది ?\" అని అడిగాడు.\nఅందుకు శిల్పులు, ''శిలలను దైవ విగ్రహాలుగా చెక్కడం మాకు తెలిసిన విద్య. అయితే, దుంగతో విగ్రహాలు రూపొందించడం అన్నది మాకు అను భవం లేనిది '' అన్నారు వినయంగా.\nసరిగ్గా ఆ సమయానికి అక్కడికి ఒక వృద్దుడు వచ్చి, \"రాజా, మీరు నిర్మించిన ఆలయంలో అన్నా చెల్లెళ్ళయిన బలభద్ర, సుభద్రలతో కలిసి శ్రీ కృష్ణ రూపంలో కొలువుతీరాలన్నది భగవత్సంకల్పం! తమరు అనుమతించారంటే ఈ దుంగతో నేనావిగ్రహాలను రూపొందించగలను.\nఅయితే, ఒక విన్నపం. కావలసిన పని ముట్లతో ఈ దుంగతోపాటు నేను ఏకాంత స్థలంలోకి వెళ్ళి తలుపులు మూసుకుం టాను. విగ్రహాల రూపకల్పన పూర్తయ్యాక నేనే తలుపులు తెరుచుకుని వస్తాను. ఈలోగా మధ్యలో ఎవరుగాని నన్ను పిలువకూడదు.'' అన్నాడు వృద్ధుడు.\n\"మరి మీ ఆహారం మాటేమిటి?\" అని అడిగాడు రాజు.\n\"పని పూర్తయ్యాక తీసుకుంటాను!\" అన్నాడు వృద్ధుడు.\nరాజు అందుకు అంగీకరించి, రాజ భవనంలోనే ఒక విశాలమైన గదిని వృద్ధ శిల్పికి ఏర్పాటు చేశాడు. వృద్ధుడు దుంగతోసహా ఆ గదిలో ప్రవేశించి తలు పులు మూసుకున్నాడు. వెలుపలినుంచి తలుపుకు చెవి ఆనించి వింటే సుత్తి, ఉలి చప్పుళ్ళు వినిపించేవి. రాణి గుండిచాదేవి ఉత్సాహం కొద్దీ తరచూ అలా వినేది. కొన్నాళ్ళు గడిచింది. ఒక నాడు చప్పుడు వినిపించలేదు. మర్నాడు కూడా శబ్దం రాలేదు. అన్నపానీయాలు లేక వృద్ధుడికి ఏమయిందోనన్న అను మానం కొద్దీ రాణి తలుపు తెరిచి చూసింది.\nదీక్షతో విగ్రహాలు రూపొందిస్తూన్న శిల్పి. ఆమె కేసి తలెత్తిచూసి ఆ క్షణమే అంతర్థానమయ్యాడు. విగ్రహాలు అసం పూర్తిగా మిగిలిపోయాయి. దేవశిల్పి విశ్వకర్మ వృద్ధశిల్పిరూపంలో వచ్చాడని అందరూ భావించారు. తను చేసిన పనికి రాణి బాధపడింది. కాని, అంతా దైవ నిర్ణయం అని భావించిన రాజు, విద్యాపతి తెచ్చిన దివ్యప్రతిమను కృష్ణవిగ్రహంలో రహస్యంగా భద్రపరచి, లోకకల్యాణం కాంక్షించి, కృష్ణ విగ్రహంతో పాటు బలభద్ర, సుభద్ర విగ్రహాలను కూడా ఆలయంలో ప్రతిష్ఠించాడు. విద్యాపతి వంశస్థులను ఆలయ పూజారులుగా నియ మించాడు. ఆనాటి నుంచి పూరీ శ్రీజగ న్నాధ మందిరం మనదేశంలోని విష్ణు క్షేత్రాలలో ముఖ్యమైనదిగా వెలుగొందు తున్నది. — (అయిపోయింది)",
            "book_page_end": 52
        },
        {
            "title": "మహామేధావి!",
            "book_page_start": 53,
            "pdf_page_start": 53,
            "pdf_page_end": 57,
            "author": "స్పెయిన్ జానపద కథ",
            "genre": "జానపద కథ",
            "moral": "తెలివితేటలు, హాస్యం మరియు ఆత్మవిశ్వాసం పెద్ద ప్రమాదాల నుండి కూడా రక్షించగలవు.",
            "keywords": [
                "పెడ్రో శాన్కాజ్",
                "చీనా రాణి",
                "మంత్రి",
                "జ్యోతిష్కులు",
                "ఉరిశిక్ష"
            ],
            "characters": [
                "పెడ్రో శాన్కాజ్",
                "నావికుడు",
                "మహా రాణి",
                "మంత్రి",
                "జ్యోతిష్కులు",
                "పాత మంత్రి కుమార్తె"
            ],
            "locations": [
                "స్పెయిన్",
                "చీనా దేశం",
                "రాజధాని నగరం"
            ],
            "content": "పూర్వం స్పెయిన్దేశంలో, పెడ్రోశాన్కాజ్ అనే తెలివైన యువకుడొకడుండేవాడు. ఆ దేశంలో సాహసవంతులైనవాళ్ళు. ఆబోతుల్లా బలిసిన ఎద్దులతో పోరాడి ప్రేక్షకులకు వినోదం కలిగించేవాళ్ళు. అయితే, ఆ ఎద్దులను ముందుగా రెచ్చ గొట్టేందుకు, కొందరు యువకులు వాటిని ఈటెలతో పొడిచేవాళ్ళు. ఆ సమయంలో అవి కోపంతో బుసలుకొడుతూ వెంట బడితే, దాపులనున్న ఏ గోడ మీదికో, చెట్టు కొమ్మల్లోకో ఎగిరి, ప్రాణాలు కాపాడుకునేవాళ్ళు. అలాంటి యువకుల్లో పెడ్రోశాన్కాజ్ మంచి ఒడుపూ, నేర్పూ గలవాడు. ఆ కారణంగా అందరూ వాణ్ణి తెలివైనకోతి అని పిలిచేవాళ్ళు.\nశాన్కాజ్కు ప్రపంచంలోని అన్ని దేశాలూ తిరిగి, అక్కడి వింతలూ విచిత్రాలూ చూడాలనే బలమైన కోరిక వుండేది. వాడికి అనుకోకుండా ఒక నావికుడు స్నేహితుడయ్యాడు. శాన్్కజ్, అతడి వెంట బయలుదేరి, కొన్నాళ్ళకు చీనాదేశం చేరుకున్నాడు.\nఆ రోజుల్లో చీనాదేశాన్ని ఒక మహా రాణి పరిపాలిస్తూండేది. నిండుగా నిగనిగ లాడుతూండే ఆమె శిరోజాల్లో, ఒకనాడు వెండి తీగలాంటి శిరోజం ఒకటి దర్శన మిచ్చింది.\nరాణి చెలికత్తెలు తెలివిగా ఆమెతో, \"మహరాణి, రాత్రి తమకు దేవుడొక అందమైన వెండితీగెను ప్రసాదించాడు!'' అన్నారు.\nరాణి అద్దంలో చూసుకుని వెండి తీగెలా మెరిసిపోతున్న శిరోజం కంట బడగానే ఆశ్చర్యపోయి, కొంచెంసేపు ఆలోచించి, జ్యోతిష్కులకోసం కబురు పంపింది.\nజ్యోతిష్కులు వచ్చి సంగతి విని, \"తుమ్మెద రెక్కల్లాంటి తమ శిరోజాల్లో, ఈ వెండితీగ ప్రవేశం స్వల్పవిషయం ఏమీ కాదు !\" అంటూ తాళపత్ర గ్రంథా లెన్నో పరిశీలించి, నిర్ఘాంతపోతూ ఆమె కేసి చూశారు.\nరాణి ఇది చూసి బెదిరిపోయి, \"ఇంతకూ, దీని ఫలితం ఏమిటి?\" అని అడిగింది.\n\"అరిష్టం, మహారాణి! మహారిష్టం! తమకేదో గొప్పకీడు రానున్న సూచన అది,'' అన్నారు జ్యోతిష్కులు.\n“మరి, నివారణోపాయం ఏమిటి?\" అని అడిగింది రాణి దిగులుగా.\n\"దానికి నివారణోపాయం ఏమిటో. ఈ జ్యోతిషగ్రంథాల్లో లేదు.\" అన్నారు జ్యోతిష్కులు.\nఅయితే, ఒక యు వజ్యోతిష్కుడు మాత్రం, “మహారాణి, సూచనప్రాయంగా నాకొక సంగతి తెలుస్తున్నది. కాని ఆ సంగతి చెప్పడానికి విచారంగా వున్నది,\" అన్నాడు.\n\"తర్వాత విచారించుదువు గాని, ముందు సంగతి చెప్పు!\" అన్నది రాణి కోపంగా.\n\"మీ శిరోజాల్లో వెండితీగ రూపంలో ప్రవేశించిన, ఆ దుష్టశక్తి కారణంగా, త్వరలోనే తమకు పంటినొప్పి రానున్నది!\" అన్నాడు యువ జ్యోతిష్కుడు కళ్ళనీళ్ళు పెట్టుకుంటూ.\nరాణీ కూడా వచ్చే దుఃఖాన్ని ఆపు కుంటూ, యువజ్యోతిష్కుడికి తన మెడ లోని రత్నహారాన్ని బహూకరించి, పంపే సింది.\nసరిగ్గా ఇలాంటి సమయంలోనే శాన్ కాజ్, రాజధానీనగరంలో అడుగు పెట్టాడు. వాడు రాజప్రాసాదం ముందుగా పోతూండగా, రాణీగారికి పంటినొప్పి రానున్నదనే దిగులుతో ఆవిడ పరివార మంతా, \"అయ్యో! అయ్యో!'' అంటూ కేకలు ప్రారంభించారు.\nఏదో పరాకుగా దారివెంట పోతున్న శాన్కాజ్, ఆ కేకలు విని ఏదో రెచ్చి పోయిన ఎద్దు తనపైకి వస్తున్నదని భ్రమ పడి, దాపులనున్న రాజభవనం కిటికీ మీదికి ఎగిరి నుంచున్నాడు. అక్కడ కాపలా వున్న భటుడు, శాన్ కాజ్ మెడ పట్టుకుని మహామంత్రి దగ్గిరకు లాక్కు పోయాడు.\nఈ మంత్రికి కొన్ని విదేశభాషలు అంతో యింతో తెలుసు. ఆయన శాన్కాజ్ను, \"ఏ దేశం వాడివి? పేరేమిటి? వృత్తే మిటి?'' అని ప్రశ్నించారు.\nశాన్కాజ్ భయంతో వణుకుతూ, మంత్రి ప్రశ్నలన్నిటికీ జవాబుగా, “తెలి వైన కోతిపని !'' అనేశాడు.\nతెలివైన అనే మాటనుబట్టి, ఈ యువ కుడు తెలివైనవాడన్న నిర్ణయానికి వచ్చిన మంత్రి, \"అలాగా! నువ్వు తెలివిగా, మా మహారాణికి వచ్చిపడ్డ ఆపద తీర్చ గలవా?\" అని అడిగాడు.\n\"ఆ ఆపద ఏమిటి?\" అన్నాడు శాన్కాజ్ ఆశ్చర్యంగా. మంత్రి సంగ తేమిటో వివరించాడు. శాన్కాజ్ గట్టిగా చిటికెలువేసి, \"ఇలాంటి ఆపదల ను క్షణాలలో ఉఫ్ అంటూ ఊదేయగలను!\" అన్నాడు.\nఆ జవాబుకు మంత్రి గొప్పగా సంతో షించి, నౌకర్లను, శాన్కాజ్కు స్నానం చేయించి, పట్టువస్త్రాలు కట్టబెట్టి తక్షణం తీసుకురమ్మన్నాడు. వాళ్ళలాగే చేశారు.\nమంత్రి, శాన్కాజ్ను వెంటబెట్టుకుని రాణి దగ్గిరకు పోయి, \"మహారాణి, ఈ యువకుడు ప్రపంచ ప్రఖ్యాతిగాంచిన తెలివిగలవాడు ! ఒక పెనుభూతం ఆవహించిన సుడిగాలొకటి ఇతణ్ణి సప్త సముద్రాల మీదుగా మోసుకువచ్చి మన రాజధానీ నగరంలో పడవేసింది. ఇది మన అదృష్టం!'' అని చెప్పాడు.\nఆ సమయంలో శాన్కాజ్, రాణికి సాష్టాంగపడి వున్నాడు. రాణి అతడితో, \"ప్రపంచ ప్రసిద్ధమేధావీ, లేచినిలబడు!\" అన్నది.\nఆమె మాట్లాడిన భాష తెలియక శాన్కాజ్, మంత్రిని, \"మహారాణిగారే మంటున్నారు?\" అని అడిగాడు మెల్లగా తలపై కెత్తుతూ.\n\"తల ఎత్తకు, అలాగే వుండు. తల ఎత్తితే శిరశ్ఛేదం తప్పదు ! అంటున్నారు మహారాణిగారు,\" అని మంత్రి జవాబు ఇచ్చాడు.\nరాణీ, మంత్రిని, \"తెలివైన మహా మేధావి ఏమంటున్నాడు?\" అని అడిగింది.\n“తమకు రాబోయే అరిష్టాన్ని క్షణంలో నివారిస్తానంటున్నాడు. మహారాణీ !'' అన్నాడు మంత్రి.\nరాణి చాలా సంతోషించి, అదేదో తక్షణం చేయమన్నది. మంత్రి నుంచి రాణి అన్నదేమిటో వినగానే శాన్కాజ్ లేచి నిలబడ్డాడు. మృదువుగా, రాణి శిరోజాలలో వున్న తెల్లవెంట్రుకను లాగి వేశాడు. అలా చేసేటప్పుడు తన భాషలో వున్న ఏవో మంత్రాలను పెద్దగా పఠిం చాడు. ఆ తర్వాత రాణికి రానున్న మహా అరిష్టం తొలిగిపోయినట్టు మంత్రికి చెప్పాడు.\nమంత్రి చీనాభాషలో, ఈ సంగతి రాణికి చెప్పగానే, ఆమె మహానందంగా, \"మహామంత్రీ, ఇంత గొప్ప మేధావిని మనం వదులుకోకూడదు. మన దేశానికి, ఈ రోజు నుంచీ ఈ యువమేధావి మహా మంత్రి. ఇంతటితో మీ మంత్రిత్వం ముగిసింది కాబట్టి, ఆచారం ప్రకారం మీ ఉరి వైభవ శుభకార్యం ఏర్పాటు చేయించండి. మీ ఆత్మశాంతికి పదివేల మంది పూజారులతో పూజలు ప్రారంభింప చేయండి,\" అన్నది.\nఈ మాటలు వినగానే మంత్రికి ముచ్చె మటలు పోశాయి. శాన్కాజ్, మంత్రిని, “ మహారాణిగారేమంటున్నారు?\" అని అడిగాడు.\nరాజవంశపు ఆచారం ప్రకారం, కొత్త ప్రధానమంత్రిని నియమించినప్పుడు, పాతమంత్రికి ఉరిశిక్ష విధిస్తారనీ, అందు వల్ల తనకు మరణం తప్పదనీ, మంత్రి చెప్పాడు.\nశాన్కాజ్ కొంచెంసేపు ఆలోచించి, \"మహామంత్రి, దిగులుపడకు! నేను రాణీ గారు యివ్వజూపిన మహామంత్రి పదవిని అంగీకరించాలంటే, ఆమె మిమ్మల్ని నాకు సహాయకులుగా యివ్వాలి. ఈ సంగతి మీరు, మహారాణికి చెప్పండి,\" అన్నాడు.\nఇది వింటూనే మంత్రికి ప్రాణం లేచి వచ్చినట్టయింది.\nఆయన రాణికి, శాన్కాజ్ అభిప్రాయ మేమిటో వివరించాడు.\nరాణి వెంటనే, \"అలాగా! ఈ మహా మేధావి అభిప్రాయాలకు గొప్ప విలువా, గౌరవం వుంటుందని నాకు తెలుసు. ఉరివిషయంలో మహాఘనత వహించిన, మా రాజ కుటుంబపు ఆచారాలనూ, సంప్రదాయాలనూ రద్దు చేస్తున్నాం.\" అన్నది.\n\"మహాప్రసాదం ! \" అంటూ పాత మహామంత్రి, రాణికి సాష్టాంగనమస్తారం చేశాడు.\nఈ విధంగా పెడ్రో శాన్కాజ్ మహా మంత్రి కావడమే కాక, త్వరలోనే చీనా భాష నేర్చుకుని, పెళ్ళీడుకు వచ్చిన పాత మంత్రి ఏకైక కుమార్తెను వివాహ మాడి, మహా మేధావిగా అందరిచేతా కీర్తింపబడుతూ చాలాకాలం సుఖంగా జీవించాడు.",
            "book_page_end": 57
        },
        {
            "title": "వ్యాపారరహస్యం",
            "book_page_start": 58,
            "pdf_page_start": 58,
            "pdf_page_end": 58,
            "author": "బి. వి. రెడ్డి",
            "genre": "నీతి కథ",
            "moral": "ధరలో స్వల్ప వ్యత్యాసం చూపడం ద్వారా, ప్రజలు వస్తువు నాణ్యతపై ఎక్కువ విశ్వాసం ఉంచి, వ్యాపారాన్ని పెంచవచ్చు.",
            "keywords": [
                "ధర్మయ్య",
                "రామయ్య",
                "కృష్ణయ్య",
                "నెయ్యి వ్యాపారం",
                "ధరల వ్యూహం"
            ],
            "characters": [
                "ధర్మయ్య",
                "రామయ్య",
                "కృష్ణయ్య"
            ],
            "locations": [],
            "content": "ధర్మయ్య అనే వ్యాపారి చాలా ఏళ్ళపాటు నేతివ్యాపారం చేసి, బాగా డబ్బు గడించాడు. ఆయన చనిపోయేముందు కొడుకు లిద్దరితో, \"అన్యాయానికి, అవినీతికి పాలుబడకుండా, వ్యాపారం చేయండి. అనుభవం ద్వారా మీరే వ్యాపారాభివృద్ధికి, ఎలాంటి మెలుకువలు అవ సరమో తెలుసుకోగలుగుతారు,” అని చెప్పాడు.\nతండ్రి పోయాక పెద్దవాడు రామయ్య, చిన్నవాడు కృష్ణయ్య నేతివ్యాపారం ప్రారంభిం చారు. కొద్దికాలంలోనే కృష్ణయ్య వ్యాపారం బాగా పుంజుకున్నది. రోజూ డబ్బాలకు డబ్బాలు నెయ్యి అమ్ముడు కాసాగింది. అయితే రామయ్య పరిస్థితి ఇందుకు భిన్నంగా తయారైంది. అతడి దుకాణంలో నెయ్యి కొనేవారి సంఖ్య రోజురోజుకూ తగ్గసాగింది.\nఒక రోజున రామయ్య, కృష్ణయ్య అంగడికి వచ్చి, \"తమ్ముడూ, మనిద్దరం ఒకే నాణ్యత గల నెయ్యి అమ్ముతున్నాం గదా! అయినా, నీ దుకాణంలో ఎక్కువమంది నెయ్యి కొంటు న్నారు. నీ దుకాణం కేసి ఖాతాదార్లను ఆకర్షించడానికి మంత్రం లాంటిదేమైనా ప్రయోగిస్తున్నా వేమిటి?\" అని అడిగాడు.\nఇందుకు కృష్ణయ్య చిన్నగా నవ్వి, “మంత్రమూ లేదు, తంత్రమూ లేదు!\" అని అన్నకు గల్లాపెట్టెపక్కనే వున్న. నేతి డబ్బాలను చూపించాడు. వాటిమీద ధర ముప్ఫై రూపాయలని చీట్లు అంటించి వున్నవి.\n“ఇదేమిటి? ఇరవైతొమ్మిది రూపాయల నెయ్యిని ముప్ఫైరూపాయలకు అమ్ముతున్నావు. అన్యాయం కదా!\" అంటూ రామయ్య ఆశ్చర్యంగా తమ్ముణ్ణి ప్రశ్నించాడు.\n\"అదేం లేదు! నువ్వు అమ్ముతున్న నెయ్యికన్నా నా దగ్గరవున్న నెయ్యి ధర ఒక రూపాయి ఎక్కువ కావడంతో ఖాతాదార్లు మాత్రం ఇది మరింత నాణ్యత గలదను కుంటూ కొనుక్కుపోతున్నారు. అంతే కాక, నా నిజాయితీని మెచ్చుకుంటున్నారు కూడా,” అని చెప్పాడు.\n—బి. వి. రెడ్డి",
            "book_page_end": 58
        },
        {
            "title": "కొత్త అమల్దారు",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "కల్పిత కథ",
            "moral": "పదవిలో ఉన్నప్పుడు దాని బాధ్యతలు, సూచనల వెనుక ఉన్న అసలు ఉద్దేశాలను అర్థం చేసుకోవాలి, అక్షరాలా పాటించడం కాదు.",
            "keywords": [
                "గుండప్ప",
                "చాముండరాయలు",
                "అమల్దారు",
                "దేవగిరి",
                "పురోహితుడు"
            ],
            "characters": [
                "చాముండరాయలు",
                "గుండప్ప",
                "కింది అధికారి",
                "ఉద్యోగులు"
            ],
            "locations": [
                "కర్ణాటకదేశం",
                "దేవగిరి జిల్లా"
            ],
            "content": "కర్ణాటకదేశాన్ని పాలించిన చాముండ రాయల వద్ద గుండప్ప అనే పురోహితు డుండేవాడు. రాజకుటుంబం జరిపే పూజావిధులన్నిటినీ గుండప్ప సమర్థతతో జరిపిస్తూ ఉండేవాడు.\nఒకనాడు చాముండరాయలు గుండ ప్పతో, \"ఏమయ్యా, నీవు ఇంతకాలంగా మాకు పురోహితుడివిగా ఉండి వైదిక కర్మలన్నీ ఎంతో చక్కగా జరిపిస్తున్నావు. నాకు - సంతోషమయింది. నీ మనసులో ఏదైనా కోరిక ఉంటే చెప్పు. నేను తీరుస్తాను,\" అన్నాడు.\nవెంటనే గుండప్ప, “మహారాజా, నాకు వేరే కోరిక లేదుగాని, తమ రాజ్యంలో ఏదన్నా ఒక జిల్లాకు నన్ను అమల్దారుగా వేసినట్టయితే ప్రజల మీద పెత్తందారీ చెయ్యాలని ఉన్నది. అనుకూలమైన పక్షంలో నా కోర్కె తీర్చండి,\" అన్నాడు.\n\"అలాగే కానీ,” అన్నాడు రాజు చాలా సంతోషంగా.\nఆ సమయంలో దేవగిరి జిల్లాకు అమల్దారును నియమించవలిసిన అవసరం ఏర్పడి ఉన్నది. ఆ ఖాళీలో గుండప్పను నియోగించాడు రాజు.\nగొప్ప జ్ఞాని అయిన వాడు గనక తన పురోహితుడు ఆ అమల్దారు పదవిని మరింత శక్తివంతంగా నిర్వహిస్తాడని రాజు ఆశించాడు.\nఅయినా గుండప్ప రాజకుటుంబానికి పౌరోహిత్యం చేశాడేగాని అధికారంతో కూడిన ప్రభుత్వోద్యోగం చేసినవాడుకాడు. అందుచేత ఎందుకయినా మంచిదని ఆయనకు రాజు కొన్ని సూచనలు చేశాడు. అవి ఏవంటే:\nఅమల్దారు అయినవాడు ఎప్పుడూ ముఖం మాడ్చుకుని ఉండాలి. (అనగా, నవ్వుతూ ఉల్లాసంగా ప్రజలకు కనపడ రాదని భావం.)\nఅందరి చెవులూ కొరకాలి. (అంటే ఎవరితో మాట్లాడినప్పుడైనా మూడోవాడికి వినిపించకుండా రహస్య సంభాషణ చెయ్యాలని భావం.)\nఅందరి జుట్టూ చేతిలో, ఉంచుకోవాలి. (అందరి లోపాలూ తెలుసుకుని ఉంచు కుని వాళ్ళు తోక ఝాడించటానికి లేకుండా చూసుకోవాలని అర్థం.)\nరాజు తనకు సంగ్రహంగా చేసిన ఈ మూడు సూచనలనూ గుండప్ప శ్రద్ధగా ఆలకించి, “మహారాజా, అర్థమయింది! గ్రహించాను !'' అన్నాడు.\nతరవాత ఆయన రాజుగారి వద్ద ఉద్యోగపత్రం పుచ్చుకుని, వస్తానని చెప్పి సెలవు తీసుకుని, పుట్టెడు సంతోషంతో ఇంటికి వచ్చేశాడు. గుండప్ప ఇంటికి వెళ్ళగానే రాజు దేవగిరికి కొత్త అమల్దారు వస్తున్నట్టు వార్త పంపాడు.\nకొత్త అధికారికి స్వాగతం చెప్పటానికి దేవగిరిలోని రాజోద్యోగులు పెద్ద ఎత్తున ప్రయత్నాలు చేసి నగరం వెలపల అతడి కోసం కాచుకుని ఉన్నారు.\nఈలోపల గుండప్ప తన ప్రయాణానికి ఒక మూట సిద్ధంచేసుకున్నాడు. అందులో ఆరుమూళ్ళ పంచెలూ, పన్నెండుమూళ్ళ పంచెలూ కట్టుకుని, ఆ మూటను నెత్తిన పెట్టుకుని, తెల్లవారు గట్టనే బయలుదేరి కాలినడకను దేవగిరి దారిపుచ్చుకున్నాడు.\nఅప్పటికి అపరాహమయింది. కొత్త అమల్దారుకు స్వాగతం చెప్పవచ్చిన వారందరూ తిండీ తిప్పలూ లేకుండా నగరం ద్వారం వద్ద వేచి. ఉన్నారు.\nఅమల్దారుగారి కింది అధికారి గుండ ప్పను సమీపించి, \"అయ్యా అమల్దారు గారి కోసం ఎదురు చూస్తున్నాం. వారి సమాచారం తమకేమైనా తెలుసునా?\" అని అడిగాడు.\nవెంటనే గుండప్ప నెత్తి మీది నుంచి మూట దించి, తన ధోవతి కొంగుకు కట్టి బొడ్డులో దోపుకున్న అధికార పత్రాన్ని తీసి తన కింది అధికారి చేతిలో ఉంచాడు.\nఇటువంటివాణ్ణి. అమల్దారుగా నియో గించారేమిటా అని ఉద్యోగులందరూ విస్మయం చెందారు. అయినా అధికార పత్రం ప్రకారం ఆయన తమ అమల్దారు గనక, గుండప్పను మేళతాళాలతో నగరం లోకి ఊరేగించుతూ తీసుకుపోయారు.\nగుండప్పను ఆయన కింది అధికారి తన ఇంటికి తీసుకుపోయి భోజనం పెట్టాడు. పొద్దుటి నుంచీ పచ్చి మంచి నీళ్ళు కూడా తాగకుండా ఉండిన గుండప్ప సుష్టుగా భోజనం చేసి, \"తాంబూలం ఏదీ ?\" అని అడిగాడు.\nఅధికారి తాంబూలం తెప్పించాడు.\n\"మరి దక్షిణో?\" అని అడిగాడు గుండప్ప ఉత్సాహంగా.\nగుండప్ప పురోహితుడ నీ, దక్షిణ తాంబూలాలు అడిగి పుచ్చుకోవటం ఆయన ఆచారమనీ అధి కారికి తెలియదు.\nకొత్త అమల్దారు తనను అప్పుడే లంచం అడుగుతున్నాడని ఊహించుకుని, ఒక సంచీలో అయిదు వందల మొహరీలు పోసి తెచ్చి గుండప్పకు ఇచ్చుకున్నాడు.\nఏ రూపాయో, రెండో ముట్టుతుందను కున్న గుండప్ప సంచీ విప్పి చూసి నిర్ఘాంతపోయి, “బాగుంది! నే నొక్క ఘడియలో కచ్చేరీకి బయలుదేరి వస్తు న్నాను. మీరంతా మీమీ పనులు చూసు కుంటూ ఉండండి!\" అని అధికారితో చెప్పాడు. అధికారి కచ్చేరీకి వెళ్ళి పోయాడు.\nఅప్పుడు గుండప్ప తాపీగా కూచుని రాజుగారు తనకు చేసిన సూచనలను మననం చేసుకున్నాడు. అందులో మొద టిది ముఖం మాడ్చుకోవటం. ఇది ఎలాగో గుండప్పకు అర్థం కాలేదు. చివరకాయన ఇంత కాటుక తెప్పించి ముఖానికి పూసు కుని, కచేరీకి వెళ్ళాడు. ఆయన ఆచారం చూసి కచేరీలో అందరూ కంగారుపడ్డారు. కాని ఏమీ అనలేకపోయారు.\nరాజు చేసిన రెండవ సూచన ఉద్యో గుల చెవులు కొరకటం. గుండప్ప ఉద్యో గస్తులలో ఒకణ్ణి దగ్గిరికి రమ్మని పిలి చాడు. వాడు వచ్చాడు. ఇంకా దగ్గిరికి రమ్మన్నాడు గుండప్ప. కొత్త అమల్దారు తనకేదో గొప్ప రహస్యం చెప్పబోతున్నా డని ఊహించి ఆ ఉద్యోగి తన చెవిని గుండప్ప నోటి దగ్గిరికి తెచ్చాడు.\nవెంటనే గుండప్ప వాడి చెవి కసిక్కిన కొరికాడు. వాడు బాధతో కేక పెట్టాడు.\nఇంకొక్క సూచన మిగిలి ఉన్నది. అందరి జుట్టూ తన చేతిలోకి రావాలి. ఇందుకోసం గుండప్ప వేచి ఉన్నాడు.\nపొద్దు పోతున్నది. ఎంతకీ కొత్త అమల్దారు లేవకపోవటం చూసి మిగిలిన ఉద్యోగులు కూడా తమ స్థానాలలో కూచున్నారు. ఎంత ఆపుకోవాలని ప్రయత్నించినా, వారికి నిద్ర ముంచుకు వస్తున్నది.\nచివరకు అర్ధరాత్రి అయింది. కచేరీ లోని ఉద్యోగులు ఎవరిస్థానాలలో వారు నిద్రపోయారు. అదే సమయమని గుండప్ప తన స్థానంలో నుంచి లేచి, ఒక కత్తెర తీసుకుని చకచకా అందరి జుట్టూ కత్తి రించి తన చేత పట్టుకుని తన బసకు వెళ్ళిపోయాడు.\nతాను రాజుగారి సూచనలను తూచా తప్పకుండా పాటించిన సంగతి రాజు గారికి విన్నవించి ఆయన మెప్పు పొందుదా మని గుండప్ప మర్నాడు తెల్లవారు ఝామునే బయలుదేరి వెళ్ళాడు.\nగుండప్ప చెప్పినదంతా విని రాజుగారు తన చెవులను తానే నమ్మలేకపోయాడు. ఇంతలో దేవగిరి నుంచి ఒక ఉద్యోగి వచ్చి కొత్తఅమల్దారు ప్రవర్తన గురించి రాజుగారికి నివేదించుకున్నాడు. పూజా విధులు జరిపేవాణ్ణి. శాస్త్రజ్ఞానం కలవాడు కదా అని అభిమానం కొద్దీ, అధికారంతో కూడిన ఉన్నత బాధ్యతలుగల అమల్లా రుగా పంపటం తనదే తప్పని గ్రహించి, రాజుగారు గుండప్పకు తిరిగి ఆ పని అప్పగించాడు.",
            "book_page_end": 62
        },
        {
            "title": "ప్రకృతి వింతలు: పెనుతుఫాను",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "పెనుతుఫాను",
                "శిలాతోరణం",
                "వాతావరణం",
                "ఉటా ఆర్చెస్ నేషనల్ పార్కు",
                "ప్రకృతి వింతలు"
            ],
            "characters": [],
            "locations": [
                "అమెరికా",
                "రష్యా",
                "ఆఫ్రికా",
                "ఉటా ఆర్చెస్ నేషనల్ పార్కు"
            ],
            "content": "శీతల వాయుమండలానికి వెనక చల్లటి పొడిగాలి. వెచ్చటి తడితో వున్న వాయువుతో ఢీ కొన్నప్పుడు ఉధృతంగా మేఘాలు పైకి పుట్టుకువస్తాయి. మేఘాలలోని అల్పపీడనం మేఘా లను ఘనీభవింపజేయడంతో, వాటి మధ్య సౌరంగాలవంటి బొరియలు ఏర్పడతాయి. ఇవి నేలను తాకేప్పుడు సుడులు తిరుగుతూ, భయానకమైన తుఫానులు వీస్తాయి.\n1320 అడుగుల వెడల్పుతో గంటకు 300 మైళ్ళ వేగంతో తుఫాను గాలులు వీస్తాయి.\nఅమెరికాలోని మధ్య పశ్చిమ ప్రాంతంలో యేటా వసంతకాలంలో 150 పెనుతుఫానులు వీస్తాయి. 1985 వ సం॥ వీచిన తుఫానులో 200 మంది మరణించారు. రష్యా, ఆఫ్రికా ప్రాంతాలు కూడా కొన్ని దెబ్బతిన్నాయి.\nఅమెరికాలోని ఉటా ఆర్చెస్ నేషనల్ పార్కులో వున్న శిలాతోరణమే ప్రపంచంలో కెల్లా చాలా పెద్దది. దీని పొడవు 291 అడుగులు. ఈ పార్కులో మరికొన్ని ప్రకృతి సిద్ధమైన శిలాతోరణాలూ వున్నాయి. ఇవన్నీ దాదాపు 15 కోట్ల సంవత్సరాలకు పూర్వం ఏర్పడినవే.\nఇసుకబండలలోకి వాననీళ్ళు దిగి, వాటిని వ్యాకోచింపజేస్తాయి. గాలీ, మంచూ ఆ పగుళ్ళను క్రమంగా హరించడంవల్ల బొరియలు ఏర్పడి శిలా తోరణాలు ఏర్పడతాయి.\nఈ అరుగుదల కొనసాగడంవల్ల, మరి కొంత కాలానికి ఈ శిలాతోరణాలు పడిపోవచ్చు.",
            "book_page_end": 63
        }
    ],
    "statistics": {
        "total_stories": 16,
        "author_counts": {
            "చందమామ బృందం": 10,
            "ఎస్. శివనాగేశ్వరరావు": 1,
            "డా|| తాటిచెర్ల గురురామప్రసాద్ రచన": 1,
            "దాసరి వెంకటరమణ": 1,
            "రాజకుమారి": 1,
            "స్పెయిన్ జానపద కథ": 1,
            "బి. వి. రెడ్డి": 1
        },
        "genre_counts": {
            "వ్యాసం": 1,
            "చరిత్ర / రాజకీయాలు": 1,
            "కల్పిత కథ": 5,
            "ధారావాహిక కథ": 1,
            "బేతాళ కథ": 1,
            "విజ్ఞానం": 2,
            "చరిత్ర / భూగోళం": 1,
            "సాహిత్యం": 1,
            "పురాణ కథ": 1,
            "జానపద కథ": 1,
            "నీతి కథ": 1
        }
    }
}