{
    "book_id": "చందమామ_1990_03",
    "stories": [
        {
            "title": "బాలల పుస్తకాలు",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "పుస్తక పఠనం, ముఖ్యంగా మంచి పుస్తకాలు చదవడం — బుద్ధివికాసానికి, జీవిత అవగాహనకూ తప్పక సహాయకారి అవుతుంది.",
            "keywords": [
                "పుస్తకాల ధరలు",
                "పఠనాసక్తి",
                "బాలబాలికలు",
                "పుస్తకపఠనం",
                "టీవీ ప్రభావం"
            ],
            "characters": [],
            "locations": [],
            "content": "పెరిగిపోతూన్న పుస్తకాల ధరల గురించి, పాఠకుల నుంచి మాకు రోజూ ఉత్తరాలు వస్తున్నాయి. పిల్లలకని ఉద్దేశించిన పుస్తకాల ధరలు కూడా రోజురోజుకూ అదుపు లేకుండా పెరిగిపోతూ వున్నాయి.\nకొన్ని సంవత్సరాలుగా పుస్తక ప్రచురణకు సంబంధించిన వస్తువులధరలూ, కాగితంధరా విపరీతంగా పెరిగిపోవడంతో, పుస్తకాల ధరలు సగటు పౌరులు అందుకోలేని స్థాయికి చేరుకున్నాయి.\nఅయితే, ఇవాళ మన బాలబాలికలలో పఠనాసక్తిని పెంపొం\nదించడం ఎంతయినా అవసరం. ఎందుకంటే, ఇటీవల టీవీలు\nచూడడం ఎక్కువై, చదువు పట్ల ఆసక్తి తగ్గుతున్నది. అయినా,\nబాలబాలికల మనోవికాసానికి — పుస్తకపఠనానికి మించిన మార్గం\nమరొకటి లేదని నిపుణులు అభిప్రాయపడుతున్నారు. కాబట్టి పుస్తక\nపఠనం, ముఖ్యంగా మంచి పుస్తకాలు చదవడం — బుద్ధివికాసానికి,\nజీవిత అవగాహనకూ తప్పక సహాయకారి అవుతుంది.\nమంచిపుస్తకాలను అందరికీ అందుబాటులోని ధరలకు\nఅందజేసే మార్గాన్ని ఎలాగైనా కనుగొనవలసిందిగా ప్రభుత్వాన్నీ,\nప్రచురణకర్తలనూ కోరుతున్నాం. కనీసం మంచి పిల్లల పుస్తకాలను\nఎన్నుకుని, వాటిని సరసమైన ధరలకు అందజేయవచ్చు!",
            "book_page_end": 7
        },
        {
            "title": "తూర్పు యూరపులో జరుగుతున్నదేమిటి?",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చరిత్ర/సమాజం",
            "moral": "సోషలిజాన్ని ప్రజాస్వామ్య మార్గంలో సాధించవచ్చు.",
            "keywords": [
                "తూర్పు యూరప్",
                "కమ్యూనిజం",
                "ప్రజాస్వామ్యం",
                "సోవియట్ రష్యా",
                "రుమేనియా"
            ],
            "characters": [
                "స్టాలిన్",
                "మార్షల్ టిటో",
                "నికొలాయ్ చుసెస్కూ",
                "మిఖైల్ గోర్బచేవ్"
            ],
            "locations": [
                "తూర్పు యూరప్",
                "రుమేనియా",
                "సోవియట్ రష్యా"
            ],
            "content": "అల్బేనియా, బల్గేరియా, జెకొస్లొవేకియా, హంగేరి, పోలండు, రుమేనియా, యుగొస్లేవియా మొదలైన దేశాలను తూర్పు యూరపు దేశాలు అని అంటారు. కొన్ని సందర్భాలలో జర్మన్ డెమొక్రటిక్ రిపబ్లిక్, సోవియట్ రష్యాలోని కొంతభాగం కూడా ఈ జాబితాలోకి వస్తాయి.\n\nరెండవ ప్రపంచయుద్ధ సమయంలో జర్మనీ, నియంత హిట్లర్ నాయకత్వంలోనూ, ఇటలీ, ముసోలినీ నాయకత్వంలోనూ —ఒకటిగా కలిసి తూర్పు యూరపు దేశాలను జయించాయి. అఖరికి జర్మనీ ఓడిపోవడంతో, దానిని జయించిన మిత్ర పక్షాలు ఈ దేశాలకు స్వతంత్రం కలిగించాయి. పేరుకు స్వతంత్ర దేశాలయ్యాయి గాని, నిజానికి ఆవి, సోవియట్ష్యా కమ్యూనిస్టు నియంత స్టాలిన్ ఏర్పరచిన ప్రభుత్వాల ఆధీనంలోకి వచ్చాయి. ఈ కొత్త పాలకులందరూ కమ్యూనిస్టులే. అందరూ స్టాలిన్కు విధేయులై, విశ్వాసపాత్రు లయ్యారు.\n\nఅయితే, యుగోస్లేవియా నాయకుడు, మార్షల్ టిటో సోవియట్ అధికారాన్ని సహించలేక స్టాలిన్ను తోసిరాజని స్వతంత్ర మార్గం అను నరించాడు. మిగతా వాళ్ళందరూ, స్టాలిస్ మరణానంతరం కూడా, సోవియట్ నాయకులకు విధేయులుగానే కొనసాగారు. ఆయా పాలకు లకు వ్యతిరేకంగా ఎప్పుడయినా తిరుగుబాటు తలెత్తినట్టయితే, దారుణంగా అణచివేయ సాగారు. కొన్ని సమయాలలో రష్యా సేనలు వారికి సహాయంగా వెళ్ళేవి. ప్రభుత్వాలలో కమ్యూనిస్టు పార్టీకి తప్ప మరొకపార్టీకి నిర్ణయాలు తీసుకునే అధికారం లేదు!\n\nఈ పరిస్థితి రెండు అనర్థాలకు దారి తీసింది. ఒకటి, ప్రజలు తమ అభిప్రాయాలను స్వతం త్రంగా వెలిబుచ్చలేక పోయారు రెండు, కమ్యూనిస్టు పార్టీ పేరుతో కొందరు వ్యక్తులు ప్రభుత్వాలపై తమ ఇష్టానుసారం అధికారాన్ని చెలాయించసాగారు. రుమేనియా నియంత నికొలాయ్ చుసెస్కూను అందుకు ఉదాహరణగా చెప్పవచ్చు. అతడొక చక్రవర్తిలా ఆడంబర జీవితం సాగిస్తూ, పిచ్చివాడిలా అంతులేని సంపద లను సమకూర్చుకుంటూ, ఎవరైనా వ్యతిరేకిస్తే, అణచివేస్తూ, హతమారుస్తూ తన అధికారాన్ని సాగించాడు. పెల్లుబికిన ప్రజల తిరుగుబాటు గత డిసెంబర్ 25 న, అతని పాలనను అంతం చేసి, అతని ప్రాణాలు కూడా తీసింది. ఒకే పార్టీ పాల ననూ, ఒక కుటుంబం పాలననూ, అనుభవించిన రుమేనియా ఈనాడు ప్రజాస్వామ్య మార్గంలో పయనించనున్నది.\n\nమిగతా తూర్పు యూరపు దేశాలలోనూ ఇదే ధోరణి కనిపిస్తున్నది. ఏక పార్టీ పాలనకు స్వస్తి చెప్పి ప్రజలు ప్రజాస్వామ్యం కోసం ఉవ్విళ్ళూరు తున్నారు.\n\nఈ ధోరణి కంతటికీ ప్రేరణ కలిగించింది — ఇటీవల సోవియట్ రష్యాలో వచ్చిన మార్పు. మిఖైల్ గోర్బచేవ్ నాయకత్వంలో సోవియట్ రష్యా చాలా ఉదార సిద్ధాంతాన్ని అనుసరిస్తున్నది. ప్రజలు తమ భావాలనూ, అభిప్రాయాలనూ స్వతంత్రంగా వెలిబుచ్చడానికి ఇది దోహదం చేస్తున్నది.\n\nఈ సంఘటనల ద్వారా, కమ్యూనిస్టు పార్టీలు ప్రబోధించిన సోషలిజం, సమసమాజం అర్థ రహితమయ్యాయన్న నిర్ణయానికి రాకూడదు.\nఅయితే, ఈనాడు ప్రపంచవ్యాప్తంగా విజ్ఞులైన ప్రజలందరూ, సోషలిజాన్ని ప్రజాస్వామ్యం ద్వారా సాధించవచ్చని గ్రహించారు.",
            "book_page_end": 10
        },
        {
            "title": "నికుంభుడి గర్వభంగం",
            "book_page_start": 11,
            "pdf_page_start": 11,
            "pdf_page_end": 14,
            "author": "దాసరి వెంకటరమణ",
            "genre": "హాస్యం/పరీక్ష",
            "moral": "కేవలం పాండిత్యం మాత్రమే గొప్పది కాదు. సరళమైన జ్ఞానం, వినయం, వాస్తవికత కూడా ముఖ్యమైనవి. అహంకారం పతనాన్ని తెస్తుంది.",
            "keywords": [
                "పాండిత్యం",
                "అహంకారం",
                "ధరహాసుడు",
                "నికుంభుడు",
                "తెలివితేటలు"
            ],
            "characters": [
                "నికుంభుడు",
                "రాజు సర్వోత్తముడు",
                "ధరహాసుడు",
                "మందహాసుడు",
                "అట్టహాసుడు"
            ],
            "locations": [
                "మలయావతీనగరం",
                "సౌశీల్యదేశం",
                "మృణాళినీ నదీ తీరం"
            ],
            "content": "నికుంభుడు అనే పండితుడు దేశదేశాలు సంచరిస్తూ, అక్కడి పండితులను తన పాండిత్యంతో ఓడించసాగాడు. ఆ కార ణంగా అతడిలో, తనను మించిన పండి తుడు లేడన్న అహం పెరిగింది.\n\nఒకసారి నికుంభుడు అలా దేశాలు తిరుగుతూ, సౌశీల్యదేశ రాజధాని అయిన మలయావతీనగరం చేరాడు. రాజు సర్వోత్తముడు, నికుంభుడిని ఆహ్వానించి, అతడు వచ్చినపని తెలుసుకుని ఒక రోజున నిండుసభలో ఆస్థానపండితులతో వాదనకు తగిన ఏర్పాట్లు చేయించాడు.\n\nఆస్థానపండితులు ఎటువంటి క్లిష్ట సమస్యలను యిచ్చినా, నికుంభుడు క్షణంలో సమాధానాలు చెప్పసాగాడు. అయితే, నికుంభుడు అడిగిన ప్రశ్నలకు మాత్రం ఆస్థానపండితులు సమాధానాలు చెప్పలేక దిక్కులు చూడసాగారు.\n\nరాజు సర్వోత్తముడి ఆస్థానంలో గొప్ప పండితులున్నారన్న ఖ్యాతి వుండేది. అటు వంటి పండితులను. తను ఓడించగలిగితే, ఇక తనను మించిన పండితుడు వుండడన్న విషయం స్ఫురించేసరికి. నికుంభుడు ఆనందం పట్టలేకపోయాడు.\n\nకొంత సేపటికి ఆస్థానపండితులు, తమ ఓటమిని అంగీకరించారు. నికుంభుడు తన ఆసనంలో నుంచి దిగ్గునలేచి, రాజుతో, ప్రభూ, నా చేతిలో మీ పండితు లందరూ చిత్తుగా ఓడిపోయారు. నాకు మీ సన్మానాలూ, సత్కారాలూ అవసరం లేదు. మీ పండితులను నా గొప్పతనం అంగీకరించి, పాదాభివందనం చెయ్య మనండి చాలు!'' అన్నాడు.\n\nరాజు సర్వోత్తముడికి ఇది గొప్ప అవమానంగా తోచి, ఏమిచేయడమా అని ఆలోచిస్తున్నంతలో, జనంలో నుంచి ఒక వ్యక్తి సభ మధ్యకు వచ్చి రాజుకు నమస్కరించి, \"ప్రభూ, నా పేరు ధరహాసుడు. మీరు అనుమతించినట్ట యితే, ఈ పండితుణ్ణి నేను కొన్ని ప్రశ్నలు అడుగుతాను.'' అన్నాడు.\n\nరాజు అందుకు అంగీకరించాడు.\nపొడుగ్గా బక్కపలచగా వున్న ధరహాసుడి వంక చూస్తూ, నికుంభుడు నవ్వాడు.\n\nధరహాసుడు, నికుంభుడితో, \"ఆర్యా, తమరు మహాపండితులు. తమవంటి మేధావుల ప్రశ్నలకు సమాధానం చెప్పే పాటి జ్ఞానం పామరుడనైన నాకు లేదు. నేనే మిమ్మల్ని రెండు ప్రశ్నలడుగుతాను. వాటికి మీరు సమాధానం చెప్పగలిగితే, నేను ఓటమిని ఒప్పుకుంటాను. అలా కానప్పుడు, మీరు మీ ఓటమిని అంగీ కరించి మారు పలకకుండా సభనుంచి వెళ్ళిపోవాలి.'' అన్నాడు.\n\nనికుంభుడు అందుకు సరేనని, '' ఆ ప్రశ్నలేమిటో త్వరగా అడుగు, '' అన్నాడు.\n\n\"వినండి! మూడు మేకలు వరుసగా, ఒక కాలిబాట వెంట వెళుతున్నాయి. ఒక మనిషి వాటికి ఎదురై, ముందున్న దాన్ని. \"నీ వెనక ఎన్ని మేకలు వస్తు న్నాయి?'' అని అడిగాడు. దానికి ఆ మేక, “రెండు,'' అన్నది. ఆ మనిషి ముందుకు నడిచి రెండవ మేకను కూడా అదే ప్రశ్న వేశాడు. ఆ మేక కూడా రెండు అనే సమాధానం చెప్పింది. అదెలా సంభవం ? ఆ మేక అలా ఎందు కు చెప్పింది ? ఇది నా మొదటి ప్రశ్న:'' అన్నాడు ధరహాసుడు.\n\nనికుంభుడు పెద్దగా నవ్వి, \"ఇదేం ప్రశ్న?\" అన్నాడు హేళనగా.\n\n\"నేను ముందే చెప్పాగదా, పామరుడ నని. పామరుడి ప్రశ్నలక్కూడా సమా ధానం చెప్పలేని తమరేం పండితులు?'' అన్నాడు ధరహాసుడు.\n\nనికుంభుడు కొంచెంసేపు ఆలోచించి, \"ఆ మేకలు వలయాకారంలో తిరుగుతూ వుండి వుండాలి. అప్పుడు రెండో మేక వెనక కూడా, రెండు మేకలు రావడానికి అవకాశమున్నది.\" అన్నాడు.\n\nధరహాసుడు చిన్నగా నవ్వి, \"కాదు. అవి వరుసగా ఒక కాలిబాట వెంట వెళు తున్నవని ముందే చెప్పాను.'' అన్నాడు.\n\nదానితో నికుంభుడు ఆలోచనలో పడ్డాడు. ఎంత ఆలోచించినా అతడికి మరొక సమాధానం తోచలేదు. చేసేదిలేక ధరహాసుణ్ణి సమాధానం చెప్పమన్నాడు.\n\n\"ఆ రెండవ మేక అబద్ధాలు చెప్పే మేక. అందువల్లనే, అది అలా చెప్పింది.\" అన్నాడు ధరహాసుడు.\n\nసభలో వున్నవాళ్ళందరూ పెద్దగా నవ్వి, ధరహాసుణ్ణి మెచ్చుకుంటున్నట్టు చూశారు, నికుంభుడు తన ఓటమిని ఒప్పు కుంటూ, “సరే, నీ రెండో ప్రశ్న ఏమిటి?\" అని అడిగాడు.\n\n\"ఒక మనిషి ఒక కొండమీద నిలబడి, సూర్యుడి కేసి సూటిగా కొద్ది క్షణాలుచూసి, తర్వాత కొండ దిగి తూర్పుదిశగా నాలుగు క్రోసులదూరం నడిచాడు. అక్కడినుంచి కుడివైపుగా తిరిగి అయిదు క్రోసులదూరం నడిచాడు. అక్కడినుంచి ఎడమవైపుగా తిరిగి, సరిగ్గా రెండుక్రోసులదూరం నడిచి, ఠక్కున ఆగిపొయ్యాడు. ఆ మనిషి ఎందుకలా ఆగిపోయ్యాడు? ఇది నా రెండవ ప్రశ్న.'' అన్నాడు ధరహాసుడు.\n\nనికుంభుడు, ధరహాసుడి వంక పిచ్చి వాణ్ణి చూసినట్టుగా చూసి, అయినా ఏదో ఒక సమాధానం చెప్పాలి గనక, \"వాడికి సముద్రం ఆడొచ్చి వుంటుంది.\" అన్నాడు.\n\n\"కాదు !\" అన్నాడు ధరహాసుడు.\n\nఆ మనిషి అలా ఆగిపోవడానికి, కార ణాలు ఏమై వుంటాయని ఆలోచించి, నాలుగైదు కారణాలు చెప్పాడు నికుం భుడు. అవేవీ కాదన్నాడు ధరహాసుడు. ఎంత ఆలోచించినా సరైన సమాధాన మేమిటో నికుంభుడికి తట్టలేదు.\n\nచేసేదిలేక చివరికి తన ఓటమిని ఒప్పు కుని, నికుంభుడు, \"పోనీ, నువ్వే చెప్పు ఆ మనిషి ఎందుకు ఆగిపోయ్యాడు?'' అని అడిగాడు.\n\n\"అది వాడి ఇష్టం! ఆగిపోవాలను కున్నాడు; ఆగిపొయ్యాడు, అంతే!'' అన్నాడు ధరహాసుడు.\n\nనికుంభుడి ముఖం వెలవెలపోయింది. సభలో వున్నవాళ్ళందరూ హర్షధ్వానాలు చేశారు. రాజు ప్రశంసాపూర్వకంగా ధర హాసుడి కేసి చూశాడు.\n\nతల పంకిస్తూ నేలచూపులు చూస్తున్న నికుంభుడితో, ధరహాసుడు, \"మీరు గొప్ప పండితులు కావచ్చునేమోగాని జ్ఞాన సంపన్నులు మాత్రం కాదు. జ్ఞానానికి అంతన్నది లేదు గదా ! అయినా జ్ఞాన వంతుల మనుకునే కొందరు - ఎవరైనా ఒక వ్యక్తి పిడికిటినిండా ఇసుక పట్టుకుని, ఇందులో ఎంత ఇసుక వున్నదని అడిగితే, లెక్కపెట్టడం కష్టమని చెబుతారేగాని, అందులో పిడికెడు ఇసుక వున్నదని మాత్రం సూటిగా చెప్పరు. మీరు అలాంటి వారి కోవకు చెందినవారే.\" అన్నాడు.\n\nఇది వింటూనే నికుంభుడు, రాజుతో గానీ, ధరహాసుడితోగానీ ఒక్క మాట మాట్లాడకుండా సభలో నుంచి మౌనంగా వెళ్ళిపోయాడు.\n\nరాజు సర్వోత్తముడు, ధరహాసుణ్ణి దగ్గిరకు పిలిచి వివరాలు అడిగాడు.\n\nధరహాసుడు వినయంగా, '\"ప్రభూ, మాది సమీపంలో వున్న మృణాళినీ నదీ తీరంలోని చిన్న అగ్రహారం. మా తండ్రికి మేము ముగ్గురం కొడుకులం. మేము గొప్ప పండితులం కాదుగాని, మాది పండిత కుటుంబమే,\" అంటూ దూరంగా వున్న తనసోదరులను చూపుతూ, ‘“మా తమ్ముడి పేరు మందహాసుడు, మా అన్న పేరు అట్టహాసుడు. మేం ముగ్గురం తమ కొలువులో ఏదైనా ఉద్యోగం దొరుకు తుందేమో అని వచ్చాము,\" అన్నాడు.\n\nసర్వోత్తముడు, ధరహాసుణ్ణి ఘనంగా సత్కరించి, అతడితోపాటు అతడి అన్నకూ, తమ్ముడికి కూడా, ఆస్థానంలో తగిన ఉద్యోగాలు యిచ్చాడు.",
            "book_page_end": 14
        },
        {
            "title": "హరిదాసు బుద్ధి",
            "book_page_start": 15,
            "pdf_page_start": 15,
            "pdf_page_end": 18,
            "author": "ఆరుపల్లి గోవిందరాజులు",
            "genre": "నీతి కథ",
            "moral": "దూరదృష్టి, ఆర్థిక నిర్వహణ సామర్థ్యం చాలా ముఖ్యం. ఇతరుల మంచి కోరి చేసే పని తాత్కాలికంగా అపార్థం కలిగించినా, అది దీర్ఘకాలంలో మంచి చేస్తుంది.",
            "keywords": [
                "హరిదాసు",
                "పిసినారితనం",
                "ఆర్థిక నిర్వహణ",
                "సాయం",
                "స్నేహితులు"
            ],
            "characters": [
                "కామాక్షయ్య (హరిదాసు)",
                "అచ్యుతాంబ",
                "శ్రీహరి",
                "గణపతి",
                "చంద్రం",
                "గ్రామ పెద్ద"
            ],
            "locations": [
                "సీతాపురం"
            ],
            "content": "సీతాపురం గ్రామంలో, కామాక్షయ్య అనే ఒక హరిదాసుండే వాడు. ఆయన చెప్పే కథలకు శ్రీహరి, గణపతి, చంద్రం అనే వాళ్ళు పక్కవాయిద్యాలతో, వంతపాటతో బాగా రక్తికట్టిస్తూండేవాళ్ళు.\n\nకామాక్షయ్య కథ చెప్పేందుకు నూట పదహార్లు తీసుకునేవాడు. ఆ పైన వినే వాళ్ళల్లో కొందరు, ఆయన చెప్పిన హరి కథకు సంతోషించి కొంతడబ్బుయిస్తూండే వాళ్ళు. కథ పూర్తవగానే, హారతిపళ్ళెంలో వేసిన డబ్బు కూడా కామాక్షయ్యేతీసుకునే వాడు. అయితే, ఆ విధంగా వచ్చిన మొత్తం డబ్బులో, బహుతక్కువ డబ్బును శ్రీహరికీ, గణపతికీ, చంద్రానికి ఇస్తూండే వాడు. వాళ్ళకు ఆ డబ్బు తీసుకోవడం అసంతృప్తికరంగా వున్నప్పటికీ. హరి దాసుకు కోపం వస్తుందని మారుమాట్లాడే వాళ్ళు కాదు.\n\nఒకసారి ఆ ముగ్గురూ, కామాక్షయ్య లేని సమయంలో ఆయన ఇంటికి వెళ్ళి, హరిదాసు భార్య అచ్యుతాంబతో ఎంతో దీనంగా, 'అమ్మా హరిదాసుగారిని అందరూ చాలా గొప్పగా మెచ్చుకుంటే — ఆయన ఆ ఘనత క థ చెప్పే తన ఒక్కడిదే కాదనీ, అందులో మా ముగ్గురికీ పాలువున్నదనీ నలుగురితో అనడమే గాని, వసూలైన డబ్బులో కొద్దిగా మాత్రమే మాకు ఇస్తున్నాడు. కుటుంబీకులమైన మాకూ అనునిత్యం ఎన్నో సాధకబాధకా లుంటవి.\" అన్నారు.\n\nహరిదాసు భార్య అంతా విని, వాళ్ళతో, \"మీరు చెప్పకుండానే హరిదాసుగారు, మీతో ఎలా ప్రవర్తిస్తున్నదీ నేను గమనిస్తూనే వున్నాను. ఆయనకు నచ్చని మాట ఏదైనా చెబితే, తీవ్రంగా కోపగించు కుంటాడు,\" అన్నది.\n\n''అమ్మా, ఆ సంగతి మేమూ ఎరిగినదే. ఎంతో కాలంగా వారినే నమ్ముకుని వారి వెంట తిరుగుతూ సేవచేస్తున్నాం. ఇప్పుడు ఈ వయసులో, ఈ వృత్తిని మాని ఏ కాయకష్టమో చేసుకుని బతకలేం కదా, \" అన్నారు శ్రీహరి, గణపతి, చంద్రం.\n\nహరిదాసు భార్య కొంచెంసేపు ఆలో చించి... \"సరే, వీలుపడినప్పుడు నేను. వారితో మిమ్మల్ని గురించి చెబుతాను. ఊరికే మనసును కలత పెట్టుకోకండి.\" అన్నది.\n\nఆ రోజు హరిదాసు ఇంటికి రాగానే అచ్యుతాంబ, ఆయనతో, వాయిద్యగాళ్ళ గురించి చెప్పి, \"మీరు చెప్పే కథలు ర క్తికట్టడానికి వాళ్ళసాయం చాలా వున్న దని, అందరితో చెపుతుంటారు! మరి మీకు వచ్చే డబ్బులో, వాళ్ళకూ న్యాయ మైన భాగం యివ్వవచ్చు గదా,\" అన్నది.\n\nఆ మాటలకు హరిదాసు కోపంగా. \"ఈ న్యాయాన్యాయాల సంగతి, నాకు తెలయంది కాదు. ఇకముందు వాళ్ళను గురించిన ప్రసక్తి, నాదగ్గిర తేకు,\" అన్నాడు.\n\nకొంతకాలం జరిగింది. హరిదాసు తన కుమార్తెకు యోగ్యుడైనవాడితో, ఘనంగా వివాహం జరిపించాడు. ఆ తరవాత కొంత మాగాణి పొలం కొనుక్కున్నాడు. అయినా, ఎన్నో ఏళ్ళుగా తన వెంట వుంటున్న వాయిద్యగాళ్ళకు డబ్బు యివ్వడంలో పిసినారితనం చూపిస్తూనే వున్నాడు. ఇక సహించలేక శ్రీహరీ, గణపతీ, చంద్రం హరి దాసు ఇంటికేసి వెళ్ళడం మానుకున్నారు.\n\nఏం జరిగివుంటుందో తెలుసుకుందా మని, ఒకనాడు కామాక్షయ్య ముందుగా శ్రీహరి ఇంటికి వెళ్ళాడు. ఆయనను చూసిన శ్రీహరి భార్య ఆశ్చర్యపోయి, \"తమరు ఇటు వచ్చి చాలా కాలమైంది. మా ఆయన, మీ హరికథల గొడవలోపడి కుటుంబ విషయాలే అసలు పట్టించు కోవడంలేదు. మా అమ్మాయికి పెళ్ళీడు దాటిపోతున్నది. మరింత ఆలస్యం జరక్షుండా, ఎక్కడైనా మంచి సంబంధం చూసుకోవాలి.\" అంటూ తమ కుటుంబ సమస్యల గురించి హరిదాసుకు చెప్పు కున్నది.\n\nఅంతా విని కామాక్షయ్య, అక్కడి నుంచి గణపతి ఇంటికి వెళ్ళాడు. గణపతి భార్య జబ్బుతో మంచంలోవున్నది.గణపతి పదిహేనేళ్ళ కొడుకు ఆయనతో, \"మా నాన్న అశ్రద్ధ వల్ల, మా అమ్మకు జబ్బు నయం కాకుండా వున్నది. మంచి వైద్యుడి చేత వైద్యం చేయించడానికి మా దగ్గర డబ్బులేదు. పోరగా, పోరగా ఎవరిదగ్గిరైనా అప్పు దొరికితే తెస్తానంటూ ఇప్పుడేమానాన్న గ్రామంలోకి వెళ్ళాడు,'' అన్నాడు.\n\nకామాక్షయ్య, మంచంలో వున్న గణపతి భార్యను పలకరించి, జబ్బేమిటో తెలుసు కుని, అక్కడి నుంచి సరాసరి చంద్రం ఇంటికి వెళ్ళాడు.\n\nచంద్రం ఇంటి అరుగు మీద ఒక చాప వేసుకుని దిగులుగా కూర్చుని వున్నాడు. కామాక్షయ్య పలకరించగానే, \"అయ్యా, నా అసమర్థత, అశ్రద్ధల కారణంగా, ఇలా పేదరికం అనుభ విస్తున్నాను. కూటికీ. గుడ్డకూ చాలని సంపాదనతో, నా భార్యాబిడ్డలకు సుఖం అనేది లేకుండా చేశాను. ఇకనుంచి తమ వెంట తిరగలేను. పెద్దవాణ్ణయిపోయాను. ఓపిక సన్నగిల్లింది,'' అన్నాడు.\n\n\"అలాగా!'' అంటూ కామాక్షయ్య చిన్నగా నవ్వి, ఇంటికి పోయి, వెంటనే వాళ్ళ ముగ్గురినీ పిలిపించి, ఊరిపెద్దల సమక్షంలో, వాళ్ళు తనను గురించి ఏమను కుంటున్నదీ నిర్భయంగా చెప్పమన్నాడు.\n\nహరిదాసంటే విసిగిపోయి, తెగింపుతో వున్న శ్రీహరీ, గణపతీ, చంద్రం — ఆయన పిసినిగొట్టూ, ధనాశాపరుడూ అంటూ నిర్మొహమాటంగా చెప్పేశారు.\n\nఅప్పుడు కామాక్షయ్య, ఇంట్లో నుంచి మూడు సంచుల్లో డబ్బు తెచ్చి వాళ్ళ ముందు పెట్టి, ''మీరు నన్ను అపార్థం చేసుకునేందుకు తగిన కారణాలేవున్నవి. కాని, నేను మీ మేలుకోసమే, ఇవ్వ దలచిన డబ్బులో సగం మీకిస్తూ, సగం నా దగ్గిర దాచాను. మీలో నాకున్న నిగ్రహ శక్తిలాంటిది లేదు. లోగడే ఈ డబ్బు యిచ్చివుంటే దుబారాగా ఖర్చు చేసి, వయసు మీరాక ఏపనీ సక్రమంగా చేయ లేక అవస్థలపాలై వుండేవారు.\" అన్నాడు.\n\n“అయ్యా, ఆ మాటా నిజమే,\" అన్నాడు శ్రీహరి.\n\nకామాక్షయ్య ముగ్గురికీ డబ్బు సంచు లిచ్చి, \"మీకు ఒక్కొక్కరికి పదివేల రూపాయలిస్తున్నాను. చంద్రం అన్నట్టు, అతడే కాదు మనం నలుగురం పెద్దవాళ్ళమై పోయాము. లోగడలా ఇప్పుడు ఊళ్ళు తిరగలేం. ఇకనుంచి ఇళ్ళపట్టున వుండి విశ్రాంతి తీసుకుందాం. నేనిచ్చిన డబ్బుతో మీమీ గృహ సమస్యలు తీరే పూర్తి అవకాశం వున్నది. ఒకవేళ అవసరం కలిగితే, నా దగ్గిరకు రండి. తప్పక చేతనైన సహాయం చేయగలను,\" అని చెప్పాడు.\n\nశ్రీహరీ, గణపతీ, చంద్రం కృతజ్ఞతతో హరిదాసు పాదాలంటి నమస్కరించి, \"అయ్యా, మావల్ల జరిగిన తప్పులేమైనా వుంటే, క్షమించండి !'' అన్నారు.\n\nహరిదాసు ఏదో అనబోతున్నంతలో. ఒక గ్రామ పెద్ద, \"ఇందులో ఒకరినొకరు క్షమించవలసిందేమీ లేదు. మీమేలు కోరి కామాక్షయ్యగారు కొంత కాలంపాటు, మీ దృష్టిలో పిసినారి అయ్యాడు,\" అన్నాడు.\n\nఅందుకు హరిదాసుతోపాటు, అక్కడ వున్నవాళ్ళందరూ పెద్దగా నవ్వారు.",
            "book_page_end": 18
        },
        {
            "title": "బందిపోటు యువరాజు (భాగం 7)",
            "book_page_start": 19,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "సాహసం/చారిత్రక కల్పన",
            "moral": "అన్యాయాన్ని ఎదుర్కోవడానికి ధైర్యం, ఓర్పు అవసరం. సమయం వచ్చే వరకు వేచి ఉండాలి.",
            "keywords": [
                "యువరాజు",
                "వీరసింహుడు",
                "జయానందముని",
                "రాజ్య కుట్ర",
                "శాంతిపురం విధ్వంసం"
            ],
            "characters": [
                "వీరసింహుడు",
                "చిన్న కొత్వాలు",
                "వసంతుడు",
                "జయానందముని",
                "శంకరవర్మ"
            ],
            "locations": [
                "సుమేధ రాజ్యం",
                "శాంతిపురం",
                "జయపురి రాజ్యం",
                "మహారణ్యం"
            ],
            "content": "మర్మవీరుడి సహాయంతో, వసంతుడు కొత్వాలు నుంచి తప్పించుకున్నాడన్న వార్త వినగానే, వీరసింహుడు ఆగ్రహావే శంతో వణికిపోయాడు.\n\n\"మీ సమక్షానికి వచ్చి, ముఖం చూప డానికి కొత్వాలు సిగ్గుపడుతున్నాడు ప్రభూ!'' అన్నాడు చిన్నకొత్వాలు వీర సింహుడి దగ్గరికి వచ్చి భయంతో చేతులు జోడిస్తూ.\n\nకొత్వాలు. వీర సింహుడితో చేతులు కలిపి, శాంతిదేవుడిపట్ల విశ్వాసఘాతు కంగా ప్రవర్తించాడు. కొత్తగా అధికారాన్ని చేపట్టిన వీరసింహుడి అడుగులకు మడుగు లొత్తుతూ, అతనిదయకు పాత్రుడయ్యాడు. ఆ కారణంగా వీరసింహుడు క్షమించి, తనను రమ్మని కబురు చేయగలడన్న ఆశతో అతడు చిన్నకొత్వాలను దూతగా పంపాడు.\n\nఅయితే, వీరసింహుడు ఆ మాటలకు మండిపడి, ''ఆ చేతకాని దద్దమ్మ ముఖం చూడాలని మాకు లేదు. వెంటనే వాణ్ణి రాజ్యం వదిలి పొమ్మని చెప్పు. ఈ క్షణం నుంచి నిన్ను మా కొత్వాలుగా నియమి స్తున్నాం!'' అన్నాడు.\n\nచిన్న కొత్వాలుకు పట్టరాని సంతో షంతో ఎగిరి గంతేయాలనిపించింది. మరుక్షణమే వాడు. వీరసింహుడి కాళ్ళపైబడి, “మహాప్రభూ, మీ కోసం నా ప్రాణాలివ్వడానికైనా సిద్ధంగా వున్నాను!'' అన్నాడు.\n\n''మూర్ఖుడా, అదేచేయవద్దంటున్నాను. మాకు నీ ప్రాణాలెందుకు? నువ్వు చస్తే మేము వేరొక కొత్వాలును నియమించ వలసి వస్తుంది !\" అన్నాడు వీరసింహుడు కోపంగా.\n\n\"ప్రభువులు నా కళ్ళు తెరిపించారు. ఇక నా ప్రాణాలు వదలను కాని, ప్రభువు లను ఎదిరించేవారి ప్రాణాలు తీస్తాను. ఆజ్ఞాపించండి.\" అన్నాడు కొత్తకొత్వాలు లేచి నిలబడుతూ.\n\n\"సెభాష్! వెళ్ళు, మాకు కావలసింది ఒర్థి మాటలు కాదు. చేతలు!'' అన్నాడు వీరసింహుడు.\n\nవీరసింహుడికి చేతులెత్తినమస్కరించి అక్కడి నుంచి బయలుదేరిన కొత్త కొత్వాలు, పాతవాడికన్నా పరమ కర్కోట కంగా ప్రవర్తించసాగాడు.\n\nతనకు కొత్వాలు పదవిని అంటగట్టిన వీరసింహుణ్ణి సంతోష పెట్టాలన్న తపనతో, పదిమంది భటులను వెంట బెట్టుకుని, శాంతిపురనగరం పొలిమేరలో వున్న వసంతుడి గ్రామం చేరుకున్నాడు. వృద్ధు లయిన వసంతుడి తల్లిదండ్రుల నూ, వసంతుడి తమ్ముణ్ణి చెల్లెనూ, గ్రామం మధ్య వున్న రచ్చబండవద్దకు బరబరా లాక్కుపోయి నిలబెట్టి, వారి గుండెలకు ఈటెను గురిపెట్టి చూపుతూ, \"చెప్పండి. వసంతుణ్ణి ఎక్కడ దాచారో చెప్పండి.\" అని అడిగాడు.\n\n\"వసంతుణ్ణి రాజభటులు బంధించి తీ సు కు పోయారు బాబూ.\" అన్నాడు వసంతుడి తండ్రి చేతులు జోడించి.\n\n\" ఆ సంగతి ఎవరికి తెలియదు?\nఇప్పుడు వసంతు డెక్కడ వున్నాడు ? పాతకొత్వాలును గుర్రం పైనుంచి కిందికి తోసి, భటులనుంచి వసంతుణ్ణి తీసుకు వెళ్ళిన ఆ దుర్మార్గు డెవ్వడు? నిజం చెప్పు.\" అని గద్దించాడు కొత్వాలు.\n\n\"మా అన్నను ముసుగు వీరుడు రక్షించి నప్పుడు మేము అక్కడలేము. ఆ సమ యంలో మీరు కూడా అక్కడే వున్నారని విన్నాం. కాబట్టి మా అన్న ఎక్కడికి. వెళ్ళాడో మాకన్నా మీకే తెలిసివుండాలి!'' అన్నాడు వసంతుడి తమ్ముడు.\n\n\"శాంతి దేవమహారాజు కాలంలో ఇలాంటి ఘోరం ఎన్నడూ జరగలేదు!\" అన్నాడు ఇంకొక పెద్దమనిషి.\n\n\"ఊరేగింపులో మీరు కొత్వాలు వెనకే నడిచి వెళ్ళారు కదా! ముసుగువీరుడు వచ్చినప్పుడు కూడా మీరు అక్కడే వున్నారు కదా!\" అని అడిగాడు అక్కడ చేరిన గుంపులో నుంచి ఒక యువకుడు.\n\n“నోర్ముయ్, కుర్ర వెధవా! నేనే గనక అక్కడ వుండి వుంటే మీలో ఒక్కరయినా ప్రాణాలతో తప్పించుకునేవారా?' అంటూ కొత్వాలు కుర్రవాణ్ణి కొరడాతోకొట్టసాగాడు.\n\n\"అమాయకుడయిన ఆ కుర్రవాళ్లెందు కలా కొడుతున్నారు?\" అని అడిగాడు మరొక గ్రామస్థుడు.\n\n\"ఇది తిరుగుబాటుదార్లు నివసించే గ్రామం. తక్షణమే దీనిని తగలబెట్టండి. గ్రామమంతా భస్మమైపోవాలి. ఊఁ.... నిప్పంటించండి.\" అని భటులను ఆజ్ఞా పించాడు కొత్వాలు.\n\n\"మా గ్రామాన్నెందుకు తగలబెడతారు బాబూ, మేమేం తప్పు చేశాం? \" అని అరిచారు గ్రామస్థులందరూ దీనంగా ఏకకంఠంతో.\n\nఅయినా, ఆ మాటలను పట్టించుకోకుండా, ఇద్దరు భటులు ఒక ఇంట్లోకి జొర బడి, మండుతూన్న కొరివిని తెచ్చి, ఆ ఇంటి చూరుకు నిప్పంటించారు.\n\nకొత్వాలు ఆనందంతో మీసందువ్వుతూ, “ఒక్క కొంపను కూడా వదలకూడదు. నిప్పంటించండి !'' అని అరిచాడు.\n\nకొంతసేపటికల్లా ఊరు ఊరంతా అల్లకల్లోలమయింది. ప్రతి ఇల్లూ అగ్ని జ్వాలలకు ఆహుతయిపోయింది. జనం భయంతో హాహాకారాలు చేశారు. ఒకచోట ఆర్పితే, మరొక చోట మంటలు భగ్గున మండసాగాయి! మంటలలో ఇళ్ళవెదుళ్ళు పగిలి పెద్ద పెద్ద ధ్వనులు పుట్టాయి. అతి భీకరంగా మారిన ఆ దృశ్యాన్ని చూసి కొత్వాలు వికటాట్టహాసం చేసి, భటులు వెంటరాగా గుర్రంపై రాజధానికి తిరిగి వెళ్ళాడు.\n\nఅదొక వర్షం కురుస్తున్న రాత్రి. ఆకాశం మేఘావృతమై అప్పుడప్పుడూ మెరుస్తు న్నది. అరణ్యం నుంచి జయపురి కి వెళ్ళే మార్గంలో జయానందముని ఒంటరిగా నడుస్తున్నాడు. ఆయన వెనక నెమ్మదిగా పులి నడుస్తున్నది. ముని భుజం మీద ఒక అందమైన చిలుక కూర్చుని ఉన్నది.\n\nఆ రాజ్యానికి జయపురి రాజధాని. కాని, అది శాంతిపురం లాగా పట్టణం కాదు. చూడడానికి పెద్ద గ్రామం లాగా ఉంటుంది. జయపురి రాజ్యం చాలా చిన్నది. అయినా. స్వతంత్రమైనది. రాజ్యానికి ఒక వైపు సుమేధ రాజ్యం, మరొక వైపు సముద్రం సరిహద్దులు. మిగతా రెండువైపులా మహారణ్యం విస్తరించి ఉన్నది.\n\nకొన్ని తరాల కిందట జయపురి సామంతరాజు, సుమేధరాజ్యాధిపతిని ప్రాణాపాయం నుంచి రక్షించాడు. ఆనాటి నుంచి శాంతిపుర రాజులు, జయపురికి సర్వస్వతంత్రం ప్రసాదించారు. పైగా, దానికి రక్షణ కూడా కల్పించారు! ఎందు కంటే, జయపురి పై దాడిజరపాలంటే, శత్రువులు సుమేధరాజ్యాన్ని దాటుకునే వెళ్ళాలి !\n\nజయపురి రాజు శంకరవర్మ. ఆయన జయా నంద ముని ముఖ్యశిష్యులలో ఒకడు !\n\nముని, నిర్మానుష్యంగా వున్న బాట గుండా నడిచి, జయపురి పొలిమేరలో వున్న ఆలయం వద్ద ఆగి, \"నేను తిరిగి వచ్చేవరకు ఇక్కడే వుండు!'' అని పులితో చెప్పి, భుజం మీద వున్న చిలు కను చేతిలోకి తీసుకుని, \"మల్లీ, నువ్వు వెళ్ళి, నేను వస్తున్నట్టు రాజుకు చెప్పు.'\" అన్నాడు.\n\nచిలుక రెక్కలల్లార్చి, కోటకేసి రివ్వు మని ఎగిరి వెళ్ళింది.\n\nరాజు శంకరవర్మ ఆలస్యంగా భోజనం ముగించి, శయన గృహానికి బయలుదేరే సమయంలో, \"నాయనా !'' అన్న పిలుపు విని వెనక్కు తిరిగి చూశాడు.\n\nచిలుక రివ్వున వచ్చి రాజు భుజంపై వాలి, “నాయనా!'' అన్నది మళ్ళీ.\n\n\"ఏం మల్లీ! ఏమిటి విశేషం.'' అని అడిగాడు వర్మ.\n\n\"మహాత్మా !\" అన్నది చిలుక.\n\n“అలాగా !'' అంటూ వర్మ భటులను పిలిచి, కోటద్వారాలు తెరవమని ఆజ్ఞా పించాడు!\n\nజయానందముని శంకరవర్మను \"నాయనా\" అని పిలుస్తాడు. శంకరవర్మ జయానందమునిని \"మహాత్మా\" అని సంభోదిస్తాడు. ఈ రెండు మాటలూ పలికి, చిలుక తను వచ్చిన పని నెరవేర్చింది!\n\nశంకరవర్మ మునికి ఎదురు వెళ్ళి నమస్కరించి, ''మీరు వర్షంలో ఇంత దూరం రావాలా? మల్లిని పంపితే నేనేమీ సమక్షానికి వచ్చేవాణ్ణి కదా?\" అన్నాడు.\n\n\"నిజమే. అయినా, నువ్వు నా ఆశ్ర మానికి వచ్చావంటే, అది అందరి దృష్టినీ ఆకర్షిస్తుంది కదా! అందుకని నేనే వచ్చాను.\" అన్నాడు.\n\nముని ఏదో రహస్యం చెప్పడానికి వచ్చాడని వర్మ గ్రహించాడు. ఆయన్ను గౌరవంగా రాజమందిరంలోకి తీసుకు పోయి, బట్టలు మార్చుకోమని చెప్పి ఉన్నతాసనంలో కూర్చోబెట్టి, శంకరవర్మ స్వయంగా వేడిపాలు అందించాడు.\n\nఆ తరవాత, ముని ఆజ్ఞానుసారం, ఆయన ఎదుట కూర్చున్నాడు.\n\n“నాయనా, ఈమధ్య నువ్వు మనసులో చాలా బాధపడుతున్నట్టు విన్నాను. నిజమేనా ?'' అని అడిగాడు ముని.\n\n\"అవును మహాత్మా! నిజానికి నేనే మిమ్మల్ని దర్శించి, నా బాధలు చెప్పుకో వాలనుకున్నాను,\" అన్నాడు వర్మ.\n\n\"శాంతిపురంలో జరిగిన సంఘటనలు నీకు బాధకలిగించాయా?\" అని అడిగాడు ముని.\n\n\"అవును. ఎన్నో తరాలుగా కీర్తిగాంచిన సుమేధ రాజవంశం ఈనాటికి అంతరించి పోయింది. రాజకుటుంబానికి చెందిన వాడయినప్పటికీ వీరసింహుడు పరమ కిరాతకుడుగా మారిపోయాడు. రోజు రోజుకూ వాడి దురాగతాలు మితిమించి పోతున్నాయి. వాడి దృష్టి త్వరలో మన రాజ్యం మీద పడవచ్చు!\" అన్నాడు శంకరవర్మ.\n\n''ఆ పురాతన వంశం అంతం కాలేదు నాయనా,\" అని, ముని తన పిడికిలిని తెరిచాడు. ఆయన అరచేతిలో పతకంగల బంగారు హారంకనిపించింది. పతకంమీద సుమేధ రాజవంశపు ముద్ర వున్నది!\n\nదానిని చూడగానే, శంకరవర్మ నేత్రాలు ఆనందాశ్చర్యాలతో మెరిశాయి.\n“ఇది సుమేధ యువరాజు కంఠహారం! మీచేతికెలా వచ్చింది?\" అని అడిగాడు శంకరవర్మ.\n\n\"యువరాజుతోసహా హారం నా దగ్గరికి వచ్చింది నాయనా. యువరాజు నాదగ్గరే ఉన్నాడు!\" అన్నాడు ముని.\n\n\"ఆనందకరమైన మాటను వెలి బుచ్చారు ! యువరాజును పెంచే బాధ్యత నేను వహిస్తాను, మహాత్మా!\" అన్నాడు వర్మ సంతోషంగా.\n\n''ఆ విషయం నాకూ తెలుసు. అయినా అది, నీకుగాని, బిడ్డకుగాని క్షేమమవు తుందా?'\" అని అడిగాడు ముని.\n\nశంకరవర్మ కొంత సేపు మౌనంవహించి, తలపంకించి, “మహాత్మా తీరాఆలోచిస్తే. అలా చేయడం ఇరువురికీ క్షేమం కాదని పిస్తున్నది. ఎందుకంటే, ఆ దుష్టుడైన వీరసింహుడు, బిడ్డను వెతకడానికి నాలుగు దిక్కులకూ గూఢ చారులను పంపాడని తెలిసింది. ఇలాంటి స్థితిలో యువరాజును రహస్యంగా దాచలేము కదా!\" అన్నాడు.\n\n\"సత్యం గ్రహించావు. యువరాజు అరణ్యం మధ్య రహస్యంగా పెరగడమే క్షేమం. అయితే, యువరాజుకు చెందిన ఈ హారాన్ని మాత్రం నువ్వు జాగ్రత్తగా భద్రపరచాలి. ఇది అతని మెడలో వుండడం క్షేమంకాదు.\" అన్నాడు ముని.\n\n\"చిత్తం, మహాత్మా! అయినా, ఈ స్థితిలో ఇంతకుమించి నేను చేయగలిగిం దేమయినా ఉన్నదా?\" అని అడిగాడు శంకరవర్మ.\n\n“నువ్వు చేయవలసింది చాలా ఉన్నది!\nఅయితే, అందుకు తగిన సమయం ఆసన్నం కావాలి. దేనికైనా కాలం కలిసి రావాలికదా. అంతవరకు నిర్భయంగా ఓర్పు వహించు. సుమేధ రాజ్య ప్రజల బాధలనూ, దుఃఖాలనూ పోగొట్టడానికి మనం మన కర్తవ్యాన్ని నిర్వహించాలి!'' అన్నాడు ముని. —(ఇంకావుంది)",
            "book_page_end": 26
        },
        {
            "title": "ముగ్గురు మిత్రులు (బేతాళ కథ)",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "ఫాంటసీ/నీతి కథ",
            "moral": "వ్యక్తిత్వానికి, నిజమైన యోగ్యతకు ప్రాధాన్యత ఇవ్వాలి, కేవలం కీర్తి లేదా సంపదకు కాదు. స్నేహితుడు అడగకుండానే సహాయం చేసేవాడు ఆప్తుడు.",
            "keywords": [
                "విక్రమార్కుడు",
                "బేతాళుడు",
                "గురుకులం",
                "శశిధరుడు",
                "వ్యక్తిత్వం"
            ],
            "characters": [
                "విక్రమార్కుడు",
                "బేతాళుడు",
                "విద్యాసాగరుడు",
                "హరిణి",
                "మల్లినాధుడు",
                "శశిధరుడు"
            ],
            "locations": [
                "దండకారణ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, ''రాజా, ఈ అర్ధరాత్రివేళ, హాయిగా శయనాగారంలో హంసతూలికా తల్పం మీద నిద్రించ వలసినవాడివి. భీతినిగొల్పే ఈ శ్మశా నంలో దేనికోసం తిరుగుతున్నావో అర్థం కావడం లేదు. ఒక్కొక్కసారి మనిషి అహంకారంవల్లనో, అవి వేకం కారణం గానో తను ఆశించినదానికి భిన్నంగా ప్రవర్తిస్తాడు. నీకు శ్రమ తెలియకుండా వుండేందుకు, ఇందుకు ఉదాహరణగా హరిణి అనే అమ్మాయి కథ చెబుతాను, విను,\" అంటూ ఇలా చెప్పసాగాడు :\n\nపూర్వం దండకారణ్యంలో ఒక గురు కులం వుండేది. దాని ఆచార్యుడు విద్యా సాగరుడు. ఏ రాజాశ్రయమూ లేకపోవడం వల్ల, ధ ని కులెవ రూ తమ బిడ్డలను, ఆ గురుకులానికి పంపేవారు కాదు. దానితో విద్యాసాగరుడికి గురుకులం నిర్వహణ కష్టసాధ్యంగా వుండేది. ఆయన సామాన్యుల పిల్లల్నే తన శిష్యులుగా చేసుకుని, వారి అభిరుచిని గ్రహించి. అందుకు తగ్గట్టు ఆయా విద్యలలో శిక్షణ ఇచ్చేవాడు.\n\nగురుకులంలో కొత్తగా హరిణి అనే అమ్మాయి, సాహిత్యాధ్యయనం కోసం వచ్చి చేరింది. సంగీతాన్ని అభ్యసిస్తున్న మల్లినాధుడనేవాడూ, ఖడ్గవిధ్యను నేర్చు కుంటున్న శశిధరుడనేవాడూ, ఆమెకు పరిచయం అయ్యారు. వాళ్ళ మధ్య స్నేహం దినదిన ప్రవర్ధమానం కాసాగింది.\n\nహరిణికి సంగీతమంటే ప్రత్యేకమైన అభిమానం. ఆమె, మల్లినాధుడు శ్రావ్యంగా పాడేపాటలను ఎంతో ఆసక్తితో వినేది. ఖడ్గవిద్య నేర్చుకునే శశిధరుడు కూడా కళాపిపాసే. కాని, ఎందువల్లనో అతడు ఏ కళలోనూ ప్రావీణ్యాన్ని సంపాదించుకోలేక పోయాడు.\n\nకొన్నాళ్ళకు హరిణి మంచి కవయిత్రి అయింది. మల్లినాధుడు గొప్ప సంగీత విద్వాంసుడయ్యాడు. శశిధరుడు ఖడ్గ విద్యలో ఆరితేరాడు.\n\nఒకనాడు విద్యాసాగరుడు, వాళ్ళతో, \"నేటితో మీ శిక్షణ పూర్తయింది. ఇక మీమీ అదృష్టాలను వెతుక్కుంటూ వెళ్ళండి!\" అని, శుభం కలగాలని ఆశీర్వదించి సాగనంపాడు.\n\nశశిధరుడు గుర్రం మీద ఒక అడవి గుండా తన ఊరుకు వెళుతూండగా, కొందరు ముసుగు మనుషులు, ఒంటరిగా వున్న ఒకరి మీద దాడి చేయడం కంట బడింది. అతడు వెంటనే ఒర నుంచి కత్తిదూసి, ఆ ముసుగు మనుషులను ఎదుర్కున్నాడు. మెరుపులా తిరిగే అతడి కత్తి ధాటికి తట్టుకోలేక వాళ్ళు చిందర వందరగా పారిపోయారు.\n\nకొద్దిగా గాయపడి నేల మీద పడివున్న ఆ వ్యక్తి శశిధరుడితో, \"నేనీ దేశాన్నేలే రాజును! వేటకై వచ్చి, నా పరివారం నుంచి వేరుపడ్డాను. ఈ ముసుగు మను షులు బందిపోట్లయి వుండాలి. వాళ్ళను త్వరలోనే నా భటులచేత వేటాడించి తీరుతాను. నువ్వెవరివి? నువ్వు చేసిన సాయం ఎంతో మెచ్చదగింది.\" అన్నాడు.\n\n\" మహారాజా, తమ ప్రశంస నాకు కాదు, మా గురువుగారికి చెందాలి.\" అన్నాడు శశిధరుడు.\n\n\"మీ గురువు అంత గొప్పవాడా ? ఏం కావాలోకోరు, యిస్తాను,\" అన్నాడు రాజు.\n\n\"మా గురువుగారైన విద్యాసాగరుల వారికి, గురుదక్షిణ ఇచ్చుకునే శక్తి లేని వాడిని. ఆయన నడుపుతున్న గురు కులానికి, ఏదైనా ద్రవ్యసహాయం చేయండి చాలు.\" అన్నాడు శశిధరుడు.\n\nరాజు నగరం చేరగానే, ప్రాణాలకు తెగించి తనను కాపాడిన శశిధరుణ్ణి, అంగరక్షకుడుగా నియమించుకున్నాడు. అతడి గురువుకు ఒక రాజోద్యోగి ద్వారా చాలా ధనం పంపాడు.\n\nఒకనాడు శశిధరుడు, ఆ నగరంలోనే నివసిస్తున్న మల్లినాధుణ్ణి చూడబోయాడు. అతడి కుటుంబం చాలా పేదరికంలో వున్నది. మల్లినాధుడి దగ్గిర కొందరు పిల్లలు సంగీతం నేర్చుకుంటున్నారు. అయినా, అతడి కొచ్చే ఆదాయం బహు స్వల్పమని శశిధరుడు గ్రహించాడు.\n\nతన మిత్రుడు రాజుగారి కొలువులో చేరాడని విని, మల్లినాధుడు చాలా సంతోషించి, శశిధరుడితో, \"మిత్రమా, ఎలాగైనా నీ పలుకుబడిని ఉపయోగించి రాజుగారి ఆస్థానంలో నాకు ఉద్యోగం వచ్చేలా ప్రయత్నించు,\" అన్నాడు.\n\nఅయితే, శశిధరుడు అతణ్ణి రాజుగారికి పరిచయం చేయకుండా, రాజాస్థానంలోని ఉన్నతోద్యోగులకూ, నగర ముఖ్యులకూ మల్లినాధుడు గొప్ప సంగీత విద్వాంసు డంటూ చెప్పాడు. వాళ్ళల్లో సంగీతాభి మానులు కొందరు, అతడికి సంగీత శిక్షణాలయం పెట్టేందుకు ప్రోత్సాహం యిచ్చారు. శశిధరుడు కూడా అతడికి అప్పుడప్పుడు తన చేతనైన ఆర్థికసాయం చేశాడు.\n\nకొద్దికాలంలోనే, సంగీతంలో మల్లి నాధుడికున్న ప్రజ్ఞ గురించి నగరంలోని ముఖ్యులందరికీ తెలిసిపోయింది. వాళ్ళు, అతడిచేత తరచుగా సంగీత కచేరీలు పెట్టించసాగారు. అతడి పాట వినేందుకు ప్రతి కచ్చేరీకీ వస్తున్న ఒకే ఒక వ్యక్తి హరిణి! శశిధరుడు తీరిక వున్నప్పుడు వాటికి హాజరవుతూండేవాడు.\n\nఒకనాడు మల్లినాధుడు, హరిణిని, “శశిధరుడి కిప్పుడు రాజాస్థానంలో చాలా పలుకుబడి వున్నది. అయినా ఇంత వరకూ అతడు నాచేత రాజుగారి సమ క్షంలో కచేరీ ఏర్పాటు చేయించలేదు. ఇందుకు కారణం, అతడికి నా కీర్తి ప్రతిష్ఠలపట్ల గల అసూయ అయి వుండ వచ్చు. ఏమైతేనేం - నువ్వు అతడికి చెప్పి రాజాస్థానంలో నా కచేరీ జరిగేలా చూడ లేవా?\" అని అడిగాడు.\n\nహరిణి శశిధరుణ్ణి చూడబోయి, మల్లి నాధుడి పాటకచేరీ రాజాస్థానంలో జరిగేలా చూడమని కోరింది.\n\nకొద్ది రోజుల్లోనే శశిధరుడి ప్రయత్నం వల్ల. రాజు గారి ఎదట మల్లినాధుడు సంగీత కచేరీ చేశాడు. అతడి గానానికి ముగ్ధుడైన రాజు, మల్లినాధుడు ఊహించని రీతిలో అతడికి గొప్పగా ధనం యిచ్చి సత్కరించాడు. అతడి సంగీత శిక్షణా లయం నగరంలోనేకాక, మొత్తం రాజ్యం లోనే ప్రముఖ స్థానానికి చేరుకున్నది.\n\nఒకనాడు మల్లినాధుడు, తన సంగీత కచేరీకి హాజరై, వెళ్ళిపోతున్న హరిణిని ఆపి, “హరిణీ! చాలాకాలం తర్వాత నా మనసులోని మాటను బయటపెడు తున్నాను. నిన్ను వివాహమాడాలని వున్నది.\" అన్నాడు.\n\nఅందుకు హరిణి శాంతంగా, \"నేను మీ ప్రతి కచేరీకి వస్తున్న కారణం మీ గానంపట్ల నాకున్న అభిమానం మాత్రమే. అందువల్ల వివాహ ప్రసక్తి తేకండి !'' అని వెళ్ళిపోయింది.\n\nఇది విని మల్లినాధుడు, ఈ హరిణి అహంకారేకాదు; అవివేకి కూడా అనుకున్నాడు.\n\nమర్నాడు హరిణి, శశిధరుడి ఇంటికి వెళ్ళి, \"క్షమించండి ! ఇలా అడుగు తున్నందుకు నన్ను చులకన మాత్రం చేయకండి. నా తల్లిదండ్రులు, నాకు వివాహ ప్రయత్నాలు చేస్తున్నారు. నాకు, మిమ్ములను వివాహమాడాలని వున్నది. ఏమంటారు ?\" అని అడిగింది.\n\nఇందుకు శ శి ధరుడు పరమానంద భరితుడై, తన సమ్మతి తెలిపి, త్వరలోనే ఆమెను వివాహమాడాడు.\n\nబేతాళుడు ఈ కథ చెప్పి. \"రాజా, సంగీతాభిమాని అయిన హరిణి, ఎంతో కీర్తివంతుడూ, సంపన్నుడూ అయిన మల్లి నాధుడిని కాదని, స్త్రీ సహజమైన సిగ్గును విడిచి అడిగి, శశిధరుణ్ణి వివాహమాడడం దురహంకారం, అవివేకం అనిపించుకోదా?\n\nమిత్రుడు అడిగినప్పుడు రాజాస్థానంలో గానకచేరీ ఏర్పాటు చేయని శశిధరుడు, హరిణి కోరినమీదట అందుకు సమ్మతిం చడం అసూయ కాదా ? ఈ సందేహానికి సమాధానం తెలిసికూడా చెప్పకపోయావో, నీ తల పగిలిపోతుంది,\" అన్నాడు.\n\nదానికి విక్రమార్కుడు. \"హరిణి ప్రవర్తనకు దురహంకారాన్నీ, అవివేకాన్నీ అంటగట్టడం పొరబాటవుతుంది. ఆమె విద్యనభ్యసించింది. ఏ రాజాదరణకూ నోచుకోని గురుకులంలో. అందువల్లనే ఆమె ఎంతో తార్కికంగా ఆలోచించి, కీర్తి, సంపదలనే మోహజాలంలో చిక్కు కోకుండా, తన సహాధ్యాయుల్లో వ్యక్తిగా ఎవరు ఉన్నతులో వాళ్ళను వరించింది.\n\nఇక శశిధరుడి విషయం : అడిగితే సాయం చేసేవాడు మిత్రుడు. ఆడగకుండానే సాయంచేసేవాడు ఆప్తుడు.\nఅందువల్లనే, శశిధరుడు ముందు గా మల్లినాధుడికి నగర ప్రముఖులతో పరిచయం కలిగించాడు. అతడు వెంటనే మల్లినాధుడికి రాజాస్థానంలో సంగీత కచేరీ చేసే అవకాశంకోసం ప్రయత్నించక పోవడానికి కారణం, అసూయకాదు.\nకచేరీకి రాజుగారి అనుమతి లభించా లంటే, ఎదుటివాడికి అర్హత వున్నంత మాత్రాన చాలదు. అది ఋజువుకావాలి!\nనగర ప్రముఖులూ, సంగీత ప్రియులూ మల్లినాధుడి సంగీత ప్రజ్ఞను మెచ్చుకోవడం ద్వారా అది ఋజువయింది.\nఆ సమయంలో హరిణి అడగడం, ఆ తరవాత అతడు రాజాస్థానంలో కచేరీ ఏర్పాటు చేయించడం — అంతా కాక తాళీయం!\" అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "ఎవరాయన?",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "పజిల్/తెలివైన కథ",
            "moral": "తెలివైనవారి మాటలను నిర్లక్ష్యం చేయకూడదు.",
            "keywords": [
                "సాధువు",
                "సుల్తాను",
                "ఢిల్లీ",
                "శాసనం",
                "నిజాముద్దీన్"
            ],
            "characters": [
                "సాధువు (నిజాముద్దీన్)",
                "సుల్తాను (ఘియాస్-ఉద్దీన్)"
            ],
            "locations": [
                "ఢిల్లీ"
            ],
            "content": "ఢిల్లీని పరిపాలించిన సుల్తానొకడు దండయాత్రకు బయలుదేరాడు. ఎదురు తిరిగిన వారినందరినీ ఓడించి, అనేక ప్రాంతాలను జయించి, సుల్తాను విజయగర్వంతో ఢిల్లీకి తిరుగుప్రయాణమయ్యాడు.\nఆ కాలంలో ఢిల్లీలో ఒక సాధువు వుండేవాడు. ఆ సాధువు అంటే సుల్తానుకు ఇష్టం వుండేదికాదు. అందువల్ల, సాధువు భక్తులలో ఒకడు ఆయనతో, “సుల్తాను ఢిల్లీకి వస్తున్నాడు. తమరు వేరొక ప్రాంతానికి వెళ్ళడం మంచిది,'' అన్నాడు.\nదానికి సాధుపు, ''అతనికి ఢిల్లీ ఇంకా చాలా దూరంలో ఉన్నది!\" అన్నాడు.\nసాధువు మాటలకు అక్కడచేరిన వాళ్ళందరూ అమితాశ్చర్యం చెందారు. ఎందుకంటే సుల్తాను ఆసరికే ఢిల్లీ నగర శివార్లను చేరుకున్నాడు.\nఅయితే, సుల్తాను నగరంలో ప్రవేశించేప్పుడు, అతనికి ఘనంగా స్వాగతం చెప్పడానికి ఏర్పాటుచేసిన ద్వారతోరణం విరిగి మీదపడడంతో, అతడు అక్కడికక్కడే ప్రాణాలు కోల్పోయాడు. సాధువు చెప్పినట్టే అతడు ఢిల్లీలో ప్రవేశించలేక పోయాడు!\nఆ సాధువు ఎవరు? సుల్తాను ఎవరు ?",
            "book_page_end": 33
        },
        {
            "title": "మీకు తెలుసా?",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "సాధారణ జ్ఞానం",
            "moral": "",
            "keywords": [
                "సాధారణ జ్ఞానం",
                "ప్రపంచం",
                "భాష",
                "చలనచిత్రాలు",
                "భారతదేశం"
            ],
            "characters": [],
            "locations": [],
            "content": "I. ప్రపంచంలో అత్యధిక సంఖ్యాకులు మాట్లాడే భాష ఏది?\n2. ప్రపంచంలో రేఖాగణితం గురించి వచ్చిన మొట్టమొదటి పుస్తకం ఏది ?\n3. ఈనాటి సగటు భారతీయుల ఆయువుప్రమాణం ఎంత ?\n4. ప్రపంచంలో కెల్లా ఎక్కువ పంచదారను ఉత్పత్తి చేసే దేశం ఏది ?\n5. ప్రపంచంలోకెల్లా ఎక్కువ చలనచిత్రాలను నిర్మించే దేశం ఏది ?",
            "book_page_end": 33
        },
        {
            "title": "కన్యాకుబ్జంగా పేరుగాంచిన కనోజ్",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "చరిత్ర",
            "moral": "",
            "keywords": [
                "కనోజ్ చరిత్ర",
                "హర్షవర్ధనుడు",
                "పృధ్వీరాజు",
                "మహమ్మద్ ఘోరీ",
                "మహాసామ్రాజ్యం"
            ],
            "characters": [
                "హుయాన్సైంగ్",
                "హర్షవర్ధనుడు",
                "సుల్తాన్ మహ్మద్",
                "జయచంద్రుడు",
                "పృధ్వీరాజు",
                "మహమ్మదు ఘోరీ"
            ],
            "locations": [
                "కన్యాకుబ్జం (కనోజ్)",
                "ఉత్తరప్రదేశ్",
                "ఢిల్లీ"
            ],
            "content": "-ఉత్తరప్రదేశ్ లోని ఫరూకాబాద్ జిల్లాలో వున్న ఈనాటి కనోజ్ చిన్న పట్టణం. ఈ పట్టణానికి సమీసంలో అర్ధవృత్తా కారంలో ప్రాచీన కన్యాకుబ్జ నగర శిథిలాలు దాదాపు ఏడు కి. మీ. దూరం విస్తరించి వున్నాయి.\n\nమహాభారత కాలంలోనూ, అంతకు పూర్వమూ, కన్యాకుబ్జం మహాసామ్రాజ్యా నికి రాజధానిగా వెలసింది. 7వ శతా బ్దంలో, ఈ నగరం అసంఖ్యాకమైన హైందవఆలయాలనుంచీ బౌద్ధారామాల నుంచీ వెలువడిన శంఖారావాలతోనూ, గంటలు గణగణల ధ్వనులతోనూ మారు మ్రోగింది! సుప్రసిద్ధ చైనా యాత్రికుడు హుయాన్సైంగ్ క్రీ. శ. 636 వ సంవ త్సరం ఈ నగరాన్ని సందర్శించి, ఏడేళ్ళు ఇక్కడే గడిపాడు. కన్యాకుబ్జం రాజధానిగానే, హర్షవర్ధనుడు తన పాలనను సాగించాడు. అనేక తటాకా లను తవ్వించి, ఉద్యాన వనాలనూ, విశాలమైన బాటలనూ ఏర్పరచి, యాత్రికులకు సత్రాలు నిర్మించి, హర్ష పర్ధనుడు కన్యాకుబ్జాన్ని అందాల నగరంగా తీర్చిదిద్దాడు.\n\nపదకొండవ శతాబ్దారంభంలో సుల్తాన్ మహ్మద్ ఈ నగరంపై దాడి జరిపి, చాలావరకు నాశనం చేశాడు. రథోర్ రాజులు దానిని పునర్నిర్మించారు. కట్ట కడపటి రథోర్ రాజు జయచంద్రుడు, ఆజ్మీర్ – ఢిల్లీ పాలకుడు పృధ్వీరాజు తన కోరికకు విరుద్ధంగా తన కుమార్తెను వివాహమాడాడని, అతనిమీద కత్తి గట్టాడు. పగసాధించడానికి, అతనిపైకి మహమ్మదు ఘోరీని దాడి చేయమని ఆహ్వానించాడు. మొదట ఘోరీ, పృధ్వీ రాజు చేతుల్లో ఓడిపోయాడు. కాని, తిరిగివచ్చి అతణ్ణి ఓడించి హత మార్చాడు.\n\nఅంతటితో ఆగకుండా, తిరుగు ప్రయాణంలో మహమ్మదుఘోరీ, జయచంద్రుణ్ణి కూడా ఓడించాడు. ఘోరీసేనాని కుతుబుద్దీన్ చేతుల్లో జయచంద్రుడు 1112వ సంవత్సరంలో హతుడయ్యాడు.",
            "book_page_end": 35
        },
        {
            "title": "చందమామ కబుర్లు",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "విజ్ఞాన విశేషాలు",
            "moral": "కాలుష్యాన్ని అరికట్టడానికి అందరూ కలిసి కృషి చేయాలి.",
            "keywords": [
                "వాతావరణ కాలుష్యం",
                "బొంబాయి",
                "ఢిల్లీ",
                "వైద్యశాస్త్రం",
                "రక్షణ యంత్రం"
            ],
            "characters": [
                "ముర్రే బ్రౌన్",
                "డా|| ల్యారీ జెంట్లెల్"
            ],
            "locations": [
                "బొంబాయి",
                "ఢిల్లీ",
                "లాస్ వేగస్"
            ],
            "content": "వాతావరణ కాలుష్యం!\nబొంబాయి నగరంలో గాలి పీల్పడమే, రోజుకు పది సిగరెట్లు కాల్చినంత హానికరమట: ఈనాడు నగరాల వాతావరణ కాలుష్యం అంతటి భయానక స్థితికి చేరు కున్నది: ఢిల్లీ నగర పరిస్థితి కూడా ఏమంత మెరుగ్గా లేదు. ఎందుకంటే, ప్రపంచంలోని అత్యంత కాలుష్య పూరిత వాతావరణంగల పది నగరాలలో ఢిల్లీ ఒకటి !\nఇటీవల కొందరు నిపుణులు జరిపిన సర్వేలో ఈ విషయాలు వెలుగులోకి వచ్చాయి. ఈ భయానక స్థితిని పోగొట్టాలంటే- ప్రభుత్వమూ, ప్రభుత్వేతర పరిశ్రమలకు సంబంధించినవారూ, ఇతరులూ అంటే అందరూ కలిసి కట్టుగా కృషి చేయాలి|\n\nప్రాణాలు రక్షించే కొత్త యంత్రం!\nమంచునీళ్ళలో అరగంటనేపు మునిగిపోయినా, మరణం నుంచి తప్పించుకోవడం సాధ్యమా? లాస్ వేగస్ కు చెందిన ముర్రే బ్రౌన్ అనే వ్యక్తి మంచునీళ్ళ ప్రవాహంలో మునిగిపోయాడు. అతన్ని పైకి తీసినప్పుడు, అందరూ అతడు మరణించాడనుకున్నారు. మెదడు పనిచేయడం మానేసింది. అయితే, డా|| ల్యారీ జెంట్లెలో రూపొం దించిన ఆధునాతన యంత్రంతో, ముర్రేబ్రౌను ప్రత్యేక పద్దతితో వెచ్చదనం కలిగించడంతో, అతడు కొన్ని గంటలలో మామూలు మనిషి అయ్యాడు. దీనిని ఒక వైద్యశాస్త్ర అద్భుతంగానే భావిస్తున్నారు:",
            "book_page_end": 35
        },
        {
            "title": "వీరుడు పరీక్షలు",
            "book_page_start": 37,
            "pdf_page_start": 37,
            "pdf_page_end": 41,
            "author": "చందమామ బృందం",
            "genre": "ఫాంటసీ/పరీక్ష",
            "moral": "గొప్పతనం కేవలం అధికారం లేదా సంపదతో రాదు; నిజమైన తెలివి, తార్కికత, వ్యక్తిత్వం మరియు దూరదృష్టి ముఖ్యం.",
            "keywords": [
                "రాకుమారి జ్యోత్స్న",
                "కృష్ణవర్మ",
                "త్రివిధ పరీక్షలు",
                "సౌందర్యం",
                "ఐశ్వర్యం"
            ],
            "characters": [
                "చంద్రకాంతుడు",
                "జ్యోత్స్న",
                "మాణిక్యవర్మ",
                "సింహవర్మ",
                "కృష్ణవర్మ",
                "చెలికత్తెలు"
            ],
            "locations": [
                "కౌముది దేశం",
                "గాంధార"
            ],
            "content": "పూర్వం కౌముది, గాంధార అనే రెండు పెద్ద దేశాల మధ్య కాముది అనే చిన్న దేశం ఒకటి వుండేది. కొన్ని తరాలకిందట కౌముది కూడా చాలా పెద్దదేశమనీ, అనేక యుద్ధాలలో, ఆ దేశ భాగాల మిత్రశత్రు రాజకుమారులిద్దరు పోయాయని పాఠకులకు సంతోషం.\n\nప్రస్తుత కౌముది దేశపురాజు చంద్ర కాంతుడు. అతడికి పుత్రసంతానం లేదు. ఉన్న ఒక్కగానీ ఒక్క కూతురు జ్యోత్స్న కరుణగా ప్రవర్తించాడు. అఖరికి జర్మనీ ఓడిపోవడంతో, దానిని జయించిన మిత్రపక్షాలు ఈ దేశాలకు స్వతంత్రం కలిగించాయి. పేరుకు స్వతంత్ర దేశాలయ్యాయి గాని, నిజానికి ఆవి, సోవియట్ష్యా కమ్యూనిస్టు నియంత స్టాలిన్ ఏర్పరచిన ప్రభుత్వాల ఆధీనంలోకి వచ్చాయి. ఈ కొత్త పాలకులందరూ కమ్యూనిస్టులే. అందరూ స్టాలిన్కు విధేయులై, విశ్వాసపాత్రులయ్యారు.\n\nఅయితే, యుగోస్లేవియా నాయకుడు, మార్షల్ టిటో సోవియట్ అధికారాన్ని సహించలేక స్టాలిన్ను తోసిరాజని స్వతంత్ర మార్గం అను నరించాడు. మిగతా వాళ్ళందరూ, స్టాలిస్ మరణానంతరం కూడా, సోవియట్ నాయకులకు విధేయులుగానే కొనసాగారు. ఆయా పాలకు లకు వ్యతిరేకంగా ఎప్పుడయినా తిరుగుబాటు తలెత్తినట్టయితే, దారుణంగా అణచివేయ సాగారు. కొన్ని సమయాలలో రష్యా సేనలు వారికి సహాయంగా వెళ్ళేవి. ప్రభుత్వాలలో కమ్యూనిస్టు పార్టీకి తప్ప మరొకపార్టీకి నిర్ణయాలు తీసుకునే అధికారం లేదు!\n\nఈ పరిస్థితి రెండు అనర్థాలకు దారి తీసింది. ఒకటి, ప్రజలు తమ అభిప్రాయాలను స్వతంత్రంగా వెలిబుచ్చలేక పోయారు రెండు, కమ్యూనిస్టు పార్టీ పేరుతో కొందరు వ్యక్తులు ప్రభుత్వాలపై తమ ఇష్టానుసారం అధికారాన్ని చెలాయించసాగారు. రుమేనియా నియంత నికొలాయ్ చుసెస్కూను అందుకు ఉదాహరణగా చెప్పవచ్చు. అతడొక చక్రవర్తిలా ఆడంబర జీవితం సాగిస్తూ, పిచ్చివాడిలా అంతులేని సంపద లను సమకూర్చుకుంటూ, ఎవరైనా వ్యతిరేకిస్తే, అణచివేస్తూ, హతమారుస్తూ తన అధికారాన్ని సాగించాడు. పెల్లుబికిన ప్రజల తిరుగుబాటు గత డిసెంబర్ 25 న, అతని పాలనను అంతం చేసి, అతని ప్రాణాలు కూడా తీసింది. ఒకే పార్టీ పాల ననూ, ఒక కుటుంబం పాలననూ, అనుభవించిన రుమేనియా ఈనాడు ప్రజాస్వామ్య మార్గంలో పయనించనున్నది.\n\nమిగతా తూర్పు యూరపు దేశాలలోనూ ఇదే ధోరణి కనిపిస్తున్నది. ఏక పార్టీ పాలనకు స్వస్తి చెప్పి ప్రజలు ప్రజాస్వామ్యం కోసం ఉవ్విళ్ళూరు తున్నారు.\n\nఈ ధోరణి కంతటికీ ప్రేరణ కలిగించింది — ఇటీవల సోవియట్ రష్యాలో వచ్చిన మార్పు. మిఖైల్ గోర్బచేవ్ నాయకత్వంలో సోవియట్ రష్యా చాలా ఉదార సిద్ధాంతాన్ని అనుసరిస్తున్నది. ప్రజలు తమ భావాలనూ, అభిప్రాయాలనూ స్వతంత్రంగా వెలిబుచ్చడానికి ఇది దోహదం చేస్తున్నది.\n\nఈ సంఘటనల ద్వారా, కమ్యూనిస్టు పార్టీలు ప్రబోధించిన సోషలిజం, సమసమాజం అర్థ రహితమయ్యాయన్న నిర్ణయానికి రాకూడదు. అయితే, ఈనాడు ప్రపంచవ్యాప్తంగా విజ్ఞులైన ప్రజలందరూ, సోషలిజాన్ని ప్రజాస్వామ్యం ద్వారా సాధించవచ్చని గ్రహించారు.\n\nఆమెకు పుత్రసంతానం లేదు. ఉన్న ఒక్కగానీ ఒక్క కూతురు జ్యోత్స్న. ఈమె, రాజనీతి, ఖడ్గవిద్యలు కూడా నేర్చుకుంది. యుద్దంలో వీరత్వానికి, ధైర్యసాహసాలకు, సత్యసంధతకు, ధర్మానికీ, దయకూ ప్రాముఖ్యత నివ్వమని రాజు చంద్ర కాంతుడు, ఆమెకు తన తమ్ముడైన మాణిక్యవర్మను వివాహమాడమని కోరాడు.\n\nజ్యోత్స్న నవ్వుతూ, \"నాన్నా, ఇవన్నీ నాకు తెలియనివి కావు. ఈ సమస్యను ఎలా పరిష్కరించాలో కూడా ఆలో చించా ను. నన్ను పెళ్ళాడ గోరేవారికి, నేను మూడు పరీక్షలు పెట్ట దలిచాను. ఆ పరీక్షల్లో నెగ్గిన వ్యక్తినే నేను వరిస్తాను. వివిధ దేశాల రాకుమారు లకూ వర్తమానం పంపండి.\" అన్నది.\n\nఆ మర్నాడు కృష్ణవర్మ పరీక్షా మందిరానికి వచ్చాడు. అక్కడ సిద్ధంగా వున్న జ్యోత్స్న చెలికత్తెలు, అతణ్ణి సాదరంగా ఆహ్వానించి, ఒక గదిలోకి తీసుకు వెళ్ళారు. ఆ గది గోడలనిండా రకరకాల చిత్రాలు వేలాడ కట్టబడి వున్నవి. వాటి మధ్య జగదేకసుందరి అయిన రాకుమారి చిత్రం కూడా వున్నది. చెలిక త్తెలు కృష్ణవర్మకు ఆ చిత్రాలను చూపిస్తూ, \" ఈ చిత్రాలన్నింటిలోనూ సౌందర్యానికీ, చిత్రకారుడి ప్రతిభకూ తార్కాణంగా వున్న గొప్ప చిత్రం ఏదో చెప్పండి!\" అని ప్రశ్నించాడు.\n\nదానికి కృష్ణవర్మ. \"ప్రకృతి సౌందర్యాన్ని చిత్రీకరించడానికి, చిత్రకారుడు అట్టే శ్రమపడనవసరం లేదు. ప్రకృతి సౌందర్యం అస్పష్టం. ఆస్పష్టమైన సౌందర్యాన్ని, తన రంగులతో మనస్సును ఆకట్టుకునేటట్టు చిత్రించడం లోనే, చిత్రకారుడి ప్రతిభ వెల్లడవు తుంది. ఆ ప్రయత్నంలో, ఈ చిత్రాన్ని చిత్రించిన చిత్రకారుడు, పూర్తిగా విజయం సాధించాడు. అందువల్ల, ఇదే ఉత్తమచిత్రం!!\" అన్నాడు కృష్ణవర్మ.\n\n\"వివాహం చేసుకోబోయే స్త్రీ, పురుషుడిలోనూ, పురుషుడు, స్త్రీలోనూ ఏమాత్రం ఎన్నకూడని అంశాలు రెండు న్నాయి. అవి ఏవి?\" అని రాసి వున్నది. కృష్ణవర్మ ఆ ప్రశ్న చదివి, “పురుషుడు స్త్రీ సౌందర్యాన్నీ, స్త్రీ, పురుషుడి ఐశ్వర్యాన్నీ చూసి వివాహం చేసుకోరాదు. ఎందు కంటే —సౌందర్యం అశాశ్వతం, ఐశ్వర్యం విషయంలోనూ ఆ మాట చాలావరకు వర్తిస్తుంది,\" అని సమాధానం చెప్పాడు.\n\nచివరి పరీక్షగా, కృష్ణవర్మకు ఒక పెట్టె ఇచ్చి, దాని ఆంతర్యం తెలుసుకోవడానికి ఒక రోజు గడువు ఇచ్చారు.\n\nకృష్ణవర్మ, వాట్ ఆంతర్యం బోధపడిన వాడిలా తలపంకించి, తన భటుడి ద్వారా, పెట్టెతాలూకు ఆంతర్యం తెలియజేయ డానికి, మరి మూడు రోజులు గడువు కావలసిందిగా, జ్యోత్స్నకు కబురు పంపాడు. ఆ రోజే చీకటిపడిన తర్వాత అతడు మారువేషంలో, గుర్రం మీద కౌముదీదేశానికి తూర్పుదిక్కుగా బయలు దేరాడు. —(ముగింపు వచ్చే సంచికలో)",
            "book_page_end": 41
        },
        {
            "title": "ఎవరు సన్యాసి?",
            "book_page_start": 42,
            "pdf_page_start": 42,
            "pdf_page_end": 42,
            "author": "బి. వి. ఎస్",
            "genre": "నీతి కథ",
            "moral": "భౌతిక బంధాలను వదిలించుకోవడం కంటే, మనసులో ఏర్పడిన ఆలోచనలు, మానసిక బంధాలను వదిలించుకోవడమే నిజమైన సన్యాసం.",
            "keywords": [
                "సన్యాసం",
                "మానసిక బంధాలు",
                "గురువు",
                "త్యాగం",
                "యువతి"
            ],
            "characters": [
                "నందుడు",
                "సునందుడు",
                "జ్ఞాననేత్రుడు",
                "యువతి"
            ],
            "locations": [
                "అరణ్య మార్గం",
                "వాగు",
                "ఆశ్రమం"
            ],
            "content": "ఒకనాటి మిట్టమధ్యాహ్నంవేళ, ఇద్దరు యువసన్యాసులు - నందుడు, సునందుడు అనే వాళ్ళు అరణ్యమార్గాన పోతున్నారు. వాళ్ళ గురువైన జ్ఞాననేత్రుడి ఆశ్రమం అక్కడికి చాలా దూరంలో వున్నది. చీకటి పడకముందే ఆశ్రమం చేరాలని, వాళ్ళిద్దరూ వేగంగా నడుస్తున్నారు. మార్గమధ్యంలో వాళ్ళకొక వాగు అడ్డం వచ్చింది. వాగులో వున్నవి మోకాటిలోతునీళ్ళే అయినా, నీటి ఉరవడి తీవ్రంగా వున్నది.\n\nయువసన్యాను లిద్దరూ వాగు దాటే ప్రయత్నంలో వుండగా, దాని ఒడ్డునే ఒక యువతి వాగు నీటికేసి బెదురుచూపులు చూస్తూ కనిపించింది.\n\n“ఎవరమ్మా నువ్వు? ఎక్కడికి వెళ్ళాలి?\" అని ఆమెను నునందుడు ప్రశ్నించాడు.\n\n“ఈ వాగు దాటితే, మా పల్లె. ఈ నీటివేగం చూస్తూంటే, నాకు భయంగా వున్నది,” అన్నది యువతి.\n\n\"వాగు దాటేందుకు నేను సాయం చేస్తాను!\" అంటూ సునందుడు, ఆమెను రెండు చేతులతోటీ ఎత్తుకుని, అవతలి ఒడ్డున దించాడు.\n\nయువతి, సునందుడికేసి కృతజ్ఞతగా చూసి తన పల్లెకేసి నడిచిపోయింది.\n\nఆ తర్వాత సన్యాసు లిద్దరూ, గురువుగారి ఆశ్రమం కేసి నడవసాగారు. దారిలో ఒకటి, రెండుసార్లు సునందుడు పలకరించినా, నందుడు పలకక మౌనంగా నడవసాగాడు.\n\nఆశ్రమం మరి కొద్దిదూరంలో వున్నదనగా నందుడు తీవ్రస్వరంతో, “సునందా! మనం సర్వసంగ పరిత్యాగులమైన సన్యాసులం గదా! స్త్రీని కన్నెత్తి అయినా చూడ కూడదు. అటు వంటిది, వాగు దగ్గిర నువ్వాయువతిని పలకరించడమే కాక, రెండు చెతులలో ఎత్తుకుని మోస్తూ, వాగు దాటించావు. సన్యాసివైన నీకు ఇది తగునా?\" అని ప్రశ్నించాడు.\n\nఅందుకు సునందుడు, “నందా, నేనా యువతిని వాగు దాటించి అక్కడే వదిలేశాను. కాని, నువ్వింకా ఆమెను మోస్తూనే వున్నావన్నమాట!\" అని జవాబిచ్చాడు. -బి. వి. ఎస్",
            "book_page_end": 42
        },
        {
            "title": "వృత్తిదేవత",
            "book_page_start": 43,
            "pdf_page_start": 43,
            "pdf_page_end": 44,
            "author": "చందమామ బృందం",
            "genre": "జానపద కథ",
            "moral": "తమ వృత్తిని, పనిని నిర్లక్ష్యం చేసేవారు లేదా గౌరవించనివారు ఇబ్బందుల పాలవుతారు.",
            "keywords": [
                "చీనా కథ",
                "టోపీల వ్యాపారి",
                "వృత్తిదేవత",
                "దురాశ",
                "జింకచర్మం"
            ],
            "characters": [
                "చాంగ్",
                "వాంగ్",
                "సన్యాసి (వృత్తిదేవత)"
            ],
            "locations": [
                "చీనా గ్రామం"
            ],
            "content": "చాలా ఏళ్ళ క్రితం చీనాలోని ఒక గ్రామంలో చాంగ్ అనే టోపీల వ్యాపారి ఉండేవాడు. టోపీలు తయారు చెయ్యటం అతనికి వంశపారంపర్యంగా వస్తున్న వృత్తి. చాంగ్ తండ్రి ఈ వృత్తిలో తరగని ఆస్తి సంపాదించి, చనిపోతూ టోపీల వృత్తిని మానవద్దని చెప్పాడు.\n\nకాని తండ్రిపోయిన తరవాత చాంగ్ లాకు, అంత ఆస్తి పెట్టుకుని టోపీల వృత్తి చెయ్యటం ఇష్టం లేకపోయింది. అయినా, ఉన్నట్టుండి ఆవృత్తి మానేస్తే \"వృత్తిదేవత \"కు కోపం రావచ్చునని అతనికి కొద్దిగా భయం మాత్రం వుండేది. అతను వృత్తి మానుకోవటానికి బదులు, టోపీలను నిర్లక్ష్యంగా కుట్టి, హెచ్చు ధర అడగ నారంభించాడు. గ్రామస్థులకు అసహ్యం పుట్టి, పక్క గ్రామం నుంచి వాంగ్ అనే వాణ్ణి తెచ్చుకున్నారు.\n\nవాంగ్ కుచ్చు టోపీలు కుట్టటంలో నేర్పరి. అతను టోపీలతోబాటు రకరకాల సంచులు కూడా కుట్టేవాడు. అతను చాంగ్ల దుకాణానికి ఎదురుగానే తన దుకాణం ఏర్పాటు చేసుకున్నాడు. అందరూ వాంగ్ టోపీలే కొనసాగారు.\n\nఒకనాడు చాంగ్ తన దుకాణంలో విశ్రాంతిగా కూర్చుని, వాంగ్ లో దుకాణంలోకి ఒక సన్యాసి వెళ్ళటం చూశాడు. ఆ సన్యాసివద్ద బంగారంలాగా మెరుస్తున్న జింకచర్మం ఉన్నది. ఆయన దాన్ని వాంగ్ల కిచ్చి దానితో ఒక జోలె కుట్ట మని చెప్పి, వెళ్ళిపోయాడు.\n\nవాంగ్ ఆ రోజు అంతా పనిచేసి, సన్యాసికి కావలసినట్టుగా జోలె కుట్టి, దాన్ని దుకాణంలో గోడకు తగిలించాడు.\n\nఅయితే మర్నాటినుంచీ వాంగ్ గ్రామస్థులకు డబ్బు తీసుకోకుండా టోపీలు ఇయ్యటమూ, సన్యాసులకు విందులు చెయ్యటమూ మొదలుపెట్టాడు.\n\nనిన్నగాక మొన్న వచ్చిన వాంగ్ ఇలా దానధర్మాలు చేయటంలో ఏదో రహస్యం వున్నదనీ, అది తెలుసుకోవాలనీ చాంగ్లి అనుకున్నాడు.\n\nఒకనాడు వాంగ్ తన దుకాణం మూయగానే చాంగ్ల అతని దుకాణం వద్దకు వెళ్ళి, తలుపు సందునుంచి లోపలికి చూశాడు. లోపల వాంగ్ సన్యాసి కోసం తయారుచేసిన జోలెను దులిపుతున్నాడు. దాని నుంచి బంగారు నాణాలు జలజలా రాలుతున్నాయి.\n\nచాంగ్ల తన కళ్ళను తానే నమ్మ లేక పోయాడు. మర్నాడు కూడా అలాగే చూసేసరికి ఆ జోలె కాజెయ్యాలని చాంగ్ కు దుర్బుద్ధి పుట్టింది.\n\nమర్నాడు వాంగ్ తన దుకాణంలో నుంచి లోపలికి ఏదో పని మీద వెళ్ళిన సమయంలో చాంగ్ అతని దుకాణం లోకి వెళ్ళి, గోడకు ఉన్న జోలె తీసుకుని, దాని స్థానంలో నకిలీ జోలె ఒకటి తగి లించి తన దుకాణానికి తిరిగి వచ్చాడు.\n\nఆ రోజు చీకటి పడినాక చాంగ్ లా తన దుకాణం మూసి, తాను దొంగిలించి తెచ్చిన జోలెను దులిపాడు. దాని నుంచి బంగారు నాణాలు పడకపోగా, చాంగ్ లా ఇంట ఉండిన బంగారు వస్తువులు మాయ మయాయి.\n\nచాంగ్ హతాశుడై, వాంగ్ల వద్దకు వెళ్ళి, జరిగిన సంగతి చెప్పి, తనను రక్షించమని వేడుకున్నాడు. జనం చాలా మంది పోగయారు. ఆ జనం మధ్య నుంచి వెనకటి సన్యాసి వచ్చి \"చాంగ్ లా, నీకు నీ వృత్తిలో నమ్మకం లేదు. ఇక ఆ జోలె నీకు శాశ్వతం!\" అని చెప్పి అదృశ్యమయాడు.\n\nఅంతే, ఆ రోజు నుంచీ చాంగ్ ఆ. జోలె భుజానికి తగిలించుకుని, ముషెత్తు కుని జీవించాడు. ఈ వార్త దేశమంతా పాకిపోయింది. \"వృత్తిదేవత\" ఆ సన్యాసి రూపంలో వచ్చినట్టు చెప్పుకున్నారు.",
            "book_page_end": 44
        },
        {
            "title": "శ్రీ జగన్నాధ చరిత్ర (భాగం 1)",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణికం/చారిత్రక కల్పన",
            "moral": "ఉన్నత లక్ష్యాలను సాధించే క్రమంలో భగవంతుడిపై భారం వేయాలి. వ్యక్తిగత ఆనందాల కంటే కర్తవ్యం గొప్పది.",
            "keywords": [
                "జగన్నాధ చరిత్ర",
                "ఇంద్రద్యుమ్నుడు",
                "ఆలయ నిర్మాణం",
                "శ్రీకృష్ణుడు",
                "విద్యాపతి"
            ],
            "characters": [
                "ఇంద్రద్యుమ్నుడు",
                "విద్యాపతి",
                "విశ్వావసు",
                "లలిత"
            ],
            "locations": [
                "అవంతీరాజ్యం",
                "పూరీ సముద్రతీరం"
            ],
            "content": "అవంతీరాజ్యాన్ని ఇంద్రద్యుమ్ను డనే రాజు పరిపాలించేవాడు. ఆయన ధర్మ పాలనలో ప్రజలు ఎటువంటి లోటూ లేకుండా సుఖశాంతులతో జీవించారు. వారికి యుద్ధభయం లేదు; పాడిపంటలకు కొద వలేదు. దానధర్మాలు చేయాలన్నా పుచ్చుకోవడానికి ఎవరూ వచ్చేవారుకారు. ఎందుకంటే, లేనివారంటూ ఆ రాజ్యంలో లేనేలేరు. ఇంద్రద్యుమ్నుడు కళాభిమాని గానూ, కవి పండిత పోషకుడుగానూ కీర్తి గాంచాడు. ఆయన ధర్మపాలననూ, సుగుణాల నూ పొగుడుతూ కవులు కావ్యాలు రచించారు.\n\nఇంత సాధించినప్పటికీ, రాజును ఎప్పుడూ ఏదో ఆసంతృప్తి వెంటాడ సాగింది. తనకు తీరని కోరిక ఏదీ లేదు. అయినా, తెలియని అసంతృప్తి తన నెందుకు ఇలా బాధిస్తున్నదన్న విషయం, రాజుకు మొదట అంతుబట్టలేదు. కారుమబ్బులు తొలగిపోగానే, ఆకాశంలో చందమామ చల్లని వెన్నెల వెదజల్లినట్టు, క్రమంగా ఆయన మనసులోని కోరిక బయటపడింది. యధాలాపంగా ఆయన కొక ఆలోచన తట్టింది. భావితరాల భక్తు లకు యాత్రాస్థలం కాగల బ్రహ్మాండమైన దేవాలయం నిర్మించాలి! ఆ ఆలోచన కలగగానే ఆయనలో అంతకు పూర్వ మున్న అసంతృప్తి కాస్త తగ్గింది. అయినా, నిర్మించిన ఆలయంలో ఏ దైవవిగ్రహం ప్రతిష్ఠించాలన్న సమస్య ఎదురయింది.\n\nరాజు ఒకనాడు రాత్రి పడుకునేముందు ఈ విషయం గురించి గాఢంగా ఆలో చిస్తూ, అలాగే నిద్రపోయాడు. అప్పు డాయనకు ఒక కల వచ్చింది : \"మొదట ఆలయనిర్మాణం పూర్తి కానివ్వు; కాలం ఆసన్నమయినప్పుడు విగ్రహం దానంతట అదే వస్తుంది!\" అన్న దివ్య స్వరం వినిపించింది.\n\nరాజు అమితానందంతో నిద్రలేచాడు. ఆయన మనసులోని విచారం మటుమాయ మయింది. తెల్లవారగానే మంత్రులను పిలిపించి, తన మనోరథాన్ని తెలియ జేశాడు. వాస్తుశాస్త్రవేత్తలను పిలిపించి, ఆలయనిర్మాణానికి తగిన స్థలనిర్ణయం చేయమన్నాడు. జ్యోతిష్కులను రప్పించి, ఆలయ శంకుస్థాపనకు ముహూర్తం పెట్టమని ఆదేశించాడు.\n\nఒక శుభముహూర్తాన, సువిశాలమైన పూరీ సముద్రతీరంలో మేళతాళాలతో, వేద మంత్రాలతో, ఆగమవేత్తల అధ్వర్యంలో ఆలయ నిర్మాణ కార్యక్రమం ప్రారంభ మయింది !\n\nఆలయ నిర్మాణానికి కావలసిన ప్రత్యేకమైన పెద్ద పెద్ద బండరాళ్ళను దూరప్రాంతాల కొండల నుంచి తెప్పిం చారు. సముద్రంగుండా, నదులగుండా, ఓడలలోనూ, పడవలలోనూ, ఏనుగులు పూన్చిన బళ్ళ మీదా వాటిని సముద్ర తీరానికి చేరవేశారు.\n\nదేశం నలుమూలల నుంచి వచ్చిన వేలకొలది శిల్పులూ, పనివాళ్ళూ రాత్రిం బవళ్ళు ఆలయ నిర్మాణానికి పూను కున్నారు. భక్తిశ్రద్ధలతో నిండిన వాళ్ళ ఉత్సాహం: నిర్విరామ పరిశ్రమ ఫలితంగా కఠినశిలలలో అందమైన పువ్వులు పుట్టు కొచ్చాయి. అపురూపశిల్పాలు రూపులు దిద్దుకున్నాయి. కొన్ని సంవత్సరాలలో ఆలయ నిర్మాణం పూర్తయింది. కడలి తరంగాలు స్పృశించే సాగరతీరంలో మేఘాలను అందుకునే ఎత్తుకు బ్రహ్మాండ మైన ఆలయం ఎదిగింది !\n\nఆలయనిర్మాణంపూర్తికాగానే, గుడిలో దేవుడెక్కడ — అని అందరూ ప్రశ్నించ సాగారు. రాజు కూడా ఈ విషయమై తీవ్రంగా ఆలోచించసాగాడు. దిగులుపడ సాగాడు.\n\nఒకనాడాయన ఆలయంలో ప్రవేశించి గర్భగుడికేసి చూస్తూ కూర్చుని, \"దేవా, ఈ గుడిలో ఏ రూపంలో కొలువు తీరాలని నీ సంకల్పం. ఆ విషయం తెలియజేయ వలసిన సమయం ఇంకా ఆసన్నం కాలేదా ? ఇంకా ఎంతకాలమని వేచి వుండాలి? ఇన్ని శ్రమలకోర్చి నిర్మించిన ఈ ఆలయం ఇలా శూన్యంగా వుంటే, నలుగురూ నన్ను చూసి నవ్వరా?\" అని కన్నీళ్ళతో ప్రార్థించాడు.\n\nఆ రోజు రాత్రి రాజు ఒక కలగన్నాడు: \"ఇక్కడికి సమీపంలోనే దేవుడు శ్రీ కృష్ణ రూపంలో ఉన్నాడు. అన్వేషిస్తే ఆ కరుణా సింధువు నీ వశమవుతాడు!\" అన్న దివ్య సందేశం అందింది.\n\nభక్తులతో దాగుడుమూతలాడడం కృష్ణుడి స్వభావం గనక, అతడి విగ్రహం అంత సులభంగా లభ్యం కాదని రాజు గ్రహించాడు. ఆ మహానుభావుణ్ణి కనుగొన గలవాడు నిర్మల హృదయం గల వివేక సంపన్నుడయిన భక్తుడై వుండాలి. అందు వల్ల ఆ మహాకార్యాన్ని రాజు తన ఆస్థానం లోని నలుగురు పండితులకు అప్పగిరి చాడు. నలుగురూ నాలుగు దిక్కులకు బయలుదేరారు.\n\nఆ నలుగురిలో చిన్నవాడయిన విద్యా పతి తూర్పుదిక్కుగా బయలుదేరి కొంత దూరం వెళ్ళి. ఆ తరవాత ఉత్తరం దిక్కుగా తిరిగాడు. అక్కడ అరణ్య. ప్రాంతం ఎదురయింది. మనసులో కృష్ణుణ్ణి ప్రార్థిస్తూ. తనను నడిపించే భారం దేవుడిదే అన్న శరణాగత భావంతో, దేవుడు చూపిన మార్గంలో నడుస్తున్నట్టు భావిస్తూ అడవిలో ప్రవేశించాడు. పోను పోను అడవి మరీ దట్టం కాసాగింది.\n\nఅరణ్యం మధ్య చిన్న కొండ కనిపిం చింది. కొండనుంచి లయబద్ధమైన సంగీతం వినవచ్చింది. ఇది సంగీతపర్వతం కాదు కదా అనుకుంటూ విద్యాపతి దానిని సమీపించాడు. మృదంగ ధ్వనులూ, వేణునాదమూ, కరతాళ ధ్వనులూ కలిసి ఒక అద్భుత గానం వినిపించింది. కొండకు అవతలివైపు నుంచి సంగీతం వస్తున్నట్టు విద్యాపతి గ్రహించాడు.\n\nఅతడు మెల్లగా కొండ ఎక్కి చూశాడు. కొండనానుకొని అందమైన లోయ. అక్కడ కొందరు కోయయువతులు పాడుతూ నృత్యం చేస్తున్నారు. ఆదృశ్యాన్ని చూస్తూ, విద్యాపతి పక్కనున్న చెట్టు కొమ్మను పట్టుకుని నిలబడ్డాడు. చాలాదూరం కాలి నడకనే రావడంవల్ల అలిసిపోయిన విద్యాపతికి ఆ దృశ్యం ఎంతో హాయిని కలిగించింది!\n\nహఠాత్తుగా పులిగాండ్రింపు విని ఉలిక్కిపడి వెనక్కు తిరిగి చూశాడు విద్యాపతి. పులి గాండ్రిస్తూ అతనికే సి పరిగెత్తి వస్తున్నది. ఏమిచేయడా ని కీ తోచక హడలిపోయి అతడక్కడే స్పృహ తప్పి పడిపోయాడు!\n\n'రాజా!' అన్న స్త్రీ కంఠస్వరం వినగానే పులి చటుక్కున ఆగిపోయింది.\n\n\"ఇలా తిరిగిరా!\" అని పిలిచిందా స్త్రీ మళ్ళీ.\n\nపులి వెనుదిరిగి మెల్లగా స్త్రీల కేసి వెళ్ళి తనను పిలిచిన యువతి పాదాలవద్ద కుక్కపిల్లలా పడుకుంది. ఆ యువతి పులి వీపుపై ఆప్యాయంగా తట్టింది. అక్కడున్న యువతు లందరిలోకి ఆ యువతి ఎత్తుగానూ, ఎంతో అందంగానూ ఉన్నది. ఆమె పేరు లలిత: కోయదొర విశ్వావసు ఏకైక కుమార్తె!\n\nలలిత చెప్పగానే, ఇద్దరు యువతులు పరిగెత్తిపోయి, స్పృహ తప్పి పడివున్న విద్యాపతికి. అరటి ఆకులతో మెల్లగా వీచారు. ఇంకొక యుపతి దగ్గరున్న సెలయేటి నుంచి తామరాకుతో నీళ్ళు తెచ్చి, అతని ముఖం మీద చిలకరించింది. అతడు మెల్లగా కళ్ళు తెరిచాడు. యువ తులు తాగడానికి నీళ్ళిచ్చారు.\n\nఆ తరవాత లలిత అతన్ని సమీపించి, \"నువ్వెపరో మాకు తెలియదు. ఎక్కడి నుంచి ఎక్కడికి వెళుతున్నావో కూడా తెలియదు. బహుశా అడవిలో దారి తప్పి ఇలా వచ్చి వుంటావు. నిన్నీస్థితిలో పదిలి వెళ్ళడానికి మనసొప్పడం లేదు. మా వెంట, మా గూడానికి వస్తావా ?\" అని అడిగింది.\n\nఆమె మాటలకు విద్యాపతి ఆనందిం చాడు. ఆమె వెంట వెళ్ళడానికి మౌనంగా లేచి నిలబడ్డాడు.\n\nలలితముందు దారితీయగా, విద్యాపతీ, చెలికత్తెలూ ఆమె వెంట నడిచారు. లలిత ఒక యువతిని దగ్గరికి పిలిచి, తాము పస్తూన్న సంగతి తండ్రికి ముందుగా తెలియజేయమని చెప్పింది. ఆ యుపతి పరిగెత్తుకుంటూ వెళ్ళి కొంతసేపటికి చెట్లమధ్య మాయమయింది.\n\nమరి కొంత సేపటికి ఎదురుగా వున్న చిన్న కొండమీద ఆజానుబాహుడైన కోయ దొర విశ్వావసు ఎదురై విద్యాపతికి చేతులెత్తి నమస్కరిస్తూ, \"నీకు మా హృదయపూర్వక స్వాగతం తెలియ జేస్తున్నాము.\" అన్నాడు గంభీరంగా.\n\nవిద్యాపతి ప్రతినమస్కారం చేస్తూ, \"ఇంద్రద్యుమ్న మహారాజు పంపగా ఒక దైవకార్యార్థం నేను ఇటు వచ్చాను,\" అన్నాడు.\n\nఆయన వివరణలను విశ్వావసు, లలిత చాలా ఆసక్తిగా విన్నారు.\n\nఆ సమయంలో లలిత తనపట్ల అభిమానం చూపడం విద్యాపతి గమనిం చాడు. కాని, తాను సాధించాలని బయలు దేరి వచ్చిన కార్యం మహోన్నతమైనది. అందువల్ల అతడు దాని మీదే మనసు లగ్నం చేసి, తరచూ భగవధ్యానంలో గడిపేవాడు !\n\nఉన్నట్టుండి విద్యాపతికి జబ్బు చేసింది. ఆ సమయంలో లలిత, దగ్గరే వుండి పరిచర్యలు చేసింది. ఒకరికొకరు సన్నిహితులయ్యారు. ఆ సమయంలో, లలిత మాత్రమే కాదు; తను కూడా ఆమెను అభిమానిస్తున్నట్టు విద్యాపతి గ్రహించాడు. ఇరువురికీ వివాహం జరిపించా లని విశ్వావసు ఆశించాడు. అందు కు విద్యాపతి కూడా సమ్మతించాడు.\n\nవసంతరుతువు రాకతో ప్రకృతి పచ్చ దనంతోనూ, రకరకాల పువ్వులతోనూ నిండిపోయింది. కోయిలపాటలు, కోయ యువతుల ఆటపాటల మధ్య లలితా, విద్యాపతుల వివాహం అత్యంత వైభవో పేతంగా జరిగింది!\n\nసంతోషంగా కొన్నాళ్లు గడిచిపోయాయి.\nలలితను పెళ్ళాడినందుకు విద్యాపతి సంతోషించినప్పటికీ. తను రాజధాని నుంచి వచ్చిన దైవకార్యం ఇంకా నెర వేరలేదన్న బాధ అతన్ని అనుక్షణం వేధించసాగింది !\n\nఈ సమయంలో అతడొక విషయం గమనించాడు. విశ్వావసు రోజు తప్ప కుండా వేకువ జామున నిద్ర లేచి, ఎక్కడికో వెళ్ళి, సూర్యోదయం అయ్యాక తిరిగి వస్తున్నాడు. గాలీ, వానా, తుఫాను ఏది వచ్చినా అతడు వెళ్ళడం మానడం లేదు. విశ్వావసు అచంచలమైన పట్టు దలకు విద్యాపతి ఆశ్చర్యం చెందాడు. విశ్వావసు అలా ఎక్కడికి వెళ్ళివస్తున్నాడో తెలుసుకోవాలన్న ఆసక్తి అతనికి ఎక్కు వయింది. లలితను అడిగాడు.\n\n\"అది మా వంశానికి సంబంధించిన రహస్యం. దానినెవరికి చెప్పకూడదు. అయినా, భర్తవైన నీనుంచి ఎటువంటి రహస్యాలూ దాచలేకుండా వున్నాను. ఇక్కడికి సమీపంలో ఒక గుహ వున్నది. ఆ గుహలోపల, తరతరాలుగా మా పెద్దలు పూజిస్తున్న దేవుడున్నాడు. ఆ దేవుణ్ణి ఆరాధించడానికే మా తండ్రి రోజు తప్ప కుండా వెళ్ళివస్తాడు. మా తండ్రిలాగానే, మా తాత ముత్తాతలు కూడా ఆ దేవుణ్ణి ఆరాధించారని చెబుతారు.\" అన్నది లలిత.\n\n\"నాకు ఆ దేవుణ్ణి చూడాలని ఉన్నది!\" అన్నాడు విద్యాపతి ఉత్సాహంగా.\n\n\"ఆ దేవుణ్ణి గురించి ఇతరులకు చెప్పడమే అపరాధంగా భావిస్తాడు మా తండ్రి అలాంటప్పుడు చూడడమంటే ఇంకేమైనా వుందా ? దయచేసి ఆ కోరికను వదులుకోండి.\" అన్నది లలిత ప్రాథేయ పడే ధోరణిలో.\n\n\"నిన్ను పెళ్ళాడిన తరవాత కూడా నన్ను పరాయివాడిగానే భావిస్తున్నావా?\" అని అడిగాడు విద్యాపతి బాధగా.\n\nలలిత కొంతసేపు మౌనం వహించి, \"సరే, నిన్ను ఆ గుహ దగ్గరికి తీసుకు వెళ్ళి, దేవుణ్ణి చూపమని మా తండ్రితో చెబుతాను. నిశ్చింతగా వుండు!\" అని చెప్పింది లలిత ! —(ఇంకావుంది)",
            "book_page_end": 52
        },
        {
            "title": "సాహసుడు",
            "book_page_start": 53,
            "pdf_page_start": 53,
            "pdf_page_end": 57,
            "author": "చందమామ బృందం",
            "genre": "సాహసం/చారిత్రక కల్పన",
            "moral": "నిజమైన నాయకత్వం, సాహసం, త్యాగం ప్రజల నుండి వస్తాయి. ప్రజాస్వామ్య రాజ్యంలో ప్రజల పట్ల నిబద్ధత ముఖ్యం.",
            "keywords": [
                "ఉజ్జయిని",
                "ప్రజారాజ్యం",
                "రాజమార్తాండుడు",
                "విక్రముడు",
                "త్యాగం"
            ],
            "characters": [
                "విక్రముడు",
                "రాజమార్తాండుడు",
                "ఉజ్జయినీ రాజు (దుష్టుడు)"
            ],
            "locations": [
                "ఉజ్జయిని నగరం",
                "నర్మదా నది"
            ],
            "content": "గొప్పగొప్ప రాజులు పరిపాలించిన ఉజ్జయినీ నగరాన్ని ఒకప్పుడు నీతి పాటించని ఒక రాజు పాలించాడు. అతడు అసమర్థుడు కూడా. అతని దుర్మార్గాన్ని సహించలేక ప్రజలలో గట్టివాళ్ళు నాయ కత్వం వహించి రాజు మీద తిరుగుబాటు లేవదీశారు. ప్రజల ఆగ్రహానికి వెరచి దుష్టుడైన రాజు ఉజ్జయిని విడిచి పారి పోయాడు.\n\nఉజ్జయిని సమీపంగా నర్మదానది ప్రవహిస్తుంది. నర్మదకు ఆవలి ప్రాంతాన్ని రాజమార్తాండుడు పాలించేవాడు. రాజ్య భ్రష్టుడైన ఉజ్జయినీరాజు రాజమార్తాం డుని శరణుజొచ్చాడు. రాజమార్తాండుడు ఉజ్జయినీరాజు దుర్మార్గాన్ని తలచక, అతనికి కలిగిన ఆపదను మాత్రమే చూసి జాలిపడి, ఉజ్జయినిని తన సేనలతో జయించడానికి సిద్ధపడ్డాడు.\n\nఈలోపుగా ఉజ్జయినిలో ప్రజారాజ్యం ఏర్పడింది. దేశంలోని పెద్దలూ, పిన్నలూ, యువకులూ, యోధులూకొత్తప్రభుత్వాన్ని గట్టిగా బలపరిచారు. అక్రమమైన శాసనాలు రద్దయ్యాయి. వృత్తివాణిజ్యాలు సక్రమంగా, అధికారుల ఒత్తిడి లేకుండా సాగాయి. ప్రజలకు చోరభయమూ, ప్రాణ భయమూ లేకుండా పోయింది. తమ కొక కొత్త జీవితం ప్రారంభమైనట్లు ప్రజలు సంతోషించారు.\n\nఈ సమయంలో రాజమార్తాండుడి యుద్ధయత్నాలను గురించి ఉజ్జయినికి వేగులద్వారా వార్త తెలిసింది. దేశ పరి పాలనకు ఎన్నుకోబడిన వృద్ధులూ, వారికి తోడుగా వున్న మధ్యవయస్కులూ ఈ వార్త విని కంగారుపడ్డారు. ఉజ్జయినికి సైనికబలం చాలా కొద్ది. చూడగా రాజ మార్తాండుడు యుద్ధంలో ఆరితేరినవాడు పెద్దసైన్యం ఉన్నది. సైనికులను ఆయత్తం చేయడానికైనా ఉజ్జయిని ప్రజలకు వ్యవధి లేకపోయింది.\n\nరచ్చపట్టులో బహిరంగసభ జరిగింది. యువకులంతా సభకు హాజర య్యారు. \"ఉజ్జయిని రక్షించబడాలి.\" అనే నినాదాలు మిన్నుముట్టాయి.\n\n\"ఉజ్జయినిని ఎవరు రక్షిస్తారు? ఎలా రక్షిస్తారు? ఉపాయం చెప్పగలవాళ్ళు ముందుకు రండి,” అని అడిగారు పెద్దలు.\n\nయువకులలో నుంచి విక్రముడనేవాడు ముందుకు తోసుకువచ్చి \"ఇరవైమంది యోధులను నాకివ్వండి. నేను ఉజ్జయినిని రక్షిస్తాను,\" అన్నాడు.\n\nఈ మాట విని అందరూ ఆశ్చర్య పోయారు. ఇరవైవేలమంది ఆరితేరిన సైనికులను ఈ విక్రముడు ఇరవైమంది యోధులతో ఎదిరిస్తాడా? ఎలా సాధ్య మవుతుంది ?\n\nఈ ప్రశ్నకు విక్రముడు ఈ విధంగా సమాధానం చెప్పాడు :\nఉజ్జయినికి రాజమార్తాండుని సైన్యాలు రావడానికి ఒకే ఒక మార్గం ఉన్నది. అది నర్మదానది పైన గల వంతెన. ఆ వంతెన పైన ఒకడి వెనుక ఒకడు మాత్రమే నడవగలరు. ఈ వంతె నను రాజమార్తాండుని సైనికులయినా ఒక్కొక్కడే దాటాల్సి వుంటుంది. అందు వల్ల వంతెనమీది స్తంభాలచాటున మన యోధులు నిలబడినట్టయితే ఒక్క పురుగు కూడా దాటి రాకుండా కడతేర్చవచ్చు. ఈలోపుగా అవసరమైతే మన ఈ యోధులే వంతెనను కూడా పడగొట్టవచ్చు. కనుక రాజమార్తాండుని సైనికబలాలు చూసి మనం ఏమాత్రం వెరువ నవసరం లేదు.”\n\nఈ మాటలకు అందరూ హర్షించారు. అప్పటికప్పుడే ఇరవైమంది యువకులు విక్రముడి వెంట వెళ్ళడానికి ముందుకు వచ్చారు. వీరికి కత్తులూ, గండ్రగొడ్డళ్ళూ ఇచ్చి విక్రముడు సాధ్యమైనంత వేగంగా నర్మదాతీరాన్ని చేరుకున్నాడు. వంతెన స్తంభాలచాటున తాము నిలబడడానికి వారు ఏర్పాట్లు చేసుకున్నారు. వంతెన మీద నడిచేవారిని వీరు సులభంగా వధించగలరు. కాని, నడిచేవారికి మాత్రం ఈ యోధులు చిక్కటానికి సావకాశం లేదు.\n\nసూర్యోదయ మవుతూనే రాజమార్తాం డుని సైనికులు కొయ్యవంతెన దాటడానికి ప్రారంభించారు.\n\nవంతెన మీద అందరికన్న మొదట నిలబడ్డవాడు విక్రముడు. ముందు వంతెన ఎక్కివచ్చేవారిని విక్రముడు తన కత్తికి బలిచేయసాగాడు. రాజమార్తాండుని సైనికులు నివ్వెరపడి ఈ అదృశ్యమృత్యు వును అర్థం చేసుకోలేకపోయారు. దానిని అన్వేషించటానికి ముందుకువచ్చి వారు కూడా విక్రముడి కత్తికి బలి అయినారు. మిగిలినవారు బెదరి వెనక్కు తిరిగి పోయినారు.\n\nఈ వార్త వినగానే రాజమార్తాండుడు నిర్ఘాంతపోయినాడు. వంతెనమీద రహస్యంగా దాగి తన సైనికులను పొట్ట బెట్టుకొంటున్న యోధుల ఆటకట్టించ డానికి అతను ఎన్నో ఉపాయాలు ఆలో చించాడు. అతని ఆజ్ఞానుసారం. నది ఈదడానికీ, చిన్నచిన్న తెప్పలమీద నది దాటడానికి చాలామంది సైనికులు యత్నించారు. కాని సగం దారిలో ఉండ గానే అవతలిగట్టున వుండే చెట్ల చాటు నుండీ, పొదల చాటునుండీ బాణాలు వచ్చి వారిని నదికి బలియిచ్చాయి.\n\nవంతెనను రక్షించే యోధుల పరిస్థితి కూడా ఏమంత క్షేమంగా లేదు. ఎందు చేతనంటే, రాజమార్తాండుని సైనికులు చనిపోయినవారి శవాలను అడ్డం పెట్టు కోవడంతో యోధుల కత్తివేట్లు తప్పించు కొని, వంతెనమీద కొంతదూరం ముందుకు పోగలిగారు. స్తంభాలమాటున వున్న యోధులలో కొందరిని మట్టుకు దెబ్బ తీయగలిగారు.\n\nరాజమార్తాండుని సైనికులు ప్రాణా లను లక్ష్యపెట్టక ధైర్యంగా ముందుకు ఉరికినట్టయితే వంతెన వారివశం కాక తప్పదని విక్రముడు గ్రహించాడు. రాజ మార్తాండుడు తన సైనికుల ప్రాణాలను లక్ష్యపెట్టేటట్టులేదు.\n\nగండ్రగొడ్డళ్ళతో వెనుకనుంచి వంతెనను పడగొట్టుకురమ్మని వంతెన పడిపోయేటప్పుడు వెనుకవారిని వెనుక నుంచే వెళ్ళిపొమ్మనీ విక్రముడు తన అనుచరులకు ఆజ్ఞయిచ్చాడు. విక్రముడు తప్ప మిగిలిన వారంతా వంతెనను ధ్వంసం చేస్తూ, తీరా అది విరిగిపడే సమయానికి అవతలి ఒడ్డుకు చేరుకోసాగారు. కొద్ది సేపట్లో నే దాదాపు వంతెన అంతా విరిగిపడి నర్మదలో కొట్టుకుపోయింది.\n\nవిక్రముడు తప్ప మిగిలినవారంతా ఆవలి ఒడ్డుకు చేరుకున్నారు. రాజమార్తాం డుడి భటులు విక్రముణ్ణి ప్రాణాలతో పట్టుకున్నారు. ఖైదీల శిబిరానికి పట్టుకు పోయారు.\n\nఆరాత్రి రాజమార్తాండుడూ, ముఖ్యులైన అతని అనుచరులూ గుడారాల మధ్య చలిమంటచుట్టూ కూర్చుండి మాట్లాడు కుంటూ వుండగా అక్కడికి భటులు విక్రముణ్ణి పెడ రెక్కలు విరిచికట్టి తెచ్చారు.\n\nఆ మంటల కాంతిలో విక్రముడి అవతారం దేదీప్యమానంగా కనిపించింది.\n\n“నేను పిరికిపందను కాను పారిపోను. నన్ను పెడరెక్కలు విరిచికట్టనవరం లేదు. నా చేతులు వదిలించండి.\" అన్నాడు విక్రముడు.\n\n\"స్తంభంచాటున వుండి సైనికులను సంహరించిన నీవు శూరుడివీ. ధీరుడివీ ఎట్లా అవుతావు ?\" అన్నాడు రాజమార్తాం డుడు పళ్ళు కొరుకుతూ.\n\n\"ఆధర్మయుద్ధానికి నియమాలేమిటి?\" అన్నాడు విక్రముడు.\n\n“నాదా అధర్మయుద్ధం?'' అని అడి గాడు రాజమార్తాండుడు.\n\n''అవును! ముమ్మాటికీ. మీరుమామీద యుద్ధం ప్రకటించలేదుగా?”\n\n\"అరాజకదేశంమీద యుద్ధం ప్రకటించే దేమిటి?\"\n\n\"మా దేశానికి ప్రజలే రాజులు. మాది ప్రజారాజ్యం.\"\n\n\"ప్రజారాజ్యం ఒక రాజ్యంకాదు. అది నిలబడదు.\"\n\n\"మేము మా రాజ్యాన్ని నిలబెట్టు కుంటాము. నా చేతులు విప్పించండి. నేను మీతో మాట్లాడాలి,\" అన్నాడు విక్రముడు.\n\nరాజమార్తాండుడు అతని చేతులు విప్పించి, తన పక్కనే కూర్చోబెట్టు కున్నాడు.\n\n\"నేను మీ దేశంలోని ప్రజల ను క్షణంలో నాశనం చేస్తాను. నీవంటి పిరికిపందలు నాకు లక్ష్యంలేదు. మీకొక రాజు ఏర్పడేదాకా మీదొక రాజ్యమని నేను గుర్తించను.\" అన్నాడు రాజ మార్తాండుడు.\n\n\"మాదేశంలో నావంటి యువకులూ, నన్ను మించినవారూ ఎంతోమంది ఉన్నారు. వారు మా రాజ్యాన్ని తమ ప్రాణాలతో కాపాడుతారు. వారి సాహసం ఎటువంటిదో మీకు మచ్చు చూపిస్తాను,” అంటూ విక్రముడు తన ఎడమచేతిని గభీమని మంటలలోకి చాచాడు.\n\nక్షణంలో అతని చెయ్యి కాలసాగింది. అయినా, విక్రముడు తనచేతిని వెనక్కు తీయలేదు. కాలుతూన్న చేతికేసి చూస్తూ విక్రముడు ఇలా అన్నాడు:\n\n“మేము సాహసులం. చిత్రహింసలు చేసినా మీరు మమ్మల్ని జయించలేరు. మేము మా ప్రజారాజ్యాన్ని కాపాడడానికి ఎంత త్యాగమైనా చేస్తాం!''\n\nవిక్రముడి సాహసానికి, నిశ్చలత్వానికీ రాజమార్తాండుడుచాలా అచ్చెరువందాడు. వెంటనే విక్రముణ్ణి విడిచిపుచ్చి రాజ మార్తాండుడు మరునాడే గుడారాలెత్తి తన సేనలతో సహా రాజధానికి మరలి పోయాడు.",
            "book_page_end": 57
        },
        {
            "title": "మంత్రినీతి",
            "book_page_start": 58,
            "pdf_page_start": 58,
            "pdf_page_end": 62,
            "author": "వసుంధర",
            "genre": "రాజనీతి/కల్పన",
            "moral": "రాజనీతి శాస్త్రం కంటే మంత్రి నీతి (ప్రజా సంబంధాలు, అనుభవం) గొప్పది. అధికారానికి అర్హత అనేది సంప్రదాయం, సమర్ధత, సరైన సంబంధాలు కలయికపై ఆధారపడి ఉంటుంది.",
            "keywords": [
                "రాజనీతి",
                "మంత్రి నీతి",
                "చంద్రసేనుడు",
                "ధర్మసేనుడు",
                "సంప్రదాయం"
            ],
            "characters": [
                "చంద్రసేనుడు",
                "మంత్రి",
                "ధర్మసేనుడు",
                "త్రిపుర సుందరి"
            ],
            "locations": [
                "మగధ దేశం"
            ],
            "content": "ఒకానొకప్పుడు మగధదేశాన్ని చంద్రసేను డనే రాజు పాలించేవాడు. ఆయనకు నలుగురు కొడుకులు. గురుకులంలో వాళ్ళు అన్ని విద్యలూ క్షుణ్ణంగా నేర్చుకుని వచ్చాక, రాజు వాళ్ళను మంత్రివద్దకు వెళ్ళి ఒక సంవత్సరంపాటు రాజనీతి గురించి కూలంకషంగా నేర్చుకు రమ్మన్నాడు.\n\nఇది తెలిసి మంత్రి, చంద్రసేనుణ్ణి కలుసుకుని, ''ప్రభూ, అన్ని విద్యలూ గురుకులంలో నేర్చుకున్నాక ఇంకా తెలుసుకోవలసిన రాజనీతి వుంటే, అది యువరాజులకు మీరు నేర్పాలి. రాజ వంశీకులకు తగిన సలహాలు ఇవ్వడమే తప్ప. విద్యనేర్పడం మగధమంత్రుల సంప్రదాయం కాదు.\" అని చెప్పాడు.\n\nదీనికి చంద్రసేనుడు నవ్వి. \"మంత్రి వర్యా, రాజనీతి గురించి మీకు తెలిసిన దాంట్లో ఎన్నోవంతు నాకు తెలుసు ? ఎన్నో పర్యాయాలు మీ చతురోపాయాల కారణంగా జటిల సమస్యలు పరిష్కార మయ్యాయి. యువరాజులకు రాజనీతి బోధించడానికి, నాకంటే మీరే అర్హులు,\" అన్నాడు.\n\nరాజుకు తన మీద వున్న సదభి ప్రాయానికి మంత్రి ఎంతో సంతోషించాడు. అయినప్పటికీ ఆయన యువరాజులకు విద్యాబోధన చేయడానికి అంగీకరించక, \"ప్రభూ, రాజనీతి బోధనతో నేర్చుకునేది కాదు. నేర్చిన విద్యలను అవసరానికి తగినవిధంగా ఉపయోగించుకోవడానికి, చాలా అనుభవం కూడా అవసరం. రాజ నీతి గురించి రాజకుమారుల సమయం వృధా చేయకండి. వారికి అన్ని విధా లా - నా కుమారుడు సహకరించగలడు.” అన్నాడు.\n\nఅప్పుడు చంద్రసేనుడు, మంత్రితో, \"అసలు విషయం చెబుతున్నాను! రాజ కుమారులను మీరు శ్రద్ధగా గమనించి, వారిలో సింహాసనానికి అర్హులెవరో నిర్ణయించాలి. అందుకే రాజనీతి వంకతో వారిని మీ వద్దకు పంపుతున్నాను.” అన్నాడు.\n\n“మహాప్రభూ, రాజకుమారులలో పెద్ద వాడైన ధర్మ సేనుడు రాజు కావడం మన దేశ సంప్రదాయం. సంప్రదాయం తప్పడం తమకు ఉచితం కాదు.” అన్నాడు మంత్రి.\n\nరాజు ఒక క్షణం ఆలోచించి, \"సంప్ర దాయం పేరిట అర్హతను నిర్లక్ష్యం చేయడం నాకు నచ్చదు. తరతరాలుగా మా ఇంట ఒకే మగబిడ్డ గలుగుతూండడంవల్ల, ఇంతవరకూ మా పూర్వీకులెవరికీ నా కొచ్చిన సమస్య రాలేదు. నలుగురిలో ఎవరికి రాజ్యార్హత వుంటే, వారికే రాజ్యం కట్టబెట్టి ప్రజలకు మేలు' చేయాలని నా సంకల్పం. దీన్ని మీరు కాదనకూడదు.\" అన్నాడు.\n\nమంత్రి దీనికి సమాధానం ఇవ్వక నవ్వి ఊరుకున్నాడు.\n\nచంద్ర సేనుడు సంతృప్తిపడక, \"మీరెందుకునవ్వారో కారణం చెప్పాలి!\" అన్నాడు.\n\n\"ప్రభూ, మీ మాటలు నాకు అసం దర్భంగా తోచినప్పుడు, నాకు నవ్వు వస్తూంటుంది. తమరు నొక్కించి కారణ మడగరాదు. అందువల్ల మీ మనసు నొచ్చుకుంటుంది. అది నాకిష్టముండదు,\" అన్నాడు మంత్రి.\n\nఅయినప్పటికీ చంద్రసేనుడు, మంత్రి నవ్వుకు కారణం చెప్పాలని పట్టుపట్టాడు. చివరకు విధిలేక, \"ప్రభూ, యువరాజు ధర్మసేనుడు, నా కుమార్తె త్రిపుర సుందరిని ప్రేమించాడు. రూపగుణ లావణ్యాలలో నా కుమార్తెకు ఏ దేశపు రాకుమారీ సాటిరాదు. కానీ తమరు రాకుమారినే తప్ప, మంత్రికుమార్తెను పురుషుడికుండాలి. ధర్మసేనుడు త్రిపుర సుందరిని తన భార్య కావాలనుకుంటు న్నాడు. అది కాదనే అర్హత మీకంటే నాకే ఎక్కువ. ఎందుకంటే రాజకుమారు లలో రాజు కాగల అర్హత ఎవరికున్నదో తేల్చలేక, తమరా బాధ్యతను నాకప్ప గిస్తున్నారు. రాజును నిర్ణయించగలవాడికి రాణిని నిర్ణయించగల అర్హత వుండ దంటారా?'' అన్నాడు మంత్రి.\n\nచంద్రసేనుడు కా సేపాలో చించి, \"మీరు చెప్పింది సబబుగానే వున్నది. ధర్మసేనుడు, త్రిపురసుందరిని ప్రేమించి వుంటే వారి వివాహం నేనే జరిపిస్తాను. తమరిక ఏ సందేహమూ లేకుండా రాజ కుమారులలో రాజ్యార్హత ఎవరికున్నదో నిర్ణయించే ప్రయత్నానికి పూనుకోండి.'' అన్నాడు.\n\nదీనికి కూడా మంత్రి నవ్వి ఊరు కున్నాడు.\n\n\"ఇప్పటికీ మీకు నా చిత్తశుద్ధి మీద నమ్మకం కుదరలేదా? ఎందుకలా నవ్వు తారు?\" అని అడిగాడు రాజు చంద్ర సేనుడు.\n\n\"ప్రభూ, ధర్మసేనుడు నా అల్లు డయ్యాక, రాజ్యార్హత వేరే ఎవరికో ఉన్న దని నేను నిర్ణయిస్తానని మీరు నమ్ము తున్నారా?\" అన్నాడు మంత్రి.\n\n\"మీ నిస్వార్ధబుద్ధిని నేనెప్పుడూ గౌర వించి నమ్ముతాను. మీమీద నాకెలాంటి అనుమానమూ రాదు.\" అన్నాడు చంద్ర సేనుడు.\n\n“అయితే, నా నిర్ణయం చెబుతాను వినండి! ధర్మసేనుడు నా కుమార్తెను చాలాకాలంగా ప్రేమిస్తున్నాడు. అందుకని నేనూ అతణ్ణి చాలాకాలంగా శ్రద్ధగా గమని స్తున్నాను. రాజకుమారులు నలుగురిలో రాజ్యార్హత అతడికే ఉన్నదని నిర్ణయిం చాకనే, నేను వారి వివాహ ప్రసక్తి ఈరోజు మీదగ్గిర తీసుకువచ్చాను.\" అన్నాడు మంత్రి.\n\nచంద్రసేనుడు తెల్లబోయి, 'తమరిలా పక్షపాత బుద్ధితో వ్యవహరిస్తారని నేననుకో లేదు. మీ స్వార్థంకోసం నా ఆదర్శాన్ని దెబ్బతీశారు.\" అన్నాడు.\n\nదీనికి మంత్రి మళ్ళీ నవ్వి ఊరు కున్నాడు.\n\nరాజుకు ఉక్రోషం వచ్చి. \"మాటి మాటికి మీరలానవ్వడం, నాకు ఏమాత్రం నచ్చలేదు. ఆలస్యం చేయకుండా మీ మనసులో ఏమున్నదో వెంటనే చెప్పండి.\" అని అడిగాడు.\n\n\"ప్రభూ, మీ ఆదర్శమేమిటో, నాకర్థం కావడంలేదు. అర్హుడికే రాజ్యాభిషేకం చేయాలంటే, అందుకు రాజకుమారులు నలుగురినే ఎందుకు పరీక్షించాలి ? దేశంలో సమర్థులకు కొదవయిందా? మీ బిడ్డలలో ఒకరికి మాత్రమే రాజ్యమివ్వా లన్న సంప్రదాయం పాటిస్తూనే, మీరు సంప్రదాయం పాటించని ఆదర్శవాదినను కుంటున్నారు. మీరు మీ బిడ్డలలో ఒకరు రాజు కావాలనుకున్నట్లే, నేను నా అల్లుడే రాజు కావాలనుకుంటేతప్పుపడుతున్నారు. నవ్వుకోక నేను చేయగలిగినదేముంది?\" అన్నాడు మంత్రి.\n\nరాజుకు తన ఆలోచనలోని లోపం ఇప్పుడు అర్థమైంది. ఆయన సంప్ర దాయాన్ని విడిచిపెట్టే ఆలోచన మాను కుని, “ధర్మసేనుడికినిజంగానే రాజ్యార్హత ఉన్నదని తమరు భావిస్తున్నారా?'' అని ప్రశ్నించాడు.\n\n\"ప్రభూ, సమర్థుడైన మంత్రి, శక్తి మంతులైన పరివారం, నమ్మకస్థులైన సేవకులు, అనుకూలవతి అయిన భార్య. అభిమానించే ప్రజలు వుంటే, ఏ రాజైనా రాజ్యాన్నేలడానికి అర్హుడే! అందులోనూ సంప్రదాయం ప్రకారం ధర్మ సేనుడే రాజ్యార్హత కలిగినవాడు.\" అన్నాడు మంత్రి.\n\nచంద్రసేనుడు మారుమాట్లాడకుండా మంత్రి చెప్పినదానికి అంగీకరించాడు. అప్పుడు మంత్రి నవ్వి. \"ఎందుకు నవ్వా లని అడక్కండి! మీకు వియ్యంకుడిని కాబోయే నేను, మీరంటే భయపడ నవసరంలేదు. రాజొక్కడు స్వార్థపరు డైతేనే రాజరికం రాజాంతఃపురం విడిచి పోవడంలేదు. ఇప్పుడు రాజు, మంత్రుల స్వార్థం కలిస్తే పూర్వీకు లేర్పరచిన మగధ సంప్రదాయాలు చిరస్థాయిగా నిలిచి పోతాయి,\" అన్నాడు.\n\nదీనికి చంద్రసేనుడు కూడా నవ్వి. \"రాజనీతికంటే, మంత్రినీతి గొప్పదని తమరు చక్కగా ఋజువుచేశారు. రాజ నీతి నా బిడ్డను రాజును చేస్తే, మంత్రినీతి మీ బిడ్డను ఈ రాజ్యానికి రాణి ని చేస్తున్నది. మీవంటి సర్వ సమర్ధుడి అల్లుడైన ధర్మసేనుడికి రాజ్యంలో ఎదురుంటుందనుకోను,\" అని వెంటనే ధర్మసేనుడి వివాహానికీ, రాజ్యాభిషేకానికీ ఏర్పాట్లు చేశాడు.",
            "book_page_end": 62
        },
        {
            "title": "ప్రకృతి వింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "ప్రకృతి/విజ్ఞాన విశేషాలు",
            "moral": "",
            "keywords": [
                "తేనెటీగలు",
                "క్యాట్ ఫిష్",
                "ఎడారి కుందేలు",
                "జీవశాస్త్రం"
            ],
            "characters": [],
            "locations": [
                "ఆఫ్రికా",
                "ఎడారి"
            ],
            "content": "తేనెటీగల కృషి!\nఒక పౌండు తేనె తయారుచేయడానికి, తేనెటీగలు దాదాపు 40 లక్షల పువ్వుల నుంచి మకరందం సేకరిస్తాయి:\n\nతల్లకిందులుగా ఈదే చేప\nఆఫ్రికాలోని క్యాట్ ఫిష్ (సినొడోన్టిస్ బాటన్సీడా), తల్లకిందులుగా ఈదుతుంది. ఇలా ఈదడంవల్ల నీటి ఉపరితలంలోని ఆహారాన్ని సులభంగా పట్టుకోగలుగుతుంది.\n\nపొడవాటి చెవులు!\nమామూలు కుందేళ్ళకన్నా ఎడారికుందేళ్ళ చెవులు/పొడవుగా పుంటాయి. ఈ పెద్దచెవులలో రక్తనాళాలు ఎక్కువగా వుండడం వల్ల, వీటి శరీరం చల్లగా వుండడానికి దోహదం చేస్తాయి.",
            "book_page_end": 63
        }
    ],
    "statistics": {
        "total_stories": 17,
        "author_counts": {
            "చందమామ బృందం": 13,
            "దాసరి వెంకటరమణ": 1,
            "ఆరుపల్లి గోవిందరాజులు": 1,
            "బి. వి. ఎస్": 1,
            "వసుంధర": 1
        },
        "genre_counts": {
            "సంపాదకీయం": 1,
            "చరిత్ర/సమాజం": 1,
            "హాస్యం/పరీక్ష": 1,
            "నీతి కథ": 2,
            "సాహసం/చారిత్రక కల్పన": 2,
            "ఫాంటసీ/నీతి కథ": 1,
            "పజిల్/తెలివైన కథ": 1,
            "సాధారణ జ్ఞానం": 1,
            "చరిత్ర": 1,
            "విజ్ఞాన విశేషాలు": 1,
            "ఫాంటసీ/పరీక్ష": 1,
            "జానపద కథ": 1,
            "పౌరాణికం/చారిత్రక కల్పన": 1,
            "రాజనీతి/కల్పన": 1,
            "ప్రకృతి/విజ్ఞాన విశేషాలు": 1
        }
    }
}