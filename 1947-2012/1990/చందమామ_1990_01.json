{
    "book_id": "చందమామ_1990_01",
    "stories": [
        {
            "title": "శుభాకాంక్షలు—విజ్ఞప్తి",
            "book_page_start": 7,
            "pdf_page_start": 7,
            "pdf_page_end": 7,
            "author": "నాగిరెడ్డి",
            "genre": "సంపాదకీయం",
            "moral": "బాలల భవిష్యత్తు కోసం పఠనాసక్తిని పెంపొందించడం తల్లిదండ్రుల, పాలకుల ముఖ్య బాధ్యత.",
            "keywords": [
                "పత్రికా ప్రచురణ",
                "కాగితం ధరలు",
                "బాలల విద్య",
                "ప్రజాస్వామ్యం",
                "ప్రగతి"
            ],
            "characters": [],
            "locations": [
                "భారతదేశం"
            ],
            "content": "ఏ రంగంలోనైనా మార్పులు రావడం సహజం. సాంఘిక, రాజకీయ రంగాలలో మార్పుకు దోహదం చేసే ప్రతి ఒక్క సంఘటనా ముఖ్య మైనదే. ప్రజలందరూ ప్రగతిని కాంక్షించి, ఆ ప్రజాభీష్టాన్ని నెరవేర్చ డానికి నాయకులు చిత్తశుద్ధితో కృషి. చేసినట్టయితే మార్పు— ప్రగతికీ, అభ్యున్నతికి దోహదం చేస్తుంది.\nమన దేశంలో శ్రీ వి. పి. సింగ్ నాయకత్వంలో కొత్త మంత్రి మండలి ఏర్పడింది. నూతన ప్రధానికి, భారత ప్రజలందరితోపాటు మేమూ మా శుభాకాంక్షలు అందజేస్తున్నాము. నేటి బాలలే భావి భారత నిర్మాతలన్న విషయం అందరికీ తెలిసినదే. రేపటి పౌరుల సౌభాగ్యానికీ, మానసిక వికాసానికి పెద్దలు తమ బాధ్యతలను సక్ర మంగా నిర్వర్తిస్తున్నారా? ఇటీవల కొన్ని సంవత్సరాలుగా పత్రికా ప్రచురణ రంగంలో అన్నిటి ధరలూ పెరిగిపోయాయి. ముఖ్యంగా కాగితం ధర విపరీతంగా పెరిగిపోవడంతో అనేక ఇబ్బందులకు లోనయ్యాము. ఇలాంటి క్లిష్టపరిస్థితులలో పిల్లలపట్ల మా బాధ్యతను ఎలా నిర్వర్తించగలం? బాలల పఠనానందం కోసం, విద్యకోసం తల్లిదండ్రులపై మరింత బరువును మోపడం భావ్యమవుతుందా ? ఈ క్లిష్టసమస్యను పరిశీలించి సత్వర పరిష్కారమార్గం చూపవలసిందిగా పాలకులకు సవినయంగా విన్నవించుకుంటున్నాము. ఎందుకంటే, పిల్లలకు మంచి పౌష్ఠికాహారం ఇవ్వడంలాగే వాళ్ళలో పఠనాసక్తిని పెంపొందించడం కూడా చాలా ముఖ్యమని మేము విశ్వసిస్తున్నాము.",
            "book_page_end": 7
        },
        {
            "title": "విభజన కుడ్య పతనం!",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చారిత్రక వ్యాసం",
            "moral": "ప్రజల స్వాతంత్ర్య కాంక్షను ఏ గోడలూ ఆపలేవు.",
            "keywords": [
                "బెర్లిన్ గోడ",
                "జర్మనీ",
                "స్వాతంత్ర్యం",
                "కమ్యూనిజం",
                "ప్రజాస్వామ్యం"
            ],
            "characters": [
                "హిట్లర్",
                "ప్రజలు"
            ],
            "locations": [
                "చీనా",
                "బెర్లిన్",
                "తూర్పు జర్మనీ",
                "పశ్చిమ జర్మనీ"
            ],
            "content": "చీనా మహాకుడ్యం గురించి అందరికీ తెలిసిందే. దురాక్రమణదారులనుంచి చీనా సరిహద్దులను పరిరక్షించడానికి, చాలాకాలం కిందట ఆ మహాకుడ్యం నిర్మించబడింది. అది ప్రపంచంలోని ఏడు వింతలలో ఒకటిగా ప్రసిద్ధి గాంచింది!\nఇటీవలి కాలంలో అంటే-1961వ సం|| మరొక మహాకుడ్య నిర్మాణం జరిగింది. ఈ గోడను కట్టడంలోని ఉద్దేశం మాత్రం మునుపటిదానికి పూర్తిగా వ్యతిరేకమైనది. తమ దేశంలోని ప్రజలు పొరుగుదేశానికి పారిపోకుండా వుండాలని పాలకులు ఈ గోడ కట్టారు!\nఈ పరిస్థితి ఎందుకు ఏర్పడిందో తెలుసుకో వాలంటే మనం రెండవ ప్రపంచయుద్ధం నాటి చరిత్రపుటలను కాస్త తిప్పిచూడాలి:\nజర్మనీ నియంత హిట్లర్ ప్రపంచాన్ని జయించడానికి పూనుకుని, 1945 వ సం|| పరా జయం పాలయ్యాడు. అప్పుడు అతని రాజధానీ నగరం బెర్లిన్, రెండు ప్రధాన భాగాలుగా విభజించబడింది. మొదటిభాగం పశ్చిమబెర్లిన్— బ్రిటన్, అమెరికా, ఫ్రాన్స్ దేశాల ఆధీనంలోకి వచ్చింది. రెండవ భాగమయిన తూర్పు బెర్లిన్—-సోవియట్ రష్యా అదుపులోకి వచ్చింది. (హిట్లర్నూ అతని భాగస్వాములనూ ఓడించ డంలో ఈ నాలుగు దేశాలూ ప్రముఖపాత్ర వహించాయి.)\n1955 వ సం॥ రెండు బెర్లిన్లూ స్వతంత్ర దేశాలయ్యాయి. తూర్పు బెర్లిన్ - 'జర్మన్ డెమొక్రటిక్ రిపబ్లిక్'గానూ, పశ్చిమ బెర్లిన్— 'జర్మన్ ఫెడరల్ రిపబ్లిక్ 'గానూ రూపొందాయి. రెండు దేశాలూ భిన్నమైన రాజకీయ సిద్ధాంతాలను అనుసరించాయి. పేరులో 'ప్రజాస్వామ్యం' (డెమొక్రటిక్) ఉన్నప్పటికీ తూర్పు జర్మనీ, కమ్యూనిస్టు దేశమయింది. పశ్చిమజర్మనీ మాత్రం ప్రజాస్వామ్య మార్గంలో పయనించింది.\nఅనేక కారణాలవల్ల, పశ్చిమజర్మనీ, తూర్పు జర్మనీకన్నా వివిధ రంగాలలో త్వరితపురోగతిని సాధించసాగింది. అన్నిటినిమించి, పశ్చిమ జర్మనీలో పౌరులకు తమ అభిప్రాయాలను ధైర్యంగా వెలిబుచ్చే స్వతంత్రం ఉన్నది. తూర్పు జర్మనీ వాసులకు అటువంటి స్వతంత్రం కరువయింది.\nక్రమంగా తూర్పు బెర్లిన్ నుంచి కొందరు పశ్చిమబెర్లిన్కు వలన పోసాగారు. మరికొందరు అక్కడి తమ బంధుమిత్రులను కలుసుకోవడానికి తరచూ వెళ్ళి రాసాగారు. అయితే, తూర్పు జర్మనీ ప్రభుత్వం దీనిని నిషేధించింది. రాకపోకలను అరికట్టడానికి సరిహద్దు పొడవునా ఎత్తయిన విభజనగోడను నిర్మించింది! ఎవరైనా గోడదూకి వెళ్ళడానికి ప్రయత్నిస్తే, తూర్పుబెర్లిన్ పోలీసులు కాల్చ సాగారు. ఆ కారణంగా సామాన్య ప్రజలలో ఆ గోడపట్ల ఏహ్యభావం ఏర్పడింది. నిసన ప్రబలింది. పైగా తూర్పుజర్మనీ ప్రజా నీకంలో స్వాతంత్ర్యదాహం ఎక్కువయింది. ఎల్లప్పుడూ ఒకే పార్టీ పాలనకింద ఉండడంకన్నా, తమ కిష్టమయిన పార్టీని ఎన్నుకునే హక్కు కావాలన్నకోరిక ప్రజల హృదయాలలో బలపడ సాగింది.\nఆఖరికి, ఇటీవల తూర్పు జర్మనీ ప్రభుత్వం, రెండు బెర్లిన్లను విభజిస్తున్న గోడ ద్వారాలను తెరవడానికి నిశ్చయించింది. దానిని చూసి వేలాది మంది ప్రజలు ఆనందోత్సాహాలతో నాట్యం చేశారు. పశ్చిమ బెర్లిన్ పౌరులకు కూడా ఇది చాలా సంతోషకరమయింది. ఆనందాతిరేకంతో, కొందరు ఈ విభజనకుడ్యంలో కొంత భాగాన్ని పడగొట్టారు కూడా!\nబెర్లిన్ గోడ పతనాన్ని —— మనిషిలోని స్వాతంత్ర్య దాహ విజయానికి సంకేతంగా పరిగణించవచ్చు !",
            "book_page_end": 10
        },
        {
            "title": "బెస్తవాడికోరిక",
            "book_page_start": 11,
            "pdf_page_start": 11,
            "pdf_page_end": 13,
            "author": "భీమవరపు పురుషోత్తం",
            "genre": "జానపద కథ",
            "moral": "ఇతరులకు హాని కలిగించే నిర్ణయాలు తీసుకునే ముందు, వారి కష్టాలను, అవసరాలను గుర్తించాలి.",
            "keywords": [
                "రాజు",
                "బెస్తవాడు",
                "రాజభటులు",
                "నష్టపరిహారం",
                "దయ"
            ],
            "characters": [
                "చంద్రసేనుడు",
                "రాణి",
                "లక్ష్మణుడు",
                "రాజభటులు"
            ],
            "locations": [
                "గౌరీపురం",
                "నీటివాగు",
                "రాజధానీనగరం"
            ],
            "content": "గౌరీపురం అనే గ్రామానికి సమీపానగల, ఒక నీటివాగువద్ద, లక్ష్మణుడనే బెస్త వాడు, ఒక పూరిపాక వేసుకుని అందులో భార్యాబిడ్డలతోచాలాకాలంగా నివసిస్తూండే వాడు. వాడున్నచోట వాగు బాగా లోతుగా వుండి, నీటివేగం తక్కువగా వుండేది. ఆ కారణంవల్ల, వాడి వలలో చేపలు బాగా పడుతూండేవి. లక్ష్మణుడు వాటిని దగ్గిర్లో వున్న పట్టణంలో అమ్మి, వచ్చిన డబ్బుతో కుటుంబాన్ని హాయిగా పోషిస్తూ ఉండేవాడు.\nఒక రోజున ఇద్దరు రాజభటులు, బెస్తవాడి దగ్గిరకు వచ్చి, \"మహారాజు చంద్రసేనుడు ప్రజలబాగోగులు తెలుసు కునేందుకు దేశపర్యటన చేస్తూ, త్వరలో ఇక్కడికి రానున్నారు. వారు విడిది చేసేందుకు, ఈ ప్రదేశం చెట్టూ చేమలతో, ఎడతెగకపారే నీటివాగుతో అనువుగా చాలా అందంగా వున్నది. నువ్వు వెంటనే ఈ స్థలాన్ని ఖాళీ చేసిపో !\" అన్నారు.\nచేసేదిలేక బెస్తవాడు తన నివాసాన్ని, పాతనివాసానికి దూరంగా, వాగు ఒడ్డున మరొకచోటుకు మార్చుకున్నాడు. అయితే, అక్కడ వాగులో నీటిలోతు తక్కువ; వేగం ఎక్కువ. అందువల్ల, వాడికి పూర్వంలా వలలో చేపలు పడడం తగ్గి పోయింది. దొరికిన కొద్ది చేపలు అమ్మగా వచ్చిన డబ్బుతో, కుటుంబపోషణ కష్టమై పోయింది.\nనెలలు గడుస్తున్నా. రాజు, బెస్త వాడు ఖాళీచేసిన ప్రదేశంలో విడిది చేసేందుకు రాలేదు. వాడికి క్రమంగా తన పాతనివాసానికి పోవాలన్న త ప న ఎక్కువైంది.\nబెస్తవాడు ఒకసారి వాగువద్ద వున్న రాజ భటులను కలుసుకుని. తన ఇక్కట్లు చెప్పుకుని, \"మహారాజుగారు త్వరగా వచ్చి వెళితే బావుండును. ఇంతకూ వారెప్పుడు ఈ వాగు దగ్గిరికి వస్తారు?'' అని అడిగాడు.\nఆ ప్రశ్నకు భటులు కోపంగా, “రాజు గారు యిక్కడికెప్పుడు వస్తారో వారికీ, మహారాణి గారికి తప్ప మరెవళ్ళకూ తెలియదు. రాజుగారు వచ్చి విడిది చేసి వెళ్ళాకే, నీకిక్కడ నివాసం. అంతవరకు మరెప్పుడు గాని ఈ చాయలకురాకు వెళ్ళు!'' అన్నారు.\nబెస్తవాడు మరొక వారం రోజులు చూసి, కుటుంబపోషణ మరింత కష్టం కావడంతో, ఇక భరించలేక రాజుగారితోనే మాట్లాడదామని బయలుదేరి తిన్నగా రాజధానీనగరం చేరాడు.\nఅయితే, అక్కడ కోటద్వారం దగ్గరున్న కాపలాభటులు, వాణ్ణి ఆపి, \"రాజుగారి దర్శనం అంత తేలిక్కాదు. కావాలంటే ద్వారానికి కాస్త పక్కగా నిలబడు; ఒక గంట తర్వాత మంత్రిగారు ఇటే వస్తారు. నీ గోడేమైనా వుంటే, ఆయనతో చెప్పుకో.\" అన్నారు.\n“నాకు మంత్రిగారితో పనేంలేదు. రాజు గార్నే చూడాలి.'' అన్నాడు బెస్తవాడు.\nభటులు వీడెవడో అమాయకుడనుకుని, రాజుగారిప్పుడు కోటలో లేరు, రేపు రమ్మని చెప్పారు.\n\"అయితే రాజుగారు, మా ఊళ్ళో వాగు ఒడ్డున విడిది చేయడానికి వెళ్ళి వుంటారు!\"\" అన్నాడు బెస్తవాడు సంతోషంగా.\nభటులు కోపగించుకుని, \" ఊరూ లేదు. వాగూలేదు. పోయిక్కణ్ణించి !'' అని కసిరారు.\nమేడ పైభాగంనుంచి ఇదంతా చూస్తున్న రాజు చంద్రసేనుడు, భటుణ్ణి పంపాడు.\nభటుడు బెస్తవాణ్ణి రాజు దగ్గిరకు తీసుకుపోయాడు. ఆ సమయంలో మహా రాణి కూడా అక్కడనే వున్నది.\nబెస్తవాడు. రాజుకు నమస్కరించి, \"మహారాజా, మా ఊళ్ళోని వాగు ఒడ్డున విడిది చేసేందుకు ఎప్పుడొస్తారు?\" అని అడిగాడు.\nరాజు ఆశ్చర్యపోయి \"నువ్వెవరు ? నీ ఊరెక్కడ? వాగేమిటి?'' అని ప్రశ్నిం చాడు.\nబెస్తవాడు తన పేరూ తానున్న ఊరి పేరూ చెప్పి. కొన్ని నెలలకిందట రాజ భటులు తనచేత వాగు సమీపంలో వున్న పూరిపాకను ఎలా ఖాళీ చేయించిందీ పూర్తిగా వివరించి, ‘\" ఇప్పుడు కొత్తగా నేనున్న ప్రదేశం చేపలు పట్టడానికి ఏమాత్రం అనువైంది కాదు. మీరు వెంటనే మా ఊరు వచ్చి, వాగు ఒడ్డున విడిది చేసి వెళితేతప్ప, లేకపోతే నాకూ, నా భార్యా బిడ్డలకూ రోజూ పస్తులు తప్పవు. దయ తలచి నా కోరిక మన్నించండి!\" అన్నాడు ఎంతో దీనంగా.\nవాడి మాటలకు రాజు చిరునవ్వు నవ్వి, రాణీతో, ''చూశావా? నాదేశ పర్యటన వల్ల లాభపడేవాళ్ళతోపాటు, నష్టపోయే వాళ్ళు కూడా వున్నా రన్నమాట!'' అన్నాడు.\n\"అయితే, యీ బెస్తవాడికేమైనా నష్ట పరిహారం యివ్వబోతున్నారా?\" అని అడిగింది రాణి.\n\"అలాంటిదేం లేదు. వీడి అమాయ కత్వానికీ, సరాసరి నన్ను చూడవచ్చిన వీడి ధైర్యానికీ మెచ్చి. బహుమతి యివ్వ బోతున్నాను.\" అని, రాజు కోశాధికారిని పిలిపించి, బెస్తవాడికి నూరు వరహాలు ఇప్పించాడు.\nతర్వాత ఆయన, వాడితో, \"నీ వెంట భటుణ్ణకణ్ణి పంపుతాను, నీ ఊళ్ళో వున్న భటులిద్దరూ, నువ్వు తిరిగి పాత చోటున నివాసం ఏర్పరచుకునేందుకు ఎలాంటి అభ్యంతరం చెప్పరు. వెళ్ళి, భార్యా బిడ్డలతో సుఖంగా బతుకు\" అన్నాడు చిన్నగా నవ్వుతూ.\nబెస్తవాడు పరమానందంతో, తన ఊరు కేసి బయలుదేరాడు.",
            "book_page_end": 13
        },
        {
            "title": "సన్యాసిశాపం",
            "book_page_start": 14,
            "pdf_page_start": 14,
            "pdf_page_end": 16,
            "author": "కోలార్ కృష్ణ అయ్యర్",
            "genre": "ఫాంటసీ",
            "moral": "అహంకారంతో ఆలోచించకుండా చేసే పనులు తీవ్రమైన పరిణామాలకు దారితీస్తాయి. ప్రేమ మరియు దయ శాపాన్ని తొలగిస్తాయి.",
            "keywords": [
                "రాక్షస రూపం",
                "సన్యాసి శాపం",
                "కండకావరం",
                "దొంగల నాయకుడు",
                "విమోచనం"
            ],
            "characters": [
                "వీరేంద్రుడు",
                "సన్యాసి",
                "సుగుణసుందరి",
                "దొంగల నాయకుడు"
            ],
            "locations": [
                "శిళ్ళంగేరి గ్రామం",
                "అడవి",
                "కొండ ప్రాంతం",
                "దొంగల గుహ"
            ],
            "content": "పూర్వం శిళ్ళంగేరి అనే గ్రామంలో, వీరేంద్రుడనే యువకుడుండేవాడు. వాడు మంచి బలశాలి; అందగాడు. కానీ చాలా పేదవాడు. రోజూ అడవికి వెళ్ళి కట్టెలు కొట్టి తెచ్చి, వాటిని అమ్మగా వచ్చిన డబ్బుతో జీవిస్తూండేవాడు.\nఒకనాడు వాడు అడవిలో, ఒక చెట్టు ఎక్కి కొమ్మలు నరుకుతూండగా, వాటిలో ఒకటి, చెట్టుకిందగా నడిచిపోతున్న సన్యాసిమీద పడింది. సన్యాసి ఆగ్రహా వేశంతో మెడలోని రుద్రాక్షమాలనొక దాన్ని నేలకువేసి కొట్టి, \"ఒరే, దుష్టుడా! కండకావరంకొద్దీ, చెట్టుకిందినుంచి ఎవరు పోతున్నారో గమనించకుండా, కొమ్మలు నరికి నన్ను గాయపరుస్తావా? అహంకారి వయిన నువ్వు తక్షణం రాక్షసుడివైపోయి, ఈ అడవిలో తిరుగాడుతూండు!\" అని శపించాడు.\nవీరేంద్రుడికి వెంటనే రాక్షస రూపం వచ్చేసింది. వాడు నిలువెల్లా వణికిపోతూ చెట్టుదిగివచ్చి, సన్యాసి కాళ్ళ పై బ డి, \"అయ్యా, నేను తెలియక చేసిన తప్పుకు ఇంత ఘోర శాపం యిస్తారా? ఇదేమైనా న్యాయమేనా?'' అని అడిగాడు.\nఆ మాటలతో సన్యాసి కొంత శాంతపడి, \"నా శాపానికి తిరుగులేదు. అయితే నీకొక విమోచనమార్గం చెబుతాను.\" అన్నాడు.\n\"అయ్యా. అదేదో సెలవివ్వండి.\" అన్నాడు వీరేంద్రుడు.\nఅప్పుడు సన్యాసి, \"నువ్వింకా గృహస్థువు కాని పేదయువకుడివి గదా! నువ్వీరాక్షస రూపంలో అడవిలో తిరుగుతున్నప్పుడు, ఏకన్య అయినాసరే తనకు తానుగా యిష్ట పడి పెళ్ళాడితే, అప్పుడు నీకీ రాక్షసరూపం పోయి, పూర్వపు మానవరూపంవస్తుంది.” అని చెప్పి తన దారిన వెళ్ళిపోయాడు.\nవీరేంద్రుడు రాక్షసరూపంలో అడవిలో, కొండప్రాంతాలాతిరుగుతూసన్యాసిచెప్పిన అవకాశం కోసం ఎదురు చూడసాగాడు.\nఒక రోజున సుగుణసుందరి అనే జమీందారు కూతురు మేనాలో అడవి మార్గాన తన మేనమామగారింటికి వెళు తున్నది. వెంట కొందరు నౌకర్లున్నారు. ఒకచోట దొంగల ముఠా ఒకటి హఠాత్తుగా మేనాను అడ్డగించింది. రక్షణగా వస్తున్న జమీందారు నౌకర్లు దొంగల మీద తిరగ బడ్డారు. అయితే. దొంగలు అధిక సంఖ్యలో వుండడంతో వాళ్ళు దెబ్బలు తిని అక్కణ్ణించి పారిపోయారు.\nదొంగల నాయకుడు సుగుణసుందరి అందచందాలకు ముగ్ధుడై, ఆమెను వివాహమాడదలచి, కొండల్లోనితనగుహకు తీసుకుపోయాడు. జరిగినదంతా చాటున వుండి గమనించిన వీరేంద్రుడు, దొంగల నాయకుణ్ణి అనుసరించిపోయి రహస్యంగా తానొక గుహలో దాక్కున్నాడు.\nదొంగల నాయకుడు సుగుణసుందరి ఎవరైనదీ తెలుసుకుని, \"నేను, నిన్ను వివాహమాడదలిచాను. ధనం విషయంలో నేను, మీ నాన్నగారిని మించినవాణ్ణి. యీ పక్కనున్న గుహలోకి వచ్చిచూడు. అక్కడవున్న వెండి, బంగారాలు రాజుగారి ఖజానాలోనే వుండవు.\" అన్నాడు.\n“ఎంత ధనమున్నా, నువ్వు దొంగవు! తక్షణం గుహనుంచి బయిటికిపో,” అన్నది సుగుణసుందరి కోపంగా.\nకొద్ది రోజుల తర్వాత అయినా, ఆమె మనసు మార్చుకుని వివాహానికి అంగీ కరిస్తుందన్న ఆశతో, దొంగల నాయకుడు గుహ వదిలి వెళ్ళిపోయాడు.\nఆ సమయంలో వీరేంద్రుడు గుహలో ప్రవేశించి, సుగుణసుందరితో, నేను రాక్షసుణ్ణని భయపడకు, సుగుణసుందరీ! నిన్ను దొంగలబారినుంచి రక్షించి క్షేమంగా ఇల్లు చేర్చుతాను. నా వెంటరా!'' అన్నాడు.\nఆ మాటలకు ఆమె ఆశ్చర్యంతో “నేనెవరైనదీ, నీకెలాతెలుసు?\" అన్నది.\n\"నేను నిన్నేకాక. మీ నాన్నగారిని కూడా ఎరుగుదును. ఇప్పుడా వివరాలతో పనిలేదు. బయల్దేరు!\" అంటూ వీరేం ద్రుడు ముందుండి దారితీశాడు.\nవాళ్ళు అడవిలో కొంతదూరం వెళ్ళే సరికి, దొంగలనాయకుడు తన అనుచరు లతో వచ్చి అడ్డగించి, సుగుణసుందరితో, ''ఈ పనికిమాలిన రాక్ష సుడా, నిన్ను రక్షించగలిగేది ? వీడు పట్టి భీరువు. ఒక్క మనిషి నైనా చంపితినగా మేముచూడలేదు. వీడి ఆహారం పళ్ళూ, కందమూలాలూ!'' అంటూ వీరేంద్రుడిపై కత్తిదూశాడు.\nవీరేంద్రుడు ఒడుపుగా దొంగలనాయ కుడి నుంచి కత్తి లాక్కుని, దానితో వాడి గుండెల్లో ఒక్కపోటు పొడిచి, నెత్తురోడు తున్న కత్తితో, వాడి అనుచరులమీదికి వెళ్ళాడు. వాళ్ళు చావుభయంతో హాహా కారాలు చేస్తూ, పారిపోయారు.\nసుగుణసుందరి ఇది చూసి అమి తాశ్చర్యం చెంది, వీరేంద్రుడితో, “రాక్ష సుడివైన నిన్ను చూసి పారిపోవలసిన దొంగలనాయకుడు నిన్ను అవహేళన చేయడమేకాక కత్తిదూయడం, ఆశ్చర్యం కలిగిస్తున్నది. నిన్ను గూర్చిన రహస్యం వాడికేదో తెలిసి వుండాలి!\" అన్నది.\n\"తెలిసివుండొచ్చు!\" అన్నాడు వీరేం ద్రుడు విచారంగా తలవంచుకుని.\nఅప్పుడు సుగుణసుందరి, అతడితో, \"మానవుల్లో కూడా అరుదైన దయాగుణం నీలో వున్నది. నీకిష్టమైతే నిన్ను వివాహ మాడదలిచాను,\" అన్నది.\nఆమరుక్షణంవీరేంద్రుడికిరాక్షసరూపం పోయి, మామూలు రూపం వచ్చేసింది.\nసుగుణసుందరి ఒకటి రెండు క్షణాలు నివ్వెరపడి. \"ఏమిటిది? నువ్వు నిజంగా రాక్షసుడివి కాదా?\" అన్నది.\nవీరేంద్రు డామెకు జరిగినదంతా చెప్పి. ఆమె తండ్రి ఇంటికి తీసుకుపోయాడు.\nజమీందారు కుమార్తె ద్వారా సంగతి తెలుసుకుని, చాలా సంతోషించి. వీరేం ద్రుడితో సుగుణసుందరి వివాహం వైభవంగా జరిపించాడు.",
            "book_page_end": 16
        },
        {
            "title": "బందిపోటు యువరాజు",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "చారిత్రక ధారావాహిక",
            "moral": "అధికారం కోసం నీతిని తప్పినవారు, తమ దుష్కార్యాలకు ఎదురుదెబ్బ తగలక తప్పదు. నిజమైన నాయకులు దైవభీతి కలిగి, మంచి సలహాలను స్వీకరించాలి.",
            "keywords": [
                "రాజ్యాధికారం",
                "కుట్ర",
                "వీరసింహుడు",
                "మంత్రి",
                "ద్రోహం"
            ],
            "characters": [
                "వీరసింహుడు",
                "శాంతిదేవుడు",
                "రాజపురోహితుడు",
                "వృద్ధమంత్రి",
                "మర్మవీరుడు"
            ],
            "locations": [
                "సుమేధ రాజ్యం",
                "రాజప్రాసాదం",
                "శాంతిపురం",
                "అమృతపురి"
            ],
            "content": "[సుమేధ రాజకుటుంబాన్ని హతమార్చి, రాజ్యాధికారాన్ని హస్తగతం చేసుకోవడానికి సేనాధి పతి వీరసింహుడు కుట్రపన్నాడు. రాజు శాంతిదేవుడి ఆజ్ఞప్రకారం, రాణి సొరంగమార్గం గుండా వెళ్ళి అరణ్యమధ్యం చేరుకుని, తమ రెండేళ్ళ కొడుకును, జయానందమునికి అప్పగించి కళ్ళు మూసింది. రాజువీరోచితంగా పోరాడి నదిలోకి దూకేశాడు. — తరవాత]\nరాజప్రాసాదం లోపల జరిగిన పోరాటం గురించి, వెలుపల క్రిక్కిరిసి వున్న జన సమూహంలో ఏ ఒక్కరికీ తెలియదు. కొందరు యువరాజుజన్మదిన సందర్భంగా ఏర్పాటు చేసిన బాణాసంచా వేడుకలను చూడడంలో లీనమైపోయారు. మరి కొందరు ఆటపాటలను చూడడం లో తన్మయులైపోయారు. ఇంకా కొందరు అందమైన దీపాలంకరణలనూ, జన సందోహాన్నీ చూస్తూ అటూ ఇటూ తిరగసాగారు.\nఇలా రాత్రి మూడోజామువరకు గడిచి పోయింది. నాలగవజాముకల్లా ఒక్కొక్క కార్యక్రమం పూర్తికావడంతో వేడుకల సందడి తగ్గుముఖం పట్టింది. ఎక్కడ చూసినా కాలిపోయి కింద పడివున్న బాణాసంచాలు చెల్లాచెదరుగా నిర్జీవంగా కనిపించాయి. నటినటులూ, నర్తకులూ తమ తమ వేషాలనూ, అలంకరణలనూ తీసి వేయసాగారు. జనం మెల్లగా తమ తమ ఇళ్ళకు చేరుకోసాగారు.\nరాజభవనంలో పని చేసేవాళ్ళందరినీ ఒక్కచోట గుమిగూడమని వాళ్ళ అధి కారి ఆజ్ఞాపించాడు. అతడు ఒక ఎత్తయిన వేదిక మీద నిలబడి రాజ్యాధికారం ఇప్పుడు శాంతిదేవుడి నుంచి సేనాధిపతి వీరసింహుడి వశమయింది. ఎందుకిలా జరిగిందని మీరెవ్వరూ అడగకూడదు. అది, ఇప్పటి మన రాజుకూ, మునుపటి రాజుకూ సంబంధించినవ్యవహారం. అందు వల్ల ఈ విషయంగా మీరెవ్వరూ నోరు కదప కూడదు. ఒకరితో ఒకరు చర్చించుకో కూడదు. ఇది రాజాజ్ఞ. ఇక వెళ్ళి మీమీ పనులు చూడండి.” అని ఆజ్ఞాపించాడు.\nసేవకులందరూ తలలు వంచుకుని మౌనంగా తమ పనులకు వెళ్ళిపోయారు.\nతెల్లవారేలోపల, అధికార మార్పిడి గురించి నగరం నాలుగు మూలలా చాటింపు జరిగింది. చాటింపు చేసే భటు లకు రక్షణగా వారి కిరువైపులా ఆయు ధాలు ధరించిన సైనికులు వెళ్ళారు. ఎవరైనా అధికారమార్పిడిని నిరసిస్తూ నోరుకదిపితే తలలు ఎగిరిపోతాయని సైని కులు హెచ్చరించారు. ఈ చాటింపు విని నగర పౌరులు దిగ్భ్రాంతి చెందారు. ఒక రచ్చబండవద్ద ఈ చాటింపు వినగానే ఒక వృద్ధుడు. \"ఆనందకరమైన తరు ణంలో ఎటువంటి దుర్వార్త వినవలిసి వచ్చింది. హతవిధీ!\" అని వాపోయాడు.\nమరుక్షణమే ఇద్దరు సైనికులు ఆ వృద్ధుడిఫైబడి. అతణ్ణి బంధించి అవ తలికి లాక్కుపోయారు.\nనగరమధ్యంలో ఒకచోట, చాటింపు వినడానికి అసంఖ్యాకంగా ప్రజలు గుమి గూడారు. చాటింపు వినడంతో వాళ్ళపై పిడుగుపడ్డట్టయింది. ఎవ్వరూ నోరు తెరువ లేక పోయారు. ప్రజల మధ్య నుంచి ఒక యువకుడు. \"రాజుగారు మనస్ఫూర్తిగానే ఈ ఏర్పాటు చేశారా? ఇప్పుడు రాజు గారూ, రాణీ యువరాజూ ఎక్క డున్నారు?'' అని అడిగాడు.\n\"అవన్నీ నీకనవసరం!\" అని అరి చాడు చాటింపు వేసిన భటుడు,\n''శాంతిదేవ మహారాజు పరిపాలనలో మేము ఏ కొరతా లేకుండా జీవిస్తున్నాము. మా రాజుగారికి సంబంధించిన విషయం కాబట్టి, ఆయన ప్రజలయిన మాకూ సంబంధించినదే. అందుకే అడుగు తున్నాను !'' అన్నాడు యువకుడు.\n“అలాగా! అయితే మావెంట రా. చెబు తాము,\" అన్నాడు భటుడు.\n\"మీ వెంట నేనెందుకు రావాలి ? నిన్నటివరకు ఎంతో ఆరోగ్యంతో, ఆనం దంతోవున్న రాజుగారుహఠాత్తుగా రాజ్యాధి కారాన్ని త్యజించవలసిన కారణం మాకు తెలియాలి!'' అన్నాడా యువకుడు.\nదానికి భటుడు ఎటువంటి సమాధా నమూ చెప్పలేదు. కాని, చేయెత్తి తన అనుచరులకు సైగచేశాడు. మరుక్షణమే నలుగురు సైనికులు ఆ యువకుడి పైబడి. బంధించి దూరంగా లాక్కు పోయారు. వాళ్ళనుంచి బయటపడడానికి యువకుడు పెనుగులాడాడు. కాని ప్రయోజనం లేకపోయింది.\nఈ సంఘటనతో, పరమదుర్మార్గుడు రాజ్యసింహాసనాన్ని ఆక్రమించినట్టు ప్రజలు గ్రహించారు. రాజుకూ, రాజ కుటుంబానికీ ఏమయిందో తెలియలేదని ప్రజలెంతగానో బాధపడ్డారు. కాని రాజ కుటుంబం గురించి ఎవరైనా నోరెత్తితే చాలు: నానా బాధలకు గురికావలసి వచ్చేది. ఆ కారణంగా రాజధానీనగరాన్ని శ్మశానమౌనం శోకం ఆవహించాయి !\nశాంతిపురంలో జరిగిన ఘోరమైన ద్రోహచర్య గురించిన వార్త రాణిగారి తండ్రి రాజ్యమైన అమృతపురికి అందింది. అయినా, సుమేధతో పోల్చినట్టయితే అమృతపురి సైనికబలం చాలా స్వల్ప మైనది. అందువల్ల రాణిగారి తండ్రి ఏమి చేయడమా అని ఆలోచించసాగాడు.\nవీరసింహుడు మరునాడు రాజపురోహి తుణ్ణి పిలిపించి, తనకు రాజ్యాభిషేకం చేయమని కోరాడు. అందుకు రాజపురోహి తుడు, “మన సంప్రదాయం ప్రకారం, రాజు మరణిస్తేనో, లేదా విశ్రాంతి తీసు కుంటేనోతప్ప, కొత్తరాజుకు రాజ్యాభిషేకం చేయడం సాధ్యం కాదు. పైగా, రాజు లేదా రాజకుటుంబం అభీష్టానుసారమే కొత్తరాజుకు పట్టాభిషేకం జరగాలి. ఈ పరిస్థితి లో శాంతిదేవమహారాజు అను మతి లేకుండా నేను నిన్నెలా మకుటాభి షిక్తుణ్ణి చేయగలను?\" అని అడిగాడు.\nవీరసింహుడు పట్టరాని ఆగ్రహంతో చూశాడు. మరుక్షణమే అతడి భటులు, రాజపురోహితుణ్ణి బంధించి, కారాగారం లోకి తోశారు !\nవెంటనే మరొక కొత్త పురోహితుణ్ణి తీసుకువచ్చారు. వీరసింహుడి మకుటాభి షేకం హడావుడిగా జరిగిపోయింది !\nశాంతిదేవుడికి ఆప్తులూ, విశ్వాస పాత్రులూ అయిన వారినందరినీ, ఆస్థాన పదవులనుంచి తొలగించి, ఆయాస్థానాలలో తనకు విశ్వాసపాత్రులయినవారిని నియమించాడు వీరసింహుడు.\nసభ సమావేశమయిన మొదటి రోజున వీరసింహుడు, వృద్ధమంత్రితో, ‘“మంత్రి వర్యా, రాజ్యం వీరభోజ్యం అన్న సత్యం మీరెరిగినదే. అయితే, శాంతిపురం చాలా కాలం నుంచి విజయయాత్రకు బయలు దేరలేదు. మన సైనికులు సోమరితనానికి అలవాటుపడిపోయారు. సాటిరాజులను జయించడంలోని ఆనందాన్ని అనుభవించ లేనివారు రాజులనిచెప్పుకోవడానికే అర్హులు కారు. అందువల్ల మనం ప్రప్రధమంగా ఏ రాజ్యం మీదికి దండెత్తడం ఉత్తమమో తెలియజేయడం, అనుభవజ్ఞులయిన మంత్రిగా మీ కర్తవ్యం!\" అన్నాడు మీసాన్ని గోటితో దువ్వుతూ.\nవృద్ధమంత్రి లేచినిలబడి, మెల్లగా దగ్గి, \"సేనాధిపతీ.... ఒక్క విషయం....\" అని ఏదో చెప్పబోయేంతలో, వీరసింహుడు అడ్డుపడి, \"నన్ను సేనాధిపతీ. అని సంబోధించడానికి మీకెన్ని గుండెలు! నేను నిన్నటివరకు సేనాధిపతి నే; కాదనను. కాని ఈ రోజు ఈ సుసంపన్న శాంతిపురానికి తిరుగులేని రాజును ! ఇకపై నన్ను సేనాధిపతి అని పిలవడం మానుకోవడం శ్రేయస్కరం!\" అంటూ, తన ఎడమచెవి తెగిన సంగతి సభికుల కంటపడకుండా, కిరీటాన్ని సర్దుకున్నాడు.\n\"చిత్తం! అయితే, పొరుగురాజ్యాల మీదికి దండెత్తడంకన్నా మన రాజ్యం లోని ప్రజల సుఖశాంతులకోసం కృషి చేయడం పాలకుల ప్రధానకర్తవ్యం అని నా అభిప్రాయం.'' అన్నాడు మంత్రి.\n\"మీ అభిప్రాయం ఏదైనా కానీయండి, ఫరవాలేదు. తుది నిర్ణయం మేమే తీసు కుంటాం. అయితే తమరు రాజు నై న నన్ను 'మహాప్రభూ' అని సంబోధించ లేదన్న విషయం గుర్తించడం అవసరం,” అన్నాడు వీరసింహుడు కోపంగా.\n\"నేను వృద్ధుణ్ణయిపోయాను. పాత అలవాట్లు మార్చుకోవడం అంత సులభం కాదు కాబట్టి సెలవిష్పించారంటే మంత్రి బాధ్యత నుంచి వైదొలగి విశ్రాంతి తీసు కుంటాను.' అన్నాడు మంత్రి.\n“మంత్రి పదవి నుంచే కాదు; మేము తలిచామంటే మీకు జీవితం నుంచే విశ్రాంతి ఇవ్వగలం మహామంత్రీ !'' అని అరిచాడు వీరసింహుడు ఆగ్రహంగా.\nనుంత్రి మరేమీ మాట్లాడలేదు. నీ ఇష్ట ప్రకారమే కానివ్వు అన్నట్టు చేతులెత్తి సైగచేశాడు.\n\"ఈ క్షణమే నిన్ను మంత్రిపదవి నుంచి తొలగిస్తున్నాను.\" అన్నాడు వీర సింహుడు.\nమంత్రి చేతులు జోడించి సభకు నమస్కరించి మౌనంగా బయటకు వెళ్ళి పోయాడు. వెళుతూన్న మంత్రిని చూసి, వీరసింహుడు పరిహాసంగా నవ్వాడు. ఆ తరవాత అతని అనుచరులందరూ సభ మారుమ్రోగేలా పకపకా నవ్వారు!\nవృద్ధమంత్రి ఆ రోజు సాయంకాలం యధాప్రకారం నగరం శివార్లలో వున్న శివాలయానికి వెళ్ళి దైవదర్శనం చేసుకుని వస్తున్నాడు. సూర్యాస్తమయమై అప్ప డప్పుడే చీకటి అలముకుంటున్నది. ఇరు వైపులా చెట్లూ, దట్టమైన పొదలూగల బాటలో మంత్రి నడుస్తున్నాడు. ఒక పొద చాటునుంచి హఠాత్తుగా ముగ్గురు భటులు ముందుకు దూకారు. ఒక భటుడు మంత్రి చేతులు పట్టుకున్నాడు. రెండవవాడు. మంత్రి అరవకుండా ఆయన నోటిని చేత్తో బలంగా మూశాడు. మూడవవాడు దారి చూపగా, ఇద్దరూ కలిసి మంత్రిని నిర్మా నుష్యమైన ప్రదేశానికి బరబరా లాక్కు పోసాగారు.\nవాళ్ళ పట్టునుంచి తప్పించుకునే శక్తి మంత్రికి లేదు. అందువల్ల ఏం జరుగు తుందో జరగనీ అని, ఆయన దేవుడిపై భారం వేసి ఊరుకున్నాడు. మూడవ భటుడి చేతిలోకత్తి తళుక్కున మెరి సింది. వాడు కత్తిని మంత్రి మెడకు గురి పెట్టి పైకెత్తాడు. కాని, మరుక్షణమే వాడి చేతిలోని కత్తి ఎగిరి, దూరంగా వున్న ఒక బండపై బడి ఖంగున మోగింది. వాడు బాధగా మూలుగుతూ వెనక్కు తిరిగిచూశాడు. మిగిలిన ఇద్దరు భటులూ, మంత్రిని వదిలిపెట్టి, ఏం జరిగిందో తెలుసుకోవడానికి చుట్టుపక్కల కలయ జూశారు. కాని అందుకు అవకాశమే లేకుండా, క్షణంలో ఒక కత్తి వేటుకు ముగ్గురి తలలూ ఎగిరి దూరంగా పడ్డాయి!\nమెరుపులాంటి ఖడ్గచాలనంతో ముగ్గు రిని హతమార్చిన మర్మవీరుడు మంత్రితో, \"రేపు తెల్లవారేవరకూ, ఈ హంతకుల మరణం గురించి ఎవరూ తెలుసుకోలేరు. రాత్రికిరాత్రే నువ్వు ఈ రాజ్యం వదిలి వెళ్ళి అమృతపురి చేరుకో !'' అన్నాడు.\n''మీరు....'' అని వృద్ధమంత్రి కృతజ్ఞ తతో ఇంకేదో అనబోయాడు.\n“మరేమీ మాట్లాడకు !\" అని హెచ్చ రించి, మర్మవీరుడు మరుక్షణమే చీకటిలో కలిసిపోయాడు. ",
            "book_page_end": 23
        },
        {
            "title": "ఇరుగు పొరుగు",
            "book_page_start": 24,
            "pdf_page_start": 24,
            "pdf_page_end": 26,
            "author": "తిరుమల శ్రీ",
            "genre": "సాంఘిక కథ",
            "moral": "పిసినారితనం, స్వార్థం కంటే దయ, దాతృత్వం గొప్పవి. ఇరుగుపొరుగు వారికి సహాయం చేయాలి.",
            "keywords": [
                "పిసినారి",
                "మామిడిపళ్ళు",
                "దొంగతనం",
                "దాతృత్వం",
                "ఇరుగు పొరుగు"
            ],
            "characters": [
                "భూషయ్య",
                "లక్ష్మమ్మ",
                "గురునాధం",
                "రామయ్య"
            ],
            "locations": [
                "గ్రామం"
            ],
            "content": "భూషయ్య పెద్ద ఆస్తిపరుడేగాని, చాలా పిసినిగొట్టు. గ్రామస్థులెవరైనా ధర్మ కార్యాలకని, ఆయన దగ్గిరకు చందా కోసం వస్తే, \"ధర్మకార్యాలకంటూ నేను చందాలివ్వడం మొదలుపెడితే, త్వరలోనే దివాళా ఎత్తిపోతాను. బడీ. గుడి అంటూ నన్ను వేధించకండి. వాటితోపాటు బావులు తవ్వించడం, రహదార్లు బావు చేయించడం లాంటివి కూడా ప్రభుత్వమే చేయాలి. వెళ్ళి, అధికారులను ఒత్తిడి చేసి పనులు జరిపించుకోండి.\" అనే వాడు ఏమాత్రం మొహమాటపడకుండా.\nభర్త ధోరణి నచ్చకపోయినా, అతడి తత్వం బాగా ఎరిగివున్నందున, భూషయ్య భార్య లక్ష్మమ్మ అంతా చూస్తూ మౌనం వహించేది.\nభూషయ్య ఇంటిపొరుగునే రామయ్య అనే రైతుండేవాడు. అతడెక్కడి నుంచో ఒక కొత్తరకం మామిడిమొక్క తెచ్చి పెరట్లో నాటాడు. అది క్రమంగా పెరిగి పెద్దదై కాయలు కాయసాగింది. వాటిని గురించి గ్రామంలో వింతగా చెప్పుకో సాగారు.\nపొరుగింటి పెరట్లో కంటికింపుగా కనిపిస్తున్న మామిడిపండ్లను చూస్తూంటే, భూషయ్యకునోరూరుతూండేది. రామయ్య కొన్ని పండ్లను పంపిస్తాడన్న ఆశతో. భూషయ్య ఎదురుచూడసాగాడు. అయితే, రామయ్య భూషయ్యకేకాదు, గ్రామంలో ఎవరిక్కూడా ఒక్క పండయినా యివ్వ లేదు.\nఈ స్థితిలో, ఒక రాత్రివేళ, భూషయ్య పదమూడేళ్ళ కొడుకు గురునాధం, రహస్యంగా పెరటి గోడదూకి పళ్ళు కోసుకుని ఇంట్లోకి వస్తూ, తల్లి లక్ష్మమ్మకు ఎదురుపడ్డాడు.\nలక్ష్మమ్మ వాణ్ణి పట్టుకుని, “వెధవా, ఇదేం పాడుపనిరా?\" అని అడిగింది.\nఅందుకు గురునాధం, \"అమ్మా, ఇదేం పాడుపనికాదు. ఈ చుట్టుపక్కల ఎక్కడా దొరకని ఇంత మంచి మామిడి పళ్ళు, చెట్టుకు విరగ్గాసినా, రామయ్య ఎవరికీ ఒక్క పండయినా యివ్వలేదు. ఆయన వట్టి పిసినిగొట్టు. ఈ పళ్ళు తినాలని, నాన్నకూ నోరూరుతున్నది. ఆ సంగతి నాకు తెలుసు!\" అన్నాడు బింకంగా.\nపక్కగదిలో వున్న భూషయ్య కొడుకు జవాబుకు చాలా సంతోషించాడు. కానీ లక్ష్మమ్మ కోపంగా, \"పొరుగింటి రామయ్య, తనకున్నదానిలో కొంతయినా ఇతర్లకు యివ్వడం లేదని, నీకు అక్కసుగా వున్నదన్నమాట! మీ నాన్న ఆ పండ్లకేసి చూసేచూపు, నేను గమ నిస్తూనే వున్నాను. తనకు పుష్కలంగా వున్నదాన్ని, ఇతరులతో పంచుకోక పోవడం స్వార్థం, పిసినారితనం అవు తుందని, నాకు తెలుసు,\" అన్నది.\n“మరయితే, నా మీద ఎందుకు కోపం తెచ్చుకున్నావు ? \" అని అడిగాడు గురునాధం.\n\"ఎందుకా ? నువ్వు రామయ్యనయితే తప్పుపట్టగలిగావుగాని మీ నాన్న సంగ తేమిటి? మన గ్రామంలో బడిగానీ, బాటసారులకుపయోగించే సత్రం గానీ లేవు. మనం ఏమీలేని పేదలం కాదు; ఎంతో వున్న వాళ్ళమే. అయినా పది మందికి మేలుకలిగే పనుల్లో, మీ నాన్న చందాలిచ్చి సాయం చేస్తున్నాడా?\" అన్నది లక్ష్మమ్మ.\nగురునాధం ఏదో అనబోయేంతలో, భూషయ్య గదినుంచి బయిటికివచ్చి, \"వాడిది చిన్నతనం. కొత్తరకం మామిడి పళ్ళు తినాలన్న ఆశకొద్దీ కోసుకొచ్చాడు. అదేదో పెద్ద దొంగతనమన్నట్టు వాణ్ణి చీవాట్లు పెట్టకు,\" అన్నాడు.\nఆ మాటలకు లక్ష్మమ్మ చిన్నగా నవ్వి. \"ఆశకొద్దీ ఇతర్ల సొత్తును చేజిక్కించుకో పడం దొంగతనం అనిపించుకోదా ? మన దగ్గిరున్న సొమ్మును ఆశకొద్దో, అవసరం కలిగో ఎవరైనా దోపిడీచేస్తే, దాన్నేమని పిలవాలి?\" అని అడిగింది.\nభూషయ్య ఆ ప్రశ్న విని వెలవెల పోయి, “మామిడికాయలు దొంగిలించుకు వచ్చిన బాబును, నువ్వన్న మాటలన్నీ నేను విన్నాను.\" అన్నాడు.\n\"ఇందాక మన గురునాధం చేసింది దొంగతనం కాదన్నారు గదా? మరి ఇంతలోనే అది దొంగతనం ఎలా అయి పోయింది.\" అన్నది లక్ష్మమ్మ.\n\"నువ్వన్న మాటలు, అంతగా లోక జ్ఞానం లేని బాబులో ఎలాంటి మార్పు కలిగించాయో, నాకు తెలియదు. నేను మాత్రం పూర్తిగా మారిపోయాను. ఆ సంగతి రేపటినుంచే రుజువు చేస్తాను!\" అన్నాడు భూషయ్య.\nఆ మర్నాడే అతను గ్రామముఖ్యులను కలుసుకుని గ్రామంలో ప్రజోపయోగ మైన పనులు జరిపించేందుకు కొంత ధనం యిచ్చాడు.\nభూషయ్యలో వచ్చిన మార్పుకు, గ్రామస్థులంతా సంతోషించారు. రామయ్య తన పెరట్లో కాసిన మామిడిపండ్లను స్వయంగా తీసుకుపోయి భూషయ్యకిచ్చి, \"భూషయ్యా, మనం ఇరుగుపొరుగు ఇంటి వాళ్ళమన్న సంగతి, యీ నాటి వరకూ గుర్తుకు రాలేదు సుమా !\" అన్నాడు.\nఆ మాటకు భూష య్య తో పాటు, మరి లక్ష్మమ్మ కూడా తృప్తిగా నవ్వింది.",
            "book_page_end": 26
        },
        {
            "title": "దివ్యశక్తుల పరీక్ష (బేతాళ కథ)",
            "book_page_start": 27,
            "pdf_page_start": 27,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "రాజు ధర్మాన్ని పాటించాలి. సమర్థత, ధైర్యంతో పాటు రాజ్యంలో జరిగే అన్యాయాలపై సూక్ష్మబుద్ధితో వ్యవహరించాలి. వ్యక్తిగత స్వార్థం, అనురాగం ప్రజాక్షేమం కంటే ముఖ్యం కాదు.",
            "keywords": [
                "విక్రమార్కుడు",
                "బేతాళుడు",
                "మాధవసేనుడు",
                "అగ్నినేత్రుడు",
                "మాంత్రికుడు"
            ],
            "characters": [
                "విక్రమార్కుడు",
                "బేతాళుడు",
                "మాధవసేనుడు",
                "మాధవీలత",
                "అగ్నినేత్రుడు",
                "అగ్నిసేనుడు"
            ],
            "locations": [
                "శ్మశానం",
                "కోసల దేశం",
                "రాజభవనం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు “రాజా, ఒక దేశపాలకుడుగా, నీకున్న కీర్తి ప్రతిష్ఠ లేమిటో నాకు తెలియవు. రాజైనవాడికి ధర్మగుణం, పరాక్రమం, తెలివితేటలూ వున్నంతమాత్రాన చాలదు. వాటికి తోడు సూక్ష్మబుద్ధి మనోస్థైర్యం అవసరం.\nరెండూ నీలో లోపించిన కారణంగానే, ఈ అర్ధరాత్రి వేళ ఏదో అసాధ్యమైన కార్యాన్ని సాధించబూని, ఈ శ్మశానంలో తిరుగుతున్నావని, నాకు అనుమానం కలుగుతున్నది. రాజు మాధవసేనుడి లాగా, కొందరు తాము చేయని నేరానికీ, పాపానికి తమకుతామే శిక్ష విధించు కుంటారు. ఇందుకు కారణం సూక్ష్మ బుద్ధి, మనోస్థైర్యం లేకపోవడం. నీకు శ్రమ తెలియకుండా వుండేందుకు అతడి కథ చెబుతాను, విను.\" అంటూ ఇలా చెప్పసాగాడు:\nఒకానొకప్పుడు కోసలదేశాన్ని, మాధవ సేనుడనే రాజు పరిపాలించేవాడు. ఆయన ప్రజలను కన్నబిడ్డల్లా చూసుకునే వాడు. ప్రజాక్షేమాన్ని కాంక్షించడంలో, ముల్లోకాలలోనూ ఆయనకు ఆయనే సాటి అని పేరు వచ్చింది.\nఇలా వుండగా — కోసలదేశంలో అగ్ని నేత్రుడనే మాంత్రికుడు ప్రవేశించాడు. వాడు క్షుద్రవిద్యలతో సామాన్య పౌరులను భయపెట్టి, తన పనులు చక్కబెట్టుకో సాగాడు. ఆవిధంగా వాడొక పెద్ద భవనం నిర్మించుకుని, సకలసదుపాయాలతో సుఖంగా జీవిస్తూ ప్రజలను వేధించ సాగాడు. ప్రజలకు వాడంటే విపరీతమైన భయం. అందుచేత, ఎవరూ వాడిని గురించి రాజుకు ఫిర్యాదు చేయలేదు.\nచారుల ద్వారా మాధవ సేనుడికి, అగ్ని నేత్రుణ్ణి గురించి తెలిసింది. ఆయన వెంటనే కబురు పంపి వాణ్ణి కొలువుకు రప్పించాడు.\nఅగ్నినేత్రుడు, మాధవ సేనుడికి సవిన యంగా నమస్కరించి, “నీ రాజ్యంలో ప్రజలూ, నేను కూడా ఎంతో సుఖంగా జీవిస్తున్నాం. నీకు నా వందనాలు,” అన్నాడు.\nమాధవసేనుడు శాంతంగా, “నీ వినయం నాకు సంతోషాన్ని కలిగించింది. నువ్వు వెంటనే, నా రాజ్యం వదిలి వెళ్ళి పోతే నేనింకా సంతోషిస్తాను,\" అన్నాడు.\n“నావంటి మహామాంత్రికుడు ఏదేశంలో వుంటే, ఆ దేశానికి ఎంతో గౌరవం. నన్ను నీవు పొమ్మనడానికి కారణం ఏమిటి?\" అని అడిగాడు అగ్నినేత్రుడు.\n\"నీ బుద్ధి మంచిది కాదు. నువ్వు స్వార్థపరుడివి. నా రాజ్యంలో నీవంటి వారికి స్థానం లేదు. నువ్వు నీ దుష్టశక్తు లతో సామాన్యులను బాధించి, వేధించి సుఖాలనుభవిస్తున్నావు.\" అన్నాడు మాధవ సేనుడు.\nదీనికి బదులుగా అగ్నినేత్రుడు పెద్దగా నవ్వి, ''శక్తిమంతుడు, శక్తిహీనుడి కంటె ఎక్కువ సుఖపడడం ఏ దేశంలోనైనా జరిగేదే ! నువ్వు విధించే పన్నులు ప్రజలు సంతోషంగా చెల్లిస్తున్నారంటావా? నీ శాసనాలన్నీ వాళ్ళకు నచ్చుతున్నా యంటావా ? ప్రజలు నా మీద ఫిర్యాదు చేయడం లేదు కాబట్టి. నేనూ మంచి వాణ్ణి ! ఇక స్వార్థం మాటంటావా ? ప్రజల కంటె ఎక్కువ వైభవంగా జీవిస్తూ సుఖ పడుతున్న నువ్వుమాత్రం, స్వార్థపరుడివి కాదా ? అందుకని నువ్వూ దేశం వదిలి పోతావా?\" అని ప్రశ్నించాడు.\n“రాజు రాజభవనాల్లో నివసించడంలో సంప్రదాయం తప్ప, ఎక్కువ సుఖం లేదు. నేను స్వార్థపరుడినని నువ్వు ఋజువుచేస్తే, నేను ఈ క్షణమే రాజ్యం వదిలిపోతాను !'' అన్నాడు మాధవ సేనుడు.\nఅగ్నినేత్రుడు వికటాట్టహాసం చేసి, \"నీతో నాకు వాదనలేమిటి? అకారణంగా నన్ను రాజ్యం వదలిపొమ్మన్నావు. నేను నీ కుమార్తెను, నాతో తీసుకుపోతాను. ఏం చేయ గ ల వో చేయి.\" అంటూ అక్కణ్ణించి మాయమయ్యాడు.\nఅంతే ! అదే సమయంలో మాధవ సేనుడి ఏకైకపుత్రిక మాధవీలత, అంతః పురం నుంచి మాయమయ్యింది.\nమహారాజు మాధవసేనుడికి ఏం చేయాలో పాలుబోలేదు. అప్పుడు మంత్రి ఆయనతో, “ ప్రభూ, మాధవీలతకు తగిన వరుణ్ణి ఎన్నిక చేయాలనుకుంటున్నారు కదా! ఇప్పుడు దీన్నొక అవకాశంగా తీసు కుందాం. ఏ వీరుడు మాంత్రికుణ్ణి చంపి రాజకుమారిని రక్షిస్తాడో. ఆ వీరుడికి మీరు రాజ్యాన్నీ. యువరాణినీ కూడా సమర్పించవచ్చు.'\" అన్నాడు.\nమాధవసేనుడు చేసేదిలేక ఇందుకు అంగీకరించాడు. వెంటనే రాజ్యంలో, ఆ విధంగా చాటింపు వేయబడింది. రాజ కుమార్తెనూ, రాజ్యాన్నీ తమదిగా చేసుకో వాలని ఎందరో యువకులు ఉత్సాహంగా బయల్దేరారు.\nఈలోగా మాధవసేనుడు కూడా ఊరుకో లేదు. ఆయన అంతఃపుర భూగృహంలోని మహాదేవి ఆలయానికి వెళ్ళి, \"పరాక్ర మంతో దుష్టుల నెదిరించగలను. దుష్ట శక్తుల నెదిరించడానికి నా శక్తి చాలదు. నువ్వే సాయపడాలి,\" అని దేవిని ప్రార్థిం చాడు.\nఅప్పుడు దేవి ప్రత్యక్షమై, \"రాజా, నిన్ను కొన్ని దివ్యశక్తులు పరీక్షకు గురి చేస్తున్నాయి. దిగులుపడకు. నేను నీకొక ఖడ్గాన్ని యిస్తున్నాను. అది తాకగానే దుష్టశక్తి ఎంత బలమైనదైనా బూడిదగా మారిపోతుంది.\" అని ఒక ఖడ్గాన్ని ఆయన కిచ్చి మాయమయింది.\nమాధవసేనుడు ఆ ఖడ్గాన్ని ఒరలో వుంచుకుని. ఆ రాత్రికి సుఖంగా నిద్ర పోయాడు. అలా వారం రోజులు గడిచే సరికి, ఒక రోజున మాధవీలత అపూర్వ తేజంతో విరాజిల్లే అందమైన యువకుడితో తిరిగి వచ్చింది.\nఆ యువకుడు మాధవసేనుడికి వంగి నమస్కరించి, “నేను అగ్ని నేత్రుణ్ణి చంపి మాధవీలతను రక్షించి తీసుకువచ్చాను. నా పేరు అగ్నిసేనుడు. మా పూర్వీకులు విదేహరాజ్యాన్నేలారని చెప్పుకుంటారు,\" అని తనను గురించి చెప్పుకున్నాడు.\nమాధవ సేనుడు మారుమాట్లాడకుండా తన ఒరలోంచి కత్తి దూసి, అగ్నిసేనుణ్ణి తీవ్రంగా తాకాడు. ఆయన యీ విపరీత ప్రవర్తనకు చుట్టూ వున్నవారు మాధవీ లతతోసహా ఆశ్చర్యపోయారు. అగ్ని సేనుడికి రవంత గాయం కూడా కాలేదు. అతడు నవ్వుతూ నిలబడ్డాడు.\nమాధవసేనుడు మారుమాట్లాడకుండా అక్కణ్ణించి వెళ్ళిపోయాడు. అగ్ని సేనుడికీ, మాధవీలతకూ వివాహం జరి గింది.\nవివాహానంతరం అగ్నిసేనుడికి రాజ్యాభి షేకం జరిగింది. అప్పుడు అగ్నిసేనుడి రూపం వున్నట్లుండి అగ్నినేత్ర మాంత్రి కుడిగా మారిపోయింది. వాడు నవ్వుతూ, \"యువరాణిని నేను వివాహ మాడాలను కున్నాను. ఈ దేశానికి రాజును కావాలని కలకన్నాను. ఈ రెండు కోర్కెలూ తీర్చు కునేందుకు, నా శక్తుల్ని ఉపయోగించు కున్నాను. ముందు మాధవీలతను అప హరించాను. తర్వాత నేనే ఆమెను మీకు సమర్పించాను,'\" అన్నాడు.\nమాధవ సేనుడు కొంచెం సేపు ఆలోచిస్తూ వూరుకుని \" అగ్ని సేనా, నువ్వు మామూలు క్షత్రియ యువకుడివి. నన్ను పరీక్షించడానికి, ఏవో దివ్యశక్తులు నిన్ను ఉపయోగించుకున్నాయి మాంత్రిక వేషంతో ఎవరినీ భయపెట్టకు. కోసలకు ప్రభువుగా చక్కని రాజ్యపాలన చెయ్యి. ఈ పరీక్షలో నేనోడిపోయాను. పాప పరిహారార్థం నేనుకొంతకాలంవనవాసానికి వెళ్ళి, తపస్సు చేసుకుని వస్తాను.\" అని అక్కడి నుంచి వెళ్ళిపోయాడు.\nఆ మరుక్షణం మాంత్రికుడు అగ్ని నేత్రుడి రూపంలో వున్నవాడికి, ఆ రూపం పోయి అగ్ని సేనుడుగా మారిపోయాడు.\nబేతాళుడు ఈ కథ చెప్పి. \"రాజా, మాధవసేనుడు తాను పాపం చేశానంటూ వనవాసానికి పోవడం అర్థం లేని పని కాదా ? అతడు ప్రజల్ని కన్నబిడ్డల్లా పాలించాడు. వాళ్ళకు మరొక మంచి ప్రభువు నిచ్చాడు. ఇన్నిచేసి అతడు పాప పరిహారం, తపస్సూ అనడం, బుద్ధి లోపం, మనోస్థైర్యం కోల్పోవడంవల్లనే కదా? ఈ సందేహానికి సమాధానం తెలిసి కూడా చెప్పకపోయావో, నీ తల పగిలి పోతుంది,'\" అన్నాడు.\nదానికి విక్రమార్కుడు, “మాధవ సేనుడు తాను పాపం చేశాననడం, నువ్వు చెప్పిన కారణాలవల్ల కాదు. అతడు పాపం చేసినమాట నిజం. రాజ్యం అతడి బాధ్యత తప్పితే సొంత ఆస్తి మాత్రం కాదు. సమర్థులకు మాత్రమే దాన్ని అతడు అప్పగించాలి. అసమర్థుడికో, దుష్టుడికో అప్పగిస్తే, అందువల్ల ప్రజలు కష్టనష్టాలకు గురవుతారు. ఇవన్నీ ఆలో చించక కన్నకూతురిపై మమకారంతో, స్వార్థబుద్ధితో ఎవరు తన కుమార్తెను రక్షిస్తే వారికి రాజ్యం కట్టబెడతాననడం మాధవసేనుడు చేసిన మొదటి పాపం. కులదేవత అద్భుతశక్తులుగలఖడ్గాన్నిచ్చి, దివ్యశక్తులు కొన్ని నిన్ను పరీక్షకు గురి చేస్తున్నవని అతణ్ణి హెచ్చరించింది. అయినా, మాధవసేనుడు ఆ హెచ్చరికను తోసిపుచ్చి. అగ్నిసేనుడి మీద ఖడ్గాన్ని ప్రయోగించాడు. ఇది రెండవ పాపం. ఇవన్నీ గుర్తించే అతడు వనవాసానికి పోవడం జరిగింది,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 32
        },
        {
            "title": "మన విజ్ఞాన సంపద (క్విజ్)",
            "book_page_start": 33,
            "pdf_page_start": 33,
            "pdf_page_end": 40,
            "author": "చందమామ బృందం",
            "genre": "విజ్ఞానం, క్విజ్",
            "moral": "చారిత్రక, సాహిత్య విషయాలపై జ్ఞానం పెంపొందించుకోవాలి.",
            "keywords": [
                "దేవాలయం",
                "క్విజ్",
                "రచయితలు",
                "గోపురం",
                "జలసంధి"
            ],
            "characters": [
                "గాలా మాధవరాజు",
                "శ్రీరాముడు",
                "లార్డ్ బైరన్",
                "ఎడ్లర్ అలెన్ పో"
            ],
            "locations": [
                "పూరీ",
                "జగన్నాథ మందిరం",
                "అహమ్మదాబాదు",
                "ఉదయ్పూర్",
                "రామేశ్వరం"
            ],
            "content": "చందమామ అనుబంధం — 15\nమన విజ్ఞాన సంపద\n**ఎవరాయన?**\nతూర్పు సముద్ర తీరంలో కనుచూపు మేరకు ఇసుక. దరిదాపుల్లో చిన్న పల్లె కూడా కనిపించడం లేదు. ఒకరాజు కొందరు అంగరక్షకులు వెంటరాగా, సముద్ర తీరంలో గుర్రంపై స్వారీ చేస్తున్నాడు. రాజు ఎక్కిన గుర్రం కాలి గిట్టకు హఠాత్తుగా ఏదో బలంగా తగిలి నిప్పు రవ్వ పుట్టింది. ఇసుకనుంచి నిప్పు రవ్వ ఎలా పుడుతుంది! రాజు అమితాశ్చర్యంతో గుర్రం పగ్గాలను లాగి పట్టి కిందికి వంగి చూశాడు. నిప్పు రవ్వ పుట్టినచోట అందంగా మలిచిన రాయి కనబడింది. రాజు ఎంతో ఆసక్తితో, తన అంగరక్షకులను అక్కడ తవ్వమని ఆజ్ఞాపించాడు. ఇసుకలో ఆలయ శిఖర భాగం కనిపించింది. వెంటనే రాజు చుట్టుపక్కలనుంచి మనుషులను రప్పించి తవ్వకం పని ప్రారంభించమన్నాడు. చాలాకాలం తవ్వాక అడుగునుంచి బ్రహ్మాండమైన దేవాలయం ఒకటి బయటపడింది. ఎప్పుడో నిర్మించబడి. కారణాంతరాల వల్ల ఇసుక పడి మూసుకుపోయి భూగర్భం చేరిన బ్రహ్మాండమైన దేవాలయం ఇప్పుడు బయటపడింది.!\nఈ ఉదంతంలోని దేవాలయాన్ని కనుగొన్న రాజు పేరేమిటి?\nఆలయం ఏది ?\n(36 వ పేజీ చూడండి)\n**మీకు తెలుసా?**\n1. ఒక గోపురాన్ని కదిలిస్తే పక్కగోపురం తానంతట • కదిలేగోపురాలు' ఎక్కడ వున్నవి?\n2. ' తటాకాలనగరం 'గా పేరుగాంచిన భారతీయ నగరం ఏది ?\n3. బంగాళాఖాతానికీ, అరేబియా సముద్రానికీ మధ్యవున్న జలసంధి పేరేమిటి ?\n4. ఈ జలసంధిలో వున్న సుప్రసిద్ధ ద్వీపం ఏది ?\n5. ఆ ద్వీపం ప్రసిద్ధి కావడానికి కారణం అయిన దేవాలయం ఏది ?\n6. ఈ ఆలయం ప్రత్యేకత ఏమిటి ?\n(36వ పేజీ చూడండి.)\n**సాహిత్యావలోకనం**\nI. సుప్రసిద్ధ రచయిత మాక్సింగోర్కీ అసలు పేరేమిటి?\n2. ప్రముఖ రచయిత జార్జ్ ఆర్వెల్ అసలు షేరేమిటి?\n3. ప్రసిద్ధ రచయిత సాకి అసలు పేరేమిటి ?\n4 తన ముద్దుల పెంపుడు పిల్లిని భుజంమీద కూర్చోబెట్టుకుని కవితలు రాసిన కవి ఎవరు?\n5. పెంపుడు జంతువులతోనూ, పక్షులతోనూ ప్రయాణం చేయడానికి మక్కువ చూపిన సుప్రసిద్ధ కవి ఎవరు?\n6. బహుభాషావేత్త అయిన సుప్రసిద్ధ కల్పనాకథల రచయిత ఎవరు ?\n**సమాధానాలు**\n**ఎవరాయన ?**\nగాలా మాధవరాజు; పూరీలోని జగన్నాధ మందిరం.\n**లోకజ్ఞానం**\n1. అహమ్మదాబాదులో.\n2. ఉదయ్పూర్\n3. మన్నార్ జలసంధి\n4. రామేశ్వరం\n5. శివాలయం\n6. ఇక్కడి శివలింగాన్ని శ్రీరాముడు ప్రతిష్ఠించాడని చెబుతారు.\n**సాహిత్యం**\n1. అలెక్సీ పియష్కవ్\n2. ఎరిక్ బ్లెయిర్\n3. హెక్టర్ హ్యూగో మన్రో\n4. ఎడ్లర్ అలెన్ పో\n5. లార్డ్ బైరన్. పది గుర్రాలు, ఎనిమిది కుక్కలు, ఐదు పిల్లులు, ఒక డేగ, ఒక కాకితో కలిసి ఆయన ప్రయాణం చేసేవాడు.\n6. జాక్లెట్ గ్రిమ్ (1785_1863)",
            "book_page_end": 40
        },
        {
            "title": "అవంతి - ఉజ్జయిని",
            "book_page_start": 34,
            "pdf_page_start": 34,
            "pdf_page_end": 39,
            "author": "చందమామ బృందం",
            "genre": "చారిత్రక వ్యాసం",
            "moral": "పురాతన నగరాలు, చారిత్రక వ్యక్తులు భారతీయ సంస్కృతికి చిహ్నాలు.",
            "keywords": [
                "మహాభారతం",
                "విక్రమాదిత్యుడు",
                "కాళిదాసు",
                "మౌర్యులు",
                "కుంభమేళా"
            ],
            "characters": [
                "విక్రమాదిత్యుడు",
                "కాళిదాసు",
                "అశోకచక్రవర్తి"
            ],
            "locations": [
                "అవంతి",
                "ఉజ్జయిని",
                "మాహిష్మతీ నగరం",
                "మధ్యప్రదేశ్",
                "క్షిప్రా నది"
            ],
            "content": "మహాభారత యుద్ధం జరిగిన కాలానికి పూర్వమేప్రసిద్ధి గాంచిన రాజ్యం అవంతి. దీనినే అవంతిక అని కూడా అనేవారు. అవంతి ఒకప్పుడు రెండు రాజ్యాలుగా విభజింపబడి వుండేది. దక్షిణ అవంతికి రాజధాని మాహిష్మతీ నగరం. అది ఈనాడు మాంధాతగా పిలువబడు తున్నది. ఉత్తర అవంతికి రాజధాని ఉజ్జయినీ నగరం. ఈ నగరం అదే పేరుతో ఇవాళ మధ్యప్రదేశ్ రాష్ట్రం, మాళ్వలో వుంటున్నది.\nరెండువేలా ఐదువందల సంవత్సరా లకు పూర్వం భారతదేశం పదహారు ప్రాంతాలు (షోడశజనపదాలు)గా విభ జించబడినట్టు ప్రాచీన బౌద్ధ వాజ్ఞ్మయం పేర్కొంటున్నది. ఆ పదహారు ప్రాంతా లలో అవంతి ఒకటి.\nఉజ్జయిని అతి ప్రాచీన నగరం మాత్రమే కాదు; అది మన దేశంలోని ఏడు పవిత్ర నగరాలలో ఒకటి!\nసుప్రసిద్ధుడైన విక్రమాదిత్యుడు ఉజ్జయినీ రాజధానిగానే తన పరిపాలన సాగించాడు. ఆయన ఆస్థానంలోనే నవ రత్నాలని పేరుగాంచిన కాళిదాసాది కవులు వుండేవారు. మహాకవి కాళిదాసు తన 'మేఘదూతం' కావ్యంలో ఉజ్జయినీ నగరసౌందర్యాన్నీ, క్షిప్రా నది అందాన్నీ అద్భుతంగా వర్ణించాడు. నగరంలో 'మహాకాల' శివాలయాన్ని కూడా ఆయన ఆ కావ్యంలో వర్ణించాడు.\nఅశోకచక్రవర్తి మౌర్యసింహాసనాన్ని అధిష్ఠించడానికి పూర్వం, మౌర్య వంశ ప్రతినిధిగా ఆయన ఉజ్జయినీ నగరంలో అధికారం చెలాయించాడు.\nఈనాడు ఇక్కడ, పన్నెండేళ్ళ కొకసారి కుంభ మేళా ఉత్సవాలు బ్రహ్మాండంగా జరుగుతాయి.",
            "book_page_end": 39
        },
        {
            "title": "చందమామ కబుర్లు",
            "book_page_start": 39,
            "pdf_page_start": 39,
            "pdf_page_end": 39,
            "author": "చందమామ బృందం",
            "genre": "వార్తలు, విజ్ఞానం",
            "moral": "సాంకేతికతను, చరిత్రను తెలుసుకోవడం ఉపయోగకరం.",
            "keywords": [
                "సంస్కృతం",
                "కంప్యూటర్",
                "గ్లోబ్ ధియేటర్",
                "షేక్స్పియర్",
                "లండన్"
            ],
            "characters": [
                "వ్యాస్ హోస్టన్",
                "డేవిడ్ లావిన్",
                "షేక్స్పియర్"
            ],
            "locations": [
                "అమెరికా",
                "లండన్",
                "థేమ్స్ నదీతీరం"
            ],
            "content": "సంస్కృతం పట్ల ఆసక్తి\nమన ప్రాచీన భాష సంస్కృతం పట్ల ఇటీవల ప్రపంచ వ్యాప్తంగా విజ్ఞులు సరికొత్త ఆసక్తిని కనబరుస్తున్నారు, అమెరికాకు చెందిన వ్యాస్ హోస్టన్, డేవిడ్ లావిన్ కలిసి, సంస్కృతం నేర్పడానికి ఒక కంప్యూటర్ ప్రోగ్రామ్ను రూపొందించారు. దీని ద్వారా పాశ్చాత్యులు సైతం, సంస్కృత పదాలను సక్రమంగా ఉచ్చరించడానికీ, చదవడానికీ 20 గం॥లలో సులభంగా నేర్చుకోవడం సాధ్యమవుతుంది !\nషేక్స్పియర్ నాటకకాల\nషేక్స్ పియర్ అభిమానులు లండన్ వెళ్ళినప్పుడు, అక్కడ షేక్స్ పియర్ నాటకాలు ప్రదర్శింపబడిన గ్లోబ్ ధియేటర్ ను చూడాలనుకోవడం సహజమే. అయితే, అది ఇప్పుడు ఎక్కడున్నది? అది ఎప్పుడో కనుమరుగైపోయింది. 1613 వ సం|| నాటకం (ఎనిమిదవ హెన్రీ) ప్రదర్శింపబడు తున్నప్పుడు ఆ నాటకశాలకు నిప్పంటుకున్నది. అది మళ్ళీ నిర్మించబడింది. కాని, 1616 వ సం|| షేక్స్పియర్ కాలధర్మం చెందడంతో అది ఆకర్షణను కోల్పోయింది. థేమ్స్ నదీతీరంలో, కార్ పార్క్ కింద పూడ్చుకుపోయిన గ్లోబ్ ధియేటర్ శిధిలాలను ఇటీవలే కనుగొన్నారు మునుముందు అది పలుపురి దృష్టిని ఆకర్షించగలదు !",
            "book_page_end": 39
        },
        {
            "title": "నెహ్రూకథ – 13",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "చారిత్రక ధారావాహిక, జీవిత చరిత్ర",
            "moral": "నాయకత్వం అంటే దేశం యొక్క క్షేమం కోసం కఠిన నిర్ణయాలు తీసుకోవడం మరియు ప్రపంచ శాంతి కోసం కృషి చేయడం.",
            "keywords": [
                "నెహ్రూ",
                "స్వాతంత్ర్యం",
                "దేశ విభజన",
                "పంచశీల సిద్ధాంతం",
                "ప్రధానమంత్రి"
            ],
            "characters": [
                "జవహర్‌లాల్ నెహ్రూ",
                "ఎం.ఏ. జిన్నా",
                "లార్డ్ మౌంట్బాటెన్",
                "గాంధీజీ",
                "హరిసింగ్"
            ],
            "locations": [
                "ఇండియా",
                "పంజాబు",
                "బెంగాల్",
                "హైదరాబాద్",
                "కాశ్మీరు",
                "శ్రీనగర్",
                "చైనా"
            ],
            "content": "అధికారులు రకరకాల అణచివేత చర్య లకు పూనుకుని, నాయకులను జైళ్ళలో బంధించినప్పటికీ, స్వాతంత్ర్య ఉద్యమం తీవ్రరూపం దాల్చింది. భారత దేశానికి స్వతంత్రం ఇవ్వక తప్పదని బ్రిటిష్ ప్రభుత్వం గ్రహించింది. 1945 వ సం॥ నెహ్రూను జైలునుంచి విడుదల చేశారు.\nవైస్రాయ్, నెహ్రూ నాయకత్వంలో తాత్కాలిక ప్రభుత్వాన్ని ఏర్పాటు చేశాడు. ముస్లింలీగ్ నాయకుడు ఎం. ఏ. జిన్నా, మత ప్రాతిపదికపై దేశాన్ని విభిజించాలని పట్టుపట్టాడు. ఆ కోరికను వదులుకోమని, జిన్నాకు నెహ్రూ ఎంత గానో చెప్పి చూశాడు. కాని ప్రయోజనం లేకపోయింది.\nరెండవ ప్రపంచ యుద్ధ యోధుడూ, బ్రిటిష్ రాజకుటుంబానికి చెందినవాడూ అయిన లార్డ్ మౌంట్బాటెన్, 1947 వ సం॥ ఇండియాకు వైస్రాయ్, గవర్నర్- జనరల్ గా వచ్చాడు. అధికార మార్పిడి సాఫీగా జరగడానికి అధ్యక్షత వహించ మని బ్రిటిష్ ప్రభుత్వం ఆయనను పంపింది.\nదేశాన్ని విభజించితీరాలని ముస్లింలీగ్ పట్టుబట్టి, \"ప్రత్యక్ష చర్యకు” పిలుపు నిచ్చింది. వాళ్ళు హిందువులపై బడ్డారు; హిందువులు ఎదురుదెబ్బ తీశారు. దేశంలో ఆక్కడక్కడా ముఖ్యంగా — పంజాబులోనూ, బెంగాల్ లోనూ మత కలహాలు చెలరేగాయి.\nఆఖరికి కాంగ్రెస్ దేశ విభజనకు అంగీ కరించక తప్పలేదు. నెహ్రూ ఈ నిర్ణ యాన్ని 1947 వ సం॥ జూన్ 3 వ తేదీ, రేడియో ద్వారా దేశప్రజలకు తెలియ జేశాడు. ఉభయ పక్షాలలోనూ లక్షలాది మంది ప్రజలు చాలా బాధపడ్డారు. వెంటనే దేశ విభజనకు ఏర్పాట్లు జరిగాయి.\n1947 వ సం॥ ఆగస్ట్ 15 వ తేదీ మన దేశం స్వాతంత్ర్యం సాధించింది. స్వతంత్ర భారత దేశానికి నెహ్రూ మొట్ట మొదటి ప్రధానమంత్రి అయ్యాడు. నవభారత నిర్మాణానికి పూనుకోవాలని ఆయన ప్రజలకు పిలుపునిచ్చాడు.\nఎన్నో సమస్యలు ఎదురయ్యాయి. 1948 జనవరి 30 వ తేదీన ఢిల్లీలో గాంధీజీ తూటాలకు బలి అయ్యాడు. దేశమే కన్నీటిమయమయింది. నెహ్రూ దిగ్భ్రాంతి చెందాడు. అయినా, దేశ భవితవ్యంకోసం కర్తవ్య నిర్వహణకు పూనుకున్నాడు.\nకొందరు సంస్థానాధిపతులు విడిగా స్వతంత్రం కావాలని కలలు గనసాగారు. కొందరు కార్యాచరణకు దిగారు. నిజాం పాలనలోని హైదరాబాదులో హింసా కాండప్రబలింది. హైదరాబాదునంస్థానం స్వతంత్ర దేశంలో లీనం కావాలని కోరే అమాయక ప్రజలపై— సంస్థాన మద్దతుదార్లయిన రజాకార్లు హింసా కాండకు పూనుకున్నారు.\nకాశ్మీరు పాలకుడు మహారాజా హరిసింగ్, తన సంస్థానం స్వతంత్ర భారతదేశంలో కలుస్తున్నట్టు ప్రకటించాడు. కాని, దానిని వ్యతిరేకించమని కొందరు కొండజాతుల వాళ్ళను పాకిస్థాన్ ప్రోత్సహించింది. వాళ్ళు తమ బలాన్ని ప్రదర్శించడానికి శ్రీనగర్కేసి వెళ్ళారు. కాని, భారత సైన్యం వాళ్ళను తరుమగొట్టింది.\nఇటువంటి పలు సమస్యల మధ్య, నెహ్రూ దేశంలోనూ, ప్రపంచ వ్యాప్తం గానూ శాంతిని నెలకొల్పడానికి అహర్నిశలు కృషిచేశాడు. 1954వ సం॥ భారతదేశానికి విజయం చేసిన చైనా ప్రధాని చౌ -ఎన్-లైతో శాంతియుత సహజీవనానికి దోహదం చేసే 'పంచ శీల ' సిద్ధాంతాల ఒడంబడిక పై సంతకం చేశాడు.\nఅయితే, 1962 వ సం॥ చైనా పంచశీల సిద్ధాంతాన్ని పూర్తిగా అతిక్రమించి భారతదేశంపై దాడి జరిపింది. భారత సైన్యం తమ సరిహద్దులను కాపాడు కోవడానికి వీరోచితంగా పోరాడింది. చైనా సేనలు వెనక్కుమళ్ళాయి. కాని, వారి ప్రవర్తన నెహ్రూకు దిగ్భ్రాంతి కలిగించింది.\n17 సంవత్సరాలు భారత ప్రధాని పదవిని నిర్వహించి, దేశాభ్యున్నతికీ, ప్రపంచ శాంతికి కృషిచేసిన నెహ్రూ, ఈ శతాబ్దం లోని గొప్ప రాజకీయవేత్తగా పేరు గాంచాడు. ఆఖరిశ్వాస ఉన్నంతవరకూ దేశంకోసం, ప్రజల క్షేమంకోసం పాటు పడిన భారతప్రజల ప్రియతమ నాయ కుడు పండిత నెహ్రూ 1964 వ సం॥ మే 27 వ తేదీన కీర్తిశేషుడయ్యాడు!",
            "book_page_end": 44
        },
        {
            "title": "స్వయంవరం",
            "book_page_start": 45,
            "pdf_page_start": 45,
            "pdf_page_end": 48,
            "author": "పెంటకోట సోమినాయుడు",
            "genre": "రాజ కథ, సాహసం",
            "moral": "తెలివి, వివేకం, ధైర్యం కలగలిసిన నాయకుడే నిజమైన పాలకుడు.",
            "keywords": [
                "స్వయంవరం",
                "జయవర్మ",
                "ఉగ్రశీలుడు",
                "వివేకం",
                "బందిపోటు"
            ],
            "characters": [
                "మాధవవర్మ",
                "రత్నమాల",
                "సుగుణపాలుడు",
                "జయవర్మ",
                "ఉగ్రశీలుడు"
            ],
            "locations": [
                "మాళవదేశం",
                "రాజధాని",
                "అరణ్యం"
            ],
            "content": "మాళవదేశాన్ని పాలించే మాధవవర్మ వృద్ధుడైపోవడంతో, తన తదనంతరం రాజ్యపాలన ఎవరైనా పరాయివాడి హస్తగతమవుతుందేమో అన్న బెంగపట్టు కున్నది. ఆయనకు పుత్రులులేరు: ఒకే ఒక కుమార్తె. ఆమె పేరు రత్నమాల.\nరత్నమాల గొప్ప అందగత్తె. తెలివి తేటలు గలది. కాని, ఆమెకు రాజ్యాన్ని పాలించే శక్తిసామర్థ్యాలు కాని, దక్షితగాని లేవు.\nమాధవవర్మ తనను పట్టి పీడిస్తున్న సమస్య గురించి మంత్రి సుగుణపాలుడికి చెప్పి, పరిష్కార మార్గం అడిగాడు.\nఅందుకు మంత్రి, \"మహారాజా, మీరీ విషయమై ఏమాత్రం బెంగపడకండి. మన రాజ్యంలో అన్ని విద్యలతోపాటు క్షాత్ర విద్యల్లో కూడా ఆరితేరిన యువకు లెందరో వున్నారు. యువరాణికి స్వయంవరం ప్రకటించి, అన్నిటా మిగిలిన యువకుల కన్న మిన్న అని తేలిన యువకుడికి రత్న మాలనిచ్చి వివాహం జరిపించండి. అతడు రాజ్యాన్ని ఏ ఒడిదుడుకులు లేకుండా పరిపాలించగలడు,\" అని సలహా యిచ్చాడు.\nరాజుకు ఈ సలహా నచ్చింది. రత్న మాల అంగీకారంతో ఆయన ఆ విధంగానే రాజ్యమంతటా చాటింపు వేయించాడు.\nస్వయంవరానికి వచ్చిన యువకుల మధ్య శాస్త్ర, క్షాత్ర విద్యల్లో పోటీలు జరి గినై. అందులో ప్రతి ఒక్కణ్ణి అన్ని విద్యల్లో జయవర్మ అనే యువకుడు ఓడిం చాడు.\nమాధవవర్మ అతణ్ణి అభినందించి, \"నువ్వు నా కాబోయే అల్లుడివీ, ఈ దేశానికి రాజువూ అని తేలిపోయింది. నా కుమార్తెను వివాహం ఆడి, రాజుగా పట్టాభిషిక్తుడవు కాబోయేముందు, నువ్వు సాధించవలసిన మరొక ముఖ్య కార్యం వున్నది,\" అన్నాడు.\n\"అదేమిటో చెప్పండి!\" అన్నాడు జయవర్మ.\n“రాజధానికి ఉత్తరంగా వున్న అరణ్య ప్రాంతంలో, ఉగ్రశీలుడనే బందిపోట్ల నాయకుడున్నాడు. వాడా ప్రాంతాల ఎంతో కాలంగా ప్రజలను దోచుకుంటూ ఇక్కట్లపాలు చేస్తున్నాడు. వాణ్ణి పట్టి బంధించాలనే నా ప్రయత్నాలు ఫలించ లేదు. మాళవదేశానికి కాబోయే రాజుగా, యిది నీకొక పరీక్షవంటిది. ఏవిధంగానైనా సరే, ఆ ఉగ్రశీలుణ్ణి నువ్వు లొంగ దీయాలి. ఇందుకు అవసరమైన సైని కుల్ని వెంట తీసుకువెళ్ళు.\" అన్నాడు మాధవవర్మ.\nజయవర్మ కొద్దిసేపు ఆలోచించి, \"మహారాజా, ఈ పని సైనికులను వెంట బెట్టుకుపోయి సాధించగలిగింది కాదు. వాళ్ళను చూస్తూనే, ఆ బందిపోటు అరణ్యంలో మరొక ప్రాంతానికి పారి పోగలడు. నేను ఒంటరిగా వెళ్ళ దలిచాను.\" అన్నాడు.\nఆ తర్వాత జయవర్మ అరణ్యం ప్రవే శించి, ఉగ్రశీలుడి జాడల గురించి ఆ ప్రాంతాల ప్రజలను అడగసాగాడు. బంది పోటు నాయకుడి అనుచరులు ఈ సంగతి పసికట్టి జయవర్మను తమ నాయకుడి వద్దకు తీసుకుపోయారు.\nజయవర్మ తానెవరైనదీ ఉగ్రశీలుడికి చెప్పి, \" నేను, ఈ రాజ్యంలోని వీరు లందరినీ ఓడించాను. రాజు తన కుమార్తెతో నా వివాహం జరిపించి, నాకు సింహాసనం అప్పగించబోతున్నాడు. నన్ను ద్వంద్వయుద్ధంలో ఓడించగలిగితే, రాజ్యం, రాకుమార్తె నీకు లభించగలవు,\" అన్నాడు.\nఇదివిన్న ఉగ్రశీలుడుమహదానందంతో కత్తి దూశాడు. అప్పుడు జరిగిన ద్వంద్వ యుద్ధంలో వాడు జయవర్మను అవలీలగా ఓడించి, రాజధానికి వెళ్ళి, రాజు మాధవ వర్మను దర్శించి, \"మహారాజా, మీరు రాకుమార్తె స్వయంవరానికి పెట్టిన పోటీ లలో అందరినీ ఓడించిన జయవర్మను, నేను ద్వంద్వ యుద్ధంలో చిత్తు చేశాను. అన్న మాట ప్రకారం మీ కుమార్తెను యిచ్చి వివాహం చేసి, రాజ్యాన్ని నాపరం చేయండి.\" అన్నాడు.\nఈ వింత పరిణామానికి రాజు ఆశ్చర్య పోతూండగా జయవర్మ అక్కడికి వచ్చి, \"మహారాజా, ఈ ఉగ్రశీలుడు నన్ను ఓడించానంటున్నాడు. కాని చూసిన వాళ్ళెవరూ లేరు! సభ ఏర్పాటు చేసి, మా యిద్దరి మధ్యా పోటీ జరిపించండి,” అన్నాడు.\nఈసారి జరిగిన కత్తి యుద్ధంలో జయ వర్మ, బందిపోటు నాయకుణ్ణి సునాయా సంగా ఓడించి, వాడి కంఠానికి కత్తిని గురిపెట్టి, \"ఒరే, మాళవదేశానికి కానున్న రాజుగా నిన్నాజ్ఞాపిస్తున్నాను. తక్షణం నువ్వు, నీ అనుచరులతో, ఈ రాజ్యం వదిలి ఎక్కడికైనా వెళ్ళిపో !'' అన్నాడు.\nఉగ్రశీలుడు ప్రాణభయంతో గడగడ వణికిపోతూ, రెండు చేతులూ జోడించి, \"మీ ఆజ్ఞ శిరసావహిస్తాను. ఈరోజే నా అనుచరులతో రాజ్యం విడిచి మరొక దేశానికి పోతాను. నేనాడిన మాట తప్పను, మహారాజా,'' అంటూ అక్కణ్ణించి వెళ్ళి పోయాడు.\nఇది చూసి మాధవవర్మ ఎంతగానో సంతోషించి, రత్నమాలతో జయవర్మ వివాహం జరిపి, రాజ్యానికి అతణ్ణి పట్టాభిషక్తుణ్ణి చేశాడు.\nతర్వాత ఒకనాడాయన జయవర్మతో, \"జయా, నువ్వు, బందిపోటు నాయకుణ్ణి వెతుకుతూ వెళ్ళినప్పుడు నీకెలాంటి ఆపదా కలగకుండా చూడమని కొందరు వేగులను, నీ వెనుకగా పంపించాను. అక్కడ ఉగ్రశీలుడి చేతిలో ఓడిపోయిన నువ్వు, అందరు సభికుల ఎదుటా క్షణాల మీద వాణ్ణి ఓడించావు. ఇదెలా సాధ్య మయింది?\" అన్నాడు.\nఇందుకు జయవర్మ చిరునవ్వు నవ్వి, \"న్యాయనిర్ణేతలు లేకుండా జరిగే ఏ పోటీ అయినా ప్రయోజనంలేనిదే. అందువల్లనే. అరణ్యంలో బందిపోటు నాయకుణ్ణి ఓడించే ప్రయత్నం చేయలేదు. ఇది మొదటి కారణం.\" అన్నాడు.\n\"మరి రెండవ కారణం?\" అని ప్రశ్నించాడు మాధవవర్మ.\n\"అరణ్యంలో వాణ్ణి నేను ఓడించి వుంటే, వాడు మీ సమక్షానికి వచ్చేవాడు కాదు. రాజ్యంలో మరొక ప్రాంతానికి పోయి, ప్రజలను దోచుకుంటూండేవాడు. ఇలా ఆలోచించే వాడికి రాకుమారినీ, రాజ్యాన్నీ ఎరగా చూపించి, యిక్కడికి వచ్చేలా చేశాను.\" అన్నాడు జయవర్మ.\nఈ జవాబు విన్న మాధవవర్మ, తన అల్లుడు విద్యావంతుడూ, ధైర్యవంతుడే కాక, ఎంతో వివేకి కూడా అని గ్రహించి చాలా ఆనందపడ్డాడు.",
            "book_page_end": 48
        },
        {
            "title": "కృష్ణావతారం",
            "book_page_start": 49,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పురాణం",
            "moral": "స్నేహం, దైవభక్తి గొప్ప సంపదలు. కృష్ణుడి దృష్టిలో కుచేలుడి అటుకులు కూడా అమృతంతో సమానం.",
            "keywords": [
                "కుచేలుడు",
                "సాల్వుడు",
                "దంతవక్త్రుడు",
                "శ్యమంతకమణి",
                "అష్టభార్యలు"
            ],
            "characters": [
                "శ్రీకృష్ణుడు",
                "రుక్మిణి",
                "సాల్వుడు",
                "దంతవక్త్రుడు",
                "కుచేలుడు",
                "సత్యభామ",
                "జాంబవతి",
                "ద్రౌపది"
            ],
            "locations": [
                "ద్వారక",
                "కురుక్షేత్రం",
                "విదేహరాజ్యం"
            ],
            "content": "శిశుపాలుడికి సాల్వుడనే స్నేహితు అతని సేనలు కూడా వచ్చి నగరాన్ని డున్నాడు. రుక్మిణిని కృష్ణుడు ఎత్తుకు ముట్టడించాయి.\nపోయే సందర్భంలో మిగిలినవాళ్ళతో సాల్వుడు విమానం నుంచి రాళ్ళూ, బాటు ఈ సాల్వుడు కూడా ఓడిపోయాడు. చెట్లూ, ఆయుధాలూ నగరం మీద వేసి అందుకని అతనికి పౌరుషం వచ్చి, లోకంలో యాదవులు లేకుండా చేస్తానని ప్రతిజ్ఞపట్టి, కేవలమూ మట్టి మాత్రమే తింటూ సుదీర్ఘ కాలం శివుణ్ణి గురించి దారుణమైన తపస్సు చేసి ప్రత్యక్షం చేసు కుని, తనకు ఎదురులేని విమానం ఒకటి కావాలని కోరాడు. శివుడు చెప్పగా, విశ్వ కర్మ దుర్భేద్యమైన నల్లని ఇనుప విమానం ఒకటి తయారు చేసి సాల్వుడి కిచ్చాడు. సౌభమనే ఆ విమానం ఎక్కి సాల్వుడు ద్వారక పైకి దాడి వెళ్ళాడు. బీభత్సం చేశాడు. అతని సేనలు నగరపు ప్రాకారాలనూ, ద్వారాలనూ, తోటలనూ ధ్వంసం చెయ్యసాగాయి. అది చూసి ప్రద్యుమ్నుడు నాయకత్వం వహించి, సాత్యకీ, చారుదేష్ణుడూ, సాంబుడూ, అక్రూ రుడూ, కృతవర్మా మొదలైన యోధు లనూ, సైన్యాన్నీ వెంటబెట్టుకుని సాల్వుడి పైకి యుద్ధానికి వెళ్ళాడు. అప్పటికి కృష్ణుడింకా పాండవుల వద్దనే ఉన్నాడు.\nసాల్వుడి పక్షానికీ, యాదవుల పక్షానికి మధ్య ఇరవైఏడు రోజులపాటు తీవ్రంగా యుద్ధం జరిగింది. అప్పటికి కృష్ణుడు ద్వారకకు తిరిగివస్తూ యుద్ధ పరిస్థితి గ్రహించి, తన రథాన్ని తిన్నగా సాల్వుడి పైకి తోలించాడు. ఇద్దరికీ యుద్ధం జరిగింది.. కృష్ణుడు సౌభవిమానాన్ని భగ్నం చేసి, సముద్రంలో పడేటట్టు చేసి, సాల్వుణ్ణి చక్రాయుధంతో చంపేశాడు.\nసాల్వుడు చావగానే అతని స్నేహితు డైన దంతవక్త్రుడు గద ఒకటి తీసుకుని. ఒంటరిగా కృష్ణుడితో యుద్ధానికి వచ్చాడు. కృష్ణుడు దంతవక్త్రుడికి మేనమామ కొడుకే. అతను కూడా ఒక గద తీసుకుని దంతవక్త్రుడితో యుద్ధం చేస్తూ, రొమ్ము పగలగొట్టి అతన్ని చంపేశాడు. సాల్వుడు ప్రారంభించిన యుద్ధం దంతవక్త్రుడి మరణంతో తుదముట్టింది.\nకృష్ణుడికి కుచేలుడనే బాల్యస్నేహితు డొకతుండేవాడు. ఇద్దరూ ఒక గురువు దగ్గిరే చదువుకున్నారు. కుచేలుడు పెళ్ళాడి గృహస్థాశ్రమం గడుపుతున్నాడు. కాని కటిక దారిద్య్ర్యంతో బాధపడుతున్నాడు. దారిద్ర్య బాధ కుచేలుడి కన్న అతని భార్యకు దుస్సహంగా ఉన్నది. అందుచేత అమె ఒకసారి తన భర్తతో \"కృష్ణుడు నీకు స్నేహితుడే గదా? అతను బ్రాహ్మణు లకు ఎడతెగని దానా లిస్తాడట. శరణు వేడిన వారిని తప్పక ఆదుకుంటాడట. అలాటప్పుడు. స్నేహితుడివీ. సంసార భారం మోస్తున్నవాడివీ అయిన నీకు సహాయం చెయ్యడా?\" అన్నది.\nకుచేలుడికి కూడా, సహాయం కోరే వంకన కృష్ణుణ్ణి చూడాలనిపించింది. చూడటంవల్ల లాభం ఉంటుందని కూడా అతనికి తెలుసు. కనక అతను భార్యతో, \"కృష్ణుణ్ణి చూడబోతాను. కాని వట్టి చేతులతో కాకుండా అతనికి కానుక ఏదైనా తీసుకుపోతే బాగుంటుంది - అందుకు తగినదేమైనా ఇంట్లో ఉన్నదా?\" అని అన్నాడు.\nకుచేలుడి భార్య ఇరుగు పొరుగు ఇళ్ళ వారి నుంచి నాలుగు గుప్పిళ్ళు అటుకులు ముష్టి ఎత్తి తెచ్చి. వాటిని చిన్న గుడ్డలో మూట కట్టి, భర్తకిచ్చింది. కుచేలుడు ఆ అటుకుల మూట చేతబట్టుకుని ప్రయాణమై, ద్వారకకు చేరుకుని, కృష్ణుడి ఇల్లు వెతుక్కుంటూ వెళ్ళాడు.\nమంచంమీద పడుకుని ఉన్న కృష్ణుడు కుచేలుణ్ణి చూడగానే లేచి ఎదురు వచ్చి గట్టిగా కౌగలించుకుని, తీసుకు వచ్చి తన మంచంమీద కూర్చోబెట్టి, తానే స్వయంగా కుచేలుడి కాళ్ళు కడిగి, ఆ నీరు నెత్తిన చల్లుకుని, కుచేలుడి శరీరానికి గంధం రాచి, పూలమాలవేసి, దేవుణ్ణి చూసినట్టు చూశాడు. ఒళ్ళంతా మట్టి కొట్టుకుని, చింకిబట్టలు ధరించి, శవాకారంలో ఉన్న ఆ బ్రాహ్మడికి తన భర్త అంత ఆదరం చూపటం గమనించి, రుక్మిణి వింజామర తీసుకుని కుచేలుడికి విసర నారంభిం చింది. కృష్ణుడు కుచేలుడి పట్ల చూపిన అభిమానానికి అక్కడ ఉన్నవారంతా ఆశ్చర్యపోయారు.\nకృష్ణుడు కుచేలుడికి చెయ్యదగిన మర్యాదలన్నీ చేసి, గురుకులంలో చదివిన రోజులనాటి తమ అనుభవాలు నెమరు వేయ నారంభించాడు.\nఒకసారి గురుపత్ని వాళ్ళను సమిధలు తెమ్మని పంపింది. వాళ్ళు ఒక మహా రణ్యంలో ప్రవేశించారు. ఇంతలో ఒక పెద్ద గాలివాన ఆరంభమయింది. ఆకాశాన మెరుపులు మెరిశాయి. పిడుగులు పడ్డాయి. ఇలా మెరుపులూ, ఉరుములూ సాగుతూండగానే సూర్యాస్తమానమై పోయింది. సమిధలకోసం వచ్చిన వాళ్ళు తడిసి ముద్ద అయిపోయారు. దారి తెలీదు. మిట్టపల్లాలేకమైపోయాయి. ఒకళ్ళ చేతు లొకళ్ళు పట్టుకుని ఆరణ్యంలో తెల్లవార్లూ తిరగాడారు. మర్నాడు తెల్లవారింది. శిష్యులు అడవిలో చిక్కుపడి పోయారని తెలిసి సాందీపని గురువు వాళ్ళను వెతుక్కుంటూ వచ్చి దైన్యస్థితిలో ఉన్న కుర్రవాళ్ళను చూసి, “మా కోసం ఎంత ప్రయాసపడ్డారు? ఇంతకన్న ఉత్తమ శిష్యులు గురువుకు ఏం చెయ్యగలరు ? మీ భక్తికి సంతోషించాను. మీ కోరికలు ఈడేరుతాయి,\" అని ఆశీర్వదించాడు. ఈ సంఘటనను కృష్ణుడు కుచేలుడికి జ్ఞాపకం చేసి, \"గుర్తు ఉన్నదా?\" అని అడిగాడు.\n\"నీతో గురుకులవాసస్నేహం చేసిన నా బోటి వాడికి ఏ కోరిక తీరదు?\" అన్నాడు కుచేలుడు.\nకృష్ణు డా మాటకు నవ్వి. \"ఇంతకూ మీ ఇంటి నుంచి నాకేం తెచ్చావు?\" అని అడిగాడు,\nకుచేలుడు కంగారు పడ్డాడు. కృష్ణుడికి తాను తెచ్చిన అటుకు లివ్వాలంటే అతనికి చాలా సిగ్గు వేసింది. కృష్ణుడే బలవంతంగా కుచేలుడి చేతిలో ఉన్న గుడ్డపేలిక మూట తీసుకుని, ''ఇందులోది ఏమిటి?\" అని అడుగుతూ విప్పి, \"అటుకులే ? నా కెంత ఇష్టమను కున్నావు!\" అంటూ పిడికెడు నోట వేసుకుని, మరో పిడికెడు చేతిలోకి తీసు కున్నాడు.\n\"ఆ తిన్నవి చాలు!\" అంటూ రుక్మిణి కృష్ణుడి చెయ్యి పట్టుకున్నది.\nఆ రాత్రి కుచేలుడు కృష్ణుడి ఇంటనే స్నానమూ, భోజనమూ, నిద్రా సుఖంగా చేసి, తాను నిజంగా స్వర్గంలోనే ఉన్నా ననుకున్నాడు.\nమర్నాడు కుచేలుడు తన ఇంటికి ప్రయాణమయేటప్పుడు కృష్ణుడు అతన్ని కొంతదూరం సాగనంపాడు. తనకు కృష్ణుడు ధనమేమీ ఇవ్వలేదు. అతను తన మనసులో, ''కృష్ణుడు మహారాజు, నేనో హీనుడైన నిరు పేద బ్రాహ్మణ్ణి. బ్రాహ్మణ్ణి కదా అన్న ఆదరంతో నన్ను అతను కౌగలించుకున్నాడు. తనతమ్ముణ్ణి చూసినట్టు చూశాడు. తన భార్య పడుకునే మంచం మీద కూర్చోబెట్టాడు. తన భార్య చేత వింజామర వీయించాడు. దేవుడికి చెయ్యదగినంత మర్యాద చేశాడు. నాకు డబ్బిచ్చినట్టయితే నాకు కళ్ళు నెత్తికొచ్చి తనను మరిచి పోతాననుకుని కాబోలు ఆ పని చెయ్యలేదు.\" అనుకున్నాడు.\nకాని కుచేలుడు తన ఇంటికేసి వెళ్లే సరికి, ఎట్టెదట కళ్ళు జిగేలుమనే రాజ భవనాలు కనిపించాయి. ఉద్యానవనాలూ, సరోవరాలూ కనిపించాయి. వాటిలో రకరకాల పక్షులూ, తామరలూ, కలువలూ కనిపించాయి. భవనంలో దాస దాసీలు తిరుగాడుతున్నారు.\n\"ఇది ఎవరి ఇల్లయి ఉంటుందీ? నా యిల్లు కాదే ! ఇదంతా ఇక్కడ ఎలా వచ్చిందీ ? \" అని కుచేలుడు దిగ్భ్రామ చెంది ఉండగా, దేవతలా అన్నట్టున్న స్త్రీ పురుషులు మేళతాళాలతో ఎదురు వచ్చి, భవనంలోకి అతన్ని తీసుకుపోయారు.\nమారువేషంలో ఉన్న లక్ష్మీదేవిలాగా కుచేలుడి భార్య వచ్చి తన భర్తను చూసి, కన్నీరు తోసుకు వచ్చే కళ్ళను గట్టిగా మూసుకుని భర్తకు భక్తితో నమసరించి, మనసులోనే అతన్ని ఆలింగనం చేసు కున్నది.\nఇదంతా చూసి కుచేలుడు తనలో, \"నాకీ ఐశ్వర్యమంతా కృష్ణుణ్ణి చూసి రావటంచేతనే కలిగి ఉంటుంది. మరో కారణమేదీ కనబడదు. స్నేహితుడంటే అలాగే ఉంటాడు; తాను పుచ్చుకున్నది కొంచెమే అయినా దాన్ని చాలా ఘనంగా భావిస్తాడు; తాను ఇచ్చేది ఎంతో గొప్పదే అయినా దాన్ని అల్పంగానే భావిస్తాడు,” అనుకున్నాడు.\nఅటు తరవాత సకలైశ్వర్యాలతో కుచేలుడు తన భార్యతోనూ, బిడ్డలతోనూ సుఖంగా జీవించాడు.\nఒకప్పుడు సంపూర్ణ సూర్యగ్రహణం వచ్చింది. అప్పుడు యాదవులందరూ. అనిరుద్ధుణ్ణి ద్వారకకు రక్షకుడుగా ఉంచి, కురు క్షేత్రానికి బయలుదేరి వెళ్ళారు. అక్కడ కృష్ణుడికి పాత చుట్ట లంతా కలిశారు. నందుడూ, యశోదా వచ్చారు. కుంతి వచ్చింది. భీష్మ ద్రోణులూ, ధృతరాష్ట్రుడూ, సంజయుడూ, విదురుడూ, కృపుడూ, దుర్యోధనుడు మొదలైనవారూ, గాంధారీ, పాండవులూ, వారి భార్యలూ, అందరూ చాలా కాలానికి ఒక చోట సమావేశమయారు. అందరూ కబుర్లు చెప్పుకున్నారు.\nఆ సమయంలో పాండవుల భార్య అయిన ద్రౌపది కృష్ణుడి అష్టభార్యలను, \"మీకూ కృష్ణుడికీ ఎలా వివాహాలు జరి గాయి?\" అని అడిగింది.\n\"నన్ను శిశుపాలుడి కివ్వాలని జరా సంధుడు మొదలైన వారంతా నిర్ణయిస్తే, కృష్ణుడు వచ్చి, అందరినీ మట్టి కరిపించి, నన్ను ఎత్తుకుపోయి పెళ్ళి చేసు కున్నాడు.\" అని రుక్మిణి తన వివాహ వృత్తాంతం చెప్పింది.\n\"నన్ను మా తండ్రి సత్రాజిత్తు మరెవరికో ఇద్దామనుకున్నాడు. అంతలో నా పినతండ్రి చనిపోయాడు. అది కృష్ణుడి పనేనని మా తండ్రి ఒక అపవాదు వేశాడు. అప్పుడు కృష్ణుడు బయలుదేరి వెళ్ళి, మా పినతండ్రిని చంపిన సింహాన్ని చంపి శ్యమంతకమణిని తీసుకుపోయిన జాంబవంతుణ్ణి జయించి, మణిని తెచ్చి మా తండ్రి కిచ్చి. నన్ను పెళ్ళాడాడు,\" అన్నది సత్యభామ.\n\"మా తండ్రి జాంబవంతుడు ఇరవై అయిదు రోజులు కృష్ణుడితో పోరినమీదట. ఆనాటి రాముడే ఈ కృష్ణుడుగా అవతరిం చాడని గ్రహించి, ఆయన కాళ్ళు పట్టు కుని, సింహాన్ని చంపి తెచ్చిన శ్యమంతక మణితోపాటు నన్ను కూడా కృష్ణుడికి అర్పించాడు.\" అన్నది జాంబవతి.\n\"నేను తన కోసం తపస్సు చేశానని తెలిసి, అర్జునుణ్ణి వెంట పెట్టుకుని నా దగ్గిరికి వచ్చిన కృష్ణుడు నన్ను పెళ్ళా డాడు.\" అని కాళింది చెప్పింది.\n\"నాకు స్వయంవరం ఏర్పాటయి నప్పుడు అనేకమంది రాజులు వచ్చారు. కృష్ణుడు ఆ రాజులందరినీ జయించి నన్ను పెళ్ళాడాడు,\" అని భద్ర చెప్పింది.\n\"మా తండ్రి ఏడు ఆబోతులను ఎవరు గెలిస్తే వారికి నన్నిచ్చి పెళ్ళి చేస్తా నన్నాడు. కృష్ణుడు వాటిని మేకపిల్లలను లాగా అవలీలగా నిగ్రహించి, నన్ను పెళ్ళాడాడు,\" అని నీళ చెప్పింది.\n\"నాకు కృష్ణుడు మేనమామ కొడుకే. నాకు అతన్నే పెళ్ళాడాలని ఉన్నదని తెలిసి మా తండ్రి నన్నతనికిచ్చి పెళ్ళి చేశాడు,\" అన్నది మిత్రవింద.\nచివరకు లక్షణ తనవివాహ వృత్తాం తాన్ని ఇలా చెప్పింది :\n“మీ తండ్రిలాగే మా తండ్రి బృహత్సే నుడు కూడా ఒక మత్స్యయంత్రం ఏర్పాటు చేసి దాన్ని కొట్టినవారికి నన్నిచ్చి పెళ్ళి చేస్తానని ప్రకటించాడు. మీ తండ్రి ఏర్పాటు చేసిన మత్స్యయంత్రం బయటికి కనిపించక పోయినా, లోపలికి కనిపిం చింది. కాని మా తండ్రి ఏర్పాటు చేసినది బయటా, లోపలాకూడా కనిపించక, నీటిలో దాని ప్రతిబింబం మాత్రమే. అస్పష్టంగా కనిపించింది. దాన్ని కొట్టటానికి మా తండ్రి ఏర్పాటు చేసిన బాణాన్ని చాలా మంది ఎక్కు పెట్టలేకనే పోయారు. జరా సంధుడూ, శిశుపాలుడూ, భీముడూ, దుర్యోధనుడూ, కర్ణుడూ విల్లు ఎక్కు పెట్టి కూడా ప్రతిబింబాన్ని కని పెట్టలేక పోయారు. అర్జునుడు ప్రతిబింబాన్ని కని పెట్టి కూడా కొట్టలేక పోయాడు. అప్పుడు కృష్ణుడు వచ్చి, విల్లు ఎక్కు పెట్టి, మత్స్య యంత్రాన్ని కొట్టి, నన్ను పెళ్ళాడాడు.\"\nద్రౌపదితోబాటు ఈ కథలన్నీ విన్న స్త్రీలందరూ ఎంతో ఆనందించారు.",
            "book_page_end": 56
        },
        {
            "title": "సహజవిద్య",
            "book_page_start": 57,
            "pdf_page_start": 57,
            "pdf_page_end": 60,
            "author": "డా|| కె. వి. రమణరావు",
            "genre": "నీతి కథ",
            "moral": "వృత్తిలో సంతృప్తి, ఆనందం లభించాలంటే, అది మన సహజ ప్రవృత్తికి అనుగుణంగా ఉండాలి. ధనం, హోదా కోసం ఆరాటపడకూడదు.",
            "keywords": [
                "వేణుగానం",
                "సంతృప్తి",
                "సహజ ప్రవృత్తి",
                "హోదా",
                "మాధవుడు"
            ],
            "characters": [
                "శివశర్మ",
                "సునందుడు",
                "భూపతి",
                "మాధవుడు",
                "రాజు"
            ],
            "locations": [
                "గురుకులం",
                "రాజస్థానం",
                "అడవి"
            ],
            "content": "శివశర్మ అనే పండితుడు నడుపుతున్న గురుకులంలో, ముగ్గురు యువకులు ఒకే రోజున వచ్చి చేరారు. కొంతకాలం గడి చాక శివశర్మ, వాళ్ళతో, \"మీ ప్రాథమిక విద్యాభ్యాసం, యీనాటితో పూర్తయింది. ఇకనుంచి మీకు ప్రత్యేకవిద్య దేనినైనా ప్రారంభించాలనుకుంటున్నాను. మీకు ఏయే విద్యలలో ఆస క్తివున్నదోచెప్పండి.\" అన్నాడు.\nముందుగా సునందుడనేవాడు. \"నాకు రాజాస్థానంలో ఉన్నతోద్యోగం చేయాలని ఉన్నది,\" అన్నాడు సాలోచనగా.\nరెండవవాడు భూపతి \"నేను వైద్య శాస్త్రం చదివి గొప్ప వైద్యుణ్ణి కావాలన్నది. మా పెద్దల కోరిక.\" అన్నాడు ఎంతో ఉత్సాహంగా.\nమూడవవాడు మా ధవుడు, \"నాకు ప్రత్యేకంగా ఫలాని విద్య కావాలన్న ఆలోచన లేదు.\" అంటూ గురువుగారి యిష్టానికే వదిలివేశాడు.\n\"అన్నిరకాల పాఠాలను గమనిస్తూ వుండి, ఎందులోనైనా ఆసక్తి కలిగితే చెప్పు.\" అని శివశర్మ మాధవుడితో అని, ఆ రోజునే సునందుడికి గణితమూ, అర్థశాస్త్రమూ, భూపతికి వైద్య శాస్త్ర మూ ప్రారంభించాడు.\nకొన్నినెలలు గడిచాయి. ఒకనాడు శివశర్మ భార్యతో మాట్లాడుతూ యధా లాపంగా, 'ఆ మధ్య గురుకులంలో చేరిన ముగ్గురు కుర్రవాళ్ళలో సునందుడు చురుగ్గానూ, భూపతి ఎంతో శ్రమపడుతూ తమ విద్యల్ని నేర్చుకోగలుగుతున్నారు. మాధవుడి విషయమే అంతుబట్టడం లేదు. వాడు గురుకులంలోనే కనిపించకుండా ఎక్కడో తిరుగుతున్నట్టు వింటున్నాను,\" అన్నాడు విచారంగా.\nఇంతలో ఆయన ప్రధాన శిష్యుడు అక్కడికి వచ్చి. \"గురువుగారూ. మాధవుణ్ణి గురించి తెలుసుకున్నాము. వాడు దాపులనున్న అడవిలో ఎప్పుడూ పశువుల కాపర్లతో కాలక్షేపం చేస్తున్నాడు. రేపు మీరే వచ్చి స్వయంగా చూడండి.\" అని చెప్పాడు.\nమర్నాడు శివశర్మ, మాధవుణ్ణి వెతు కుతూ అడవిలోకి బయలుదేరాడు. కొంత దూరం వెళ్ళాక ఒకవైపు నుంచి వేణు గానం వినబడి. అటుకేసి పోయి ఒక అద్భుత దృశ్యం చూశాడు.\nఒక చెట్టుకింద మాధవుడు కూర్చుని, అతిమధురంగా వేణువు వాయిస్తున్నాడు. వాడిచుట్టూ పశుల కాపరి కుర్రవాళ్ళు నిశ్చ క్యూర్చుని వున్నారు. శివశర్మ. మాధవుడి వేణు గా నాని కి ముగ్ధుడై పోయాడు.\nపాట పూర్తయాక ఆయన, వాడి దగ్గిరకు వెళ్ళి, “నీ వింత అద్భుతంగా వేణువు వాయించగలవని, నాకు తెలి యదు. ఏనాడూ చెప్పావుకాదేం?\" అని ఎంతో వాత్సల్యంగా వాడి భుజం తడుతూ అడిగాడు.\nమాధవుడు గురువుకు నమస్కరించి, “క్షమించండి. నేనీ మధ్యనే, యీ కాపరి కుర్రవాళ్ళ దగ్గిర నేర్చుకున్నాను. నేను నేర్చిన యీ విద్య ఏపాటిది !\" అన్నాడు.\nశివశర్మ. వాణ్ణి ప్రోత్సహిస్తూ, “నీది సహజపాండిత్యం. దీన్ని బాగా అభివృద్ధి చేసుకో.\" అని ఆశీర్వదించాడు.\nవిద్యాభ్యాసం పూర్తయాక, సునందుడు రాజాస్థానంలో పెద్ద ఉద్యోగంలో చేరాడు. భూపతి రాజధానిలోనే పెద్ద వైద్యశాల నిర్మించాడు. మాధవుడు మాత్రం వేణు గానం చేస్తూ, ఎన్నో దేశాలు తిరిగి మంచి పేరు తెచ్చుకున్నాడు.\nకొన్నేళ్ళ తర్వాత శివశర్మ పని మీద రాజధానికి వెళ్ళి, శిష్యులను చూడా లనిపించి ముందుగా భూపతి దగ్గిరకు వెళ్ళాడు.\nకుశలప్రశ్నలయ్యాక, వాడు బోసిగా వున్న వైద్యశాలను గురువుకు చూపుతూ, “గురువుగారూ, ఈ వైద్యశాస్త్ర రహస్యాలు ఎన్నో శ్రమలకోర్చినా, నాకు అంతు చిక్కడం లేదు. నేను కష్టపడి నేర్చు కున్న విద్యవల్ల నాకేమీ లాభించలేదు. చూశారా!\" అన్నాడు.\nశివశర్మ, వాడిని ఓదార్చి వెంటబెట్టు కుని సునందుడివద్దకు వెళ్ళాడు. సునం దుడు వారికి తన భవనంలో గొప్పగా ఆతిథ్యమిచ్చాడు.\nవాడు మంచి హెూదాలో సంపదలతో తుల తూగుతున్నా. శివశర్మకు వాడి మాటల్లో, ప్రవర్తనలో, ఏదో వెలితి కనిపించింది.\nమాటల సందర్భంలో సునందుడు. గురువుగారూ, రేపు రాజసభలో మాధ వుడి వేణుగాన కచేరీ వున్నది.'” అన్నాడు.\nమర్నాడు ముగ్గురూ రాజసభకు వెళ్ళారు. మాధవుడు పరిసరాలను మరిచి వేణుగానంలో లీనమై అద్భుతంగా వాయిం చాడు. సభికులంతా తన్మయత్వంతో విని, పాట ముగియగానే పెద్దగా హర్షధ్వానాలు చేశారు.\nరాజు స్వయంగా సింహాసనం దిగి వచ్చి, \"ఆహాఁ, ఎలాంటి అపూర్వగానం విన్నాను! రాగాలు కొత్తగా జీవం తొణికిస లాడుతూ వున్నాయి. మీరు తప్పక మా ఆస్థాన వేణుగాన విద్వాంసుడుగా వుండాలి,\" అంటూ మాధవుడికి పెద్ద పళ్ళెం నిండా బంగారు నాణాలు బహూ కరించాడు.\nమాధవుడువినయంగా రాజుకునమస్క రించి, “దేశాల వెంట తిరిగే నాకు పదవి ఎందుకు, మహారాజా? మీ కళాహృదయం గొప్పది. మీరు ఆజ్ఞాపించిన వెంటనే ఎక్కడున్నా, మీ సమక్షానికి రాగలను.\" అని తనకు రాజు బహూకరించిన ధనాన్ని అన్నదానసత్రానికి విరాళంగా యిచ్చి వేశాడు.\nఆ రాత్రి శిష్యులు ముగ్గురూ. గురువు సమక్షంలో కూర్చుని వుండగా సునం దుడు, ‘“గురువుగారూ. నేను అనుకున్న వన్నీ సాధించాను. అయినా జీవితంలో తృప్తి అన్నది లేదు. ఎందుచేత?\" అని అడిగాడు.\nదానికి శివశర్మ. \"నువ్వు విద్యను చురుకుగా నేర్చుకోగలిగినా, మొదటి నుంచీ హెూదా పైననే దృష్టి నిలపడం వల్ల, జ్ఞానంవల్ల కలిగే తృప్తి నీకు లభించ కుండా పోయింది,\" అన్నాడు.\nతర్వాత ఆయన భూపతి వైపు చూసి, “నువ్వు ధనసంపాదనే ధ్యేయంగా పెట్టు కుని నీ ప్రవృత్తికి సరిపోని వైద్యవృత్తిని ఎన్నుకుని నష్టపోయావు. ఈ విధంగా మీ ఇద్దరూ ఎండమావుల వెంట పరిగెత్తారు. ధనం. కీర్తి, హెూదాల్లాంటివి ఆశిస్తే, అవి లభించినా, లభించకపోయినా కూడా తృప్తివుండదు,” అని ఒక క్షణం ఆగి, \"మాధవుడు మీలాకాక అధికారమూ, ధన సంపాదనలకు ఏమాత్రం పనికి రాదని ముందే తెలిసి కూడా, తనకు సహజంగా నచ్చిన వేణుగానాన్నే పట్టు దలగా నేర్చుకున్నాడు. ఆ కారణంవల్ల, అతని సహజవిద్య తృప్తినీ, ఆనందాన్నీ జీవితకాలమంతా యివ్వగలదు.\" అని చెప్పాడు.\nతాము హెూదా, ధనకాంక్షలకు దాసులై తమ సహజ ప్రవృత్తికి తగిన విద్యను విస్మరించి జీవితంలో ఆనందాన్నీ, తృప్తినీ పోగొట్టుకున్నామని సునందుడూ. భూపతీ గ్రహించారు.",
            "book_page_end": 60
        },
        {
            "title": "న్యాయదేవత",
            "book_page_start": 61,
            "pdf_page_start": 61,
            "pdf_page_end": 63,
            "author": "చందమామ బృందం",
            "genre": "జానపద కథ",
            "moral": "ధర్మానికి కట్టుబడిన వారికి, న్యాయం ఎప్పుడూ లభిస్తుంది. అత్యాశ, దొంగతనం అపజయాన్ని తెస్తాయి.",
            "keywords": [
                "న్యాయదేవత",
                "దొంగతనం",
                "వ్యాపారి",
                "న్యాయాధికారి",
                "విశ్వాసం"
            ],
            "characters": [
                "చాంగ్",
                "టోంగో",
                "వ్యాపారి",
                "న్యాయాధికారి"
            ],
            "locations": [
                "చీనాదేశం"
            ],
            "content": "చీనాదేశంలో చాంగ్ అనే యువకుడు ఉండేవాడు. అతను పేదవాడు. తల్లి దండ్రులను చిన్నతనంలోనే పోగొట్టుకుని చాంగ్ ఆ పనీ, ఈ పనీ చేసుకుని పొట్ట పోసుకుంటూ, తన తండ్రి మిగిల్చిపోయిన ఇంటిలోనే ఉంటున్నాడు.\nచాంగ్ ఇంటి సమీపంలోనే ఒక వ్యాపారస్థుడు ఉండేవాడు. తల్లిదండ్రులు లేని చాంగ్ను తన కింద నౌకరీకి పెట్టు కుని, ఏదో వంక పెట్టి చాంగ్ ఉంటున్న ఇల్లూ, స్థలమూ కాజెయ్యాలని వ్యాపారి ఎంతో ప్రయత్నించాడు. కాని చాంగ్ వ్యాపారి బుద్ధి బాగా తెలిసినవాడు కావటం చేత ఆయన కింద పని చెయ్యటానికి ఒప్పుకోలేదు.\nచాంగ్ గృహదేవత \" టోంగో.\" ఆమె చీనా వాళ్ళ న్యాయదేవత. చాంగ్ పనికి బయలుదేరే ముందు రోజూ ఎంతో భక్తి శ్రద్ధలతో \"టోంగో\" విగ్రహానికి దణ్ణం పెట్టుకునేవాడు.\nయుక్త వయస్కుడయే నాటికి చాంగ్ చాలా డబ్బు కూడబెట్టాడు. ఆ కుర్రవాడు ఎప్పుడూ ఆనందంతోనూ, ఉత్సాహంగానూ ఉండటం గమనించి వ్యాపారి అసూయ పడ్డాడు. చాంగ్ ఆనందోత్సాహాలకు కారణం ఏమిటో తెలుసుకోవాలని వ్యాపారికి బుద్ధిపుట్టింది. ఒక రాత్రి ఆయన చాంగ్ ఇంటిని సమీపించి, కిటికీలోనుంచి తొంగిచూసి నిర్ఘాంతపోయాడు.\nచాంగ్ పక్కన ఒక పెద్ద పెట్టె ఉన్నది. చాంగ్ బంగారు నాణాలు ఎంచి అందులో పోస్తున్నాడు; తరవాత అతను తన జేబులో నుంచి కొన్ని చిల్లర నాణాలు తీసి, వాటిని కూడా పెట్టెలో పెట్టి, ఆ పెట్టెను భూమిలో పెట్టి, పైన ఒక కొయ్య పలక కప్పి, ఆ పలక మీద \"టోంగో\" విగ్రహాన్నీ, పూజాసామగ్రినీ అమర్చి. ఆ సమీపంలోనే పడుకున్నాడు.\nఇదంతా కళ్ళారా చూసి తన ఇంట్లోకి తిరిగి వచ్చిన వ్యాపారికి ఆ రాత్రి కన్ను మూత బడలేదు. \"కుర్రకుంక ఎంత బంగారం పోగు చేసి దాచాడూ! దాన్ని ఏ విధంగానైనా సరే కాజేయాలి,\" అను కున్నాడు ఆయన.\nమర్నాడు చాంగ్ పనికి వెళ్ళగానే వ్యాపారి ఎలాగో చాంగ్ ఇంట ప్రవేశించి, టోంగో విగ్రహాన్ని పక్కకు జరిపి, పలక ఎత్తి గుంటలో ఉన్న పెట్టె తెరిచి. అందులో ఉన్న బంగారం తీసి తన సంచీలో వేసుకుని పెట్టె మూసి, పైన పలకా దాని మీద విగ్రహమూ ఎప్పటి లాగే పెట్టేసి తన ఇంట్లోకి వెళ్ళిపోయాడు.\nఆ రాత్రి చాంగ్ ఇంటికి తిరిగి వచ్చి చూసుకుంటే బంగారం లేదు. చాంగ్ చాలా దిగులుపడ్డాడు. బాగా ఆలోచించి చూడగా, తన బంగారం దొంగిలించిన వాడెవడో తనకు తెలిసినవాడే అయి ఉంటాడని అతనికి అనిపించింది.\nతెల్లవారగానే చాంగ్ న్యాయాధికారి వద్దకు వెళ్ళి, జరిగినది చెప్పి. తన సొమ్ము తనకు తిరిగి వచ్చేటట్టు చూడమని వేడు కున్నాడు.\nన్యాయాధికారి చాంగ్ను పంపేసి, చాలాసేపు ఆలోచించిన మీదట ఆయనకు వ్యాపారి మీదనే అనుమానం కలిగింది. ఏమయినా దొంగను పట్టుకోవలసిన బాధ్యత తన పైన ఉన్నది గనక, రాత్రిళ్ళు చాంగ్ ఇంటివద్ద రహస్యంగా కాపలా కాయటానికి ఒక మనిషిని పెట్టాడు.\nరెండు రోజులపాటు చాంగ్ ఇంటి చాయలకు ఎవరూ రాలేదు. కాని మూడో రోజు రాత్రి వ్యాపారి, చాంగ్ ఇంటిని సమీ పించి, కిటికీలో నుంచి తొంగి చూడటం కాపలావాడి కంటపడింది. ఈ మాట కాపలావాడు పరిగెత్తుకువచ్చి చెప్పగానే న్యాయాధికారికి వ్యాపారి మీద వున్న అనుమానం రూఢి అయింది.\nఇక వ్యాపారిని దొంగగా పట్టుకోవటం మాత్రమే మిగిలి ఉన్నది. అందుకు గాను న్యాయాధికారి ఒక ఉపాయం ఆలోచించి, దాన్ని చాంగ్ కు కూడా చెప్పాడు.\nనాలుగో రోజు రాత్రి వ్యాపారి వచ్చి కిటికీలో నుంచి చాంగ్ ఇంట్లోకి తొంగి చూసేసరికి ఒక విచిత్రమైన దృశ్యం కనిపించింది.\nకిటికీకి వీపు పెట్టి ఒక స్త్రీ నిలబడి ఉన్నది. ఆమెకు ఎదురుగా చాంగ్ మోక రించి కూర్చుని నమస్కరిస్తున్నాడు. ఆ స్త్రీ చాంగ్తో, \"నాయనా, నీకు నా మీద గల భక్తి నాకు తెలుసు. ఎన్నో తరాలుగా మీ వంశం వాళ్ళు నన్ను పూజిస్తూ వస్తున్నారు. నీకు ఘోరమైన అన్యాయం జరిగిపోయింది. నీ సొమ్ము దొంగిలించిన వాడెవరో నాకు తెలుసు. వాడు దొంగిలిం చిన వెయ్యి బంగారు నాణాలూ నీకు ఇప్పిస్తాను,\" అన్నది..\nఈ దృశ్యం చూస్తూ మాటలు వింటున్న వ్యాపారి ఆశ్చర్యంగా, \"వెయ్యి నాణాలా! నూరేనే? నేను లెక్క పెట్టానే?\" అని పైకే అంటూ తన ఇంట్లోకి పరుగు తీసి, తాను కాజేసిన బంగారం ఉన్న సంచీ పైకి తీసి, బంగారు నాణాలను మళ్ళీ లెక్క పెట్టసాగాడు.\nఅతను అలా లెక్క పెట్టుతుండగా న్యాయాధికారి పదిమంది భటులతో సహా వచ్చి, వ్యాపారిని బంధించి, వ్యాపారి చేత నేరం ఒప్పించి, వ్యాపారికి మూడు నెలల కారాగార శిక్ష విధించి, చాంగ్ సొమ్ము చాంగ్కు ఇప్పించాడు.\nఈ సంఘటనతో న్యాయాధికారి ప్రతిష్ఠ పెరిగింది. టోంగోదేవత న్యాయాధికార్లకు ప్రత్యక్షమై సహాయ పడుతుందని ఒక నమ్మకం చీనాలో ఉండేది. కాని అలాటి న్యాయదేవతను చూసిన వాళ్ళు మాత్రం ఎవరూ లేరు.\nఈ న్యాయాధికారికి టోంగోదేవత సహాయం ఉన్నదని ఒక విశ్వాసం ప్రజ లలో వ్యాపించింది. ఆయన హయాంలో అన్యాయాలు బాగా తగ్గాయి.",
            "book_page_end": 63
        },
        {
            "title": "ఉషస్సు",
            "book_page_start": 64,
            "pdf_page_start": 64,
            "pdf_page_end": 66,
            "author": "చందమామ బృందం",
            "genre": "పురాణ కథ",
            "moral": "గొప్ప కార్యాలు సాధించడానికి ఒక తరం కాదు, అనేక తరాలు నిబద్ధతతో కృషి చేయాలి.",
            "keywords": [
                "ఉషస్సు",
                "సూర్య భగవానుడు",
                "త్యాగం",
                "తరాలు",
                "చీకటి"
            ],
            "characters": [
                "జ్ఞాని",
                "ఉషస్సు",
                "వృద్ధుడు",
                "పడుచువాడు",
                "ఉషస్సు కొడుకు"
            ],
            "locations": [
                "భూమి",
                "అరణ్యం",
                "తూర్పు దిక్కు"
            ],
            "content": "సృష్టి జరిగినప్పుడు జలంలోనుంచిభూమి పైకి వచ్చింది. భూమిపై జీవరాసులన్నీ పుట్టాయి. కాని సూర్యుడు లేని కారణం చేత ప్రాణులన్నీ అంధకారంలో ఉండి పోవలసి వచ్చింది.\nమనుషులకు క్రూరజంతువుల బాధ హెచ్చుగా ఉన్నది.\nచీకటి మూలాన వాళ్ళు పనులు చేసుకోలేకుండా ఉన్నారు.\nఇలా కొంతకాలం జరిగిన తరవాత, మనుషులలో జ్ఞాని అయినవాడొకడు మిగతావారితో ఇలా చెప్పాడు:\n\"బ్రహ్మదేవుడు మిగిలిన సృష్టితో బాటు సూర్యభగవానుణ్ణి కూడా సృష్టిం చాడు. మనలో ఎవరైనా బయలుదేరి వెళ్ళి. ఆ సూర్యభగవానుణ్ణి ప్రార్థించి నట్టయితే ఆయన అనుగ్రహించి తన కాంతిని మనకు ప్రసాదిస్తాడు. అప్పుడు మనకు కావలసినంత వెలుగూ వేడీ లభిస్తాయి. క్రూరజంతువుల బాధ తప్పు తుంది. మనం ఎటువంటి ఇబ్బందులూ లేకుండా ఆరోగ్యంతో హాయిగా మన పనులు చేసుకోగలుగుతాం!''\nఈ ఆలోచన అందరికీ నచ్చింది. కాని సూర్యభగవానుణ్ణి ఆహ్వానించటానికి ఎవరు వెళ్ళేట్టు?\nఅరవైఏళ్ళ తాత ఒకడు, “నాయన లారా, నేను పెద్దవాణ్ణయిపోయాను. నావల్ల మీకెవరికీ కొంచెంకూడా లాభం లేదు. కాని నా కాళ్ళలో ఇంకా శక్తి ఉన్నది. అందువల్ల నేను సూర్యభగవానుడి దగ్గిరికి వెళ్ళి పని పూర్తిచేసుకు వస్తాను,\" అన్నాడు.\nదానికి ఒక పడుచువాడు. \"తాతా, ఇది ముసలివాడివల్ల జరిగే పని కాదు. ఎందుకంటే ప్రయాణం ఎంతకాలం పడు తుందో ఎవరూ చెప్పలేరు. నేను బయలు దేరి వెళతాను. ఎంతకాలం పట్టినా, దారిలో ఏ కష్టాలు ఎదురైనా తట్టుకో గలను,\" అన్నాడు.\nఅప్పుడు అక్కడ చేరిన ఒక కుర్ర వాడు ఇలా అన్నాడు: \"ఈ ప్రయాణం చాలా ఏళ్ళు పడుతుంది. నేను పదేళ్ళ వాణ్ణి, నన్ను పంపినట్టయితే నేను ముసలి వాణ్ణి అయే లోపు గా అయినా సూర్య భగవానుణ్ణి తప్పకుండా చేరుకోగలుగు తాను. మీలో ఎవరికీ ఈ దూరప్రయాణం పూర్తిచేసే అవకాశం లేదు.”\nఅందరూ ఆ కుర్రవాడి మాటలు శ్రద్ధగా విని. ఆ చెప్పిన దాంట్లో కొంత నిజం ఉన్నదని గ్రహించారు.\nఅప్పుడు జనంలో నుంచి ఇరవైఏళ్ళ ఒక స్త్రీ ఇలా అన్నది : \"నామాట కాస్త వినండి. మీరంతా పెరటి దారినే ఉన్నారు. ఇంత గొప్ప కార్యం ఒక తరంలో జరిగే పనికాదు. దయచేసి నన్ను వెళ్ళనివ్వండి. నే నెలాగూ సూర్యభగవానుణ్ణి చేరుకో లేను. కాని దారిలో పుట్టే నా కొడుకు కైనా, కొన్నాళ్ళ తరవాత ఆ అవకాశం ఉంటుంది!\"\nఆ ఆడమనిషి పేరు ఉషస్సు. ఆమె చెప్పిన మాటలు అందరికీ అంగీకార మయాయి.\nఆమె ప్రయాణమైపోతూ, \"నేను వెళ్ళినదిక్కే చూస్తూ ఉండండి. వెళ్ళిన పని సానుకూలం కాగానే ఒక పెద్ద మంట వేస్తాను. లేదా నా కొడుకుచేత వేయిస్తాను. ఆ మంట చూడగానే మీకు సూర్య భగవానుడు అనుగ్రహించినట్టు తెలిసి పోతుంది,\" అన్నది.\nఆమె ఒక దిక్కుగా బయలుదేరి ముక్కు సూటిగా నడిచింది. ఆమె అలా ఎనిమిది మాసాలు ప్రయాణంచేసి దారిలో ఒక కొడుకును కన్నది. తరవాత ఇద్దరూ కలిసి ప్రయాణంచేశారు.\nఉషస్సు బయలుదేరి డెబ్బై సంవత్స రాలయింది. ఆమెచాలా ముసలిదయింది. ఆమె తన కొడుకుతో, \"నాయనా, ఇక నేను నడవలేను. మిగిలిన ప్రయాణం నువే పూర్తిచెయ్యి. సూర్యభగవానుడు అనుగ్రహించాక పెద్ద మంట వెయ్యి. దాన్నిచూసి మనవాళ్ళు సంతోషిస్తారు!\" అని చెప్పింది.\nఉషస్సు చెప్పిన మంటకోసం ప్రజలు ఆమె వెళ్ళిన దిక్కుగా ఆసక్తితో చూస్తూ కాచుకుని ఉన్నారు. ఆమె బయలుదేరిన నూరు సంవత్సరాలకు ఆ దిక్కుగా ఎర్రని కాంతి కనపడింది. జనం పరమా నందభరితులై, \"అదుగో మన ఉషస్సు ! పనిపూర్తి అయింది. ఇక మనకోసం సూర్య భగవానుడు త్వరగా ఉదయిస్తాడు!\" అని అప్పటికప్పుడే తమ పనులు ప్రారం భించారు. తరవాత కొద్ది సేపటికే సూర్యుడు ఉదయించి ప్రజలకు కాంతినీ, సౌఖ్యాన్నీ, ఆనందాన్నీ, ఆరోగ్యాన్నీ ప్రసాదించాడు.\nఈనాటికీ పనులు చేసుకునేవారు ఉషస్సుకోసం ఆమె వెళ్ళిన దిక్కుగా చూస్తారు. అదేతూర్పు; ఉషస్సుకనిపించ గానే పనులు సాగిస్తారు. సూర్యుడు వచ్చే దాకా ఆగరు.\nఅంతేగాక మనుషులు ఉషస్సునుంచి ఇంకొక విషయం కూడా తెలుసుకున్నారు. అదేమిటంటే — మనుషులు మహత్తరమైన పనులు సాధించాలంటే అది ఒక మనిషి వల్లా, ఒక్కతరంలోనూ సాధ్యంకాదు; అనేక తరాలవారు దీక్షవహించి అటువంటి పనులు సాధించాలి.",
            "book_page_end": 66
        },
        {
            "title": "ప్రకృతి వింతలు:",
            "book_page_start": 67,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "విజ్ఞానం",
            "moral": "ప్రకృతిలోని జీవరాసులలో విభిన్నమైన, అద్భుతమైన లక్షణాలు ఉన్నాయి.",
            "keywords": [
                "ఎండ్రకాయలు",
                "వానకోయిల",
                "వేగం",
                "మంచు",
                "పువ్వులు"
            ],
            "characters": [],
            "locations": [],
            "content": "చెట్టులెక్కే ఎండ్రకాయలు!\nరాబర్ క్రాబ్ (బర్గస్ లాట్రో) అనే రకం ఎండ్రకాయలు, కొబ్బరికాయలు తినడానికి చెట్లెక్కుతాయి :\nఅత్యంత వేగంగా పయనించే పక్షి! \nపక్షులన్నిటిలోకీ ముళ్ళతోకగల వానకోయిల అత్యంత వేగంగా పయనిస్తుంది. గంటకు 106.75 మైళ్ళ వేగంతో ఇది ఎగురగలదు !\nమంచునుంచి సంరక్షణ!\nఎత్తయిన కొండలమీద క్రోపూట్ (రానన్కులస్ గ్లాసియాలిస్) అనే అందమైన పువ్వులు పూస్తాయి. ఈ పువ్వులలో స్రవించే మకరందమే, మంచుకు విరుగుడుగా పనిచేసి, వీటికి రక్షణ కల్పిస్తుంది.",
            "book_page_end": 67
        }
    ],
    "statistics": {
        "total_stories": 17,
        "author_counts": {
            "నాగిరెడ్డి": 1,
            "చందమామ బృందం": 11,
            "భీమవరపు పురుషోత్తం": 1,
            "కోలార్ కృష్ణ అయ్యర్": 1,
            "తిరుమల శ్రీ": 1,
            "పెంటకోట సోమినాయుడు": 1,
            "డా|| కె. వి. రమణరావు": 1
        },
        "genre_counts": {
            "సంపాదకీయం": 1,
            "చారిత్రక వ్యాసం": 2,
            "జానపద కథ": 2,
            "ఫాంటసీ": 1,
            "చారిత్రక ధారావాహిక": 1,
            "సాంఘిక కథ": 1,
            "బేతాళ కథ": 1,
            "విజ్ఞానం, క్విజ్": 1,
            "వార్తలు, విజ్ఞానం": 1,
            "చారిత్రక ధారావాహిక, జీవిత చరిత్ర": 1,
            "రాజ కథ, సాహసం": 1,
            "పురాణం": 1,
            "నీతి కథ": 1,
            "పురాణ కథ": 1,
            "విజ్ఞానం": 1
        }
    }
}