{
    "book_id": "చందమామ_1990_04",
    "stories": [
        {
            "title": "వాతావరణ కాలుష్యం!",
            "book_page_start": 1,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "పర్యావరణ పరిరక్షణకు ప్రతి ఒక్కరూ కృషి చేయాలి.",
            "keywords": [
                "వాతావరణ కాలుష్యం",
                "పర్యావరణం",
                "అడవులు",
                "ప్రాణవాయువు",
                "ఐక్యరాజ్యసమితి"
            ],
            "characters": [
                "అన్వర్ ఫాజల్"
            ],
            "locations": [
                "జపాను",
                "భూగోళం"
            ],
            "content": "అంతర్జాతీయ వినియోగదారుల సంస్థ సంచాలకుడు అన్వర్ ఫాజల్,\nజపానులో ఇటీవల ' మన అందరి భవిష్యత్తు' అన్న అంశంపై\nప్రసంగిస్తూ ఇలా హెచ్చరించాడు: \"రోజు రోజుకూ, నీరూ గాలీ\nకలుషితమైపోవడం వల్లా, ఉష్ణమండల అడవులు అంతరించి\nపోవడం వల్లా భూమిని చుట్టివున్న ప్రాణవాయువు పొర తగ్గిపోయి,\nఇవాళ వాతావరణం అతి భయంకరంగా తయారయింది. మును\nముందు భూగోళం మానవ నివాసయోగ్యంగా కొనసాగాలంటే - మన\nమందరమూ విభిన్న రీతులలో కార్యాచరణకు పూనుకోవాలి!''\nవిభిన్న రీతులలో కార్యాచరణకు దిగడం అంటే - ఎవరి\nస్థాయికి తగిన విధంగా వారు కృషిచేయడం అన్నమాట. ప్రభుత్వాలు\nకొత్త చట్టాలు రూపొందించి అమలుజరపాలి. ఐక్యరాజ్యసమితి\nసభ్యదేశాలన్నీ ఈ విషయంలో ఒక అవగాహనకు వచ్చి, సము\nద్రాలూ, ఆకాశం, పరిసరాలూ మరింత కలుషితం కాకుండా\nజాగ్రత్తపడాలి. ఇక. మనం చేయగలిగిందేమిటి? అడవులను\nనాశనం చేయడం వల్లా. వాతావరణ కాలుష్యం వల్లా ఏర్పడే దారుణ\nమైన పర్యవసానాలనూ, వాటిల్లే అపాయాలనూ పదిమందికి తెలియ\nజేయడానికి కృషి చేయాలి!",
            "book_page_end": 1
        },
        {
            "title": "అవినీతికి వ్యతిరేకంగా పోరాటం",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చారిత్రక వ్యాసం",
            "moral": "జాతి వివక్షత అవినీతికరమైన చర్య, సమాన హక్కుల కోసం పోరాడాలి.",
            "keywords": [
                "జాతి వివక్షత",
                "నెల్సన్ మండేలా",
                "దక్షిణాఫ్రికా",
                "ఆఫ్రికన్ నేషనల్ కాంగ్రెస్",
                "శ్వేతజాతీయులు"
            ],
            "characters": [
                "నెల్సన్ మండేలా",
                "విన్నీ మండేలా",
                "ఎఫ్. డబ్ల్యు. డిక్లార్క్"
            ],
            "locations": [
                "దక్షిణాఫ్రికా",
                "ప్రిటోరియా"
            ],
            "content": "జాతివివక్షత అనగానే, దానిని వ్యతి\nరేకించి పోరాటం సాగిస్తున్న మండేలా\nపేరూ, మండేలా పేరు వినగానే దక్షిణా\nఫ్రికాలోని తెల్లజాతి ప్రభుత్వం అను\nసరిస్తున్న ‘జాతివివక్షత' మనకు గుర్తుకు\nవస్తాయి. జాతివివక్షత అనే మాట వింటే\nచాలామందికి అసహ్యం, ద్వేషం కలుగు\nతాయి. అయితే మండేలా అనగానే\nప్రేమాదరాలూ, గౌరవమూ, విశ్వాసమూ\nమన మనసులలో ఏర్పడతాయి.\nఆఫ్రికాఖండం దక్షిణాగ్రప్రాంతాన్ని\nదక్షిణాఫ్రికా అంటారు. మొదట శ్వేత\nజాతీయులు నాలుగు వలసప్రాంతాలుగా\nపరిపాలించిన - కేప్ ఆఫ్ గుడ్ హెూప్,\nనెటాల్, ట్రాన్స్ వాల్. ఆరంజ్ ఫ్రీ\nస్టేట్-ఇందులోని భాగాలు. 1960 వ\nసం||లో దక్షిణాఫ్రికా రిపబ్లిక్ అయింది.\nప్రిటోరియా దీని రాజధాని. మూడుకోట్లకు\nమించిన జనాభా గల ఈ దేశ వైశాల్యం\n12,21,037 చదరపు కి. మీ.\nప్రపంచంలో కెల్లా అత్యధికంగా బంగా\nరమూ, వజ్రాలూ లభిస్తున్న దేశం దక్షిణ\nఆఫ్రికా. అయినా ఇక్కడ కొనసాగు\nతున్న పరిపాలన. చాలా అసమగ్ర\nమైనదీ, లోపభూయిష్టమైనదీను. ఎందు\nకంటే ఇక్కడి స్వదేశీయులూ, అధిక\nసంఖ్యాకులూ అయిన నల్లజాతి ప్రజ\nలకు, అల్పసంఖ్యాకులయిన తెల్లజాతి\nవారితో సమానమైన హక్కులు లేవు.\nభిన్నజాతులకు భిన్నమైన చట్టాలుండా\nలన్న జాతివివక్షతా సిద్ధాంతాన్ని శ్వేత\nజాతినేతలు అనుసరిస్తున్నారు.\nవర్ణం ప్రాతిపదికగా కొన్ని జాతుల\nపట్ల వివక్షతను పాటించడం అవినీతి\nకరమైన హీనచర్య. ఈ దారుణస్థితిని\nవ్యతిరేకించి దక్షిణాఫ్రికా ప్రజలు జరుపు\nతూన్న పోరాటానికి ప్రపంచ వ్యాప్తంగా\nప్రజలందరూ తమ మద్దతు తెలియ\nజేస్తున్నారు. నెల్సన్ మండేలా నాయ\nకత్వంలో ఆఫ్రికన్ నేషనల్ కాంగ్రెస్\nఈ విముక్తి పోరాటాన్ని సాగిస్తున్నది.\nతెల్లజాతి ప్రభుత్వం మండేలాను ఒకటి,\nరెండు సంవత్సరాలు కాదు—ఇరవై\n• యేడు సంవత్సరాలు జైల్లో బంధించింది.\nప్రపంచ వ్యాప్తంగా వచ్చిన ఒత్తిడి కార\nణంగా, దక్షిణ ఆఫ్రికా ప్రభుత్వం ఇటీ\nవల నెల్సన్ మండేలాను విడుదల\nచేసింది. ఇప్పుడు ఆయన వయసు డెబ్భై\nఒక్క సంవత్సరాలు.\nమండేలా జైలులో వున్నప్పుడు,\nఆయన సతీమణి విన్నీ మండేలా ఈ జాతి\nవిముక్తి పోరాటాన్ని నడిపింది.\nతమ అణచివేతసిద్ధాంతం ఇకపై\nసాగదని శ్వేతజాతి ప్రభుత్వం గ్రహించి\nనట్టు తెలుస్తున్నది. ఇప్పటి దక్షిణాఫ్రికా\nఅధ్యక్షుడు ఎఫ్. డబ్ల్యు. డిక్లార్క్-\nనల్లజాతి ప్రజలపై అమితద్వేషం పాటిం\nచిన తన పూర్వుల కంటే భిన్నంగా,\nవివేకంతో వాస్తవిక దృష్టితో వ్యవహరిస్తు\nన్నట్టు చెప్ప వ చ్చు. మండేలాను\nవిడుదల చేయాలన్న నిర్ణయం ఆయనే\nతీసుకున్నాడు. నల్లజాతి ప్రజల సమస్య\nలను గురించి డీక్లార్క్ తో చర్చలు జరప\nడానికి మండేలా సంసిద్ధంగా వున్నాడు.\nఅంతటా మంచితనం, పరస్పర సదవ\nగాహన ఏర్పడి అవినీతికరమైన జాతి\nవివక్షతావాదం అంతం కావాలని\nకాంక్షిస్తున్నాము.",
            "book_page_end": 10
        },
        {
            "title": "వల్లభయ్య సమస్య",
            "book_page_start": 11,
            "pdf_page_start": 11,
            "pdf_page_end": 15,
            "author": "ఎస్. శివనాగేశ్వరరావు",
            "genre": "కల్పిత కథ",
            "moral": "పగలంతా శ్రమ చేయడం వలన రాత్రి ప్రశాంతంగా నిద్ర పడుతుంది.",
            "keywords": [
                "వల్లభయ్య",
                "నిద్రలేమి",
                "చాదస్తం",
                "గురవయ్య",
                "కాపలా",
                "పులిజూదం"
            ],
            "characters": [
                "వల్లభయ్య",
                "మహేంద్రుడు",
                "సుందరమ్మ",
                "గురవయ్య",
                "రుద్రయ్య"
            ],
            "locations": [
                "విశ్వనాధపురం",
                "చెరువు గట్టు"
            ],
            "content": "విశ్వనాధపురంలో వల్లభయ్య అనే వ్యాపారి\nవుండేవాడు. ఆయనకు అరవైయ్యేళ్ళు\nవచ్చేసరికి, కొడుకు మహేంద్రుడు అంది\nవచ్చాడు. తండ్రి వ్యాపారం మహేంద్రుడు\nచూసుకో సాగాడు. వల్లభయ్యకు పూర్తి\nవిశ్రాంతి లభించింది.\nఇంటిపట్టున వుంటున్న వల్లభయ్యకు\nఏమీ తోచేదికాదు. వయసు పైబడిన\nచాదస్తంతో కొడుకు, కోడలు, భార్యలను\nతెగ విసిగించేవాడు.\nఆయన రుచికరమైన వంటలు వండిం\nచుకు తింటూ, పగలంతా హాయిగా\nగుర్రు పెట్టి నిద్రపోయేవాడు. దానితో\nరాత్రిళ్ళు సరిగా నిద్రపట్టేదికాదు.\nవల్లభయ్య అదేదో అనారోగ్యం అనుకుని\nతెగ బాధ ప డి పోయేవాడు. వచ్చీపోయే\nవాళ్ళందరితో దాన్ని గురించిపొద్దస్తమానం\nచెబుతూండేవాడు.\nరాత్రిపూట సుఖంగా నిద్రపోతున్న\nవాళ్ళను చూస్తే, వల్లభయ్యకు బాధగా\nవుండేది. భార్య సుందరమ్మ మంచి\nనిద్రలో వుండగా, ఆమెను తట్టి లేపి,\n\"వంటగది శుభ్రం చేశావా? పాలు\nజాగ్రత్తచేశావా? పిల్లి వచ్చి పాలు తాగేసి\nపోయేను,\" అంటూ ఏవేవో ప్రశ్నలు\nవేసేవాడు. అలాగే ఒక్కొక్కసారి\nకొడుకును నిద్ర లేపి, “కోడలు\nకనబడదేం? అబ్బాయికి అన్నం\nపెట్టిందా?\" అని అడిగేవాడు.\nనిద్రనుంచి లేపి, ఇలాంటి అర్థం లేని\nప్రశ్నలడిగినందుకు, వాళ్ళందరికీ గొంతు\nవరకూ కోపం వచ్చేది. ఇంటికి పెద్ద\nవాడని ఏమీ అనలేక కోపాన్ని దిగమింగు\nకునేవాళ్ళు. అయితే, రానురాను పరిస్థితి\nశ్రుతిమించడంతో, వాళ్ళు వల్లభయ్యను\nతమ నిద్ర చెడగొట్టవద్దని గట్టిగా\nకోప్పడ్డారు. దానితో ఆయనకు ఏమీ తోచని\nపరిస్థితి ఏర్పడింది.\nఒక రోజు రాత్రి వల్లభయ్య నిద్రపట్టక,\nఇంటినుంచి బయలుదేరి, ఊరిచివర\nచెరువుగట్టున వున్న పెద్ద చింతచెట్టు\nదగ్గిరకు వెళ్ళాడు. చెట్టుకింద ఎవడో\nగురక పెట్టి నిద్రపోతూ, ఆయన కంట\nబడ్డాడు.\nవల్లభయ్యకు వాణ్ణి చూసి\nచాలా\nఅసూయ కలిగింది. ఇంట్లో పట్టెమంచం\nమీద పరుపుల మధ్య ఎంతసేపు పడు\nకున్నా తనకు కునుక్కూడా రాదు.\nవీడెవడో చింతచెట్టు కింద కటికనేల మీద\nహాయిగా నిద్రపోతున్నాడు!\nవల్లభయ్య నిద్రపోతున్న వాడి కేసి\nకొంచెంసేపు చూసి, తర్వాత వాడి వీపు\nతట్టి లేపుతూ, “ఎవరు నువ్వు? రాత్రి\nవేళ ఇంత సుఖంగా నిద్రపోతున్నావు?''\nఅని అడిగాడు.\nవాడు చప్పునలేచి కూర్చుని, కంగారు\nపడుతూ పక్కన వున్న దుడ్డుకర్రను\nచేతిలోకి తీసుకుంటూ, “నువ్వెవరివి?\nఇక్కడికి ఎందుకు వచ్చావు ? దొంగవా,\nదయ్యానివా?'' అని అడిగాడు.\nవల్లభయ్య దుడ్డుకర్ర కేసి బెదురుగా\nచూస్తూ, \"నేను దొంగనూకాదు;\nదయ్యాన్నీ కాదు. నాకొక పెద్ద జబ్బున్నది.\nరాత్రిళ్ళు సరిగా నిద్రపట్టదు. మా ఇంట్లో\nఅందరూ సుఖంగా నిద్రపోతారు. నిద్ర\nలేపితే వాళ్ళకు కోపం. అందుకే ఇలా\nవచ్చాను. ఏవైనా కబుర్లు చెప్పుకుంటూ\nకూర్చుంటే, రాత్రంతా ఇట్టే గడిచి\nపోతుంది.'' అన్నాడు.\nఅందుకు వాడు, \"నేను రాత్రిళ్ళు\nఊరుకాపలా తిరిగే గురవయ్యను. పగ\nలంతా ఇంట్లో తెగని పని. నా మనవళ్ళూ,\nమనవరాళ్ళూ నన్ను క్షణం ఒకచోట\nకూర్చోనివ్వరు. రాత్రి కాపలాపనుల్లో\nవుండేవాళ్ళు పగలు నిద్రపోవాలి. అది\nనాకు సాధ్యపడడం లేదు.\" అన్నాడు\nబాధగా.\nవల్లభయ్య ఒక క్షణం ఆలోచించి,\n“నీకు పగలు నిద్రపోవడం సాధ్యం కాదు,\nనాకు రాత్రిళ్ళు నిద్రపట్టదు, ఒక పని\nచేద్దామా. కాస్త వెన్నెల కూడా వున్నది.\nఈ రాత్రంతా పులిజూదం ఆడుతూ కాలం\nగడిపేద్దాం,'' అన్నాడు.\n\"పులిజూదం ఆడేందుకు, నాకేం\nఅభ్యంతరం లేదు. కాని, ఊరి కాపలా\nమాటేమిటి? ఎక్కడైనా దొంగలు పడితే,\nనా నౌకరీ పోతుంది. నువ్వన్నట్టు పులి\nజూదం ఆడదాం. అయితే, మధ్యలో అప్పు\nడప్పుడూ నువ్వుపోయి, నాలుగు వీధులూ\nతిరిగిరావాలి. ఆ విధంగా రాత్రిళ్ళు నిద్ర\nపట్టని నీకు. కాలక్షేపం అవుతుంది. నిద్ర\nఅవసరం అయిన నేను కొద్దిసేపయినా\nసుఖంగా నిద్రపోతాను,” అన్నాడు కాపలా\nగురవయ్య.\nతర్వాత ఇద్దరూ పులిజూదం ప్రారం\nభించారు. కొద్దిసేపయ్యాక గురవయ్య\nపెద్దగా ఆవులిస్తూ, “నాకు నిద్రముంచుకు\nవస్తున్నది !'' అంటూ అలాగే నేల మీద\nపడుకున్నాడు.\nవల్లభయ్య, వాడి దుడ్డుకర్ర తీసుకుని.\nఊళ్ళోని నాలుగు వీధులూ తిరిగేందుకు\nబయలుదేరి వెళ్ళాడు.\nఇలా కొద్ది రోజులు జరిగాక, రాత్రి\nపూట తమను నిద్రలేపి విసిగించకుండా\nతండ్రి ఏంచేస్తున్నాడోతెలుసుకుందామని,\nమహేంద్రుడు ఒక రాత్రి మేలుకుని\nవల్లభయ్య వీధితలుపు తెరుచుకుని బయ\nటకు వెళ్ళాడు.\nమహేంద్రుడు రహస్యంగా తండ్రిని\nఅనుసరించాడు.\nవల్లభయ్య తిన్నగా చింతచెట్టు దగ్గిరకు\nవెళ్లాడు. కాపలా గురవయ్య అప్పటికే\nఅక్కడికి చేరి చింతచెట్టు కింద గుర్రు\nపెట్టి నిద్రపోతున్నాడు. వల్లభయ్య వాణ్ణి\nతట్టిలేపి, వాడితో కొంతసేపు పులిజూదం\nఆడి, తర్వాత పక్కనే వున్న దుడ్డుకర్ర\nతీసుకుని ఎప్పటిలాగే ఊళ్ళోకి బయలు\nదేరాడు.\nఇది చూసిన మహేంద్రుడు, తన\nతండ్రి ఏమిచేస్తున్నాడో గ్రహించి ఇల్లు\nచేరాడు. ఆ రాత్రి అతడికి సరిగా నిద్ర\nపట్టలేదు. తన తండ్రి ప్రవర్తన గూర్చి\nతల్లికిగాని, భార్యకుగాని అతడు చెప్ప\nలేదు. అయితే, తండ్రిలో మార్పు తేవడం\nఎలాగో ఎంత ఆలోచించినా అతడికి\nతోచింది కాదు.\nఈ స్థితిలో పొరుగూరు నుంచి అతడి\nమేనమామ రుద్రయ్య అక్కడికి వచ్చాడు.\nమహేంద్రుడు మేనమామకు, తన తండ్రి\nప్రవర్తన గురించి వివరంగా చెప్పి, ఏమి\nచేయడం బావుంటుందో ఆలోచించ\nవలసిందిగా కోరాడు.\nఅందుకు రుద్రయ్య, \" ఇందుకు\nపెద్దగా ఆలోచించవలసిందేమీ లేదు. మీ\nనాన్నను సరిదిద్దడం చాలా తేలిక. ఆ\nపని నేను చేస్తాను. ఈ రాత్రి నా పడక\nవీధివాకిలి దగ్గర ఏర్పాటుచేసి, నాకు ఒక\nదుడ్డుకర్ర కూడా ఇవ్వు. తెల్లవారు\nజామునగదా. మీ నాన్న ఇంటికి తిరిగి\nవచ్చేది. అప్పుడు ఏంజరుగుతుందో, నువ్వు\nదూరానవుండి చూడు,\" అన్నాడు చిన్నగా\nనవ్వుతూ.\nమేనమామ కోరిన విధంగానే చేశాడు,\nమహేంద్రుడు.\nఆ రాత్రి వల్లభయ్య మామూలు\nప్రకారం ఇంటి నుంచి వెళ్ళి, కాపలా\nగురవయ్యతో పులిజూదం ఆడి, ఊరు\nనాలుగు వీధులూ తిరిగి ఇంటికి బయలు\nదేరాడు.\nఆయన వీధివాకిలి చప్పుడు కాకుండా\nతెరిచి లోపలకు రాగానే, రుద్రయ్య\nమంచం మీది నుంచి లేచి, దుడ్డుకర్రను\nవల్లభయ్యకు ఇస్తూ, \"బావా, దీన్ని ఆ\nకాపలా గురవయ్యకు యివ్వడం మరి\nచావు!'' అన్నాడు.\nఆ మాట విని వల్లభయ్య అదిరిపడి,\n\"కాపలా గురవయ్యేమిటి ? ఈ దుడ్డు\nకర్రేమిటి.\" అన్నాడు.\nరుద్రయ్య పెద్దగా నవ్వి \"నువ్వు\nరాత్రివేళల్లో ఇల్లు వదిలి ఏం చేస్తున్నదీ\nనీ కొడుక్కూ, నాకూ తెలిసిపోయింది.\nఈ సంగతి ఊళ్ళోవాళ్ళక్కూడా తెలి\nయడం జరిగితే, నువ్వు నవ్వులపాలవు\nతావు.'' అన్నాడు.\nవల్లభయ్య తలపంకిస్తూ, \" ఆ మాటా\nనిజమే ! మరి నాకు రాత్రిళ్ళు నిద్రపట్టదు.\nఏం చేయాలి? తెల్లవాళ్ళూ గోళ్ళు గిల్లు\nకుంటూ ఎలా కూర్చునేది.'' అన్నాడు.\n“నీ నిద్రపట్టని సమస్యకు పులిజూదం,\nఅపరాత్రివేళ ఊరికాపలా పరిష్కార\nమార్గాలు కావు. పగలంతా నిద్రపోకుండా\nఏదో ఒక వ్యాపకం ఏర్పరచుకో. నీ మనవణ్ణి\nఆడిస్తూ కాలక్షేపం చేయొచ్చు. హాయిగా\nపురాణగ్రంథాలు చదువుకోవచ్చు అన్నిటి\nకన్న ముఖ్యంగా మీ వ్యాపారానికి సంబం\nధించిన లెక్కలు రాస్తూండవచ్చు. ఈ\nవిధంగా నీ కొడుక్కు కొంత భారం తగ్గు\nతుంది. నేనిక్కడ వారం రోజులు వుండ\nబోతున్నాను. నే చెప్పినట్టు చెయ్యి.\nరాత్రిళ్ళు నీకెందుకు నిద్రపట్టదో నేనే\nచూస్తాను.” అన్నాడు రుద్రయ్య చిన్నగా\nనవ్వుతూ.\nవల్లభయ్యకు బావమరిది సలహా\nనచ్చింది. ఆయన ఆ రోజు నుంచే అతడు\nచెప్పినట్టు చేయడం ప్రారంభించాడు.\nపగలంతా ఏవో పనుల్లో మునిగి తేలుతూం\nడడంపల్ల, వారం తిరక్కుండానే\nవల్లభయ్య రాత్రివేళల్లో హాయిగా నిద్ర\nపోసాగాడు.",
            "book_page_end": 15
        },
        {
            "title": "కీర్తికాంక్ష",
            "book_page_start": 16,
            "pdf_page_start": 16,
            "pdf_page_end": 16,
            "author": "వక్కలంక 'కిషోర్’",
            "genre": "నీతి కథ",
            "moral": "నిజమైన నిస్వార్థపరుడు కీర్తిని కూడా తిరస్కరిస్తాడు.",
            "keywords": [
                "కీర్తికాంక్ష",
                "నిస్వార్థం",
                "సన్మానం",
                "ప్రతిభుడు",
                "చాతుర్యం"
            ],
            "characters": [
                "శోణగిరి రాజు",
                "ప్రతిభుడు"
            ],
            "locations": [
                "శోణగిరి రాజ్యం",
                "రాజసభ"
            ],
            "content": "శోణగిరి రాజు మంచి చతురుడు. ఒకసారి ఆయన రాజ్యంలో, ఒక వింత ప్రకటన చేశాడు.\nఏమాత్రం కీర్తికాంక్ష లేనివారికి రాజసభలో ఘనసన్మానం జరుగుతుందనీ, అందుకు అర్హుల\nమనుకున్నవారు ఫలాని రోజున సభకు రావలసిందనీ ఆ ప్రకటన సారాంశం.\nరావలసిన రోజు రానేవచ్చింది. కొందరు ప్రజలు రాజనభలో హాజరయ్యారు. రాజు\nవాళ్ళమ చూసి నవ్వి, “మీరంతా ఈ సన్మానానికి అర్హులమని భావిస్తున్నారన్నమాట ! సన్మానాన్ని\nకోరి వచ్చిన మీరు, పర్తికాంక్ష లేనివారనడం శుద్ధ అబద్ధం, వెళ్ళిరండి,” అన్నాడు.\nఅప్పుడు వాళ్ళలోంచి ప్రతిభుడనేవాడు ముందుకువచ్చి, \"ప్రభూ, మిగిలినవారి\nసంగతేమోగానీ, నేను మాత్రం ఈ సన్మానానికి సంపూర్ణంగా అర్హుణ్ణి. నాకు కీర్తికాంక్ష అసలు\nలేదు!” అన్నాడు.\n“అలా అయితే, సన్మానం కోసం ఎందుకొచ్చావు? ఇది కీర్తికాంక్ష కాదా?\" అని ప్రశ్నిం\nచాడు రాజు.\nదానికి ప్రతిభుడు, “ఇందుకొక కారణం వున్నది, ప్రభూ! నేను మా గ్రామాభివృద్ధికి\nఎంతగానో పాటుబడ్డాను. అందుకు కృతజ్ఞతగా, మా గ్రామప్రజలు ఎన్నోసార్లు నాకు సన్మానం\nచేయాలని చూశారు. నాకు కీర్తికాంక్ష లేకపోవడమేకాదు; కీర్తి అంటే ఏవగింపు కూడా! అందు\nవల్ల ఆ సన్మానాలన్నిటినీ తిరస్కరించాను. కాని, అనుకోని విధంగా, ఎంతో మేలు చేసి కూడా\nసన్మానాలను తిరస్కరించిన వాడిగా, నాకిప్పుడు కీర్తి వచ్చింది. కనీసం ఈ సన్మానమైనా\nచేయించుకోకపోతే, ఆ కీర్తి మరింత ఎక్కువయ్యే ప్రమాదం వున్నది. ఆ కారణంగా అలా\nవచ్చాను,” అన్నాడు.\nరాజు, అతడి చాతుర్యానికి మెచ్చి, సభలో ఘనంగా సన్మానం చేశాడు.",
            "book_page_end": 16
        },
        {
            "title": "బందిపోటు యువరాజు",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ధారావాహిక",
            "moral": "దురాక్రమణ ఎప్పుడూ స్థిరంగా ఉండదు; ప్రకృతి విపత్తులు కూడా దుర్మార్గుల పట్ల తీర్పునిస్తాయి.",
            "keywords": [
                "వీరసింహుడు",
                "కపాలకంఠుడు",
                "అమృతపురి",
                "దండయాత్ర",
                "వసంతుడు",
                "సుమతీనది",
                "వెల్లువ"
            ],
            "characters": [
                "వీరసింహుడు",
                "కపాలకంఠుడు",
                "వసంతుడు",
                "సత్యసేనుడు",
                "మంత్రి",
                "సేనాధిపతి"
            ],
            "locations": [
                "సుమేధ రాజ్యం",
                "అమృతపురి",
                "సుమతీనది"
            ],
            "content": "[సుమేధ రాజ్య సింహాననాన్ని కుట్రతో ఆక్రమించిన వీరసింహుడికి మనశ్శాంతి కరు\nవయింది. వృద్ధమంత్రినీ, వసంతుణ్ణి రక్షించిన ముసుగువీరు డెవరో తెలియడం లేదు. ఏ నిమి\nషాన ఎవరు తిరుగుబాటు చేస్తారో, ఎటువైపు నుంచి ఏ ఆపద ముంచుకు వస్తుందో అని\nప్రతిక్షణం భయపడుతూ, అనుమానం కలిగినవారినందరినీ వేధించసాగాడు. — తరవాత]\nకాలం గడిచేకొలదీ వీరసింహుడిలో ఓర్పు\nనశించింది. ఇరుగుపొరుగు రాజ్యాలను\nజయించాలన్న కోరిక అతనిలో ఎక్కువ\nకాసాగింది. తన చిరకాలవాంఛను దళ\nపతులకు తెలియజేశాడు. వాళ్ళందరూ\nఅతని ఆజ్ఞకోసం ఎదురుచూస్తున్నారు.\nఎందుకంటే పరాయిరాజ్యాలను జయిస్తే,\nవీర సింహుడి తోపాటు తాము కూడా\nఅక్కడి సంపదలను దోచుకుని రావచ్చు\nనన్న పేరాశతో ఉన్నారు. వీరసింహుడు\nఒకనాడు తన అనుచరులలో ముఖ్యు\nడైన కపాలకంఠుడనే దళపతిని సేనాధి\nపతిగా నియమించాడు. మరునాటి రాత్రి,\nకపాలకంఠుణ్ణి తన రహస్యమందిరానికి\nపిలిపించి, \"మనం పొరుగు రాజ్యాలపై\nదండెత్తవలసిన తరుణం ఆసన్న\nమయింది. ఏమంటావ్?\" అని అడిగాడు\nవీరసింహుడు.\nకపాలకంఠుడి ముఖం ఆనందంతో\nవెలిగిపోయింది. వాడు వీరసింహుడికి\nనమస్కరించి, \"నేనూ, అదే అను\nకుంటున్నాను ప్రభూ. మనం పొరుగు\nరాజ్యంపై యుద్ధం ప్రకటించామంటే\nప్రజల దృష్టి అటు మళ్ళిపోతుంది.\nయుద్ధంలో జయమా, అపజయమా అన్న\nవిషయం గురించే వారి ఆలోచనలు\nవుంటాయి కాబట్టి, తమరంటే ఇప్పుడున్న\nఅసంతృప్తి తగ్గుతుంది. పైగా పొరుగు\nరాజ్యాలను జయించామంటే ఆ రాజ్యాల\nలోని సంపదలన్నీ మన వశమవుతాయి. ఆ\nవిధంగా మన రాజ్య భోగభాగ్యాలు పెరుగు\nతాయి కాబట్టి, తమరి పట్ల మన ప్రజల\nఆద రా భి మా నాలు ఇనుమడిస్తాయి,”\nఅన్నాడు కపాలకంఠుడు.\n\" ఆవును. నువ్వన్నది ముమ్మాటికీ\nనిజం. సరే, మనం మొట్టమొదట\nఏ రాజ్యం మీదికి దండెత్తడం బావుం\nటుంది? అని అడిగాడు వీరసింహుడు.\n\"ప్రభూ, ఈ విషయం గురించి నేను\nముందే బాగా ఆలోచించాను. మనం\nమన దండయాత్రను అమృతపురి నుంచి\nప్రారంభించాలి. ఎందుకంటే, అమృత\nపురి రాజు సత్యసేనుడు శాంతిదేవుడి\nమామ. అతడు మీ మీద ద్వేషంతో\nమీకు హాని కలిగించడానికి ఈ సరికే\nఏదైనా పథకం ఆలోచించి వుండవచ్చు.\nఅందుకే అమృతపురి నుంచి వచ్చిన\nప్రయాణీకులందరినీ ఆ రాజ్యపు వేగు\nలేమో అన్న అనుమానంతో ఖైదు చేయ\nమన్నాను.\" అన్నాడు కపాలకంఠుడు.\nఆ మాటలకు వీరసింహుడు తల\nపంకిస్తూ, \"నీ అభిప్రాయంతో మేమూ\nఏకీభవిస్తున్నాము. సత్యసేనుడు అనా\nరోగ్యం పాలయ్యాడని వేగుల ద్వారా\nతెలిసింది. ఇది మన కొక అద్భుత అవ\nకాశం. వెళ్ళి వెంటనే యుద్ధ సన్నాహాలు\nప్రారంభించు. అయినా, నది దాటడానికి\nకావలసినన్ని పడవలు మన వద్ద\nవున్నాయా?” అని అడిగాడు.\n\" ఆయుధాలను దాటవేయడానికీ,\nదళపతులు నది దాటడానికి కావలసిన\nపడవలకు మనవద్ద లోటు లేదు. ఇక\nమామూలు సైనికులు ఈదుతూ నదిని\nదాటవచ్చు. ఎందుకంటే ఈ రుతువులో\nసుమతీనది రొమ్ములలోతేప్రవహిస్తుంది,\"\nఅన్నాడు కపాలకంఠుడు.\n\"మంచిది. మరి, నది దాటడానికి\nనువ్వు ఎన్నాళ్లలో సైన్యాన్ని సిద్ధం చేయ\nగలవు?” అని అడిగాడు వీరసింహుడు.\n\"ప్రభువులు ఆజ్ఞాపించారంటే రేపే\nసిద్ధం చేస్తాను,” అన్నాడు కపాలకంఠుడు.\n\"శభాష్. సేనాధిపతి అంటే ఇలా\nవుండాలి. నిన్ను ఘనంగా సత్కరిస్తాము.\nఅయితే ఇప్పుడు కాదు; అమృతపురిని\nజయించి తిరిగి వచ్చాక. ఎల్లుండి రాత్రే\nనదిని దాటడానికి సైన్యాన్ని సిద్ధం\nచెయ్.'' అన్నాడు వీరసింహుడు.\n\"ప్రభువులు మహా మేధావులు!\nఎల్లుండి పౌర్ణమి. మన సేనలు రహస్యంగా\nనదిని దాటి, హఠాత్తుగా అమృతపురి\nరాజధాని మీద పడినట్టయితే, ఏమరు\nపాటుతో వున్న ఆ రాజ్యం తెల్లవారేసరికి\nమన వశం అవుతుంది కదా!\" అన్నాడు\nకపాలకంఠుడు.\nవీర సింహుడు నవ్వుతూ, కపాల\nకంఠుడి వీపు తట్టాడు. కపాలకంఠుడు\nఅతనికి నమస్కరించి అక్కడి నుంచి\nబయలుదేరాడు.\nఆ రాత్రే కపాలకంఠుడు దళనాయకుల\nసమావేశం ఏర్పాటు చేసి, వీరసింహుడి\nనిర్ణయం తెలియజేశాడు. ఆ సంగతి విని\nదళనాయకులందరూ పరమానందభరితు\nలయ్యారు. ఎందుకం టే అమృతపురి\nసేనలు తమ సేనలను యుద్ధంలో ఎదు\nర్కొన లేవని వారికి తెలుసు. తమకన్న\nబలహీనులను దెబ్బతీయడంలో అల్పు\nలకు అమితానందం వుంటుంది. పైగా\nఅమృతపురి ప్రజలు ధ నవంతులు.\nయుద్ధానంతరం అక్కడి సంపదలన్నీ\nతమ వశమవుతాయని దళనాయకులు\nభావించారు. ముట్టడి ఎలా జరపాలో\nఅందరూ కలిసి పథకం వేశాక, కపాల\nకంఠుడు, “ఈ క్షణంనుంచే యుద్ధ సన్నా\nహాలు ప్రారంభంకావాలి. ఈ రహస్యం\nబయటకు పొక్కిందో మీ ప్రాణాలు\nదక్కవు. జాగ్రత్త!'' అని హెచ్చరించాడు.\nఅయినా, ఒక దళనాయకుడు అక్కడి\nనుంచి సరాసరి ఒక పానశాలకు వెళ్ళి\nకూర్చుని పానం సేవిస్తూ దుకాణం\nయజమానితో, ‘“నీకు నేను యాభై వెండి\nనాణాలు బాకీపడ్డానుకదా. మరేమీ దిగులు\nపడకు. నేను తిరిగి వచ్చిన వెంటనే,\nవెండి నాణాలేం ఖర్మ నీకు యాభై\nబంగారు నాణాలే ఇస్తాను\" అన్నాడు.\n\"ఎక్కడినుంచి తిరిగి వచ్చిన\nతరవాత?\" అని అడిగాడు దుకాణం\nయజమాని.\n\"నది దాటి వెళ్ళి తిరిగి వచ్చిన\nతరవాత. సరే, ఈ విషయం గురించి ఇక\nనన్నేమీ ప్రశ్నించకు,\" అన్నాడు ఆ దళ\nనాయకుడు.\n\"ఎప్పుడు తిరిగి వస్తావేంటి ?'' అని\nఅడిగాడు దుకాణం యజమాని మళ్ళీ.\n“రేపు తరవాత ఎప్పుడయినా తిరిగి\nరావచ్చు: ఎందుకంటే ముట్టడి జరప\nబోయేది రేపు రాత్రికే కదా!'' అన్నాడు\nదళనాయకుడు చిన్నగా నవ్వుతూ.\nదుకాణం ముందు కూర్చున్న యువకు\nడొకడు అక్కడి సంభాషణలను జాగ్రత్తగా\nవింటున్నాడన్న విషయం వాళ్ళు\nగమనించ లేదు. చూడడానికి బికారిలా\nవున్నప్పటికీ ఆ యువకుడి కళ్ళల్లో అచం\nచలమైన ధైర్యం, వివేకం స్పష్టంగా కని\nపిస్తున్నాయి. అతడే వసంతుడు. అమృత\nపురిలో వున్నప్పటికీ, వసంతుడు తన\nరాజ్యంలో ఏంజరుగుతున్నదో తెలుసుకోవా\nలన్న ఆసక్తితో, రకరకాల మారు వేషాలు\nధరించి సుమేధ రాజ్యమంతటా తిరు\nగుతూ, శక్తిసంపన్నులయిన యువకులను\nతన పక్షానికి చేర్చుకుంటున్నాడు. వీర\nసింహుడి దుష్టపాలనను కొనసాగనివ్వ\nకూడదు. దాని అంతం చూడాలి. అయినా\nఅది ఎలా ఎప్పుడు సాధ్యమవుతుందో\nమాత్రం అతనికి తెలియదు. కాని, వీరసిం\nహుడు విధించిన మరణశిక్ష నుంచి తనను\nకాపాడిన ముసుగువీరుడిపట్ల వసంతుడికి\nఅచంచలమైన విశ్వాసం వున్నది. ముసుగు\nవీరుడు అప్పుడప్పుడూ, \"వీరసింహుడి\nదురాగతాల నుంచి మనం అమాయక\nప్రజలను తప్పక రక్షించాలి. అయితే,\nఅలా చేయడంలో మనం అనవసరంగా\nఏ ఒక్కరికీ —— వారు వీరసింహుడి భటు\nలయినా స రే హాని కలిగించకూడదు.\nఎందుకంటే సైనికులు గాని, దళనాయ\nకులు గాని నాయకుడి ఆజ్ఞను తలదాల్చే\nవాళ్ళేకదా. అయితే ఏ అధికారి అయినా:\nమన హెచ్చరికను లక్ష్యపెట్టకుండా, అమా\nయక ప్రజలనూ, స్త్రీలనూ హింసించి\nనట్టయితే, చూస్తూ ఊరుకోరాదు. వారిని\nశిక్షించడానికి వెనుకాడ కూడదు,\" అని\nఅనేవాడు.\nఎంత పరిశీలనగా చూసినా, ఆముసుగు\nవీరు డెవరో పోల్చుకోవడానికి వసంతుడికి\nసాధ్యపడలేదు. ఆ విషయం అడిగితే,\n\"కాలం ఆసన్నమయినప్పుడు నీకే\nతెలుస్తుంది. ఏ విషయంలోగాని తొందర\nపాటు పనికి రాదు,\" అనే వాడు ముసుగు\nవీరుడు గంభీరమైన కంఠస్వరంతో.\nవసంతుడు మౌనంగా దుకాణం నుంచి\nబయటకు వచ్చాడు. ద్వారం ముందు\nచీకటిగా వున్నది. అక్కడ ఒక స్తంభానికి\nదళనాయకుడి గుర్రం కట్టబడి వున్నది.\nవసంతుడు చుట్టుపక్కల కలయచూసి\nగుర్రాన్ని సమీపించి, మెల్లగా దానిని\nమచ్చిక చేసుకుని, జాగ్రత్తగా కట్టుతాడు\nవిప్పి. సద్దుకాకుండా చీకటిలో గుర్రాన్ని\nమరికొంత ముందుకు నడిపించి, ఒక్క\nఊపుతో గుర్రం మీదికి లంఘించి\nకూర్చుని ముందుకు అదిలించాడు.\nఒక గంటసేపట్లో అతడు సుమతీనదీ\nతీరాన్ని చేరుకుని, గుర్రాన్ని అక్కడే\nవదిలి. లోతు తక్కువగా వున్నచోట\nనదిని ఈదుకుంటూ మరొక గంటసేపట్లో\nఅవతలి గట్టున వున్న అమృతపురిని చేరు\nకున్నాడు. అమృతపురి చిన్న నగరం.\nశాంతిప్రియులైన ఆ నగర ప్రజలందరూ\nగాఢనిద్రలో వున్నారు. వసంతుడు తిన్నగా\nమంత్రి భవనం దగ్గరికి వెళ్ళి కాపలా\nభటులతో తక్షణమే మంత్రిని చూడా\nలన్నాడు. సమయానికి మంత్రి కూడా\nమేలుకొని వుండడంతో, ఆయన వసంతుడి\nకంఠస్వరంలోని ఆతృతను గమనించి,\nఅతణ్ణి లోపలకు పంపమని భటులను\nఆజ్ఞాపించాడు.\nవసంతుడు లోపలికి వెళ్ళి, వీర\nసింహుడి దురాక్రమణ పథకం గురించి\nమంత్రికి తెలియజేశాడు. మంత్రి వెంటనే\nతమ సేనాధిపతిని రప్పించి, ఇరువురూ\nకలిసి రాజభవనానికి బయలుదేరారు.\nఅనారోగ్యంతో వున్న సత్యసేనుడు\nమంత్రి చెప్పిన వార్త విని, “నా అల్లుడూ,\nకుమార్తె దూరమయ్యారు. ఇప్పుడు రాజ్యం\nకూడా శత్రువుల వశమయ్యేట్టున్నది!\"\nఅన్నాడు విచారంగా నిట్టూరుస్తూ.\n“నా శరీరంలో చివరి నెత్తుటి బొట్టు\nవున్నంతవరకూ మన రాజ్యాన్ని రక్షిస్తాను\nప్రభూ,'\" అన్నాడు సేనాధిపతి.\n\"నీ రాజభక్తి నేనెరిగినదే. కాని,\nసుమేధతో పోలిస్తే మన సైనికబలం మరీ\nస్వల్పం కదా ? మొదట మీరు నదీతీరం\nచేరుకుని, శత్రువులు రాగానే వారితో\nసంధి చేసుకోవడానికి ప్రయత్నించండి.\nమనం సుమేధకు కప్పం చెల్లించడానికి\nకూడా సిద్ధంగా వున్నట్టు చెప్పండి.\"\nఅన్నాడు రాజు.\nమంత్రి, సేనాధిపతీ కొంత సేపు మౌనం\nవహించారు. తరవాత మంత్రి,\n\"ప్రభూ. మీ ఆజ్ఞానుసారమే నడుచు\nకుంటాం. ప్రస్తుత పరిస్థితులలో అదే\nసరైన మార్గంగా నాకూ అనిపిస్తున్నది.\nకాని, మన ప్రతిపాదనను వాళ్ళు గౌరవించి\nఅంగీకరించకపోతే, యుద్ధం తప్పదు\nకదా !\" అన్నాడు.\nరాజు మరేమీ మాట్లాడకుండా మౌనం\nవహించాడు.\nపథకం ప్రకారం పౌర్ణమినాటి రాత్రి\nవీరసింహుడి సేనలు సుమతీనది తీరానికి\nచేరాయి. అమితోత్సాహంతో ఆయుధాలను\nపడవలలోకి ఎక్కించారు. దళపతులు\nకూడా మరికొన్ని పడవలలోకి ఎక్కారు.\nఆ తరవాత, కపాలకంఠుడు మిగతా\nసైనికులను, \"మీరందరూ ఒక్కసారిగా\nనదిలోకి దిగి ఈదుకుంటూ అవతలిగట్టు\nచేరుకోండి,\" అని ఆజ్ఞాపించాడు.\nపక్కనే వున్న వీరసింహుడు కపాల\nకంఠుడి కేసి గర్వంగా చూస్తూ తనూ\nఒక పడవపై బయలుదేరాడు.\nనదికి ఆవలిగట్టున అమృతపురి సేనలు\nగుమిగూడాయి. వీరసింహుడు రాగానే అత\nనితో మాట్లాడి సంధి కుదుర్చుకోవడానికి\nఅమృతపురి మంత్రి సిద్ధంగా వున్నాడు.\nఆ సమయంలో ఉవ్వెత్తుగా ఉప్పెన\nలేచినట్టు హఠాత్తుగా భయంకరమైన శబ్దం\nవినిపించింది. మరుక్షణమే, వీరసేనుడి\nసేనల హాహాకారాలు మిన్ను ముట్టాయి.\nనదికి ఎగువన దూరంగా ఎక్కడో కొండ\nలలో వర్షం కురిసి, హఠాత్తుగా వెల్లువ\nరావడంతో పడవలన్నీ తల్లకిందు\nలయ్యాయి. నదిలో ఈదుతున్న సైనికు\nలందరూ ప్రవాహంలో కొట్టుకుపోయారు.\nఎంతమంది వెల్లువకు బలయ్యారో,\nమరెంతమంది బతికి బయటపడ్డారో\nతెలియలేదు. వీరసింహుడు, కపాల\nకంఠుడు మాత్రం వెంట్రుకవా సి లో\nఅపాయం నుంచి బయటపడి, ప్రాణాలతో\nతప్పించుకున్నారు. కొన్ని నిముషాలలో\nఆ ప్రాంతమంతా మళ్ళీ ప్రశాంతంగా\nకనిపించింది.\nఆనందకరమైన ఈ హఠాత్ పరిణామం\nగురించి విన్న అమృతపురి రాజు సత్య\nసేనుడు, \"ఈ ఆపదనుంచి ఆ భగవం\nతుడే మనల్ని రక్షించాడు. అయినా,\nమునుముందు మనం ఎలాంటి దాడినైనా\nఎదుర్కోవడానికి సిద్ధంగా వుండాలి!'\nఅన్నాడు మంత్రితో. —(ఇంకావుంది)",
            "book_page_end": 24
        },
        {
            "title": "బానిసల సంకెళ్ళు",
            "book_page_start": 25,
            "pdf_page_start": 25,
            "pdf_page_end": 30,
            "author": "చందమామ బృందం",
            "genre": "బేతాళ కథ",
            "moral": "బానిసల సంకెళ్ళను ఇతరులు పగులగొట్టరు; వారే చైతన్యం తెచ్చుకుని పోరాడాలి.",
            "keywords": [
                "విక్రమార్కుడు",
                "బేతాళుడు",
                "శత్రుంజయుడు",
                "వీరదత్తుడు",
                "అవినీతి"
            ],
            "characters": [
                "విక్రమార్కుడు",
                "బేతాళుడు",
                "శత్రుంజయుడు",
                "శరశ్చంద్రుడు",
                "వీరదత్తుడు"
            ],
            "locations": [
                "భువనగిరి దేశం",
                "శ్మశానం",
                "రాజధాని"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపైనుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు, \"రాజా,\nభీతికొలిపే ఈ శ్మశానంలో ఇంత అర్ధ\nరాత్రివేళ, నువ్వు పడుతున్న శ్రమ\nచూస్తూంటే, నాకు ఆశ్చర్యంతోపాటు,\nఒక అనుమానం కూడా కలుగుతున్నది.\nఅదేమంటే — నువ్వు రాజ్యపాలనను\nఎవరికి అప్పగించి వచ్చావన్నది. బహుశా\nదాన్ని నువ్వు విశ్వాసపాత్రులనుకున్నవారి\nహస్తగతం చేసి వుంటావు. ఒక వేళ నువ్వు\nలేని సమయంలో వాళ్ళు నిరంకుశులూ,\nలంచగొండులూ అయితే, వాళ్ళను\nకఠినంగా శిక్షించగలవా ? ఇలాంటి\nసమస్య ఎదురైనప్పుడు, శత్రుంజయు\nడనే రాజు ఎలా ప్రవర్తించాడో, నీకు శ్రమ\nతెలియకుండా వుండేందుకు చెబుతాను,\nవిను,'' అంటూ ఇలా చెప్పసాగాడు:\nఒకానొకప్పుడు భువనగిరిదేశాన్ని\nశత్రుంజయుడనే రాజు పరిపాలిస్తూండే\nవాడు. ఆయనకు పదవీకాంక్షకంటే\nప్రజాక్షేమమే ఎక్కువ. అందుకని\nఆయన రాజ్యాన్ని వంద భాగాలుగా\nవిభజించి, ప్రతి భాగానికీ ఒక అధికారిని\nనియమించి, వారికే సర్వాధికారాలూ\nఅప్పజెప్పేశాడు.\nన్యాయం కోసం పేదా, గొప్పా కూడా\nరాత్రీ పగలూ భేదం లేకుండా శత్రుం\nజయుణ్ణి కలుసుకునే సదుపాయం\nవున్నది. చాలాకాలంగా న్యాయం జరిపించ\nమని రాజును కోరినవాళ్ళెవరూ లేక\nపోవడంతో, తన పాలనలో ప్రజలు ఎటు\nవంటికొరతా లేకుండా సుఖపడుతున్నారనే\nఆయన అనుకున్నాడు.\nఅలా కొన్నేళ్ళు జరిగాయి. ఒక రోజున\nశరశ్చంద్రుడనేవాడు, శత్రుంజయుణ్ణి\nదర్శించి, \"ప్రభూ ! తమరు రాజ్యాన్ని\nవంద భాగాలుగా విభజించి, వాటికి అధి\nకారుల్ని నియమించి, సర్వాధికారాలూ\nవాళ్ళకే యిచ్చేశారు. ప్రజలనుంచి\nపన్నులు వసూలుచేసి తమకు సక్రమంగా\nఅందిస్తే, పౌరులందరూ సుఖంగా\nవుంటున్నారని తమరు భావిస్తున్నారు. కానీ,\nతమరు నియమించిన అధికారులు కొందరు\nనిరంకుశులై అవినీతికి పాల్పడి ఎన్నో ఆక్ర\nమాలూ, అన్యాయాలూ చేస్తున్నారు. అదే\nమని ఎదురుతిరిగిన నావంటివాణ్ణి, నానా\nహింసలకూ గురిచేసి నిలువ నీడ లేకుండా\nచేస్తున్నారు.\" అని ఫిర్యాదు చేశాడు.\nశత్రుంజయు డాశ్చర్యపడి, '' నీకు\nజరిగిన అన్యాయమేమిటో చెప్పు\nనివారిస్తాను,\" అన్నాడు.\n\"నేనుండే భాగానికి వీరదత్తుడు\nఅధికారి. ఆయన లంచగొండి. తనకు\nడబ్బిచ్చిన అసమర్థులందరికీ మంచి\nఉద్యోగాలిస్తున్నాడు. తమకు తెలియని\nఎన్నో కొత్త పన్నులు విధించి వసూలు\nచేస్తూ, వాటితో విలాసంగా కాలం గడుపు\nతున్నాడు. పండుగలకు ప్రజలందరూ,\nఆయనకు విలువయిన కానుకలిచ్చుకోవా\nలని శాసించాడు.\" అని చెప్పా డు\nశరశ్చంద్రుడు.\n‘\"అదంతాసరే! అయినా, నీకు జరిగిన\nఅన్యాయమేమిటో చెప్పు,” అని అడిగాడు\nరాజు.\n\"ప్రభూ ! అవినీతిపరులను పట్టుకునే\nఉద్యోగాన్ని, వీరదత్తుడు నాకు యిచ్చాడు.\nఆ ప్రకారం నేనెందరో అవినీతిపరులను\nపట్టుకున్నాను. వీరదత్తుడు వారి పక్షానే\nపలికి, నన్ను మందలించి వారిని వదలి\nపెట్టేశాడు. అందువల్ల అవినీతిపరు\nలందరికీ, నేనంటే వేళాకోళంగా వున్నది.\nవాళ్ళు విశృంఖలంగా వ్యవహరిస్తూంటే\nచూడలేక, ప్రజలందరికీ వాళ్ళను గురించి\nచెప్పడం మొదలు పెట్టాను. దానితో\n-వీరదత్తుడు నన్ను ఉద్యోగంలోంచి తొలగిం\nచాడు.'' అన్నాడు శరశ్చంద్రుడు.\n\"నీ ఉద్యోగం నీకు మళ్ళీ ఇప్పిం\nచాలా?\" అని ప్రశ్నించాడు రాజు.\n\"వద్దు, ప్రభూ! నాకు వ్యాపారం\nచేయగల తెలివీ, పదిమందికి చదువు\nచెప్పగల పాండిత్యం వున్నాయి. వాటితో\nఈ రాజధానిలో సుఖంగా బతుకుదామని\nవచ్చాను. సక్రమంగా చేయలేనప్పుడు,\nఉద్యోగం నాకెందుకు ? తమరొకసారి\nస్వయంగా వెళ్ళి, వీరదత్తుడి పాలన ఎలా\nవున్నదో చూసి రావాలని నా కోరిక,”\nఅన్నాడు శరశ్చంద్రుడు.\nశత్రుంజయుడు అతణ్ణి పంపివేసి,\nమర్నాడే వీరదత్తుడుపాలిస్తున్న ప్రాంతానికి\nబయల్దేరి వెళ్ళాడు. వీరదత్తుడు ఆయనకు\nఘనంగా మర్యాదలు చేశాడు.\nరాజు వాడితో, \"నీ మర్యాదలతో నాకు\nపని లేదు. కొంతకాలం పాటు నేను\nఇక్కడే వుండి, ప్రజల కష్టసుఖాలను\nస్వయంగా విచారించాలనుకుంటున్నాను.\nఆ విధంగా. ప్రకటన చేయించు.\" అని\nచెప్పాడు.\nఅందుకు ఉద్యోగులు తలలు వంచి,\n\"ప్రభూ! తమరు వీరదత్తుడికి సర్వాధి\nకారాలూ యిచ్చారు. వాటితో ఆయన\nఏమైనా చేయగలడు. వీరదత్తుడి మాట\nవిననందుకు, శరశ్చంద్రుడనే ఉద్యోగి,\nఈ ప్రాంతాన్ని విడిచిపోవలసి వచ్చింది.\nమాకు అంత ధైర్యం, తెగింపూ లేవు.\"\nఅన్నారు.\nఅప్పుడు రాజు శత్రుంజయుడు, వీర\nదత్తుణ్ణి పిలిచి, తను విన్న ఆరోపణలన్నీ\nవాడికి చెప్పి, \"వీటికి నీ సమాధానం\nఏమిటి?'' అని ప్రశ్నించాడు.\n\"ప్రజలందరూ ఒక్కటై, నన్ను\nగురించి ఇలా అంటున్నప్పుడు, నేను\nమాత్రం కాదన గలనా, ప్రభూ? నాకు\nఒక్క సంవత్సరం గడు వివ్వండి. నన్ను\nనేను- సంస్కరించుకుని బాగవుతాను\"\nఅన్నాడు వీరదత్తుడు.\nఅలా చేయవద్దని ప్రజలందరూ వేడు\nకున్నప్పటికీ, వినకుండా రాజు వీరదత్తుడికి\nసంవత్సరం గడువిచ్చి వెళ్ళి పోయాడు.\nఈ సంవత్సరంలోనూ వీరదత్తుడు\nబాగుపడలేదు సరికదా, తనమీద ఫిర్యాదు\nచేసినవాళ్ళందరి మీదా దారుణంగా పగ\nతీర్చుకున్నాడు. దానితో అక్కడ కలకలం\nరేగి ప్రజలందరూ తిరగబడ్డారు. తమలో\nనుంచి కొందరు నాయకులనెన్నుకుని,\nశత్రుంజయుడికి రాయబారంగా, \"తమరు\nమాకు మంచి అధికారిని నియమించండి.\nఇప్పుడున్న వీరదత్తుణ్ణి కఠినంగా శిక్షిం\nచండి,\" అని కబురు పంపారు.\nరాజు శత్రుంజయుడు, వీరదత్తుడికి\nఏ కఠినశిక్షా విధించకుండా, పదవి నుంచి\nమాత్రం తొలగించి, శరశ్చంద్రుణ్ణి ఆ\nప్రాంతాలకు అధికారిగా నియమించాడు.\nబేతాళుడు ఈ కథ చెప్పి. \"రాజా,\nశత్రుంజయుడి ప్రవర్తన అసమంజసంగా,\nఅసందర్భంగా లేదా? ఒక్క శరశ్చంద్రు\nడనేవాడు ఫిర్యాదు చేయగానే ఆయన.\nతాను నియమించిన అధికారి పాలన ఎలా\nవున్నదో తెలుసుకునేందుకు వెళ్ళాడు.\nకాని, ఎందరో ప్రజలు వీరదత్తుడి ఆగడాల\nగురించి మొరబెట్టుకున్నా వాడికి మరొక\nసంవత్సరం గడు విచ్చాడు. వాడు తన\nశత్రువుల పై పగ తీర్చుకుంటాడని రాజుకు\nతెలియదా? చివరకు వీరదత్తుణ్ణి పదవి\nనుంచి మాత్రం తొలగించి వూరుకున్నాడు.\nవాణ్ణి కఠినంగా ఎందుకు శిక్షించలేదు?\nఈ సందేహానికి సమాధానం తెలిసి కూడా\nచెప్పకపోయావో, నీ తల పగిలిపోతుంది.\"\nఅన్నాడు.\nదానికి విక్రమార్కుడు, \"శత్రుం\nజయుడి ప్రవర్తనలో అసమంజసం,\nఅసందర్భం అంటూ ఏమీ లేదు.\nశరశ్చంద్రుడు తన కోసం కాక ప్రజల\nకోసం బాధ పడి రాజుకు ఫిర్యాదు\nచేశాడు. అందుకే రాజు వెంటనే బయలు\nదేరి వెళ్ళాడు. ప్రజలు ఎవరికివారు తమ\nకష్టాల గురించి మాత్రమే రాజుకు చెప్పు\nకున్నారు. ఎంతోకాలంగా వీరదత్తుడు\nతమను కష్టాలపాలు చేస్తున్నా, రాజు\nఅడిగేవరకూ ప్రజలు వాటిని గురించి\nఆయనకు ఫిర్యాదు చేయలేదు. అంతే\nకాక తను కోసం పాటుబడ్డ శరశ్చంద్రుడికి\nకూడా వాళ్ళెలాంటి సాయం చెయ్యలేదు.\nఅంటే, వాళ్ళందరూ పిరికివాళ్ళూ,\nఅవకాశవాదులూ అన్న మాట. అందుకే\nవాళ్ళలో చైతన్యం కలిగించాలని, రాజు\nవీరదత్తుడికి మరొక సంవత్సరం గడు\nవిచ్చాడు. ఆ తర్వాత అంతా అనుకున్నట్టే\nజరిగింది. బానిసల సంకెళ్ళను ఎవరో\nవచ్చి పగులగొట్టరు! వాళ్ళకు వాళ్ళే\nపగులగొట్టుకోవాలి. ఈ సంగతి క్రమంగా\nప్రజలు గుర్తించారు. ప్రజల సహనం,\nపిరికితనం వీరదత్తుణ్ణి దుర్మార్గుడుగా\nచేసింది. అలాంటి వాణ్ణి పదవీచ్యుతుణ్ణి\nచేయడమే కఠినంగా శిక్షించడం. ఎందు\nకంటే వాడిప్పుడు ప్రజాద్వేషానికి గురై\nవున్న కోరలు పీకిన పాము,” అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)\n[ఆధారం : \"వసుంధర ” రచన]",
            "book_page_end": 30
        },
        {
            "title": "చిలుకపలుకు",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "నీతి కథ",
            "moral": "ఇతరులకు హాని కోరిన మాటలు ఇతరుల నుంచి వినడం బాధ కలిగిస్తుంది.",
            "keywords": [
                "రామచిలుక",
                "ముసలిది",
                "మనవరాలు",
                "పాపిష్టి మాటలు",
                "శాస్తుల్లుగారు"
            ],
            "characters": [
                "ముసలావిడ",
                "మనవరాలు",
                "పొరుగింటి ముసలామె",
                "శాస్తుల్లుగారు",
                "రామచిలుక"
            ],
            "locations": [
                "ఊరు",
                "ఇల్లు"
            ],
            "content": "ఒక ఊళ్ళో కొంచెం ఆస్తిపరురాలైన\nముసలావిడ ఉండేది. ఆవిడకు ఒక\nమనవరాలు తప్ప మరెవరూ లేరు.\nముసలిది ఆ మనవరాలిని ఎంతో కట్టు\nదిట్టంలో ఉంచి భయభక్తులతో పెంచేది.\nఆ పిల్ల బయటికి వెళ్ళి తన యీడు\nపిల్లలతో ఆడుకోరాదు. ఆ పిల్లలు ఈ పిల్ల\nకోసం రాగూడదు !\nమనవరాలికి ఇల్లు బందిఖానా లాగుం\nడేది. ఇంట్లో అవ్వా, ఒక రామచిలుకా\nతప్పిస్తే ఇంకేమీ లేదు. ఇతర పిల్లలు\nస్వేచ్ఛగా తిరుగుతూ, ఆడుతూ, పాడుతూ,\nకేరింతలు కొడుతుంటే మనవరాలికి\nముసలిదానిపైన మండిపోయేది. కాని\nముసలిదంటే చెడ్డ భయం కావటం చేత\nఆవిడ ఎదట కుక్కిన పేనులాగా\nఅమాయకంగా ఉండేది: ముసలిది\nలేనప్పుడు మాత్రంకసికొద్దీ, “ఈముసలిది\nపోయినా బాగుండును !\" అని పైకే\nఅనుకునేది.\nవినగా వినగా రామచిలుక కు ఈ\nమాటలు నోటపట్టాయి. అది ఒకనాడు\nముసలిది వింటూండగా, “ఈ ముసలిది\nపోయినా బాగుండును!\" అనేసింది.\nముసలమ్మ ఈ మాటలకు నిర్ఘాంత\nపోయింది. అస్తమానం ఇంట్లోనే ఉండే\nరామచిలక్కి ఇలాటి పాపిష్టి మాటలు\nఎలా వస్తాయి ? ఆవిడకు తన మనవరాలి\nపైన అనుమానం తగల్లేదు. ఎంచేతంటే,\nనోట్లో నాలుక లేనట్టు కనిపించే ఆ పిల్ల\nనిష్కారణంగా అటువంటి మాటలు\nఎందు కంటుంది ?\nఒకనాడు ముసలావిడతో తమ ఇంటి\nవిషయం ఏదో చెప్పుకోవటానికి పొరుగింటి\nముసలామె వచ్చింది. ఇద్దరూ మాట్లాడు\nకునే సమయంలో రామచిలుక ఠపీమని,\n\"ఈ ముసలిది పోయినా బాగుండును!''\nఅన్నది. ఈ మాటలు వింటూనే పొరుగింటి\nముసలమ్మ వెలవెలపోయి, మాట్లాడే మాట\nకూడా పూర్తి చెయ్యకుండా, గిరుక్కున\nతిరిగి వెళ్ళిపోయింది. ముసలిదానికి తల\nతీసేసినట్టయింది.\nఎలాగైనా ఆ చిలుక చేత ఇటువంటి\nమాటలు మాట్లాడకుండా చేయించాలని\nముసలిదానికి అనిపించింది. పొరుగునే\nఒక శాస్తుల్లుగారున్నాడు. వారింట కూడా\nఒక రామచిలుక ఉన్నది. అందుచేత\nచిలుకల సంగతి ఆయనకు బాగా తెలుసు.\nముసలిది శాస్తుల్లుగారింటికి వెళ్ళి,\n\"అయ్యా, మా చిలక పాపిష్టి మాటలు\nనేర్చింది. ఎవరైనా ఇంటికిరా భయంగా\nఉంటున్నది. దానికి కాస్త మంచిమాటలు\nఅలవడే దారి చెబుదురూ,'' అన్నది.\nశాస్తుల్లుగారు, ''అదేమంత కష్టమైన\nపనికాదే. మా చిలుక చాలా మంచి\nమాటలు మాట్లాడుతుంది. దాని నోట\nఎన్నడూ ఒక్క చెడ్డమాట రాదు. కావలిస్తే\nమా చిలుకను మీ చిలుక పంజరంలో నే\nనాలుగు రోజులపాటు ఉంచుకోండి. దాని\nనుంచి మీ చిలుక కూడా నాలుగు మంచి\nముక్కలు నేర్చుకుంటుంది.'\" అన్నాడు\nముసలిదానితో.\n\"బాబ్బాబు, ఆపాటి సహాయం\nచేతురూ!\" అన్నది ముసలావిడ ఆశగా.\n\"దానికేం భాగ్యమమ్మా!'' అంటూ\nశాస్తుల్లుగారు తమ చిలుకను ఆవిడ\nకిచ్చాడు. ఆవిడ దాన్ని తెచ్చి తమ చిలుక\nవుండే పంజరంలో పెట్టింది. ఈ పని\nచేశాక ఆవిడకు పెద్ద బరువు దించేసినట్టు\nఅనిపించింది.\nకాని అంతలోనే ఇంటి చిలుక కొత్తగా\nవచ్చిన చిలుకను చూసి కళ్ళార్పుతూ,\n\"ఈ ముసలిది పోయినా బాగుండును!''\nఅన్నది. వెంటనే శాస్తుల్లుగారి చిలుక.\n''తథాస్తు!'' అన్నది. ముసలావిడకు\nఒళ్ళు మండిపోయింది. ఆవిడ పంజరం\nతెరిచి రెండు చిలుకలనూ వొదిలిపెట్టేస్తూ,\n\"పోయి చావండి!\" అని తిట్టింది.",
            "book_page_end": 32
        },
        {
            "title": "నలందా విశ్వవిద్యాలయం",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "విజ్ఞాన వ్యాసం",
            "moral": "",
            "keywords": [
                "నలందా",
                "తక్షశిల",
                "హుయాన్ త్సాంగ్",
                "అశోక చక్రవర్తి",
                "గ్రంథాలయం"
            ],
            "characters": [
                "గౌతమబుద్ధుడు",
                "మహావీరుడు",
                "అశోకచక్రవర్తి",
                "హుయాన్ త్సాంగ్",
                "నరసింహగుప్త బాలాదిత్యుడు",
                "శిలాభద్రుడు"
            ],
            "locations": [
                "బీహార్",
                "పాట్నా",
                "బర్గావో",
                "నలందా విశ్వవిద్యాలయం"
            ],
            "content": "పురాతనమైన తక్షశిల, నలందా విశ్వ\nవిద్యాలయాలు మన దేశానికి ప్రపంచ\nఖ్యాతిని కలిగించాయి. ఈనాటి బీహార్\nరాష్ట్రంలో పాట్నాకు దక్షిణంగా తొంభై\nకి.మీ. దూరంలో బర్గావో గ్రామ సమీ\nపంలో ప్రాచీన నలందా విశ్వవిద్యాలయ\nశిథిలాలు ఉన్నాయి.\nగౌతమబుద్ధుడు ఇక్కడ కొంతకాలం\nతన అహింసా సిద్ధాంతాలను బోధించడం\nవల్ల ఈ స్థలాన్ని ఎంతో పవిత్రంగా\nభావిస్తారు. మహావీరుడు కూడా ఈ\nగ్రామ ప్రాంతంలో కొంతకాలం నివసిం\nచాడు. అశోకచక్రవర్తి స్మారక స్థూపాలు\nనిర్మించాడు.\nసుప్రసిద్ధ చీనా యాత్రికుడు\nహుయాన్ త్సాంగ్, ఈ విశ్వవిద్యాల\nయాన్ని కీ. పూ. 7 వ శతాబ్దారంభంలో\nసందర్శించి, అక్కడి విద్యార్థుల జ్ఞానా\nసక్తిని, క్రమశిక్షణను ఎంతగానో మెచ్చు\nకున్నాడు. ఈ విశ్వవిద్యాల యాని కి\nసంబంధించిన వివరాలను ఆయన తన\nగ్రంథంలో పొందుపరిచాడు.\nదాదాపు పదివేలమంది విద్యార్థులు\nవిద్యాభ్యాసం సాగించిన ఈ గొప్ప విశ్వ\nవిద్యాలయాన్ని ఎవరు, ఎప్పుడు నెల\nకొల్పారో ఇతమిత్థంగా తెలియదు గాని,\nఇది ఐదవ శతాబ్దంలో నెలకొల్పబడి\nవుండవచ్చని భావిస్తున్నారు. 5 వ\nశతాబ్దంలో ఈ ప్రాంతాన్ని పరిపాలించిన\nనరసింహగుప్త బాలాదిత్యుడనే గుప్త\nచక్రవర్తి. నలందలో పెద్ద ఆలయం\nనిర్మించి, అందులో 80 అడుగుల ఎత్త\nయిన బ్రహ్మాండమైన బుద్ధ విగ్రహాన్ని\nప్రతిష్ఠించినట్టు హు యాన్ త్సాంగ్\nతెలియ జేశాడు. ఆయన నలందను\nసందర్శించినప్పుడు శిలాభద్రుడనే\nపండితుడు విశ్వవిద్యాలయ కులపతిగా\nవ్యవహరించేవాడు.\nటిబెట్, చైనా, ఇండొనేషియా\nద్వీపాలు ముఖ్యంగా జావా మొదలైన\nదూరప్రాంతాలనుంచికూడావిద్యార్థులు,\nనలందా విశ్వవిద్యాల యం లో విద్య\nనభ్యసించడానికి వచ్చేవారు.\nవిశ్వవిద్యాలయంలో ప్రధానభాగం-\nమూడు భవనాలలో విస్తరించిన గ్రంథా\nలయం. వాటిలో ఒక భవనం తొమ్మిది\nఅంతస్థులు కలిగి వుండేదట. ఆ కాలంలో\nప్రపంచంలో కెల్లా అత్యధిక గ్రంథాలు\nఇక్కడే వుండేవని చెప్పుకుంటారు.\nఇంత గొప్ప విశ్వవిద్యాలయం ఎలా\nనాశనమయి పోయిందో అంతుబట్టడం\nలేదు. ఏదో అగ్నిప్రమాదానికి లోనై\nవుంటుందని ఊహిస్తున్నారు.\nనలంద ఇవాళ శిథిలాల రూపంలో\nతన గతాన్ని మౌనంగా గుర్తు చేస్తున్నది.\nరాజ్గర్ కొండలనానుకునివున్న ఈ శిథి\nలాల మధ్య పెద్ద స్థూపం గంభీరంగా\nవెలుగొందుతున్నది.",
            "book_page_end": 35
        },
        {
            "title": "మూడు పరీక్షలు",
            "book_page_start": 37,
            "pdf_page_start": 37,
            "pdf_page_end": 51,
            "author": "లక్ష్మిగాయత్రి",
            "genre": "ధారావాహిక",
            "moral": "ధర్మబద్ధుడూ, మేధావీ, వీరుడూ అయిన వ్యక్తికి విజయం దక్కుతుంది. రాజధర్మం ప్రజలను దుష్టశక్తుల నుండి కాపాడడం.",
            "keywords": [
                "కృష్ణవర్మ",
                "జ్యోత్స్న",
                "మంత్రఖడ్గం",
                "హైహయవర్మ",
                "నిధులు",
                "రాక్షసుడు",
                "పరీక్షలు"
            ],
            "characters": [
                "కృష్ణవర్మ",
                "జ్యోత్స్న",
                "హైహయవర్మ",
                "చంద్రకాంతుడు",
                "రాక్షసుడు"
            ],
            "locations": [
                "కౌముదీ దేశం",
                "తూర్పు అడవులు",
                "సరస్సు",
                "రాజప్రాసాదం"
            ],
            "content": "[గత సంచిక తరువాయి]\nఆ రాత్రల్లా ప్రయాణించిన కృష్ణవర్మ,\nమర్నాటి మిట్టమధ్యాహ్నానికి, కౌముదీ\nదేశపు తూర్పు అడవులను చేరుకున్నాడు.\nఅడవిలో ఒకచోట అతడికి బాగా\nఎత్తుగా పెరిగిన గంధపుచెట్టూ, దానికింద\nజంటసర్పాలు మెలివేసుకుని వున్నట్టుగా\nవున్న, ఒక రాతిబొమ్మా కనిపించాయి.\nకృష్ణవర్మ కొద్దిసేపు ఆ పరిసరాలను\nనిశితంగా పరిశీలించి, గుర్రాన్ని సమీపం\nలోనే నిలబెట్టి, ఒరలో నుంచి కత్తి దూసి,\nరాతిబొమ్మను సమీపించబోయాడు.\nఇంతలో హఠాత్తుగా వెనుక నుంచి,\n\"ఆగండి!\" అన్న హెచ్చరిక వినిపించింది.\nకృష్ణవర్మ వెనుదిరిగి చూశాడు.\nదాపులనున్న ఒక పొద చాటునుంచి,\nనూగుమీసాలతో వున్న యువకుడొకడు,\nకృష్ణ వర్మను సమీపించి నమస్కరించాడు.\nకృష్ణవర్మ ఆశ్చర్యపోతూ, “ఎవరు\nనువ్వు?\" అని ప్రశ్నించాడు.\nఆ యువకుడు తల వంచుకు ని,\n\"మీరిక్కడికి రావడానికి కారణమైన\nవ్యక్తిని!'' అని సమాధానమిచ్చాడు.\nఆ సమాధానమూ, అతడి స్వరంలోని\nకోమలత్వమూ గమనించిన కృష్ణవర్మ,\n\"రాకుమారీ!\" అన్నాడు.\nఅవునన్నట్టు తల ఊపిన జ్యోత్స్న\nమృదువుగా, \"కృష్ణ పర్మా! పెట్టె మీది\nబొమ్మల ఆధారంతో, ఈ ప్రదేశానికి\nరావడంతోనే, మీరు మూడవ పరీక్షలో\nకూడా నెగ్గారు. ఇక పదండి.\" అన్నది.\nకృష్ణవర్మ గంభీరంగా, \"జ్యోత్స్నా!\nఆ పెట్టెమీది బొమ్మలకూ, ఈ ప్రదేశానికీ\nవెనక ఏదో నిగూఢ రహస్యం వున్నదని,\nనా అభిప్రాయం! ఏమంటావు?\" అని\nప్రశ్నించాడు.\nఆ ప్రశ్నకు ఏమని జవాబివ్వాలా అని,\nజ్యోత్స్న సందేహిస్తున్నంతలో కృష్ణవర్మ\nమృదువుగా, \"జ్యోత్స్నా. మీ సందేహం\nనా కర్థమైంది. మీరనుకున్న పని ప్రమా\nదాలతో కూడినదే కావచ్చు. రాజ్యాన్ని\nపాలించే రాజుకు పిరికితనం నేర్పి\nవెనక్కు మరల్చాలనే ప్రయత్నం.\nఏమంత మంచి పని ?\" అన్నాడు.\nఆమె తన నడుముకు బిగించుకుని\nవున్న వస్త్రం చాటునుంచి ఒక తాళ\nపత్రాన్ని తీస్తూ, ''మీరు నా మాటలకు\nవెనుదిరగరని ఊహించే, దీన్ని తీసుకు\nవచ్చాను. ఇది తరతరాలుగా, మా వంశంలో\nవుంటూ వస్తున్న ఒక గ్రంథంలోనిది.\nముందు నేను కొన్ని విషయాలు చెబు\nతాను, వినండి,\"అంటూ ఇలాచెప్పసాగింది:\n\"కొన్ని వందల సంవత్సరాల క్రితం,\nఈ ప్రాంతాలను పాలించిన మా\nపూర్వీకుడైన హైహయవర్మ మహా\nశూరుడూ, రాజనీతివేత్తే గాక, మంత్ర\nశాస్త్రంలో కూడా అమిత ప్రజ్ఞాశాలి. ఆయన\nఇక్కడికి దక్షిణాన వున్న ప్రభువులను\nఅనేకమందిని ఓడించి, తనకు సామం\nతులుగా చేసుకుని అపూర్వమైన అనేక\nనిధులను కప్పంగా తీసుకున్నాడు.\nఅయితే, దురదృష్టవశాత్తూ అతడి ఏకైక\nపుత్రుడైన అజేయవర్మ పరమమూర్ఖుడూ,\nతెలివిహీనుడూనూ. అందువల్ల తాను\nసంపాయించిన ధనలక్ష్మి, రాజ్యలక్ష్మి తన\nకొడుకు కాలంలో చేజారిపోతాయని భయ\nపడ్డ హైహయవర్మ, నిధులన్నిటితోబాటు,\nతన మంత్రఖడ్గాన్ని కూడా ఒకచోట దాచి\nపెట్టి, వాటికి తనకు మంత్రవిద్య నేర్పిన\nగురువు సహాయంతో మంత్రబద్ధమైన\nకాపలా పెట్టాడు.\nఅయితే, ఆ కాపలా ఏమిటో, ఆ నిధు\nలను తీసుకునే విధానమేమిటో మాత్రం\nఎవ్వరికీ తెలియజేయలేదు. ఆయన తన\nచరిత్రను మాత్రం రాసి, \"ఆ నిధులు\nకౌముదీ దేశానికి తూర్పు దిక్కున\nవున్నాయి. జంట సర్పాల రాతివిగ్రహం,\nవాటి ఉనికికి గుర్తు. ఆ నిధులనూ,\nనా ఖడ్గాన్నీ వెదికి తీసుకోవడానికి గానీ,\nనేను సృష్టించిన చిక్కులు విప్పడానికి\nగానీ మంత్రశాస్త్ర ప్రావీణ్యత అవసరం\nలేదు. కేవలం మేధస్సు చాలు ! వీరుడూ,\nమేధావీ, ధర్మబద్ధుడూ అయిన ఏ వ్యక్తి\nకైనా అవి లభిస్తాయి, అని, ఇదిగో ఈ\nతాళపత్రం మీద రాసి, దీన్ని రాజు తప్ప\nమరెవరూ చదవని, మా వంశచరిత్రలో\nభద్రపరిచాడు,'' అంటూ ఆ తాళపత్రాన్ని\nకృష్ణవర్మకు అందించబోయింది.\nకృష్ణవర్మ తాళపత్రాన్ని తీసుకోకుండా,\n\"తర్వాతఏంజరిగిందోచెప్పండి,\" అన్నాడు.\nజ్యోత్స్న అతడివైపు మెచ్చుకోలుగా\nచూసి, తిరిగి ఇలా చెప్పసాగింది:\n“మా పూర్వీకుడు హైహయవర్మ భయ\nపడినట్టే, అజేయవర్మా తర్వాత అతడి\nసంతానం పరిపాలిస్తున్న కాలంలో,\nసామంతరాజ్యాలన్నీ తిరుగుబాటు చేసి,\nతిరిగి స్వతంత్ర రాజ్యాలయాయి. ఆ\nరాజుల్లో కొందరు కౌముదీదేశంలోని చాలా\nభాగాలను కూడా ఆక్రమించుకున్నారు.\nఅయితే, హైహయవర్మ, తాను దాచిన\nనిధులను గురించి అత్యంతరహస్యంగా\nవుంచడంతో, వాటిజాడ ఆ రాజుల్లో ఎవరికీ\nతెలియలేదు. మా వంశస్థులే ఇద్దరు,\nముగ్గురు ప్రయత్నించారు కాని, సాధించ\nలేకపోయారు. వాళ్ళు ఈ సర్పప్రతిమను\nకదిలించి అడుగున సొరంగం గాని,\nభూగృహం గాని వున్నదేమోనని చూడ\nప్రయత్నించారట. కాని, ఈ ప్రతిమను\nఅంగుళం కూడా కదిలించలేకపోయారు.\nనా తండ్రికి పురుష సంతతి లేని\nకారణంగా, మా వంశచరిత్ర చదివే\nఅవకాశం నాకు లభించింది. అందులో\nఇదంతా చదివి ఇక్కడికి వచ్చి వెతకగా,\nఈ సర్పప్రతిమ కనిపించింది. కాని,\nదీనిని మాత్రమే ఆధారం చేసుకుని నిధుల్ని\nసాధించే మార్గం నాకు తెలియలేదు.\nమీ శక్తిసామర్థ్యాలూ, ఆలోచనా\nపటిమల గురించి వింటున్నప్పటినుంచీ,\nనాకు మీరీకార్యాన్ని సాధించగలరన్న\nనమ్మకం కలిగింది. నిధుల కంటే\nముఖ్యంగా, ఆ మంత్ర ఖడ్గం ఏదో మీకు\nలభిస్తే, బావుంటుందనిపించింది. అందుకే,\nనా వివాహం ఒక రాజకీయ సమస్యగా\nమారినప్పుడు, ఈ సమస్యను మూడవ\nపరీక్షగా మార్చి. పెట్టెమీద ఇమిడ్చాను.\nమీరు ఒంటరిగా గుర్రం ఎక్కి బయలు\nదేరారని నా వేగులు చెప్పగానే, మీకు\nరహస్యం అవగతమైందని గ్రహించాను.\nమీరు ఎటువంటి ఆపదలలో చిక్కు\nకుంటారో అని మిమ్మల్ని వెన్నంటి\nవచ్చాను. మంత్రబద్ధమైన ఈ సమస్యలో\nముందు, ముందు ఎటువంటి ప్రమాదా\nలుంటాయో ! మిమ్మల్ని ఇందుకు పురి\nగొల్పడం దుస్సాహసమవుతుందేమోనన్న\nభయం, ఈ చివరి క్షణంలో నన్ను\nపీడిస్తున్నది,\" అని ముగించింది.\nజ్యోత్స్న మాటలకు కృష్ణవర్మ నవ్వి,\n\"నిధులను మంత్రాల సహాయంతో దాచి\nనప్పటికీ, వాటి గురించి వెదికే వ్యక్తికి\nమంత్రశాస్త్ర ప్రావీణ్యత అవసరంలేదని\nహైహయవర్మ చెప్పిన విషయం, మీరు\nమరిచిపోతున్నారు. అంటే - సమస్య\nమంత్రబద్ధమైనదైనా, ఇందులో హానికి\nఎక్కువ అవకాశంలేదు. మన తెలివినిబట్టి\nవిజయమో, అపజయమో కలుగుతుంది.\nఅంతే! ప్రయత్నించి చూద్దాం, రండి,\"\nఅంటూ జంట సర్పాల ప్రతిమ దగ్గిరకు\nవెళ్ళి, దాన్ని అంగుళం కూడా వదల\nకుండా నిశితంగా పరీక్షించసాగాడు;\nఅలా కొంతసేపు గడిచాక కృష్ణ వర్మ\nహఠాత్తుగా, \"జ్యోత్స్నా! ఇటు చూడండి,\"\nఅని జంట సర్పాల ప్రతిమకు పైభాగాన,\nరెండు పడగలకూ మధ్యన చూపించాడు.\nఆ ప్రదేశంలో ఒక రెండంగుళాల\nమేరకు వృత్తాకారంలో, కాస్త ఉబ్బెత్తుగా\nవున్నది.\n\"అవును, ఇదేదో విశేషంలాగే వున్నది,\"\nఅంటూ జ్యోత్స్న ఆశ్చర్యపోయింది.\n\"బహుశా ఇదే కీలకస్థానం కావచ్చు.\nచూద్దాం!'' అని కృష్ణవర్మ. జ్యోత్స్నను\nదూరంగా వెళ్ళమనిచెప్పి, విల్లూ బాణమూ\nతీసుకుని, సరిగ్గా ఆ వృత్తాకారపు మధ్య\nభాగానికి గురి చూసి బాణాన్ని వదిలాడు.\nబాణం ఆ వృత్తాన్ని మధ్యలో తాకింది.\nఆ మరుక్షణం, అక్కడ కళ్ళు మీరు\nమిట్లు కొలిపేంత మెరుపు మెరిసి, పెద్ద\nధ్వని అయింది. మరుక్షణమే జంట\nసర్పాల ప్రతిమ మాయమై భూమి దిగు\nవున మెట్లు కనిపించాయి.\nతమ మొదటి ప్రయత్నం నెరవేరి\nనందుకు ఆనందిస్తూ, ముందు కృష్ణవర్మ,\nఅతడి వెనుకగా జ్యోత్స్నా నెమ్మదిగా\nమెట్లు దిగసాగారు. కొన్ని మెట్లు దిగిన\nతర్వాత, వాళ్ళకు ఒక సన్నని దారి\nకనిపించింది. ఆదారి వెంట నడిచి,\nచివరకు వాళ్ళిద్దరూ ఒక విశాలమైన\nమైదానాన్ని చేరుకున్నారు.\nఆ మైదానంమధ్యలో ఒక సరస్సున్నది.\nఅందులో ఎక్కడచూసినా బంగారు\nరంగులో మెరిసిపోతున్న పద్మాలున్నవి.\nవాటిమధ్య ఒకేఒక తెల్లని పద్మం వున్నది.\nసరస్సుకు కుడివైపున ఒక పెద్ద చెట్టున్నది.\nఆ చెట్టు చుట్టూ రాతితిన్నే, దానిమీద\nమూతలు పెట్టబడిన రెండు బంగారు\nపాత్రలూ వున్నవి.\nఇవన్నీ చూసి జ్యోత్స్న, \"మళ్ళీ\nఇక్కడా ఏదో నిగూఢ రహస్యం\nవున్నట్టున్నది!\" అన్నది.\n\"అవును! అపూర్వమైనవెప్పుడూ సులభ\nసాధ్యాలు కావు.\" అని ఒక క్షణం ఆగి,\n\"బహుశా, బంగారు పద్మాలు రత్నరాసు\nలయి వుంటవి. ఆ ఒక్క తెల్లని పద్మం\nమంత్ర మహిమగల ఖడ్గమై వుంటుంది.\nవాటిని చేరుకునే మార్గం, హైహయవర్మ,\nఈ బంగారు పాత్రల్లో ఇమిడ్చి\nవుంటాడు,'' అంటూ చెట్టుదగ్గిరకు వెళ్ళి,\nరెండు పాత్రలమీదిమూతలూ తీసిచూశాడు.\nఒక పాత్రలో సువాసనలు వెదజల్లే\nతినుబండారాలున్నవి. రెండవదానిలోకొద్ది\nపాటి బియ్యం మాత్రం వున్నది.\nకృష్ణవర్మ వాటిని చూసి, కొంతసేపు\nఏదో ఆలోచించి, చెట్టు వెనుకభాగానికి\nవెళ్ళి చూశాడు. అక్కడ ఒక పొయ్యీ,\nఅందులో రెండు క ట్టెలూ, పక్కనే రెండు\nపాత్రలూ వున్నవి.\nకృష్ణవర్మ వాటిని చూసి జ్యోత్స్న వైపు\nతిరిగి, ''ఇది నిధి కోసం వచ్చేవారి\nఆలోచనాపటిమకు పరీక్ష! ఎవరూ\nముక్కూ మొహం తెలియనిచోట, వండి\nసిద్ధంగా వున్న ఆహారాన్ని ముట్టుకోరాదు,\"\nఅంటూ బియ్యం వున్న పాత్రను చేతిలోకి\nతీసుకుని సరస్సుకేసి బయలుదేరాడు.\nఅతడి అభిప్రాయం గ్రహించిన\nజ్యోత్స్న, ''ఆ పాత్రలోని బియ్యం నేను\nకడిగి తెస్తాను. ఇవ్వండి!\" అని అతడి\nచేతిలోని పాత్రను తీసుకోబోయింది.\nకృష్ణవర్మ, ఆమెను వారిస్తూ, “వద్దు.\nసరస్సులో కూడా ఏదైనా మాయ వుండ\nవచ్చు. నేనే వెళ్తాను. మీరిక్కడే\nవుండండి,\" అని చెప్పి, మరొక ఖాళీ\nపాత్రను కూడా తీసుకుని, సరస్సుదగ్గిరకు\nవెళ్ళి, సరస్సులోని నీటిని రెండవ పాత్రతో\nతీసి, బియ్యంలో పోసి కడిగాడు.\nఅతడు ఊహించినట్టే, సరస్సులోని\nనీరు బియ్యాన్ని తాకగానే, పాత్ర ఒక్క\nసారిగా వేడెక్కి, నీరు మరుగుతూ ఆవిర్లు\nరాసాగాయి. ఆ వేడిని కొద్దిసేపు ఎలాగో\nభరించిన కృష్ణవర్మ, ఇక భరించలేక.\nపాత్రను సరస్సులోకి జారవిడిచాడు.\nపాత్ర సరస్సులో పడ్డ మరుక్షణం\nసరస్సు మాయమై, అక్కడ నవరత్నాల\nరాసులు కనిపించాయి. జ్యోత్స్న, కృష్ణ\nవర్మ ఆశ్చర్యానందాలతో, ఆ నిధులను\nచూడసాగారు. అయితే, అంతలోనే వారికి\nహఠాత్తుగా నిధులు తప్ప మంత్రఖడ్గం\nకనిపించలేదన్న విషయం జ్ఞప్తికి వచ్చింది.\nవాళ్ళు నిధులను చూసిన ఆనందం\nమరిచి, ఖడ్గం కోసం వెదకసాగారు.\nవాళ్లు ఎక్కువ సేపు శ్రమపడకుండానే,\nనవరత్నపు రాసులమధ్య నిర్మలంగా\nమెరుస్తున్న తెల్లని పద్మం కనిపించింది.\n\"మీరు చేసిన ప్రయత్నానికి, స్వర్ణ\nపద్మాలు మాత్రం, నవరత్నాలుగా మారా\nయన్న మాట! మరి ఈ తెల్లపద్మం\nఖడ్గంగా మారాలంటే ఏం చేయాలో?\"\nఅన్నది జ్యోత్స్న.\nకృష్ణవర్మ ఆమెకేమీ జవాబివ్వకుండా,\nవంగి తెల్ల పద్మాన్ని మొదలు పట్టుకుని\nబలంగా లాగాడు. మరుక్షణం పద్మం\nమాయమై, ఆ స్థానంలో ఒక రాక్షసుడు\nప్రత్యక్షమయ్యాడు.\nఖడ్గానికి బదులు రాక్షసుడు కనిపించి\nనందుకు జ్యోత్స్నా, కృష్ణవర్మలిద్దరూ\nనిర్ఘాంతపోయి చూస్తూండగా, రాక్షసుడు\nనవ్వి, “నిధులను సాధించిన రాజ\nకుమారుడు, వాటిని తీసుకుని వెళ్ళిపోక,\nనన్నెందుకు పిలిచినట్టు?'' ఆన్నాడు.\nఅతడి ప్రశ్న వినగానే కృష్ణ వర్మ\nగంభీరంగా, \"నిజమే! కేవలం ధనాశ\nగల రాజకుమారుడంటే రాక్షసులకు\nకూడా చులకనే. కాని, నేను అటువంటి\nవాణ్ణి కాదు. నేను ముఖ్యంగా వచ్చింది\nఅపూర్వమైన ఖడ్గాన్ని సాధించడానికేగాని,\nనిధులకోసంకాదు.\" అన్నాడు.\nరాక్షసుడు ఆ మాటలకు వికటంగా\nనవ్వి. \"ఆహాఁ. గొప్ప పౌరుష ప్రదర్శన !\nకాని, ఆ ఖడ్గం రాజధర్మం తెలిసిన\nఉత్తముడికి తప్ప, ఇతరులకు లభించదు.\nఅయినా కేవలం యుద్ధాలకు పనికివచ్చే\nకత్తికోసం ఇంత పాకులాట దేని కి?\nధనంతో సాధించ లేనిది లేదు. హాయిగా\nనిధులను తీసుకునివెళ్ళు!'' అన్నాడు.\nఇందుకు కృష్ణవర్మ చిన్నగా నవ్వి,\n\"నీ ప్రశ్నకు నేనిచ్చే జవాబులోనే రాజ\nధర్మం ఇమిడివున్నది. అభివృద్ధి సాధించ\nగలిగేది ధనంతో కాదు; కృషితో. మనిషికి\nకావలసిన ఆహారాన్నీ, మనిషి సౌఖ్య\nవంతమైన జీవితాన్ని సాగించడానికి\nఅవసరమైన సమస్తాన్నీ ప్రకృతిసిద్ధంగా\nభగవంతుడు సృష్టించే ఇచ్చాడు.\nప్రకృతిలో ఆహారం లేని నాడు, ఈ\nనిధులు మనిషి కడుపు నింపవు. అందు\nచేత ఆ ప్రకృతి వనరులు సక్రమంగా\nఅందరికీ లభించేటట్టు చూడడం, బల\nవంతులు, బలహీనుల్ని అణగదొక్క\nకుండా కాపాడడం – ఇదే రాజధర్మం!\nతన ప్రజలను దుష్టశక్తులనుంచి కాపాడ\nడానికి, రాజు ఎక్కువగా ఉపయోగించేది\nదండోపాయం. అందుచేత రాజుకు తన\nవిధినిర్వహణలో ఎక్కువగా కాఫలసింది\nఖడ్గమే!'' అన్నాడు.\nకృష్ణవర్మ మాటలు వింటూనే రాక్ష\nసుడు, అతడికి వంగి నమస్కరించి,\n\" మహానుభావా! నీవంటి ఉత్తముడి\nకోసమే ఇన్నాళ్ళుగా చూస్తున్నాను.\nఇదిగో, మంత్రపూరితమైనచంద్రహాసం!\"\nఅంటూ గాలిలో చెయ్యిచాపి, చంద్రహాస\nఖడ్గాన్ని తీసియిస్తూ, \"ఈ ఖడ్గాన్ని చేత\nధరించిన వ్యక్తికి విజయమే కాని, అప\nజయం వుండదు. ఈ ఖడ్గాన్నీ, ఆ నిధు\nలనూ స్వీకరించి ప్రజారంజకంగా పాలన\nచెయ్యి.\" అని చెప్పి, కృష్ణవర్మకు మరొక\nసారి నమస్కరించి, మాయమైపోయాడు.\nకృష్ణవర్మ ఖడ్గాన్ని కళ్ళకద్దుకుని,\nజ్యోత్స్నకు అందిస్తూ, \"జ్యోత్స్నా,\nఇప్పటికి మీరు పెట్టిన మూడవ పరీక్ష\nముగిసింది. ఇదిగో, మీ పూర్వీకుల\nఖడ్గం!'' అన్నాడు.\nజ్యోత్స్న ఖడ్గాన్ని తీసుకోకుండా, చిరు\nనవ్వుతో, \"పరీక్షలో గెలుచుకున్న వస్తు\nవేదయినా, ఆ గెలుచుకున్నవారిదే అవు\nతుంది. ఇతరులకు చెందదు.\" అన్నది.\nఆ తర్వాత ఇద్దరూ వచ్చినదారినే\nతిరిగి వెళ్ళి, రాజప్రాసాదం చేరారు.\nరాజు చంద్రకాంతుడు, జరిగినదంతా\nవిని, పరమానంద భరితుడయ్యాడు.\nఆ తర్వాత కొద్ది రోజుల్లోనే జ్యోత్స్నా,\nకృష్ణవర్మలకు వివాహం జరిగింది.",
            "book_page_end": 51
        },
        {
            "title": "శ్రీ జగన్నాధ చరిత్ర",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పౌరాణిక ధారావాహిక",
            "moral": "కర్తవ్యం నిర్వహించడంలో దైవ విశ్వాసం ప్రధానం. నమ్మక ద్రోహం చేయకుండా ఉండటం ముఖ్యం.",
            "keywords": [
                "శ్రీకృష్ణుడు",
                "విద్యాపతి",
                "లలిత",
                "విశ్వావసు",
                "ఇంద్రద్యుమ్న మహారాజు",
                "శిలాప్రతిమ"
            ],
            "characters": [
                "విద్యాపతి",
                "లలిత",
                "విశ్వావసు",
                "ఇంద్రద్యుమ్న మహారాజు"
            ],
            "locations": [
                "గుహ",
                "అడవి",
                "రాజధాని"
            ],
            "content": "ఆ రోజు రాత్రి లలిత, గుహలోని దేవుణ్ణి\nచూడాలన్న తన భర్త కోరికను తండ్రికి\nతెలియజేసింది.\nవిశ్వావసు కోపంగా ఆమెకేసి చూశాడు.\nకాని, ఏమీ మాట్లాడలేదు.\nకొంతసేపు మౌనం వహించి, లలిత,\n\"నాన్నా. నేను మీకు ఏకైక సంతానం\nకదా ? మీ అనంతరం మీరు ఆరాధిస్తూన్న\nదేవుణ్ణి ఎవరు పూజించ గలరు ?\nబాధ్యత మీ అల్లుడయిన విద్యాపతికి\nఉన్నదికదా ? అలాంటప్పుడు, ఆ దేవుణ్ణి\nఆయనకు చూపడంలో తప్పేమిటి ?\"\nఅని అడిగింది.\n\"మీరు ఆయన్ను మీ కుమారుడిలా\nఅనురాగంతో చూసుకుంటే, ఉండక\nఎక్కడికి పోతాడు?'' అని సమాధాన\nమిచ్చింది లలిత.\n\"విద్యాపతి మనకు భిన్నమైన వాతా\nవరణానికీ, ఆచార సంప్రదాయాలకూ,\nసంస్కృతికీ అలవాటుపడినవాడు.\nఅయినా, నీ కోసం అతని కోరిక\nతీరుస్తాను.\" అంటూ విశ్వావసు ఆప్యా\nయంగా కుమార్తె తల నిమిరాడు.\nతాను, దేవుణ్ణి పూజించే బాధ్యతను\nవేరొకరికి అప్పగించేప్పుడు మాత్ర మే\n\"నీ భర్త విద్యాపతి, ఈ అడవిలో\nమనతో శాశ్వతంగా వుండి పోగలడంటావా ఆ గుహకు వెళ్ళే మార్గాన్ని చూపాలన్న\nనియమాన్ని మాత్రం అతిక్రమించ\nలేనన్నాడు, విశ్వావసు.\nఅందువల్ల, కళ్ళకు గుడ్డకట్టుకుని\nఆయన వెంట వెళ్ళడానికి విద్యాపతి\nఅంగీకరించాడు !\nమరునాడు యధాప్రకారం సూర్యో\nదయానికి ఒక గంట ముందే, విశ్వావసు\nనిద్రలేచి సిద్ధమై, విద్యాపతి కళ్ళకు\nనల్లగుడ్డను కట్టి, అతని కుడిచేయి పట్టు\nకుని నడిపిస్తూ తిన్నగా గుహకు బయలు\nదేరాడు.\nఅయితే, విద్యాపతి ఎవరికీ తెలియ\nకుండా, ఎడమ చేతిలో గుప్పెడు ఆవాలు\nతీసుకుని, దారి పొడవునా జారవిడుస్తూ,\nవిశ్వావసు వెంటనడిచాడు.\n\"నాయనా, మనం గుహను సమీపిం\nచాము. తలను కొంచెం కిందికి దించు;\nగుహలో ప్రవేశించాలి.\" అంటూ విశ్వా\nవసు అతని కళ్ళకు కట్టిన గుడ్డను మెల్లగా\nవిప్పాడు.\nవిద్యాపతి నిదానంగా కళ్ళు తెరిచాడు.\nగాఢాంధకారం అలముకొని ఉన్నది.\nక్రమంగా అతని దృష్టి గుహ లోపల వున్న\nఒక పెద్ద రాతిపీఠం మీద పడింది.\nవిశ్వావసు ఆ పీఠంమీద కొన్ని పువ్వులు\nఉంచాడు.\nహఠాత్తుగా అక్కడ మెరుపులా నీలవర్ణ\nప్రకాశం మెరిసింది. ఒక్క క్షణం లో\nవిద్యాపతికి వేణువును ఊదుతూ వున్న\nశ్రీకృష్ణ రూప దర్శనం అయింది. ఆనందా\nశ్చర్యాలతో ''ఆహాఁ \" అని అరిచాడు\nవిద్యాపతి !\n\"ఏమయింది నాయనా ?\" అని విశ్వా\nవసు విద్యాపతి వెన్ను చరిచాడు.\nఆ మాటలతో స్పృహలోకి వచ్చాడు.\nవిద్యాపతి.\nఅతడు మౌనంగా తల వంచు\nకున్నాడు. తాను ఆశ్చర్యంతో కేకపెట్టిన\nకారణంచెప్పడానికి విద్యాపతి సుముఖంగా\nలేడని విశ్వావసు పసిగట్టాడు. అందువల్ల\nఆ విషయం గురించి మళ్ళీ ఆయన\nఅడగలేదు. అతణ్ణి గుహ దగ్గరికి తీసుకు\nవచ్చిన విధంగానే, మళ్ళీ కళ్ళకు గుడ్డ\nకట్టి, నడిపించుకుంటూ, గూడెం కేసి\nబయలుదేరాడు.\nవారి రాకకోసం ఎదురు చూస్తూన్న\nలలిత, “గుహలోపల ఏంచూశారేమిటి?\"\nఅని అడిగింది భర్తను ఎంతో ఉత్సా\nహంగా.\n\"చీకటి గుహలోపల ఏం అద్భుతం\nవుంటుంది. చెప్పుకోతగిందేమీ అక్కడ\nకనిపించలేదు.\" అన్నాడు విద్యాపతి\nగంభీరంగా.\nతాను గుహలోపల చూసిన అద్భుత\nదృశ్యాన్ని. భార్య లలితకు చెప్పడానికి\nకూడా విద్యాపతి సంశయించాడు. అయితే,\nఈ రహస్యాన్ని తనలో దాచుకోవడానికి\nఅతడు ఎంతో శ్రమపడ్డాడు. ఇలాంటి\nసంకటపరిస్థితి అతనికి ఇంతకు\nముందెన్నడూ ఏర్పడలేదు.\nఇంద్రద్యుమ్న మహారాజు దైవప్రేర\nణతో, భావితరాల క్షేమం కోసం ఒక\nమహాకార్యాన్ని నెరవేర్చడానికి దీక్షబూని,\nఎంతో నమ్మకంతో ఒక గొప్పకార్యాన్ని\nతనకు అప్పగించాడు. రాజు ఆనతి\nప్రకారం, దైవకార్యం నిర్వర్తించడానికి\nవచ్చి, తను మార్గమధ్యంలో లలితను\nచూసి పెళ్ళాడాడు. అందువల్ల, లలితకు\nరహస్యం తెలియజేయడం కన్నా. తను\nవచ్చిన కార్యం పూర్తి చేయడమే ప్రధాన\nకర్తవ్యంగా భావించాడు విద్యాపతి.\nఅయితే, రహస్యాన్ని లలిత నుంచి\nదాచినంత మాత్రాన సమస్య పరిష్కారం\nకాదు. విశ్వావసు పూజిస్తున్నది శ్రీ కృష్ణ\nరూపమని అతడు గ్రహించాడు. తను\nవచ్చిన పని సఫలం కావాలంటే, విశ్వా\nవసు పూజిస్తూన్న శిలారూపాన్ని తీసు\nకుని రాజధాని నగరం చేరుకోవాలి ! అలా\nచేయడం, తనను ఆదరించి ఆప్యాయత\nచూపేవారి నమ్మకాన్ని వమ్ముచేయడమే\nఅవుతుంది. నమ్మకద్రోహానికి పాల్పడడం\nధర్మమా ?\nఅయినా, విశ్వావసు తనను ఎక్కడ\nనమ్మాడు? అసలు నమ్మి ఉన్నట్టయితే,\nకళ్ళకు గుడ్డకట్టి తనను తీసుకు\nపోతాడా? అందువల్ల గుహనుంచి దైవ\nరూపాన్ని తీసుకువెళ్ళడం నమ్మకద్రోహం\nఅవుతుందా ?\nఇలా విద్యాపతి రకరకాలుగా ఆలో\nచించసాగాడు. ఇలాంటి ఆలోచనలతో\nపగలంతా పరధ్యానంగా గడిపేవాడు.\nరాత్రులలో కంటిమీదికి కునుకు వచ్చేది\nకాదు. అయినా ఏ సమస్యకుగాని, కేవలం\nవాదోపవాదాలే పరిష్కారాలు కావుకదా !\nవిద్యాపతిలో వచ్చిన మార్పును గమ\nనించిన లలిత దిగులు చెందింది.\nతనను పెళ్ళాడినందుకు పశ్చాత్తాపపడు\nతున్నాడా? నగరంలోని ఆడంబరాలు\nదూరమయ్యాయని విచారపడుతున్నాడా?\nఅసలు విషయం తెలుసుకోవాలని ఆమె\nఒకనాడు విద్యాపతిని అడిగింది.\nనిన్ను వదిలి వుండగలడా ?\" అన్నాడు\nవిద్యాపతి.\n“ఇప్పటిలాగానే మీరు నన్ను ఆప్యా\nయంగా చూసుకుంటున్నంతకాలం ఎవరే\nమనుకున్నా నాకు బాధ లేదు,\" అని,\nలలిత కొంతసేపు మౌనం వహించి ఆ\nతరవాత, “అయినా, నేను మీ వెంటవస్తే\nమా తండ్రినెవరు చూసుకుంటారు? అదే\nవిచారంగా వుంది !\" అన్నది కళ్ళనీళ్ళు\nతుడుచుకుంటూ.\n\"అవును. ఎన్నటికీ మీ తండ్రిని వదిలి\nరాకూడదు. అందుకే. నువ్వు అను\nమతించావంటే, నేను వెళ్ళి మా తల్లి\nదండ్రులను చూసి, త్వరలో ఇక్కడికి\nతిరిగి వస్తాను.\" అన్నాడు విద్యాప తి\nచిన్నగా నవ్వుతూ.\n“నిజంగా మీరు తిరిగి రాగలరా?\"\nఅని అడిగింది లలిత దిగులుగా.\n\"నేను నిన్ను వదిలి వుండగలనా?\"\nఅన్నాడు విద్యాపతి.\n\"అలా అయితే నిశ్చింతగా వెళ్ళి\nరండి. మా అత్తమామల ఆశీస్సులు\nపొందే సుదినం కోసం నేను ఎదురు\nచూస్తున్నట్టు వారికి తెలియజేయండి,\"\nఅన్నది లలిత.\nలలిత భర్త కోరికను తండ్రికి తెలియ\nజేసింది. విశ్వావసు కూడా అందుకు\nసమ్మతించి, విద్యాపతి కోసం అనేక\nకానుకలు సిద్ధం చేయసాగాడు. కాని విద్యా\nపతి అడ్డుపడి, “కానుకలు తీసుకు పోవ\nడానికి ఇది సమయం కాదు. లలితను రాజ\nధానికి వెంటబెట్టుకుని వెళ్ళేప్పుడు కాను\nకలతో వెళ్ళడం ఉచితంగా వుంటుంది.\nమొదట, మా వివాహం గురించి, మా తల్లి\nదండ్రులకు తెలియచేయాలి కదా?\"\nఅన్నాడు విద్యాపతి.\nఅతని మాటలు విశ్వావసుకు సబబుగా\nతోచాయి. ఆయన అల్లుడి ప్రయాణానికి\nఒక బలమైన గుర్రాన్ని ఏర్పాటు\nచేశాడు.\nవిశ్వావసు లలితల వద్ద సెలవు తీసు\nకుని, విద్యాపతి గుర్రం మీద రాజధానికి\nబయలుదేరాడు.\nలలిత విద్యాపతికి కన్నీళ్ళతో వీడుకోలు\nపలికింది !\nకొన్నాళ్ళక్రితం, విద్యాపతి రహస్యంగా\nజారవిడుస్తూ వెళ్ళిన ఆవగింజలు\nమొలకలెత్తి, స్పష్టంగా కనిపిస్తున్నవి.\nవాటిని అనుసరిస్తూ కొంతదూరం వెళ్ళాక\nఅతడొక గుహను సమీపించాడు.\nగుహ ముఖద్వారం వెలుపలికి\nకనిపించకుండా పెద్ద పెద్ద బండలు అడ్డ\nదిడ్డంగా అమర్చబడి వున్నాయి.\nవిద్యాపతి గుర్రం పైనుంచి కిందికి\nదిగి, జాగ్రత్తగా గుహలోపలికి ప్రవేశిం\nచాడు. అక్కడ అతడు మరొకసారి\nఅద్భుతమైన అనుభూతికి లోనయ్యాడు.\n\"దేవా, నీ మీద భారం వేసి, ఉత్తమమని\nతోచిన నా కర్తవ్యాన్ని నిర్వహిస్తున్నాను.\nఅపరాధమయితే క్షమించి, రక్షించు,”\nఅని మనసులో ప్రార్థిస్తూ, విశ్వావసు\nపువ్వులు ఉంచిన రాతిపీఠం మీది చిన్న\nశిలాప్రతిమను తీసుకుని కళ్ళకద్దుకుని\nసంచిలో వేసుకుని, విద్యాపతి వెలుపలికి\nవచ్చి, గుర్రమెక్కి, ఎటు పోవాలో\nమార్గం తెలియక పోయి నప్పటి కీ, ఆ\nభగవంతుడే దారి చూపగలడన్న దృఢ\nవిశ్వాసంతో గుర్రాన్ని ముందుకు అది\nలించాడు. – (ముగింపు వచ్చేసంచికలో)",
            "book_page_end": 51
        },
        {
            "title": "సమయస్ఫూర్తి",
            "book_page_start": 52,
            "pdf_page_start": 52,
            "pdf_page_end": 52,
            "author": "బి. రఘురామరాజు",
            "genre": "నీతి కథ",
            "moral": "సమస్య తలెత్తినప్పుడు సమయస్ఫూర్తితో వ్యవహరించడం ద్వారా క్లిష్ట పరిస్థితులను అధిగమించవచ్చు.",
            "keywords": [
                "శ్రీదత్తుడు",
                "విష్ణువర్మ",
                "వజ్రాలహారం",
                "దొంగతనం",
                "సమయస్ఫూర్తి"
            ],
            "characters": [
                "శ్రీదత్తుడు",
                "విష్ణువర్మ",
                "రాజు"
            ],
            "locations": [
                "విజయపురి ఆస్థానం",
                "వస్తుప్రదర్శన"
            ],
            "content": "విజయపురి ఆస్థానంలో వుండే శ్రీదత్తుడు, గొప్ప ఐంద్రజాలికుడే గాక, మంచి సమయస్ఫూర్తి\nగలవాడు. ఒకసారి శ్రీదత్తుడు, రాజుగారు ఏర్పాటు చేసిన వస్తుప్రదర్శనకు, తనతోబాటు తన\nమిత్రుడు విష్ణువర్మను తీసుకు వెళ్ళాడు. రాజుగారి అంతఃపురంలోని విలువైన ఆభరణాలను\nప్రజలు చూసి ఆనందించేందుకు, ఆ ప్రదర్శన ఏర్పాటు చేయబడింది.\nరాజుగారి సిబ్బంది ఏమరుపాటుగా వున్నప్పుడు, ప్రదర్శనలోని వజ్రాలహారాన్ని తన\nమిత్రుడు విష్ణువర్మ జేబులో వేసుకోవడం, శ్రీదత్తుడు చూశాడు. తనను పోషిస్తున్న రాజుగారి\nసొమ్ము దొంగిలించబడుతూంటే చూసి ఊరుకోవడం, రాజద్రోహమవుతుంది. దొంగతనం\nబయటపెడితే, తన మిత్రుడు చెరసాలకు వెళ్ళడం ఖాయం!\nఏమి చేయడమా అని శ్రీదత్తుడు కొంచెంసేపు ఆలోచించి, వస్తుప్రదర్శన చూస్తున్న\nవాళ్ళతో, \"ప్రజలారా! విలువైన ఆభరణాలను తదేకంగా చూస్తూ విసుగెత్తిన మీకు, చిన్న\nవినోదం కలిగిస్తాను. ఈ ఆభరణాలలో ఒకదాన్ని మాయం చేసి, దాన్ని నా మిత్రుడి జేబులోంచి\nతీస్తాను. చూడండి!\" అంటూ చేతిని గాలిలో అటూ ఇటూ తిప్పి, మిత్రుడి జేబులోంచి\nవజ్రాలహారాన్ని బయటకు తీశాడు. ప్రజలు ఆశ్చర్యంతో చప్పట్లు చరిచారు.\nఒకవైపు తన పాడుబుద్ధిని మందలిస్తూనే, మరొకవైపు తన పరువు కాపాడిన శ్రీదత్తుడి\nసమయస్ఫూర్తిని, విష్ణువర్మ ప్రశంసించాడు.",
            "book_page_end": 52
        },
        {
            "title": "తెలివైన ముసలాడు",
            "book_page_start": 53,
            "pdf_page_start": 53,
            "pdf_page_end": 56,
            "author": "చందమామ బృందం",
            "genre": "జానపద కథ",
            "moral": "తెలివిగా వ్యవహరించడం ద్వారా మోసాన్ని ఎదుర్కోవచ్చు.",
            "keywords": [
                "ముసలాడు",
                "ముసలిది",
                "దొంగలు",
                "ఆవు",
                "మేక",
                "కుందేలు",
                "మోసం"
            ],
            "characters": [
                "ముసలాడు",
                "ముసలిది",
                "ముగ్గురు దొంగలు",
                "కుందేలు"
            ],
            "locations": [
                "గ్రీసు దేశం",
                "సంత"
            ],
            "content": "గ్రీసుదేశంలో ఒక ముసలాడూ, వాడి\nభార్యా ఉండేవారు. ఒకనాడు ముసలాడు\nతన భార్యతో, ''ఏమే, డబ్బు అవసరంగా\nకావాలి. నువు సంతకు పోయి, మన\nఆపును అమ్మిరా. నేనే పోదును గాని నా\nకాలు బెణికింది,\" అన్నాడు.\nముసలిది ఆవును తోలుకుని సంతకు\nబయలుదేరింది. ఆమె కొంతదూరం వెళ్ళే\nసరికి ముగ్గురు దొంగలు దూరం నుంచి,\nముసలిది అవును అమ్మ బోతున్నదని\nగ్రహించి, దాన్ని చవకగా కొనెయ్యటానికి\nఒక ఉపాయం ఆలోచించారు.\nఒక దొంగ ముసలిదాన్ని కలుసుకుని,\n“మేకను అమ్మటానికి తీసుకుపోతున్నావా?\nఎంతకు అమ్ముతావేమిటి?” అని అడిగాడు.\n\"నీకు కళ్ళు లేవు ట్రా? ఆవు కని\nపిస్తూంటే మేక అంటావేం?\" అని\nముసలిది వాణి కోప్పడింది.\nదొంగవాడు విచారంగా తల ఆడించి,\n\"బామ్మా. నువేమన్నా కలగంటున్నావా\nఏం? అది మేక. ముప్ఫై మాడలకు\nఆ మేకను నాకు అమ్మెయ్యి,\" అన్నాడు.\nముసలిది వాణ్ణి తన చేతి కర్రతో ఒక\nపోటు పొడిచి, ముందుకు సాగింది.\nఆమె కొంతదూరం వెళ్ళేసరికి రెండో\nదొంగ తారసపడి. \"అమ్మమ్మా, ఎక్కడి\nదాకా ప్రయాణం?\" అన్నాడు.\n“సంతకు, నాయనా. దీన్ని అమ్మమని\nముసలాయన అన్నాడు.\" అన్నది ముసలిది.\n\"పాతిక మాడలకు నేనే కొంటాను.\nనాకు అమ్మెయ్యి,\" అన్నాడు వాడు.\n\"నీకు మతిపోయిందిట్రా? నిక్షేప\nమంటి ఆవును మేక ఖరీదుకు అమ్మ\nమంటావా?'' అన్నది ముసలిది.\nరెండో దొంగవాడు ఆశ్చర్యం నటిస్తూ,\n\"పెద్దదాని వయావు. చత్వారం వచ్చే\nసింది. అందుకే మేకను చూసి ఆవు అను\nకుంటున్నావు.\" అన్నాడు.\n‘“అయితే అయిందిలే!\" అంటూ ముస\nలిది ముందుకు సాగింది. కాని ఆమె మనసు\nఆరాటపడుతున్నది. తాను ఆవును తీసు\nకుని బయలుదేరింది గదా, అందరూ దాన్ని\nచూసి మేక అని ఎందుకు అంటున్నారు?\nఅలా ఆలోచిస్తూ ఆమె మరి కొంత\nదూరం వెళ్ళేసరికి మూడో దొంగవాడు\nఎదురుపడి, \" అత్త. మేకను అమ్మ\nబోతున్నావా ఏం? ఇరవైమాడలకు నేనే\nకొంటాను.\" అన్నాడు.\n\"అయితే ఇది మేకే నన్నమాట! ఇదేదో\nగారడీలాగుంది. నేను బయలుదేరినది\nఆవును తీసుకుని!\" అన్నది ముసలిది\nబాధగా.\n“అత్తా, నీకు పైత్యవికారం లాగుంది.\nఇరవై మాడలకు నాకు దీన్ని అమ్మి,\nఇంటికి పోయి నడుం వాల్చు !\" అన్నాడు\nమూడో దొంగవాడు జాలిగా.\n\"ఒకడు ముప్ఫై మాడలిస్తానంటే\nఇంకోడు ఇరవైఅయిదు అన్నాడు. ఇద్దరికీ\nకాదని నీకు ఇరవైకి ఇయ్యమంటావురా ?\nముప్ఫై ఇచ్చి తీసుకో,” అన్నది ముసలిది.\n\"న్యాయంగా ఈ మేక ముప్ఫైమాడలు\nచెయ్యదత్తా! శ్రమపడిపోతావు. ముప్ఫై\nతీసుకో.\" అన్నాడు మూడో దొంగవాడు.\nముసలిది తన ఆవును మేక ఖరీదుకు\nఅమ్మి, ఇంటికి తిరిగి వచ్చి, జరిగినదంతా\nతన మొగుడికి చెప్పింది. ముసలాడు\nఆ దొంగవాళ్ళ వర్ణన వింటూనే, వాళ్ళు\nపొరుగూరి కుర్రాళ్ళని పోల్చుకుని, “జరి\nగినదేదో జరిగిందిలే జరగవలిసింది నేను\nచూస్తాను.\" అన్నాడు.\nముసలాడు బయటికి వెళ్ళి, ఒకేరకంగా\nఉన్న రెండు కుందేళ్ళను కొనుక్కొచ్చాడు.\nఅందులో ఒక కుందేలును బుట్టలో పెట్టి\nమూత వేసి, రెండో దాన్ని మరో బుట్టలో\nపెట్టుకుని బయలుదేరుతూ తన భార్యతో,\n\"ఏమే, ఇవాళ మనకు అతిధు లు\nవస్తారు తేనెరొట్టెలూ, పాయసమూ, బాతు\nమాంసం వేపుడూ చేసి సిద్ధంగా ఉంచు.\nనేను ఇంటికి వచ్చి, వంట ఏం చేశావని\nఅడుగుతాను. కుందేలు వచ్చి చెప్పినట్టే\nచేశానను,\" అని హెచ్చిరించాడు.\nముసలివాడు పొరుగు గ్రామం వెళ్ళే\nసరికి ముగ్గురు దొంగవాళ్ళూ పానశాల\nబయట కూర్చున్నారు. వాళ్ళు ముస\nలాణ్ణి చూసి, “ఏం, ముసలాడా? నీ పెళ్ళా\nనికి ఆవు ఏదో, మేక ఏదో కూడా తెలీదే!”\nఅని వేళాకోళం ఆరంభించారు.\n\"ఆఁ, దాని మొహం! దానికి మతి\nసరిగా లేదు. అయితేనేం? వంట దివ్యంగా\nచేస్తుంది.\" అన్నాడు ముసలాడు.\n\"అదీకొంతమేలే!\" అన్నాడు ఒక దొంగ.\nముసలాడు ఆలోచన నటిస్తూ, ' 'ఇవాళ\nఏం వంట చెయ్యమందాం? పాయసం\nతినాలనుంది. బాతు వేపుడు కూడా. పోతే,\nతేనె రొట్టెలు కూడా తింటాం!\" అని,\nబుట్టలో నుంచి కుందేలును పైకి తీసి,\n\"ఒసే. నువు వెంటనే ఇంటికి పోయి,\nపాయసమూ, బాతు వేపుడూ తేనె రొట్టెలూ\nచెయ్యమని అమ్మతో చెప్పు!\" అంటూ\nవదిలేశాడు. అది చెంగు చెంగున ఎగు\nరుతూ క్షణంలో ఎటో మాయమయింది.\n\"చిత్రంగా ఉందే! ఆకుందేలు నిజంగా\nఇంటికి పోయి నువు చెప్పినదంతా ముసలి\nదానికి చెబుతుందా?\" అన్నారు దొంగలు.\n\"ఎందుకు చెప్పదూ? ఇంతప్పటి\nనుంచీ దాన్ని పెంచాను. నా మాట నమ్మక\nపోతే మా యింటికి వచ్చి మీరు కూడా\nభోజనంచెయ్యండి.\" అన్నాడు ముసలాడు.\nముగ్గురూ ముసలాడి వెంట వాడి\nఇంటికి వచ్చారు. ముసలాడు, \"ఏమే,\nవంట ఏం చేశావు?\" అని భార్యను\nఅడిగాడు.\n‘'కుందేలు చెప్పినదే చేశాను.\" అన్నది\nముసలిది. ఆమె నలుగురికీ వడ్డించింది.\nముసలాడు కుందేలుకు చెప్పిన ప్రకారమే\nవంట సిద్ధం కావటం చూసి దొంగలు\nమోసపోయి. తమలో తాము గుసగుస\nలాడుకుని, ఆకుందేలును అమ్మమన్నారు.\n\"కుందేలును అమ్మటమా? అది\nజరిగే పని కాదు!'' అన్నాడు ముసలాడు.\nవాళ్ళు బేరం పదివేల మాడలకు పెంచినా\nముసలాడు సరేననలేదు.\n\"వాళ్ళు అంతగా కావాలంటుంటే\nఅమ్మరాదూ, డబ్బు కావాలని అంటూం\nటివిగా ?\" అన్నది ముసలిది.\n\"మన ఆవు మారినట్టు కుందేలు\nకూడా మారిపోతుందేమో?\" అన్నాడు\nముసలాడు తన భార్యతో.\nదొంగలు ముగ్గురూ ఒకరికొకరు కన్ను\nమలిపి, “అలాటి భయం వద్దులే. ముస\nలాడా !'' అన్నారు.\nముసలాడు పదివేల మాడలూ పుచ్చు\nకుని బుట్టతోబాటు తన రెండో కుందేలును\nవాళ్ళకు అమ్మేశాడు.\nవాళ్ళు తమ గ్రామానికి తిరిగి వెళుతూ,\n\"దీన్ని మన ఇళ్ళకు ముందుగా పంపి,\nమనకు ఏమేం వంటలు కావాలో మన\nపెళ్ళాలకు తెలియజేద్దాం,\" అనుకుని,\nఒక్కొక్కడూ కుందేలుకు విడివిడిగా తమ\nఅవసరాలుతెలిపి, కుందేలును వదిలేశారు.\nఅది శరవేగంతో ఎటో వెళ్ళిపోయింది.\nతరవాత ముగ్గురూ తమ తమ ఇళ్ళకు\nవెళ్ళి, కుందేలు రాలేదనీ. ముసలాడు\nతమను మోసం చేశాడనీ తెలుసుకున్నారు.\nవాళ్ళు ముగ్గురూ కలిసి ముసలాడి ఇంటికి\nవచ్చి, వాణ్ణి తిట్టనారంభించారు.\nముసలాడు ఓర్పుగా వాళ్ళ తిట్లన్నీ\nవిని. \"కుందేలును పంపేముందు దాన్ని\nఒళ్ళంతా నిమిరారా?\" అని అడిగాడు.\nలేదని వాళ్ళు ఒప్పుకున్నారు.\n\"ఇంకేం? అది పిడికెడు గాలిగా మారి\nఉంటుంది,\" అన్నాడు ముసలాడు.\n\"కుందేలు గాలిలో కలిసిపోవట\nమేమిటి? పిచ్చిగా మాట్లాడకు ! \"\nఅన్నారు దొంగలు ముగ్గురూ.\n\"ఇంత పెద్ద ఆవు చిన్న మేకగా మారగా\nలేనిది, కుందేలు గాలిలో కలపటం విడ్డూ\nరమా ?\" అని ముసలాడు అడిగాడు.\nముసలాడు తమ మీద పగతీర్చుకున్నా\nడని గ్రహించి దొంగలు వెళ్ళిపోయారు.",
            "book_page_end": 56
        },
        {
            "title": "నష్టపరిహారం",
            "book_page_start": 57,
            "pdf_page_start": 57,
            "pdf_page_end": 62,
            "author": "వాణిశ్రీ",
            "genre": "నీతి కథ",
            "moral": "చేసిన తప్పుకు బాధ్యత వహించాలి, ఇతరులపై నింద మోపకూడదు.",
            "keywords": [
                "రామయ్య",
                "చుక్కయ్య",
                "ఎల్లయ్య",
                "విశ్వనాధాచారి",
                "మేకపోతు",
                "నష్టపరిహారం",
                "జమీందారు"
            ],
            "characters": [
                "రామయ్య",
                "చుక్కయ్య",
                "ఎల్లయ్య",
                "విశ్వనాధాచారి",
                "జమీందారు"
            ],
            "locations": [
                "సిరిపురం",
                "దివాణం"
            ],
            "content": "సిరిపురంలో కాపురముంటున్న రామయ్య,\nతన ఇంటి పెరట్లో బచ్చలి పాదు వేశాడు.\nబాగా ఎరుపువేసి, శ్రద్ధగా పెంచడంవల్ల,\nఅది ఏపుగా పెరిగి పందిరిదాటిపక్కనున్న\nపిట్టగోడమీదికి పాకింది.\nఒకరోజు అదే వీధిలో వున్న పెద్దరైతు\nచుక్కయ్య పెంచుతున్న మేకపోతు,\nపిట్టగోడ . ఎక్కి బచ్చలి ఆకులు తిన\nసాగింది. సమయానికి రామయ్య చూసి,\nరాయి విసిరి మేకపోతును తోలాడు. తను\nకష్టపడి పెంచుకుంటున్న బచ్చలిపాదును\nచుక్కయ్య మేక తినడం, రామయ్యకు\nబాధకలిగించింది. వెంటనే అతడు\nచుక్కయ్య ఇంటికి వెళ్ళి, మేకపోతు\nబచ్చలిపాదు తినడం గురించి చెప్పి, ఇక\nనుంచి దాన్ని గొడ్లచావడిలో కట్టివేసుకో\nమనీ, లేదా అడవికి తోలి మేపుకోమనీ\nసలహాయిచ్చాడు.\nచుక్కయ్య కోపంగా తల ఊపి వూరు\nకున్నాడు. ఆ తర్వాత మేకపోతు రెండు,\nమూడుసార్లు వచ్చి బచ్చలి ఆకులు\nతినడం, రామయ్య దాన్ని తరమడం\nజరిగింది.\nఒకసారి తెల్లవారుజామున మేకపోతు\nవచ్చి, బచ్చలిపాదు మొత్తం తినేసింది.\nరామయ్య అది చూసి, కోపం పట్టలేక\nగొడ్డలిని దానిమీదికి విసిరాడు. గొడ్డలి\nదాని తలకు తగలడంతో, అది కిందపడి\nగిలగిల తన్నుకుని చచ్చిపోయింది. తను\nకోపంతో చేసిన పనికి రామయ్య చాలా\nపశ్చాత్తాప పడ్డాడు:\nతన మేకపోతు చచ్చిపోయిందని తెలిసి,\nచుక్కయ్య కోపావేశంతో మీసాలు\nమెలివేస్తూ రామయ్య ఇంటికివచ్చి,\n\"మేకపోతు బహు మేలుజాతిది. ఆ\nసంగతి నీకూ తెలిసుండాలి. దాన్ని చాలా\nదూరంనుంచి వందవరహాలకు కొని తెప్పిం\nచాను. నష్టపరిహారంగా, ఆ డబ్బు నువ్వు\nయిచ్చుకోవాలి!'' అన్నాడు.\nమేక పోతును చంపినందుకు పది\nవరహాలు చెల్లించడానికి రామయ్య ఒప్పు\nకున్నాడు. అలా కాకపోతే మరొక మేక\nపోతును కొనిస్తానన్నాడు. చుక్కయ్య\nఅందుకు ఒప్పుకోక, మేకపోతును తాను\nఉత్తరాదినుంచి తెప్పించాననీ, వంద\nవరహాలు ఇవ్వవలసిందేననీ పట్టు\nబట్టాడు.\nఅందుకు రామయ్య కోపంగా, \"నువ్వు\nపెద్ద రైతువే కావచ్చు. అయినా నేను\nనిన్ను లెక్కచెయ్యను. పదివరహాలకంటే\nచిల్లిగవ్వ ఎక్కువ యిచ్చేది లేదు,”\nఅన్నాడు.\nచుక్కయ్య అప్పటికప్పుడే గ్రామ\nజమీందారువద్దకు పోయి, జరిగింది\nచెప్పి, రామయ్య నుంచి తనకు వంద\nవరహాలు నష్టపరిహారంగా యిప్పించమని\nవిన్నవించుకున్నాడు.\nసిరిపురం జమీందారుది చపలబుద్ధి.\nఅంతేకాక ఒర్థి అనుమానం మనిషి.\nన్యాయం ఎవరిపక్షాన వున్నదో, దోషి\nఎవరో ఒకపట్టాన తేల్చి చెప్పలేడు.\nఎవరేది చెప్పినా, నిజమేనేమో అనుకుని\nకంగారుపడిపోతాడు. చుక్కయ్యచెప్పింది\nవిని, ఆయన రామయ్యను దివాణానికి\nపిలిపించాడు.\nరామయ్య చేతులు కట్టుకుని జమీం\nదారుతో, 'చిత్తం, మహాప్రభూ ! నేను\nకావాలని ఆ మేకపోతును చంపలేదు.\nఅది నా ఇంటి పెరట్లో జొరబడి బచ్చలి\nపాదు మొత్తం తినేసింది. కోపం కొద్దీ\nకొడ్డలి విసిరాను. అది దాని తలకు తగిలి\nచచ్చిపోయింది.\" అన్నాడు.\n“అయితే, తప్పు నీదేగా ! నష్ట పరిహారం\nచెల్లిస్తావా?'' అన్నాడు జమీందారు అను\nమానంగా.\n\"ఇందులో నా తప్పేం లేదు ప్రభూ !\nనేను బచ్చలిపాదు వెయ్యబట్టే ఈ\nఅనర్థం కలిగింది. లేకపోతే ఆ మేకపోతు\nవచ్చేదికాదు; నా చేతిలో చచ్చేదికాదు,”\nఅన్నాడు రామయ్య.\nఅ. 'ఆ మాట నిజమే! అసలు నువ్వు\nబచ్చలిపాదు ఎందుకు పెట్టావు?\" అని\nప్రశ్నించాడు జమీందారు.\nరామయ్య ఒకక్షణం ఆలోచించి,\n\"మా ఎదురింట్లో వున్న ఎల్లయ్య, నాకు\nబచ్చలిగింజలు యిచ్చాడు. అందువల్ల\nవాటిని, మా ఇంటి పెరట్లో నాటాను.\nఇదంతా ఎల్లయ్య తప్పేగదా! కాబట్టి\nనష్టపరిహారం ఎల్లయ్య యిచ్చుకోవల\nసిందే.'' అన్నాడు.\nజమీందారుకు రామయ్య చెప్పింది\nనిజంగా తోచి, తన నౌకరునొకణ్ణి పంపి\nఎల్లయ్యను పిలిపించాడు. ఎల్లయ్య\nగడగడలాడుతూ వచ్చాడు.\nజమీందారు అతణ్ణి, \"నువ్వు\nరామయ్యకు బచ్చలిగింజలు యిచ్చిన\nమాట నిజమేనా ?\" అని అడిగాడు.\n\"నిజమే ప్రభూ !'' అని ఒప్పుకున్నాడు\nఎల్లయ్య.\n\"నువ్వు, ఆ గింజలు యిచ్చినందు\nవల్ల, రామయ్య వాటిని పెరట్లో నాటి\nపెంచాడు. చుక్కయ్య మేకపోతు, ఆ\nబచ్చలిపాదంతా తినేసింది. రామయ్య\nగొడ్డలి విసిరాడు. మేకపోతు చచ్చి\nపోయింది. ఇదంతా నీ తప్పేగదా ?\"\nఅన్నాడు జమీందారు.\nఎల్లయ్య గడగడ వణికిపోతూ,\n“మహాప్రభో ! ఇందులో నా తప్పు\nఆవగింజంతయినా లేదు. అంతా\nవిశ్వనాధాచారిది.\" అన్నాడు.\n“ఎవరా విశ్వనాధాచారి ?” అని అడి\nగాడు జమీందారు.\n\"మన ఊళ్ళో వైద్యుడు. ప్రభూ !\nనాకు శరీరమంతా దురదలువస్తే, మందు\nకోసం ఆయన దగ్గిరకు వెళ్ళాను. ఒక\nసంవత్సరం పాటు, బచ్చలి ఆకు కూర\nతింటే, దురదలు పోతాయని చెబుతూ,\nఆయనే గింజలిచ్చాడు. వాటిలో కొన్ని\nరామయ్య కిచ్చాను. అంతే. ప్రభూ!\nఇందులో నా తప్పేంలేదు. కాబట్టి, ఈ\nగొడవ కంతకూ మూలకారకుడు, విశ్వనాధా\nచారి,\" అని చెప్పాడు ఎల్లయ్య.\nజమీందారుకు, ఎల్లయ్య చెప్పింది\nనిజమే అనిపించింది. ఆయన విశ్వనాధా\nచారిని దివాణానికి రమ్మని కబురు\nపెట్టాడు.\nఈ తలతిక్క జమీందారు, తనను\nఎందుకు రమ్మన్నాడో అర్థం కాక, కంగారు\nపడుతూ వచ్చాడు వైద్యుడు.\n‘\"ఏమయ్యా ఆచారీ! ఎల్లయ్యకు ఒంటి\nదురదలొచ్చి, నీ దగ్గిరకు వస్తే మందు\nయివ్వాలిగాని, బచ్చలి ఆకు రోజూ తిన\nమని విత్తనాలు యిస్తావా? ఏమిటీ పాడు\nపని!\" అంటూ గట్టిగా మందలిస్తూ\nప్రశ్నించాడు జమీందారు.\nజరిగిందేమిటో అర్థం కాని విశ్వనాధా\nచారి, ఆయనను. \"అసలేం జరిగింది.\nప్రభూ ?\" అని అడిగాడు.\n\"గొప్ప నష్టమే జరిగిపోయింది!\nఎల్లయ్య నువ్విచ్చిన బచ్చలివిత్తనాలు\nకొన్ని, రామయ్య కిచ్చాడు. రామయ్య\nవాటిని నాటి పాదు పెంచాడు. దాన్ని\nచుక్కయ్య మేకపోతు నిలువునా తినే\nసింది. రామయ్య అది చూసి కోపం కొద్దీ\nగొడ్డలి విసిరాడు. అది తలకు తగిలి\nమేకపోతు చచ్చిపోయింది. పాపం,\nచుక్కయ్య దాన్ని వంద వరహాలు పోసి,\nఎక్కడో ఉత్తరాది ప్రాంతం నుంచి\nతెప్పించాడట. ఇప్పుడు చుక్కయ్యకు\nనష్టపరిహారం ఎవ్వరివ్వాలి ? బచ్చలి\nవిత్తనాలు ఇచ్చిన నీదే కదా తప్పు ?\"\nఅన్నాడు జమీందారు.\nఅంతా విన్న విశ్వనాధాచారికి నెత్తిన\nపిడుగు పడినట్టయింది. ఇందులో\nతప్పంతా చుక్కయ్యది. ఆయన మేక\nపోతును ఏ గుంజకో కట్టెయ్యకుండా ఊరి\nమీద వదిలాడు. ఆ తర్వాత జమీందారు\nతిక్కమనిషని ఎరిగిన రామయ్య.\nఎల్లయ్యలు తెలివిగా నష్టపరిహారం తన\nనెత్తి మీద రుద్దడానికి ప్రయత్నిస్తున్నారు!\nఈ ఆపద నుంచి ఎలా బైటపడాలా అని\nఆలోచించగా, విశ్వనాధాచారికి ఒక\nఉపాయం తోచింది.\nఆయన జమీందారుతో, '\"ప్రభూ.\nవంటి దురదలు పోవడానికి, మందులు\nతాత్కాలికంగా మాత్రమే పని చేస్తాయి.\nముఖ్యంగా ఆహారలోపంచేత అవివస్తాయి.\nఆకుకూరలు తినడంవల్ల శాశ్వత నివారణ \nజరుగుతుంది. బచ్చలి కూర అన్ని\nకాలాల్లోనూ పచ్చగా పెరుగుతుంది గదా!\nఅందువల్ల వైద్యుడుగా, నా ధర్మం నెర\nవేర్చాను. దానికి కారణం వైద్యుడుగా,\nనేనీ గ్రామంలో వుండడం. నేను ఇక్కడ\nవుండకపోతే, ఈ అనర్థం జరిగేది కాదు!\nఏం చేయను?\" అన్నాడు.\nజమీందారు కొంచెంసేపు ఆలోచించి,\nపాపం, వైద్యుడు చెప్పేది నిజమే అను\nకున్నాడు. తర్వాత ఆయన, ఆచారిని,\n\"అవునూ! ఇంతకూ నువ్వీ గ్రామంలో\nఎందుకున్నావు?\" అని ప్రశ్నించాడు.\nఆ ప్రశ్నకు విశ్వనాధాచారి సంతోషించి,\n\"ప్రభువులు మంచి ప్రశ్నే వేశారు.\nఇందులో నా తప్పు ఏమాత్రమూ లేదు.\nనేను మా గురువుగారి దగ్గిర వైద్యవిద్య\nనేర్చుకుంటూండగా, తమ తండ్రి శ్రీశ్రీ\nనరసనాయుడుగారు విచ్చేసి, తమ ఊర\nమంచి వైద్యుడు లేడని. మా గురువుగారికి\nచెప్పారు. ఆ సమయంలో గొప్పభూస్వాము\nలైన శ్రీ దండయ్య గారు — అంటే\nచుక్కయ్యగారి తండ్రిగారు ఏదో అంతు\nచిక్కని వ్యాధితో బాధపడుతున్నారు.\nతమ తండ్రిగారూ. చుక్కయ్య తండ్రి\nగారూ ఆప్తస్నేహితులన్నది. ఈ చుట్టు\nపక్కల నాలుగైదు పరగణాల వాళ్ళం\nదరూ ఎరిగినదే!\" అన్నాడు.\n\"అవునవును ! ఆ సంగతి ఇప్పటికీ\nచాలామంది చెప్పుకుంటూంటారు.\"\nఅన్నాడు జమీందారు ఆనందంగా.\n\"ప్రభువులవారికి ఈ సంగతి ఇప్పటికీ\nగుర్తుండడం నా అదృష్టం!\" అని\nవిశ్వనాధాచారి చిన్నగా నవ్వుకుని, \"తమ\nతండ్రిగారు అడిగినమీదట, ఆయన కోరిక\nప్రకారం మా గురువుగారు చుక్కయ్యగారి\nతండ్రిగారికి చికిత్స చేసేందుకు నన్నీ\nఊరు పంపారు. ఆ విధంగా దీనికంతకూ\nకారకులు తమ తండ్రిగారూ, చుక్కయ్య\nతండ్రిగారూనూ. కాబట్టి నష్టపరిహారం\nవారే చెల్లించడం ధర్మం అవుతుంది.\"\nఅన్నాడు.\nవైద్యుడు చెప్పింది ధర్మంగా తోచింది.\nజమీందారుకు. తప్పంతా తన తండ్రిదీ.\nచుక్కయ్య తండ్రిదీ అని ఆయన\nనిర్ణయించాడు.\nతర్వాత ఆయన విశ్వనాధాచారితో\n\"నువ్వు చెప్పినదంతా బాగానే వున్నది.\nఇందులో నీ తప్పు ఆవగింజంత కూడా\nకనిపించడం లేదు. కాని నా తండ్రిగారూ.\nచుక్కయ్య తండ్రిగారూ బతికి లేరు.\nచనిపోయినవాళ్ళు నష్టపరిహారం ఎలా\nచెల్లిస్తారు?'' అంటూ తన సందేహం\nవెలిబుచ్చాడు.\nఅప్పుడు జమీందారు, చుక్కయ్య కేసి\nకళ్ళెర్రచేస్తూ చూసి, “ఈ దిక్కుమాలిన\nగొడవకంతకూ నువ్వే మూలకారణం.\nమేకపోతూ, గొర్రెపోతుల్లాంటి వాటిని\nపెంచే శక్తిసామర్థ్యాలూ, అర్హతా నీకే\nమాత్రం లేవు. ఏనాడైనా నువ్వు అలాంటి\nవాటిని పెంచుతున్నట్టు తెలిసిందో నిన్ను\nగ్రామంనుంచి బహిష్కరిస్తాను జాగ్రత్త.\"\nఅన్నాడు.\nఈ తీర్పు విని ఒక్క చుక్కయ్య\nతప్ప, మిగతావాళ్ళందరూ చాలా సంతో\nషించి అక్కడి నుంచి తమ ఇళ్ళకు\nవెళ్ళిపోయారు.",
            "book_page_end": 62
        }
    ],
    "statistics": {
        "total_stories": 13,
        "author_counts": {
            "చందమామ బృందం": 8,
            "ఎస్. శివనాగేశ్వరరావు": 1,
            "వక్కలంక 'కిషోర్’": 1,
            "లక్ష్మిగాయత్రి": 1,
            "బి. రఘురామరాజు": 1,
            "వాణిశ్రీ": 1
        },
        "genre_counts": {
            "వ్యాసం": 1,
            "చారిత్రక వ్యాసం": 1,
            "కల్పిత కథ": 1,
            "నీతి కథ": 4,
            "ధారావాహిక": 2,
            "బేతాళ కథ": 1,
            "విజ్ఞాన వ్యాసం": 1,
            "పౌరాణిక ధారావాహిక": 1,
            "జానపద కథ": 1
        }
    }
}