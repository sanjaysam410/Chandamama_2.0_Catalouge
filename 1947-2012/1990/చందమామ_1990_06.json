{
    "book_id": "చందమామ_1990_06",
    "stories": [
        {
            "title": "దురలవాటును మానండి!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "పొగతాగడం వల్ల కలిగే అనర్థాలను తెలుసుకుని, ఆ దురలవాటుకు స్వస్తి చెప్పాలి.",
            "keywords": [
                "పొగతాగడం",
                "ఆరోగ్యము",
                "దురలవాట్లు",
                "వ్యాపారం",
                "ప్రభుత్వ నిర్ణయాలు"
            ],
            "characters": [],
            "locations": [
                "అమెరికా",
                "భారతదేశం"
            ],
            "content": "పొగతాగడం ఆరోగ్యానికి హానికరం అనడం నిర్వివాద విషయం. ఇది డబ్బునుమాత్రమే కాదు: మనిషి ఆయుఃప్రమాణాన్ని కూడా హరించేస్తుంది. అంతేకాదు; సిగరెట్లు కాల్చడం మొదట ఆనందాన్నిస్తున్నట్టు అనిపించినా, అది చివరిదశలో శ్వాశకోశాలనూ, గొంతునూ పాడుచేసి, రకరకాల వ్యాధులకు కారణమై మొదట ఇచ్చిన ఆనందానికి వెయ్యిరెట్లు ఎక్కువ బాధను కలిగిస్తుంది !\nఆధునిక కాలంలో పెరిగిపోతూన్న వేగాన్నీ, మానసికమైన ఒత్తిడినీ తట్టుకోవాలంటే సిగరెట్లు కాల్చడం అనివార్యమవుతున్నదని కొందరు వాదిస్తూ వుంటారు. అయితే, ఇది నిజం కాదు. ఎందుకంటే జీవితం అత్యంతవేగంగా నడుస్తూన్న అమెరికాలోనే ఇవాళ పొగ పీల్చే అలవాటు తగ్గుముఖం పడుతున్నది. అయితే, సిగరెట్ల ఎగుమతి మాత్రం అమెరికా నుంచే అత్యధికంగా జరుగుతున్నది. అదీ వ్యాపారం అంటే!\nఆస్పత్రులలో, విద్యాలయాలలో, ఎయిర్ కండిషన్ చేసిన రైలు పెట్టెలలో, విమానాలలో పొగతాగడం నిషేధించాలని కేంద్ర ప్రభుత్వం నిర్ణయించడం ఎంతయినా ప్రశంసించతగ్గ విషయం. ఈ ప్రయత్నం ఫలప్రదం కావడానికి ప్రతి ఒక్కరూ సాయపడాలి. ముఖ్యంగా ఉపాధ్యాయులు ఈ దురలవాటుకు స్వస్తిచెప్పి విద్యార్థులకు మార్గదర్శకులు కావాలి!",
            "book_page_end": 7
        },
        {
            "title": "నేపాల్లో ప్రజాస్వామ్యం!",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "రాజకీయ వ్యాసం",
            "moral": "ప్రజల అభిప్రాయానికి అనుగుణంగా పాలన సాగించినప్పుడే భవిష్యత్తు బాగుంటుంది.",
            "keywords": [
                "నేపాల్",
                "ప్రజాస్వామ్యం",
                "రాజు బీరేంద్ర",
                "రాణా పరిపాలన",
                "రాజకీయం"
            ],
            "characters": [
                "రాజు మహేంద్ర",
                "రాజు బీరేంద్ర"
            ],
            "locations": [
                "నేపాల్",
                "ఖాట్మండు",
                "ఇండియా",
                "చైనా"
            ],
            "content": "హిమాలయ పర్వత దక్షిణ సానువుల నానుకుని నేపాల్ దేశం విస్తరించి ఉన్నది. మన దేశానికి ఉత్తర సరి హద్దులో వున్న నేపాల్కు పశ్చిమంగా సట్లజ్ నది ప్రవహిస్తున్నది. తూర్పున సిక్కిం సరిహద్దుగా వుంటున్నది. దాదాపు ఒకటిన్నర కోట్ల జనాభా గల నేపాల్ రాజధాని ఖాట్మండు.\nనేపాల్ హిందువులూ, బౌద్ధులూ అధిక సంఖ్యాకులుగా వుంటున్నారు. మరొక పొరుగు రాజ్యమైన చైనా కన్నా, ఇండియా తో నేపాల్ ప్రజలు సన్నిహిత సంబంధాలు కలిగివున్నారు. ఈ సంబంధం ఈనాటిది కాదు; అతి ప్రాచీన మైనది. ఎందుకంటే — అశోక చక్రవర్తి కాలంలోనూ, సముద్రగుప్తుడి కాలం లోనూ, నేపాల్ భారత సామ్రాజ్యంలో అంతర్భాగంగా వుండేది !\n1846 నుంచి 1951 వరకు నేపాల్ను రాజులు పరిపాలించలేదు. వంశపారంపర్యంగా వచ్చిన ప్రధాన మంత్రులు రాణాల పేరుతో పాలన సాగించారు.\n1951 వ సం||లో రాణాలకు వ్యతి రేకంగా ప్రజా ఉద్యమంబయలుదేరింది. రాణాల నుంచి, రాజు మళ్ళీ అధికారాన్ని చేజిక్కించుకున్నాడు. అయినా, ప్రజా స్వామ్య ప్రభుత్వం కావాలని ప్రజలు ఆందోళన కొనసాగించారు. అప్పు డప్పుడూ మంత్రులను ఎన్నుకునేవారు. అయినా, ఆ మంత్రులు అట్టేకాలం కొన సాగేవారుకారు. పైగా, ఏవిషయంలో నైనా సరే. నిర్ణయాధికారం రాజుకే ఉండేది.\n1961 లో రాజుమహేంద్ర పార్టీ రహిత శాసనసభ ' రాష్ట్రీయ పంచా యత్ ' పద్ధతిని ప్రవేశపెట్టాడు. కాని, ఇది ప్రజాభిప్రాయాన్ని ప్రతిబింబించ లేక పోయింది; ప్రజల సమస్యలను పరిష్కరించలేకపోయింది. అందువల్ల, ప్రజలు ఏకరాజాధిపత్యాన్ని మాత్రమే కాకుండా, ప్రయోజనం లేని పార్టీరహిత 'రాష్ట్రీయపంచాయత్'ను కూడా వ్యతిరే కించవలసిన పరిస్థితి ఏర్పడింది.\n1972 లో రాజుమహేంద్ర మర ణించడంతో ఆయన కుమారుడు రాజు బీరేంద్ర రాజ్యాధికారానికి వచ్చాడు.\nఆఖరికి ఆయన ప్రజాభీష్టాన్ని నెరవేర్చి, ప్రజాస్వామ్యాన్ని ప్రవేశ పెట్టడానికి విజ్ఞతతో అంగీకరించాడు. ఆయన తీసు కున్న నిర్ణయం ఎంతయినా ప్రశంసించ తగిన విషయం! ఆయన త్వరలో బ్రిటిష్ రాణి లాగా, కేవలం అలంకార ప్రాయమైన 'రాజు' పదవిని అలంక రించవచ్చు.\nప్రస్తుతం నేపాల్ ప్రజలు తమ చిరకాల వాంఛను సాధించామన్న విజయోత్సాహంతో ఉన్నారు. ఇక మీదట, నేపాల్ ప్రజలు తమ నూతన హక్కులను వినియోగించుకునే పద్ధతిని అనుసరించి, ప్రజానాయకులు వారిని నడిపించే దిశనుబట్టి వారి భవిష్యత్తు ఆధారపడి ఉంటుంది!",
            "book_page_end": 10
        },
        {
            "title": "సన్మానానికి అర్హులు",
            "book_page_start": 11,
            "pdf_page_start": 11,
            "pdf_page_end": 13,
            "author": "భీమవరపు పురుషోత్తం",
            "genre": "నీతి కథ",
            "moral": "న్యాయం అందించడమే కాకుండా, కరుణ, ఉదారత చూపిన వారే నిజమైన సన్మానానికి, గౌరవానికి అర్హులు.",
            "keywords": [
                "న్యాయాధిపతి",
                "సన్మానం",
                "ఉదారత",
                "అవినీతి",
                "రాజధర్మం"
            ],
            "characters": [
                "సమధర్ముడు",
                "రామయ్య",
                "శూరవర్మ",
                "జగపతివర్మ"
            ],
            "locations": [
                "లక్ష్మీపురం",
                "రాజధాని"
            ],
            "content": "లక్ష్మీపురం గ్రామంలో సమధర్ము డనే న్యాయాధిపతి, ప్రభుత్వం తరఫున రాజో ద్యోగిగా పని చేస్తూండేవాడు. సమధర్ముడు న్యాయశాస్త్రం, నీతిశాస్త్రం క్షుణ్ణంగా చదివినవాడూ, గొప్ప విజ్ఞత వున్నవాడూ కావడంతో, తీర్పులు చెప్పడంలో తనకు తనే సాటిగా పేరు పొందాడు.\nఈ సంగతి క్రమంగా ఆ దేశపురాజు శూరవర్మకు తెలిసింది. ఆయన సమధర్ముణ్ణి సన్మానించాలనుకున్నాడు. అందుకు తగిన ఏర్పాట్లు జరిగాక, రాజు నుంచి సమధర్ముడికి వర్తమానం అందింది. ఆయన సన్మానాలంటే ఇష్టం లేనివాడయినప్పటికీ, రాజు అడిగినప్పుడు కాదనడం భావ్యంగా వుండదని, వెంటనే రాజధానికి బయలుదేరాడు.\nదారిలో సమధర్ముడికి రామయ్య అనే పేదరైతు ఎదురయ్యాడు. అతడు కూడా లక్ష్మీపుర గ్రామస్థుడే కొన్ని దినాలక్రితం అతడి పొలాన్ని ఆ గ్రామంలోని భైరవయ్య అనే పెద్ద రైతు, రామయ్య తాత ముత్తాతలు తనవద్ద అప్పుజేశారని, ఏవో దొంగపత్రాలు చూపించి ఆక్రమించు కున్నాడు.\nరామయ్య, న్యాయాధిపతి సమధర్ముడి వద్ద ఫిర్యాదు చేశాడు. సమధర్ముడు, భైర వయ్య చూపించిన పత్రాలు పరిశీలించి, అవి దొంగపత్రాలని గ్రహించి, రామయ్య పొలాన్ని అతడికి తిరిగి స్వాధీనం చేయ మని తీర్పు యిచ్చాడు.\nదారిలో సమధర్ముడు, రామయ్యను చూస్తూనే, \"ఏం, రామయ్యా! కులాసా యేనా?\" అంటూ కుశలమడిగాడు.\nఅందుకు రామయ్య \"ఏదో బాగానే వున్నాను, బాబూ, ఆ జగపతిబాబు దయ వల్ల!\" అన్నాడు.\nఇది విని సమధర్ముడు ఆశ్చర్యంగా, ''జమీందారు జగపతివర్మగారు, నీకేమైనా సహాయం చేశారా ?\" అని అడిగాడు.\nరామయ్య ఒక్కక్షణం వూరుకుని, \"సహాయం అని మెల్లగా అంటారేం, బాబూ ! ఈ రోజు నేనూ. నా కుటుంబం ఇంత తిండి తింటున్నామంటే అది జగపతివర్మగారి చలవే. ఉన్న పొలం కాస్తాపోయి దిక్కు లేనివాళ్ళమయిన మాకు, ఆయన కరుణించి తన పొలం లోని రెండెకరాలు దానంగా ఇచ్చాడు. ఆ పొలం పండించుకునే ఇప్పుడు భార్యా పిల్లల్ని పోషించుకోగలుగుతున్నాను,\" అన్నాడు.\nఇది విని సమధర్ముడు మరింతగా ఆశ్చర్యపోయి, ''అదేమిటీ! భైరవయ్య దొంగపత్రాలు చూపి లాక్కున్న నీ పొలాన్ని, నీకే చెందాలని తీర్పు ఇచ్చా గదా?\" అని అడిగాడు.\nఆ ప్రశ్నకు రామయ్య పేలవంగా నవ్వి, “తీర్పుదేముంది, బాబూ! అది అమలు జరగవద్దా?\" అని ముందుకు సాగిపోయాడు.\nరామయ్య చెప్పింది విన్న సమధర్ముడు ఒక్కక్షణం నిశ్చేష్టుడయ్యాడు. ఆ ఆలోచించిన మీదట ఒక విషయం అతడికి అర్థమైంది.\nసమధర్ముడు రాజధాని చేరాక, రాజు ఆయనకు సన్మానం చేయడానికి సింహా సనం దగ్గిరకు రావలసిందిగా ఆహ్వానిం చాడు. ఈ సన్మానం చూడడానికి, లక్ష్మీ పురం గ్రామం నుంచి కూడా చాలామంది వచ్చారు. వాళ్ళల్లో జమీందారు జగపతి వర్మ కూడా వుండడం, సమధర్ముడు గమనించాడు.\nఆయన వెంటనే రాజుతో, \"మహారాజా, ఈ సన్మానానికి అంగీకరించనందుకు, నన్ను క్షమించండి. మా గ్రామంలో న్యాయ మైన తీర్పులిస్తున్నందుకు న్యాయాధిపతి నైన నాకు, తమరు సన్మానం జరప బోతున్నారు. కాని, ఈ సన్మానం నాకు కాదు. అదుగో, జమీందారు జగపతిగారే. ఈ సన్మానానికి అర్హులు! వారిని సన్మా నించండి,\" అన్నాడు.\nఇది విని సభలో వున్నవారితోబాటు, జమీందారు జగపతివర్మ కూడా తెల్ల బోయాడు. రాజు, సమధర్ము డికేసి ఆశ్చర్యంగా చూశాడు.\nఅప్పుడు సమ ధర్ముడు. రాజుతో, “అవును, మహారాజా! నేను చెప్పిన దానిలో వింత ఏమీలేదు!\" అంటూ, తనకు దారిలో రామయ్య ఎదురుకావడం దగ్గిరనుంచీ. అతడికీ, తనకూ జరిగిన సంభాషణ అంతా చెప్పి, \"ఎంతచిత్రమో చూశారా, ప్రభూ ! న్యాయాధిపతిగా నేను. న్యాయమైన తీర్పులు మాత్రమే ఇవ్వ గలుగుతున్నాను. అయితే, కొందరు లంచగొండులూ, అవినీతిపరులైన రాజో ద్యోగులవల్ల, ఆ తీర్పులు అమలుకావడం లేదు. కాని ఉదారుడైన జమీందారు జగపతివర్మగారు మాత్రం, ఈ న్యాయ స్థానాలకూ,తీర్పులకూ అతీతంగావుంటూ, తాతముత్తాతల నుంచి వస్తున్న ఉదార స్వభావంవల్ల, గ్రామంలో పేదప్రజలకూ, దగాపడ్డవాళ్ళకూ, తనకు వీలైనంతలో సహాయాలూ, గుప్తదానాలూ చేస్తూ, వాళ్ళను ఆదుకుంటున్నారు. ఇప్పుడు చెప్పండి. మహారాజా! ఈ సన్మానం ఎవరికి జరగాలి? నాకా? జగపతివర్మ గారికా?\" అని ప్రశ్నించాడు.\nఅంతా విన్న రాజు శూరవర్మ చలించి పోయి, \"నువ్వు చెప్పిందే నిజం. జగపతి వర్మే ఈ సన్మానానికి అర్హుడు. అయి నప్పటికీ నీ న్యాయబుద్ధి, రాజ్యంలో జరుగుతున్న ఒక అకృత్యాన్ని తెలియ జేసి, మా కళ్ళు తెరిపించినందుకు, నువ్వూ సన్మానానికి అర్హుడివే!\" అని సన్మానం ఇద్దరికీ జరిపించాడు.\nతర్వాత రాజు సుశిక్షితులైన వేగుల సహాయంతో, రాజ్యంలోని అవినీతిపరు లందరినీ బంధించి, మళ్ళీ అలాంటి అవినీతిపరులు తలెత్తకుండా తగిన శాస నాలు చేసి, కఠినంగా అమలు జరిపాడు.",
            "book_page_end": 13
        },
        {
            "title": "ముగ్గురుబానిసలు",
            "book_page_start": 14,
            "pdf_page_start": 14,
            "pdf_page_end": 16,
            "author": "రాంబాబు",
            "genre": "నీతి కథ",
            "moral": "స్వామిభక్తి, నిజాయితీతో పనిచేసిన వారికి తప్పక మంచి ఫలితం దక్కుతుంది. నైజం ముఖ్యం కానీ రూపం కాదు.",
            "keywords": [
                "బానిసలు",
                "వర్తకుడు",
                "స్వామిభక్తి",
                "నిజాయితీ",
                "విముక్తి"
            ],
            "characters": [
                "వర్తకుడు",
                "మొదటి బానిస",
                "రెండవ బానిస",
                "మూడవ బానిస"
            ],
            "locations": [
                "బాగ్దాదు"
            ],
            "content": "బాగ్దాదులోని ఒక గొప్ప బిడారి వర్తకుడి దగ్గిర, ముగ్గురు బానిసలుండేవారు. వాళ్ళల్లో ఒకడువర్తకుడికి రాత్రి తెల్లవార్లూ కాళ్ళు పట్టాలి. మరొకడు ఇరవైఅడుగుల పైగా లోతున్న బావిలోంచి నీళ్ళు తోడి, వర్తకుడుంటున్న భవనానికి నీళ్ళ కొరత లేకుండా చూడాలి. మూడోవాడువర్తకుడి భవనానికి అవసరమయ్యే సామగ్రిని స్వయంగా వీపుమీద పెట్టుకుని మోసుకు రావాలి.\nముగ్గురు బానిసలు చేసేదీ వెట్టిచాకిరీ అయినప్పటికీ వాళ్ళు ఏనాడూ వర్తకుడి ఔదార్యానికి నోచుకోలేదు. పైగా, చేసే వెట్టిచాకిరీకి ఫలితంగా, వాళ్ళకు రోజూ కడుపునిండా సరిఅయిన తిండి కూడా లభించేది కాదు.\nవర్తకుడికి పెళ్ళయి చాలాకాలం అయినప్పటికీ, సంతానం కలగలేదు.\nఆ తర్వాత కొన్నేళ్ళకు వర్తకుడి అదృష్టం పండి. అతడి భార్య పండంటి మగపిల్ల వాణ్ణి కన్నది. ఇక వర్తకుడికీ, అతడి బంధుమిత్రులకూ కలిగిన ఆనందం అంతాయింతా కాదు.\nవర్తకుడు వారంరోజులపాటు, అందరినీ విందు వినోదాల తో ఆనందపరిచాడు. బీదలకు అన్నదానం, వస్త్రదానం చేశాడు. నగరంలో నాలుగు బాటలూ కలిసే చోట పెద్దసత్రం ఒకటి కట్టించాడు.\nఇన్ని చేశాక వర్తకుడికి ఒక ఆలోచన వచ్చింది. అతడు తన ముగ్గురు బానిస లనూ పిలిచి, వాళ్ళతో ఎంతో ఆప్యాయంగా, \"మీరెంతోకాలంగా, నా దగ్గిర నమ్మకంగా సేవచేస్తున్నారు. నాకు లేకలేక కుమారుడు కలిగిన, ఈ శుభ సందర్భంలో, మీకు నాచేతనైన మేలు చేయదలిచాను. ఈ రోజున మీ ముగ్గురిలో ఎవరు బాగా పని చేసి, నన్ను తృప్తిపరుస్తారో, వాళ్ళను బానిసత్వంనుంచి విముక్తుల్ని చేయ దలిచాను,\" అని చెప్పాడు.\nఆరోజు మూడవవాడు, వర్తకుడి భవనా నికి విపరీతమైన బరువులు మోశాడు. అంతేకాక, రాత్రి కూడా నిద్రపోకుండా తెల్లవార్లూ వర్తకుడి ఇంటికి ఏవో సామాన్లు చేరవేస్తూనే వున్నాడు.\nఇక రెండవ బానిస బావిలోంచి రాత్రీ, పగలూ అవసరాన్నిమించి నీళ్ళు తోడు తూనే వున్నాడు. ఆవిధంగా బానిసలిద్దరూ, తమ శక్తికిమించి పనిచేయడంవల్ల, బాగా అలసిపోయి సొమ్మసిల్లి పడిపోయే పరిస్థితికి వచ్చారు.\nఅయితే, మొదటిబానిస మాత్రంఆరోజు వర్తకుడి కాళ్ళు పట్టడానికి వెళ్ళలేదు. వర్తకుడు చాలాసేపు వాడికోసం చూసి, ఇక కోపం పట్టలేక, వాణ్ణి కాళ్ళూ, చేతులూ కట్టి తనవద్దకు తీసుకురావల సిందిగా నౌకర్లకు ఆజ్ఞ యిచ్చాడు.\nకొద్దిసేపట్లోనే వర్తకుడి నౌకర్లు, మొదటి బానిసకాళ్ళూ, చేతులూ తాళ్ళతో కట్టి మోసుకువచ్చి అతడి ముందు పడ వేశారు.\nవర్తకుడు, నౌకర్లను, \"వీడు ఎక్క డున్నాడు? ఏం చేస్తున్నాడు?\" అని అడిగాడు.\nఅందుకు నౌకర్లు, ఆ బానిస వంట శాలలో సుఖంగా నిద్రపోతున్నట్టు చెప్పారు.\n\"మిగతా ఇద్దరు బానిసలేం చేస్తు న్నారు?\" అని ప్రశ్నించాడు వర్తకుడు కోపంగా.\nవర్తకుడి నౌకర్లు పోయి, సొమ్మసిల్లి పడివున్న ఇద్దరు బానిసలనూ తెచ్చి, అతడి ముందు నిలబెట్టారు.\nవర్తకుడు, నౌకర్లను, \"వీళ్ళిద్దరూ ఏం చేస్తూండ గా, నా దగ్గిరకు తీసుకు వచ్చారు?\" అని అడిగాడు.\n\"అయ్యా, వీళ్ళు ఈ రోజున ఒకక్షణం కూడా విశ్రాంతి తీసుకోకుండా తమ శక్తికి మించి, పని చేశారు. అందువల్ల స్పృహ కోల్పోయే స్థితికి వచ్చారు.\" అని జవా బిచ్చారు నౌకర్లు.\nవర్తకుడు ఇది విని చాలా సంతో షించి, వాళ్ళ ముఖాల మీద చన్నీళ్ళు చల్లించి, \"ఆహాఁ, యజమాని మీద ఎంతో భక్తి గౌరవాలతో రాత్రనక, పగలనక కష్టపడి పనిచేసే బానిసలు బహు అరుదు. ఈ క్షణం నుంచి మీరిద్దరూ బానిసలు కారు: స్వతంత్రులు. మీరిక నుంచీ స్వేచ్ఛగా బతకవచ్చు.\" అన్నాడు.\nఆ తర్వాత వర్తకుడు, మొదటి బానిస కేసి చూస్తూ, \"ఒరే, నేను నీకిచ్చిన అవకాశాన్ని చేజేతులా దుర్వినియోగం చేసుకున్నావు. నీవంటి మందమతి, సోమరి పోతూ మరొకడుండడు. ఇంతకూ, నీకు ఈ బానిసత్వం నుంచి విముక్తి పొంది స్వేచ్ఛగా జీవించాలన్న ఆశలేదా?\" అని అడిగాడు.\nఇందుకు మొదటి బానిస కళ్ళనీళ్ళు పెట్టుకుని, ''అయ్యా, నేను బతికున్నంత వరకూ, తమకు సేవచేస్తూ వుండాలన్నదే, నా ఆశ. అందువల్ల, మిమ్మల్ని వదిలి పోవడం, నాకేమాత్రం ఇష్టం లేదు. ఆ కారణంవల్లనే. మీరు అవకాశం కల్పించినా ఈ రోజంతా తమ దగ్గిరకు రాకుండా వుండి, తమ ఆగ్రహానికి గురై, శాశ్వతంగా మీ దగ్గిరే బానిసగా బతక దలిచాను.\" అన్నాడు..\nవర్తకుడు వాడి మాటలకు పరమా నందం చెంది, \"అదా నువ్వు కాళ్ళు పట్టేందుకు, నా దగ్గిరకురాని కారణం! నీ స్వామిభక్తికి మెచ్చాను. నిన్ను ఈ క్షణంనుంచే బానిసత్వం నుంచి విముక్తి చేస్తున్నాను. అయితే, నన్నువదిలి ఎక్కడికైనా పోవడం, నీకిష్టం లేదు కనక, ఈరోజునుంచి నా కొలువులోనే నీకు మంచి ఉద్యోగం ఒకటి యిస్తున్నాను,\" అన్నాడు.\nఇందుకు బానిస చాలా సంతోషించి, మిగిలిన జీవితకాలాన్ని వర్తకుడి కొలువు లోనే గడిపాడు.",
            "book_page_end": 16
        },
        {
            "title": "బందిపోటు యువరాజు (10)",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "సాహసం",
            "moral": "అన్యాయంగా పాలించే రాజు ఆగ్రహం అదుపు తప్పితే, అది తనకే వినాశనాన్ని తెస్తుంది.",
            "keywords": [
                "యువరాజు",
                "అరణ్యం",
                "వీరసింహుడు",
                "దోపిడీ",
                "ప్రకృతి",
                "రాజధాని"
            ],
            "characters": [
                "సందీవుడు",
                "జయానందముని",
                "వీరసింహుడు",
                "కపాలకంఠుడు",
                "కరీంద్రం"
            ],
            "locations": [
                "శాంతిపురం",
                "అడవి",
                "రాజధాని",
                "సుమతీ నది"
            ],
            "content": "[అమృతపురిమీదికి దండెత్తిన వీరసింహుడి సేనలు, హఠాత్తుగా సుమతీ నదిలో వచ్చిన జలప్రవాహంలో కొట్టుకుపోయాయి. కొత్తగా సైన్యాన్ని సమీకరించడానికి పూనుకుని, ఆయుధ సేకరణకు అవసరమైన ధాన్యాన్ని రైతులనుంచి వసూలు చేయమని వీరసింహుడు కపాలకంఠుస్ట్లో ఆదేశించాడు. అయినా, ప్రజలలో తీవ్రమైన వ్యతిరేకత ఏర్పడింది. —తరవాత]\nవసంతరుతువు రాకతో అరణ్యం సరికొత్త అందాలను సంతరించుకున్నది. పచ్చని చెట్టుచేమలపై పువ్వులు వింతవింత రంగు లను సృష్టించాయి. ఎటు విన్నా కోకిల పాటలు; చిలుకల కిలకిలలు వీనుల విందు చేయసాగాయి !\nశాంతిపుర యువరాజు అడవిలో అడుగు పెట్టినప్పటినుంచీ వసంతానికి మరింత శోభవచ్చింది. యువరాజుకు ఇప్పుడు ఆరేళ్ళు నిండాయి. జయానంద ముని అతనికి సందీవుడు అని నామ కరణం చేశాడు. అడవిలోని పక్షులనూ, జంతువులనూ తన కనుసన్నలలో నడప గలశక్తిజయానందమునికి వున్నది గనక, వాటి సాయంతో ఆయన తన ముఖ్యమైన పనులను చేయించుకునేవాడు. అయితే, ఈ సంగతి చాలామందికి తెలియదు. ముని తనకున్న ఈ అపూర్వశక్తిని మెల్ల మెల్లగా సందీపుడికి ప్రసాదించసాగాడు. అందువల్ల సందీపుడు మనుషులతో ఆడు కునే విధంగా, ఎల్లవేళలా అరణ్య మృగాలతో ఆటలాడుకునేవాడు! సందీ పుడి మిత్రులలో పెద్ద పెద్ద దంతాలతో కరీంద్రమనే పెద్ద ఏనుగు ఒకటి వుండేది. అది అడవిలోని ఏనుగు లన్నిటికీ పెద్దగా వ్యవహారించేది. - కరీంద్రం రోజు తప్ప కుండా సందీపుడి దగ్గరకు వచ్చేది. సందీ పుడికి దానిమీద ఊరేగాలని ఉన్నప్పుడు నవ్వుతూ చేతులు పైకెత్తేవాడు. అది వెంటనే అతన్ని తొండంతో సుతారంగా పైకెత్తి దాని వీపుమీద కూర్చోబెట్టుకునేది. సందీపుడు కింద పడిపోకుండా పట్టుకోవ డానికి ఒక కోతి అతని వెనక కూర్చునేది. మల్లి అనే చిలుక, చెట్టుచెట్టుకూ ఎగు రుతూ ఏనుగు నడిచే మార్గాన్ని సూచిస్తూ ఉండేది.\nయువరాజు అరణ్యానికి వచ్చినప్పటి నుంచీ, ముని ఆజ్ఞానుసారం, అతని రక్షణ బాధ్యతలు వహిస్తూన్న భల్లూకి అనే ఎలుగుబంటి భూమికి అడుగున వున్న తియ్యటి కందమూలాలను తవ్వి, తెచ్చి అతనికి అందించేది. అరణ్యానికి దాపులనున్న పొలాలనుంచి చెరకు గడ లను తెచ్చి ఇచ్చేది. ఇక, రెండు కోతులూ ఒకదానితో ఒకటి పోటీపడి, యువరాజుకు తియ్యటి మామడి పళ్ళనూ, జామ పళ్ళనూ, అరటిపళ్ళనూ తెచ్చి ఇచ్చేవి.\nసందీపుడు తరచూ పులిపిల్లలతో దాగుడుమూతలాడుకునేవాడు. పచ్చగడ్డి మీద వాటితో కుస్తీ పట్టేవాడు.\nసందీపుడు రోజూ తెల్లవారగానే సెల యేటిలో స్నానం చేసి, భక్తితో గురు సమక్షానికి వచ్చి కూర్చునేవాడు. గురువు అతనికి ప్రార్థనాశ్లోకాలనూ, ధ్యానపద్ధతు లనూ నేర్పేవాడు. ఆ తరవాత కొంతసేపు చదవడమూ, రాయడమూ నేర్పేవాడు. ఆ పిమ్మట సందీపుడు గురువు వెంట అరణ్యంలో కొంతదూరం నడిచేవాడు.\nఅప్పుడు జయానందముని, యువరాజుకు అక్కడి రకరకాల వృక్షాలనూ, చెట్లనూ, మొక్కలనూ, తీగలనూ చూపుతూ, వాటి పేర్లనూ, లక్షణాలనూ, గుణాలనూ వివరించి, “నాయనా, మనం ఈ అంద మైన ప్రకృతిని గౌరవించాలి. మనిషి పుట్టడానికి పూర్వమే ఈ ప్రకృతి ఉన్నది. భగవంతుడి అద్భుతాలను చూడడానికి మనమెక్కడికో వెళ్ళనవసరం లేదు. ప్రకృతిని ఒకసారి పరిశీలనగా చూస్తే చాలు. చూడగలిగిన కళ్ళకు అడుగడు గునా అద్భుతం కనిపిస్తుంది. ప్రతి మొక్కా, ప్రతి క్షణం ఒక అద్భుతాన్ని సృష్టిస్తున్నది. ఇలా చూడు, ఇది చంపక వృక్షం; ఇది మల్లె తీగ. రెండూ భూమి నుంచే పుట్టాయి. రెండూ కూడా ప్రకృతిలో లభించే నీటినీ, గాలినీ సూర్యరశ్మినీ కావలసిన మేరకు ఉపయోగించు కుంటున్నాయి. అయినా, చంపక పుష్పా లకు ఒక విధమైన రంగూ, వాసనా ఉన్నాయి. మల్లెపువ్వు మరొక విధమైన వాసనలు వెదజల్లుతున్నది. పరిశీలించి చూస్తే ఇందులోని అద్భుతం అర్థమవు తుంది. ఇదే భూమి మీద పుట్టిన ఒక వృక్షం మామిడిపళ్ళనూ, మరొక వృక్షం పనసపళ్ళనూ మనకు అందిస్తున్నవి. ఇంతకన్నా అద్భుతం మరొకటున్నదా?\" అని వివరించేవాడు.\nసందీపుడు గురువు మాటలను ఏకాగ్ర చిత్తంతో ఆలకించేవాడు. ఆ తరవాత ప్రకృతిని పరిశీలనగా చూడడంలో అతడు అపూర్వమైన ఆనందం పొందేవాడు.\n\"మరొక విషయం గమనించావా? ఈ వృక్షాలు మనకు పళ్ళను ఇస్తున్నాయి గదా, దానికి ప్రతిఫలంగా అవి మననుంచి దేన్నీ ఆశించడంలేదు. నువ్వు జామ పండునో, మామిడిపండునో కోసుకున్నా వనుకో, చెట్లు దానికి ప్రతిఫలంగా నీనుంచి ఏదీ అడగడం లేదుగదా! ఎదుటివారికి ఇవ్వడంలోనూ వారిని ఆనందపరచడం లోనూ, వాటి ఆనందమంతా ఇమిడి ఉన్నది. పరోపకారం చేయడంలో ఉన్న ఆనందాన్ని మనుషులు కూడా పొంద గలగాలి. ప్రకృతిలోని ఈ మహోన్నత గుణాన్ని మానవజాతి అలవరచుకోవాలి!'” అని అనేవాడు జయానందముని.\nసాయంకాల సమయాలలో ముని, సందీపుణ్ణి కొండమీదికి తీసుకుపోయి. ఆకాశంలో అప్పుడప్పుడే మెరుస్తూన్న చుక్కలను చూపి, వాటి పేర్లూ, వాటికి సంబంధించిన పురాణగాథలూ వివరించే. వాడు.\nఈ విధంగా, రాజధానీ నగరానికి దూరంగా అరణ్యంమధ్య ప్రశాంత వాతా వరణంలో, జయానందముని చల్లని నీడలో పెరగసాగాడు యువరాజు !\nగురువు వివరించిన కథలలోని రాముడూ, కృష్ణుడూ, ధ్రువుడూ, నచికే తుడూ మొదలైనవారికందరికీ తల్లిదండ్రు లున్నారు కదా! మరి తనకెందుకు లేరన్న అనుమానం కలిగింది సందీపుడికి. అతడు ఒకనాడు మునితో, \"నా తల్లీ, తండ్రి ఎవరు?\" అని అడిగాడు.\n\"ఒక బిడ్డకు, తల్లీ తండ్రీ అవసరం ఎందుకో తెలుసా? దేవుడు తన ప్రేమను. తల్లిదండ్రుల ద్వారా ఆ బిడ్డకు అంద జేయడానికే ! మరి నువ్వు అందరిలాంటి వాడివి కావు; చాలా గొప్పవాడివి! అందుకే మధ్యవర్తిలేకుండానే దేవుడి ప్రేమ తిన్నగా నీకు లభ్యమవుతున్న ది !\" అన్నాడు ముని ఎంతో ఆప్యాయంగా.\nసందీపుడు తల ఊపి చిన్నగా నవ్వుతూ, “ఆ దేవుడి ప్రేమ, నాకు కూడా తల్లిదండ్రుల ద్వారానే లభిస్తున్నది. మీరే నా తండ్రి; ఈ ప్రకృతే నా తల్లి!\" అని అన్నాడు.\nఅందుకు ముని నవ్వి, \"నువ్వెంతో వివేక సంపన్నుడివి. చుట్టూ వున్న ప్రతి వస్తువులోనూ దేవుడి ప్రేమను సందర్శించ గల శక్తి కలగాలని నిన్ను ఆశీర్వ దిస్తున్నాను!\" అన్నాడు సందీపుడి తల నిమురుతూ.\nసింహాసనంపై కూర్చుని వున్న వీర సింహుడు, చారులు తెచ్చిన వార్త విని అగ్గిమీది గుగ్గిలంలా మండి పడ్డాడు. \"కపాలకంఠా ఏమిటిదంతా? ఇవాళ కూడా అదేదుర్వార్త! ఈరోజు మళ్ళీ మన వారినుంచి ధాన్యం దోచుకున్నారట. మన మనుషుల్ని దోచుకునే ఆ దుర్మార్గు లెవ్వరు ?\" అని అరిచాడు.\nకపాలకంఠుడు వెంటనే ఏమి చెప్ప డానికీ తెలియక, మౌనంగా తల వంచు కున్నాడు.\n\"ఆ దోపిడీ ముఠాను ఎలాగైనా బంధించి, వాళ్ళందరినీ సమూలంగా నాశనం చేయాలి. ఆ దుర్మార్గులకు సాయ పడేవాళ్ళను, వాళ్ళెవరయినా సరేకఠినంగా శిక్షించాలి.\" అన్నాడు వీర సింహుడు పళ్ళు కొరుకుతూ.\nమరుక్షణమే ఎక్కడినుంచో ఒక బాణం సభామంటపం కిటికీగుండా దూసు కుని వచ్చి ఎదురుగా వున్న గోడకు ఖంగు మని తగిలి కిందపడింది. బాణం కొసకు చిన్న గుడ్డ కట్టబడి వున్నది.\nవీరసింహుడు ఆశ్చర్యంగా సింహాసనం నుంచి లేచాడు. అతని వెంట సభికు లందరూ లేచి నిలబడ్డారు.\nఆ బాణాన్ని అందుకోవడానికి కపాల కంఠుడు నాలుగడుగులు వేశాడు.\n\"మూర్ఖుడా, ఆగు!\" అని అరిచాడు వీరసింహుడు.\nకపాలకంఠుడు అక్కడే నిలబడి పోయాడు.\n\"మొదట వెళ్ళి ఆ బాణం వేసిన వాడెవడో వాణ్ణి పట్టుకో. రాజభవనం సమీపించి ఆ బాణం వేసిన దుర్మార్గుణ్ణి మన భటులు బంధించారేమో చూడు. లేకుంటే వాణ్ణి తరిమిపట్టుకో. వెళ్ళు.... ఊఁ' అని ఆజ్ఞాపించాడు వీరసింహుడు.\nకపాలకంఠుడు గబగబా సభ నుంచి వెలుపలికి పరిగెత్తాడు. అతని వెంబడే మరి కొందరు అధికారులు కూడా వెళ్ళారు.\n\"ఇప్పుడు ఆ బాణం తీ సుకురండి. అందులో ఏమున్నదో చూద్దాం.\" అన్నాడు వీరసింహుడు.\nవీరసింహుడి ప్రధాన అంగరక్షకుడు వెళ్ళి బాణాన్ని తెచ్చి దాని కొసకు కట్టి వున్న గుడ్డను విప్పి అందులో వున్న తాళ పత్రాన్ని వీరసింహుడికి అందించాడు.\nఆ పత్రంలో ఇలా రాసి ఉన్నది: \"మేము మీ మనుషులను దోచుకోవడం లేదు. - నిజానికి మీరే అమాయక ప్రజలను అన్యా యంగా దోచుకుంటున్నారు. అసలు దోపిడీ దొంగలు మీరే! రైతులు కాయకష్టం చేసి పండించిన ధాన్యాన్ని వారి నుంచి మీరు బలవంతంగా దోచుకుపోతున్నారు. ఆ ధాన్యంతో ఆయుధాలు కొనడానికి మీరు ప్రయత్నిస్తున్నారు. మన ప్రజలకు కావల సింది కూడూ, గుడ్డా తప్ప ఆయుధాలు కావు. అందువల్ల, అమాయక ప్రజలనుంచి మీరు దోచుకున్న ధాన్యాన్ని మళ్ళీ రాబట్టుకోవడానికి ప్రజలే శాయ శక్తు లా ప్రయత్నిస్తున్నారు !''\nఆ లేఖను చదివిన వీరసింహుడి కళ్ళు కోపావేశంతో ఎర్రబడ్డాయి. అంతటా ఒక నిమిషం నిశ్శబ్దం ఆవరించింది.\nబాణం వేసిన వాణ్ణి, కపాలకంఠుడు కాళ్ళు చేతులు బంధించి లాక్కుని రాగల డన్న ఆశతో వీరసింహుడు కొంతసేపు ప్రధాన ద్వారం కేసి చూశాడు. అయినా వాడి జాడ కనిపించలేదు. వీరసింహుడు ఓర్పును కోల్పోయి ఆగ్రహావేశంతో ఊగి పోతూ, “నేను మన మనుషుల్ని ఎవరో దోచుకుంటున్నారని ఇంతకుముందు అన్న మాటలు విన్న తరవాతే, ఎవడో ఈ లేఖను రాశాడు. అంటే మనమధ్యే శత్రు వుల గూఢచారి ఎవడో వుండి. నా మాట లను శత్రువులకు చేరవేసి వుండాలి. లేదా, వాడే ఈ లేఖను రాసి వుండాలి. ఇది ఏమాత్రం సహించరానిది అపాయం కూడా. ఈ క్షణమే ఆ దుర్మార్గుణ్ణి హత మార్చండి ! హతమార్చండి! వద్దు, వద్దు.... ఆగండి.... వాణ్ణి చంపకండి. ఆ దుర్మార్గుడి మంచి తిరుగుబాటుదారుల ముఠా రహస్యాలను కక్కించాలి!\" అని పిచ్చివాడిలా అరవ సాగాడు.\nకపాలకంఠుడూ, అతడి అనుచరులూ తిరిగివచ్చి, సభామంటపంలో అడుగు పెట్టగానే, \"ఎక్కడ ఆ దుర్మార్గుడు ? వాణ్ణి హతమార్చేశారా?\" అని అడిగాడు వీరసింహుడు.\n\"లేదు మహాప్రభూ ! ఆ దుర్మార్గుడు తప్పించుకుని పారిపోయాడు. రాజభవనం కిటికీ గుండా వాడు బాణం ఎక్కు పెట్టేప్పుడు మన భటుడొకడు చూసి పట్టుకోవడానికి ప్రయత్నించాడట. కాని ఆలోగానే ఆ పిరికిపంద గుర్రంపై పారి పోయాడట!\" అన్నాడు కపాలకంఠుడు.\n\"గుర్రంపై పారిపోయాడా ? వాణ్ణి వెంబడించి పట్టుకోవడానికి మన వద్ద గుర్రాలే లేవా ?\" అని ప్రశ్నించాడు వీర సింహుడు కోపంగా.\n\"భటుడు అశ్వశాలకు వెళ్ళి గుర్ర మెక్కి వెళ్ళేలోగా ఆ దుర్మార్గుడు పారి పోయాడు ప్రభూ!\" అన్నాడు కపాల కంఠుడు.\n\"ఆ చేతకాని భటుణ్ణి వెంటనే ఉరి తీయించు! ఆగు ఆగు, ఆగుర్రాన్ని కూడా చంపించు!\" అని అరిచాడు వీరసింహుడు.\nపట్టరాని ఆగ్రహంతో మతి చలించిన వాడిలా మాట్లాడే వీరసింహుడి మాటలు విన్న సభలోని వారందరూ అమి తాశ్చర్యంతో ఒకరి ముఖాలొకరు చూసు కున్నారు. — (ఇంకావుంది)",
            "book_page_end": 24
        },
        {
            "title": "రాజుపరీక్ష (బేతాళ కథలు)",
            "book_page_start": 25,
            "pdf_page_start": 25,
            "pdf_page_end": 31,
            "author": "మనోజ్ దాస్ రచన (ఆధారం)",
            "genre": "జానపద కథ",
            "moral": "కేవలం అందం, మాటలు కాకుండా, ధైర్యం, నిజాయితీ, మరియు తమ బాధ్యతను పూర్తి చేసే వివేకం ఉన్నవారే నిజమైన వారసులుగా గుర్తించబడతారు.",
            "keywords": [
                "బేతాళుడు",
                "విక్రమార్కుడు",
                "నిజాయితీ",
                "వారసత్వం",
                "రాజధర్మం"
            ],
            "characters": [
                "విక్రమార్కుడు",
                "బేతాళుడు",
                "చంద్రదేవుడు",
                "కృష్ణకుమారుడు",
                "సుభద్రుడు",
                "వీరబాహు"
            ],
            "locations": [
                "దక్షిణాపురి",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు “రాజా, ఇంత అర్ధరాత్రి వేళ, ఈ శ్మశానంలో ఇన్ని శ్రమలకోర్చుతున్నావంటే, ఏదో ఒక ముఖ్యమైన కార్యం సాధించ దలచావని అర్థమౌతున్నది. కాని, రాజులు చపల చిత్తులని విజ్ఞులనేదాంట్లో సందేహించ వలసిందేమీ లేదు. అందువల్ల, నువ్వు పూని న కార్యం సఫలమయ్యాక తృప్తి చెందుతావన్న నమ్మకం నాకు లేదు. ఇందుకు ఉదాహరణగా చంద్రదేవుడనే రాజు కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు :\nపూర్వం చంద్రదేవుడనే రాజు, దక్షిణా పురి అనే రాజ్యాన్ని పాలిస్తూండేవాడు.\nఆయనకు లక్ష్మి అనే కుమార్తె తప్ప పుత్రసంతానం లేదు. సుభద్రుడు, వీర బాహు అనే దూరపు బంధువులైన ఇద్దరు యువకులు రాజప్రాసాదంలో వుంటూండే వాళ్ళు. ఇద్దరూ స్ఫురద్రూపులూ, మంచి తెలివితేటలు గలవాళ్ళే కాక, రాజుపట్ల ఎంతో వినయ విధేయతలతో మెలుగు తూండే వాళ్ళు.\nఒకనాడు రాణి, రాజుతో, ''లక్ష్మిని, సుభద్ర వీరబాహుల్లో ఎవరికో ఒకరికిచ్చి, వివాహం చేయడం మంచిది. ఇంకా కాలయాపన తగదు.\" అన్నది.\n\"ఆ ఇద్దరిలో నీకు నచ్చిన వాళ్ళె వరు ?\" అని అడిగాడు రాజు.\n“ఇద్దరూ మంచివాళ్ళే. అయితే నాకు వీరబాహు అంటే ఎక్కువ అభిమానం. అతడు సుభద్రుడికన్న అందగాడు,\" అన్నది రాణి.\nఅందుకు రాజు చిరునవ్వు నవ్వి. \"అలాగా, మరి నాకు సుభద్రుడంటే అభిమానం! ఏమైనా మనం ఆ ఇద్దరి అందచందాలను మాత్రమే చూసి, అమ్మాయికి ఎవరు తగిన వరుడో నిర్ణయిం చడం పొరబాటు. ఒక మనిషి నీచ ప్రవృత్తిగలవాడైతే, ఎంత గొప్ప రూపం కూడా దాన్ని దాచలేదు. నీతివంతుడు అనాకారి అయినా అందరూ గౌరవిస్తారు,” అన్నాడు.\n\"ఏమో, నాకు మాత్రం వీరబాహు రూపవంతుడేకాక గుణవంతుడని కూడా నమ్మకం,\" అన్నది రాణి.\n“సరే, ఆ ఇద్దరికీ ఏదైనా పరీక్ష పెట్టి చూద్దాం. సుభద్రుడు వివేకీ, ఎక్కువ తెలివి తేటలు గలవాడిలా కనిపిస్తాడు,\" అన్నాడు రాజు.\nఆ మర్నాడు రాజు, సుభద్రుణ్ణి, వీర బాహునూ పిలిపించి, \"మన రాజ్యపు సరిహద్దుల్లోని ధాన్యకూటం అనే పరగణా ముఖ్యగ్రామం గురించి, మీరు వినే వుంటారు. ఆ ప్రాంతపు ప్రజలనుంచి పన్నులు ఇంతవరకూ ఖజానాకు చేరలేదు. రాజోద్యోగులు ఏమరుపాటుగా వున్నా రని, నా అనుమానం.\" అని వీరబాహుతో, \"నీకు ధాన్యకూటానికి ఉత్తరాన వున్న ఊళ్ళలో పన్నులు వసూలుచేసే బాధ్యత ఇస్తున్నాను. అలాగే సుభద్రుడు ధాన్య కూటానికి దక్షిణాన వున్న గ్రామాల్లో పన్నులు వసూలుచేసే బాధ్యత వహిం చాలి,” అన్నాడు.\nఇందుకు సుభద్రుడూ, వీరబాహూ సరేనని బయలుదేరబోతున్నంతలో, రాజు వాళ్ళను ఆగమని, \"మీరు ధాన్యకూటం లోని మన భవనంలో విడిది చేయవచ్చు. తిరిగి వచ్చేటప్పుడు విడివిడిగా కాక, ఇద్దరూ కలిసి రండి. మరొక సంగతి: మీ ఇద్దరి వెంటా అంగరక్షకుల్ని పంపడం లేదు. కారణం ఏమిటో తెలుసా ? మీరు స్వరక్షణతోపాటు, ఖజానాకు చేరవలసిన ధనాన్ని కూడా స్వశక్తితో కాపాడుకోగలరో లేదో పరీక్షించదలిచాను. ముందుముందు మీలో ఒకరిని సేనాధిపతిగా నియమించా లని, నా ఆలోచన,\" అన్నాడు.\nసుభద్రుడూ, వీరబాహూ ఆ మాటలు విని చాలా సంతోషపడి, ధాన్యకూటం కేసి బయలు దేరారు. వాళ్ళు అటు వెళ్ళగానే రాజు, తన మంత్రి కొడుకైన కృష్ణ కుమారుడు అనే వాణ్ణి పిలిచి, మారు వేషంతో వాళ్ళిద్దరినీ అనుసరించి వెళ్ళి, వాళ్ళేమిచేసేదీ ఒక కంట కనిపెట్టి వుండ మని ఆజ్ఞాపించాడు.\nధాన్యకూటంలోని రాజోద్యోగులు సుభద్రుడూ, వీరబాహూ వచ్చిన పని తెలుసుకుని వాళ్ళంతకుముందు రైతుల నుంచీ, వర్తకులనుంచీ వసూలు చేసిన పన్నులను వాళ్ళకు చెల్లించారు. అందు వల్ల వాళ్ళిద్దరికీ పన్నుల వసూళ్ళకు గ్రామాల వెంట తిరగవలసిన శ్రమ తప్పింది. ఈ విధంగా రెండు వారాల్లో సుభద్రుడూ, వీరబాహూ తాము వచ్చిన పని పూర్తి చేయగలిగారు.\nరేపు ఉదయం వాళ్ళు తిరిగి రాజధానికి బయలుదేరవలసి వున్నదనగా, ఆ రాత్రి ఎవరో వీరబాహు వున్న గది తలుపు తట్టారు. అతడు గదితలుపు తెరవగానే. ఒక ముసుగువ్యక్తి అతడికి కత్తి చూపించి, ధనం వున్న సంచీ తీసుకుని బయటికి వచ్చి, తలుపుకు బయట నుంచి గడి బిగించి, పారిపోయాడు.\nఆ తర్వాత గదిలో వున్న వీరబాహు కేకలు విని, కాపలావాళ్ళు వచ్చి గది తలుపు తెరిచారు. సుభద్రుడు కూడా అక్కడికి వచ్చాడు. వీరబాహు కొంత సేపటికి తెప్పరిల్లి, జరిగినదంతా వాళ్ళకు చెప్పాడు.\nఇది విని భవనం కాపలావాళ్ళ పెద్ద ఆశ్చర్యపోయి, \"ఈ ప్రాంతాల దొంగ తనం జరగడం, ఇదే మొదలు. రాజు గారి ఉద్యోగినే దోచడం అంటే —వాడెవడో పెద్ద బందిపోటు అయుండాలి!\" అన్నాడు.\nమర్నాడు సూర్యోదయంతోనే బయలు దేరి సుభద్రుడూ, వీరబాహూ రాజధానికి తిరిగి వచ్చారు. సుభద్రుడు తాను వసూలు చేసిన ధనాన్ని రాజుకు ఇచ్చాడు. వీర బాహు మాత్రం కళ్ళనీళ్ళతో తల వంచు కుని వుండిపోయాడు.\nరాజు, అతడితో ఓదార్పుగా, “ఊరికే విచారపడకు. ఆ పరిస్థితుల్లో నేనైనా ఏమీ చేయగలిగేవాణ్ణి కాదు. రాజభవనంలాంటి దానిలోకి బందిపోటు జొరబడగలడని, ఎవరూహించగలరు!\" అన్నాడు.\nరాజుగారి అభిమానానికి తాను పాత్రుణ్ణయాననీ ఏదో గొప్పపదవి తనకు రానున్నదనీ సుభద్రుడు చాలా సంతోషిం చాడు.\nఆ సాయంత్రం కృష్ణ కుమారుడు రాజును దర్శించి, ఆయనముందు ఒక సంచీని పెడుతూ, \"మహారాజా, వీర బాహు పోగొట్టుకున్న ధనం సంచీ ఇది !\" అని చెప్పాడు.\n“అయితే, వీరబాహు నుంచి ధనం దొంగిలించినది, నువ్వా?\" అని అడిగాడు రాజు ఆశ్చర్యంగా.\n\"కాదు. మహారాజా ! అలా చేయమని తమరు నాకు ఆజ్ఞ యివ్వలేదు. కాని, ఆ దొంగ చీకట్లో పారిపోతూండగా, అతడి నుంచి సంచీని నేను లాక్కున్నాను,\" అన్నాడు కృష్ణకుమారుడు.\n“మరి ఆదొంగను పట్టుకునే ప్రయత్నం చేయలేదా ?\" అని అడిగాడు రాజు.\n\"అందుకు ప్రయత్నించలేదు, మహా రాజా! కావాలంటే అతణ్ణి గాయ పరచడమో, లేక చంపడమో చేసి వుండే వాణ్ణి. అయితే, అతడు ముసుగు ధరించి వున్నా, నేను గుర్తుపట్టాను. సంచీతోపాటు అతడి ముసుగును కూడా లాక్కున్నాను. అప్పుడ త ను విడిది భవనం కేసి పరిగెత్తాడు.\" అన్నాడు కృష్ణకుమారుడు.\n“దొంగభవనంలోకి పారిపోవడమా!\" అంటూ రాజు విస్మయం చెండాడు.\n\"అవును, మహారాజా! అందుకొక కారణం వున్నది. ఆ దొంగ విడిది చేసిన గది, వీరబాహు వున్న గదికి పక్కనే వున్నది,\" అన్నాడు కృష్ణకుమారుడు.\nరాజు క్షణం ఆలోచించి, \"అయినా, నువ్వా దొంగను బంధిస్తే బావుండేది. అతడు చేసింది మామూలు నేరం కాదు. చాలా పెద్ద నేరం,\" అన్నాడు.\n\"ఒక సంగతి, మహారాజా! అతడు తప్పక ఇక్కడికి తిరిగి వస్తాడు. అప్పుడు కావాలనుకుంటే మీరు శిక్షించవచ్చను కున్నాను. పైగా, నేను మారువేషంలో వుండడంతో, తనను ఎరిగినవాడు కాదను కున్నాడు. అంతేకాక, నేనూ ఒక దొంగ నని అతడు భావించి వుండవచ్చు.\" అన్నాడు కృష్ణకుమారుడు.\nఆ రాత్రి రాజు, రాణితో, “ఈ రాజ్యా నికి వారసుడెవడో నిర్ణయించాను. అయితే, అందుకు నువ్వు కూడా సమ్మతి తెలియ పరచవలసి వుంటుంది,” అన్నాడు.\n\"మీ పరీక్షలో వీరబాహు ఓడి పోయాడు. మరి సుభద్రుణ్ణి కదా, మీరు వారసుడుగా నిర్ణయించ బో తున్నది, అవునా?\" అని అడిగింది రాణి.\n\"కాదు. నేను ఎన్నిక చేసినవాడు కృష్ణకుమారుడు. అతడు తన బాధ్యత ఏమిటో ఎరిగినవాడే కాక, మహా ధైర్య శాలి. అప్పగించిన పనిని ఎంతవరకు చేయాలో, ఎక్కడ మౌనం వహించాలో అతడికి బాగా తెలుసు. అంతేకాక, ఏమాత్రం దురాశలేనివాడు; మంచి నిజాయితీపరుడు. ఇటువంటి గుణ గణాలున్నవాడు, యువరాజుగా రాణించి తీరుతాడు,\" అన్నాడు రాజు.\nరాణి కొంచెంసేపు మౌనంగా వూరు కుని, తర్వాత చిరునవ్వునవ్వి. \"ఇలా జరిగే అవకాశం వున్నదని, నేనేనాడూ ఊహించలేదు. మీ నిర్ణయం, నాకూ అంగీకారమే. యువరాణికి, మంత్రి కుమారుడిపట్ల చాలా అభిమానం వున్న దని, నేనెరుగుదును,\" అన్నది.\nఆ తర్వాత యువరాణి లక్ష్మికి, కృష్ణ కుమారుడికి అత్యంత వైభవంగా వివాహం జరిగింది.\nబేతాళుడు ఈ కథ చెప్పి, “రాజా, కృష్ణకుమారుడు చేసిన పని, ఏ రాజోద్యోగి అయినా చేయగలడు. అతడి ప్రవర్తనలో ప్రత్యేకంగా చెప్పుకోదగిందేమున్నది ? అతడు తన బాధ్యత ఏమిటో తెలిసిన వాడూ, ధైర్యశాలీ అనేదాంట్లో సందేహం లేదు. కాని దురాశాపరుడు కాదనేందుకూ, నిజాయితీ గలవాడని చెప్పేందుకూ రుజువేమున్నది ? రాజు, కృష్ణకుమారుడు ప్రవర్తించిన తీరుచూసి, అంతగా తృప్తి చెందడానికి అతడి చపలచిత్తం తప్ప మరేదైనా ముఖ్యకారణం వున్నదా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది,\" అన్నాడు.\nదానికి విక్రమార్కుడు, “వీరబాహు నుంచి ధనం వున్న సంచీని దొంగిలించిన వాడు, సుభద్రుడని తెలుస్తూనే వున్నది. ఈ చర్యద్వారా తాను సమర్థుణ్ణనీ, వీర బాహు అసమర్థుడనీ రుజువు చేద్దామను కున్నాడతను. కాని, ఫలితంగా ఇద్దరూ అసమర్థులూ, అయోగ్యులూ అని తేలి పోయింది. వీరబాహు కత్తి చూసి బెదిరి పోయి ధనాన్ని కాపాడుకోలేకపోవడం, సుభద్రుడు దొంగతనం లాంటి నీచ కృత్యానికి పాల్పడడం ఇందుకు చక్కని నిదర్శనం. అయితే, కృష్ణకుమారుడు మాత్రం, తాను బాధ్యత గుర్తించినవాడే కాక, ధైర్యశాలిననీ, దురాశలేనివాడిననీ రుజువు చేశాడు. అంతేకాక, ధాన్యకూటం గ్రామంలో సుభద్రుడి దొంగతనం గురించి అతడు ఎవరికీ చెప్పలేదు. ఇది అతడి నిజాయితీకి నిదర్శనం. రాజుగారి బంధువే కాక, ఆయన పంపగా శిస్తు వసూళ్ళకు వచ్చినవాడు దొంగ అని నలుగురికీ తెలియడం, రాజాస్థానానికి ఎంతో అవమానకరమైన సంగతి. ఇది గుర్తించే కృష్ణకుమారుడు, ఆ దొంగతనం గురించి రాజుకు మాత్రమే చెప్పాడు. అందుకు కారణం, కావాలనుకుంటే రాజే, సుభద్రుణ్ణి శిక్షించవచ్చు. ఏ పనినీ అవసరానికి మించి చేయకపోవడం అనేది, మనిషిలోని తెలివితేటలకూ, సత్ప్రవర్తనకూ గీటురాయి లాంటిది. కృష్ణకుమారుడు అలాంటి మంచి లక్షణం కలవాడు! ఉదాహరణకు— అతడు సుభద్రుడి నుంచి ధనం సంచీ లాక్కున్నప్పుడు అతడు మారువేషంలో వున్నాడు. అతడెవరైనదీ, ఏ ఒక్కరికీ తెలిసే అవకాశం లేదు. కావాలంటే, ఆ ధనాన్ని తనే రహస్యంగా దాచుకో వచ్చు. కాని, అతడు రాజుకు దాన్ని యిచ్చి, జరిగినది వివరించి, తన నిజాయితీని స్పష్టంగా రుజువుచేసు కున్నాడు. పై కారణాలన్నింటివల్లా, రాజు అతడి ప్రవర్తనపట్ల పూర్తిగా సంతృప్తు డయ్యాడు. అందువల్ల రాజు చపలచిత్తు డనుకోవడానికి ఏమాత్రం ఆస్కారం లేదు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 31
        },
        {
            "title": "ఆత్మజ్ఞానం",
            "book_page_start": 32,
            "pdf_page_start": 32,
            "pdf_page_end": 32,
            "author": "డాక్టర్ కె. వి. రమణరావు",
            "genre": "నీతి కథ",
            "moral": "ఆత్మజ్ఞానం ఇతరుల అనుభవాల ద్వారా కాక, సొంత అనుభవం, పరిశీలన ద్వారానే లభిస్తుంది.",
            "keywords": [
                "ఆత్మజ్ఞానం",
                "రైతు",
                "సన్యాసి",
                "అనుభవం",
                "సిద్ధుడు"
            ],
            "characters": [
                "రైతు",
                "సన్యాసి"
            ],
            "locations": [
                "పొలం",
                "కొండలు"
            ],
            "content": "పంట పొలానికి కాపుకాస్తున్న రైతూ, దారివెంట వెళుతున్న సన్యాసి కొద్దిసేపు విశ్రాంతికోసం, ఒక చెట్టు నీడకు చేరారు.\nసన్యాసి, రైతును పలకరిస్తూ, \"పొలం నీదేనా? పంట బాగున్నది. ఈ ఏడు కూడా తరుణంలో వర్షాలు కురవవచ్చా?\" అని అడిగాడు.\nరైతు, సన్యాసికి నమస్కరించి, \"స్వామీ, చేతికి దక్కిన తర్వాతేగదా, పంట దిగుబడి ఎంతో తెలిసేది. వర్షాలు ఎప్పుడు ఎలా వుంటాయో ఎవరు చెప్పగలరు! ఇంతకూ తమ ప్రయాణం ఎంతదాకా?” అని అడిగాడు.\nనన్యాసి దాపులనున్న కొండలకేసి చూపిస్తూ, \" అక్కడ గొప్ప జ్ఞాని అయిన సిద్ధుడొ కాయనవున్నాడు. జ్ఞానోపదేశం కోసం అక్కడికి వెళ్తున్నాను,” అని విచారంగా ముఖం పెట్టి, \"ఇంతకుముందు సేవించుకున్న ముగ్గురు గురువులూ, నాకు ఆత్మజ్ఞానం కలిగేలా చేయలేక పోయారు. ఈసారి నా అదృష్టం ఎలా వున్నదో మరి!\" అని నిట్టూర్చాడు.\nరైతు నవ్వి, “ నలభై ఏళ్ళనుంచి ఫలసాయం, యాభై ఏళ్ళనుంచి వర్షాలూ చూస్తున్నాను. రేపు ఏది ఎలా వస్తుందో తెలుసుకోవడానికి, ఇన్నేళ్ళ సొంత అనుభవం ఎందుకూ పనికిరావడం లేదు. మరి ఇతరుల అనుభవాలమీద తమరు ఆత్మజ్ఞానం పొందడం ఎంతకష్టమో గదా, పాపం!\" అన్నాడు కొండలకేసి చూస్తూ.\nసన్యాసికి ఈ మాటలతో చప్పున జ్ఞానోదయమై, తనను తాను సొంతంగా తెలుసుకోవాలని బోధపడి, మరొక దిక్కుగా ప్రయాణమై వెళ్ళిపోయాడు.",
            "book_page_end": 32
        },
        {
            "title": "మన విజ్ఞాన సంపద - ఎవరాయన?",
            "book_page_start": 33,
            "pdf_page_start": 33,
            "pdf_page_end": 35,
            "author": "చందమామ బృందం",
            "genre": "చరిత్ర",
            "moral": "N/A",
            "keywords": [
                "స్వాతంత్ర్య సమరం",
                "రాజా కుమార్ సింగ్",
                "బీహార్",
                "వీరత్వం",
                "శస్త్రచికిత్స"
            ],
            "characters": [
                "రాజా కుమార్ సింగ్"
            ],
            "locations": [
                "బీహార్",
                "జగదీశపూర్",
                "గంగాతీరం"
            ],
            "content": "భారత ప్రధమ స్వాతంత్ర్య సమరం - సిపాయిల కలహం నాటి రోజులవి.\nఒక చిన్నరాజ్యానికి రాజు — ఆంగ్లేయులకు ఎదురుతిరిగే తిరుబాటుదార్ల నాయకులలో ఒకడయ్యాడు. ఆయన శత్రువులతో ఒకవైపున పోరాడు తున్నప్పుడు, ఈస్టిండియా కంపెనీ సేనలు ఆయన రాజ్యాన్ని మరొక వైపు నుంచి ముట్టడించాయి. విషయం తెలియగానే ఆయన అక్కడికి వెళ్ళడానికి ప్రయత్నించాడు. కాని, ఆయనకు దారి ఇవ్వకుండా బ్రిటిష్ సేనలు పట్టు దలతో పోరాడాయి. అయినా, ఆయన ధైర్యంగా శత్రుసేనల మధ్య పోరాడుతూ ముందుకు వెళ్ళాడు. తెల్లవారి తుపాకీ తూటాలు ఆయన కుడిచేతిలోకి చొచ్చుకుపోయాయి. వాటి కారణంగా, కుడిచేతిని తొలగిస్తే తప్ప ప్రాణా పాయం తప్పని స్థితి ఆయనకు ఏర్పడింది!\nశస్త్రచికిత్సకు వైద్యులను పిలిపించే సావకాశం లేదు. వెంటనే ఆయన గంగాతీరంలో నిలబడి. ఎడమచేత్తో కత్తిని పైకెత్తి, \"తల్లీ, దీనిని కానుకగా స్వీకరించు !'' అంటూ తన కుడిచేతిని తెగనరుక్కున్నాడు!\nఆయన యువకుడయితే ఒకవేళ బతికి వుండేవాడేమో కాని, అప్పుడా మహావీరుడి వయసు డెబ్భైఅయిదు సంవత్సరాలు! ఇది జరిగిన మరునాడే ఆయన మరణించాడు. ఎవరాయన ?\nసమాధానం: బీహార్ లోని జగదీశపూర్ను పరిపాలించిన రాజా కుమార్ (కున్వర్) సింగ్.",
            "book_page_end": 35
        },
        {
            "title": "మన విజ్ఞాన సంపద - మీకు తెలుసా ?",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "బహాయ్ మతం",
                "ఎగిరే పళ్ళాలు",
                "కెన్నెత్ ఆర్నాల్డ్",
                "సమైక్యత",
                "ఆలయం"
            ],
            "characters": [
                "బహావుల్లా",
                "కెన్నెత్ ఆర్నాల్డ్"
            ],
            "locations": [
                "ఇరాన్",
                "కొత్తఢిల్లీ",
                "అమెరికా"
            ],
            "content": "ప్రశ్నలు:\n1. 'బహాయ్' మతం అంటే ఏమిటి ?\n2. 'బహాయ్ ' ఆలయం మన దేశంలో ఎక్కడ వున్నది ?\n3. \"ఎగిరే వళ్ళాల”ను మొట్టమొదట చూసిన వ్యక్తి ఎవరు ?\n4. వాటిని ఆయన ఎప్పుడు చూశాడు ?\n5. వాటిని 'ఎగిరే పళ్ళాలు' అని ఎందుకు అంటారు ?\nసమాధానాలు:\n1. ఇరాన్కు చెందిన బహావుల్లా (1817_92) స్థాపిం చిన సర్వమత సమైక్యతనూ, శాంతి ప్రేమలనూ ప్రభోధించే మతం.\n2. కొత్తఢిల్లీ.\n3. కెన్నెత్ ఆర్నాల్డ్ అనే అమెరికా వైమానికుడు,\n4. 1947 జూన్లో.\n5. నీళ్ళ ఉపరితలంలో విసిరిన పళ్ళాలు ఎగిరినట్టు అని ఎగురుతూ కనిపించాయని ఆర్నాల్డ్ చెప్పడంవల్ల.",
            "book_page_end": 36
        },
        {
            "title": "భారతదేశం: నాడు - నేడు - కామరూప రాజ్యం",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "చరిత్ర",
            "moral": "N/A",
            "keywords": [
                "కామరూప రాజ్యం",
                "అస్సాం",
                "ప్రాగ్జ్యోతిషపురం",
                "కామాక్ష",
                "పురాణాలు"
            ],
            "characters": [
                "మన్మథుడు",
                "శివుడు",
                "నరకాసురుడు",
                "పుష్యవర్మ"
            ],
            "locations": [
                "కామరూప రాజ్యం",
                "అస్సాం",
                "గౌహతి",
                "ప్రాగ్జ్యోతిషపురం"
            ],
            "content": "మన పురాణాలు పేర్కొనే సుప్రసిద్ధ రాజ్యాలలో ప్రాగ్జ్యోతిషపురం రాజధానిగా వెలసిన కామరూప రాజ్యం చాలా ముఖ్యమైనది. • కామరూపరాజ్యా 'నికి, కోరినది లభించే భూమి అని కొందరు అర్థం చెబుతారు. పురాణాల ప్రకారం శివుడి కోపాగ్నికి మన్మథుడు (కాముడు) భస్మమై పోయాడు. ఆ తరవాత మన్మ థుడి భార్య రతీదేవి ప్రార్థించగా, శివుడు కరుణించి, మన్మథుడికి రూపం ప్రసా దించాడు. కాముడు మళ్ళీ తన రూపం పొందిన స్థలం కాబట్టి దీనికి 'కామ రూప'మనే పేరు వచ్చిందని మరి కొందరు అభిప్రాయపడుతున్నారు.\nప్రాగ్జ్యోతిషపురం అంటే—తూర్పు దిశకు వెలుగువంటి నగరం అని అర్థం!\nఈనాటి మన అస్సాం రాష్ట్రమే మన పురాణాలు పేర్కొనే ఒకనాటి కామ రూపదేశం. గౌహతి, పురాతన నామమే ప్రాగ్జ్యోతిషపురం. గౌహతికి సమీపంలోని ఒక కొండ మీద కామరూప రాజ్య అధిదేవత 'కామాక్ష' మందిరం వెలు గొందుతున్నది.\nపురాణాల ప్రకారం నరకాసురుడు మిథిల నుంచి వచ్చి కామరూప ప్రాంతాన్ని చేరాడు. అతని కుమారుడు భగదత్తుడు మ హా భా రత యుద్ధంలో కౌరవులపక్షం వహించి హతుడయ్యాడు.\nఇక చారిత్రక యుగానికి వచ్చా మంటే — క్రీ. శ. నాలగవ శతాబ్దంలో సముద్రగుప్తుడి సామంతరాజయిన పుష్యవర్మ ఈ ప్రాంతాన్ని పరిపాలిం చాడు.\n13వ శతాబ్దంలో ఎగువ బర్మా నుంచి, 'షాన్' తెగకు చెందిన అహెూ ములు ఇక్కడి ఎక్కువ భూభాగాన్ని ఆక్రమించారు. అప్పటి నుంచి దీనికి 'అస్సాం' అనే పేరు వచ్చిందని అంటారు. అసమానమైన స్థలాలు కలిగిన భూమి కావడంవల్ల దీనికి అస్సాం అని పేరు వచ్చిందనీ చెబుతారు.\n1824 వ సంవత్సరంలో ఈ ప్రాంతం బ్రిటిష్ వారి అధీనంలోకి వచ్చింది.\nఅహెూమ్ రాజులు ' షాన్ ' తెగ పేర్లు వదిలి పెట్టి, క్ర మ క్రమంగా హైందవ నామాలను స్వీకరించారు. వాళ్ళు ధైర్య సాహ సాలు గల పాలకులుగా పేరు గాంచారు. ముస్లింల, పఠానుల, మొగలుల దురాక్రమణకు లోను కాకుండా తమ ప్రాంతాలను రక్షిం చారు.\nఈనాటి అస్సాం 78,523 చదరపు కి.మీ. వైశాల్యం కలిగి వున్నది. గౌహతి సమీపంలోని దిసూర్ దీని నూతన రాజధాని.",
            "book_page_end": 35
        },
        {
            "title": "సాహిత్యావలోకనం",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "సాహిత్యం",
            "moral": "N/A",
            "keywords": [
                "సాహిత్యం",
                "ఆంగ్ల నవల",
                "రాబిన్సన్ క్రూసో",
                "డానియల్ డెఫో",
                "తోరూదత్"
            ],
            "characters": [
                "డానియల్ డెఫో",
                "ఆలెగ్జాండర్ సెల్కీర్క్",
                "తోరూదత్"
            ],
            "locations": [],
            "content": "ప్రశ్నలు:\n1. చెప్పుకోతగిన మొట్టమొదటి ఆంగ్ల నవలారచయిత ఎవరు ?\n2. ఆయన రాసిన గొప్ప నవల పేరేమిటి ?\n3. అది కేవలం కల్పితకథా? లేక యధార్థ సంఘటనలు ఆధారంగా గలదా ?\n4. అందులోని ప్రధాన పాత్రకు నమూనా ఎవరు ?\n5. ఫ్రెంచి, ఆంగ్ల భాషలలో రచనలు చేసి, 21 వ యేటే కాలధర్మం చెందిన భారతీయ నవలా రచయిత ఎవరు ?\nసమాధానాలు:\n1. డానియల్ డెఫో (1661-1731).\n2. రాబిన్సన్ క్రూసో.\n3. యధార్థ సంఘటనల ఆధారంగా.\n4. ఆలెగ్జాండర్ సెల్కీర్క్ అనే నావికుడు.\n5. తోరూదత్.",
            "book_page_end": 36
        },
        {
            "title": "శ్రీ రామకృష్ణ పరమహంస",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "జీవిత చరిత్ర",
            "moral": "నిజమైన జ్ఞానం, సత్యం గురించిన జ్ఞానం పుస్తకాల ద్వారా కాకుండా, భక్తి, ధ్యానం, ఆత్మపరిశీలన ద్వారా లభిస్తుంది.",
            "keywords": [
                "రామకృష్ణ పరమహంస",
                "వివేకానందుడు",
                "సమాధి",
                "గదాధరుడు",
                "ఆత్మజ్ఞానం"
            ],
            "characters": [
                "శ్రీ రామకృష్ణ పరమహంస",
                "స్వామి వివేకానందుడు",
                "కుదిరామ్",
                "చంద్రాదేవి",
                "రామ్కుమార్"
            ],
            "locations": [
                "కమర్పుకూర్",
                "గయ పుణ్యక్షేత్రం",
                "కలకత్తా"
            ],
            "content": "మన దేశంలో ఇటీవలి కాలంలో జన్మిం చిన మహాపురుషులలో శ్రీ రామకృష్ణ పరమహంస మున్నెన్న దగినవారు. ఆ మహనీయుడి గొప్పదనం గురించి, ఆయన జీవితకాలంలో పలువురికి తెలియదు. కాని తదనంతరం, ఆయన ముఖ్య శిష్యుడై న స్వామివివేకా నందుడూ మరికొందరూ కలిసి, తమ గురువుగారి సందేశాలను నలుదిశలకూ వ్యాపింపజేశారు.\nబెంగాల్ లోని కమర్పుకూర్ గ్రామానికి చెందిన కుదిరామ్ అనే బ్రాహ్మణుడు ఒకసారి గయ పుణ్యక్షేత్రాన్ని దర్శిం చాడు. అప్పుడాయనకు ఒక కల వచ్చింది. ఆ కలలో మహావిష్ణువు కనిపించి, “నాకు నీ కడుపున పుట్టాలని ఉన్నది,” అని అన్నాడట !\nఆయన భార్య చంద్రాదేవి 1836వ సం॥ ఫిబ్రవరి 17 వ తేదీన మూడవ సంతా నంగా ఒక కొడుకును కన్నది. తండ్రి ఆ బిడ్డకు గదాధరుడని నామకరణం చేశాడు. శిశువు జాతకాన్ని పరిశీలించిన జ్యోతిష్కులు — ఒక దివ్యాత్మ భువికి దిగివచ్చినట్టు చెప్పారు!\nగదాధరుడు పెరిగే కొద్దీ తన ఆట పాటలతో, తెలివితేటలతో అందరి దృష్టినీ ఆకర్షించసాగాడు. స్త్రీలు అతన్ని ఎంతో ఆప్యాయంగా చేరదీసేవారు. ఈత పట్ల అతడెంతో ఆసక్తి కనబరచేవాడు.\nఏడేళ్ళప్రాయంలోగదాధరుడు ఒకనాడు పొలాలగుండా వెళుతూ, ఆకాశంలో నల్లటి మేఘాలనానుకుని ఎగిరే తెల్లటి పక్షుల గుంపును చూసి అమితానందం 'చెందాడు. ఆ దృశ్యం అతనిలో వింత అనుభూతిని కలిగించింది. అతడు జీవితంలో ప్రప్రధమంగా సమాధిస్థితిని అనుభవించాడు.\nఅతడక్కడే స్పృహతప్పి పడిపోయాడు. స్నేహితులు అతన్ని ఇంటికి చేర్చారు. అప్పుడతడు మామూలు స్థితికి వచ్చి, మందహానంతో చుట్టుపక్కల కలయ జూశాడు. అయినా, అప్పటినుంచి అతడు అప్పుడప్పుడూ ఇటువంటి సమాధిస్థితికి లోను కాసాగాడు.\nకమర్పుకూర్ చాలా సంపన్న గ్రామం. ఆ గ్రామంగుండా వెళ్ళే యాత్రీకులకు, ఆ గ్రామ భూస్వామి ఒక సత్రం కట్టిం చాడు. అక్కడికి తరచూ సాధువులు వస్తూ పోతూ వుండేవారు. గదాధరుడు అక్కడికి వెళ్ళి, కూర్చుని సాధువుల సంభాషణలనూ, వాళ్ళు చెప్పుకునే కథలనూ గంటల తరబడి ఆలకిస్తూ వుండేవాడు.\nఎనిమిదేళ్ళ ప్రాయంలోనే గదాధరుడు అద్భుతమైన తెలివితేటలను ప్రదర్శించ సాగాడు. ఒకనాడు భూస్వామి ఇంట చేరిన గొప్పగొప్ప పండితులు ఒక సమస్యను పరిష్కరించలేక సతమత మవుతున్నప్పుడు, అక్కడే వున్న గదా ధరుడు చక్కని పరిష్కారం సూచించి, అందరికి ఆశ్చర్యం కలిగించాడు.\nఒకనాడు కొందరు సాధువులు, గదా ధరుడికి సన్యాసి వేషం వేసి ఒళ్ళంతా విభూతి పూసి ఇంటికి పంపారు. దండ కమండలాలతో ఇంటికి వచ్చిన బిడ్డను చూసి తల్లి అమితాశ్చర్యం చెందింది.\nతండ్రి మరణానంతరం, అన్న రామ్ కుమార్ గదాధరుణ్ణి కలకత్తాకు తీసుకు వచ్చాడు. నగరంలోని పెద్ద పెద్ద భవనా లనూ, వచ్చేపోయే వాహనాలనూ, హడా వుడిగా తిరిగే మనుషులనూ చూసి, కుర్రవాడైన గదాధరుడు అమితాశ్చర్యం చెందాడు.\nగ్రామంలో ఉత్సవంజరిగిన సందర్భంగా మిత్రులందరూ, గదాధరుణ్ణి శివుడి వేషం వేయమని కోరారు. అతడు వారి కోరిక మేరకు శివుడి వేషం ధరించి వేదికమీదికి వచ్చాడు. కాని అతడు వెంటనే సమాధిస్థితికి లోను కావడం వల్ల, నాటకం అర్ధంతరంగా అగి పోయింది.\nరామ్కుమార్ చిన్న సంస్కృత పాఠశా లను ప్రారంభించాడు. గదాధరుడు ఆ బడిలో చదవడం ప్రారంభించాడు. కాని, కొంతకాలానికే అతడు అన్నతో, \"నాకు ఈ పాఠాలు ఆసక్తికరంగా లేవు. నాకు నిజమైనజ్ఞానం, అంటే, సత్యం గురించిన జ్ఞానం కావాలి!” అని అన్నాడు. —(ఇంకా వుంది)",
            "book_page_end": 40
        },
        {
            "title": "నేరవిచారణ",
            "book_page_start": 41,
            "pdf_page_start": 41,
            "pdf_page_end": 44,
            "author": "పెంటకోట సోమినాయుడు",
            "genre": "తెలివైన కథ",
            "moral": "కేవలం సాక్ష్యాలు మాత్రమే కాకుండా, పరిస్థితులు, చిన్న వివరాలను పరిశీలించడం ద్వారానే అసలైన సత్యాన్ని కనుగొనవచ్చు.",
            "keywords": [
                "నేరవిచారణ",
                "రాజు",
                "జోగులు",
                "వర్తకుడు",
                "సత్యం"
            ],
            "characters": [
                "నరేంద్రభూపతి",
                "లక్ష్మీరమణి",
                "కనకాంబరుడు",
                "వీరభద్రుడు",
                "జోగులు"
            ],
            "locations": [
                "గోవర్ధనగిరి",
                "నది"
            ],
            "content": "గోవర్ధనగిరిరాజ్యాన్ని పాలించే నరేంద్ర భూపతి, ఎంతో మేధావి గానేకాక ప్రజల కష్టసుఖాలు స్వయంగా పరిశీలించి, న్యాయం కలిగించే వ్యక్తిగా కూడా పేరు పొందాడు.\nనరేంద్రభూపతికి ఒక నియమం వున్నది. అదేమిటంటే- ప్రతిరోజూ ఉదయం ఒక గంటకాలం, ఎలాంటి సామాన్య పౌరుడైనా నిరాటంకంగా ఆయనను దర్శించి, తనకు ఎదురైన సమస్యల గురించి విన్నవించుకోవచ్చు. రాజు అలాంటివాళ్ళకు అప్పటికప్పుడే పరిష్కార మార్గాలు చెప్పి పంపుతూండే వాడు.\nఒక రోజు ఉదయం లక్ష్మీరమణి అనే స్త్రీ రాజదర్శనానికి వచ్చింది. మంత్రితో ఏదో మాట్లాడుతున్న రాజు ఆమెను వచ్చిన కారణం అడిగాడు.\nఅందుకు ఆ స్త్రీ, “మహారాజా, నా భర్త పేరు కనకాంబరుడు. రోజూ ఉదయమే బయలుదేరి పడవ మీద నది దాటి, పట్నంలో తన వ్యాపారపు పనులు చూసు కుంటూంటాడు. కాని, నిన్న ఉదయం పడవ మీద నది దాటుతూ, నీళ్ళలో పడి కొట్టుకుపోయాడు.\" అని చెప్పింది.\n\"ప్రమాదవశాత్తూ కాలుజారి నదిలో పడిపోయివుంటాడా?\" అని అడిగాడురాజు.\n\"అలాగే జరిగి వుంటుందని, మొదట అనుకున్నాను మహారాజా! అయితే, మా పక్క ఇంటి వ్యాపారి ఒకాయన మరొక పడవలో ప్రయాణం చేస్తూ దూరం నుంచి చూశానంటున్నాడు. నా భర్తను పడవ నడిపే జోగులు అనేవాడు, నీటిలోకి తోసేశాడట! నాకు న్యాయం కలిగిం చండి,\" అంటూ లక్ష్మీరమణ కళ్ళనీళ్ళు పెట్టుకున్నది.\nరాజు వెంటనే భటులకు నది దిగువున కనకాంబరుడి శవం కోసం వెదకమని ఆజ్ఞాపించి, లక్ష్మీరమణి చెప్పిన పక్క ఇంటి వ్యాపారి కోసం ఒక నౌకరును పంపాడు.\nఆ వ్యాపారి వచ్చి రాజుకు నమస్క రించి, “మహారాజా, నా పేరు వీరభద్రుడు. కనకాంబరుడి లాగే నేనూ రోజూ ఉదయం పట్నం వెళ్ళేందుకు, పడవ మీద నది దాటుతూంటాను. నిన్న ఉదయం కనకాంబరుడెక్కిన పడవలో కాక, నేను మరొక పడవలో ఎక్కడం జరిగింది. అతనెక్కిన పడవ నాకు కనుచూపు దూరంలో వున్నది. జోగులు, కనకాం బరుడి చేతిలోంచి ఏదో మూట లాక్కుని, అతణ్ణి నదిలోకి తోయడం, నా కళ్ళారా చూశాను.\" అన్నాడు.\n\"నీ భర్త దగ్గిరవున్న మూటలో ఎలాంటి వస్తువులున్నవో. నీకు తెలుసా?\" అని ప్రశ్నించాడు. రాజు లక్ష్మీరమణిని.\nలక్ష్మీరమణి కళ్ళు తుడుచుకుని, “ఆ మూటలో నలభైవరహాలూ, వ్యాపార అవసరం కోసం, పట్నంలో తాకట్టు పెట్టేందుకు తీసుకున్న, నా బంగారు గాజుల జతా వున్నవి. మహారాజా. వాటి కోసం ఆశపడి జోగులు, నా భర్తను నది లోకి తోసి వుంటాడు. ఆయనకు ఈత రాదు.\" అన్నది.\nఇంతలో రాజు పంపిన భటులు తిరిగి వచ్చి, కనకాంబరుడి శవం దొరికిందనీ, దాన్ని నదిగట్టున వుంచి వచ్చామనీ, రాజుకు చెప్పారు.\nరాజు, జోగుల్ని తీసుకురమ్మని వాళ్ళకు చెప్పి, మంత్రితో కలిసి కనకాం బరుడి శవాన్ని చూడబోయాడు.\nఅరగంట తర్వాత ఆయన తిరిగి వచ్చే సరికి, జోగులు రాజమందిరం ముందు చేతులు కట్టుకుని నిలబడి వున్నాడు.\nరాజు వాడితో, ''నువ్వు, కనకాంబరు డనే వర్తకుణ్ణి నిన్న ఉదయం, పడవ మీది నుంచి నదిలోకి తోసినట్టు ఫిర్యాదు వచ్చింది.\" అన్నాడు.\nవెంటనే జోగులు, “అదంతా అబద్ధం, మహారాజా! కనకాంబరుడు పడవ అంచున కూర్చుని కునికిపాట్లు పడుతూ, ప్రమాదవశాత్తూ చేతిలోని మూటతోసహా నదిలో పడిపోయాడు,\" అన్నాడు.\n\"మరి, అప్పుడు నువ్వు అతణ్ణి రక్షించే ప్రయత్నం ఏమైనా చేశావా?\" అని అడిగాడు రాజు.\n\"చేయకేం, మహారాజా ! అతను నీళ్ళలో మునిగిపోతూండగా జుట్టు పట్టు కుని పైకి లాగాలని చూశాను. కాని, నీళ్ళలో బాగా తడిసిపోయిన అతడి జుట్టు నా చేతిలోంచి జారిపోయింది.\" అన్నాడు జోగులు.\nఆ జవాబుకు రాజు కోపగించుకుని, \"ఒరే ధనాశకొద్దీ నువ్వే, కనకాంబరుడిని పడవలో నుంచి నదిలోకి నెట్టావు. అందుకు తగిన సాక్ష్యాధారాలున్నవి. నిజం చెబుతావా లేక ఇప్పుడే ఉరితీయించ మంటావా ?\" అని అడిగాడు.\nరాజు ఇలా అనగానే, జోగులు గడగడ వణికి పోతూ, “అవును, మహారాజా! కనకాంబరుడి దగ్గిరున్న డబ్బు మూట లాక్కుని, నేనే అతణ్ణి నదిలోకి బలవం తంగా తోశాను,\" అన్నాడు.\nవెంటనే రాజు, జోగులుకు యావజ్జీవ కారాగార శిక్ష విధించి, లక్ష్మీరమణి కుటుంబానికి తగిన జీవనోపాధి ఏర్పాటు చేయమని, మంత్రికి చెప్పాడు.\nమంత్రి ఆయనతో, మ హా రాజా, జోగులు నేరస్థుడని, మీరెలా నిర్ణయించ గలిగారో, నాకు అర్థం కావడం లేదు.\" అన్నాడు.\nఅందుకు రాజు, \"జోగులు, కనకాం బరుడు కునికిపాట్లు పడుతూ, పడవ అంచునుంచి నదిలోకి పడిపోయాడని చెపుతూ, మూటతోసహా అన్నాడు. అప్పుడే నాకు వాడు నేరస్థుడై వుంటాడన్న అను మానం కలిగింది. కనకాంబరుడి శవాన్ని చూశాక జోగులు నేరస్థుడన్న నిర్ణయానికి వచ్చాను.\" అన్నాడు.\n\"అదెలా సాధ్యపడింది. మహారాజా ! ఈ ఫిర్యాదులో మొదటినుంచీ మీతోబాటు నేనూ, అందరి సాక్ష్యం విన్నాను. కనకాం బరుడి శవాన్ని కూడా చూశాను,\" అన్నాడు మంత్రి.\nమంత్రి మాటలకు రాజు చిరునవ్వు నవ్వి, \"ఉట్టినే చూడడం వేరు: పరిశీ లించి చూడడం వేరు! జోగులు మునిగి పోతున్న కనకాంబరుడిని రక్షించేందుకు, అతడి జుట్టుపట్టుకున్నాననీ, అయినా అది తడిసివుండడంతో చేతినుంచి జారిపోయిం దనీ చెప్పాడు గదా ?” అని అడిగాడు.\n\"అవును, మహారాజా!\" అన్నాడు మంత్రి.\n\" జోగులుకు తల మీద ఏమాత్రం జుట్టులేదు. వాడిది పూర్తిగా బట్టతల,\" అన్నాడు రాజు.\nరాజు మేధాశక్తికి మంత్రి అబ్బుర పాటు చెందాడు.",
            "book_page_end": 44
        },
        {
            "title": "వీరహనుమాన్ (1. హనుమంతుడి జననం)",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణిక కథ",
            "moral": "గొప్ప బలము, భక్తి, ధైర్యము కలవారు లోకాలను రక్షించడానికి జన్మిస్తారు.",
            "keywords": [
                "హనుమంతుడు",
                "ఆంజనేయుడు",
                "శంబసాధనుడు",
                "కేసరి",
                "వాయుదేవుడు",
                "పురాణం"
            ],
            "characters": [
                "కేసరి",
                "శంబసాధనుడు",
                "అంజన",
                "కుంజరుడు",
                "గౌతముడు",
                "వాయుదేవుడు",
                "ఆంజనేయుడు",
                "రాహువు",
                "ఇంద్రుడు"
            ],
            "locations": [
                "సుపర్వగిరి",
                "ప్రభాస తీర్థం",
                "పుంజకస్థలం",
                "స్వర్గం"
            ],
            "content": "పూర్వం సుపర్వగిరి మీద కేసరి అనే గొప్ప వానరుడు ఉండేవాడు. ఆ పర్వతం మీద అరవైవేలమంది వానరులు ఉండే వారు. కేసరి వారికి నాయకుడు.\nఒకప్పుడు ప్రభాస తీర్థంలో ఉండే మునులను శంఖమూ, శబలమూ అనే రెండు ఏనుగులు బాధిస్తూ ఉంటే, కేసరి ఆ రెండు ఏ ను గు లనూ చంపేశాడు అందుచేత అతనికి కేసరి (సింహం) అనే పేరు వచ్చింది.\nకేసరి మహాబలవంతుడూ, భాగ్య వంతుడూ అయి ఉండి కూడా, బ్రహ్మ చర్యం అవలంబించి, మహా ఘోరమైన తపస్సు చేసి, అంతులేని శక్తులు సంపా దించాడు.\nఆ కాలంలో శంబసాధనుడు అనే రాక్షసుడు తపస్సు చేసి బ్రహ్మను మెప్పించి, మూడు లోకాలనూ జయించే టట్టు వరం పొంది, మునులనూ, సిద్ధు లనూ, దేవతలనూ అమితంగా హింసించ నారంభించాడు.\nదేవతలందరూ కలిసి బ్రహ్మదేవుడి వద్దకు వెళ్ళి, శంబసాధనుడు పెట్టే బాధలు భరించలేమని మొరపెట్టు కున్నారు. బ్రహ్మ వారిని కేసరి వద్దకు పంపాడు. దేవతలు కేసరి వద్దకు వెళ్ళి, అతన్ని ఆశీర్వదించి, శంబసాధనుడు పెట్టే బాధలన్నీ చెప్పుకుని, \"బాబూ, ఆ దుర్మార్గుణ్ణుంచి నువ్వే మమ్మల్ని కాపాడాలి !'' అన్నారు.\nఇదే సమయంలో నారదుడు శంబ సాధనుడి వద్దకు వెళ్ళి, ''శుభమస్తు,\" అన్నాడు.\nశంబసాధనుడు నారదుడికి నమస్తారం చేసి, \"ఎక్కడి నుంచి వస్తున్నారు? ఏమిటి విశేషాలు ?\" అని అడిగాడు.\n\" హేమకూటం నుంచి వస్తున్నాను. అక్కడ ఇంద్రుడు మొదలైన దేవత లందరూ చేరి, నిన్ను చంపమని ఒక వానరుణ్ణి ప్రార్థిస్తూ ఉన్నారు. ఈ మాట నీతో చెప్పిపోదామనే వచ్చాను,\" అన్నాడు నారదుడు.\nఈ మాట వినగానే శంబసాధనుడు ఆజ్యంపోసిన అగ్నిలాగా మండిపడి, \"ఓహెూ ! పాపం గదా అని ప్రాణాలతో వదిలిపెడితే, ఇదా దేవతలు చేస్తున్న ఆలోచన ? నన్ను కోతి చేత ఎలా చంపిస్తారో నేనూ చూస్తాను ! ఇంత కాలమూ చచ్చినట్టు పడిఉన్న వాళ్ళు నన్ను చంపటానికి చూస్తున్నారా? నా భుజబలం ఏమిటో. ఈ దేవతలందరికీ చూపిస్తాను.\" అన్నాడు.\nఆ రాక్షసుడు ప్రళయకాలరుద్రుడి లాగా చేతిలో మెరిసే కత్తి పట్టుకుని కేసరి ఉన్న చోటికి అతి వేగంగా వచ్చి పడ్డాడు. అతని పెడబొబ్బలు విని కేసరి వద్ద ఉన్న దేవతలకు గుండెలు అవిసి పోయాయి. వాళ్ళు కొండగుహల్లోనూ, కేసరి చాటునా దాక్కునే ప్రయత్నాలు చేశారు.\n\"ఎక్కడికి పోతారు? మిమ్మల్నంద రిని ఒక్క దెబ్బతో చంపేస్తాను,\" అంటూ శంబసాధనుడు దేవతలను తరుముతూ ఉంటే, కేసరి అతనికి అడ్డం వెళ్ళి, \"ఒరే, దుర్మార్గుడా! నాచేత చావటానికే ఇంతదూరం వచ్చావు. యుద్ధం చెయ్యి,\" అన్నాడు.\n“ఛీ, ఛీ! కోతితో యుద్ధం చెయ్య టమా? నాతో యుద్ధం చెయ్యటానికి పరమశివుడే భయపడతాడు గద ! ఒక్కక్షణంలో నీ సంగతి తేల్చేస్తా,\" అంటూ శంబసాధనుడు ఆవేశంతో కత్తి ఎత్తాడు.\nఇంతలో కేసరి పెద్ద రాయి ఎత్తి. రాక్షసుడి రొమ్ము అదిరేటట్టు కొట్టాడు. రాక్షసుడు కేసరి మీద ఒక గద విసిరితే, అది కేసరి రొమ్ముకు తగిలి పిండి అయి పోయింది. కాని కేసరి చలించలేదు.\nశంబసాధనుడు ఒక శూలాన్ని విసిరితే, కేసరి దాన్ని ఒడిసి పట్టుకుని, తన మోకాలికి పెట్టి విరిచేశాడు. అప్పుడు రాక్షసుడు కేసరిని కత్తితో కొట్టటానికి ముందుకు వచ్చాడు. కేసరి తన తోకతో రాక్షసుడి చేతి మీద కొట్టేసరికి కత్తి జారి కింద పడింది.\nకిందపడిన కత్తి తీసుకోవటానికి శంబ సాధనుడు ఒప్పుకోక, బాహుయుద్ధానికి సిద్ధపడ్డాడు. కాని కేసరి పిడికిలితో ఒక్క పోటు పొడిచే సరికి. ఆ రాక్షసుడు నెత్తురు కక్కుకుని చచ్చాడు. రాక్షసుడు చావటంతో దేవతల కష్టాలు తీరి పోయాయి.\nదేవతలు కేసరితో, \"ఇంకా ఎంత కాలం బ్రహ్మచారిగా ఉంటావు? ఇంక పెళ్ళి చేసుకుని గృహస్థువు అయిపో!\" అని హెచ్చరించి వెళ్ళిపోయారు. కేసరి కూడా తనకు అనుకూలంగా ఉండే కన్య కోసం చూడసాగాడు.\nబ్రహ్మదేవుడు సర్వాంగ సౌందర్యం గలిగిన అహల్య అనే కన్యను సృష్టించి గౌతముడు అనే మునికి భార్యగా ఇచ్చాడు. కొంతకాలానికి వారిద్దరికీ అంజన అనే కూతురు పుట్టింది.\nఅంజన పూర్వజన్మలో ఒక విద్యా ధరుడి కూతురు. ఆమె గొప్ప గాయకు రాలు. అందుచేత ఆమెకు సుకంఠి అనే పేరు వచ్చింది. ఆమె ఒకసారి తన చెలికత్తెలతో హిమాలయానికి వెళ్ళి, అక్కడ ఒక సరోవరంలో కొంతసేపు జలకాలాడి, ఒక చెట్టు కింద ఉండగా, అగ్నిహెూత్రుడు అటు పోతూ ఆమెకు కనిపించాడు. అతన్ని చూసి సుకంఠి పకపకా నవ్వింది. అగ్నికి కోపం వచ్చి, వచ్చే జన్మలో వానరుణ్ణి కనమని ఆమెను శపించాడు.\nతరవాత కుంజరు డనే వానరుడు సంతానం కావాలని శివుణ్ణి గురించి తపస్సు చేశాడు. శివుడు కుంజరుడికి ప్రత్యక్షమై, “నాయినా, నీకు కొడుకులు పుట్టే యోగం లేదు. కాని నీకు ఒక కూతురు దొరుకుతుంది. ఆ చక్కని పిల్లకు నా అంశన లోకోత్తరుడైన కొడుకు పుట్టి, నీ వంశాన్ని ఉద్ధరిస్తాడు.'\" అని చెప్పాడు.\nతరవాత కుంజరుడు తనకు కూతురు ఎప్పుడు దొరుకుతుందో గదా అని ఎదురు చూస్తూండగా, ఒకనాడు గౌతముడు అంజనను అతని వద్దకు తెచ్చి, పెంచుకో మని ఇచ్చి, వెళ్ళిపోయాడు. శివుడి వరం ఇలా ఫలించింది. కుంజరుడి సంతో షానికి అంతులేదు.\nఅంజన త్వరలోనే తన అసలు తల్లి దండ్రులను మరిచిపోయి, కుంజరుణ్ణి తన తండ్రిగానూ, అతని భార్య అయిన వింధ్యావళిని తన తల్లిగానూ చూడ నారంభించింది. క్రమంగా ఆమెకు యుక్తవయసు వచ్చింది. కుంజరుడు ఆమెకు వివాహం చేసే ఆలోచన ఆరంభించాడు.\nఈ లోపల కేసరి అంజన అందం గురించీ, పాట గురించీ విని ఆమెను చూడటానికి బయలుదేరివచ్చి ఆమె వనవిహారం చేస్తుండగా చూశాడు. ఆమె బంగారు శరీరచ్ఛాయా, అందమూ చూసి కేసరికి అమిత ఆశ్చర్యం కలిగింది.\nఆమె తనను వరించేటట్టుంటే ఇంకేదీ జీవితంలో అవసరం లేదని అతనికి అనిపించింది.\nఅంజనకు కూడా కేసరి పైన అభిమానం. కలిగింది. కాని ఆమె ఆ విషయాన్ని తన చెలికత్తెలకు తెలియనీయకుండా. వనవిహారం కట్టిపెట్టి వెంటనే ఇంటికి వచ్చేసింది.\nకేసరి మర్నాడు తన ఆప్తులతో అంజన తనకు నచ్చిందని చెప్పి. ఆమెను తాను పెళ్ళాడే మార్గం ఏమిటని అడిగాడు.\n\"కుంజరుడు మనకు బంధువు కాదగిన యోగ్యుడే. అతన్ని మంచిగా అడిగి చూద్దాం. పిల్ల నియ్యనంటే బల ప్రయోగం చేద్దాం,\" అన్నారు కేసరి బంధుగణం.\nతరవాత కేసరి పంపిన పెళ్ళి పెద్దలు కుంజరుడి వద్దకు వచ్చి కేసరి ఉద్దేశం తెలి పారు. కేసరి అంతవాడు తనకు అల్లుడు అవుతున్నందుకు సంతోషించి, కుంజరుడు అంజనను అతనికి శాస్త్రోక్తంగా పెళ్ళి చేశాడు.\nఅయితే చాలాకాలం అంజన కు సంతానం కలగలేదు. సంతానం కోసరం అంజనా, కేసరీ ఎన్నో నోములూ, వ్రతాలూ చేశారు. కాని ఫలితం లేకపోయింది.\nచివరకు అంజన పిల్లల కోసం వాయు దేవుణ్ణి గూర్చి తపస్సు చేయ నిశ్చయిం చింది. కేసరి అందుకు సమ్మతించి, పుంజకస్థలం అనే చోట ఆమెను తపస్సు చెయ్యమన్నాడు. అలాగే అంజన వాయు దేవుణ్ణి ధ్యానిస్తూ తపస్సు ప్రారం భించింది.\nచివరకు వాయుదేవుడు కరుణించి, ఒక దివ్యఫలాన్ని తెచ్చి, అంజన ముందు పెట్టి, వెళ్ళిపోయాడు. అంజన ఆ పండు తిని గర్భవతి అయింది. ఆమె తనలో గర్భచిహ్నలు నానాటికీ ఎక్కువ అవుతూ ఉండటం చూసి ఆశ్చర్యపడి, ఆందోళన చెందింది.\nఅప్పుడు ఆకాశం నుంచి అశరీరవాణి ఇలా పలికింది :\n\"అమ్మాయీ, విచారించకు. ఒకప్పుడు శివుడు ఒక దివ్య ఫ లాన్ని వాయు దేవుడికి ప్రసాదించాడు. వాయుదేవుడు ఇప్పుడు దాన్ని నీకు ఇచ్చాడు. దాన్ని నువు తినటం చేత సాక్షాత్తూ ఆ శివుడే నీ గర్భంలో పెరుగుతున్నాడు. నీకు గర్భం కలగటానికి వాయుదేవుడు సహాయ పడ్డాడు గనక ఆ కుర్రవాడు వాయు సుతుడుగా ప్రఖ్యాతి పొందుతాడు; మూడు లోకాలలోనూ అంతులేని కీర్తి సంపా దిస్తాడు.\"\nఅశరీరవాణి ఇలా చెప్పిన మీదట వాయుదేవుడు అంజన ఎదట ప్రత్యక్షమై, \"అశరీరవాణి చెప్పినదంతా యధార్థం. విచారించక, నువ్వు వెళ్ళి నీ భర్తతో ఇలా జరిగిందనిచెప్పు,” అని చెప్పి అదృశ్య మయ్యాడు.\nఅంజన కేసరి వద్దకు తిరిగి వచ్చి, అతనితో జరిగినదంతా చెప్పింది. కేసరి సంతోషించాడు.\nఒక సంవత్సరం గడిచిన మీదట అంజన ఒక పిల్లవాణ్ణి కన్నది. వెంటనే దేవదుందుభులు మోగాయి, పుష్పవర్షం కురిసింది. ఆ కుర్రవాణ్ణి చూసి కేసరి అపరిమితమైన ఆనందం పొంది, పండగ చేసుకున్నాడు.\nపిల్లవాడికి ఆకలి తీరటానికి పళ్ళు తీసుకొద్దామని అంజన, తన బిడ్డను తమ పర్ణశాలలో చిగురుటాకుల పక్క మీద పడుకోబెట్టి, అడవికి వెళ్ళింది.\nకాని ఆ పిల్లవాడు ఆకలి మీద ఉండి, మెల్లిగా లేచి, తల్లి వెనకగా పర్ణశాల బయటికి వచ్చి, తూర్పు దిక్కుగా చూశాడు. అప్పుడే తూర్పు కొండమీది నుంచి ఎర్రగా పైకి వస్తున్న అందమైన సూర్యబింబం కనిపించింది.\nదాన్ని చూసి ఆ కుర్రవాడు పండు అనుకుని తెలియనితనం వల్ల దాన్ని పట్టుకునే ఉద్దేశంతో ఆకాశానికి ఎగిరాడు.\nఅలా సూర్యుడి కేసి ఎగిరిపోతున్న ఆ కుర్రవాణ్ణి చూసి యక్షులూ, రాక్షసులూ, నాగులూ నివ్వెరపోయి, ఏదో ప్రళయం ముంచుకొస్తున్న దనుకున్నారు. ఇదేదో అపూర్వమైన కొత్త అవతారంగా వాళ్ళకు కనబడింది.\nతన అనుచరులు ఆ కుర్రవాణ్ణి చూసి భయపడుతూ ఉంటే సూర్యుడు వారితో, \"ఇతడు ఈశ్వరతేజస్సుతో లో కాలను రక్షించటానికి పుట్టిన ఆంజనేయుడు. గొప్ప బలశౌర్యాలు కలవాడు. అయితే కుర్రతనం చేత నన్ను చూసి పండు అని భ్రమపడి, తినటానికి వస్తున్నాడు. భయపడకండి,\" అన్నాడు.\nతనను చూసి పండు అని భ్రమపడి దగ్గిరికి ఎగిరి వచ్చే ఆంజనేయుణ్ణి చూసి సూర్యుడు ముచ్చటపడి, తన వేడిని తగ్గించేసుకున్నాడు. ఇంతలో ఆంజనే యుడు వచ్చి సూర్యుణ్ణి పట్టుకుని నోట్లో పెట్టుకుని, వేడి అనిపించి మళ్ళీ, బయ టికి తెచ్చి. చేత్తో కొట్టి, తిట్టి, గొడవ పడసాగాడు.\nఆరోజు అమావాస్య. రాహువు సూర్యుణ్ణి పట్టుకునే రోజు. అందుచేత సూర్యుణ్ణి మింగటానికి రాహువు ఆ సమయంలో వచ్చాడు. రాహువును చూసి ఆంజనే యుడు పెద్ద పెడబొబ్బ పెట్టాడు. అది విని రాహువు భయకంపితుడై అతివేగంగా పారిపోయి, స్వర్గం చేరి, ఇంద్రుడి కొలు వుకు వెళ్ళాడు.\nఇంద్రసభలో విద్యాధరులు ఇంద్రుడికి స్తోత్రపాఠాలు చదువుతున్నారు. తుంబుర నారదులు వీణలు వాయిస్తున్నారు. అప్స రసలు నాట్యం చేస్తున్నారు. ఇంద్రుడు. చింతామణీపీఠం మీద వైభవంగా కూర్చుని ఉన్నాడు. రాహువు ఇంద్రుణ్ణి చేరి, \"నీకేం? నువు హాయిగా ఆటలతో పాటలతో కాలం గడుపుతూ, ఉన్నావా!” అన్నాడు.\n''అదేమిటి?\" అన్నాడు ఇంద్రుడు.\n\"ఇవాళ పర్వదినం గదా, సూర్యుణ్ణి పట్టుకుందామని నేను వెళ్ళేసరికి, నాకు శత్రువుగా మరొక రాహువు దాపరించి సూర్యుణ్ణిపట్టేశాడు. సూర్యుణ్ణి, చంద్రుణ్ణి పట్టటానికి ఇంకో రాహువు ఉంటే నేను దేనికీ?\" అన్నాడు రాహువు.\nఇంద్రుడు నివ్వెరపోయి, \"ఏమిటీ? ఇంకొకడెవడో వచ్చి సూర్యుణ్ణి పట్టాడా? ఏదీ నా వెంట రా!' అని, ఐరావతాన్ని ఎక్కి, చేతిలో వజ్రాయుధాన్ని పట్టు కుని, వేగంగా బయలుదేరాడు.",
            "book_page_end": 52
        },
        {
            "title": "సేవాధర్మం",
            "book_page_start": 53,
            "pdf_page_start": 53,
            "pdf_page_end": 54,
            "author": "చందమామ బృందం",
            "genre": "నీతి కథ",
            "moral": "కేవలం జీతం కోసమే కాక, పట్టిన పనిని పూర్తిగా, నిజాయితీగా, భక్తితో చేసేవారే సేవకులుగా రాణిస్తారు మరియు అదృష్టాన్ని పొందుతారు.",
            "keywords": [
                "సేవాధర్మం",
                "యజమాని",
                "నిజాయితీ",
                "పరీక్ష",
                "చిన్నవాడు"
            ],
            "characters": [
                "శ్రీమంతుడు",
                "పెద్దవాడు",
                "చిన్నవాడు"
            ],
            "locations": [
                "గ్రామం",
                "పూల తోట",
                "బావి"
            ],
            "content": "ఒక గ్రామంలో ఒక శ్రీమంతుడుండేవాడు. ఆయన వద్ద సేవకులుగా పనిచెయ్యటానికి చాలామంది మనుషులు వస్తూ ఉండే వాళ్ళు. కానివాళ్ళు ఆయనను తృప్తిపరచ లేక పోయేవారు. వాళ్ళలో సరిఅయిన సేవాతత్పరత లేదని ఆయనకు తోచేది. అందుచేత ఆయన తన సేవకులను ఎంతోకాలం ఉంచుకునేవాడు కాడు.\nఒకసారి ఆయనవద్ద పనిచేస్తామనిఇద్దరు మనుషులు వచ్చారు. ఆయన వాళ్ళకు ఒక పరీక్ష పెట్టదలచి, చెరొక గంపాఇచ్చి, \"మీరిద్దరూ ఇంటివెనక పూల తోటలో ఉండే బావికి వెళ్ళి, గంపనిండా నీళ్ళు తోడి తీసుకురండి సాయంకాలందాకా పనిచేసినందుకు మీకు చెరొక రూపాయి ఇస్తాను,\" అన్నాడు.\nఇద్దరూ ఆశ్చర్యంతో ఒకరినొకరు చూసుకుని, బావి దగ్గిరికి బయలుదేరారు.\nదారిలో పెద్దవాడు చిన్నవాడితో. యజమాని బొత్తిగా మతిలేని వాడిలా కనిపిస్తున్నాడు. గంపలో నీళ్ళు నిలు స్తాయా?\" అన్నాడు.\n\"ఆ మాట ఆయనకు తెలీదా ఏం?\" అన్నాడు చిన్నవాడు.\nఇద్దరూ తిన్నగా బావి దగ్గిరికి వచ్చాక చెరొక చేదా తీసుకుని, గబగబా నీళ్ళు తోడి గంపల్లో పోశారు. పోసిన నీరు పోసినట్టుగానే గంపల్లో నుంచి కారిపోయింది.\nచిన్నవాడు ఒక్కొక్కచేదే తోడి గంపలో పోస్తూంటే, పెద్దవాడుకూడా రెండు మూడు చేదలు పోశాడు. కాని, ఈ అర్థంలేని శ్రమ చెయ్యటం వాడికి చెప్పరాని చిరాకు వేసింది.\n\"గంపలో చుక్క కూడా నిలవదు. ఈ భాగ్యానికి నేను రెక్కలు విరుచుకో వటం కూడా దేనికి? యజమాని లాగే నీకు కూడా మతిపోతే సాయంకాలందాకా రెక్కలు హూనం చేసుకో. నా వల్లకాదు.\" అంటూ పెద్దవాడు పోయి ఒక చెట్టు నీడన కూర్చున్నాడు.\nచిన్నవాడుమటుకుసాయంకాలందాకా చేదతో నీళ్ళుతోడి గంపలో పోస్తూనే వచ్చాడు. సాయంకాలానికి బావిలో నీరు అడుగంటి, చేదలోకి నీళ్ళతోబాటు మట్టి కూడా రాసాగింది.\nసూర్యాస్తమానమయింది. చిన్నవాడు చేద కింద పెట్టి తట్ట పైకెత్తాడు. ఆందులో ఏదో తళతళా మెరిసింది. తీసి చూస్తే బంగారు ఉంగరం. చిన్నవాడు ఉత్సా హంతో ఆ ఉంగరాన్ని తీసుకుని యజమాని దగ్గిరికి బయలుదేరాడు. పెద్దవాడు కూడా వాడి వెంట వెళ్ళాడు.\nయజమాని చిన్నవాడిచ్చిన ఉంగరం అందుకుని, ‘“ఇది దొరుకుతుందనే మీచేత బావిలో నీళ్ళన్నీ తోడించాను. ఇదుగో నీ కూలి,\" అంటూ చిన్నవాడికి రూపాయి ఇచ్చి. పెద్దవాడితో, \"నువు కూడా పని చెయ్యటానికే వచ్చావనుకున్నానే? రెండు బొక్కెనలు తోడి అంతటితో ఆపేశావేం? నీకు జీతం డబ్బుల మీద ఆశలేదా ?\" అన్నాడు.\n\"గంపలో నీళ్ళు పొయ్యమన్నారు. ఎన్ని చేదలు పోసినా గంప నిండదుగదా అని మానేశాను.\" అన్నాడు పెద్దవాడు పిచ్చి మొహం వేసి.\n“నేను గంప నిండటానికి నీళ్ళుపొయ్య మన్నానని ఎందు కనుకున్నావు? చెప్పిన పని చేసి కూలి పుచ్చుకోవటమే నీ వంతు గాని, ఆ పని ఫలితం నాది గద ! దాన్ని గురించి ఆలోచించవలిసినవాణ్ణి నేనై ఉండగా నీకు బెంగ దేనికి ? నీలో సేవా ధర్మం లేదు. నువు పనికి పనికిరావు.'\" అని యజమాని వాడికి కాసిని డబ్బులిచ్చి పంపేసి, చిన్నవాణ్ణి పనిలో పెట్టుకున్నాడు.\nవాడు యజమాని మెప్పు సంపాదించే టట్టు చాలాకాలం పనిచేసి, బాగుపడి, పైకి వచ్చాడు.",
            "book_page_end": 54
        },
        {
            "title": "వల్లభుడి జబ్బు",
            "book_page_start": 55,
            "pdf_page_start": 55,
            "pdf_page_end": 58,
            "author": "వసుంధర",
            "genre": "నీతి కథ",
            "moral": "శరీరశ్రమ లేకుండా సంపాదించిన ధనం పాపానికి దారి తీస్తుంది. కష్టపడి పనిచేస్తేనే ఆరోగ్యం, ఐశ్వర్యం లభిస్తాయి.",
            "keywords": [
                "మాయసంచి",
                "వల్లభుడు",
                "శరీరశ్రమ",
                "దురాశ",
                "పుణ్యం"
            ],
            "characters": [
                "వల్లభుడు",
                "నడివయస్కుడు",
                "యోగి",
                "విషసర్పం"
            ],
            "locations": [
                "అడవి",
                "గ్రామం"
            ],
            "content": "పల్లభుడనేవాడు పొరుగూరు వెళుతూ, అడవిమార్గం పట్టి దారి తప్పాడు. అప్పుడు వాడొకచోట నిద్రిస్తున్న నడివయస్కుణ్ణి కాటు వేయబోతున్న విషసర్పాన్ని చూశాడు. క్షణం కూడా జాప్యం చేయ కుండా, వాడాపామును వెనుకనుంచి తోక పట్టుకుని దూరంగా విసిరివేశాడు.\nఅలికిడికి నడివయస్కుడు లేచి జరిగింది తెలుసుకుని, \"నాయనా! సమ యానికి నా ప్రాణాలు కాపాడి రక్షించావు. ప్రత్యుపకారంగా నీకు, నా దగ్గిరున్న మాయసంచినిస్తాను. అది నీవు కోరినప్పు డల్లా ఆహారాన్నిస్తుంది. దాన్ని నీ అవస రాలకే వాడుకుంటూ, దుర్వినియోగం చేయకుండా సుఖంగా జీవించు,\" అన్నాడు.\nవల్లభు డాశ్చర్యంగా, \"ఇటువంటి మాయసంచి మీకెక్కడిది?\" అనిఅడిగాడు.\n\"నేనొక భాగ్యవంతుణ్ణి. నా చుట్టూ చేరిన వారందర్నీ నా మేలు కోరినవారని భ్రమించి వున్నదంతా పోగొట్టుకున్నాను. నా ఆస్తిని కాజేసిన దుర్మార్గులు, నన్ను ఇంట్లోంచి వెళ్ళగొట్టారు. నేను న్యాయాధి కారికి ఫిర్యాదు చేశాను. ఆ దుర్మార్గులు న్యాయాధికారికి లంచమిచ్చి, నాకు దేశ బహిష్కరణ విధించేలా చేశారు. నేను ఈ అడవి చేరుకుని ఒక మహాత్ముడి కంటబడ్డాను. ఆయన నా దుస్థితికి జాలి పడి, నేను చేసిన పుణ్యాన్నొక మాయ సంచిగా మార్చి నాకిచ్చాడు. ఆ సంచిని అవసరానికి మాత్రమే వాడుకుంటూ, మళ్ళీ మనుషుల మధ్యకు వెళ్ళడం ఇష్టం లేక, ఇక్కడే కాలం గడుపు తున్నాను. ఇన్నాళ్ళకు మనుషుల్లో ఒక మంచివాణ్ణి చూశాను. నాకెంతో తృప్తిగా వున్నది.\" అన్నాడు నడివయస్కుడు.\n\"ఈ మాయసంచిని నాకిస్తే, మీకెలా గడుస్తుంది?\" అన్నాడు వల్లభుడు బాధగా.\n“ఇంతకాలం నాకు అపకారం చేసిన వాళ్ళకు కూడా డబ్బిచ్చి సాయపడ్డాను. ఇంతకాలానికి నాకు ఉపకారం చేసిన మొదటి మనిషివి నువ్వు. నీకు ప్రత్యుప కారం చేయకుండా వుండలేను. నన్ను గురించి ఆలోచించకు నాకెలాగో అలాగా రోజులు గడుస్తాయి.\" అన్నాడు నడి వయస్కుడు.\n''అయితే మీరూ నాతో వచ్చి వుండండి. నాకూ ఎవ్వరూ లేరు,\" అన్నాడు వల్లభుడు.\nనడివయస్కుడు దీని కంగీకరించాడు. వాళ్ళిద్దరూ కలిసి అతికష్టం మీద సరైన దారి పట్టుకుని, తిరిగి వల్లభుడి గ్రామం చేరుకున్నారు.\nకొంతకాలం బాగానే గడిచింది. మాయ సంచి ధర్మమా అని వల్లభుడికి తిండికి లోటులేదు. అయితే, వాడికది తృప్తిగా లేదు. బాగా డబ్బు సంపాదించి మేడలు కట్టి వైభవంగా జీవించాలని వాడి కోరిక. ఆ కోరికను వాడు నడివయస్కు డి.కి చెప్పాడు.\n\"అందుకు నువ్వు స్వయంగా కష్ట పడాలి. మాయసంచిని దుర్వినియోగం. చేయకు!\" అని హెచ్చరించాడు నడి వయస్కుడు.\n\"ఆ సంచిని దుర్వినియోగం చేస్తే ఏమవుతుంది?\" అని అడిగాడు వల్లభుడు.\n\"నీకేమీ కాదు. నీ బుద్ధిని మాయ సంచి తప్పుదారిపట్టిస్తే, ఆ మాయసంచిని నీకిచ్చినందుకు తప్పు నాదవుతుంది. నేనే అనుభవిస్తాను.\" అన్నాడు నడి వయస్కుడు.\nభాగ్యవంతుడు కావాలన్న కోర్కెను చంపుకోలేక, వల్లభుడు మాయసంచితో భోజనం తయారుచేసి అందరికీ అమ్మ సాగాడు. పెట్టుబడి లేకుండా అన్నం వస్తుండడంవల్ల త్వరలోనే వాడికి మంచి లాభాలు రాసాగాయి.\nఈలోగా నడివయస్కుడు ఊళ్ళో చాలామంది ఇళ్ళలో కష్టపడి పని చేయ సాగాడు. వల్లభుడెంత వారించినా ఆయన వినలేదు. తను చేసిన పని కాయన ఎవరి వద్ద నుంచీ, ప్రతిఫలం తీసుకునేవాడు కాదు.\nఇందుకు ఎవరైనా ఆశ్చర్యపడి అడిగితే, \"బాబూ, నేను చేసిన పాపానికిది ప్రతి ఫలం. ఇలా ఊరికే పని చేయకపోతే, నేను నరకానికి పోతాను.\" అనేవాడు.\nఊళ్ళోవాళ్ళు కొందరు వల్లభుణ్ణి, \"నీవింత బాగా సంపాదిస్తున్నావు కదా ! నీతోపాటుండే ఆ పెద్దాయన అంత కష్టపడి పని చేస్తూంటే చూస్తూ వూరుకుంటావేం?\" అని మందలించారు.\nవల్లభుడు, నడివయస్కుడితో ఒక నాడు, \"నీ మూలంగా నాకు చెడ్డపేరు వస్తున్నది. నువ్వు వాళ్ళావీళ్ళా ఇళ్ళలో పని చేయడం మానుకో,'' అన్నాడు.\nనడివయస్కుడు వాడి మాట లెక్క చేయకుండా, “నీ దగ్గిరున్న మాయసంచి, నా పుణ్యానికి ప్రతిఫలం. నా పుణ్య మున్నంత కాల మే దాని మహిమ వుంటుంది. ఆ పుణ్యం తగ్గిపోకుండా, నేనీ పని చేస్తున్నాను. నువ్వు మాయ సంచిని బాగా ఎక్కువగా వాడుతున్నావు కదా !'' అన్నాడు.\nఎప్పుడైతే నడివయస్కుడి పుణ్యం తనకు పనికి వస్తుందని తెలిసిందో, ఆ తర్వాత వల్లభుడిక మాట్లాడలేదు. వాడు బాగా ధన సంపాదనలో పడ్డాడు. ఏడాది తిరక్కుండా మేడకట్టి, ధనవంతుల ఇంటి పిల్లను పెళ్ళి చేసుకున్నాడు.\nఉన్నట్టుండి వాడికి జబ్బు చేసింది. పేరుమోసిన వైద్యులు వచ్చివాణ్ణి పరీక్షించి చూసి \"ఈ జబ్బు మాకు అంతుబట్టడం లేదు. ఏ యోగినైనా దర్శించడం మంచిది,\" అని సలహా యిచ్చారు.\nవల్లభుడి భార్య వాణ్ణి బాగా పేరున్న, ఒక యోగి దగ్గిరకు తీసుకు వెళ్ళి చూపిం చింది. యోగి వాణ్ణి చూస్తూనే, ''శ్రమపడ కుండా సుఖాలనుభవిద్దామనుకున్నావు. శరీరశ్రమ అవసరం లేకుండానే నీకు సంపద పెరుగుతున్నది. అందువల్ల నీకు శరీరారోగ్యం ఎందుకు? అందుకే మంచం పట్టావు.'' అన్నాడు.\n\"అదేమిటి, స్వామీ! మరి నా సంప దను నేను అనుభవించవద్దా?\" అన్నాడు వల్లభుడు.\n\"కష్టపడేవారికే అనుభవించే యోగం వుంటుంది. అదీకాక నువ్వు ఒకరి శ్రమను ఉపయోగించుకుంటున్నావు. ఆ పాపం నిన్ను వేధిస్తున్నది.\" అన్నాడు యోగి.\n\"నావద్ద ఒక మాయసంచి వున్నది. అది ఒకాయన నాకు మనస్ఫూర్తిగా యిచ్చాడు. ఆ సంచిని నేను ఎక్కువగా ఉపయోగస్తే, ఆ పాపం ఆయనదే కానీ నాది కాదని ఆయనే చెప్పాడు.\" అన్నాడు వల్లభుడు.\n\"మూర్ఖుడా! నీ పాపాన్నాయన స్వీకరించి వుండవచ్చు. నీ కారణంగా అంతులేని శ్రమకు గురైన ఆయనకు, నీమీద కోపం లేకపోవచ్చు. కానీ ఆయన పడే శ్రమంతా పాపంగా మారి నీకు చుట్టుకున్నది. ఇకనైనా బుద్ధి తెచ్చుకుని, ఆయనకు సేవలు చేస్తూ, అత్యాశ మాని బ్రతుకు. నీ జబ్బు తగ్గుతుంది. సుఖ పడతావు.\" అన్నాడు యోగి.\nదానితో వల్లభుడికి తన తప్పు అర్థమై యోగికి నమస్కరించి, తన పద్ధతిని మార్చుకుంటానని మాట యిచ్చాడు. ఆ వెంటనే వాడి జబ్బు తగ్గిపోయింది.\nఆ తర్వాత నుంచి వల్లభుడు మాయ సంచిని, తన ఇంటి అవసరాలకు మాత్రమే ఉయోగించుకుంటూ, ధన సంపాదనకు స్వయంకృషి మీద ఆధారపడ్డాడు. నడి వయస్కుడిని ఎక్కడా పని చెయ్యనివ్వ కుండా, తనే ఆయనకు పరిచర్యలు చేస్తూ కన్నతండ్రిలా చూసుకున్నాడు.\nక్రమంగా వల్లభుడి సంపద పెరగ సాగింది. వాడు కలకాలం ఆయురారోగ్యా లతో, సకల సంపదలూ అనుభవిస్తూ వైభవంగా జీవించాడు.",
            "book_page_end": 58
        },
        {
            "title": "అదృష్టదేవత",
            "book_page_start": 59,
            "pdf_page_start": 59,
            "pdf_page_end": 62,
            "author": "చీనా జానపద కథ",
            "genre": "జానపద కథ",
            "moral": "అదృష్టదేవత నిజాయితీ, కష్టపడే గుణం ఉన్నవారినే వరిస్తుంది. దురాశపరులు మోసపోతారు.",
            "keywords": [
                "అదృష్టదేవత",
                "రైతు",
                "వ్యాపారి",
                "న్యాయం",
                "కూజాలు"
            ],
            "characters": [
                "వాంగ్",
                "వ్యాపారి",
                "న్యాయాధికారి"
            ],
            "locations": [
                "చీనా"
            ],
            "content": "పూర్వం చీనాలోని ఒక గ్రామంలో వాంగ్ అనే పేద రైతు ఉండేవాడు. ఊహ తెలిసే నాటికి అతనికి నా అన్నవారెవరూ లేరు; తండ్రి తాతల తాలూకు ఎకర మున్నర పొలం మాత్రం ఉన్నది. వాంగ్ అందులో వ్యవసాయం చేస్తూ, తన ఖర్చులకు పోగా కొంత మిగుల్చుతూ వచ్చాడు.\nవాంగ్ పొలాన్ని ఆనుకుని కొంత బీడు ఉండేది. ఆ బీడు కొనుక్కుని, తన పొలంలో కలుపుకుని వ్యవసాయం సాగించాలని వాంగ్కు ఎంతో కోరికగా ఉండేది.\nఆ బీడు ఒక వ్యాపారిది. వ్యాపారి మంచి ఆస్తిపరుడు. అనేక మందికి అప్పులు ఇచ్చి, వారి ఆస్తులు రాబట్టుకుని ఆయన ధనవంతు డయ్యాడు. ఆ బీడు కూడా అలా సంపాదించినదే.\nఒకనాడు వాంగ్ వ్యాపారిని కలుసు కుని ఆ బీడును తాను కొంటాననీ, దాని ఖరీదు చెప్పమనీ అడిగాడు. బీడు కోసం వాంగ్ తహతహ పడుతున్నాడ నీ అది వాంగ్ పొలంలో కలుస్తుందనీ, బీడును సుక్షేత్రంగా చేసుకునే శక్తి వాంగ్కు ఉన్నదనీ గమనించి వ్యాపారి బీడు ధర చాలా హెచ్చుగా చెప్పాడు.\nకాని వాంగ్ దగ్గిర అంత డబ్బులేదు; వ్యాపారి అడిగిన దానిలో సగమే ఉన్నది. వ్యాపారి అది తీసుకుని, మిగిలిన దానికి వాంగ్ చేత రుణపత్రం రాయించు కున్నాడు. తనకు భూమి అమ్ముడయి నట్టు పత్రం రాసి ఇయ్యమని వాంగ్ అడిగాడు. బాకీ పూర్తిగా తీరగానే క్రయ పత్రం రాసి ఇస్తానని వ్యాపారి చెప్పాడు..\nబీడు సంపాదించుకున్న ఆనందంతో వాంగ్ తన ఇంటికి వెళ్ళిపోయాడు.\nకొంత కాలం గడిచింది. తన నుంచి కొన్న బీడులో వాంగ్ ఎలా వ్యవసాయం చేస్తున్నాడో చూడటానికి వ్యాపారి ఆ బీడు కేసి వెళ్ళాడు. వాంగ్ నాగలితో బీడు దున్నుతూ ఉండటం వ్యాపారికి కన పడింది. ఆ బీడును వ్యాపారి గుర్తించ లేక పోయాడు. అది పూర్తిగా మారి పోయింది.\nవ్యాపారి చూస్తూండగానే నాగలికి ఏదో అడ్డు తగిలి ఆగిపోయింది. వాంగ్ దున్నటం ఆపి, పారతో తవ్వసాగాడు. వ్యాపారి గబగబా అక్కడికి వెళ్ళాడు.\nవాంగ్ తాను తవ్విన గుంట నుంచి రెండు బంగారు కూజాలు పైకి తీశాడు అవి చాలా పాతకాలం నాటివి. అదృష్టదేవత ఎవరికైనా సహాయం చేయదలచుకుంటే బంగారు కూజాల రూపంలో వారిని చేరు కుంటుందని చీనాలో ఆ కాలంలో ఒక నమ్మకం ఉండేది. ఈ మాట వాంగ్ కు తెలీదు గాని వ్యాపారికి తెలుసు. అందు చేత ఆయన ఆ కూజాలు తనవే నన్నాడు.\nకాని అందుకు వాంగ్ సమ్మ తించ క పోయే నరికి, ఇద్దరూ కలిసి న్యాయాధి కారి వద్దకు పోవలసి వచ్చింది.\nవాంగ్ తాను తవ్విన గుంట నుంచి రెండు బంగారు కూజాలు దొరికాయిని, అవి చాలా పాతకాలం నాటివని, అదృష్టదేవత వాటిని వాంగ్ కోసం ఇచ్చిందని చెప్పాడు. వాంగ్ న్యాయాధికారికి విన్నవించు కున్నాడు.\nవెంటనే వ్యాపారి న్యాయాధికారితో, \"అయ్యా, వీడు మోసకారి. అసలు ఆ బీడు భూమి నాదే. దాన్ని వీడికి నేను అమ్మనే లేదు. వీడి చేత బీడు దున్నిస్తూ ఉండగా ఇవి దొరికాయి. అదృష్ట దేవత ఈ రూపంలో నన్ను చేరింది. వాంగ్ దురాశతో ఇవి తనవి అంటున్నాడు,\" అన్నాడు.\n\"అయ్యా, ఈ బీడు నేను కొనుక్కు న్నాను.\" అన్నాడు వాంగ్.\n\"అందుకు రుజువు ఏమిటి?\" అని న్యాయాధికారి అడిగాడు.\nవాంగ్ తెల్లబోయి, జరిగిన దంతా వివరంగా న్యాయాధికారికి చెప్పాడు.\nన్యాయాధికారికి వ్యాపారి దుర్బుద్ధి అర్థమయింది. కాని ఆయన పైకి, \"అదృష్టదేవత వ్యాపారిని వరించింది. అతని బీడులో దొరికిన కూజాలు అతనివే అపుతాయి.\" అంటూ, అందరూ వింటూండగా తీర్పు చెప్పి. కూజాలను వ్యాపారికి ఇచ్చాడు.\nవ్యాపారి సంతోషం తో ఇంటికి పోయాడు.\nవాంగ్ న్యాయాధికారితో, ''అయ్యా, కూజాలు పోతే పోయాయి. నా బీడు భూమి అయినా నాకు ఇప్పించండి.\" అన్నాడు.\n“నువు ధైర్యంగా ఉండు. అంతా నీకు అనుకూలంగానే జరుగుతుంది.\" అని న్యాయాధికారి వాంగ్ను పంపేశాడు.\nమర్నాడు ఉదయం న్యాయాధికారి కొంత మంది భటులను వెంటబెట్టుకు పోయి వ్యాపారిని పట్టుకున్నాడు.\nఈ వార్త క్షణంలో గ్రామ మంతా పాకి, అనేక మంది అక్కడ చేరారు.\nన్యాయాధికారి వాళ్ళతో, ''ప్రజలారా, ఈ వ్యాపారి నిన్న తన బీడులో ఈ కూజాలు దొరికినట్టు అబద్ధం ఆడాడు. నిజానికి ఇవి చక్రవర్తిగారి ఖజా నాలోవి. నిన్న రాత్రి రాజుగారి చారులు నాకు ఈ వార్త అందజేశారు. కూజాలు తస్కరించిన వాణ్ణి బంధించమని చక్ర వర్తిగారి ఆజ్ఞ. అందుచేత ఈ వ్యాపారిని బంధిస్తున్నాను. ఇతనికి దారుణమైన శిక్ష పడుతుందని నాకు తోస్తున్నది.\" అంటూ వ్యాపారి కేసి చూశాడు.\nఈ మాటలు వినగానే వ్యాపారికి గుండె ఆగినంత పని అయింది. అతను భయంతో వణికిపోతూ న్యాయాధికారితో, \"అయ్యా, నిన్న బుద్ధి గడ్డి తిని తమతో అబద్ధం చెప్పాను. నేను ఏ పాపమూ ఎరగను. ఆ బీడుభూమి ఇప్పుడు నాది కూడా కాదు. దాన్ని వాంగ్కు ఎప్పుడో అ మ్మే శాను. - వాడే 3 కూ జా ల ను ఆ భూమిలో దాచి, నిన్న పైకి తీసినట్టు న్నాడు. వాంగ్ నే శిక్షించండి.\" అన్నాడు.\n\"అందుకు రుజువు ఏమిటి?\" అని న్యాయాధికారి వ్యాపారిని అడిగాడు.\nవెంటనే వ్యాపారి తనకు వాంగ్ రాసి ఇచ్చిన రుణపత్రాన్ని తెచ్చి చూపాడు.\nఅందుకోసమే వేచి ఉన్న న్యాయాధి కారి ఆ పత్రాన్ని వాంగ్కు ఇప్పించి, లోపలి నుంచి కూజాలు తెప్పించి, \"ప్రజలా రా. ఈ వ్యాపారి వాంగ్ అమాయకత్వాన్ని ఆసరా చేసుకుని అతన్ని మోసం చెయ్యదలచాడు. కాని అతని మాటలను విశ్వసించలేక నేను ఈ నాటకం ఆడాను. ఈ కూజాలు చక్రవర్తిగారివి కానే కావు. వాటికోసం చక్రవర్తిగారు వెతికిస్తున్నారన్నది కూడా అబద్ధమే. న్యాయంగా ఈ కూజాలు వాంగ్కు చెందుతాయి. అదృష్టదేవత వరించింది వాంగ్ను!\" అంటూ ఆ కూజా లను వాంగ్ కు ఇచ్చేశాడు.",
            "book_page_end": 62
        },
        {
            "title": "ప్రకృతి వింతలు: లోతైన గుహ!",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "గుహ",
                "లోతైన గుహ",
                "ఫ్రాన్స్",
                "భౌగోళికం"
            ],
            "characters": [],
            "locations": [
                "ఫ్రాన్స్"
            ],
            "content": "ఫ్రాన్స్లోని పైరినీస్లోలో 1951 వ సం॥ కనుగొనబడిన పైరీ సెయింట్ మార్టిన్ గుహ ప్రపం చంలో కెల్లా లోతైనది. ముఖ ద్వారం నుంచి ఇది 4,384 ఆడు గుల లోతు వరకూ వెళుతుంది !",
            "book_page_end": 63
        },
        {
            "title": "ప్రకృతి వింతలు: భాగస్వాములు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "ఖడ్గమృగం",
                "ఆక్స్పికర్",
                "సహజీవనం",
                "జంతువులు"
            ],
            "characters": [],
            "locations": [
                "ఆఫ్రికా"
            ],
            "content": "ఆఫ్రికాలోని ఖడ్గమృగాల వీపుల మీద 'ఆక్స్పికర్ ' అనే ఒకరకం పిట్టలు కూర్చుని వాటి ఒంటి మీది క్రిములనూ, పురుగులనూ పట్టి తింటూ వుంటాయి. దీనికి ప్రత్యుపకారంగా దూరంగా ఏదైనా ఆపద వస్తుందని తెలియగానే పిట్టలు గట్టిగా అరచి, ఖడ్గమృగాలను హెచ్చరిస్తాయి.",
            "book_page_end": 63
        },
        {
            "title": "ప్రకృతి వింతలు: మెరుపులు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "మెరుపులు",
                "వాతావరణం",
                "ప్రకృతి వింతలు",
                "గణాంకాలు"
            ],
            "characters": [],
            "locations": [
                "ప్రపంచం"
            ],
            "content": "ప్రపంచంలో ఎప్పుడూ ఎక్కడో ఒకచోట మెరుస్తూనే వుంటుంది. గంటకు సరాసరి 3,60,000 సార్లు మెరుపులు మెరుస్తూ వుంటాయని ఒక అంచనా !",
            "book_page_end": 63
        }
    ],
    "statistics": {
        "total_stories": 20,
        "author_counts": {
            "చందమామ బృందం": 13,
            "భీమవరపు పురుషోత్తం": 1,
            "రాంబాబు": 1,
            "మనోజ్ దాస్ రచన (ఆధారం)": 1,
            "డాక్టర్ కె. వి. రమణరావు": 1,
            "పెంటకోట సోమినాయుడు": 1,
            "వసుంధర": 1,
            "చీనా జానపద కథ": 1
        },
        "genre_counts": {
            "వ్యాసం": 1,
            "రాజకీయ వ్యాసం": 1,
            "నీతి కథ": 5,
            "సాహసం": 1,
            "జానపద కథ": 2,
            "చరిత్ర": 2,
            "విజ్ఞానం": 4,
            "సాహిత్యం": 1,
            "జీవిత చరిత్ర": 1,
            "తెలివైన కథ": 1,
            "పౌరాణిక కథ": 1
        }
    }
}