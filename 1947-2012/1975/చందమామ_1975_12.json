{
    "book_id": "చందమామ_1975_12",
    "stories": [
        {
            "title": "మిత్రభేదం",
            "book_page_start": 30,
            "pdf_page_start": 6,
            "pdf_page_end": 8,
            "author": "చందమామ బృందం",
            "genre": "నీతి కథ",
            "moral": "మూర్ఖుడైన మిత్రుడి కన్న వివేకంగల శత్రువు మేలు.",
            "keywords": [
                "మిత్రభేదం",
                "మూర్ఖుడు",
                "వివేకం",
                "స్నేహితులు",
                "పశుపక్షికథ"
            ],
            "characters": [
                "కరటకం",
                "దమనకం",
                "రాజు",
                "రాజకుమారుడు",
                "సుబుద్ధి"
            ],
            "locations": [
                "కౌశాంబీ రాజ్యం",
                "రోహణ పర్వతం",
                "రత్నపురం",
                "మహారణ్యం"
            ],
            "content": "కరటకం దమనకానికి చిలుకల కథ చెప్పి, \"నువు ఈ పని అంతా నీ మిత్రుడైన సింహం కోసం చేశానని సమర్థించవచ్చు. కాని నన్ను ఒక్కవిషయం చెప్పనియ్యి: మూర్ఖుడైన మిత్రుడి కన్న వివేకంగల శత్రువు మేలు. ఇందుకు తార్కాణంగా ఒక దొంగ తన ప్రత్యర్థుల కోసం చచ్చాడు. ఒక కోతి తన మిత్రుడైన రాజును చంపింది,\" అన్నది.\n\"అది ఎలా జరిగింది?\" అని దమనకం అడిగింది.\nకరటకం ఆ కథ ఇలా చెప్పింది :\nపూర్వం కౌశాంబీ రాజ్యంలో ఒక రాజకుమారుడు ఉండేవాడు. అతను అస్తమానమూ బ్రాహ్మణమంత్రి కొడుకు తోనూ, వైశ్యకోశాధికారి కొడుకు తోనూ తిరిగేవాడు. వాళ్ళు ఆప్తమిత్రులుగా ఉంటూ, వినోదాలతోనూ, క్రీడలతోనూ వాహ్యాళితోనూ, ప్రసంగాలతోనూ కాలక్షేపం చేసేవాళ్ళు.\nఈ సాంగత్యం వల్ల రాజకుమారుడికి విలువిద్యగాని, కత్తిసాముగాని, అశ్వ గజారోహణలుగాని ఇతర క్షత్రియ విద్యగాని కొంచెమైనా అబ్బలేదు.\n\"రాచవిద్యలేవీ నేర్చావు కావు, ఎలా రాజరికం నెరుపుతావురా? \" అని రాజు తన కొడుకును ఒక నాడు అడిగాడు.\nఈ మాట అనిపించుకున్నందుకు రాజ కుమారుడు చాలా నొచ్చుకుని, తన మిత్రులతో ఈ మాట చెప్పాడు.\nదానికి వాళ్లు, ‘‘మా తండ్రులు కూడా అస్తమానమూ మమ్మల్ని ఇలాగే తప్పు పట్టుతున్నారు. కులవిద్యలు నేర్చుకోక మేం ఎందునాకాకుండా పోతున్నామట. ఇప్పుడు నీకు కూడా అలాటి అవమానమే జరగటం చూసి అందరికీ దుఃఖంగానే ఉన్నది,\" అన్నారు.\nరాజకుమారుడు ఇలా అన్నాడు:\n\"అవమానం జరిగిన చోట నిలవ రాదు. మన ముగ్గురినీ పెద్దవాళ్ళు అవమానించారు. మనం ఎటైనా వెళ్ళి పోయి, మన మీద వచ్చిన ఆరోపణలు అసత్యమని నిరూపించుదాం. '' \nఇందుకు మిగిలిన ఇద్దరూ సరే నన్నారు. అయితే, ఎక్కడికి వెళ్ళాలన్న ప్రశ్న వచ్చింది. ముగ్గురూ చాలా సేపు వితర్కించిన మీదట కోశాధికారి కొడుకు ఇలా అన్నాడు:\n\"ధనం లేక మనం ఏదీ సాధించలేం. మనం రోహణ పర్వతం మీది కి వెళదాం. అదృష్టం ఉంటే అక్కడ మనకు ఎంతో విలువైన ఇంద్రనీల మణులు దొరకవచ్చు. వాటితో మన ఆశయాలన్నీ సిద్ధిస్తాయి.''\nఇందుకు మిగిలిన ఇద్దరూ ఒప్పుకున్నారు.\nపుషలంగా ధనం తీసుకుని ముగ్గురూ రోహణపర్వతానికి ప్రయాణమయారు. అదృష్టం కలిసి వచ్చి, వాళ్ళు శ్రమపడి వెతికిన మీదట, ఒకొక్కరికీ ఒక్కొక్క వెలలేని ఇంద్రనీలమణి దొరికింది.\n\"అరణ్యమార్గం క్షేమకరం కాదు గదా. మనం ఈ రత్నాలతో ఎలా తిరిగి పోవటం?\" అని వాళ్ళు ఆలోచించారు.\n\"నేను మంత్రి కొడుకును గనక, ఇలాటి సమస్యలను పరిష్కరించటం నాకు తెలుసు. దీనికి ఉపాయం నేను ముందుగానే ఆలోచించాను. మనం మన రత్నాలను అన్నం ముద్దలలో పెట్టి మింగేద్దాం. అవి మన పొట్టలలో భద్రంగా ఉంటాయి. వాటిని ఏ దొంగలూ వెతికి తీసుకోలేరు. మనం ఎల్లుండికి రత్నపురం చేరుతాం. అక్కడ మనం ఆమదం తీసు కుని రత్నాలను వెలికి తెప్పించుదాం,\" అన్నాడు మంత్రికొడుకు.\nమిగిలిన ఇద్దరికీ ఈ ఉపాయం నచ్చింది. ముగ్గురూ భోజనంతోబాటు తమ తమ ఇంద్రనీలాలను మింగేశారు.\nసుబుద్ధి అనేవాడు ఈ ముగ్గురికీ కన పడకుండా ఒక పల్లపు ప్రదేశంలో ఉండి, మంత్రికొడుకు మాటలు విన్నాడు: ముగ్గురూ ఇంద్రనీలాలు మింగటం చూశాడు. వాడు కూడా ఇంద్రనీలాల కోసం ఆ కొండకు వచ్చినవాడే !\n\"ఈ ముగ్గురి అదృష్టమూ ఎలాటిదో గాని, వీళ్ళకు అద్భుతమైన మణులు దొరికాయి. నేను కూడా వీళ్ళతో చేరి ప్రయాణం చేసి, రాత్రిపూట వాళ్ళు ఆలసి గాఢనిద్రలో ఉన్నప్పుడు ముగ్గురి పొట్టలూ కోసి, మూడు మణులూ తీసు కుంటాను,” అనుకున్నాడు సుబుద్ధి.\nఇలా అనుకుని వాడు ఒక అరమైలు దూరం ముందుకు నడిచి, అక్కడ ఆగాడు. త్వరలోనే ముగ్గురూ అటుగా వచ్చారు. అప్పుడు సుబుద్ధి వాళ్ళతో, \"మిత్రులారా, ఈ భయంకరమైన అరణ్యాన్ని ఒంటరిగా దాటాలంటే భయంగా ఉన్నది. మాది రత్నపురం. నేను అక్కడికే పోతున్నాను. దయచేసి నన్ను మీ వెంట రానిస్తారా?\" అన్నాడు.\nమరొకడు తోడు ఉంటే మరింత బాగుంటుందని వాళ్ళు సుబుద్ధిని తమ వెంట రానిచ్చారు.\nఆ మహారణ్యం మధ్యన, దారిని ఆను కుని ఒక దొంగల పల్లె ఉన్నది. దొంగల నాయకుడి ఇల్లు దారిమీదికే ఉన్నది. వాడి వద్ద అనేక పక్షులున్నాయి. అందులో ఒక పక్షికి, దారే వెళ్ళేవాళ్ళను గురించి తెలుసుకునే అద్భుతశక్తి ఉండేది. నలు గురు బాటసార్లు దొంగలనాయకుడి ఇంటిముందు నుంచి వెళుతూండగా ఆ పక్షి గొంతు చించుకుని అరిచింది.\nదాని భాష తెలిసిన దొంగలనాయ కుడు తన నౌకర్లను పిలిచి, “ ఆ వెళ్ళే వాళ్ళ దగ్గిర రత్నాలున్నాయని పక్షి చెబుతున్నది. వాళ్ళను పట్టుకోండి!\" అన్నాడు.",
            "book_page_end": 32
        },
        {
            "title": "విచిత్రకవలలు",
            "book_page_start": 18,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "ఫాంటసీ",
            "moral": "నిజమైన ధైర్యం, కష్టాలను ఎదుర్కొనే నిలకడ, మంచితనం వల్ల మాత్రమే గొప్ప ఫలితాలు లభిస్తాయి. దుర్మార్గం ఎప్పుడూ నాశనమవుతుంది.",
            "keywords": [
                "రాక్షసుడు",
                "ఇంద్రనీలమణి",
                "గడ్డపువాడు",
                "రాజకుమార్తెలు",
                "కవలలు"
            ],
            "characters": [
                "ఉదయనుడు",
                "నిశీధుడు",
                "గడ్డపువాడు",
                "సంధ్య",
                "రాక్షసుడు",
                "ప్రతాపసింహుడు",
                "దానశీల మహారాజు",
                "సుహాసినీ",
                "సుభాషిణీ",
                "సుకేశిని"
            ],
            "locations": [
                "పాతాళగృహం",
                "రత్నాల ద్వారం",
                "మాళవ రాజ్యం",
                "శ్రావస్తీనగరం"
            ],
            "content": "[రాక్షసుడి అనుమతితో ఉదయనుణ్ణి వెతుకుతూ, నిశీధుడు బయలుదేరాడు. ఈ లోపల పాతాళగృహంలో వున్న ఉదయనుడు, విషసర్పాలు కాపలా కాస్తున్న కొన్ని ద్వారాలు దాటి, ఒకచోట రాక్షసుడు పూజించే దేవీవిగ్రహాన్ని చూస్తూనే, విగ్రహం నొనటి నుంచి వెలువడుతున్న పొగలోచిక్కుకుని, దారికానక ఉక్కిరిబిక్కి రయాడు. తరవాత — ]\nఉదయనుడు భయకంపితుడైపోయి, యిక తనకు చావు తప్పదనుకునేంతలో, హఠాత్తుగా పొగ మాయమైపోయింది.\nఆ వెంటనే రకరకాల ధ్వనులతో దేవీ విగ్రహం వున్న గుహ అంతా మార్మోగ సాగింది. ఉదయనుడు యిప్పుడు ధైర్యం తెచ్చుకుని, దేవీ విగ్రహం ముందు నిల బడి, \"తల్లీ! ఇందరు అమాయకుల ప్రాణాలను బలి కోరటం ఏం న్యాయం? ఆ దుర్మార్గుడైన రాక్షసుడికి మరింత బలం ప్రసాదించటంలో, లోకానికి జరిగే మేలేమిటి, తల్లీ ?\" అన్నాడు.\nదేవి ఉలకలేదు; పలకలేదు. ఉదయ నుడు ఒక క్షణం ఆగి, \"తల్లీ! ఇంత వరకూ నిద్రాహారాలు లేక పడరాని కష్టాలు పడ్డాము. ఆ రాక్షసుణ్ణి హత మార్చాలి. వాడి ప్రాణాలెక్కడున్నాయో చెప్పి పుణ్యం కట్టుకో!'' అన్నాడు.\nదేవి, యీ కోర్కెకూ సమాధానం చెప్పలేదు. ఇది పనిగాదని ఉదయనుడు, దేవి చేతిలో వున్న గద్దను తన కత్తితో ఒక్క వ్రేటుకు నరికి వేశాడు. గద్ద కాస్తా అగ్నిగుండంలో పడింది. దేవి విగ్రహం మాయమై, ఆ ప్రదేశమంతా వెలుగుతో నిండిపోయింది.\nఉదయనుడు గిరుక్కున వెనుదిరిగి చూశాడు. అంతకు ముందు తను దాటి వచ్చిన ద్వారాలూ, గదులూ ఏవీలేవు. అంతా ఒక ఎడారిలా తయారైంది.\nఉదయనుడు తిరుగు ముఖం పట్టాడు. అంతకు ముందు రత్నాలద్వారం వున్న చోట, రత్నాలతో పొదగబడిన ఒక బాతు గుడ్డు వంటి గుడ్డు కనిపించింది. దానిని తీసుకుని మరికొంత దూరం వచ్చేశరికి, అలాంటిదే వెండి గుడ్డు కనిపించింది. అదీ తీసుకుని మరికొంత దూరం వెళ్ళే సరికి, బంగారుగుడ్డు కనిపించింది. దానినీ తీసుకుని ముందుకు సాగేసరికి, గడ్డపు వాడు వేళ్ళాడ దీయబడిన గది కూడా కనుపించకుండా పోయింది.\nఉదయనుడు విస్తుపోతూ పాతాళం లోంచి బయిటికి వచ్చాడు. అప్పుడే రాక్షసుడి సేవకులు వచ్చి చుట్టు ముట్టారు. వాళ్లతోపాటు కొలనులో హంసల రూపంలో వుంటున్న వాళ్ళు కూడా మామూలు స్వరూపాలు పొంది వచ్చే శారు. సోదరుడు కనబడగానే సంధ్య ఒకపరుగున వచ్చి కౌగలించుకున్నాడు.\nఇంతలో రాక్షసుడి సేవకులు ఉదయ నుడిని అమాంతం భుజాల పైకి ఎక్కించు కుని, \"నీవు దేవుడివే, మా రాజా! నీ ధర్మమా అని, ఇన్నాళ్ళకు మాకు ముక్తి దొరికింది! \" అన్నారు.\nఒకడు ఉదయనుడి మొండిచేతి నుంచి కారుతున్న రక్తం చూశాడు. వాడు వెంటనే, “చూస్తారేమర్రా! పసరు తెండి,\" అని కేకవేశాడు.\nఒకడు పసరు తెచ్చి ఉదయనుడి చేతికి రాచి కట్టుకట్టాడు. అప్పుడు ఉదయనుడు వాళ్ళ నందరినీ తీసుకుని కొలను వైపుకు వెళ్ళాడు. తీరా చూడగా అక్కడ కొలనులేదు, శిలలుగా మారిపోయిన దురదృష్టవంతుల ప్రతిమలు మాత్రం నిలిచివున్నై.\nఉదయనుడు వెంటనున్న వాళ్ళను, \"కొలను ఏది ? \" అని అడిగాడు.\n\"ఇంకా కొలను ఎక్కడుంటుంది, బాబూ ! దేవి మాయంకావటంతో అన్నీ మాయమైపోయినై,” అన్నారు వాళ్ళు\n“మరైతే, యీ శిలా ప్రతిమల గతేమిటి?'' అన్నాడు ఉదయనుడు.\n\"వాళ్ళ గతి అంతే! కొలను కాస్తా పోయె. వాళ్ళకు మామూలు స్వరూపాలు ఎలా వస్తవి?'' అన్నారు సేవకులు.\n''అయ్యో, ఎంత దారుణం! నిష్కా రణంగా యిందరి ప్రాణాలు హరించి పోవటానికి కారకుణ్ణయానే,” అంటూ విచారించసాగాడు ఉదయనుడు.\nఅటు తరువాత, \"సోదరుడు నిశీ ధుడు ఏమయ్యాడో ! ఆ గడ్డపువాడు ఏమయ్యాడో ! రాజకుమార్తె లేమయ్యారో తెలియలేదు. ఆ సంగతులన్నీ తెలుసుకో వాలి.'' అన్నాడు ఉదయనుడు.\n“మరి పదండి!'' అన్నారు సేవకులు.\n\"అలా కాదు. మీరంతా యిక్కడే వుండండి.\" అని వాళ్ళనక్కడ కాపలా పెట్టి, సంధ్య, యితర పరివారాన్నీ తీసు కుని, వెంటనే ఉదయనుడు బయలు దేరాడు. ముందుగా అతడు ప్రతాప సింహుడి రాజ్యం చేరి భోగట్టాచేశాడు.\n\"అబ్బే, ఎవరూ రాలేదు నీవు అప్పుడు వెళ్ళటం, నిన్ను మళ్ళీ యిప్పుడే చూడటం. ఆ రాక్షసుణ్ణి తప్పించుకుని ఎలా వచ్చావోయ్?\" అని ప్రశ్నించాడు ప్రతాపుడు.\n\"వాడి సంగతే తెలియలేదు. అయితే, వాడి మాయా భవనం మాత్రం మట్టి పాలు చేసి వేశాను. నా సోదరుడూ, రాజకుమార్తెలూ ఏమయారో తెలుసుకో వాలి,” అన్నాడు ఉదయనుడు.\n\" కావాలంటే, నా పరివారాన్ని కూడా పంపుతా, '' అన్నాడు రాజు ఎంతో దయతో.\n\"మీ అభిమానం వుంటే చాలు.\" అంటూ ఉద య ను డు, రాజు వద్ద సెలవు తీసుకుని, మళ్ళీ పరివారంతో సాగిపోయాడు.\nఒక ఋషీశ్వరుడు, ఆ దారిన వస్తూ, నిశీధుడి తలా, మొండెమూ చూచాడు. వాటిని తన ఆశ్రమానికి చేర్చి, వాటికి సంబంధించిన వాళ్ళెవరైనా వస్తారా అని ఎదురు తెన్నులు చూస్తూ వున్నాడు.\nకొద్దిరోజులకే దానశీల మహారాజు పంపిన ఆయన మంత్రి, ఈ ఋషీశ్వరుని ఆశ్రమం చేరుకోవటం తటస్థించింది.\nనిశీధుని తలా, మొండెమూ చూచి గుర్తు పట్టాడు. '' అయ్యో, ఇదేమి ఘోరం!'' అంటూ గుండెలు బాదుకున్నాడు మంత్రి.\n\" నాయనా, విచారించి ప్రయోజనం లేదు. దుఃఖించకు. నేనూ, నీ వెంట వస్తాను. కలిసిపోదాం, పద. నేను చేయ గల ఉపకారమల్లా ఒకటే ; ప్రాణం పోయటం నా చేతకాదు. కాని ఎంత కాల మైనా సరే, యీ క ళేబరము చెడి పోకుండా నిలవ చేయగలను.\" అని మంత్రిని ఓదార్చాడు ఋషీశ్వరుడు.\n\"అంతకంటే కావలసిందేమున్నది ! ఈ ఆపద సమయమందు మీరు దేవుడి లాగా వచ్చారు. మనం ఈ స్థితిలో శ్రావస్తినగరం చేరుకుంటే చాలు. తర వాత సంగతి ప్రభువులే ఆలోచించ గలరు.\" అన్నాడు మంత్రి.\nఋషీశ్వరుడూ, మంత్రీ కొద్దిరోజుల్లో శ్రావస్తీనగరం చేరారు. నిశీధుడి కళే బరం చూసి అందరూ కొయ్యబారి పోయారు. సంధ్య, ఉదయనుడూ, వాళ్ల ముసలి తల్లీ పేగులు తరుక్కుపోయేట్టు విలపించసాగారు. ఈ స్థితిలో గడ్డపువాడు అక్కడికి వచ్చాడు.\nగడ్డపువాడు చాలా విచిత్ర పరిస్థితుల్లో అక్కడికి చేరుకోవటం జరిగింది. రాక్ష సుడికి వాడంటే ఎప్పుడూ అనుమానమే. తన మాయా భవనంలో వదిలిపోతే, ఏదో ముప్పు తెస్తాడని అతడు భావిం చాడు. అందువల్ల రాక్షసుడు సంచారానికి బయలుదేరినప్పుడు గడ్డపువాణ్ణి తనవెంట తీసుకుపోయాడు.\nఆ పరిస్థితుల్లో ఒకరోజున రాక్షసుడు గడ్డపువాడితోపాటు ఆకాశమార్గాన సంచ రిస్తున్నాడు. ది గు వ అంతా మహా సముద్రం. సరిగా అదే సమయంలో ఉదయనుడు, దేవిచేతిపైన ఉండే గద్దను పడగొట్టటం జరిగింది. ఇక్కడ ఉదయ నుడు గద్దను పడగొట్టటమేమిటి, ఆకాశ మార్గాన గద్ద రూపంలో వున్న రాక్షసుడు నిజరూపం పొంది, ఒక చావు కేకపెట్టి, సముద్రంలో పడి మరణించటం ఏమిటి- రెండూ ఒకేసారి జరిగాయి.\nరాక్షసుడితోపాటు సముద్రంలో పడిన గడ్డపువాడు మాత్రం, రెండు రోజులపాటు శ్రమపడి సముద్రం యీది, చివరకు కొస ప్రాణాలతో ఒడ్డుకు చేరుకోగలి గాడు. వాడు గజ ఈతగాడు.\nమాయాభవనం మట్టి పాలయిందనీ, ఇక ఏ విధమైన బాధలూ వుండవనీ, గ్రహించాడు గడ్డపువాడు. తను చేరుకున్న సముద్ర తీరపు నగరం ఏదో అక్కడి వాళ్ళను అడిగి తెలుసుకున్నాడు. అది శ్రావస్తీనగరం అని తెలుసుకోగా నే, అతడి ఆనందానికి మేరలేకపోయింది.\nగడ్డపువాడు ఉత్సాహంగా రాజభవనం ప్రవేశించేసరికల్లా, అక్కడ ఏడుపులూ పెడబొబ్బలతో, అంతా గోలగా వున్నది.\nగడ్డపువాడు శత్రువులు వేసిన ఎన్నెన్నో వ్యూహాలను ఛేదించినవాడు. ఖ్యాతి పొందిన రాక్షసుడి చేతిలో మసలిన వాడు. మామూలు మానవులలాగా ప్రతి విషయంలోనూ అధైర్యం చెందడు. అతను అందరినీ ఊరడిస్తూ, \"ఇప్పటివరకూ అంతా సవ్యంగానే నడిచింది. కంగారు పడవద్దు,” అన్నాడు.\nగడ్డపువాడు, ఉదయనుణ్ణి చేరబిలిచి, \"అబ్బాయీ, ఇదంతా ప్రతాపసింహుడి కుట్రేగాని, వేరుగాదు. భస్మాలూ, అంజ నాలూ వాడే కాజేసి వుంటాడు. ముందు వాటిని తిరుగా చిక్కించుకోవాలి. ఈ పని చూడు,\" అన్నాడు.\nఉదయనుడు క్షణమైనా నిలవలేదు. దానశీల మ హా రాజు గారి సైన్యాన్ని తీసుకున్నాడు. గడ్డపువాడిని వెంటబెట్టు కుని, మాళవ రాజ్యం చేరుకున్నాడు.\nనగరం చూడబోతే పందిళ్ళతో, పచ్చటి తోరణాలతో కళకళ్ళాడుతూ వున్నది. ఈ వేడుకంతా ఏమిటని భోగట్టాచేయగా, ప్రతాప మహారాజులుంగారికి ఒక్కసారిగా ముగ్గురు మహారాణులు కాబోతున్నా రని అబ్బురంగా చెప్పుకుంటున్నారు అందరూ.\nగడ్డపువాడు చేసిన సూచనలు అక్ష రాలా ని జ మయే టట్టు గా నే తోచింది ఉదయనుడికి. ఆశ్చర్యంతో వాళ్ళు మహలు ప్రవేశించారు. పెళ్ళిపీటల మీద వరసగా సుహాసినీ, సుభాషిణీ, సుకేసి నీలు ముగ్గురూ తీర్చి కూర్చుని వున్నారు. కులుకుతూవున్న ప్రతాపుడు మూడు మంగళ సూత్రాలు చేతపట్టుకొనివున్నాడు.\nఉగ్రమూర్తి అయినాడు ఉదయనుడు. ఒక్కలిప్తలో బా కుదూశాడు. కాని, గడ్డపువాడు అడ్డుకున్నాడు. అంతలోనే సైన్యమంతా ముట్టడివేసింది. ప్రతాప మహారాజు చేతులకు సంకెలలు తగిలించ గానే ఆయన తెల్లబోయి నిశ్చేష్టు డయాడు.\nసంగతి అర్థమైన తరవాత ప్రతాపుడు, ఉదయనుడికి దాసోహం అని, తాను చేసిన తప్పులన్నీ ఒప్పుకున్నాడు. కాజేసిన భస్మాలూ, అంజనాలూ ఒప్పగించి వేశాడు.\nఅంతేకాక ఉదయనుడికి, గడ్డపువాడికీ మ్రొక్కి, \"బాబూ, మీ బానిసను. నా సర్వస్వమూ మీదే. మన్నించండి.\" అని క్షమాపణ చెప్పుకున్నాడు.\nఎన్నోకష్టాల కోర్చి, గండాలు గడిచి, తమను రక్షించటానికి జీవితాన్నే అర్పించటానికి సిద్ధపడిన సాహసుడు ఉదయనుణ్ణి చూడగానే, రాజకుమార్తెలు ముగ్గురకూ ప్రాణం లేచివచ్చింది. చెప్ప లేని ఆవేశంతో ఉదయనుడి వద్దకు వచ్చారు. ఆ ప్రయత్నంగా జలజల మంటూ వారి కన్నుల వెంట ఆనంద బాష్పాలురాలినై.\nఅయితే, ఉ ద య ను డి చెయ్యి మొండిగా వుండటం వాళ్ళు వెంటనే కనిపెట్టి వేశారు. నిజానికి యీ సందడిలో అతడి చెయ్యి సంగతి అందరూ మరిచే పోయారు. కాని, సారధి అయిన గడ్డపు వాడు నించున్నపాటున పాతాళగృహానికి పోయి, అక్కడ పడివున్న ఉదయనుడి చేతిని స్వయంగా పట్టుకవచ్చాడు. అంజ నాలు ప్రయోగించి చేతిని మామూలుగా అతికించివేశాడు.\nరాక్షసుడు లోగడ రాకుమార్తెలను మూగవాళ్లనుగా చేసి వదిలాడు. అయితే, దేవి చేతిలోని గద్ద ఎప్పుడైతే భూపతన మైనదో, అప్పుడే రాక్షసుడు కూడా మరణించాడు. రాక్షసుడితోనే పోయినై, అతడు ప్రయోగించిన మాయలన్నీ.\nఆ మాయలలో ఒకటైన రాకుమార్తెల మూగతనమూ పోయింది. ఇప్పుడు వాళ్లు మామూలుగా చిలకల్లాగా మాట్లాడు తున్నారు.\nఈ విధంగా . రాకుమార్తెలనే కాక; మాళవరాజ్య లక్ష్మిని కూడా సంపా యించుకు వచ్చిన ఉదయనుడు, అందరినీ వెంటబెట్టుని శ్రావస్తీనగరంలో అగుడు పెట్టాడు. గడ్డపువాడు భస్మాల అంజనాల ప్రభావంతో నిశీధుని తలా, మొండెమూ అతికించి జీవంపోశాడు.\nరాజ్యంలోని ప్రజయావన్మందీ, ఆనంద డోలికలలో తేలిపోయారు. రాజూ, రాణీ కవలసోదరుల ఋణం ఎన్ని జన్మాలకైనా తీర్చుకోలేమంటూ, వాళ్ళను ఎంతగానో అభినందించారు.\nఅప్పుడు కవలసోదరులు ముగ్గురినీ దానశీల మహారాజు చేరదీసుకుని, సుహా సిని చేతిని ఉదయనుడి చేతిలోనూ, సుభాషిణి చేతిని సంధ్య చేతిలోనూ, సుకేశిని చేతిని నిశీధుడి చేతిలోనూ వుంచాడు. గురుతుల్యుడైన గడ్డపువాడు దీవించగా, ముగ్గురు కవలలకూ, ముగ్గురు రాకుమార్తెలకూ అతివైభవంగా వివాహం జరిగింది.\nతరువాత దానశీలమహారాజు, గడ్డపు వాడిని మాళవదేశానికి అధిపతిగా వుండ మనికోరాడు. కాని, సర్వసంగ పరిత్యాగి, నిమిత్త మాత్రుడు అయిన గడ్డపు వాడికి రాజ్యాలేలాలని లేదు. ప్రతాపసింహుడు పశ్చాత్తాపం తెల్పగా, అతని రాజ్యం అతనికి తిరుగా యిప్పించివేశాడు.\nదానశీల మహారాజు తన రాజ్యాన్ని ముగ్గురు కవలసోదరులనూ పంచుకోమని కోరాడు. కాని, కవలలు ఎంత మాత్రమూ అందుకు ఆశపడలేదు. సర్వ సమర్ధుడైన ఉదయనుడు, తను రాక్షసుడి భవనంలో చేజికించుకున్న గుడ్లుమూడూ బయటికి తీశాడు. కొంత కొంత దూరాన విడివిడిగా గడ్డపువాడి సలహామీద, వాటిని మూడు చోట్ల పెట్టి బద్దలు కొట్టేసరికి, అక్కడ వర సగా వెండికోటా, బంగారుకోటా, రత్నాల కోటా మూడూ ఏర్పడినై. ఆ కోటలలో కవలలు సుఖంగా ఉండసాగారు.\nఇంత హడావిడిలోనూ వారు ఒక్క విషయం మటుకు మరవలేదు. దుష్ట రాక్షసుడి బలికి ఆహుతి అయి శిలలుగా మారిపోయిన, ఆ ప్రతిమల సంగతి ఉదయనుడిమనసును బాధిస్తూనేవున్నది. ఆ మహావీరులకు స్మారక చిహ్నంగా ఒక చక్కటి భవనం నిర్మించి, ఆ భవనం చుట్టూ, ఈ ప్రతిమలను స్తంభాలుగా అమర్చాడు. —(అయిపోయింది)",
            "book_page_end": 25
        },
        {
            "title": "తండ్రికి తగనివాడు",
            "book_page_start": 13,
            "pdf_page_start": 17,
            "pdf_page_end": 23,
            "author": "బూర్లె నాగేశ్వరరావు",
            "genre": "బేతాళ కథ",
            "moral": "నిజమైన రాజభక్తి స్వార్థం లేనిదై ఉండాలి. స్వార్థంతో కూడిన చర్యలు అపకీర్తికి దారితీస్తాయి.",
            "keywords": [
                "బేతాళుడు",
                "విక్రమార్కుడు",
                "రాజభక్తి",
                "సింహాసనం",
                "స్వర్ణసింహుడు"
            ],
            "characters": [
                "విక్రమార్కుడు",
                "బేతాళుడు",
                "నాగవర్మ",
                "ధర్మదత్తుడు",
                "రజితసింహుడు",
                "స్వర్ణసింహుడు",
                "యువరాజు"
            ],
            "locations": [
                "జయపురనగరం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \" రాజా, నిన్ను భక్తితో కొలుచుకునే వారు ఎందరైనా ఉండవచ్చు. కాని రాజభక్తి అనేది ఎలా కలుగుతుందో, అది ఎందుకు పోతుందో చెప్పటం చాలా కష్టం. అందుకు నిదర్శనంగా నీకు స్వర్ణ సింహుడు అనే వాడి వృత్తాంతం చెబు తాను, శ్రమ తెలియకుండా విను,” అంటూ ఇలా చెప్పసాగాడు :\nపూర్వం జయపురనగరాన్ని నాగవర్మ అనే రాజు చాలా సమర్థతతో పాలించే వాడు. ఆయన పరిపాలనలో ప్రజలు చాలా సుఖపడ్డారు. అయితే నాగవర్మకు ఎంత కాలానికీ సంతానం కలగలేదు.\nఇది నాగవర్మకే కాక ప్రజలకు కూడా ఎంతో విచారం కలిగించింది. నాగవర్మ అనంతరం అలాంటి రాజే రావాలని ప్రజలు సహజంగా కోరారు. వారి కోరిక తీరకుండానే నాగవర్మకు వృద్ధాప్యం వచ్చేసింది.\nరాజుతోబాటు రాజ్యాంగం కూడా క్షీణించసాగింది. ఎందుకంటే, రాజు చావు కోసం ఎదురుచూసే రాజద్రోహులు బయలుదేరి, కుతంత్రాలు ప్రారంభిం చారు. రాజు సంతానం కోసం జపాలూ, తపాలూ, హెూమాలూ మొదలైనవి విడవ కుండా చేస్తూ, రాజ్యభారాన్ని మంత్రులకు వదిలేశాడు.\nరాజద్రోహుల ముఠాకు అధిపతి రజిత సింహుడు అనే సేనాపతి. ఏ క్షణాన రాజు చచ్చిపోయినా మరుక్షణమే సింహాసనాన్ని కాజెయ్యటానికి తగిన సన్నాహా లన్నీ రజితసింహుడు పూర్తిచేసుకుని సిద్ధంగా ఉన్నాడు. ఈ కుట్ర ఫలితంగా ప్రజల జీవితం అస్తవ్యస్తం కాకుండా కాపాడుతూ వచ్చినవాడు ప్రధాన మంత్రి ధర్మదత్తుడు.\nధర్మదత్తుడు మహా మేధావి. నాగవర్మ పరిపాలన ప్రజారంజకంగా సాగటానికి ముఖ్య కారకుడు ధర్మదత్తుడు. సేనాపతి చేసే కుట్ర గురించి ఆయనకు పూర్తిగా తెలుసును. అయినా ఆయన ఆ కుట్రను భగ్నం చెయ్యటానికి ఎలాటి ప్రయత్నమూ చెయ్యలేదు. సింహాసనానికి సరి అయిన వారసుడు లేనప్పుడు, ఏపరాయి రాజో రావటం కన్న సేనాపతి రాజు కావటమే నయం. కానీ, సేనాపతి సింహాసనం కోసం రాజును హతమార్చకుండా తగిన జాగ్రత్తలన్నీ ధర్మదత్తుడు తీసుకున్నాడు.\nఇంతలో అందరి అంచనాలూ తారు మారయే సంఘటన ఒకటి జరిగింది. నాగవర్మకు ఒక కొడుకు కలిగాడు. సింహాసనానికి వారసుడు ఏర్పడ్డాడు. ఒక రాజు చావు కోసం సేనాపతి ఎదురు చూస్తుంటే, మరొక రాజు పుట్టుకొచ్చాడు.\nఇందువల్ల సేనాపతికి పెద్ద దెబ్బ తగిలి నట్టయింది.\nప్రధానమంత్రి ధర్మదత్తుడికి కూడా చైతన్యం పుట్టుకొచ్చింది. ఆయన పూర్వం లాగా తటస్థంగా ఉండలేడు. అంత వరకూ ఆయన ముసలిరాజు ప్రాణాలనే కాపాడుతూ వచ్చాడు. ఇప్పుడు కొత్తగా పుట్టిన పసిగుడ్డు ప్రాణాలు కాపాడటమే గాక, అతన్ని సింహాసనం మీద కూర్చో బెట్టే బాధ్యత కూడా ధర్మదత్తుడి పైన పడింది.\nఆయన రాజును ఏకాంతంగా కలుస్తు కుని, ఆయనతో మొట్టమొదటిసారిగా రజితసింహుడు చేస్తూ వస్తున్న ప్రయత్నా లను గురించి చెప్పాడు.\nనాగవర్మ మండిపడి, “రజితసింహుడు ఇంత ద్రోహం తలపెడతాడా ? వాణ్ణి ఇప్పుడే బంధించండి! \" అన్నాడు.\n\"అది సాధ్యమయే పని కాదు, మహా రాజా. రజితసింహుడి కుట్ర రాజ్యాంగం అణువణువునా పాకిపోయింది. అది ఈ నాటి కుట్ర కాదు. ఈ క్షణాన అతను తలచుకుంటే రాజు కాగలడు. అతన్ని అడ్డగలవారంతా అతని మనుషు లే. ఇప్పుడు మనకున్న అసలు సమస్య రజిత సింహుణ్ణి రాజు కాకుండా చెయ్యటం కాదు, పసిగుడ్డయిన యువరాజు ప్రాణాలు కాపాడటం; కాలక్రమాన సింహాసనం అతనికే దక్కేట్టు చూడటం,\" అన్నాడు ధర్మదత్తుడు.\n\"అది ఎలా జరగాలి?\" అని నాగవర్మ అడిగాడు.\nధర్మదత్తుడు తాను నిర్ణయించిన కార్య క్రమం రాజుకు చెప్పేశాడు. రాజు కూడా దానికి ఒప్పుకున్నాడు.\nధర్మదత్తుడి ఊహ తప్పుపోలేదు. రజితసింహుడు యువరాజును చంపించ టానికి పథకం వేశాడు. అయితే అక్కడ కూడా అతనికి చుక్క ఎదురయింది. రజితసింహుడి పథకం అమలు జరిగే లోపల యువరాజు మాయమయాడు.\nఈ సంగతి బయటపడగానే రాజభవనంలో గగ్గోలు బయలుదేరింది. అంతఃపురం శోకనాదాలతో నిండిపోయింది. రాణి మూర్ఛపోయింది. రాజు తన కొడుకును వెతకటానికి నాలుగు వైపులా మనుషులను పంపాడు.\nరజితసింహుడు తన ప్రయత్నం పార నందుకు నిప్పులు కక్కుతూ రాజు వద్దకు వచ్చి, \"విచారించకండి, మహారాజా ! యువరాజును మాయం చేసిన రాజ ద్రోహిని హతమార్చుతాను,\" అన్నాడు.\nరాజు అతనికేసి ఆశ్చర్యంగా చూసి, \"ఎవరా ద్రోహి ? \" అని అడిగాడు.\n“ఇంకా ఎవరు, మహారాజా ? మీ ఉప్పు తింటూ మీ కేద్రోహం తలపెట్టాడు మీ ప్రధాన మంత్రి ధర్మదత్తుడు. ఆ ధర్మ దత్తుడు కూడా కనిపించటం లేదు,” అన్నాడు రజితసింహుడు.\nఈ మాటలకు నాగవర్మ ఏమీ సమా ధానం చెప్పలేదు.\nరజితసింహుడు ధర్మదత్తుడి కోసమూ, యువరాజు కోసమూ వేగులవాళ్ళ ద్వారా పరిసర రాజ్యాలన్నీ వెతికించాడు. కాని ఫలితం లేకపోయింది. ఇందుకోసం కాలం వ్యయం చెయ్యటం అతనికి వృధా అని పించింది. అతను రాజును బంధించి, తానే రాజుగా అభిషేకం పొందాడు.\nరజితసింహుడు రాజు కావటంతో పరి పాలన పూర్తిగా మారిపోయింది. రజిత సింహుడికి అనుకూలంగా ఉండరని అను మానం ఉన్న వారందరూ తొలగించ బడ్డారు. ముఖ్యంగా ధర్మదత్తుడి బంధు వర్గం వారికి ని ల వ నీడ లేకుండా పోయింది. ప్రజల జీవితం తారుమా రయింది. చాలామంది దేశం విడిచి పోయారు.\nఅయితే ధర్మదత్తుడి కొడుకు స్వర్ణ సింహుడు మాత్రం రజితసింహుడి అను గ్రహం సంపాదించ గలిగాడు. స్వర్ణ సింహుడు రజితసింహుణ్ణి అడుగడుగునా బలపరిచి, మొదటి నుంచీ అతని పట్ల అపారమైన భక్తి ప్రదర్శిస్తూ వచ్చాడు.\nఅంతేగాక స్వర్ణసింహుడు శక్తిసామర్థ్యా లలో తన తండ్రికి తీసిపోడు. ఆ సంగతి రజితసింహుడు ఎరుగును. త్వరలోనే అతను స్వర్ణసింహుణ్ణి తన సేనాపతిగా నియమించాడు.\nరజితసింహుడు తన పరిపాలనను సుస్థిరం చేసుకుని కూడా, ధర్మదత్తుడి ఆచూకీ తెలియనందుకు కలవరపడుతూ వచ్చాడు. ధర్మదత్తుణ్ణి, యువరాజునూ చంపితేనేగాని సింహాసనం తన వంశానికి శాశ్వతంగా ఉండి పోదని అతనికి తోచింది.\nఒకనాడు రజితసింహుడు స్వర్ణ సింహుణ్ణి పిలిచి, \"నా రాజ్యంలో నిన్ను మించిన రాజభక్తిగల వాడూ, పరాక్రమ వంతుడూ లేడు. నా అనంతరం రాజ్యాధి కారం నా కూతురికీ, ఆమెను పెళ్ళాడే వాడికీ దక్కుతుంది. నువు ఒక పని చేసినట్టయితే ఆమెను నీ కిచ్చి పెళ్ళి చేస్తాను. నువు ఏలాగైనా నీ తండ్రినీ, ఆయన వెంట ఉన్న యువరాజునూ బంధించి తీసుకురావాలి,\" అన్నాడు.\nస్వర్ణసింహుడు నవ్వి, ‘‘మీ ఆజ్ఞ పాలించినందుకు నేను ప్రతిఫలం ఏమీ కోరను. మీరు కోరితే, నా తండ్రినే కాదు, నా తల తీసి ఇయ్యమన్నా ఇస్తాను.\" అన్నాడు.\nతరవాత స్వర్ణసింహుడు కొంత బలాన్ని వెంటతీసుకుని తన తండ్రి కోసం అరణ్య ప్రాంతాలలో వెతకసాగాడు. అతని ప్రయత్నం త్వరలోనే ఫలించింది.\nధర్మదత్తుడు అరణ్యప్రాంతాల లోని కొండలమధ్య చేరి, ఒక వంక పసిగుడ్డుగా ఉన్న యువరాజును సాకుతూ. ఆటవికు లతో సైనిక దళాలను సమకూర్చసాగాడు.\nకొందరు ఆటవికులు ఆయనకు శిష్యులై, ఆయన పంపగా జయపురానికి వచ్చి, జయపుర యువరాజు జీవించే ఉన్నట్టు తమకు యోగదృష్టి ద్వారా తెలిసిందని రహస్యంగా ప్రచారం చేశారు. క్రమంగా జయపురానికీ, ధర్మదత్తుడు ఉన్న ప్రాంతా నికీ ఒక రహస్య రహదారి ఏర్పడింది.\nఅనేకవేల మంది దేశం విడిచిపోతున్నా మని చెప్పి. అరణ్యంలో వున్న ధర్మ దత్తుణ్ణి చేరుకున్నారు.\nస్వర్ణసింహుడు తన తండ్రి జాడ పసిగట్టి ఆయన వద్దకు చేరేసరికి ధర్మ దత్తుడి కింద పెద్ద సేన ఏర్పడి ఉన్నది. స్వర్ణసింహుడు నిర్ఘాంతపోయాడు.\nధర్మదత్తుడు తన కొడుకును చూసి, \"నగరంలో అందరూ క్షేమంగా ఉన్నారా? రజితసింహుడి పరిపాలన ఎలా ఉన్నది?\" అని అడిగాడు.\n\"నేను వచ్చినది క్షేమసమాచారాలు మాట్లాడటానికి కాదు.\" అన్నాడు స్వర్ణ సింహుడు.\n\"నాకు తెలుసు. నన్నూ, యువ రాజునూ బంధించి పట్టుకు పోవటానికి వచ్చావు. కాని ముందు నువూ, నీ సైని కులూ ఇక్కడి నుంచి ప్రాణాలతో తిరిగి పోవటం కూడా సాధ్యం కాదు,\" అన్నాడు ధర్మదత్తుడు.\nస్వర్ణసింహుడు తన సైనికులను ఉద్దే శించి, \"ఆయనను బంధించండి!'' అని ఒక్క కేక పెట్టాడు. మరుక్షణం అతని సైనికులు ఆటవికులకు చిచారు.\nఒక ఆటవికుడు ఒక్క దెబ్బతో స్వర్ణ సింహుణ్ణి మూర్ఛపోగొట్టాడు.\nధర్మదత్తుడు తనకొడుకు ముఖాన నీళ్ళు చల్లి అతనికి తెలివి తెప్పించాడు.\nతరవాత స్వర్ణసింహుడు సిగ్గుపడుతూ తండ్రికి క్షమాపణ చెప్పుకుని, \"రజిత సింహుడు నాకు అందచేసిన భోగాలతో మదించి, మిమ్మల్ని పట్టుకోవటానికి వచ్చాను. జరిగిన దానికి పశ్చాత్తాప పడుతున్నాను, నన్ను మీ దగ్గిరే ఉండ నియ్యండి.\" అన్నాడు.\nధర్మదత్తుడు అందుకు ఒప్పుకోక, \"నీ సహాయం మాకు అక్కర్లేదు. నిన్ను నమ్ముకున్నవారికి రాబోయే కష్టాలను ఎదుర్కో. వెళ్ళు, త్వరలోనే యుద్ధం జరుగుతుందనీ, రజితసింహుణ్ణి కుక్లను చంపినట్టు చంపుతామనీ చెప్పు,\" అన్నాడు.\nబేతాళుడు ఈ కథ చెప్పి, \" రాజా. స్వర్ణసింహుడి రాజభక్తి అంతా ఒక్క దెబ్బతో ఎలా మాయమయింది? అతను నిజంగా మారాడా, లేక దొంగ ఎత్తు వేశాడా? అతను ఉంటానన్నప్పటికీ ధర్మదత్తుడు ఎందుకు ఉండనియ్య లేదు ? ఈ సందేహాలకు సమాధానం తెలిసి కూడా చెప్పకపోయావో, నీ తల బద్దలవుతుంది,\" అన్నాడు.\nదానికి విక్రమార్కుడు, \"స్వర్ణ సింహుడిలో రాజభక్తి ఉన్నదనటానికి ఆధారం లేదు. తన బంధువర్గం అష్ట కష్టాలలో ఉన్నసమయంలో అతను ఆత్మ రక్షణ కోసం రాజుకు నమ్మిన బంటు అయాడు. నిజమైన రాజభక్తి గలవాడు ధర్మదత్తుడి లాగా అష్టకష్టాలూ పడతాడు గాని స్వార్థం చూసుకోడు. ఉత్త చేతులతో తిరిగి పోతే రజితసింహుడు తనను చిత్ర హింస చేస్తాడనే ఉద్దేశంతో అతను తండ్రి వెంట ఉండటానికి సిద్ధపడ్డాడు. రజిత సింహుణ్ణి పడగొట్టటానికి తనకొడుకులాటి వాడి సహాయం పొందటంకన్న హీనం మరొకటి ఉండదన్న అభిప్రాయంతో ధర్మదత్తుడు అతన్ని తన వెంట ఉండ నియ్యలేదు,\" అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 19
        },
        {
            "title": "రాజుగారి రహస్యం",
            "book_page_start": 28,
            "pdf_page_start": 24,
            "pdf_page_end": 24,
            "author": "ఎ. మనోహరరెడ్డి",
            "genre": "హాస్యం",
            "moral": "అనవసరంగా కోపాన్ని ప్రదర్శించడం, ఇతరులపై నింద మోపడం సరైనది కాదు. తొందరపాటు పనికిరాదు.",
            "keywords": [
                "రాజు",
                "మంగలి",
                "రహస్యం",
                "చిత్రకారుడు",
                "తొందరపాటు"
            ],
            "characters": [
                "రాజు",
                "మంగలి",
                "మంగలి కొడుకు",
                "చిత్రకారుడు",
                "మంగలి భార్య"
            ],
            "locations": [
                "రాజభవనం"
            ],
            "content": "ఒక రాజుగారిది పేడిమూతి. ఆయన ఎప్పుడూ అందమైన పెట్టుడు మీసాలు పెట్టుకుని ప్రజ లకు కనిపించేవాడు. ఈ రహస్యం రాజుగారి మంగలికి తప్ప మరెవరికీ తెలియదు.\nఇంతలో రాజుగారి మంగలి చనిపోయాడు. వాడి స్థానంలో రాజు మరొక మంగలిని నియమిస్తూ, వాడికి తన రహస్యం చెప్పి, దాన్ని బయటపెట్టితే తల తీసేస్తానన్నాడు. మంగలి ఇంటికి వచ్చి, దూరాన ఆడుకుంటున్న తన కొడుక్కు వినిపించకుండా తన భార్యకు రాజు గారి రహస్యం చెప్పి, \"ఇది ఎవరికన్నా తెలిసిందంటే నా పీక తెగుతుంది,\" అన్నాడు.\nతరవాత ఒక రోజు పరదేశి అయిన చిత్రకారుడు ఒకడు వచ్చి, రాజుగారి చిత్తరువు వేసి చూపాడు. చిత్తరువులో రాజుగారికి మీసాలులేవు. అదిచూసి రాజు నిర్ఘాంతపోయి, చిత్ర కారుడికి రెట్టింపు బహుమానం ఇస్తూ, \"ఇవాళే దేశం విడిచిపో! ఈ రహస్యం. ఎక్కడా చెప్పకు,” అన్నాడు. పరధ్యానంలో చిత్రకారుడు తల ఊపి వెళ్ళి పోయాడు.\nతరవాత రాజభటులు వచ్చి మంగలిని పట్టుకుని, \" రాజుగారి రహస్యం బయట పెట్టినందుకు నిన్ను ఉరితీస్తారు. చెరసాలకు నడు!” అన్నారు. తన భార్య రహస్యం బయట పెట్టి ఉంటుందనుకుని, మంగలి భార్యను చితకతన్ని, భటులతో వెళ్ళి పోయాడు. ఏ పాపమూ ఎరగని మంగలి భార్య తప్పు తన కొడుకుదై ఉంటుందనుకుని వాణ్ణి పట్టుకుని చితకతన్నింది.\nఇంతలో చిత్రకారుడు తిరిగి వచ్చాడు. \"ఏమయ్యా, దేశం విడిచి పొమ్మంటినే ! మళ్ళీ వచ్చావేం ? ఏమిటి నీ యెత్తు?\" అని రాజు అడిగాడు.\n“ నా మతిమరుపు మండ! తమ చిత్తరువుకు మీసాలు పెట్టటం మరిచాను. ఒక్కసారి దాన్ని ఇలా ఇప్పించండి!” అన్నాడు చిత్రకారుడు. —ఎ. మనోహరరెడ్డి",
            "book_page_end": 28
        },
        {
            "title": "గట్టెక్కినకష్టం",
            "book_page_start": 21,
            "pdf_page_start": 25,
            "pdf_page_end": 28,
            "author": "ఎం. కామేశ్వరరావు",
            "genre": "ఫాంటసీ",
            "moral": "కష్టాల సమయంలో ధైర్యంగా ఉండాలి. బంధాలకు విలువనిచ్చే మనస్తత్వం మనుషులను గట్టెక్కిస్తుంది.",
            "keywords": [
                "సవతితల్లి",
                "భూతం",
                "అడవి",
                "సాహసం",
                "తమ్ముడు",
                "కష్టం"
            ],
            "characters": [
                "వత్సల",
                "వత్సల తండ్రి",
                "సవతితల్లి",
                "వత్సల తమ్ముడు",
                "వరహాలయ్య",
                "భూతం"
            ],
            "locations": [
                "అడవి",
                "పాముపుట్ట"
            ],
            "content": "వత్సలతల్లి ఆమె పదో ఏట పోయింది. తండ్రి మరో పెళ్ళి చేసుకున్నాడు. సవతి తల్లి వత్సలను రాచి రంపాన పెట్టేది. వత్సల ఇంటి చాకిరీ అంతా చెయ్యటమే గాక, అడవికి పోయి కట్టెపుల్లలు కూడా ఏరుకు రావలిసి వచ్చేది. ఆమె అడవికి వెళ్ళేదారిలో ఒక చోట పాముపుట్ట ఉండేది. ఆ పుట్టలో చెయ్యిపెట్టి, పాము కాటుతిని చచ్చిపోదామని ఆమెకు చాలా సార్లు అనిపించింది. కాని ఆమె అలా చెయ్యక పోవటానికి కారణం ఆమె తమ్ముడు. వాడంటే వత్సలకు ప్రాణం. వాడి మీద ఆమె ఈగను కూడా వాల నియ్యక, వాడి వాటా దెబ్బలు కూడా తానే తినేది. తాను చచ్చిన మరుక్షణం తన తమ్ముణ్ణి సవతితల్లి ఏ భూస్వామి దగ్గిరో పాలేరుపనికి కుదుర్చుతుందని వత్సలకు తెలుసు.\nఅనుకోకుండా వత్సల తండ్రి చని పోయాడు. ఇక తమ జీవితం కుక్కల కన్న హీనమై పోతుందని వత్సల గ్రహిం చింది. ఆమె అనుకున్నట్టే. సవతితల్లి వత్సల తమ్ముణ్ణి పెద్దరెడ్డి ఇంట పని వాడుగా కుదిర్చింది.\nవత్సల ఈ ఏర్పాటుకు ఒప్పుకోక, \"వాడికి పదేళ్ళన్నాలేవు. పని ఏం చేస్తాడు? వాణ్ణి చదువుకోనియ్యి,” అన్నది సవతితల్లితో.\n“పదేళ్ళు లేకపోతే నేం? పాతికేళ్ళ మనిషి తిండి తింటాడు. అంతా తింటూ కూర్చుంటే, ఆర్జించి పొయ్యటానికి మీ అయ్య లేడు.\" అన్నది సవతి తల్లి.\n\"నా తమ్ముణ్ణి నేను పోషించు కుంటా లే. అడవిలో ఇంకో రెండు పుల్లలు హెచ్చుగా ఏరుకొచ్చి అమ్మితే ఒక అర్ధ రూపాయి దొరకపోదు,'' అన్నది వత్సల.\nసవతితల్లి ఇందుకు అభ్యంతరం చెప్ప లేక, ''ఇంటిపని ఎగగొడితే ఊరుకునేది లేదు,'' అని వత్సలను హెచ్చరించింది.\nవత్సల ఇంటి పని చేస్తూ, అడవి నుంచి మోయలేనన్ని కట్టెలు తెచ్చి, ఊళ్ళో అమ్ముతూ వచ్చింది.\nఇలా కొన్నాళ్ళు గడిచింది.\nసవతితల్లి తన నగల కోసం లోగడ పెద్ద మొత్తం అప్పుచేసింది. వత్సలతో బాటు ఆ అప్పు కూడా వదిలిపోయే అవకాశం ఆమెకు లభించింది. ఆమె ఒకనాడు వత్సలతో, “వారంలో నీ పెళ్లి! నీ అయ్య తాగుడుకు ఊరినిండా అప్పులు చేసి పోయాడు. నిన్నిచ్చి పెళ్ళి చేస్తే వరహాలయ్య రెండువేలు ఇస్తానన్నాడు. ఆ డబ్బుతో అప్పులు తీర్చి హాయిగా ఊపిరి పీల్చుకుంటాను.” అన్నది.\nఆ మాట వినేసరికి వత్సలకు మూర్ఛ వచ్చినట్టయింది. ఆ వరహాలయ్య రోగిష్ఠి వాడు. \" ఆ రోగిష్ఠివాడి తోనా నా పెళ్ళి?'' అని వత్సల ఆశ్చర్యంగా అడిగింది.\n\"నువు అందాల రాశివా? వాడు రోగిష్ఠి కాడు. వాడి ఒంటితీరే అంత. నువు వెర్రివేషాలు వెయ్యక, పెళ్ళికి ఒప్పుకో. 'లేకపోతే మీ అయ్య అప్పు తీరదు.'' అన్నది సవతితల్లి.\nఈ సారి వత్సల ఈ పెళ్ళి నుంచి తప్పించుకునేటందుకు ఆత్మహత్య చేసు కుందామని నిశ్చయించు కున్నది.\nతమ్ముడి భవిష్యత్తు ఏమైనా కానీ! ఆమె అర్ధరాత్రివేళ అడవికి వెళ్ళి, పాము పుట్టలో చెయ్యిపెట్టి కాటు వేయించు కునేందు దాని దగ్గిర చతికిలబడింది.\nపుట్ట సమీపంలో చెట్టు మీద కొత్తగా వచ్చి చేరిన భూతం ఒకటి. వత్సలను చూడగానే, ఆమెను భయపెట్టటానికి పెడబొబ్బలు పెట్టుతూ, చెట్టు మీద నుంచి కిందికి దూకింది.\nచావటానికి సిద్ధపడి వచ్చిన వత్సల ఆ నిలువెత్తు భూతాన్ని చూసి దడుచుకో లేదు. అది చూసి భూతం నివ్వెరపోతూ, \"నన్ను చూస్తే నీకు వణుకుపుట్టటం లేదా? నే నెవరో తెలుసా? భూతాన్ని ! మింగేస్తాను!\" అంటూ నోరు తెరిచి, వాడిగా ఉన్న తన చేతిగోళ్ళు చూపింది.\n\"మా పిన్ని నీ కన్న కూడా భయం కరమైనది,” అన్నది వత్సల.\nభూతం ఈ మాట నమ్మలేక పోయింది.\n“అయితే మా పిన్ని నీ లాగా వికారంగా ఉండదు, కాని నీ కన్న చాలా క్రూర మైనది. నువు ఒక్కసారే మింగేస్తావు, మా పిన్ని బతికున్నన్నాళ్ళూ కొంచెం, కొంచెం మింగుతుంది. ఆ నరకం అనుభ విస్తేగాని తెలీదు,\" అన్నది వత్సల.\n\"మీ పిన్నిని చూసి తీరాలిసిందే!\" అన్నది భూతం.\n\"చూస్తే ఏం తెలుస్తుంది ? మా పిన్నికి అణగి మణగి ఒక్క రోజుంటే అప్పుడు తెలుస్తుంది. నువు ఇదేరూపంలో వెళితే నిన్ను మర్యాద కూడా చేస్తుంది. నువు డబ్బిస్తానంటే నన్నిచ్చి పెళ్ళి కూడా చేస్తుంది,\" అన్నది వత్సల.\nభూతం ఒకక్షణం ఆలోచించి, \"ఒక పని చేద్దాం. నేను నీలాగా మారతాను. మీ పిన్ని నన్ను చూసి నువే అనుకుం టుంది. ఓ రోజంతా మీ పిన్ని చెప్పుచేతల్లో ఉండి చూస్తాను. నేను తిరిగి వచ్చేదాకా ఇక్కడే ఉండు,\" అన్నది.\nవత్సలకు ఇదంతా వ్యర్థప్రయాసగా తోచింది. కాని భూతం తెగముచ్చట పడుతూండటం చేత ఆమె సరే నన్నది.\n\"రేపు అర్ధరాత్రి దా కా ఇక్కడే ఉంటాను. నువు మాత్రం తప్పకుండా రావాలి.” అన్నది ఆమె భూతంతో.\nభూతం అచ్చు వత్సల లాగా తయారై వెళ్లిపోయింది. వత్సల రోజంతా అడవిలో స్వేచ్ఛగా తిరిగి, సాయంకాలానికి భూతం ఉండే చెట్టు దగ్గిరికి వచ్చేసింది. చీకటి పడబోతుండగా వత్సల రూపంలో ఉన్న భూతం ఏడుస్తూ తిరిగి వచ్చింది.\n“అప్పుడే వచ్చేశావేం ? '' అని వత్సల ఆశ్చర్యంగా అడిగింది.\n“ఇంక ఒక్కక్షణం కూడా ఆభూతకి చేతి కింద పని చెయ్యలేను. పగలంతా ప్రాణం తినేసింది. వీపు మీద చింత బరికెలతో కొడుతూ ఇంటి పని అంతా చేయించింది. ధాన్యం దంపించింది. పెరడు తవ్వించింది. కడుపు నిండా భోజనం పెట్టలేదు. రాత్రంతా నూకలు వి స రా ల ట. నా వల్ల కాదు. ఒప్పు కుంటాను, భూతాల్లో కూడా మీ పిన్ని లాంటివి ఉండవు. ఎలాగో ఆమె కళ్ళు కప్పి ఇలా వచ్చాను,\" అన్నది భూతం.\nభూతం మాటలు ఇంకా పూర్తికాక పూర్వమే వత్సల సవతితల్లి చింతబరికె చేతపట్టుకుని వచ్చి, \" నాకు తెలుసు, పని ఎగగొట్టి ఇక్కడ వచ్చి కూచుంటా వని ! దొంగముండవు! ఇంటికి పద!\" అన్నది.\nఆమెను చూడగానే వత్సల చప్పున చెట్టు చాటుకుపోయింది. భూతం అదిరి పడి, తన అసలురూపం ధరించి, చెట్టు మీదికి ఎగిరిపోయింది.\nఅది చూసి వత్సల సవతితల్లి కెవ్వున అరిచింది. ఇరవై నాలుగుగంటలూ తన అదుపులో ఉండే వత్సల భూతంగా మారటం కళ్ళారా చూడగానే ఆమె మతి పోయింది. వెర్రి చూపులు చూస్తూ, పిచ్చిగా అరుస్తూ ఆమె అడవిలోకి పరి గెత్తిపోయింది.\nభూతం ఒక బరువైన డబ్బు మూటను వత్సల కాళ్ళముందు పారేసి, \"నీకూ, నీ పిన్నికి ఒక దండం! ఎరక్కపోయి ఈ ప్రాంతానికి వచ్చాను,\" అని, గబ్బిలంగా మారి అరుస్తూ ఎగిరిపోయింది.\nవత్సల ఆ మూట తీసుకుని ఇంటికి వెళ్ళిపోయింది. అడవిలోకి పారిపోయిన సవతితల్లి మళ్ళీ తిరిగి రాలేదు. వత్సల ఆమెకోసం వెతికించింది, కాని ఆమెజాడ దొరకలేదు.\nవత్సల కాలక్రమాన తనకు నచ్చిన వాణ్ణి పెళ్ళాడి, తన తమ్ముణ్ణి తన వద్దనే ఉంచుకున్నది. భూతం ధర్మమా అంటూ ఆమె కష్టం గట్టెక్కింది.",
            "book_page_end": 24
        },
        {
            "title": "పరీక్ష",
            "book_page_start": 25,
            "pdf_page_start": 29,
            "pdf_page_end": 30,
            "author": "ఎం. వి. కె. మూర్తి",
            "genre": "నీతి కథ",
            "moral": "నిజాయితీ లేని వృత్తిపరమైన చర్యలు శాశ్వతమైన అపకీర్తికి, నష్టానికి దారితీస్తాయి.",
            "keywords": [
                "నిజాయితీ",
                "లంచం",
                "రత్నాలు",
                "పరీక్ష",
                "తిమ్మరుసు",
                "విజయనగరం"
            ],
            "characters": [
                "శ్రీకృష్ణదేవరాయలు",
                "వసంతుడు",
                "రత్న నిపుణుడు (తండ్రి)",
                "తిమ్మరుసు",
                "ధనికులు"
            ],
            "locations": [
                "విజయనగరం",
                "రాయల ఆస్థానం"
            ],
            "content": "పూర్వం విజయనగరంలో, శ్రీకృష్ణ దేవరాయల ఆస్థానంలో ఒక రత్న నిపుణుడు ఉండేవాడు. దేశదేశాల నుంచి అనేక మంది వర్తకులు రాయల దగ్గిరికి రత్నాలను అమ్మ కానికి తెచ్చేవారు. ఆ రత్నాలను పరీక్షించి, వాటి ధర నిర్ణ యించటం రత్ననిపుణుడి పని.\nఈ రత్ననిపుణుడికి వసంతుడు అని ఒక కుమారుడు ఉండేవాడు. వంశపారం పర్యంగా వస్తున్న రత్ననైపుణ్యం వసం తుడికి కూడా అబ్బింది. అతను ఆ విద్యలో తండ్రికి ఉన్నంత ప్రావీణ్యమూ సంపా దించాడు. అయితే అతను సంపన్నులైన మిత్రులితో చేరి అస్తమానమూ వినోదాలలో కాలక్షేపం చేసేవాడు.\nఒక రోజు ఇద్దరు ధనికులు వసంతుడి దగ్గిరికి వచ్చి, \"మా వద్ద కొన్ని విలువైన రత్నాలు ఉన్నాయి. వాటిని పరిశీలించి, వాటికి సరి అయిన విలువ నిర్ణయించి పెట్టితే మీకు వెయ్యివరహాలు ఇచ్చు కుంటాం,\" అన్నారు.\nవసంతుడు అందుకు సమ్మతించి, మర్నాడు రత్నాలను తీసుకు రమ్మని చెప్పాడు.\nఆ రాత్రి ఆ ధనవంతులలో ఒకడు రహస్యంగా వసంతుడి వద్దకు వచ్చి, \"రేపు మే మిద్దరమూ రత్నాలతో వస్తాము. వాటిలో రెండు విలువైన ఎర్రటి మణు లుంటాయి. వాటి విలువ పదివరహాలు మించి ఉండదని మీరు అబద్ధం ఆడాలి.\" అన్నాడు.\n\"నేను ఎన్నటికీ అలా అబద్ధాలాడి పాపం మూట కట్టు కో ను,\" అన్నాడు వసంతుడు.\n\"నేను రత్నాలు కొనబోతున్నాను. ఆ రెంటినీ చౌకగా కొంటేనే గాని నాకు లాభంరాదు. మీరు నాకు సహాయపడి నట్టయితే మీకు పదివేలవరహాలు ఇచ్చు కుంటాను,” అని ఆ ధనికుడు వసంతుణ్ణి బతిమాలాడు.\nపది వేలవరహాలు అనగానే వసంతుడికి ఎక్కడలేని ఆశ పుట్టుకొచ్చింది. అతను మెత్తబడ్డాడు.\nమర్నాడు రెండో ధనికుడు రత్నాలు తెచ్చాడు. వాటిలో రెండు ఎర్రనివి ఉన్నాయి. అని చాలా విలువగలవని వసంతుడు గ్రహించి కూడా, వాటి విలువ పదివరహాలు మించదనీ. అవి నిజమైన రత్నాలు కావనీ అబద్ధం చెప్పాడు.\nఇద్దరు ధనికులూ వెళ్ళిపోయారు. తర వాత వసంతుడికి పదివేల వరహాలు అందాయి. వాటిని అతను విందులకూ, విలాసాలనూ ఖర్చుపెట్టాడు.\nకొంత కాలానికి వసంతుడి తండ్రి కన్నుమూశాడు.\nవంశ పారంపర్యంగా వస్తున్న తన తండ్రి ఉద్యోగం తనకే ఇయ్యమని అర్థించటానికి వసంతుడు రాయల దగ్గిరికి వెళ్ళాడు.\nరాయల చెంతనే ఉన్న మహామంత్రి తిమ్మరుసు వసంతుడి అభ్యర్థన విని నవ్వుతూ ఇలా అన్నాడు :\n\"నీ తండ్రి జబ్బు పడగానే, నువు ఆ పదవికి అర్హుడివో కావో పరీక్షించ టానికి మేం ధనవంతుల వేషాలలో నీ దగ్గిరికి వచ్చాం. తన బాధ్యత మరిచి, నీలా వర్తకులతో లాలూచీ పడి, లంచాలు పట్టే వ్యక్తి ఈ ఉద్యోగానికి అర్హుడు కాఢని ఆనాడే నిర్ణయించాం. నీ తండ్రి స్థానంలో సన్మార్గుడైన రత్న నిపుణుణ్ణి నిర్ణయించటం ఎప్పుడో జరిగింది. విశ్వాస పాత్రుడైన నీ తండ్రిని చూసి, నిన్ను శిక్షించకుండా వదిలిపెట్టటం జరిగింది. ఇక వెళ్ళు\"\nఒక్క నీతిమాలిన పని చేసి, అనాదిగా వస్తున్న ఉద్యోగాన్ని తన వంశం నుంచి శాశ్వతంగా పోగొట్టుకుని, వసంతుడు వెళ్ళిపోయాడు.",
            "book_page_end": 26
        },
        {
            "title": "వింత కొండ",
            "book_page_start": 168,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "విజ్ఞానము, భౌగోళికం",
            "moral": "",
            "keywords": [
                "పెరూ",
                "ఆండీ పర్వతాలు",
                "శిలాకృతి",
                "భౌగోళికం",
                "సముద్రం"
            ],
            "characters": [],
            "locations": [
                "పెరూదేశం",
                "ఆండీ పర్వతాలు"
            ],
            "content": "ఈ విడ్డూరమైన శిలాకృతి పెరూదేశం లోని ఆండీపర్వతాల మధ్య ఉన్నది. దీనికి సమీపంలో రాగి గనులున్నాయి. ఈ ప్రాంతంలో గవ్వలు విశేషంగా దొరకటాన్ని బట్టి ఒకప్పుడు ఇక్కడ సముద్రం ఉండేదని తెలుస్తుంది. అంతేగాక ఈ ప్రాంతంలో ఉప్పుకొండ కూడా ఉన్నది.",
            "book_page_end": 168
        },
        {
            "title": "రాఘవ మహారాజు కథ",
            "book_page_start": 32,
            "pdf_page_start": 32,
            "pdf_page_end": 35,
            "author": "ఏ. సి. సర్కార్, ఐంద్రజాలికుడు",
            "genre": "ఫాంటసీ, చిన్న కథ",
            "moral": "చిన్న జీవులకు కూడా హాని చేయకూడదు. అతి ప్రేమ కూడా కొన్నిసార్లు అపాయకరమైన పరిణామాలకు దారితీస్తుంది.",
            "keywords": [
                "రాజకుమారుడు",
                "రాక్షస బాలిక",
                "చేపలు",
                "జ్వరం",
                "వైద్యుడు",
                "ఐంద్రజాలికుడు"
            ],
            "characters": [
                "రాఘవ మహారాజు",
                "పెద్ద కొడుకు",
                "రాజకుమారుడు",
                "చేప (రాక్షస బాలిక)",
                "ఆస్థాన వైద్యుడు",
                "చీమల రాజు"
            ],
            "locations": [
                "రాజధాని",
                "రామడ్",
                "కాశీనగరం"
            ],
            "content": "రాఘవ మహారాజుకు చేపలు పట్టటమంటే అమిత సరదా. ఆయనకు వేట మీద మోజు లేదు. తన సరదా తీర గలందులకు ఆయన తన రాజ్యమంతటా చెరువులు తవ్వించి, ప్రజలకు నీటి సదు పాయం కూడా చేశాడు. ఆ చెరువులలో చేపలు పెంచి, ఆ చేపల మీద వచ్చిన ఆదాయాన్ని ధర్మకార్యాలకు వినియో గించేవారు. ఆ చెరువులలో స్నానాలూ, బట్టలు ఉతకటమూ చేయరాదని రాజు గట్టిగా శాసించాడు.\nరాజుకు ఇద్దరు కొడుకులు. ఒకడికి పది ఏళ్లు, రెండోవాడికి తొమ్మిది ఏళ్లు. ఒకసారి రాఘవుడు తన పెద్దకొడుకును వెంటబెట్టుకుని, రాజధానికి ఇరవైమైళ్ల దూరంలో ఉన్న చెరువులో చేపలు పట్ట టానికి వెళ్లాడు. ఇద్దరూ గాలాలు వేసి కూర్చున్నారు.\nసాయంకాలందాకా ఒక్క చేపకూడా పడలేదు. వాళ్లకు చాలా విసుగుపుట్టింది. ఇంతలో రాజకుమారుడి గాలానికి చేప తగులుకున్నది. అది చాలా పెద్ద చేప అయిఉండాలి. దాన్ని పైకి లాగటం ఆ కుర్రవాడికి కష్టమయింది. అందుచేత రాజు తన కొడుకు గాలాన్ని పుచ్చుకుని చేపను లాగసాగాడు. అది నీటి మీదికి వచ్చేటప్పుడు, నీటిలో దాని పొలసులు తళతళా మెరిశాయి. అది ఆకారంలోనూ, ప్రమాణంలోనూ అసాధారణంగా ఉన్నది. అది నీటి పైకి రాగానే పట్టుకుం దామని రాజకుమారుడు ఒక బుట్టవల తీసుకుని సిద్ధంగా ఉన్నాడు.\nఅనుకున్నట్టే చేప వలలో పడింది. కాని దాని బరువుకు రాజకుమారుడు తూలి నీటిలో పడ్డాడు. వలతో సహా చేప ఒడ్డున పడింది. రాజుగారి మనుషులు రాజకుమారుణ్ణి నీటి నుంచి పైకి తీశారు. రాజూ, రాజకుమారుడూ ఆ వింత చేపను చూద్దామని దాని దగ్గిరికి వచ్చారు. అప్ప టికి చేప మరింత పెద్దది అయింది. రాజకుమారుడు దాన్ని పట్టుకోబోయాడు. అతను దాన్ని పట్టుకున్నాడో లేదో, ఆ సంధ్య కాంతిలో అది విచిత్రంగా మారి, రెక్కలు పెంచుకుని, ఆకాశంలోకి ఎగిరి పోయింది. కుర్రవాడు అమితంగా భయ పడి, వణికిపోసాగాడు.\nరాజభవనానికి తిరిగి వచ్చినాక, ఆ రాత్రి రాజకుమారుడికి తీవ్రంగా జబ్బు చేసింది. ఇంకో వారం రోజులకు రాజు తన ఉపరాజధాని అయిన రామ్డ్ వెళ్లవలసి ఉన్నది. ఆయనకూ, ఆయన కుటుంబానికీ అక్కడి ప్రజలు ఘనమైన స్వాగతం ఏర్పాటు చేస్తున్నారు. ఎందు కంటే, రాజుగారు అయిదు సంవత్స రాల అనంతరం వేంచేస్తున్నారు.\nకాని ఆకస్మికంగా కొడుకుకు జ్వరం తగలటం రాజుకు బాధ కలిగించింది. ఆయన ఆస్ధాన వైద్యుణ్ణి, వ్యాధి కారణం ఏమైఉంటుందని అడిగాడు.\n“మనసుకు కలిగిన ఆఘాతం తప్ప మరేమీ కాదు. కుర్రవాడు చక్కగా నిద్ర పోవటానికి మందు ఇచ్చాను.\" అన్నాడు వైద్యుడు.\nఅయిదో రోజు కల్లా జ్వరం తగ్గి కుర్ర వాడు తేరుకున్నాడు. కాని చాలా బల హీనంగా ఉన్నాడు.\n“నాన్నా, నేనిప్పుడు బాగానే ఉన్నాను. నేను కూడా రామ్డ్ వస్తాను,” అన్నాడు వాడు రాజుతో.\nఆస్థానవైద్యుడు అందుకు ఒప్పుకోక, \"బాబూ, నువ్వింకా పూర్తిగా కోలుకో లేదు. పదిహేను రోజులదాకా నువు ఎక్కడికీ కదలరాదు. నీ నరాలు చాలా దెబ్బతిన్నాయి. ఏ విధమైన ఉద్రేకం కలిగినా నీ వ్యాధి తిరగబెట్టి, ప్రమాద కరంగా పరిణమించ వచ్చు. అందువల్ల జాగ్రత్తగా వుండాలి.\" అన్నాడు.\nరాణి కూడా కొడుకుతో ఆ మాటే అన్నది. కాని కుర్రవాడు మంకుపట్టు పట్టి, ఎవరూ తనకు అనుకూలంగా చెప్పక పోయేసరికి, భోజనం మానేశాడు.\n\"కుర్రవాణ్ణి రామ్డ్ తీసుకుపోవటం నిజంగా మంచిది కాదంటావా?\" అని రాజు ఆస్థాన వైద్యుణ్ణి ఏకాంతంగా అడిగాడు.\nఆ ప్రశ్నకు సమాధానంగా వైద్యుడు తన పూర్వానుభవం ఒకటి ఈ విధంగా చెప్పాడు :\nఆయన కాశీనగరంలో వైద్య విద్య పూర్తిచేసిన సమయంలో ఇదేమాదిరి సందర్భం ఒకటి తటస్థపడింది. కాశీలో ఒక పంచదార వర్తకుడికి ఒక కొడుకు ఉండేవాడు. వాడి బుద్ధి మహా క్రూరమై నది. చక్కెర బస్తాలుండే కొట్టులోకి చీమలు వచ్చేవి. ఆ కుర్రవాడు వాటిని చంపి ఆనందించేవాడు. అలా చెయ్యటం చాలా తప్పు అని తండ్రి ఎంతగా చెప్పినా వాడు వినిపించుకోలేదు. ఒకనాడు వాడు తన స్నేహితులతో ఎటో వెళ్లి వినోద కాల క్షేపం చేస్తానంటే వాడి తల్లి డబ్బు ఇచ్చింది కాదు. వాడు తల్లి మీద అలిగి, ఇంటికి సమీపంగా ఉన్న వనంలో ఒక చెట్టు కింద కూర్చున్నాడు.\n“ఎందుకు విచారిస్తావు? నా వెంటరా, నీకు కోరినంత బంగారం ఇస్తాను,” అని ఎవరో అనటం వాడికి వినిపించింది, కాని ఎవరూ కనిపించలేదు.\n\"ఎవరా మాట్లాడేది?\" అని వాడు అడిగాడు.\n\"నేను చీమల రాజును. నీ కాలి బొటనవేలు దగ్గిర చూడు,'' అని జవాబు వచ్చింది.\nవాడు తన ఎడమ కాలి బొటనవేలు దగ్గిర ఉన్న చీమను చూసి, దాన్ని పట్టు కుంటే, అది పెరిగి పెద్దదవుతూ చూస్తూండగానే ఏను గంత అయింది.\nకుర్రవాడు దిగ్రమతోనూ, భయం తోనూ పరిగెత్తి ఇంటికి వెళ్లాడు. వాడు వాడి తల్లి దగ్గిరికి పోయేసరికే జ్వరం కాలిపోతున్నది. రెండు రోజులు అది తగ్గక పోయేసరికి, ఆస్థాన వైద్యుడి గురువుగారికి పిలుపు వచ్చింది. ఆయన తన శిష్యుణ్ణి పంపాడు. అతను గురువు గారిని సంప్రదించుతూ రోగికి చికిత్సచేసి జ్వరం నయం చేశాడు. కాని రోగి చాలా నీరసించి ఉన్నాడు. ఆ స్థితిలో ఆ కుర్ర వాడు వైద్యుడి సలహా పాటించక ఏదో కుస్తీ చూడబోయాడు. అది చూస్తూండగా రోగికి ఉద్రేకం వచ్చి వ్యాధి తిరగ బెట్టింది. మత్తుగా వాడు ఇల్లు చేరి నిద్ర పోయాడు. మర్నాడు వాడికి తీవ్రమైన ఉన్మాదస్ధితి ఏర్పడింది. దానికి ఇక చికిత్స లేదు.\nఆస్థానవైద్యుడు రాజుకు ఈ సంఘటన గురించి చెప్పి \" రాజకుమారుణ్ణి ఈస్థితిలో రామడ్ తీసుకుపోవటం ప్రమాదకరం. అందుకు పూచీ మీదే అవుతుంది,'' అన్నాడు.\nకాని రాజుకు ఏం చెయ్యాలో తెలియ లేదు. కుర్ర వాడు . చెప్పినా వినడు.\nఆస్థాన ఐంద్రజాలికుడితో సంప్రతించ మని వైద్యుడు రాజుకు సలహా ఇచ్చాడు.\nరాజకుమారుడికి జ్యోతిషంలోనూ, అలౌకిక శక్తులలోనూ నమ్మకం ఉన్నది.\nవాటి ఆధారంతో ఇంద్రజాలం ఎంతయినా నడపవచ్చు.\nఆస్థాన ఐంద్రజాలికుడు ఏకాంతంగా రాజును కలుసుకుని సంగతి అంతా తెలుసుకుని, \"విచారించకండి, మహా రాజా. మన ఆస్థాన జ్యోతిష్కుడి సహాయంతో చిన్న ఇంద్రజాలం చేసి, అబ్బాయి గారి మనసు మారేలాగా చేస్తాను,\" అన్నాడు.",
            "book_page_end": 35
        },
        {
            "title": "రాజుయుక్తి",
            "book_page_start": 28,
            "pdf_page_start": 36,
            "pdf_page_end": 38,
            "author": "చందమామ బృందం",
            "genre": "తెలివైన కథ",
            "moral": "తెలివైన వ్యూహాలు మరియు యుక్తి ద్వారా ఇతరుల మోసాలను బయటపెట్టవచ్చు మరియు ఇబ్బందులను నివారించవచ్చు. మూఢనమ్మకాల కన్నా విజ్ఞత ముఖ్యం.",
            "keywords": [
                "జ్యోతిష్కుడు",
                "ఇంద్రజాలం",
                "రాజకుమారుడు",
                "మోసం",
                "యుక్తి",
                "గ్రహబలం"
            ],
            "characters": [
                "రాజు (రాఘవ మహారాజు)",
                "రాజకుమారుడు (పెద్దబ్బాయి)",
                "జ్యోతిష్కుడు",
                "ఆస్థాన ఐంద్రజాలికుడు",
                "మంత్రి"
            ],
            "locations": [
                "రాజభవనం",
                "రామ్ గడ్"
            ],
            "content": "రామడ్కు ఎవరెవరు వెళ్ళుతున్నా రని ఐంద్రజాలికుడు అడిగితే, తానూ తన చిన్నకొడుకూ వెళుతున్నామనీ, రాణి పెద్దవాణ్ణి కనిపెట్టుకుని ఇంటి వద్దనే ఉంటుందనీ రాజు చెప్పాడు.\nఆ రోజు అపరాహం ఆస్థానజ్యోతిష్టుడు రాజకుమారుడి వద్దకు వచ్చి, ఎలా ఉన్నావని అడిగాడు. తనకు ఒంట్లో బాగానే ఉన్నదిగాని, అమిత నీరసంగా ఉన్నదని రాజకుమారుడు చెప్పేసరికి జ్యోతిష్కుడు చిరు న వ్వు నవ్వాడు.\nఎందుకు నవ్వుతున్నావని రాజకుమా రుడు అడిగాడు.\n\"ఇది మామూలు నీరసం కాదు, బాబూ. నీకు పూర్తిగా చికిత్స జరగలేదు. అంతర్గతంగా వ్యాధి ఇంకా ఉన్నది.\" అన్నాడు జ్యోతిష్కుడు.\n\"అదేమిటి? నేను నాన్నగారి వెంట రామడ్ ఉత్సవానికి పోతున్నాను! \" అన్నాడు రాజకుమారుడు. వైద్యుడు అందుకు అభ్యంతరం చెబుతున్నాడనీ, తనను రామ్డ్ తీసుకుపోయే దా కా ఆహారం ముట్టననీ కూడా రాజకుమారుడు చెప్పాడు.\n\"నువు వెళ్ళాలనుకుంటే అలాగే వెళ్ళవచ్చు. కాని అందుకు గ్రహాలు అనుకూలంగా ఉన్నాయో, లేదో చూద్దాం. అక్కడ నీకు ఏదైనా ఆపద కలిగితే దాన్ని గ్రహాలు ఎదుర్కోగలవో లేదో తెలుసుకోవాలి గద! అందరి ముందూ ఒక ప్రయోగం చేసి, దాన్ని చూడటానికి రాజుగారినీ, రాణిగారినీ, మంత్రిగారినీ, అందరినీ రమ్మందాం, సరేనా! కాని, ఒక్కషరతు : నువు నా నిర్ణయానికి కట్టు బడాలి. లేని పక్షంలో నా కెందుకు వృధా శ్రమ?\" అన్నాడు జ్యోతిష్కుడు.\n\"ప్రయోగం చెయ్యండి. నేను మీ మాటకు కట్టుబడతాను.\" అన్నాడు రాజకుమారుడు.\nఆ సాయంకాలం రాజభవనంలోని హాలులో రాజూ, రాణీ, మంత్రీ, ఇతర ప్రముఖులూ చేరారు. ఆస్థాన జ్యోతిష్టుడు తన అధికార దుస్తులు ధరించి ప్రవేశించి తన సంచీ నుంచి రాజకుమరుల జాత కాలు పైకితీసి, పెద్దవాడిది చదువుకుని, తల పంకించి, చిన్నవాడిది కూడా చదువు కున్నాడు. తరవాత ఆయన రెండు కాగితం ముక్కలు తీసి రాజుగారి చేతికి ఇచ్చాడు. వాటిమీద పెద్ద అక్షరాలతో ఇద్దరు రాజకుమారుల పేర్లూ విడివిడిగా రాసి ఉన్నాయి.\nజ్యోతిష్కుడు రాజు వద్దనుంచి పెద్ద వాడి పేరు గల కాగితం తీసుకుని, దాన్ని రాజుగారి చేత తగల బెట్టించాడు. ఆయన ఆ బూడిద తన ఎడమ చేతిలోకి తీసుకుని, \"పెద్ద రాజకుమారుడు రామ్ గడ్ వెళ్లటం క్షేమం అయిన పక్షంలో ఈ తగలబడిన కాగితం నా చేతిలో ఎప్ప టిలాగ అవుతుంది,\" అంటూ తన కుడి అరచేతిని ఎడమ అరచేతి పైన ఉంచి, చేతుల మీద ఒక చేతి గుడ్డ కప్పించు కుని, అరచేతులు రుద్దుకున్నాడు. తర వాత గుడ్డ తీసి చూస్తే కాగితం ఎప్పటి లాగా కాకపోగా కాగితం నుసి కూడా లేదు. తరవాత ఆయన రెండవ రాజకుమా రుడి పేరు గల కాగితం ముక్కను తగల బెట్టి, దాని నుసిని కూడా అలాగే తన చేతుల మధ్య రుద్దాడు. అయితే ఈసారి ఆయన చేతుల మీద గుడ్డ తీసేసరికి ఆ కాగితం మళ్లీ ప్రత్యక్షమయింది. దాని మీద రెండో రాజకుమారుడి పేరు రాసి ఉన్నది !\n\"ఈ ప్రయోగాన్ని బట్టి చూడగా రాజు గారి పెద్ద అబ్బాయిగారు రామడ్కు ప్రయాణం కావటం క్షేమం కాదని తెలు స్తున్నది. అందువల్ల కీడు కలగవచ్చు. పెద్దబాబూ, నువు ఇంటి వద్దనే ఉండి విశ్రాంతి తీసుకో. నా సలహా నచ్చిందా?\" అన్నాడు జ్యోతిష్కుడు.\n\"మీ సలహా ప్రకారమే చేస్తాను.\" అన్నాడు పెద్ద రాజకుమారుడు.\nరామడ్ పర్యటన ముగించుకుని తిరిగి వచ్చినాక రాజు ఆస్థాన జ్యోతి స్కుణ్ణి, ఐంద్రజాలికుణ్ణి తన అభ్యంతర మందిరానికి పిలిపించి, ఐంద్రజాలికు డితో, \"ఆ ఇంధ్రజాలం ఎలా సాధ్యమ యింది ?'' అని అడిగాడు.\n\"చాలా తేలిక. మహారాజా నేను మూడు కాగితం ముక్కలు తీసుకున్నాను. అన్నీ ఒకే రంగువీ, ఒకే ప్రమాణం గల వీనూ. వాటిలో రెండిటి మీద చిన్న బ్బాయిగారి పేరు రాశాను. మూడోదాని మీద పెద్దబ్బాయిగారి పేరు రాశాను. జ్యోతిష్కుడి ఎడమ చేతికి వెడల్పయిన బంగారు ఆభరణం ఉన్నది. అది నవ గ్రహ కంకణం. చిన్నబ్బాయిగారి పేరు గల రెండు కాగితం ముక్కలలో ఒకటి దాని కింద దూర్చి దాచాను. నా తరఫున ఆయనే ఇంద్రజాలం చేశాడు. అయితే ముందుగా అది ఆయన చేత చేయించి చూసుకున్నాను. చేతి గుడ్డ అడుగున కాగితం మున నలిపేటప్పుడు దాచిన కాగితం చేతిలోకి తీసుకోవటం కష్టం కాదు,\" అని ఆస్థాన ఐంద్రజాలికుడు చెప్పాడు.\nరాజకుమారుడి ఆరోగ్యాన్ని కాపాడిన జ్యోతిస్కుడికీ, ఐంద్రజాలికుడికీ రాజు చెరొక ధనపు సంచీ బహూకరించాడు.",
            "book_page_end": 30
        },
        {
            "title": "చిన్ననాటి బోధ",
            "book_page_start": 39,
            "pdf_page_start": 39,
            "pdf_page_end": 39,
            "author": "చందమామ బృందం",
            "genre": "నీతి కథ",
            "moral": "కోపం వల్ల ఇతరులకు హాని చేయాలని చూస్తే, మనకు ఎలాంటి ప్రయోజనం ఉండదు. క్షమించడమే ఉత్తమ మార్గం.",
            "keywords": [
                "బందిపోటు",
                "యువరాజు",
                "ఉరిశిక్ష",
                "క్షమాపణ",
                "తల్లి ప్రేమ"
            ],
            "characters": [
                "దొంగల నాయకుడు",
                "యువరాజు భార్య",
                "దొంగ తల్లి"
            ],
            "locations": [
                "చెరసాల"
            ],
            "content": "ఒక బందిపోటు దొంగలముఠా నాయకుడు చాలా కాలానికి దొరికిపోయి మరణదండన విధించబడ్డాడు, అతని అనుచరులకు తమ నాయకుడి పైన అభిమానం ఉండేది. అందుచేత, అతను రాజభటులకు దొరకగానే వాళ్ళు రాజుకొడుకును ఎత్తుకుపోయి, తమ నాయకుణ్ణి వదలకపోతే యువరాజు ప్రాణాలు దక్కవని కబురు చేశారు. అయినా రాజు లక్ష్యపెట్టక దొంగల నాయకుడికి ఉరిశిక్ష వేశాడు.\nరేపు ఉరితీస్తారనగా దొంగ కటకటాల వెనక కూర్చుని తన చిన్ననాటి విషయాలు జ్ఞాపకం తెచ్చుకున్నాడు. చిన్నతనంలో తన బొమ్మను మరొక కుర్రవాడు విరగగొట్టితే, తాను వాడి బొమ్మలాక్కుని దాన్ని విరవబోయాడు. ఆది చూసి తల్లి, “వాడి బొమ్మ విరిస్తే నీ బొమ్మ అతుకుతుందా, నాయనా?” అని వాడి బొమ్మ వాడికి ఇప్పించింది.\nతన తల్లి చిన్నతనంలోనే పోకపోతే తన జీవితం ఇంకోవిధంగా ఉండేది గదా అని వాడు అనుకుంటూండగా, మేలిముసుగు కప్పుకుని యువరాజు భార్య కటకాల వద్దకు వచ్చి, “అన్నా, నాకు పతిభిక్షపెట్టు!\" అని ఏడ్చింది. దొంగ ఒక క్షణం ఆలోచించి, \"అమ్మా, నీ భర్త ప్రాణాలకు ఏమీ ప్రమాదం లేదు. నువు వెళ్ళు,” అన్నాడు.\nతెల్లవారే లోపల యువరాజు క్షేమంగా తిరిగివచ్చాడు. మర్నాడు దొంగకు ఉరిశిక్ష రద్దయింది.",
            "book_page_end": 39
        },
        {
            "title": "దేవుడుసాక్షి",
            "book_page_start": 36,
            "pdf_page_start": 40,
            "pdf_page_end": 42,
            "author": "గుద్దేటి నాగేశం",
            "genre": "హాస్యం, తెలివైన కథ",
            "moral": "తెలివైన దొంగ తన నేరాన్ని ఎదుటివారికి గుణపాఠం నేర్పడానికి ఉపయోగించుకున్నాడు.",
            "keywords": [
                "దొంగ",
                "న్యాయాధికారి",
                "ఏకాదశి",
                "పాయసం",
                "తెలివి",
                "సాక్షి"
            ],
            "characters": [
                "గోవిందప్ప (దొంగ)",
                "దేవుడు (గోవిందప్ప మేనల్లుడు)",
                "న్యాయాధికారి",
                "న్యాయాధికారి భార్య"
            ],
            "locations": [
                "గ్రామం",
                "న్యాయాధికారి ఇల్లు"
            ],
            "content": "ఒక గ్రామంలో గోవిందప్ప అనే దొంగ ఉండేవాడు. దొంగతనం అతని కుల విద్య. అతని తండ్రి, తాతలు కూడా దొంగలే. గోవిందప్పకు ఒక చెల్లెలు ఉండేది. ఆమెకు దేవుడు అని ఒక కొడుకు ఉండేవాడు. ఆమె వాణ్ణి దొంగ తనం నేర్చుకునేటందుకు గోవిందప్ప వద్దకు పంపింది.\nదేవుడికి పుట్టుకతోనే దొంగకు కావల సిన లక్షణాలు ఏర్పడ్డాయి. అందుచేత వాడు మేనమామ శిక్షణలో అతన్ని మించిన దొంగగా తయారు అయాడు. గోవిందప్ప దేవుణ్ణి వెంట పెట్టుకోకుండా దొంగతనానికి బయలుదేరేవాడు కాడు.\nఒకసారి గోవిందప్పా. దేవుడూ కలిసి దొంగతనానికి గాను మరొక గ్రామం వెళ్ళారు. వారు అక్కడికి చేరేసరికి చీకటిపడింది. అక్కడి న్యాయాధికారి శ్రీమంతుడు. ఆ సంగతి తెలిసి వాళ్ళు ఆ న్యాయాధికారి ఇంట దొంగతనం చేద్దామనుకున్నారు.\nన్యాయాధికారికి పిల్లలులేరు. ఆయనా, ఆయన భార్యా తరచు ఏవో నోములు నోచి, ఉపవాసాలుండేవారు. న్యాయాధి కారి ప్రతిరోజూ చాలా పొద్దుపోయి ఇంటికి వచ్చేవాడు. ఈ సంగతి తెలిసి, గోవిందప్పా. దేవుడూ పెందలాడే తమ పని ముగించుకుందా మనుకున్నారు.\n\"నాకు ఆకలి దహించుకుపోతున్నది; తినటానికి ఏమన్నా దొరుకుతుందేమో చూస్తాను.\" అన్నాడు దేవుడు.\n\"నేను మేడ మీదికి వెళ్ళి ఏమైనా దొరుకుతుందేమో చూస్తాను. నువు ముందు వచ్చినా, నేను ముందు వచ్చినా ఈ చెట్టు కింద ఉండాలి.'' అన్నాడు గోవిందప్ప అతను పైకి వెళ్ళాడు.\nదేవుడు లోపల ప్రవేశించి, దగ్గరగా వేసి ఉన్న తలుపు గడియపెట్టి పిల్లి లాగా చప్పుడు చెయ్యకుండా వంటింటి దాకా వెళ్ళి, లోపలికి తొంగి చూశాడు. ఇల్లు నిశ్శబ్ధంగా ఉన్నది. న్యాయాధికారి భార్య కొంగుపరుచుకుని కునుకు తీస్తు న్నది. దేవుడి మందిరం ముందు వంట కాలు పెట్టి ఉన్నాయి.\nసంగతి ఏమంటే, ఆనాడు ఏకాదశి. న్యాయాధికారీ, భార్యా రోజంతా ఉప వాసం చేశారు. రాత్రి తినటానికి భార్య పాయసమూ, పెసరట్టులూ చేసి, భర్త కోసం ఎదురుచూస్తూ నడుమువాల్చింది. ఉపవాసం చేసి ఉండటాన ఆమెకు నిద్ర వచ్చింది.\nదేవుడు మెల్లిగా వంటకాల వద్దచేరి పాయసమూ, పెసరట్లూ పూర్తిగా తినే శాడు. ఇంకా ఉంటే తినేవాడే కూడానూ.\nవాడు జన్మలో ఎన్నడూ అలాంటివి తిని ఎరగడు. వాడు వచ్చినట్టే వెళ్ళి పోదా మనుకుంటుండగా వీధివాకిలి తలుపు ఎవరో గట్టిగా బాదారు.\nఆ చప్పుడుకు నిద్రపోతున్న ఇల్లాలు లేచి, \"వచ్చె వచ్చె.\" అంటూ వెళ్ళి పోయింది. బయటికి జారుకునే అవ కాశం లేక దేవుడు వంట ఇంట్లో అటక మీదికి ఎక్కి దాక్కున్నాడు.\nఆ వచ్చినవాడు న్యాయాధికారి. ఆకలి దహించుకు పోతూండటం వల్ల ఆయన తిన్నగా వంట ఇంట్లోకి వచ్చి, వంట సిద్ధమయిందా అని భార్యను అడిగాడు.\n\"మీ కోసమే చూస్తున్నాను,'' అంటూ ఆమె వచ్చి చూస్తే పాత్రలు ఖాళీగా ఉన్నాయి.\nన్యాయాధికారి కోపం ఆపుకోలేక, “ నేను వచ్చినదాకా ఆగలేక అంతా నువే తిని ఉంటావు?\" అన్నాడు భార్యను.\n\"నేనా? మీరు తినకుండా నేను ఏనాడన్నా తిన్నానా ? నేను తిన్నదీ, లేనిదీ దేవుడు చూస్తూనే ఉన్నాడే!” అన్నదామె.\n\"నువు తిన క పోతే ఇంకెవ రు తింటారు? అన్నాడు భర్త.\n\"నాకు కాస్త కునుకు పట్టింది. ఆ సమయంలో దేవుడు తిన్నాడేమో!\" అన్నది భార్య.\n\"దేహశుద్ధి చేస్తేగాని నువు నిజం చెప్పవు!\" అని భర్త అవతలికి వెళ్ళి ఒక కర్ర తెచ్చాడు.\nఇదంతా చూస్తున్న దేవుడికి న్యాయాధి కారి మీద కోపం వచ్చింది. వాడు అటక మీది నుంచి భార్యా భర్తలమధ్యకు దూకి, '' ఆవిడ నిజమే చెప్పింది. నేనే దేవుణ్ణి. మీ ఇద్దరి ఫలహారమూ నేనే తినే శాను ! ఆవిణ్ణి ఎందుకు నిష్కారణంగా కొట్టడం?\" అన్నాడు.\nన్యాయాధికారి తెల్లమోహం వేసి దేవుడి కేసి చూస్తూ ఉండి పోయాడు.\nఇంతలో బయటి నుంచి, “దేవుడూ!” అంటూ చిన్నగా పిలుపు వచ్చింది.\n\"వస్తున్నా!\" అంటూ దేవుడు దర్పంగా బయటికి వెళ్ళిపోయాడు.\nగోవిందప్ప మేడ మీద ఎంత వెతికినా డబ్బు దొరకలేదు. కొంత సేపటికి అతడికి వంటింట్లో నుంఛి గట్టిగా మాటలు వినిపించాయి. దగ్గిరికివచ్చి వింటే, “దేవుడు\" అన్న మాటా, దేవుడి గొంతూ వినిపించాయి. తన మేనల్లుడు ఇంటి వారికి దొరికిపోయాడని భయపడి, పిలిచి చూశాడు. దేవుడు వస్తున్నాననటం విని గోవిందప్పకు ఆశ్చర్యం కలిగింది.\nవాళ్ళిద్దరూ తిరిగి పోయేటప్పుడు దేవుడు చేసినదంతా విని గోవిందప్ప. \"దొంగ అంటే నువే దొంగవురా ! దొంగ తనం చేసిందిగాక, చేశానని ఇంటిల్లి పాదికీ చెప్పివచ్చేశావు!\" అని మెచ్చు కున్నాడు.\nన్యాయాధి కారి భార్యకు వాళ్ళు. దొంగలై ఉంటారని తట్టి, “పట్టుకోండి! పట్టుకోండి! అలా నిలబడతారేం?'' అని హెచ్చరించిన మీదట న్యాయాధికారి బయ టికి పరిగెత్తాడు. కాని అప్పటికే దొంగలు కనుమాటు ఆయారు.",
            "book_page_end": 38
        },
        {
            "title": "తీర్పు రద్దు",
            "book_page_start": 43,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "న్యాయ కథ",
            "moral": "న్యాయం అందించేటప్పుడు లింగబేధాలు చూడకూడదు. తప్పుడు తీర్పును ధైర్యంగా ప్రశ్నించాలి.",
            "keywords": [
                "దానయ్య",
                "రాజు",
                "న్యాయం",
                "తీర్పు",
                "కోడెదూడ",
                "భార్య"
            ],
            "characters": [
                "దానయ్య",
                "దానయ్య భార్య",
                "దానయ్య కూతురు",
                "రాజు"
            ],
            "locations": [
                "రాజసభ"
            ],
            "content": "దానయ్యకూ, అతని భార్యకూ క్షణం కూడా పడేదికాదు. దానయ్యతో వేగలేక అతని భార్య తన కూతుర్ని ఎత్తుకుని పుట్టింటికి బయలుదేరింది. దానయ్య బిడ్డను ఉంచి పొమ్మన్నాడు.\nభార్య రాజుగారితో మొరపెట్టుకున్నది. రాజు దానయ్య చెప్పినదంతా విని, అతని భార్యతో, \"నువు నీ పుట్టింటి నుంచి కాపరానికి వచ్చినప్పుడు నీకు బిడ్డ లేదు కద ! భర్త వల్ల పుట్టిన బిడ్డను భర్తకే ఇచ్చి నువు పట్టిచేతులతో పుట్టింటికి వెళ్ళటమే న్యాయం!” అన్నాడు.\nదానయ్య కూతురు తండ్రి దగ్గిరే పెరిగి పెద్దదయింది. రాజుగారు తన విషయంలో తన తల్లికి విరుద్ధంగా తీర్పు చెప్పిన మాట ఆమెకు తెలుసు. తండ్రి అప్పుడప్పుడూ తనకు ఇస్తూ వచ్చిన డబ్బులు పోగుచేసి, చివరకు ఆమె రెండు కోడెదూడలను కొని, వాటిని తీసుకు పోయి, రాజుగారి ఆవుల మందలు మేసే చోట మేపుతూ వచ్చింది.\nఇంతలో రాజుగారి ఆవులలో ఒకటి దూడను పెట్టింది. దానయ్య కూతురు ఆ దూడను ఎత్తుకుని తన ఇంటికి తీసుకుపోయింది. ఆ మాట రాజుకు తెలిసి, ఆమెను పిలిపించి సంజాయిషీ అడిగాడు,\n“మహారాజా, ఈ దూడకు తండ్రి నా సొంత ఎద్దు. బిడ్డలు తండ్రికే చెందాలని తీర్పు చెప్పి, నన్ను మీరు మా నాన్నకు ఇప్పించి ఉన్నారు గద!” అన్నది.\nరాజు సిగ్గుపడి, తన తీర్పును రద్దుచేసి, ఆమెను తల్లికి ఇప్పించాడు. తరవాత కూతురు కోసం దానయ్య భార్యతో జగడాలు మానేశాడు.",
            "book_page_end": 43
        },
        {
            "title": "సొంతకొడుకు",
            "book_page_start": 40,
            "pdf_page_start": 44,
            "pdf_page_end": 46,
            "author": "ఎన్. అరుణా శ్రీనివాస్",
            "genre": "నీతి కథ, సాంఘికం",
            "moral": "పిల్లలు దారి తప్పినప్పుడు, వారిని తిట్టడం కంటే యుక్తిగా, ప్రేమతో మార్చడానికి ప్రయత్నించాలి.",
            "keywords": [
                "సోమరితనం",
                "తండ్రి ప్రేమ",
                "యుక్తి",
                "గుణపాఠం",
                "వీరుడు"
            ],
            "characters": [
                "ధర్మయ్య",
                "వీరుడు (ధర్మయ్య కొడుకు)",
                "కామయ్య (స్నేహితుడు)",
                "ముసలివాడు (వీరుడు తాత వేషంలో)",
                "కామయ్య కొడుకు (సోముడు)"
            ],
            "locations": [
                "గ్రామం",
                "రామాపురం"
            ],
            "content": "ధర్మయ్యకు వీరుడు అని ఒక్కడే కొడుకు. ధర్మయ్య మొదట కొద్దిపాటి స్థితిమంతుడే అయినా, తన తెలివి తేటలతో ఉన్న ఆస్తి పెంచుకుని మంచి ఆస్తిపరుడు అయాడు. వీరుడు మాత్రం చిన్నతనం నుంచీ ఆకతాయిగా పెరిగి, చదువు సంధ్యలు లక్ష్యపెట్టక, డబ్బు విచ్చలవిడిగా ఖర్చు చెయ్యటంలో ప్రావీణ్యం సంపాదించసాగాడు. ధర్మయ్య తన కొడుకును నయానా, భయానా మార్చలేకపోయాడు.\nఈ స్థితిలో ఒకనాడు, పక్కగ్రామంలో ఉండే కామయ్య అనే స్నేహితుడు ధర్మయ్యను చూడవచ్చి, మాటల సంద ర్భంలో, “ఏమిటి ధర్మయ్యా? నీ కొడుకు వాలకం చూస్తే నీకు కీర్తి తెచ్చేటట్టు లేదే! పనీపాటా లేకుండా సోమరిలా తిరిగే తెలా?” అన్నాడు.\nవీరుణ్ణి మార్చటానికి కామయ్య ఒక ఉపాయం చెప్పాడు. ఆ ఉపాయం పారు తుందో,, లేదోనని ధర్మయ్యకు అనుమానం ఉన్నప్పటికీ, కొడుకు మారితే చాలునన్న ఉద్దేశంతో కామయ్య చెప్పినట్టు చెయ్యటానికి ధర్మయ్య ఒప్పుకున్నాడు.\nతరవాత నాలుగు రోజులకు ఒక ముసలివాడు ఒక పదిహేనేళ్ల కుర్రవాణ్ణి వెంటబెట్టుకుని వచ్చి, ఏదన్నా పని చూపించమని ధర్మయ్యను వేడు కున్నాడు.\n\"మీరు ఏం పనులు చేయగలరు?'' అని ధర్మయ్య అడిగాడు.\nముసలివాడు కుర్రవాణ్ణి చూపించి, \"వీడు అన్ని పనులూ చెయ్యగలడు. నేను ముసలివాణ్ణి గనక మీ ఇల్లు కని పెట్టుకుని ఉంటాను,” అన్నాడు.\nవాళ్ళు అలా మాట్లాడుకుంటూ ఉండగా వీరుడు ఎక్కడి నుంచో తిరిగి వచ్చి, ఇంట్లోకి పోబోయాడు. వీరుణ్ణి చూస్తూనే ముసలివాడు, \"సోమూ!\" అంటూ మూర్ఛపోయాడు.\nధర్మయ్య నౌకర్లను పిలిపించి, ముసలి వాణ్ణి ఇంట్లోకి చేర్చి, శైత్యోపచారాలు చేయించాడు. ముసలివాడు, తెలివి వస్తూనే, \"సోమూ!'' అంటూ భోరున ఏడ్చాడు. అతను వీరుణ్ణి దగ్గిరికి పిలిచి, వీరుడి కాలిమీద పొడుగాటి మచ్చను చూపిస్తూ, ధర్మయ్య కేసి తిరిగి, \"బాబు గారూ, నేను మీకు గుర్తున్నానా ? పదిహే నేళ్ళ క్రితం రామాపురం వరదల్లో కొట్టుకుపోతున్న మిమ్మల్ని, మీ అబ్బా యినీ గట్టుకు చేర్చాను కాదా ? \" అని అడిగాడు.\nధర్మయ్య గుర్తు తెచ్చుకుంటున్నట్టు చూసి, \"నువా ! బాగున్నావా? ఇలా అయిపోయావేం?",
            "book_page_end": 42
        },
        {
            "title": "కలిమి-లేమి",
            "book_page_start": 43,
            "pdf_page_start": 47,
            "pdf_page_end": 48,
            "author": "ప్రత్తిపాటి రామకృష్ణారావు",
            "genre": "నీతి కథ",
            "moral": "నిజమైన సంపద అంటే మనం కూడబెట్టుకున్న ధనం కాదు, ఇతరులకు సాయం చేయాలనే మంచితనం.",
            "keywords": [
                "ధనార్జన",
                "మంచితనం",
                "ధర్మశాల",
                "కలిమి",
                "బిచ్చగాడు",
                "పశ్చాత్తాపం"
            ],
            "characters": [
                "ధనగుప్తుడు",
                "శ్రీగుప్తుడు",
                "చింపిరయ్య",
                "నారాయుడు"
            ],
            "locations": [
                "ఒక ఊరు"
            ],
            "content": "ఒక ఊళ్ళో ధనగుప్తు డనే వ్యాపారి ఉండేవాడు. అతడు తన జీవితమంతా ధనార్జనలోనే గడిపి, లెక్కలేనంత డబ్బు సంపాదించాడు. అతడు వృద్ధాప్యంలో పక్షవాతంతో మంచానపడి, \"నా జీవిత మంతా కేవలమూ డబ్బు సంపాదనలోనే గడిచిపోయింది. నా సంపాదనతో ఇతరు లకు ఉపయోగపడే ఏ ఒక్క మంచి పనీ చెయ్యలేదు,\" అని పశ్చాత్తాప పడ్డాడు.\nఇలా అనుకుని అతడు తన కొడుకైన శ్రీగుప్తుణ్ణి పిలిచి, “నాయనా, నా జీవి తంలో ప్రజోపయోగమైన పని ఒక్కటీ చెయ్యలేదు. నువు నీ అవసరాలకు డబ్బు ఉంచుకుని, కొంత డబ్బుతో ఒక ధర్మశాల కట్టించు,” అని చెప్పి కన్ను మూశాడు.\nతండ్రి అంత్యక్రియలు పూర్తికాగానే శ్రీ గుప్తుడు వ్యాపారంలో ముణిగి పోయాడు. ఆ సంవత్సరం అతనికి బాగా లాభం వచ్చింది. అతనికి తండ్రి చని పోతూ చెప్పిన మాటలు గుర్తుకు వచ్చాయి.\n\"వచ్చే సంవత్సరం నష్టం రావచ్చు, ఖర్చు పెరగవచ్చు. పై సంవత్సరం ఇంకా లాభాలు వస్తే ధర్మశాల కట్టి స్తాను,\" అని అతను అనుకున్నాడు.\nమరుసటి సంవత్సరం కూడా అమి తంగా లాభాలు వచ్చాయి. అయినా అత నికి తృప్తి కలగలేదు. ఆతను ధర్మశాల నిర్మాణం మళ్ళీ వాయిదా వేశాడు.\nఒకరోజు రాత్రి శ్రీగుప్తుడు చాలా పొద్దు పోయే వరకూ లెక్కలు చూసుకుంటూ మేలుకుని ఉన్నాడు. అప్పుడు ఎవరో బాధతో మూలుగుతూ అతని ఇంటి ముందున్న అరుగు మీదికి వచ్చి కూర్చు న్నారు. శ్రీగుప్తుడు కిటికీలో నుంచి చూస్తే ఒక ముసలి, గుడ్డి బిచ్చగాడు అరుగు మీద కూర్చుని, తాను పెట్టిన సత్తు గిన్నెనూ, జోలెనూ తడుముకుంటూ దగ్గి రికీ తీసుకోవటం కనిపించింది.\nఇంతలో అరుగు దగ్గిరికి కుంటు కుంటూ మరొక బిచ్చగాడు వచ్చి, \"చింపిరయ్యా, ఎందుకు అలా మూలుగు తున్నావు? ఏమయింది?\" అని అడి గాడు.\nచింపిరయ్య బాధతో, \" నువా, నారా యుడూ? గుడ్డి వెధవని! ఉదయం అడుక్కుంటూ వస్తూంటే కాలిలో మేకు దిగబడింది. మేకు తీశాను గాని, కాలు వాచింది. కదలలేక పోయాను. పట్టెడు మెతుకులు దొరకలేదు. ఒకపక్క కాలి బాధా, ఇంకోపక్క ఆకలి బాధా చంపేస్తు న్నాయనుకో!'' అన్నాడు.\nనారాయుడు చింపిరయ్య కాలు వంక చూశాడు. అదిబాగా వాచిపోయి ఉన్నది. నారాయుడు తన సంచీలో నుంచి గిన్నె తీస్తూ, \"నీ కాలి బాధ తగ్గించటం నా వల్ల కాదుగాని, ముందు ఈ అన్నం తిను,\" అంటూ తన గిన్నెను గుడ్డివాడికి ఇచ్చాడు.\n\"నువు తిన్నావా? అడుక్కున్న దంతా నాకే పెడుతున్నావా?'' అన్నాడు చింపిరయ్య.\n\"ఇద్దరికీ సమంగా పంచానులే. నా వంతు నీ గిన్నెలోకి తీసుకున్నాను,\" అన్నాడు నారాయుడు రెండు మెతుకులు తీసి ముసలివాడి గిన్నెలో వేసి తాను తీసుకుంటూ.\nఇదంతా కిటికీలో నుంచి చూస్తున్న శ్రీగుప్తుడికి కనువిప్పు కలిగింది. తనకున్న దానిలో కొంత పంచిఇచ్చిన నారాయుడిది నిజమైన కలిమి, ఎవరికీ ఏమీ ఇవ్వలేని తనది లేమి !\nఆ రాత్రి శ్రీగుప్తుడు ఆ బిచ్చగాళ్ళిద్దరికీ ఆశ్రయ మిచ్చి, మర్నాడు ఉదయం చింపిరయ్య కాలుకు చికిత్స చేయించి, ఆ రోజే ధర్మశాల నిర్మాణం పని ప్రారం భించాడు.",
            "book_page_end": 44
        },
        {
            "title": "వీరహనుమాన్",
            "book_page_start": 45,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పురాణం, వీరగాథ",
            "moral": "భగవంతుడిపై భక్తి, రామకార్యం పట్ల పట్టుదల ఉంటే ఎలాంటి శక్తులను అయినా ఎదుర్కోవచ్చు. సమయస్ఫూర్తి విజయాన్నిస్తుంది.",
            "keywords": [
                "హనుమంతుడు",
                "లంక",
                "రావణుడు",
                "ఇంద్రజిత్తు",
                "బ్రహ్మాస్త్రం",
                "యుద్ధం"
            ],
            "characters": [
                "హనుమంతుడు",
                "రావణుడు",
                "రామలక్ష్మణులు",
                "సుగ్రీవుడు",
                "రాక్షసులు",
                "జంబుమాలి",
                "విరూపాక్షుడు",
                "యూపాక్షుడు",
                "దుర్ధరుడు",
                "ప్రఘసుడు",
                "భావకర్ణుడు",
                "అక్షుడు",
                "ఇంద్రజిత్తు"
            ],
            "locations": [
                "లంకా పట్టణం",
                "అశోకవనం ద్వారం",
                "రావణుడి సభ"
            ],
            "content": "రాక్షస స్త్రీలు చెప్పిన మాటలు విని రావణుడికి కోపం వచ్చింది. అతను బలవంతులూ, శూరులూ అయిన రాక్ష సులను పిలిచి, హనుమంతుణ్ణి పట్టుకో మని ఆజ్ఞాపించాడు. ఆ రాక్షసులు ఆయుధాలు తీసుకుని హనుమంతుడి మీదికి బయలుదేరారు. వారికి హను మంతుడు అశోకవన ద్వారంవద్ద కని పించాడు. వాళ్లు అతన్ని చుట్టుముట్టారు.\nఆప్పుడు మహా కాయుడైన హనుమంతుడు తోకతో నేలను కొట్టి, గట్టిగా అరిచి, తన భుజం చరుచుకున్నాడు. ఆ ధ్వని లంక అంతటా వినిపించింది.\nతరవాత హనుమంతుడు కళ్ళెర్రచేసి, ఇలా అరిచాడు :\n\"రామలక్ష్మణులకు జయం! రాముడి ప్రాపుగల సుగ్రీవుడికి జయం! కోసల రాజైన రాముడి దాసుణ్ణి! శత్రు నాశ కు! వాయు పుత్రుడైన హనుమంతుణ్ణి! చెట్లతోనూ రాళ్ళతోనూ యుద్ధం చేస్తూ వెయ్యి మంది రావణులను ఎదిరించ గలను. రాక్షసులు చూస్తూండగానే లంకా పట్టణం ధ్వంసంచేసి, సీతకు నమస్క రించి, రాముడి వద్దకు పోతాను.\"\nఅది విని రాక్షససైనికులు భయపడి కూడా, రాజాజ్ఞ చొప్పున యుద్ధంచేయ నిర్ణయించి, హనుమంతుడి పైన అనేక ఆయుధాలు ప్రయోగించారు. హనుమం తుడు ఆ ద్వారం సమీపంలో ఉన్న ఇనుప పరిఘ తీసుకుని రాక్షసుల నంద రిని చంపి, తిరిగి ద్వారంవద్ద నిలబడ్డాడు. భయపడి పారిపోయిన రాక్షసులు వెళ్ళి రావణుడితో సైనికులు చచ్చిన వార్త చెప్పారు.\nరావణుడు మరింత మండిపడి హను మంతుడి మీదికి మహావీరుడైన ప్రహస్తుడి కొడుకును పంపాడు.\nఈ లోపుగా హనుమంతుడి దృష్టి చైత్యప్రాసాదం మీద పడింది. దాన్ని ఎందుకు ధ్వంసం చెయ్యకూడదనుకుని, అతను దాని పైకి దూకి. దాన్ని నాశనం చేసి, సింహనాదం చేశాడు. ఇంతలో చైత్యప్రాసాద రక్షకులు ఆయుధాలతో అతని పైకి వచ్చారు. హనుమంతుడు ఒక స్తంభాన్ని పెరికి, దాన్ని గిరగిరా తిప్పి, నూరు మంది రాక్షసులను చంపాడు.\nఇంతలోపల ప్రహస్తుడి కొడుకు జంబు మాలి విల్లూ, బాణాలూ తీసుకుని హను మంతుడి మీదికి గాడిదలు కట్టిన రథం మీద వచ్చాడు. అతన్ని చూడగానే హను మంతుడు యుద్ధోత్సాహంతో సింహనాదం చేశాడు.\nద్వారం పైన ఉండే దూలం మీద కూర్చుని ఉన్న హనుమంతుడి పైన జంబుమాలి బాణాలు వేశాడు. ఆ ముఖానా, నెత్తినా, చేతులకు తగిలి. రక్తం మూలంగా హనుమంతుడు మరింత ఎర్రగా కనిపించాడు. అతను తన పక్కనే ఉన్న పెద్దరాయి ఎత్తి జంబుమాలి మీద గట్టిగా విసిరాడు. జంబుమాలి ఆ రాతిని బాణాలతో పడగొట్టాడు. అలాగే అతను హనుమంతుడు విసిరిన సాలవృక్షాన్ని కూడా బాణాలతో నరికి, మరి కొన్ని బాణాలతో హనుమంతుణ్ణి కొట్టాడు.\nహనుమంతుడు అమితమైన కోపంతో పరిఘను తీసుకుని, గిరిగిరా తిప్పి, జంబుమాలి మీదికి విసిరాడు. దాని దెబ్బకు జంబుమాలీ అతని రథమూ, గాడిదలూ గుర్తించరాకుండా నుగ్గు అయి పోయాయి.\nజంబుమాలి చచ్చాడని వినగానే రావణుడికి కోపంతో కణతలు అదిరాయి. అతను తన మంత్రి పుత్రులను ఏడుగురిని అగ్ని హెూత్రాల వంటి తేజస్సుగల వారిని, సైన్యంతోసహా పంపాడు. హనుమంతుణ్ణి నేను చంపుతానంటే, నేను చంపుతానని ఒకరిమీద ఒకరు పోటీలుప డుతూ, వాళ్ళు గుర్రాలు పూన్చిన రథాల మీద బయలుదేరారు.\nవాళ్ళు అశోకవన ద్వారం చేరుతూ'నే హనుమంతుడి మీద బాణవర్షం కురిపిం చారు. హనుమంతుడు ఆ బాణాలు తనకు తగల కుండానూ, వాళ్ళ గురికి అంద కుండానూ ఆకాశంలో అటూ, ఇటూ ఎగిరాడు. అతని అరుపులకు రాక్షసులు భయపడ్డారు. హనుమంతుడు వాళ్ళను చేత్తో కొట్టి, కాళ్ళతో తన్ని, పిడికిలితో పొడిచి, గోళ్ళతో చీరాడు. చాలామంది రాక్షసులు ఇలా చచ్చారు. చచ్చినవాళ్ళు చావగా, మిగిలిన వాళ్ళు ఆర్తనాదాలు చేస్తూ పారిపోయారు.\nహనుమంతుడు తిరిగి ద్వారం వద్దకు చేరాడు. అతనికి ఇంకా యుద్ధం చెయ్యా లని ఉన్నది.\nమంత్రి పుత్రులు కూడా హనుమంతుడి చేతిలో చచ్చారనే సరికి రావణుడికి కొంచెం భయంకలిగింది. కాని అతను దాన్ని పైకి కనబడనియ్యక, తన సేనా నాయకులలో అయిదుగురిని, విరూ పాక్షుడూ, యూపాక్షుడూ, దుర్ధరుడూ, ప్రఘసుడూ, భావకర్ణుడూ అనేవాళ్ళను ఉద్దేశించి, \"మీరందరూ రథాలతోనూ, ఏనుగులతోనూ వెళ్ళి వానరుణ్ణి శిక్షించండి. అతని విషయంలో మీరు ఏ మాత్రమూ అలక్ష్యంగా ఉండవద్దు. అతను వానరుడని నాకు అనిపించటం లేదు. అదేదో మహాబలం గల భూతంలా గున్నది. ఏ ఇంద్రుడైనా తపస్సు చేసి మనని చంపటానికి ఈ భూతాన్ని సృష్టిం చాడేమో; నాకు లోగడ వాలీ, సుగ్రీవుడూ, జాంబవంతుడూ, నీలుడూ, ద్వివిదుడూ మొదలైన వానరవీరులు బాగా తెలుసు. వారెవరికీ ఇంత బలమూ, శక్తి లేవు. మీరు మీ శ క్తినంతా ధారపోసి ఈవానరుణ్ణి ఎలాగైనా పట్టుకోండి. ఆత్మరక్షణ చేసు కోవటం విషయంలో మీరు అజాగ్రత్తగా ఉండకండి,\" అని హెచ్చరించాడు.\nరాజాజ్ఞ శిరసావహించి అయిదుగురు సేనాపతులూ రథాలనూ, ఏనుగులనూ, గుర్రాలనూ, రకరకాల ఆయుధాలనూ తీసుకుని హనుమంతుడున్న చోటికి వచ్చారు. వాళ్ళు హనుమంతుణ్ణి చుట్టు ముట్టి, అతని మీద అనేక ఆయుధాలు ప్రయోగించారు. వాళ్ళ బాణాలు కొన్ని హనుమంతుడి తలకు గుచ్చుకున్నాయి.\nవెంటనే హనుమంతుడు సింహనాదం చేస్తూ ఆకాశంలోకి ఎగిరాడు. అప్పుడు దుర్ధరుడు ఆకాశంలోకి వందల కొద్దీ బాణాలు వేశాడు. హనుమంతుడు వాటిని తప్పుకుంటూ, శరీరం పెంచి, పిడుగు పడినట్టుగా దుర్ధరుడి రథంమీదికి దూకాడు. ఆ దెబ్బకు దుర్ధరుడి రధపు గుర్రాలు ఎనిమిదితోపాటు దుర్ధరుడు కూడా చచ్చాడు.\nతరవాత హనుమంతుడు ఒక మద్ది చెట్టు పెరికి, దానితో విరూపాక్షుణ్ణి, యూపాక్షుణ్ణి చంపాడు. తరవాత ప్రఘ సుడూ, భావకర్ణుడూ హనుమంతుడితో యుద్ధం చేశారు. ఒక పర్వతశిఖరం పెకలించి, హనుమంతుడు దానితో వారిద్ద రిని, సేననూ చంపాడు.\nతరవాత అతను మళ్ళీ ద్వారం వద్ద నిలబడ్డాడు.\nఅయిదుగురు సేనానాయకు లూ చచ్చిన వార్తరాగానే రావణుడు తన కొడుకైన అక్షుడి కేసి చూశాడు. యుద్ధం అంటే అమితమైన ఆసక్తిగల అక్షుడు, తండ్రి చూపే ఆజ్ఞగా భావించి, చప్పున లేచాడు. అతను ఒక బంగారు రథం మీద హనుమంతుడున్న చోటుకు వెళ్ళాడు. ఎనిమిది గుర్రాలుగల అక్షుడి రధం నేలను అంటకుండానే పోగలది. దాని నిండా ఎప్పుడూ ఆయుధాలు ఉంటాయి.\nఅక్షుడు హనుమంతుణ్ణి చూస్తూనే అతను అసాధారణ వీరుడన్న సంగతి గ్రహించి, పెద్ద ఎత్తున యుద్ధానికి సిద్ధ పడ్డాడు. ఇద్దరూ చాలా తీవ్రమైన యుద్ధం ప్రారంభించారు. అక్షుడు వేసిన రక రకాల బాణాలు హనుమంతుడికి తగిలి, అతని యుద్ధోత్సాహాన్ని పెంచాయి. అతను ఆకాశంలోకి ఎగిరాడు. అక్షుడు కూడా తన రథంతోపాటు ఆకాశంలోకి లేచి, హనుమంతుడి మీద బాణాలు వేయ సాగాడు. హనుమంతుడు వాటిని తప్పు కుంటూ ఆకాశంలో తిరుగుతూ, అక్ష కుమారుణ్ణి చంపే మార్గం ఆలోచించాడు.\nచిన్నతనంలోనే ఇంత పరాక్రమంగల అక్షుడు చంపకుండా విడిచిపెడితే, ముందు ముందు ఎంతైనా బాధిస్తాడు. అందుచేత, హనుమంతుడు ఉపాయంగా, తలవని తలంపుగా, అక్షుడి కాళ్లు పట్టు కుని, గిరగిరా తిప్పి, బలంగా నేలకేసి కొట్టాడు. ఆ దెబ్బకు అక్షుడు చచ్చి పోయాడు.\nఅక్షుడి చావు వినగానే రావణుడికి దుఃఖమూ, కోపమూ కూడా కలిగాయి.\nఆయన దుఃఖాన్ని అణచుకుని, తన కొడుకైన ఇంద్రజిత్తును చూసి, “ఈ వాన రుడు ఇప్పటికి జంబుమాలినీ, మంత్రి పుత్రులనూ, అయిదుగురు సేనాపతు లనూ, చాలా సేననూ, నీ తమ్ముడైన అక్షుకో చంపాడు. అందుచేత అతని బలం సరిగా అంచనా వేసుకుని యుద్ధం చెయ్యి. నువు యుద్ధంలో నా అంత వాడివి, దేవతలను కూడా జయించ గలవు. నువు సేనలను తీసుకుపోవద్దు; నీ అస్త్రాలను మాత్రమే నమ్ముకో. నిన్ను నువు తేలికగా రక్షించుకోగలవని పంపు తున్నాను.'' అన్నాడు.\nఇంద్రజిత్తు తండ్రికి ప్రదక్షిణ చేసి, యుద్ధానికి బయలుదేరాడు. అతను రథం మీద వెళ్ళి త్వరలోనే హనుమంతుణ్ణి చేరుకున్నాడు. ఇంద్రజిత్తు రావటం చూసి హనుమంతుడు సంతోషంతో సింహనాదం చేశాడు.\nఇంద్రజిత్తు తన పైన బాణాలు వెయ్య నారంభించగానే, హనుమంతుడు ఆకాశం లోకి ఎగిరి, ఆ బాణాలను తప్పుకుంటూ సంచరించసాగాడు. తాను వేసిన ఒక్క బాణమూ హనుమంతుడికి తగలకపోయే సరికి ఇంద్రజిత్తు చిరాకు పడ్డాడు. హను మంతుణ్ణి చంపటం అసాధ్యమని అతనికి తెలిసిపోయింది. కనీసం హనుమంతుణ్ణి పట్టుకునే ఉద్దేశంతో అతను బ్రహ్మాస్త్రం సంధించాడు. దానితో హనుమంతుడు కట్టుపడి, ఆకాశంలో నుంచి కింద పడిపోయి, ఏమీ చెయ్యలేని స్థితిలో ఉండిపోయాడు.\nతాను బ్రహ్మాస్త్రంతో పట్టుబడ్డట్టు హను మంతుడు గ్రహించాడు. ఏ అస్త్రంచేతా పట్టుబడకుండా బ్రహ్మదేవుడు తనకు వరం ఇచ్చి ఉన్న సంగతి జ్ఞాపకం తెచ్చు కుని, హనుమంతుడు కొంతసేపు బ్రహ్మా స్త్రానికి కట్టుబడి ఉండ నిశ్చయించాడు.\nతనను, బ్రహ్మా, దేవేంద్రుడూ, వాయువూ రక్షిస్తారుగనక ప్రమాదం కలగదని కూడా అతను నమ్మాడు. అదీగాక ఇప్పుడు తనకు రావణుడితో మాట్లాడే అవకాశం కూడా కలుగుతుంది.\nకదలకుండా పడి ఉన్న హనుమంతుణ్ణి రాక్షసులు సమీపించి, అతన్ని తాళ్ళతో బంధించారు. హనుమంతుడు బంధించ బడగానే బ్రహ్మాస్త్రం అతన్ని వదిలేసింది.\nఇతర బంధాలున్న చోట బ్రహ్మాస్త్రబంధం నిలవదు. ఇంద్రజిత్తు ఈ సంగతి ఎరిగి ఉండంచేత, అజ్ఞానులైన రాక్ష సులు హనుమంతుణ్ణి నారతాళ్ళతో బంధించి నందుకు విచారించాడు. అయితే రాక్ష సులు తనను తీసుకుపోతున్నప్పుడు కూడా, తనను బ్రహ్మాస్త్రం విడిచిన సంగతి హనుమంతు డెరగడు.\nరాక్షసులు హనుమంతుణ్ణి కర్రలతో కొట్టుతూ, పిడికిళ్లతో పొడుస్తూ, విజయో త్సాహంతో కేకలు పెడుతూ రావణుడి వద్దకు తీసుకుపోయారు.\nఇంద్రజిత్తు హనుమంతుణ్ణి రావ ణుడికీ, సభికులకూ చూపి, \"ఇతనే ఆ వానరుడు,\" అని పరిచయం చేశాడు.\nమదించిన ఏనుగులాగున్న హనుమంతుణ్ణి చూసి, రావణాసురుడి సభలో వాళ్ళు తమలో తాము, \"ఎవడీ వానరుడు? ఎవరి తరఫున వచ్చాడు? ఇక్కడికి ఎందుకు వచ్చాడు? ఏం పని మీద వచ్చాడు? ఈ లంకలో ఎవరితో పని ఉండి వచ్చాడు?\" అంటూ ఒకరినొకరు ప్రశ్నించుకున్నారు.",
            "book_page_end": 52
        },
        {
            "title": "కోపం",
            "book_page_start": 6,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "సుభాషితాలు, నీతి",
            "moral": "కోపాన్ని బుద్ధితో నిగ్రహించుకున్నవాడే ధన్యుడు. ఓర్పుతో కోపాన్ని విడిచినవాడే నిజమైన పురుషుడు.",
            "keywords": [
                "కోపం",
                "నిగ్రహం",
                "బుద్ధి",
                "సుభాషితం",
                "ఓర్పు"
            ],
            "characters": [],
            "locations": [],
            "content": "ధన్యా స్తే పురుషశ్రేష్ఠా యే బుద్ధ్యా కోప ముద్ధితం,\nనిరుద్ధంతి మహాత్మానో దీప్త మగ్ని మివామ్భసా.\n1\n[మండే అగ్నిని నీటితో చల్లార్చిన విధంగా, తమకు వచ్చిన కోపాన్ని ఎవరు బుద్ధిచేత నిగ్రహించుకుంటారో అలాటి పురుషోత్తములు ధన్యులు. ]\nక్రుద్ధం పాపం న కుర్యాత్కః ? క్రుద్ధో హమ్యా ద్గురూ నపి,\nక్రుద్ధః పరుషయా వాచా నర స్సాధూ నధిక్షి పేత్.\n2\n[కోపం చేసిన వాడెవడు పాపం చెయ్యడు ? కోపి గురువులను కూడా చంపుతాడు; మంచి వారిపైన కూడా పరుషవాక్యాలు పలుకుతాడు. ]\nవాచ్యావాచ్యం ప్రకుపితో న విజానాతి కర్హిచిత్,\nనాకార్య మస్తి క్రుద్ధస్య, నావాచ్యం విద్యతే క్వచిత్.\n3\n[కోపం వచ్చినవాడికి ఏది అనదగినదో, ఏది అనదగనిదో తెలీదు; చేయగూడనిదీ, చెప్ప గూడనిదీ అంటూ ఉండదు. ]\nయ స్సముత్పతితం క్రోధం క్షమయైవ నిరస్యతి,\nయధోరగస్త్వచం జీర్ణాం స వై పురుష ఉచ్యతే.\n4\n[పాము కుబుసాన్ని విడిచినట్టుగా, ఎవడు తన కోపాన్ని ఓర్పుతో వదిలించుకుంటాడో వాడే నిజమైన పురుషుడు. ]",
            "book_page_end": 6
        }
    ],
    "statistics": {
        "total_stories": 16,
        "author_counts": {
            "చందమామ బృందం": 8,
            "బూర్లె నాగేశ్వరరావు": 1,
            "ఎ. మనోహరరెడ్డి": 1,
            "ఎం. కామేశ్వరరావు": 1,
            "ఎం. వి. కె. మూర్తి": 1,
            "ఏ. సి. సర్కార్, ఐంద్రజాలికుడు": 1,
            "గుద్దేటి నాగేశం": 1,
            "ఎన్. అరుణా శ్రీనివాస్": 1,
            "ప్రత్తిపాటి రామకృష్ణారావు": 1
        },
        "genre_counts": {
            "నీతి కథ": 4,
            "ఫాంటసీ": 2,
            "బేతాళ కథ": 1,
            "హాస్యం": 1,
            "విజ్ఞానము, భౌగోళికం": 1,
            "ఫాంటసీ, చిన్న కథ": 1,
            "తెలివైన కథ": 1,
            "హాస్యం, తెలివైన కథ": 1,
            "న్యాయ కథ": 1,
            "నీతి కథ, సాంఘికం": 1,
            "పురాణం, వీరగాథ": 1,
            "సుభాషితాలు, నీతి": 1
        }
    }
}