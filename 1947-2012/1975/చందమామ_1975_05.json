{
    "book_id": "చందమామ_1975_05",
    "stories": [
        {
            "title": "మిత్రభేదం",
            "book_page_start": 23,
            "pdf_page_start": 6,
            "pdf_page_end": 8,
            "author": "చందమామ బృందం",
            "genre": "ఫేబుల్",
            "moral": "దైవ నిర్ణయాన్ని లేదా ధర్మాన్ని అనుసరించాలి.",
            "keywords": [
                "నాగకుమారుడు",
                "బ్రాహ్మణుడు",
                "పాము",
                "దైవనిర్ణయం",
                "నాగకన్య"
            ],
            "characters": [
                "దేవశర్మ (బ్రాహ్మణుడు)",
                "దేవశర్మ భార్య",
                "నాగకుమారుడు (పాము)",
                "మిత్రుడు (సంపన్నుడు)",
                "మిత్రుడి కూతురు (వధువు)",
                "పుష్పకం (చిలుక)",
                "ఇంద్రుడు",
                "యముడు",
                "కాలుడు",
                "మృత్యువు"
            ],
            "locations": [
                "రాజగృహం",
                "కుట్కుటం నగరం"
            ],
            "content": "రాజగృహం అనే నగరంలో దేవశర్మ అనే బ్రాహ్మణుడు ఉండేవాడు బిడ్డలు లేరని ఆయన భార్య, ఇతరుల పిల్లలను చూసి నప్పుడల్లా, గుండెలు పగిలేటట్టు ఏడ్చేది. బ్రాహ్మణుడికి భార్య అంటే చాలా ప్రేమ. ఒకనాడు ఆయన ఆమెతో, \"ప్రేయసీ, నువ్వింక ఏడవటం మాను. నేను పుత్ర కామేష్టి చేస్తాను. అప్పుడు ఎవరో దేవుడు ప్రత్యక్షమై, శ్రవణానందంగా, 'ఓయీ, బ్రాహ్మణా! సౌందర్యంలో అందరినీ మించగలవాడూ, దీర్ఘాయువూ, ఎడతెగని అదృష్టం గలవాడూ అయిన కొడుకు నీకు కలుగుతాడు!' అంటాడు.\" అన్నాడు.\n\nఈ మాట విని బ్రాహ్మణుడి భార్య పరమానంద భరితురాలై, '' తథాస్తు!'' అన్నది.\n\nబ్రాహ్మణుడు యథావిథిగా పుత్ర కామేష్టి చేశాడు. ఆయన భార్య గర్భవతి అయింది. ఆమె ప్రసవించి, కొడుకును కనటానికి మారుగా ఒక పామునుకన్నది. ఆ పామును చూడ గా నే, పురుడు పోసిన అమ్మలక్షలు, “ ఛీ, ఛీ ! అవతల పారెయ్యండి,\" అన్నారు.\n\nకాని ఆ ఇల్లాలు కడుపు తీపి కొద్దీ అంతపని చెయ్యక, ఆ పామును ఆప్యా యంగా దగ్గిరికి తీసుకుని, శ్రద్ధగా నీళ్లు పోసి, ఒక శుద్ధమైన కొత్త కుండలో ఉంచి రోజూ దానికి పాలూ, వెన్నా పెట్టుతూ వచ్చింది. పుష్టికరమైన ఈ ఆహారంతో పాము విపరీతంగా పెరిగింది.\n\nకొద్ది సంవత్సరాలు గడిచాక, పారు గింటివారి అబ్బాయికి పెళ్ళి జరిగింది. ఇది చూసి బ్రాహ్మణుడితో ఆయన\n\nభార్య, \"మీకు నా చింత ఏమీ లేనేలేదు; మనవాడి పెళ్ళిమాటైనా ఆలోచించారు కారు,\" అని కళ్ళు ఒత్తుకున్నది.\n\nదానికి బ్రాహ్మణుడు, \" ప్రేయసీ, పాముకు ఎవరు పిల్లనిస్తారు ? పాతాళానికి పోయి, నాగకన్యను ఇయ్యమని వాసుకుని ప్రార్థించాలిసిందే గాని !\" అన్నాడు.\n\nఈ మాటకు భార్య హృదయ విదార కంగా ఏడ్చేసరికి, ఆ బ్రాహ్మణుడు భార్య పట్లగల ప్రేమ కొద్దీ, తమ నాగకుమా రుడికి వధువును వెతుకుతూ ప్రయాణ మయాడు.\n\nచాలా నెలల అనంతరం ఆయన చాలా దూరాన ఉన్న కుట్కుటం అనే నగరం చేరుకుని, అక్కడ ఉండే తన మిత్రుడూ, బంధువూ అయిన ఒక సంపన్నుడి ఇంటికి వెళ్ళాడు. ఆయన స్నానం చేసి, భోజనం చేసి, ఆ రాత్రి, అక్కడే నిద్రపో యాడు. మర్నాడు ఉదయం ఆయన తిరిగి ప్రయాణమవు తూండగా, ఆయన మిత్రుడు, \"ఇక్కడికి ఏం పని మీద వచ్చావు ? ఎక్కడికి బయలుదేరుతున్నావు?\" అని అడిగాడు.\n\n“ నా కొడుక్కు వధువు కోసం చూస్తూ వచ్చాను.'' అన్నాడు. బ్రాహ్మణుడు.\n\nఅలా అయితే నా అందాల కూతుర్ని చేసుకు. నువూ, నేనూ, ఒకే స్థితి గల వాళ్లం. ఒకే కులం వాళ్లం. ఎరిగిన వాళ్లం.\" అన్నాడు. మిత్రుడు.\n\nబ్రాహ్మణుడు ఇందుకు సంతోషంగా ఒప్పుకుని, వధువునూ, ఆమె తాలూకు దాసదాసీలనూ వెంట తీసుకుని, రాజ గృహానికి తిరిగి వచ్చాడు.\n\nపెళ్ళికూతురి అసాధారణ అంద చందాలు చూసి, ఆమెను పాముకిచ్చి పెళ్ళి చేస్తున్నారని వినీ జనం తండోప తండాలుగా పోగయారు. ఆ పిల్ల ను చూడగానే వాళ్లకు జాలి కలిగింది. వాళ్లు ఆమె పరివారంతో, \"ధర్మం ప్రకారం నడుచుకునే సజ్జనులమని చెప్పుకునే వాళ్ళు ఎక్కడన్నా రత్నంలాంటి ఈ పిల్లను వెధవ పాముకు ఇచ్చి పెళ్ళి చెయ్యటం కద్దా?'' అన్నారు.\n\nదాసదాసీలు ఈ దారుణ వార్తను వెంటనే వధువుకు చెప్పారు.\n\nచుట్టూ మూగిన జనం ఆ పిల్లను గురించి బాధపడ్డారు. వారిలో పెద్దలు, “ ఈ పిల్లను బలాత్కారంగా విడిపించి, తన ఇంట కూడా స్వేచ్ఛగా తిరగలేని దిక్కుమాలిన పాముకు భార్య కాకుండా చూడండి,\" అని అరిచారు.\n\nఅంతా విని ఆ పిల్ల, \" ఇంక చాలిం చండి ! రాజులు తాము జారీ చేసిన ఆజ్ఞలను ఉపసంహరించుకోరనీ, మంచి వాళ్లు తాము చేసిన వాగ్దానాలను వెనక్కు తీసుకోరనీ, కన్యను దానం చెయ్యట మనేది ఒక్కసారే జరుగుతుందనీ పెద్దలు చెబుతారు. దైవనిర్ణయం జరిగి తీరు తుంది. పుష్పకం చావును దేవతలే నివారించలేకపోయారు.” అన్నది.\n\n\"ఏమిటా పుష్పకం కథ?\" అని చుటూ మూగిన వాళ్ళు అడిగారు.\n\nఆ వధువు వారికి ఆ కథ ఇలా చెప్పింది :\n\nపుష్పకం కథ\n\nఇంద్రుడి వద్ద అనేక శాస్త్రాలలో ప్రావీణ్యం గల ఒక చిలుక ఉండేది. దాని పేరు పుష్పకం. ఒకసారి అది ఇంద్రుడి చేతిలో కూర్చుని కబుర్లాడుతూ, యముణ్ణి చూసి పారిపోయింది. ఎందు కలా చేశావని దేవతలు పుష్పకాన్ని అడి గారు. \"అన్ని ప్రాణులకూ హాని కలిగించే వాణ్ణి చూసి పారిపోక ఏం చెయ్యను? '' అన్నది పుష్పకం.\n\nఅప్పుడు దేవతలు యముడితో, “పుష్ప కాన్ని చంపకు.\" అన్నారు.\n\n\"నేను కాలుడి బంటును. నా చేతిలో ఏమీలేదు. మీరు వెళ్ళి కాలుణ్ణి అడ గండి.” అన్నాడు యముడు.\n\nవాళ్ళు కాలుణ్ణి అడిగితే, మృత్యు వును అడగమన్నాడు. దేవతలు మృత్యు వును అడిగారు. కాని మృత్యువును చూడగానే పుష్పకం ప్రాణాలు వదిలింది.",
            "book_page_end": 25
        },
        {
            "title": "విచిత్రకవలలు",
            "book_page_start": 11,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "ఫాంటసీ/సీరియల్ కథ",
            "moral": "ధైర్యం, తెలివితేటలు మరియు ఐక్యతతో ఎంతటి కష్టాన్నైనా అధిగమించవచ్చు.",
            "keywords": [
                "రాకుమార్తెలు",
                "రాక్షసుడు",
                "శిలాప్రతిమలు",
                "మంత్రజలం",
                "ఉపాయం"
            ],
            "characters": [
                "సుకేశిని",
                "సుభాషిణి",
                "సుహాసిని (రాకుమార్తెలు/హంసలు)",
                "ఉదయనుడు",
                "నిశీధుడు (కవల సోదరులు/శిలాప్రతిమలు)",
                "రాక్షసుడు",
                "రాక్షసుడి తమ్ముడు"
            ],
            "locations": [
                "రాక్షసుడి భవనం",
                "కొలను",
                "తోట"
            ],
            "content": "[రాక్షసుడి భూగృహంలో తమ వద్ద వున్న భస్మాలూ, అంజనాలూ పనిచెయ్యవని కవల సోదరులు తెలుసుకున్నారు. రాక్షసుడు, వాళ్ళ మాయతువ్వాలూ అవీ తీసుకుని భోజనం పెట్టి, తరవాత వాళ్ళను శిలాప్రతిమలుగా మార్చాడు. దానశీల మహారాజూ, ఆయన రాణి తమ కవలకుమార్తెలు దొరకనందుకు విచారంలో మునిగిపోయారు. తరవాత--]\nరాక్షసుడి చేతిలో కవలసోదరులు చిక్కి పోవటమూ, ఆ తర్వాత వాడి తమ్ముడు వాళ్ళను తన వెంట తీసుకుపోవటమూ, యిదంతా కొలనులో హంసల రూపంలో వున్న రాకుమార్తెలు చూస్తూనే వున్నారు. రాక్షసులిద్దరూ గమనించని విషయం కూడా వాళ్ళు చూశారు. అది ఏమిటీ అంటే, ఉదయనుడు డబ్బీ తీసి తెల్ల భస్మం మీద చల్లుకోబోయేసరికల్లా, రాక్ష సుడు అక్కడికి రావటం జరిగింది. ఆ తొందరపాటులో భస్మం చల్లుకోలేక పోగా, డబ్బీ కాస్తా 'క్రిందపడిపోయింది. దాన్ని తిరిగి తీసుకుందామంటే వీలుకాక కవలసోదరులు దాన్ని వదిలేశారు.\nరాక్షసులు ఎవరి దారిన వారు వెళ్ళి పోగానే, రాకుమార్తెలు కొలనులో నుంచి బైటికి వచ్చి, ఆ డబ్బీ కోసం వెతికారు. కాని, అది కనుపించలేదు.\nరాజకుమార్తెలు ఆశ్చర్యపోయారు.\n\" ఇదేమిటి, చిత్రంగా వున్నదే! ఆ డబ్బీని మనం ముగ్గురం చూస్తూనే వుంటిమికదా? ఎలా మాయమయి వుంటుంది? ఇక్కడే ఎక్కడో వుండాలి. వెతుకుదాం రండి,\" అన్నది సుహాసిని.\nఅలాగే వాళ్లు ముగ్గురూ చుట్టుప్రక్కల వెతుకుతూపోగా, కొలనుకు చాలా దూరాన ఒక చోట డబ్బీ కనుపించింది. ఇక వాళ్లు డబ్బీని ఎక్కడ దాచటమా అని ఆలోచించి, ఆలోచించి, చివరకు దానిని అందుబాటులో దాచటం మంచి దనుకుని, కొలను ఒడ్డునే ఒక చోట చిన్న గుంటత్రవ్వి దానిలో కప్పెట్టారు.\nఆ క్షణం మొదలుకొని కవల సోదరు లను రక్షించే మార్గం ఏమిటా అని ఆలో చించసాగారు. చివరకు ఒకనాడు సుకేశిని.\n\"నా కు ఒక ఉపాయం తోచింది, చెప్పనా ? \" అన్నది.\nఇది విని సుభాషిణి, సుహాసినీ,\n\" ఏమిటా ఉపాయం?\" అని ఉత్సా హంతో అడిగారు.\nఅప్పుడు సుకేశిని. \" ఎలాగైనా రాక్ష సుణ్ణి అక్కడ నుంచి కదిపి యివతలకు తీసుకురావాలి. ఇది ఒకలా చెయ్యవచ్చు. మనమందరమూ కలిసి వాడి దగ్గిరికి పోయి, నృత్యం చేసి చూపుతాం అని నమ్మించుదాం. ఇలా మనలో వెళ్ళదలి చిన ఎవరో ఒకరు కొంత మంత్రజలాన్ని తీసుకువెళ్ళి ఆకుర్రవాళ్ల శిలాప్రతిమల మీద చల్లి. వాళ్ళకి మామూలు స్వరూ పాలు తెప్పించాలి. రాక్షసుడి కంట పడ కుండా ఒకళ్ళం అక్కడే వుండిపోయి, ఈ పని చెయ్యవచ్చు. తర్వాత ఏమి చెయ్యటమా అనేది కుర్రవాళ్ళనే సంప్ర తించవచ్చు.\" అన్నది.\nఇది విని సుహాసిని, \"వాడేం సామాన్యుడా మన టోపీలో పడటానికి. ఒకవేళ మనం వాణ్ణి టోపీ వే సి, అక్కణ్ణుంచి యివతలకు తీసుకురాగలి గినా వాడి భవనంలో వుండి, వాడి కన్ను కప్పి యింత చెయ్యటం మాటలా ? మనం కూడా చిక్కిపోయామా అంటే మన సంగతీ ఆ కుర్రవాళ్ల సంగతీ, మన వాళ్ళకు తెలిసే అవకాశం కాస్తా పోతుందే. ఈ ఉపాయమేమో బాగానే వుంది, కాని ఆచరణమటుకు అసాధ్య మనిపిస్తుంది.\" అన్నది.\nఅందుకు సుకేశిని, \" సరేలే, ధైర్యం లేకపోతే ఎవరూ ఏ పనీ చెయ్యలేరు. అపాయంలో చిక్కుకుంటామని చెప్పి, ఆ కుర్రవాళ్ళను రక్షించకుండా వుండ గలమా?\" అన్నది. సుహాసినీ, సుభాషిణీ ఔనౌనన్నారు.\nమర్నాడు కొలనులో వున్న హంస లన్నీ ఒడ్డుకు వచ్చినై. రావటంతోటే వాటికి మనుష్యాకారాలు వచ్చినై. కవల రాజకుమార్తెల మాదిరిగానే వాళ్ళంతా, రాక్షసుడి చేతిలో చిక్కిపోయినవాళ్ళే. వాళ్ళల్లో ఆడపిల్లలు, మగపిల్లలూ వున్నారు.\nమగపిల్లలందరినీ కొలనులోకి తిరిగి వెళ్ళిపొమ్మన్నది. సుహాసిని. అలాగే వాళ్ళు వెళ్ళిపోయారు, తక్కిన వాళ్లంతా ఆడపిల్లలే. వాళ్ళంతా చేరి ఆ తోటలో పువ్వులు కోసుకుని పాడుకుంటూ, ఉత్సా హంగా గెంతుతూ రాక్షసుడి భవనం వైపుకు రాసాగారు.\nఈ సందడి చెవిని పడేసరికి రాక్షసుడే వాళ్ళకు ఎదురు వచ్చి, \" ఇదేమిటి ? ఇలా బయలుదేరారెక్కడికి? నా మీధ దాడి చేద్దామనా?\" అన్నాడు నవ్వుతూ.\nఅందరిలోకి ముందున వున్న సుకేశిని, \"నీ అంత వాడిపైన దాడి చెయ్యటం ఎవరి తరం? కొత్తగా చిక్కిన ముగ్గురు కుర్రవాళ్ళూ ఏమైపోయారో చూతామని వచ్చాం.\" అన్నది.\nఅందుకు రాక్షసుడు పగలబడి నవ్వుతూ, \" ఏమవుతారు? అంతకు ముందు వచ్చిన వాళ్ళు ఏ మయ్యారో, వీళ్ళూ అంతే. ఏం, చూస్తారా? '' అంటూ భవనంలోకి వెంటబెట్టుకు వెళ్ళి కవల సోదరుల శిలాప్రతిమలు వరసన ఒక్కొ క్కటిగా చూపాడు. వాటిని చూస్తూ సుకే సిని. ‘‘ బాగానే వున్నది. నీ ఉద్యోగం! కాని, నా సందేహం ఒకటి తీర్చు. ఇంత మందిమి కలిసి మెలిసి వుంటున్నా, ఈ నిర్బంధంతో ప్రాణం విసిగిపోయి, మీ అన్న చేయదలుచుకున్న బలి త్వరగా అయిపోతే బాగుండునే అనిపిస్తున్నది. మాకు. అటువంటిది నువ్వు ఒక్కడివీ ఈ శిలాప్రతిమల మధ్య విసుగూ, విరా మంలేకుండా ఏళ్ళ తరబడి ఎలా కాపలా కా స్తు న్నా వ య్యా ? ఎప్పుడైనా అలా స్వేచ్ఛగా ఎక్కడికన్నా పోవాలని వుండదా?\" అని నిబ్బరంగా అడిగింది.\nఅందుకు రాక్షసుడు, “ నాకు మాత్రం విసుగెత్తటం లేదనుకున్నారా? కాని, ఏం చేయటం? ఈ చోటు విడిచి వెళ్లానో, మిమ్మల్ని బలియివ్వటానికి ముందు, నన్నే హతమారుస్తాడు మా అన్న. ఏమీ తోచక నేనూ సతమత మవుతూనే వున్నాను.\" అని మనసులో బాధ వెలి బుచ్చాడు.\nవెంటనే సుకేశిని అందుకుని, '' ఎంత సేపనియిలా ? పోనీ కాస్సేపు మాతోపాటు వచ్చి కులాసాగా వుండకూడదా? నీకు ఆనందం కలిగేటట్టు ఆటలాడతాం, పాటలు పాడతాం. మాకూ కొంత ఊసు పోతుంది. రా, చూదుగాని తమాషా.” అని రాక్షసుణ్ణి ఉత్సాహపరిచింది.\n\" అమ్మయ్యో, ఈ భవనం విడిచి వచ్చేయటమే! ఏనుగంత వాణ్ణి నేను కాపలా కాస్తుండగానే, నా కళ్ళల్లో దుమ్ము కొట్టి, ఈ కుర్రవాళ్లు ఎలాగో ప్రవేశించారే. భవనం వదిలితే మరేమైనా వుందా.\" అన్నాడు రాక్షసుడు.\n\"ఆఁ, నీ భ్రమగాని యిక్కడికి ఎవరు రాగలుగుతారు ? వచ్చారే అనుకో, నీ చేతిలో చిక్కక ఎక్కడికి పోగలరు? పోనీ, మాలో ఒకరు నీ బదులు కాపలా కాస్తూ వుంటారు. కాస్సేపు కులాసాగా కాలక్షేపం చేసి, తిరిగి నీ ఉద్యోగానికి నువ్వుపోదువు గాని,\" అన్నది సుకేశిని. ఈ మాట రాక్షసుడికి నచ్చింది.\n“మరైతే నా బదులు కాపలా కాసేది ఎవరు ?.'' అని అడిగాడు వాడు.\nసుకేశిని, సుహాసిని వైపు అట్టె చూసి, \"మరెవరోనా ? మా అక్కే వున్నది.\" అన్నది. ఆ ప్రకారమే సుహాసినిని భవ నంలో వదిలి, వాళ్ళు కొలను వైపుకు బయలుదేరారు.\nకొలను ఒడ్డున వాళ్ళు, రాక్షసుణ్ణి మధ్య కూర్చోపెట్టి, చుట్టూ చేరి నృత్యం చెయ్యసాగారు. వాళ్ళ ఆట పాటలకు రాక్షసుడు తన్మయుడై \" రోజూ ఇలా ఆట పాటలతో కాలక్షేపం చేస్తే బాగుం డునే! \" అన్నాడు.\nరోజూ ఎవరో ఒకరు రాక్షసుడి బదులు కాపలా కాస్తుండటమూ, వాడు ఆట పాట లకు ఆనందించటమూ అలవాటైంది.\nనాలుగు రోజులు గడిచేసరికి, అంతకు మునుపు భవనం విడిచి రావటానికి భయ పడే రాక్షసుడు ఇప్పుడు తనంతట తనే వచ్చి. రాకుమార్తెలను రమ్మనటం మొదలుపెట్టాడు. ఇది చూసి సుకేశిని తన పాచిక పారింది కదా అని సంతో షించింది.\nఇంతవరకూ బాగానే వుంది. పోతే, కవలల శిలా ప్రతిమలను మంత్ర జలంతో మా మూ లు మనుష్యులుగా మార్చివేయాలి. జలం తీసుకు రా లంటే, ఏదైనా ఉపకరణం వుండాలి.\nపోనీ పాత్ర ఎక్కడైనా సంపాదించి తెచ్చి, దానితో జలం తీసుకు వద్దామా అంటే, ఉన్న పాటున రాక్షసుడికి పట్టుబడిపోతా రేమో! మరేమిటి గత్యంతరం? మళ్ళీ ఆలోచన పడింది. ఐతే- సుకేశిని వంటి తెలివిమంతురాలికి ఇదొక ఘనకార్యమా?\nమర్నాడు రాక్షసుణ్ణి పిలుచుకు రావ టానికి వెళ్ళేముందు, సుకేశిని తోటలోకి పోయి మంత్రజలంతో తన చీర చెంగు ఒకటి బాగా తడుపుకొన్నది. రెండో చివర కొలను నీటితో తడుపుకొన్నది.\nఇలా తయారైన సుకేశిని రాక్షసుడి దగ్గరకు వెళ్ళి. “ ఇవాళ కాపలా కాయటం నా వంతు. నేను లేకుండా మా వాళ్ళ ఆట పాటలు నీకు ఎలా నచ్చినయ్యో వచ్చి నాకు చెప్పాలి సుమా ! '' అన్నది.\n\" అలాగే చెపుతాను!\" అంటూ రాక్ష సుడు క్షణమైనా అక్కడ నిలవకుండా కొలనుకి బయలుదేరాడు. వాడు వస్తుం డటం చూచి కొలనులోని రాకుమార్తెలు వెంటనే ఆట పాటలలో మునిగిపోయారు.\nరాక్షసుడు భవనం విడిచి వెళ్ళిన మరుక్షణమే సుకేశిని, కవలసోదరుల శిలాప్రతిమల పైన చీరచెంగుతో తెచ్చిన నీటిని పిండింది. వెంటనే. వాళ్ళకు మామూలు స్వరూపాలు వచ్చేసినై. వాళ్లు అమితాశ్చర్యంతో, ఇదేమిటి? ఇక్కడి కెలా వచ్చావ్? ఆ రాక్షసుడేమయ్యాడు?\" అని అడిగారు.\nఅప్పుడు సుకేశిని తాను పన్నిన పన్నాగం విప్పి చెప్పి. \"వాడు ఆట పాటలలో పరవశుడైవున్న సమయం కని పెట్టి, పొంచి వుండి హతమార్చేయాలి. ఆలోచించండి ఉపాయం.'' అని కవల సోదరులను వేగిర పెట్టింది.\n\"ఎలా సాధ్యం? భస్మం కూడా పోగొట్టుకున్నామే.'\" అన్నాడు ఉద యనుడు.\nభస్మం సంగతి సుకేశిని మరిచే పోయింది. ఉదయనుడు యీ సంగతి గుర్తు తేగానే, '' అన్నట్టు అవును. ఒకలా చేద్దాం. ఇవ్వాల్టికి మిమ్మల్ని శిలాప్రతి మలుగా చేసిపోతాను. రేపు వచ్చేటప్పుడు భస్మం కూడా తెస్తాను.'\" అన్నది.\nఇందుకు కవలసోదరులు చాలా సంతోషించారు. వెంటనే సుకేశిని కొలను నీటితో తడిపిన చీర చెంగు పిండి, వాళ్ల నోళ్ళల్లో పోసింది. యథాప్రకారం శిలా ప్రతిమలుగా మారిపోయారు.\nఇంతలో రాక్షసుడు అక్కడికి వచ్చేసి, \" ఎలాగైనా నువ్వు వుంటేనే నయం! ఇవాళ అంతా చప్ప చప్పగా వుంది.\" అన్నాడు సుకేశినితో.\n\"నిజంగానా? ఎగతాళి చేస్తున్నావ్! ఐతే రేపు నేను సభలో వుంటాలే. మా అక్కనే యిక్కడికి కాపలా పంపుదాం,'' అంటూ తిరిగి కొలను వద్దకు వచ్చి చేరుకున్నది.\nతర్వాత రాకుమార్తెలు ముగ్గురూ కలిసి, భస్మాన్ని తీసుకురావటానికి వెళ్లి, గుంట తవ్వి చూడగా డబ్బీ కనబడక పాయె! ఏమి చెయ్యటానికీ వాళ్ళకి పాలుపోయింది కాదు. అప్పుడు సుకేశిని, విచారిస్తూ కూర్చుంటే ప్రయోజనం ఏమున్నది? ఇవాళ భవనం కాపలాకు నువ్వు వెళ్ళు. ఇలా యిలా జరిగిందని కుర్రవాళ్ళకు తెలియజెప్పు. ఆ పైన వాళ్ళు చెప్పినట్టు చేదాం.\" అని సుభాషిణిని పంపింది.\nసుభాషిణి కూడా మంత్రజలంతోనూ, కొలను జలంతోనూ చీర చెంగు తడుపు కొని భవనానికి వెళ్లి, రాక్షసుణ్ణి విడుదల చేసి పంపింది. వాడు వెళ్ళి పోగా నే సుభాషిణి చీరె చెంగు నుండి నీటి బొట్లు శిలాప్రతిమలపైన వేసింది. కాని పాపం, ఆ తొందరలో సుభాషిణి మంత్రజలంతో తడిసిన చెంగు పిండడానికి బదులు, కొలను నీటితో తడిసిన చెంగు పిండింది. అందుచేత శిలాప్రతిమలకు మామూలు స్వరూపాలు రాలేదు. “అరెరె! ఎంత పొరపాటు జరిగింది!' అనుకుంటూ సుభాషిణి, ఈసారి మంత్రజలాన్ని ఇక్కడవుండే ఆ ప్రతిమలలో మూడింటిని పిండింది. వెంటనే సోదరులు అసలు తెచ్చి. మీ స్థానాల్లో వుంచుదాం. వాడు రూపాలతో లేచారు.\nఏనుగంత మనిషే గాని, బుర్ర మాత్రం\nఅప్పుడు సుభాషిణి, భస్మం మాయం కావటం చెప్పి, జలంవాడటంలో తను చేసిన ప్రమాదం కూడా వెల్లడించింది.\nఅందుకు ఉదయనుడు, \" ఇదంతా చూడగా, మనం తలపెట్టిన పని ఏదీ జయప్రదం కాదని తోస్తున్నది. లేకపోతే అడుగడుగునా ఈ అవాంతరాలేమిటి ? \" అన్నాడు నిస్పృహతో.\nమధ్యలో నిశీధుడు అడ్డుపడి, \"జయ ప్రదం కాకపోవటమేమిటి ? దేవుడు మనల్ని పరీక్షిస్తున్నాడు. అంతే. ఇంత మాత్రానికే జడిసిపోవటమా?\" అన్నాడు.\n\" సరే, రాక్షసుడు తిరిగి భవనం చేరుకొనేసరికల్లా మనం తప్పించుకుని పోవాలి. లేదా....\" అని ఏమో చెప్ప బోయాడు ఉదయనుడు.\nసుభాషిణి అతడి మాటలకు అడ్డు తగిలి, “నాకు ఒక ఉపాయం తోస్తున్నది. పర్థి మట్టి బుర్ర. కాబట్టి ప్రతిమలు మార్చిన సంగతి వాడు చచ్చినా కని పెట్టలేడు. మీరు బైట. ఆ పొదచాటున దాక్కోండి. వాడు భవనం లోపలికి పోగానే మీరు, మా దగ్గిరికి వచ్చేయండి. చూదాం తర్వాత సంగతి,\" అన్నది.\nసుభాషిణి చెప్పిన యీ ఉపాయం బాగుందంటే బాగుందన్నారు. కవల సోదరులు. ఇంకా ఆలస్యం ఎందుకని, ఆ వెంటనే నలుగురూ చేరి మూడు శిలా ప్రతిమల్ని తెచ్చి, తమ స్థానంలో వుంచి, బయటకు వచ్చి ఒక పొదచాటున నక్కి కూర్చున్నారు.\nకొంచెం సేపటికల్లా రాక్షసుడు తిరిగి వచ్చి, సుభాషిణిని విడుదల చేశాడు. వెంటనే సుభాషిణి, కవల సోదరులున్న చోటుకు వెళ్ళి, వాళ్ళతో సహా కొలను చేరుకున్నది. —(ఇంకా వుంది)",
            "book_page_end": 18
        },
        {
            "title": "రాజయోగం",
            "book_page_start": 13,
            "pdf_page_start": 17,
            "pdf_page_end": 21,
            "author": "వీరేపల్లి జయరాంరెడ్డి",
            "genre": "బేతాళ కథ",
            "moral": "దైవ నిర్ణయం ఎప్పుడూ ఉంటుంది. మానవ ప్రయత్నం విఫలమైనా లేదా తప్పుగా ఉన్నా, అది దైవ సంకల్పానికి అనుగుణంగానే ఫలితాలను ఇస్తుంది. ఆత్మనిగ్రహం మరియు క్షమ గొప్ప లక్షణాలు.",
            "keywords": [
                "రాజయోగం",
                "బేతాళుడు",
                "విక్రమార్కుడు",
                "జ్యోతిష్కుడు",
                "దైవయత్నం"
            ],
            "characters": [
                "విక్రమార్కుడు",
                "బేతాళుడు",
                "నందనవర్మ (రాజు)",
                "ఆనందవర్మ (యువరాజు)",
                "జ్యోతిష్కుడు",
                "సుందరసేనుడు (జ్యోతిష్కుడి కొడుకు)"
            ],
            "locations": [
                "చందనపురం",
                "ఉద్యానవనం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి 'నడవ సాగాడు. అప్పుడు శవంలోని బేతాళుడు, \" రాజా, రాసి పెట్టినదాన్ని తప్పించ టానికి చేసే ప్రయత్నం ఎంత నిరుపయో గమో, దాన్ని నిజం చెయ్యటానికి చేసే ప్రయత్నం కూడా అంత నిరర్థకమే. అందుకు నిదర్శనంగా నీ కొక కథ చెబు తాను. నీ లాగా మానవయత్నం చెయ్య గలవాడు మరొకడు ఉండబోడు గనక, శ్రమ తెలియకుండా శ్రద్ధగా విను.” అంటూ ఇలా చెప్పసాగాడు :\n\nపూర్వం చందనపురాన్ని నందనవర్మ అనే రాజు పాలిస్తూ ఉండే వాడు. ఆయనకు లేక లేక ఒక కొడుకు కలిగాడు. రాజు తన ఆస్థానజ్యోతిష్కుణ్ణి పిలిచి\n\nరాజకుమారుడి జాతక చక్రం వేసి పట్టుకు రమ్మన్నాడు.\n\nజ్యోతిష్కుడు ఇంటికి చేరేసరికి ఆయన భార్య కూడా ఒక కొడుకును కన్నది. జ్యోతిష్కుడు రాజు కొడుకు జాతక చక్రంతో బాటు తన కొడుకు జాతక చక్రం కూడా వేసి, రెంటినీ చాలాసేపు పరిశీలించి, ఆశ్చర్యపోయాడు.\n\nఎందుకంటే, తన కొడుకు ఇరవయ్యో యేట రాజయోగం ఉన్నది. అదే వయ సులో రాజకుమారుడికి రెండు ప్రాణ గండాలున్నాయి !\n\nమొట్టమొదట జ్యోతిష్కుడు రాజుతో ఉన్న విషయం ఉన్నట్టుగా, చెప్పేద్దా మనుకున్నాడు. కాని ఒక్క క్షణం ఆలోచించిన మీదట నిజం చెప్పటం మంచిది కాదని తోచింది. తన కొడుక్కు పట్టే రాజయోగానికీ, రాజకుమారుడి ప్రాణగండానికీ సంబంధం ఉన్నది. ఈ సంగతి తెలిసి రాజు తన కొడుక్కు గ్రహశాంతులు చేసి దోషం పోగొట్టుకో వచ్చు; లేదా, ఇరవై యేళ్ళు రాకముందే పట్టాభిషేకం చెయ్యవచ్చు !\n\nఇలా ఆలోచించి జ్యోతిష్కుడు రాజుతో అబద్ధం చెప్పటానికే నిశ్చయించుకుని, \" మహా రాజా, యువరాజు జాతకం దివ్యంగా ఉన్నది. అయితే అతనికి ఇరవైయ్యేళ్ళు వెళ్ళితేనేగాని రాజ్యాభి షేకం చెయ్యకండి. అందువల్ల అరిష్టాలు కలగవచ్చు.\" అన్నాడు.\n\nరాజు కొడుక్కు ఆనందవర్మ అనీ, జ్యోతిష్కుడి కొడుక్కు సుందర సేనుడు అనీ పేర్లు పెట్టారు. ఇద్దరూ ఒక గురువు వద్దనే విద్యాభ్యాసం చేసి, పెరిగి పెద్ద వాళ్ళు అయారు. ఇద్దరికీ ఇరవయ్యో ఏడు ప్రవేశించింది.\n\nఒకనాడు జ్యోతిష్కు డి కొడు కు సుందరసేనుడు తన తండ్రితో, \" నాకు జ్యోతిష్యంలో ఇంకా పాండిత్యం సంపా దించాలని ఉన్నది. అందుకని కొన్నాళ్ళు దేశాటన చేసి వస్తాను,” అన్నాడు.\n\n\" నువు ఆరుమాసాలలో తిరిగి రావాలి. అలా అయితేనే వెళ్లు, లేకపోతే వెళ్లకు,\" అన్నాడు తండ్రి,\n\nసుందర పేనుడు అందుకు సమ్మతించి, ఇంటి నుంచి వెళ్ళిపోయాడు.\n\nఆరు నెలలు గడిచాయి, కాని సుందర సేనుడు తిరిగి రాలేదు. జ్యోతిష్కుడు ఆందోళనపడిపోయాడు. మరొక అయిదు నెలలు గడిచాయి. అప్పటికీ సుందర సేనుడు తిరిగి రాలేదు. రాజుకొడుకైన ఆనందవర్మకు ఎలాటి గండమూ కలగ లేదు. పైపెచ్చు, మరి రెండు నెలలకు తన కుమారుడికి పట్టాభిషేకం జరుపు తున్నట్టు నందనవర్మ ప్రకటించాడు.\n\nజ్యోతిష్కుడి ఆందోళన మరింత అయింది. తన జోస్యం తప్పు కావటానికి వీల్లేదు. ఆనందవర్మ కొద్ది రోజులలో చచ్చితీరాలి, తన కొడుకు సుందర సేనుడు రాజు అయితీరాలి !\n\nతన జోస్యం నిజం చెయ్యటానికి జ్యోతిష్కుడు తానే పూనుకున్నాడు. అందుకు ఒక ఆలోచన కూడా ఆయన చేశాడు.\n\nయువరాజు సాయంకాలం పూట ఉద్యానవనానికి వెళ్ళి, ఒక చెట్టు కింది తిన్నె మీద కూర్చుంటాడు. జ్యోతిష్కుడు ఒక పెద్ద రాయికి తాడు కట్టి. దాన్ని చెట్టు ఆకుగుబురు చాటున ఉండే టట్టుగా అమర్చి. ఆ తాడు రెండవ కొసను దూరంగా ఉన్న మరొక చెట్టుకి కట్టి ఉంచాడు.\n\nసాయంకాలం పూట ఆనందవర్మ వచ్చి, చెట్టు కింది తిన్నె మీద, రాయికి సూటిగా కింద కూర్చున్నాడు. ఆ సమ యంలో జ్యోతిష్కుడు రాయికి కట్టిన తాడు రెండో చివర విప్పి. దూరంగా తొలగిపోయాడు.\n\nఅదే క్షణంలో యువరాజు తిన్నెపై నుంచి లేచి, ఎదురుగా కనిపించిన అందమైన పువ్వును ఆ ఘ్రాణించ బోయాడు. అతను లేచిన మరుక్షణమే, అతను కూర్చుని ఉండిన చోట దభీమని పెద్ద రాయి పడింది.\n\nఆనందవర్మ అదిరిపడి వెనక్కు తిరిగి చూశాడు. తిన్నెమీద పెద్ద రాయీ, దానికి కట్టి ఉన్న తాడూ కనిపించాయి. తనను హత్య చేయటానికి ఎవరో ప్రయత్నించి నట్టు అతను గ్రహించాడు, ఆ సంగతి ఎవరికీ చెప్పలేదు.\n\nతన ప్రయత్నం విఫలం అయిందని తెలిసి జ్యోతిష్కుడికి మతిపోయింది. ఆయన వెర్రెత్తిపోయి, ఆ రాత్రి ఒక కత్తి తీసుకుని, సరాసరి యువరాజు శయనమందిరానికి వెళ్ళాడు. ఆ సమ యంలో, చిత్రంగా, కావలి వాళ్లందరూ గాఢ నిద్రలో ఉన్నారు. అది తన అదృష్ట మనుకుని, జ్యోతిష్కుడు లోపల ప్రవే ,శించి, నిద్రలో ఉన్నట్టు కనిపిస్తున్న ఆనందవర్మను పొడవబోయాడు. అంతలో ఆనందవర్మ చివాలున లేచి, జ్యోతిష్కుడి చెయ్యి పట్టుకున్నాడు.\n\nఆనందవర్మ జ్యోతిక్కణ్ణి గుర్తించి ఆశ్చర్యపడుతూ, \" ఈ సాయంకాలం నన్ను చంపటానికి ప్రయత్నించినది నువే నన్న మాట! హంతకుణ్ణి పట్టుకోవటానికే నేనూ, నా కావలి వాళ్లూ నిద్ర నటించాం. ఇంతకూ, నా మీద నీ కెందుకంత పగ?\" అని అడిగాడు.\n\nజ్యోతిష్కుడు వణికిపోతూ, సంగతి అంతా యువరాజుకు చెప్పాడు.\n\nఅంతా విని ఆనందవర్మ నవ్వి. \"నీ జోస్యం నిజమయింది. నాకు రెండు ప్రాణగండాలూ నీ ద్వారానే కలిగాయి. అయినా, నీ కొడుకు ఈ రాజ్యానికే రాజు కావాలని ఎందుకు అనుకున్నావు? మరో రాజ్యానికి రాజు కాగూడదా?” అన్నాడు.\n\nఅతను అన్నట్టే అయింది కూడాను. దేశాటనకు పోయిన సుందర సేనుడు ఒక దేశపురాజును రాజద్రోహుల ముఠా నుంచి కాపాడాడు. ఆ రాజు చాలా వృద్ధుడూ, పిల్లలు లేనివాడు కావటం చేత, సుందర సేనుడికి తానే స్వయంగా రాజ్యాభిషేకం చేశాడు. ఈ వార్త త్వర లోనే చందనపురానికి తెలియవచ్చింది. సుందర సేనుడు తండ్రికి మాట ఇచ్చిన ప్రకారం తిరిగి రాకపోవటానికి కూడా ఇదే కారణం.\n\nఆనందవర్మ జ్యోతిష్కుడి పైన ఎలాంటి చర్యా తీసుకోకపోగా, ఆయనను తన కొడుకు వద్దకు వెళ్ళవద్దనీ, తన ఆస్థానంలోనే ఉండమనీ కోరాడు. కాని జ్యోతిష్కుడికే ముఖం చెల్లక, తన కొడుకు పాలించే దేశానికి సకుటుంబంగా తరలిపోయాడు.\n\nబేతాళుడు ఈ కథ చెప్పి, \"రాజా ! తనను చంపటానికి రెండుసార్లు ప్రయ త్నించిన జ్యోతిష్కుణ్ణి ఆనందవర్మ ఎందుకు క్షమించాడు ? దైవయత్నానికి మానవయత్నం తోడు అంటారు గదా, జ్యోతిష్కుడి యత్నం ఎందుకు విఫల మయింది? అతను తప్పుడు ప్రయత్నం చేసినా దైవనిర్ణయమే అమలు జరిగింది గనక మానవయత్నం వ్యర్థమేనా? ఈ సందేహాలకు సమాధానాలు తెలిసి కూడా చెప్పకపోయావో నీ తల బద్దలవు తుంది,” అన్నాడు.\n\nదానికి విక్రమార్కుడు, \"జ్యోతిష్కుడి జోస్యం అమోఘమని ఆనందవర్మ గుర్తించి అతన్ని తన ఆస్థానంలోనే ఉండమన్నాడు. జ్యోతిష్కుడు అపోహ పడ్డాడే గాని ఆనందవర్మపై అతనికి వ్యక్తిగతమైన పగలేదు. అదీగాక అతని హత్యాప్రయత్నాలు విఫలమయాయి. అందుచేత ఆనందవర్మ జ్యోతిష్కుణ్ణి క్షమించాడు. అతను చాలా ఆత్మనిగ్రహం కలవాడనటానికి సందేహంలేదు. పోతే, జ్యోతిష్కుడి మానవయత్నం, ఎంత అపోహతో కూడుకున్నదైనా, వ్యర్ధమయిం దనటానికి వీలులేదు; ఆ ప్రయత్నం ఫలితంగానే ఆనందవర్మకు రాసి పెట్టి ఉన్న గండాలు కలిగాయి.'\" అన్నాడు.\n\nరాజుకు ఈ విధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 17
        },
        {
            "title": "ప్రయోజకుడు",
            "book_page_start": 23,
            "pdf_page_start": 23,
            "pdf_page_end": 26,
            "author": "గంగిశెట్టి శివకుమార్",
            "genre": "నీతి కథ",
            "moral": "ధన సంపాదన కంటే విద్య, జ్ఞానం మరియు మంచి ప్రవర్తన గొప్ప ప్రయోజకులుగా నిలబెడతాయి.",
            "keywords": [
                "ప్రయోజకుడు",
                "విద్య",
                "సంపద",
                "దొంగతనం",
                "రాములు"
            ],
            "characters": [
                "విధవరాలు",
                "సోమయ్య (మామ)",
                "మీనాక్షి",
                "రాములు (పెద్ద కొడుకు)",
                "రంగడు (చిన్న కొడుకు)",
                "ధనికుడు",
                "దొంగలు"
            ],
            "locations": [
                "గ్రామం",
                "విద్యాపురం",
                "రామాపురం",
                "సత్రం"
            ],
            "content": "ఒక గ్రామంలో ఒక విధవరాలు ఉండేది. ఆమెకు ఇద్దరు కొడుకులు ఉండేవారు. వాళ్లు చిన్నపిల్లలుగా ఉండగానే తల్లి మంచాన పడింది. ఆ సంగతి తెలిసి దూర గ్రామంలో వున్న ఆమె అన్న సోమయ్య చూడవచ్చాడు. విధవరాలు తన కొడుకుల నిద్దరినీ అన్నకు అప్పగించి తాను చనిపోయింది.\n\nసోమయ్య వాళ్లిద్దరినీ తన వెంట తీసుకుపోయి, శ్రద్ధగా పెంచి పెద్ద చేశాడు. అయితే వాళ్లు ఎందులోనూ రాణించలేదు. వాళ్ళు ఎలా బతుకుతారో సోమయ్యకు అర్ధం కాలేదు.\n\nసోమయ్యకు మీనాక్షి అనే కూతురు ఉన్నది. ఆమె చక్కని పిల్ల. ఆ పిల్లను చేసుకోవాలని అన్నదమ్ము లిద్దరికీ ఉండేది. ఆ మాట వాళ్లు సోమయ్యతో అనేశారు.\n\nసోమయ్య వాళ్ళతో. \" మీ ఇద్దరికీ ఏ విధమైన సామర్థ్యమూలేదు. మీనాక్షిని మీలో ఒకడికి ఇచ్చి చెయ్యడమంటే దాని గొంతు కొయ్యడమే. అయినా దాని పెళ్లికి తొందర ఏమీలేదు. మీకు నాలు గేళ్ల గడువు ఇస్తాను. ఈ లోపల మీరు ప్రయోజకులు కాండి. మీలో ఎవరు ప్రయోజకుడైతే వాడికి మీనాక్షిని ఇచ్చి పెళ్ళి చేస్తాను.\" అన్నాడు.\n\nఈ మాట విని అన్నదమ్ములిద్దరూ ప్రయోజకత్వం సాధించటానికి దేశాల మీద బయలుదేరారు.\n\nపెద్దవాడైన రాములు అనేక దేశాలు తిరిగి, చివరకు విద్యాపురం అనే వూరు చేరాడు. అక్కడి దేవాలయాన్ని సమీ పించేసరికి, అక్కడ పురాణ పఠనం జరుగుతున్నది. ఒక బ్రాహ్మణుడు ఎత్తయిన వేదిక మీద కూర్చుని శ్లోకా లను చదివి, చాలా చక్కగా వాటికి అర్ధం చెబుతున్నాడు. ఆయన చుట్టూ జనం కూర్చుని, చెవులు రిక్కించి వింటు న్నారు. రాములు కూడా అందరితో పాటు చివరిదాకా పురాణం విన్నాడు.\n\nపురాణం చెప్పటం పూర్తి అయి, ఆ బ్రాహ్మణుడు లేచి వెళ్ళిపోయేటప్పుడు, రాములు ఆయన వెనకనే ఆయన ఇంటి దాకా వెళ్ళి, ఆయన కాళ్ళు పట్టుకుని, తనకు విద్య చెప్పమన్నాడు.\n\nబ్రాహ్మణుడు. రాముల్ని లేవదీస్తూ, \" నీకు చదువుకోవాలని ఆసక్తి ఉంటే నాకు చెప్పటానికి అభ్యంతరం లేదు, నాయనా.\" అన్నాడు.\n\nఅప్పటినుంచి రాములు గురుశుశ్రూష చేస్తూ, ఎంతో శ్రద్ధతోనూ, ఆసక్తితోనూ, విధ్యాభ్యాసం చేస్తూ, కాలక్రమాన పండి తుడు అయాడు.\n\nఈ లోపల, చిన్నవాడైన రంగడు కూడా చాలా ఊళ్ళు తిరిగి, రామాపురం చేరి, ఒక సత్రం అరుగు మీద చేరాడు. ఇంతలో ఒక పెద్దమనిషి ఆ సత్రం ముందుగా వచ్చాడు. ఆయనను చూడ గానే సత్రం యజమానితో సహా అక్కడ వాళ్లందరూ లేచి నిలబడి, ఆయనకు నమస్కారాలు చేశారు. ఆ పెద్దమనిషి చూసీచూడకుండా, హుందాగా ముందుకు సాగిపోయాడు.\n\nరంగడికి ఇదేమీ బోధపడలేదు. వాడు సత్రం యజమానిని ఆ పెద్దమనిషి ఎవరని అడిగాడు.\n\n\" ఆయన ఈ ఊరిలో కెల్లా గొప్ప ధనికుడు. ముప్ఫైతరాల దాకా కూర్చుని తిన్నా తరగనంత ధనం ఉన్నది ఆయన దగ్గిర. అందుచేత ఆయనతో గ్రామంలోని వాళ్ళందరూ మంచిగా, మర్యాదగా ఉంటారు.\" అని చెప్పాడు సత్రం యజమాని.\n\nరంగడికి డబ్బు విలువ అర్ధమయింది. వాడు ఆ ధనికుడి వద్ద నౌకరీకి కుదిరి జీవనోపాధి కలిగించుకోవటమే గాక, ధనం సంపాదించే కిటుకులు కూడా తెలుసుకోవచ్చుననుకున్నాడు.\n\nవెంటనే వాడు గబగబా ఆ ధనికుడి వెనకనే వెళ్ళి, ఆయన నౌకర్లతో మంచిగా మాట్లాడి, తనకు కూడా ఆయన వద్ద నౌకరీ ఇప్పించమని కోరుకున్నాడు. వాళ్లు రంగడికి కూడా ధనికుడి వద్ద పని ఇప్పించారు.\n\nరంగడు ధనికుడి వద్ద సేవకు కుదిరి, తనకు వచ్చే జీతంలో తాను చిల్లి గవ్వ కూడా వెనక వెయ్యలేనని త్వరలోనే తెలుసుకున్నాడు. ఎందుకంటే అంత ధనికుడై ఉండి కూడా ఆయన డబ్బు దగ్గిర చాలా పెద్ద లోభి. అంతేగాక ఆయన డబ్బు సంపాదించటానికి చెయ్యని మోసం లేదని మిగిలిన నౌకర్లు రంగడికి చెప్పారు.\n\nసోమయ్య పెట్టిన గడువు పూర్తి కావస్తున్నది, కాని రంగడు సాధించినది ఏమిలేదు. ఒకరాత్రి ధనికుడి భవంతిలో అందరూ నిద్రపోతున్నారు. ఆ సమ యంలో ఏదో చప్పుడు వినిపించి రంగడు నిద్రలేచాడు. ఎందుకైనా మంచిదని వాడు దుడ్డు కర్ర తీసుకుని నిశ్శబ్దంగా చప్పుడైన చోటికి వెళ్లాడు.\n\nఇద్దరు దొంగలు కన్నంవేసి లోపలికి ప్రవేశించి, చాలా సొమ్ము పోగుచేసి, దానితో పారిపోవటానికి సిద్ధంగా ఉన్నారు. వాళ్ళు రంగణ్ణి, వాడి చేతిలో దుడ్డు కర్రనూ చూసి భయపడ్డారు. వాడు వాళ్లను కొట్టటానికి కర్ర ఎత్తేసరికి, తీసుకుని, సొంత వూరుకు చేరుకున్నాడు.\n\" మమ్మల్ని కొట్టకు, దొంగిలించిన దానిలో సగం ఇస్తాం. మమ్మల్ని ప్రాణా లతో వదిలిపెట్టు !'' అన్నాడు ఒక దొంగ పణుకుతూ.\n\nరంగడు మెత్తబడి క్షణం ఆలో చించాడు. దొంగసొమ్ములో వాటా తీసు కోవటం తప్పేనేమో అనిపించింది. కాని ఆ డబ్బు సంపాదించటానికే తన యజ మాని ఎన్ని మోసాలు చెయ్యలేదు ? వాడు దొంగలు చెప్పిన దానికి ఒప్పు కున్నాడు. దొంగలు వాడికి తాను తమ దోపిడిలో సగం ఇచ్చి వెళ్ళిపోయారు. రంగడు తన సొమ్మును భద్రంగా దాచు కున్నాడు.\n\nమర్నాడు ధనికుడు దొంగతనం తెలుసుకుని, నౌకర్లనందరినీ తిట్టాడు. దొంగల కోసం వెతికారు గాని ఫలితం లేకపోయింది.\n\nతరవాత కొన్ని రోజులకు రంగడు పని మానుకుని, తాను దాచి ఉంచిన డబ్బు అదే సమయానికి రాములు కూడా తిరిగి వచ్చాడు.\n\nఇద్దరిలోనూ కలిగిన మార్పు చూసి సోమయ్య సంతోషించాడు. రాముడు ఒక గ్రంధం తీసి అందులో నుంచి శ్లోకాలు చదివి, వాటి అర్థమూ, విశేషార్థమూ, గూఢార్థమూ చక్కగాచెప్పి, సోమయ్యను సంతోషపెట్టాడు.\n\nరంగడు తన మూట విప్పి నాణ్యాలు నేల మీద పోశాడు. ఆ డబ్బు చూడగానే సోమయ్యకు కళ్ళు చెదిరాయి. ఆయన, పాపం, అంత డబ్బు ఎన్నడూ చూసి ఉండలేదు; అందుచేత ఆనందంతో రంగణ్ణి కౌగలించుకుని. తన కూతురు నిచ్చి పెళ్ళిచేశాడు.\n\nరాముడు తనలో తను నవ్వుకుని తన చేతి మీదుగానే తమ్ముడి పెళ్లి జరిపించి, కొన్నాళ్ళు గ్రామంలోవుండి తరవాత తన విద్య రాణించే చోటు వెతుక్కుంటూ వెళ్ళిపోయాడు.",
            "book_page_end": 26
        },
        {
            "title": "ఉచితసలహాలు",
            "book_page_start": 27,
            "pdf_page_start": 27,
            "pdf_page_end": 30,
            "author": "ఎం. కామేశ్వరరావు",
            "genre": "హాస్యం/సామాజిక కథ",
            "moral": "ఉచితంగా లభించే సలహాల వలన నష్టం జరగవచ్చు. ప్రతిదాని వెనుక గల కారణాన్ని స్వయంగా ఆలోచించాలి.",
            "keywords": [
                "ఉచితసలహాలు",
                "నారయ్య",
                "జమీందారు భార్య",
                "నిధినిక్షేపం",
                "పందెం"
            ],
            "characters": [
                "పులిరాజు (మూర్ఖుడు)",
                "మంత్రి",
                "నారయ్య",
                "నారయ్య భార్య",
                "జమీందారు భార్య",
                "జమీందారు"
            ],
            "locations": [
                "రాజ్యం",
                "సముద్రతీరం",
                "నారయ్య పాక"
            ],
            "content": "పులిరాజు పరమమూర్ఖుడు. మంత్రి చాలా తెలివైనవాడు.\nఒకసారి రాజ్యంలో తీవ్రమైన కరువు వచ్చింది. ప్రజలలో ఆకలి చావులు ఆరంభమయాయి.\nవాళ్ళు రాజును ఆయన ధాన్యాగారాల నుంచి ధాన్యం అప్పుగానైనా ఇప్పించమని కోరారు.\nమంత్రి కూడా రాజుకు ఆదే సలహా ఇచ్చాడు.\n\nమూర్ఖుడైన రాజు అందుకు ఒప్పుకోలేదు. తన ధాన్యాగారాన్ని ప్రజలు కొల్లగొట్టుతారని ఆయన తన మంత్రితో, “మన ధాన్యాన్ని ద్వీపాంతరాలకు పంపి అమ్మించెయ్యండి,” అన్నాడు.\nమంత్రి వెంటనే ధాన్యాన్ని సముద్రతీరానికి తరలించి, కొద్ది రోజుల అనంతరం రాజుతో,\n\" మహారాజా, మన ధాన్యపు ఓడలు సముద్రంలో ముణిగిపోయాయి,” అన్నాడు.\n“ఏం చేస్తాం? ధాన్యం కోసం అలమటించే మన ప్రజల్ని సముద్రంలో దిగి అ ధాన్యాన్ని తెచ్చుకోమనండి,” అన్నాడు రాజు.\nసముద్రతీరాన ఉంచిన ధాన్యాన్ని మంత్రి ప్రజలకు పంచాడు.\n— చెల్లూరి సీతారాజేశ్వరరావు.\nనారయ్యకు తాతలనాటి పూరి పాక ఒకటి ఉన్నది. దానిని ఆనుకుని విశాలమైన పెరడు ఉన్నది. నారయ్య ఆ పెరట్లో అరటిపిలకలు నాటాడు. అరటితోట ఏపుగా పెరిగి, పచ్చగా, కంటికి ఇంపుగా ఉన్నది.\n\nఒక రోజు ఉదయం నారయ్య అరటి తోటలో కాలువలు సరిచేస్తూ ఉండగా జమీందారుగారి పాత గుర్రపుబండి వచ్చి ఆగింది. అది చూసి నారయ్య ఆశ్చర్య పడుతూండగా, బండిలో నుంచి జమీం దారుగారి భార్య దిగి నారయ్యను పిలిచింది.\n\nనారయ్య హడావిడిగా మట్టిచేతులు కడుక్కుని, పైపంచతో తుడుచుకుంటూ వచ్చాడు.\n\nఆమె అతని పేరు అడిగి తెలుసుకుని, \" చూడు. నారయ్యా, పెరటితో సహా నీ పాకను నాకు అమ్ముతావా? \" అని అడిగింది.\n\nనారయ్య ఆశ్చర్యపోతూ జవాబు చెప్ప లేదు. జమీందారుగారి భార్యకు తన పూరిపాకతో ఏం పనో అతనికి అంతు బట్టలేదు.\n\n\"డబ్బు గురించి సందేహించకు అయిదు వందలు ఇస్తాను,\" అన్నదామె.\n\nనారయ్య తన చెవులను తానే నమ్మ లేకపోయాడు. ఆ పూరిపాకకు ఎవరూ రెండువందలు కూడా ఇయ్యరు. అందు చేత, ఆమె అయిదు వందలు అనేసరికి అతని నోట మాటరాలేదు.\n\nఅతను మాట్లాడక పోవటం చూసి జమీందారుగారి భార్య. ఆ మొత్తం చాల లేదు కాబోలు ననుకుని,\" సరే. ఏడు వందల యాభై ఇస్తాను. మరి మాట్లాడకు.” అన్నది.\n\nనారయ్యకు మూర్ఛ వచ్చినంత పని అయింది. ఏడు వందల యాభై! అది పెట్టి ఎంత వ్యాపారమైనా చేసుకోవచ్చు నని అతను ఆలోచనలో పడ్డాడు.\n\nఅప్పటికి నారయ్య సరేననకపోయే సరికి, జమీందారుగారి భార్య విసిగిపోయి, \"ఆఖరి మాట ! వెయ్యిరూపాయ లిస్తాను. నీ పాక ఇస్తావో ఇయ్యవో చెప్పెయ్యి,\" అన్నది.\n\nనారయ్య అంగీకరించినట్టు తల ఊపి, \" అమ్మగారూ, సాయంత్రం లోపల మేం పాకను ఖాళీ చేసిపోతాం.' సాయంత్రం మీరు దాన్ని స్వాధీనం చేసుకోవచ్చు.\" అన్నాడు.\n\n\"సాయంత్రం డబ్బు ఇచ్చి మనిషిని పంపుతాను,\" అని జమీందారుగారి భార్య చాలా తృప్తిపడ్డట్టు కనిపిస్తూ, బండి ఎక్కి వెళ్ళిపోయింది.\n\nఆవిడ అలా వెళ్ళగానే నారయ్య తన భార్యను ఉద్దేశించి, \"మన పంట పండిందేవ్! \" అంటూ ఎగిరి గంతు వేశాడు.\n\nజమీందారుగారి బండి నారయ్య పాక ముందు ఆగిన క్షణం నుంచీ ఇరుగు పొరుగుల వాళ్లు అంతా శ్రద్ధగా వింటూనే వున్నారు. వాళ్ళు అందరూ నారయ్య దగ్గిరికి వచ్చి, \"పాకను నిజంగానే జమీందారుగారికి అమ్మేస్తావేమిటి? '' అని వింతగా అడిగారు.\n\n\" వెయ్యి రూపాయలు వస్తూంటే అమ్మక ఏం చేస్తాను? ” అన్నాడు నారయ్య.\n\n\"నీ తెలివి తెల్లవారినట్టే ఉన్నది! నీ ముష్టి పాకకు వెయ్యిరూపాయల ధర ఎందుకు పలికిందో ఆలోచించాలా, వద్దా? ఆవిడగారు ఏ లాభమూ చూసుకో కుండానే అంత డబ్బు ఇస్తున్నదా ? నీ పెరట్లోనో, పాకలోనో ఏదో నిధినిక్షేపం ఉన్నట్టు ఆవిడకు రూఢిగా తెలిసి ఉండాలి. నువు వెర్రి వెధవవు కనుక అమ్మెయ్యటానికి సిద్ధపడ్డావు. చూడు! ఏ పరిస్థితిలోనూ నువు నీ పాకను అమ్మకు. ఆ నిధినిక్షేపమేదో నువే తవ్వి తీసుకుని, ముష్టి వెయ్యిరూపాయలకు ఆశ పడకు.\" అని నలుగురూ నారయ్యకు ఉచిత సలహాలు ఇచ్చి, ఉక్కిరి బిక్కిరి చేసి, వెళ్ళిపోయారు.\n\nఈ సలహాలు నారయ్యకు నచ్చాయి. అతని భార్య కూడా. \" వాళ్ళు చెప్పినది నిజమే. రేపు కూతురికి పెళ్ళి చెయ్య బోతూ ఆవిడ వెయ్యిరూపాయలు పెట్టి ఈ పాక ఎందుకు కొంటుందీ? కూతుర్ని ఇందులో గృహ ప్రవేశం చేయిస్తుందా?\" అన్నది.\n\nసాయంత్రం జమీందారుగారి మనిషి డబ్బు తీసుకుని వచ్చినప్పుడు భార్యా భర్తలిద్దరూ పాకను అమ్మే ఉద్దేశం మానుకున్నామన్నారు. అతను వెళ్ళి పోయాడు.\n\nఆ రాత్రి లాంతరు వెలుగులో నారయ్య పెరట్లోని అరటిచెట్లన్నీ పీకి పారేసి, పెర డంతా లోతుగా తవ్వి చూశాడు. ఏమీ దొరకలేదు. పాక లోపల తవ్వినా ఏమీ లేదు. కప్పంతా పీకి చూసినా ఫలితం లేకపోయింది.\n\nతెల్లవారింది. “బంగారంలాంటి బేరం చెడగొట్టుకున్నాం.\" అన్నాడు నారయ్య ఏడుపు గొంతుతో.\n\nఇప్పుడైనా మించిపోయిందేముందీ, నువు వెళ్లి ఆవిడతో పాకను అమ్ముతామని చెప్పు. అయిదువందలు ఇస్తానన్నా తటపటాయించక ఒప్పేసుకో.\" అన్నది నారయ్య భార్య.\n\nనారయ్య జమీందారుగారి ఇంటికి వెళ్ళి, జమీందారుగారి భార్యతో, \"బుద్ధి లేక, నలుగురి సలహాలూ విని, పాకను అమ్మనని చెప్పాను. ఇప్పుడు అమ్మాలను కుంటున్నాను. మీకు తోచిన ధర ఇప్పిం చండి.\" అన్నాడు.\n\nఆమె చిన్నగా నవ్వి, “ఇంక నీ పాక నాకు దేనికీ? పందెం ఎలాగూ ఓడాను.\" అంటూ ఆమె తనకూ, జమీందారుగారికి మధ్య పందెం మాట చెప్పింది.\n\nజమీందారుగారి బండి తాత ముత్తాతల నాటిది. ఆమె కాపరానికి వచ్చినప్పటి నుండీ జమీందారుగారి చేత కొత్త బండి కొనిపించాలని ప్రయత్నిస్తున్నది. కాని జమీందారుకు పాతబండి అంటే ప్రాణం. ఆయన తాత ముత్తాతలందరూ అందు లోనే ఊరేగారు.\n\n\" పూర్వీకుల నుంచి వస్తున్న వస్తువు లను ఎవరూ వదులుకోరు. చివరకు, ఊరి చివర అరటిపిలకలు నాటిన వాడు కూడా తన తాత ముత్తాతల నాటి పాకను పదులుకోడు. నిలువెత్తు ధనం పోసినా వాడు దాన్ని అమ్మడు. కావలిస్తే అడిగి చూడు!\" అన్నాడు జమీందారు.\n\nదాని మీదట ఇద్దరూ వెయ్యేసి రూపా యలు పందెం వేసుకున్నారు. ఆ పందెం ఓడిపోయింది జమీందారు భార్య.\n\n\" పందెం గెలుస్తానన్న ధైర్యంతోనూ, జమీందారుగారి చేత కొత్త బండి కొని పించాలన్న పట్టుదలతోనూ వెయ్యిరూపా యలు నీ కిస్తా నన్నాను. నువు ఊళ్ళో వాళ్ళ ఉచిత సలహాలు విని నా ఆశలన్నీ నట్టేట ముంచావు. నీకు తెలుసా? నీకు సలహా లిచ్చిన వాళ్ళే నా దగ్గిరికి వచ్చి తమ ఇళ్ళను ఐదువందలకే ఇస్తా మన్నారు! నలుగురి మాటలూ విని నష్ట పోయావు. ఇకనైనా బుద్ధి తెచ్చుకో. వెళ్ళు,\" అన్నది జమీందారుగారి భార్య.\n\nనారయ్య తలవంచుకుని ఇంటి దారి పట్టాడు.",
            "book_page_end": 30
        },
        {
            "title": "చంద్రద్వీపవర్తకుడు",
            "book_page_start": 31,
            "pdf_page_start": 31,
            "pdf_page_end": 34,
            "author": "ఏ. సి. సర్కార్, ఐంద్రజాలికుడు",
            "genre": "జానపద/తెలివైన కథ",
            "moral": "అరుదైన నైపుణ్యం మరియు తెలివితేటలు సంపద కంటే ఎక్కువ విలువైనవి మరియు కష్ట సమయాల్లో సహాయపడతాయి.",
            "keywords": [
                "చంద్రసౌదాగర్",
                "వింత ఏనుగు",
                "నౌక ప్రమాదం",
                "ఇంద్రజాలం",
                "తెలివైన వర్తకుడు"
            ],
            "characters": [
                "చంద్రసౌదాగర్ (వర్తకుడు)",
                "నావికులు",
                "రాజు",
                "మంత్రి",
                "వింత ఏనుగు"
            ],
            "locations": [
                "చంద్రద్వీపం",
                "యవద్వీపం",
                "జలసంధి",
                "పర్వత ద్వీపం",
                "నగరం",
                "రాజు దర్బారు"
            ],
            "content": "చంద్రద్వీపవాసి అయి న చంద్ర సౌదాగర్ అనే ప్రసిద్ధ వర్తకుడు మూడు నౌకలలో ఢాకా మేలివస్త్రాలూ, మూర్షి దాబాదు దంతమూ, కంచుసామగ్రీ, మంచిగంధపు చెక్కా మొదలైన సరు కులు వేసుకుని. ఏడువందల మంది నావికులతో యవద్వీపానికి ప్రయాణ మయాడు.\n\nకొంతకాలం పాటు ప్రయాణం సుఖం గానే సాగింది. మూడో వారంలో ఒక జలసంధి వద్ద ప్రయాణీకులకు అనేక వింత దృశ్యాలు కనిపించాయి. వివేకమూ, విజ్ఞానమూ కలిగిన చంద్ర సౌదాగర్ వాటిని లక్ష్యపెట్టలేదు. కాని మానవనైజం కొద్దీ ఒక వింత ఆయనను ఆకర్షించింది. ఆయనకు నీటిమీద నృత్యం చేస్తూ, బంగారు దంతాలుగల ఒక తెల్ల ఏనుగు కనిపించింది.\n\n\" ఎలాగైనా ఆ వింతఏ ను గు ను పట్టండి.\" అని ఆయన తన నావికులను హెచ్చరించాడు.\n\nఆయన నౌకలు ఆ ఏనుగును చుట్టు ముట్ట యత్నించాయి. కాని ఏనుగు ఎలాగో తప్పించుకుని, మరి కొంతదూరంలో నీటి మీద నాట్యం చేస్తూ కనిపించింది. చంద్ర సౌదాగర్ నౌకలు తిరిగి దాన్ని సమీ పించి, పట్టుకోబోయాయి. ఏనుగు మళ్ళీ తప్పించుకుని, మరి కొంతదూరాన కని పించింది. ఆ నౌకలు అలాపోయి, పోయి, దారి తప్పి విశాల సముద్రం ప్రవేశిం చాయి. సూర్యుడు అస్తమించాడు. సముద్రం మీద ప్రచండమైన గాలి రేగి, నౌకను ఈడ్చుకు పోయింది. చివరకు నౌకలు సముద్రంలోని ఒక రాతి గట్టును ఢీకొని బద్దలయి పోయాయి సరుకూ, నావికులూ నీటిపాలయారు.\n\nవిరిగి పోయిన ఓడపలకల ఆధారంతో చంద్ర సౌదాగర్. మరి ఆరుగురు నావికులూ తమ ప్రాణాలు దక్కించు కుని, రెండు రోజుల అనంతరం పర్వత మయమైన ఒక తీరాన్ని చేరుకున్నారు. ఆకలితోనూ, అలసటతోనూ ఉన్న ఆ ఏడు గురూ ఒక కొబ్బరిచెట్టు నుంచి గాలికి రాలిన కొబ్బరికాయలను పగలగొట్టి, తమ ఆకలి దప్పులను తీర్చుకున్నారు.\n\nవాళ్ళు చేరిన ద్వీపం సముద్రతీరానికి చాలా ఎత్తున ఉన్నది. చుట్టూ ఉన్న కొండలు నిటారుగా, ఎక్కటానికి సాధ్యం కాకుండా ఉన్నాయి. ఏడుగురూ ద్వీపం చుట్టూ ప్రదక్షిణం చేసి, పడమర దికున కొండల మధ్య సన్నని కనుమ ఉన్నట్టు కనిపెట్టారు. అయితే ఆ కనుమకు ఒక ద్వారం ఉన్నది. దానివద్ద భటులు కాపలా ఉన్నారు.\n\nఏడుగురూ అక్కడికి చేరగానే రక్షక భటులు వాళ్లను పట్టి బంధించి, కనుమ కుండా నగరంలోకి తీసుకుపోయారు. ఆ భటులు మాట్లాడే భాష చంద్రసౌదాగర్ బృందానికి తెలియదు. నగరం వీధుల వెంట నడుస్తూ వర్తకుడూ, అతని నావి కులూ చాలా ఆశ్చర్యం చెందారు. ఎందు కంటే, ఆ నగరం అంతటా లక్ష్మి తాండ విస్తున్నది. సూర్యాస్తమయం వేళకు భటులు ఆ ఏడుగురినీ కారాగృహంలో పెట్టారు.\n\nమర్నాడు ఉదయం భటులు వారిని రాజుగారి దర్బారుకు విచారణ నిమిత్తం తీసుకుపోయారు చంద్రసౌదాగర్ మొదలైన వాళ్ళు రాజుకు వంగి నమ స్కారం చేశారు. అది చూసి రాజు సంతోషించాడు.\n\nరాజు వాళ్ళను తన భాషలో, “మీకు ఏం కావాలి?\" అని అడిగాడు. చంద్రసౌదాగర్ తన భాషలో, “మీరు చెప్పేది అర్థం కాలేదు.\" అన్నాడు.\n\nఇద్దరికీ ఒకరి భాష ఒకరికి తెలీదు. రాజు చేసేదిలేక సంజ్ఞల సహాయంతో ప్రశ్నలు అడిగాడు. చంద్రసౌదాగర్ సంజ్ఞలతోనే సమాధానాలు చెప్పాడు. అతనూ, అతని మనుషులూ సముద్రంలో ప్రమాదానికి గురి అయారనీ. వాళ్ళు ఈ నగరంలో స్థిరపడ గోరుతున్నారనీ రాజుకు అర్థమయింది.\n\nరాజు ఒక లోటానూ, నీటి పాత్రనూ తెప్పించి. లోటా పూర్తిగా నిండినదాకా అందులో నీరు పోశాడు. తరవాత ఆయన. కొత్తవాళ్ళు ఏడుగురివద్దా ఏడు ఉంగ రాలు తీసుకుని, వాటిని లోటాలో వేశాడు. లోటాలోని నీరు పొర్లి, పక్కలకు కారి పోయింది. నగరం అప్పటికే భర్తీగా ఉన్నదనీ, కొత్త వారిని చేర్చితే ఆశాంతి కలుగుతుందని రాజుగారి భావం.\n\nఇది గ్రహించి చంద్రసౌదాగర్ బృందం వాళ్ళు హతాశులయారు. వారిని చూసి జాలిపడి రాజు వారు నగరంలో రెండు రోజులు ఉండటానికి అనుమతి ఇచ్చాడు.\n\nనావికులలో ఒకడు చంద్రసౌదాగర్తో, ''అయ్యా, మనం మరొక నౌక తయారు చేసుకున్నదాకా ఈ నగరంలోనే ఉండే మార్గం ఏదన్నా చూడండి.\" అన్నాడు.\n\n\" నేనూ అదే ఆలోచిస్తున్నాను,'\" అంటూ చంద్రసౌదాగర్ తన అనుచరు లతో నగరపర్యటన ప్రారంభించాడు. వాళ్ళు నడుస్తూ, నడుస్తూ ఒక దుకాణం ముందు ఆగారు. ఆ దుకాణంలో గృహ పరికరాలు అమ్ముతారు. ఆ దుకాణం చూడగానే చంద్రసౌ దాగర్ కు ఒక ఆలోచన వచ్చింది.\n\nవెంటనే అతను తన చేతికి ఉన్న మూడు ఉంగరాలలో ఒకటి కుదువబెట్టి ఒక పొడుగు గొట్టం గల చిన్న గరాటీ. ఒక గాజులోటా కొన్నాడు.\n\n\" ఎందుకివి ? \" అని అతని అను చరుడు ఒకడు అడిగాడు. \" చూస్తూ ఉండు,\" అన్నాడు చంద్ర సౌదాగర్.\n\nఅతను తన అనుచరులతో సహా రాజు గారి దర్బారుకు వెళ్ళాడు. అతని చేతిలో లోటా ఉన్నది. గరాటీ మాత్రం అతని జేబులో గోప్యంగా ఉన్నది. అతను రాజు గారికి వందనం చేసి, పక్కనే ఉన్న గదిలో తాను కొంత సేపు నిలవటానికి అను మతి పొందాడు. అతను ఒక పాత్రలో నీరు తీసుకుని, తన అనుచరులతోసహా ఆ గది ప్రవేశించాడు.\n\nకొద్దిసేపు గడిచాక చంద్రసౌదాగర్ ఆ గది నుంచి సభలోకి వచ్చి, రాజు గారిని గదిలోకి ఆహ్వానించాడు.\n\nరాజు లోపలికి రాగానే చంద్రసౌదాగర్ తనవీ, తన అనుచరులవీ ఏడు ఉంగ రాలు పోగుచేసి, నిండుగా నీరున్న గాజు లోటాను రాజుగారికి చూపి, తరువాత ఏడు ఉంగరాలనూ ఒకదాని తరవాత ఒకటిగా లోటాలోకి జారవిడిచాడు. ఒక్క చుక్క నీరు కూడా పొర్లి పోలేదు. లోటా నిండా ఉండిన నీరు ఏడు ఉంగరాలకూ చోటు ఇచ్చింది.\n\nరాజు మెచ్చుకుంటున్నట్టుగా నవ్వి. చంద్రసౌదాగర్ భుజం తట్టాడు. ఆయన అతనికి ఒక ఉంగరం బహుమానంగా ఇస్తూ, మంత్రి చెవిలో ఏదో చెప్పాడు. మంత్రి సంజ్ఞల ద్వారానూ, అభినయం ద్వారానూ చంద్రసౌదాగర్, అతని బృందం తమ ఇష్టం వచ్చినంత కాలం ఆ రాజ్యంలో ఉండవచ్చు నని అర్ధమయే టట్టు చెప్పాడు.\n\nచంద్రసౌదాగర్కు తెలిసిన ఇంద్ర జాలం అతనికి. అతని అనుచరులకూ అక్కరకు వచ్చింది.\n\nఅతను గదిలో ఏం చేశాడు? అతను ముందుగా లోటా అంచును గుడ్డతో తడి ఏ మాత్రమూ లేకుండా తుడిచి, గరాటీ సహాయంతో లోటా నిండా నీరునింపి. అంచు ఏ మాత్రమూ తడి కాకుండా జాగ్రత్త పడ్డాడు. అదే అతని ఇంద్ర జాలానికి కీలకం. లోటా అంచు ఏ మాత్రం తడిగా ఉన్నా నీరు పొర్లిపోయేదే. అలాగే ఉంగరాలు లోటాలో వేసేటప్పుడు కూడా అతను నీరు చింది అంచు తడికాకుండా చూసుకున్నాడు.",
            "book_page_end": 34
        },
        {
            "title": "మిత్రద్వయం",
            "book_page_start": 32,
            "pdf_page_start": 36,
            "pdf_page_end": 38,
            "author": "ఎల్. మాధవరావు",
            "genre": "నీతి కథ",
            "moral": "కోపం వల్ల వచ్చిన దూరాన్ని శాంతం, తెలివైన ఉపాయం ద్వారా తిరిగి స్నేహాన్ని పొందవచ్చు.",
            "keywords": [
                "మిత్రద్వయం",
                "యోగి",
                "కోపం",
                "స్నేహం",
                "ఉపాయం"
            ],
            "characters": [
                "అజీకర్తుడు (ముని)",
                "రోహితుడు",
                "శునశ్శేపుడు",
                "గురుమూర్తి (యోగి)",
                "రమానందుడు",
                "సీమానందుడు"
            ],
            "locations": [
                "గ్రామం",
                "మంటపం"
            ],
            "content": "పూర్వం అజీకర్తుడు అనే ముని దగ్గిర ఇద్దరు శిష్యులు ఉండేవారు. వారిలో శునశ్శేపుడు కోపిష్టి. అతను తన సహా ధ్యాయి' అయిన రోహితుడితో ఎప్పుడూ జగడం ఆడుతూ ఉండేవాడు. అందుచేత రోహితుడు సాధ్యమైనంత వరకు అతనికి దూరంగా ఉండసాగాడు.\n\nఒకప్పుడు అన్యోన్యంగా ఉండిన తన శిష్యులు రాను రాను దూరం అయి పోవటం అజీకర్తముని గమనించాడు. ఒకనాడు ఆయన రోహితుడితో, \"మీ రిద్దరూ ఎడా, పెడాగా ఉంటున్నారేం? నువు వాడి కన్న ఒక ఏడాది పెద్దవాడివి గనక నిన్ను అడుగుతున్నాను,\" అన్నాడు.\n\n\" అయ్యా, 'వాడికి కోపం హెచ్చు. ఇద్దరమూ కలిసి ఉంటే చీటికీ, మాటికీ జగడం వస్తున్నది. వాడి కోపం నన్ను కూడా అంటుతుందని భయంకలిగి, దూరంగా ఉంటున్నాను.\" అన్నాడు రోహితుడు.\n\n\" నీకు వాడి మీద సద్భావం ఉన్నట్టు వాడికి అర్ధమయితే చాలునే ! వాడి కోపం నీకు అంటుకునేది నిజమైతే, నీ శాంతం కూడా వాడికి అంటవచ్చుగద! ఆ విధంగా వాడి కోపం చల్లారిపోవచ్చు. ఇందుకు నిదర్శనంగా ఒక కథ చెబుతాను, విను,\" అంటూ అజీకర్తముని ఇలా చెప్పాడు :\n\nఒక గ్రామంలో రమానందు డనీ, సీమానందు డనీ ఇద్దరు మిత్రులుండే వాళ్ళు. వాళ్ళు వ్యవసాయదార్లు; ఊళ్లో వాళ్ళకు అనేక విధాల సహాయపడుతూ, అందరికీ ఎంతో ఇష్టంగా ఉండేవాళ్ళు. వాళ్లను అందరూ జంట మిత్రులని పిలిచేవాళ్ళు.\n\nఇలా ఉండగా ఏదో స్వల్ప కారణం వల్ల మిత్రులిద్దరి మధ్యా భేదం వచ్చి, క్రమంగా అది పెద్ద పగగా పరిణ మించింది. చివరకు ఆ మిత్రులు ఒకరి నొకరు చూడటమూ, ఒకరితో ఒకరు మాట్లాడటమూ మానేశారు.\n\nఇందువల్ల ఇద్దరికీ కొంత నష్టం కలి గింది. వాళ్ళు ఇప్పుడు పూర్వంలాగా ఊళ్లో వాళ్లకు సహాయం కూడా చెయ్య లేక పోతున్నారు: స్నేహానికి సమర్థింపు అవసరం లేదు కాని విరోధానికి కావాలి. అందుచేత ఊళ్లో వాళ్ల దగ్గిర వాళ్లు ఒకరి మీద ఒకరు నిందవేస్తూ మాట్లాడసాగారు. ఈ కారణం చేత తిరిగి వాళ్ళ మథ్య సఖ్యత ఏర్పడే అవకాశం లేకుండా పోయింది.\n\nఈ పరిస్థితిలో గురుమూర్తి అనే పెద్ద మనిషి, వాళ్ళిద్దరి మధ్యా తిరిగి సఖ్యం ఏర్పడటం కోసం ఒక ఉపాయ ం పన్నాడు.\n\nఊరి చివర మంటపంలో ఒక యోగి ఉన్నాడనీ. ఆయన అందరి మానసిక బాధలూ కుదుర్చుతాడనీ, శరీరవ్యాధులు నివారణ చేస్తాడనీ ఒక వార్త పాకింది. అనేకమంది ఆయన దర్శనం చేసు కున్నారు. రమానందుడు కూడా వెళ్ళి ఆయనను చూశాడు.\n\nయోగి అతనితో, \" నీలో ఒక గొప్ప విశేషం ఉన్నది. నువు ఎవణ్ణి ప్రీతిగా ఆలింగనం చేస్తావో వాడు గొప్ప ధనికు డవుతాడు. వాడివల్ల నీకు కూడా లాభి స్తుంది. అయితే నువు ఆలింగనం చేసు కునే వ్యక్తి నీకు ఉపకారం చేసేవాడుగా ఉండాలి. ఆ సంగతి ఆలోచించి మరీ ఆలింగనం చెయ్యి,\" అన్నాడు.\n\nతరవాత రమానందుడు తను ఎవరిని ఆలింగనం చేసుకోవాలా అని ఆలోచన చేశాడు. అతనికి అర్హులెవరూ కనిపించ లేదు. సీమానందుడితో తనకు విరోధం ఉండిపోయింది గాని, అతనే నిజంగా అందరికన్నా అర్హుడు.\n\nఈ లోపల సీమానందుడు కూడా యోగిని చూడబోయాడు.\n\nయోగి అతనితో, '\" నిన్ను ఎవడైనా ప్రీతిగా ఆలింగనం చేసుకుంటే నీ కష్టా లన్నీ తొలగి, నువు ధనికుడివైపోతావు. కాని నువు ఎవరినైనా ఆలింగనం చేసుకుంటే వాడు నీ కళ్ళ ఎదుటనే చస్తాడు.\" అని చెప్పాడు.\n\nతనను ఎవరు ఆలింగనం చేసు కుంటారా అని సీమానందుడూ తాను ఎవరిని ఆలింగనం చేసుకుంటే బాగుం టుందా అని రమానందుడూ కాలుకాలిన పిల్లుల్లాగ ఊరంతా చుట్టబెట్టసాగారు. అందుచేత వాళ్లు మళ్లీ మళ్లీ తారసిల్లటం జరిగింది.\n\nచూసి, చూసి, కోపస్వభావుడైన సీమానందుడు, \" వీడు చస్తేగాని నన్ను ఆలింగనం చేసేవాడు దొరకడు! \" అనుకుని రమానందుణ్ణి కౌగలించు కున్నాడు. తనకు చెప్పినట్లే యోగి సీమా నందుడికి చెప్పి ఉంటాడనీ, తన మేలు కోరి సీమానందుడు తనను ఆలింగనం చేసుకున్నాడనీ అనుకుని రమానందుడు అతన్ని ప్రీతితో తాను కూడా ఆలింగనం చేసుకున్నాడు.\n\nతరవాత ఇద్దరూ కూడబలుక్కునే సరికి, యోగి తమకు వేరువేరుగా చెప్పి నట్టు తెలిసింది. ఇద్దరూ యోగి దగ్గిరికి వెళ్ళారు.\n\nసీమానందుడు యోగితో, \"నేను దుర్బుద్ధితో రమానందుణ్ణి ఆలింగనం చేసుకుని. అతన్ని చావుకు గురిచేశాను. అతన్ని ఎలాగైనా కాపాడండి.\" అని బతిమాలాడు.\n\n\"భయపడకు. నువు ముందులాగే అతనితో స్నేహంగా ఉంటే ఏ ఆపదా రాదు. మీ ఇద్దరినీ తిరిగి కలపటానికే నేను అలా చెప్పాను.\" అంటూ గురు మూర్తి తన యోగి వేషం తీసేశాడు.\n\nత ర వాత రమానందుడూ, సీమా నందుడూ ఎంతో స్నేహంగా ఉన్నారు.\n\nఈ కథ విని రోహితుడు, '' ఇక మీదట నేను శునశ్శేపుడితో స్నేహంగా ఉంటాను,\" అన్నాడు.",
            "book_page_end": 34
        },
        {
            "title": "రత్నహారం",
            "book_page_start": 35,
            "pdf_page_start": 39,
            "pdf_page_end": 42,
            "author": "టి. మనోహర్",
            "genre": "రాజనీతి/కుటుంబ కథ",
            "moral": "ఆశయాలు ఎంత ఉన్నతమైనా, వాటిని సాధించడానికి తప్పుడు మార్గాలను ఆశ్రయించకూడదు. న్యాయం, వివేకం కలిగిన రాజు తన తప్పును ఒప్పుకుని పక్షపాతం లేకుండా వ్యవహరించాడు.",
            "keywords": [
                "మాధవుడు (రాజు)",
                "రత్నహారం",
                "త్రినాధుడు (మంత్రి)",
                "నకిలీ హారం",
                "పక్షపాతం"
            ],
            "characters": [
                "మాధవుడు (రాజు)",
                "పెద్దరాణి",
                "చిన్నరాణి",
                "త్రినాధుడు (మంత్రి)",
                "త్రినాధుడి భార్య",
                "పొరుగుదేశపు మంత్రి",
                "స్వర్ణకారుడు",
                "మంజరి (దాసి)"
            ],
            "locations": [
                "సుందరపురం",
                "రాజభవనం",
                "పొరుగుదేశం"
            ],
            "content": "సుందరపురాన్ని పాలించే మాధవుడు దక్షత గలవాడూ, దయ గలవాడూనూ. అతనికి ఇద్దరు రాణులు ఉండేవారు. ఒకసారి మాధవుడు ఒక విదేశీ నగల వర్తకుడి వద్ద చాలా విలువగల రత్న హారాన్ని చూసి ముచ్చటపడి, బోలెడంత డబ్బు పోసి కొని, దాన్ని తన పెద్దరాణికి బహుమానంగా ఇ చ్చాడు. ఇందువల్ల చిన్నరాణికి చాలా బాధ కలిగింది, కాని పైకి అనటానికి లేక వూరకుండి పోయింది. ఈ హారం గురించిన వార్త చుట్టుపక్కల దేశాలకు పాకింది.\n\nమాధవుడికి త్రినాధు డనే మంత్రి ఉండేవాడు. ఆయనకు ఒకే ఒక కుమార్తె ఉన్నది. ఆమె మూగపిల్ల కావటం చేత, యుక్తవయసు వచ్చినా వివాహం జరగ లేదు. ఇది మంత్రికి తీరని దిగులుగా ఉండేది.\n\nఇలా ఉండగా పొరుగుదేశపు మంత్రి త్రినాథుడి ఇంటికి వచ్చి. ఏకాంతంగా త్రినాథుడితో, \"నేను ఒక షరతు మీద మీ అమ్మాయిని మా అబ్బాయికి ఇయ్య మని అడగటానికి వచ్చాను. మీ పెద్ద రాణిగారి రత్నహారం మాకు ఇయ్యాలి,\" అన్నాడు.\n\nత్రినాథుడు నివ్వెరపోయి, “అదేమిటి? రాణిగారి రత్నహారం నాకు ఎలా వస్తుంది? \" అన్నాడు.\n\n\"అదంతా నాకు తెలియదు. కాని ఆ హారం ఇవ్వనిదే ఈ పెళ్ళి జరగదు,\" అన్నాడు పొరుగు దేశపు మంత్రి, తిరిగి తన దేశానికి బయలుదేరుతూ.\n\nత్రినాథుడు చాలా విశ్వాసపాత్రుడు. ఆ రాత్రి ఆయన తన భార్యతో ఈ విషయం మాట్లాడుతూ, \" ఈ పొరుగు దేశపు మంత్రి కేవలమూ రత్నహారం కోసమే మన మూగపిల్లను చేసుకుంటున్నాడు. మన పిల్లకు పెళ్లి కాకపోయినా ఫరవాలేదు గాని నేను రాజద్రోహం మటుకు చెయ్యను,” అన్నాడు.\n\nత్రినాథుడు తన భార్యతో ఈ విష యాలు మాట్లాడుకునే సమయంలో, మారు వేషంలో తిరుగుతున్న రాజు బయట ఉండి అంతా విన్నాడు. ఎలా గైనా తన మంత్రి కూతురి పెళ్ళి జరిపిం చాలని నిశ్చయించుకుని, ఆయన మంత్రి ఇంట్లోకి ప్రవేశించాడు.\n\nఅంతరాత్రి వేళ లోపలికి వచ్చిన మనిషిని చూసి త్రినాథుడు ఆశ్చర్య పోయి, మారువేషంలో ఉన్న రాజును పోల్చుకోలేక, “ఎవరు నువు?'' అన్నాడు.\n\n\" నిజం చెప్పాలంటే నేనొక గజ దొంగను. మీ ఇంట్లో దొంగతనం చేద్దా మని వచ్చాను. కాని బయట నిలబడి మీరు మాట్లాడుకున్నదంతా వినేసరికి, మీరు మీ పిల్ల పెళ్ళి గురించి ఎంత చిక్కులో ఉన్నారో అర్ధమయింది. నేను ఏదో విధంగా రాణిగారి రత్నహారాన్ని తెచ్చి మీకిస్తాను,'' అన్నాడు రాజు.\n\n“ఛీ, ఛీ! అందుకు నేను ఎంత మాత్రమూ ఒప్పుకోను.\" అన్నా డు త్రినాథుడు.\n\n'\" తొందరపడకండి. దొంగతనం చేస్తు న్నది మీరు కాదు. నేను.. నా స్వార్థం ఇందులో ఏమీ లేదు.\" అన్నాడు రాజు.\n\nత్రినాథుడితో ఆయన భార్య. \"ఒప్పు కుందురూ! పిల్ల పెళ్ళి అయిపోయినాక మనమే రాజుగారికి సంగతంతా చెప్పి శిక్ష అనుభవింతాం.\" అన్నది.\n\nత్రినాథుడు ఎలాగో ఒప్పుకున్నాడు.\n\nమర్నాడు రాజు సమర్థుడైన స్వర్ణ కారుణ్ణి కోటకు పిలిపించి, అతన్ని ఒక రహస్య మందిరంలో ఉంచి, అతని చేత వారం రోజుల లోపల రత్నహారాన్ని పోలిన నకిలీ హారం చేయించి, అతనికి మంచి బహుమానం ఇచ్చి పంపేశాడు.\n\nతరవాత ఆయన మారువేషంలో మంత్రి ఇంటికి వెళ్ళి, నకిలీ హారం మంత్రి చేతిలో పెట్టి, '' ఇక పెళ్ళి జరిపించండి.'\" అన్నాడు.\n\nమంత్రి కుమార్తె పెళ్ళి నిర్విఘ్నంగా జరిగిపోయింది. రాజు స్వయంగా వెళ్ళి వధూవరులకు కానుకలు చదివించి, ఆశీర్వదించి, రాజ భవనానికి తిరిగి వచ్చాడు.\n\nపెద్దరాణి ఆయన వద్దకు వచ్చి, తన రత్నహారాన్ని చూపిస్తూ, \"చూడండీ, ఈ రత్నాలలో వెనక ఉండిన మెరుపు లేనట్టు కనబడుతుంది?\" అన్నది.\n\nరాజు దాన్ని తన చేతిలోకి తీసుకున్న మరుక్షణం అది నకిలీ హారమని తెలుసు కున్నాడు. తానే పొరపాటు పడి నకిలీ హారానికి బదులు అసలుహారాన్ని మంత్రికి ఇచ్చి ఉండాలని ఆయనకు అనుమానం వచ్చింది. అందుచేత ఆ రాత్రి ఆయన తానొక దొంగ వేషం వేసుకుని, తన భటులకు కొందరికి కూడా అలాటి వేషాలే వేసి, పొరుగు దేశపు మంత్రి పరివారం ఉండే విడిదిపై దాడి చేశాడు.\n\nఈ దాడిలో దొరికిన నగలన్నీ పరీక్షిస్తే అందులో రత్నహారం దొరికింది. కాని అది కూడా నకిలీ హారమే. ఈ వింత రాజుకు అర్ధం కాలేదు.\n\nమర్నాడు ఉదయం త్రినాథుడు వచ్చి, \"మహారాజా, మా వియ్యాలవారి విడిది పైన దొంగలు పడి నగలన్నీ దోచుకున్నా రట. ఇంతకన్న కూడా దారుణమైన విషయం తమకు మనవి చేయాలి. ఒక గజ దొంగ ద్వారా నేను పెద్ద రాణీగారి రత్నహారం సంపాదించి, అది నా అల్లు డికి కట్నంగా ఇచ్చాను. అందుకు నాకు తగిన శిక్ష విధించవలసిందిగా కోరు తున్నాను.'' అన్నాడు.\n\nరాజు త్రినాథుడితో, ''మీవల్ల ఏ దొంగ తనమూ జరగలేదు. మీ వియ్యాలవారు పోగొట్టుకున్నదంతా వారికి తిరిగి వచ్చే టట్టు చూస్తాను,\" అన్నాడు.\n\nతరవాత ఆయన స్వర్ణ కారుణ్ణి పిలి పించి, \"నువు నాకు నకిలీ రత్నహారం ఇచ్చినప్పుడు దానితోబాటు అసలు హారం ఇయ్యలేదు. మరొక నకిలిహారం ఇచ్చావు. ఇది ఎలా జరిగిందో చెప్పకపోతే నిన్ను కొరత వేయిస్తాను.'\" అన్నాడు.\n\nస్వర్ణకారుడు రాజు కాళ్ళపైన పడి, \"క్షమించండి. మహారాజా! నేను రెండు నకిలీ హారాలను చేసిన మాట నిజమే. అంతఃపురం నుంచి మంజరి అనే దాసీది వచ్చి, చిన్నరాణిగారి కోసం మరొక నకిలీ హారం కావాలనీ, ఆ మాట రహస్యంగా ఉంచమనీ నాకు చాలా డబ్బు ఇచ్చింది. తరవాత ఆమె మూడు హారాలూ ఉంచిన పెట్టె నుంచి నకిలీహారం తీసుకుపోయిం దనుకున్నాను. మీకు మిగిలిన రెండు హారాలూ అందజేశాను,” అన్నాడు.\n\nరాజు స్వర్ణకారుణ్ణి పంపేసి, మంజరి అనే చిన్నరాణిగారి దాసీని పిలిపించి. నిజం చెప్పమన్నాడు. ఆమె ప్రాణ భయంతో వణికి పో తూ తాను స్వర్ణ కారుడి కన్ను కప్పి, అసలు హారాన్ని చిన్నరాణికి చేర్చినట్టు చెప్పింది.\n\nరాజు చిరాకు పడి, చిన్నరాణిని పిలి పించి, \"ఈ కుట్ర అంతా ఏమిటి? '' అని అడిగాడు.\n\n“స్త్రీలకు నగల మీదా, చీరల మీదా మోజు ఉండదా? మీరు అక్కగారికి అంత విలవైన హారం ఇచ్చి నాకు ఏమీ లేకుండా చేశారు. ఆ హారాన్ని ధరించా లని నాకు మాత్రం ఉండదా? నేను నోరు తెరిచి మిమ్మల్ని అడుగుతానా? మీరు నా మనసు ఆ మాత్రం గ్రహించవద్దా ? అది జరగకనే నేను చిన్న కుట్ర చేసి హారం సంపాదించాను. తప్పు అయితే క్షమించండి,\" అన్నది చిన్నరాణి.\n\nరాజు వివేకం గలవాడు గనక తన తప్పు ఒప్పుకుని, ఆ స్వర్ణకారుణ్ణి నియో గించి, చిన్నరాణికి కూడా అలాటిదే మరొక రత్నహాం చేయించి, అటు తర వాత రాణులిద్దరి పట్లా పక్షపాతం లేకుండా సమంగా ప్రవర్తించాడు.",
            "book_page_end": 38
        },
        {
            "title": "నేరపరిశోధన",
            "book_page_start": 44,
            "pdf_page_start": 44,
            "pdf_page_end": 46,
            "author": "బుద్ధుల రామసుధ",
            "genre": "న్యాయ కథ",
            "moral": "న్యాయం అనేది తప్పు చేసిన వారి బాధ్యతను, నిర్లక్ష్యాన్ని కూడా పరిగణనలోకి తీసుకుని, సమతుల్యంగా ఉండాలి.",
            "keywords": [
                "రామయ్య (రైతు)",
                "సోమిశెట్టి (వ్యాపారి)",
                "ఆవు",
                "పంట నష్టం",
                "న్యాయాధికారి"
            ],
            "characters": [
                "రామయ్య (రైతు)",
                "సోమిశెట్టి (వ్యాపారి)",
                "గ్రామాధికారి",
                "న్యాయాధికారి",
                "పెద్ద మనుషులు"
            ],
            "locations": [
                "గ్రామం",
                "న్యాయస్థానం"
            ],
            "content": "ఒక ఊళ్ళో రామయ్య అనే పేద రైతు ఉండేవాడు. రామయ్యకు ఒక ఎకరం పొలం ఉండేది. ఆ ఊళ్ళోనే ఉండే సోమిశెట్టి అనే వ్యాపారస్థుడికి బాకీపడి రామయ్య ఆ ఎకరం పొలాన్నీ సోమిశెట్టికి ఇచ్చేశాడు.\n\nఇప్పుడు రామయ్యకు ఒక మంచి పాడిఆవు తప్ప వేరే ఆధారం లేదు. అతను ఆ ఆవు పాలను సోమిశెట్టికే అమ్మి, ఆ వచ్చిన డబ్బుతో అతని దుకాణంలోనే వెచ్చాలు కొని జీవితం వెళ్ళబుచ్చుతున్నాడు.\n\nసోమిశెట్టి ఆ ఆవు మీద కన్ను వేశాడు. అది తనది అయితే తనకు తన దుకాణం నుంచి రామయ్యకు సరకులు ఇచ్చే అవ సరం తప్పుతుందని శెట్టి ఆశ.\n\nఒక రోజు జడివాన పట్టుకున్నది. రామయ్య ఆవును మేతకు బయట వదల లేక పోయాడు. దాన్ని అతను రోజల్లా పాకలోనే కట్టి ఉంచాడు. దానికి వెయ్య టానికి అతని వద్ద ఎండు గడ్డి కూడా లేదు. తిండిలేని కారణం చేత అది మర్నాడు పాలియ్యదేమోనని భయ పడుతూ ఆ రాత్రి రామయ్య కలత నిద్ర పోయాడు.\n\nఆ రాత్రి ఆ ఆవు కట్టుతాడు తెంచు కుని, ఊరి బయటికిపోయి సోమిశెట్టి పొలంలో పడి మేసింది. ఈ సంగతి రామయ్యకు తెలియదు.\n\nమర్నాడు ఉదయం సోమిశెట్టి నలు గురు పెద్ద మనుషులను వెంటబెట్టుకుని రామయ్య ఇంటికి వచ్చి, \"నీ ఆవు నా పొలంలో పడి మేసేసింది. కష్టపడి పండించిన పంట అంతా నాశనమయింది. దీనికి ఏం చెబుతావు ? \" అని గడబిడ చేశాడు.\n\nరామయ్య పెద్ద మనుషులను అది గితె. అలా జరిగిన మాట నిజమేనని చెప్పారు.\n\n\" నాకు కాస్తా కూస్తా కాదు రెండు వందల వరహాల పంట నష్టమయింది.\" అన్నాడు సోమిశెట్టి.\n\n\" నీ ఆవును సోమిశెట్టికి ఇచ్చావంటే నష్టపరిహారం కింద సరిపోతుంది.\" అని రామయ్యతో పెద్ద మనుషులు అన్నారు. సోమిశెట్టి అక్కడికొస్తూ చేసిన ఆలోచన కూడా అదే.\n\nకాని ఆవును సోమిశెట్టికి ఇస్తే రామయ్యకు జీవనాధారం ఏదీ ఉండదు. అందుచేత అతను ఆవును సోమిశెట్టికి ఇయ్యటానికి ఒప్పుకోలేదు. పెద్ద మనుషులు రామయ్యకు ఎన్నో విధాల చెప్పి చూశారు. కాని, అతడు ఆవును యివ్వనని మొండికెత్తాడు.\n\nసోమిశెట్టి గ్రామాధికారి వద్ద ఫిర్యాదు చేశాడు. గ్రామాధికారి జరిగినదంతా విని రామయ్యతో, \"నీ అజాగ్రత్త వల్లనే సోమిశెట్టి పంట పాడయిందని. రుజు పయింది. కనక, నువు నష్ట పరిహారం కింద నీ ఆవును సోమిశెట్టికి ఇయ్యటమే న్యాయం.\" అన్నాడు.\n\nఈ తీర్పు న్యాయంగానే ఉన్నదని ఊళ్ళో పెద్దలు అంగీకరించారు.\n\nవిధిలేక రామయ్య తన ఆవును సోమి శెట్టికి ఇచ్చి, పుట్టెడు విచారంలో ముణిగి పోయాడు. ఎంత ఆలోచించినా తనకు అన్యాయమే జరిగినట్టు రామయ్యకు తోచింది. ఆ దేశపు న్యాయాధికారి న్యాయం నిర్ణయించటంలో చాలా సమర్థుడని పేరు. రామయ్య ఆయన వద్దకు వెళ్ళి, తనకు న్యాయం జరిగినదీ లేనిదీ తెలుసుకోవ టానికి నిశ్చయించాడు.\n\nన్యాయాధికారి రామ య్య చెప్పిన దంతా వినటమే కాక, అతని జీవితం గురించి ప్రతి వివరమూ అడిగి తెలుసు కుని, \"నీకు న్యాయం జరగకపోగా చాలా అన్యాయం జరిగింది. సోమి శెట్టినీ, అతని సాక్షులనూ రేపు న్యాయస్థానానికి పిలిపిస్తాను. రేపు నువు కూడా న్యాయ స్థానానికి రా.\" అన్నాడు.\n\nమర్నాడు అందరూ న్యాయస్థానానికి హాజరు అయారు. ఆయన మామూలు విచారణ అంతా జరిపి సోమిశెట్టితో. \" రామయ్య ఆవు నీపొలంలో పడి నీ పంట నాశనం చేసి. నీకు నష్టం కలిగించిన మాట నిజమే. కాని నీకు ఈ నష్టం కలగటానికి కారణం రామయ్య అజా గ్రత్త మాత్రం కాదు. నీ నష్టానికి నిజ మైన కారణాలు రెండు కనిపిస్తున్నాయి.. ఒకటి నువు రామయ్యకు అమ్మిన కట్టు తాడు. అది బలంగా లేదు. దాన్ని నువు రామయ్యకు రెట్టింపు ధరకు అమ్మి అక్రమ లాభం సంపాదించావు. నీ నష్టా నికి రెండో కారణం నీ పొలానికి కంచె లేదు. కంచె లేని పొలంలోకి ఏ పశువు అయినా ప్రవేశించి, పంట నష్టం కలి గించవచ్చు. అందుచేత నీ నష్టానికి అన్ని విధాలా నువే బాధ్యుడివి. నువు రామయ్య వద్ద పుచ్చుకున్న ధరకు గట్టి తాడు ఇచ్చి ఉంటే ఆవు దాన్ని తెంపుకుని ఉండదు. నీ చేనుకు కంచె ఉంటే అది ఏ బీడు లోనో మేసి ఉండేది. నీపంట పొలంలోకి వచ్చేది కాదు. నీ తప్పుకుగాను రామయ్య తన ఆవును నీకు అర్పించటం అక్రమం. ఆ ఆవును రామయ్యకు తిరిగి ఇచ్చెయ్యి, \" అన్నాడు.\n\nరామయ్యకు ఎలాగైతేనేం న్యాయం జరిగింది.",
            "book_page_end": 46
        },
        {
            "title": "పరివర్తన",
            "book_page_start": 47,
            "pdf_page_start": 47,
            "pdf_page_end": 48,
            "author": "కే. బి. యస్. కుమార్",
            "genre": "నీతి కథ",
            "moral": "ధనం దానం చేయడం వలన కలిగే ఆనందం అమూల్యమైనది. మంచి పని ఇతరులలో కూడా పరివర్తనను తీసుకురాగలదు.",
            "keywords": [
                "పరివర్తన",
                "రాఘవరాయలు (దానశీలి)",
                "బంగారు సెట్టి (లోభి)",
                "దానం",
                "సహాయం"
            ],
            "characters": [
                "రాఘవరాయలు (జమీందారు)",
                "బంగారు సెట్టి",
                "బీద ప్రజలు",
                "ధనవంతులు"
            ],
            "locations": [
                "శ్రీపురం గ్రామం"
            ],
            "content": "కొంతకాలం క్రిందట శ్రీపురం అనే గ్రామంలో రాఘవరాయలు అనే జమీం దారు ఉండేవాడు. అతను గొప్ప దానశీలి. ఎవరైనా ఆపదలో ఉన్నారంటే వారికి తనకు చేతనైన సహాయం చేసేవాడు.\n\nఆ ఊళ్ళోనే బంగారుసెట్టి అనే లోభి ఉండేవాడు. అతను తన జన్మలో చిల్లిగవ్వ అయినా దానం చేసి ఎరగడు.\n\nఇలా ఉండగా ఒకసారి కాలంగాని కాలంలో తుఫాను వచ్చి చాలా ఇళ్లు పడి పోయాయి. పంటలు పాడయిపోయాయి. బీదజనం కరువువాత పడ్డారు. అది చూసి రాయలు బీద ప్రజలనందరినీ పిలిచి, తన వద్ద ఉన్న ధనమంతా వారికిచ్చి, పంచుకుని తినమని చెప్పాడు.\n\nఅయితే రాయలు ఇచ్చిన డబ్బు అందరికీ సరిపోలేదు. వాళ్లు రాయలును, \" బాబూ, మీరిచ్చినది అందరికీ తినటానికి చాలదు. ఇంకా కొంత సహాయం చెయ్యండి,\" అని ఆడిగారు.\n\nఏం చెయ్యాలో తోచక రాయలు బయలు దేరి ఊళ్లోని ధనవంతుల వద్దకు వెళ్లాడు. ఆయన ఎవరిని దానం అడిగినా, \"బంగారు సెట్టి మా అందరికన్నా ధనవంతుడు. ఆయన్ని అడగండి.\" అన్నారు.\n\nరాయలు బంగారు సెట్టి వద్దకు వెళ్ళి. \"సెట్టిగారూ, నాకు అవసరంగా అయిదు వేలు కావాలి. అయితే ఆ డబ్బుతోబాటు దాన్ని మీరు దానం చేస్తున్నట్టు నాకు ఒక చీటీ రాసి ఇయ్యండి. సాయంకాలా నికి మీడబ్బు తిరిగి ఇస్తాను.\" అన్నాడు.\n\nబంగారు సెట్టికి ఇదేమీ అర్థం కాలేదు.\n\n\"సాయంకాలం వరకూ డబ్బు తీసు కుని ఏం చేస్తారు? \" అన్నాడతను.\n\nరాయలు చిరునవ్వు నవ్వి, \"చూడండి. సెట్టిగారూ. మీరు ఎన్నడూ దాన ధర్మాలు చెయ్యరని అందరూ ఎరుగుదురు. అలా టప్పుడు అయిదువేల రూపాయలు మీరు ధర్మం చేశారని తెలిస్తే, మిగిలిన వాళ్ళు మీతో పోటీపడి దానం చేస్తారు. జనం ఆకలితో అలమటిస్తున్నారు. సాయం కాలానికి మీ సొమ్ము మీకు తిరిగి ఇచ్చి, మిగతా వాళ్ళు ఇచ్చేది బీదప్రజలకు అందజేస్తాను. డబ్బు ఖర్చు కాకుండానే, సహాయం చేసిన పుణ్యం మీకు దక్కు తుంది,'' అన్నాడు.\n\n\" అలాగే చెయ్యండి. సాయంకాలా నికి నా సొమ్ము నాకిస్తారు గద ? \" అంటూ సెట్టి ఒక సంచీలో అయిదువేల రూపా యలు పోసి, తాను ఆ సొమ్ము దానం చేస్తున్నట్టు చీటీ రాసి, రాయలుకు అందించాడు.\n\nఆ చీటీ చూపి రాయలు సాయంకాలం లోపుగా ధనవంతులందరి దగ్గిరా విరివిగా దానాలు వసూలు చేసి, బీద ప్రజలకు అందించాడు. ఆ సాయంకాలం అతను సెట్టి ఇచ్చిన సంచీని అలాగే తీసుకుపోయి సెట్టికి ఇస్తూ, \"బంగారు సెట్టిగారూ. నేను అనుకున్నట్టుగానే మీ డబ్బు కార ణంగా చాలా డబ్బు పోగయింది. పని జరిగిపోయింది. మీ సొమ్ము మీరు తీసుకోండి.\" అన్నాడు.\n\nసెట్టి డబ్బు తీసుకోలేదు. రాయలుకు ఆశ్చర్యం వేసింది.\n\nఏమండీ, మీ డబ్బు తీసుకోరు?\" అని ఆయన అడిగాడు.\n\n“ రాయలుగారూ, నేను డబ్బు ఇచ్చి నందుకు ఎంతమంది వచ్చి నన్ను ఎన్ని విధాల పొగడారనుకున్నారు ! అంత ఆనందం నా జన్మలో ఎన్నడూ ఎరగను. దానం చెయ్యటంలో గల ఆనందం చేసిన వారికే తెలుస్తుంది. ఇకనుంచీ నేను కూడా మీ లాగే దానాలు చేస్తాను. ఇదుగో, మరో అయిదువేలు తీసుకుపోయి అనాధ లకు దానం చెయ్యండి,\" అంటూ బంగారు సెట్టి రాయలుకు మళ్ళీ అయిదువేలు ఇచ్చాడు. బంగారు సెట్టిలో కలిగిన పరి వర్తనకు రాయలు ఆశ్చర్యపోయాడు.",
            "book_page_end": 48
        },
        {
            "title": "వీరహనుమాన్",
            "book_page_start": 45,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పౌరాణిక/సీరియల్ కథ",
            "moral": "గొప్ప లక్ష్యం కోసం పనిచేసేటప్పుడు ఆటంకాలు ఎదురైనా, తెలివి, పరాక్రమం మరియు నిబద్ధతతో ముందుకు సాగాలి. దైవ సహాయం, తపస్సు శక్తి విజయాన్ని చేకూరుస్తాయి.",
            "keywords": [
                "హనుమంతుడు",
                "సీతాన్వేషణ",
                "సుగ్రీవుడు",
                "వింధ్యపర్వతం",
                "స్వయంప్రభ"
            ],
            "characters": [
                "హనుమంతుడు",
                "రాముడు",
                "సుగ్రీవుడు",
                "అంగదుడు",
                "జాంబవంతుడు",
                "కందుమహర్షి",
                "స్వయంప్రభ",
                "మయుడు"
            ],
            "locations": [
                "ప్రస్రణ పర్వతం",
                "వింధ్యపర్వతం",
                "ఋక్షబిలం",
                "సముద్రం"
            ],
            "content": "ఇతర వానరుల కన్న హనుమంతుడికే కార్యం సాధించే శక్తి, అవకాశమూ, ఎక్కువగా ఉన్నాయనుకుని సుగ్రీవుడు హనుమంతుడితో ఇలా అన్నాడు:\n\n\" మహావీరుడవైన హనుమంతుడా, నువు గాలిలోనూ, నీటిలోనూ, భూమి మీదా, పై ఆకాశంలోనూ కూడా సంచ రించగలవాడివి. నీకు తెలియని లోకం గాని, సముద్రంగాని, పర్వతంగాని లేదు. నువు వాయుదేవుడిలాటి గమనమూ, వేగమూ కలవాడివి. భూమి మీద నిన్ను మించిన బలం గల ప్రాణేలేదు. అందు చేత సీతాదేవి తిరిగి దొరికే ప్రయత్నం నీ వల్లనే కావాలి. బలమూ, బుద్ధి, దేశ కాలానుగుణంగా ప్రవర్తించే నేర్పూ, పరాక్రమమూ నీలో ఉన్నట్టుగా మరెవరి లోనూ లేవు.\"\n\nహనుమంతుడితో సుగ్రీవుడు ఇలా మాట్లాడటం విని రాముడు. కార్య భారాన్ని సుగ్రీవుడు హనుమంతుడి పైన పెట్టుతున్నట్టు గ్రహించాడు. హనుమం తుడి శక్తిసామర్థ్యాలు సుగ్రీవుడికి బాగా తెలిసి ఉండాలి. రాముడి ఆశలన్నీ హనుమంతుడి మీదికి మళ్లాయి. అతను తన పేరుగల ఉంగరాన్ని హనుమంతు డికి ఇస్తూ, \" వానర శ్రేష్ఠుడా, ఈ ఉంగ రాన్ని చూసినట్టయితే సీతాదేవి నిన్ను చూసి భయపడదు. అను మానించదు ; నువు నా వద్ద నుంచి వచ్చావని గుర్తి స్తుంది. నీ వల్ల తప్పక పని జరుగుతుందని సుగ్రీవుడి మాటలను బట్టి నాకు తోస్తు న్నది,'' అన్నాడు.\n\nహనుమంతుడు ఆ ఉంగరాన్ని తీసు కుని, నెత్తి మీద చేతులు పెట్టుకుని నమస్కారం చేసి, రాముడి పాదాలకు ప్రణామంచేసి, బయలుదేరాడు. అతనితో మరొకసారి రాముడు, \" హనుమంతుడా. నేను నీ శక్తినే నమ్ముకుని ఉన్నాను. శక్తివంచన లేకుండా పాటుపడి, సీతాదేవి తిరిగి దొరికేటట్టు చూడు,\" అన్నాడు.\n\nవానరులు మిడతల దండులాగా అన్ని దిక్షులకూ బయలుదేరారు. వాళ్ళు తిరిగి రావటానికి ఒక మాసం మాత్రమే గడువు వున్నది.\n\nవానరులు బయలుదేరిన అనంతరం రామ లక్ష్మణులు ప్రస్రణపర్వతం మీది గుహలో వారు తిరిగి రావటం కోసం ఎదురుచూస్తూ ఉండిపోయారు.\n\nవినతుడి బృందం తూర్పుగానూ, సుషేణుడి బృందం పడమరగానూ, మరి కొందరు ఉత్తరం గానూ వెళ్ళగా, హను మంతుడూ, తారుడూ, అంగదుడూ మొద లైన వాళ్ళు దక్షిణదిక్కుగా బయలు దేరారు. అందరినీ అన్ని దిక్కులకూ పంపి, రాముడికి తాను ఇచ్చిన మాట నిలబెట్టుకున్న సంతృప్తితో సుగ్రీవుడు వెనకటి కన్నా మరింత సుఖంగా జీవించ సాగాడు.\n\nసుగ్రీవుడు పంపిన వానరులు సీతాదేవి కోసం చాలా శ్రద్ధగా వెతికారు. వారు ఎక్కడికి వెళ్ళినా పగలల్లా ప్రతి సరస్సూ, నదీ, పొదా, కొండా, గుహా వెతికి, రాత్రికాగానే ఒక చోటికి చేరుతూ, చెట్ల కింద రాత్రి గడుపుతూ ముందుకు సాగారు. తూర్పుగానూ, ఉత్తరంగానూ, పడమరగానూ వెళ్ళిన వానరబలగాల వాళ్ళు నెల గడువు తీరేసరికి తిరిగివచ్చి, సీతాదేవి జాడ తెలియలేదని సుగ్రీవుడితో చెప్పారు. అప్పుడు సుగ్రీవుడు ప్రస్రణ పర్వతం మీద రాముడితో కూర్చుని ఉన్నాడు.\n\nఅయినా, ఇంకా ఆశ ఉన్నది. దక్షి ణంగా వెళ్ళిన బృందం ఇంకా తిరిగి రాలేదు. సీతను తీసుకు పోయి న రావణుడు దక్షిణ దిక్కుగానే వెళ్లాడు. అందుచేత హనుమంతుడు సీతను చూసి వచ్చే అవకాశం ఉన్నది.\n\nఈ లోపుగా హనుమంతుడు మొద లైన వాళ్ళు సీత´కోసం. వెతుకుతూ వింధ్యపర్వత ప్రాంతాన్ని చేరుకున్నారు. అది చాలా విస్తృతమైన ప్రదేశం. అక్కడ ఎన్నో గుహలున్నాయి. శిఖరాలున్నాయి. అరణ్యాలున్నాయి. దాటటానికి కష్టమైన నదులున్నాయి. చాలా ఎత్తయిన చెట్లు న్నాయి. పళ్లూ, దుంపలూ తింటూ వాన రులు ఆ ప్రాంతంలో ఒక్కొక్క ప్రదే శమే సీతాదేవి కోసం వెతుకుతూ ముందుకు వెళ్ళారు.\n\nఒక ప్రదేశం బొత్తిగా శూన్యంగా ఉన్నది. అక్కడ చెట్లు నిలువునా ఎండి ఉన్నాయి. నదులలో నీరులేదు. లతలూ, పుష్పాలూ, దుంపలూ లేవు. ఎలాటి జంతువులు గాని. పక్షులు గాని లేవు. ఆ ప్రదేశం భయంకరంగా ఉన్నది..\n\nఆ వనంలో కండుమహర్షి ఉండేవాడు. ఆయనకు తపోబలం ఎంత ఎక్కువో, కోపం కూడా అంత ఎక్కువ. తన కొడుకు పదహారేళ్ళవాడు అకాలమరణం పొందే సరికి, ఆయన ఆ వనాన్ని శపించి ఎడారిగా చేశాడు. వానరులు ఆ శూన్యప్రదేశంలో కూడా సీతాదేవి కోసం శ్రద్ధగా వెతికారు.\n\nఅలా వెతుకుతూ వాళ్ళు ఒక భయం కరమైన అరణ్యం గల ప్రదేశంలో ప్రవే శించారు. అక్కడ వాళ్లకు ఒక రాక్షసుడు కనిపించాడు. మహాకాయుడైన ఆ రాక్ష సుణ్ణి చూస్తూనే వానరులు దట్టీలు బిగించి, వాడితో యుద్ధానికి సిద్ధపడ్డారు.\n\nవాడు కూడా వానరులను చూస్తూనే, \"మిమ్మల్నందరినీ చంపేస్తాను,” అంటూ పిడికిలి బిగించి వారి మీదికి వచ్చాడు. అంగదుడు వాణ్ణి చూసి, వాడే రావణుడు అయి ఉంటాడనుకుని, వాడి నెత్తి మీద బలంగా కొట్టాడు. ఆ ఒక్క దెబ్బకే ఆ రాక్షసుడు నెత్తురు కక్కుతూ, నేల మీద పడిపోయి, ప్రాణాలు వదిలాడు.\n\nరావణుడు చచ్చాడనీ, సీత వాడి గుహ లోనే ఉంటుందనీ అనుకుని వానరులు వాడి గుహ అంతా శ్రద్ధగా వెతికి చూశారు. అక్కడ సీత లేదు. వానరులు దాని సమీపంలో గల మరొక పెద్ద గుహ కూడా వెతికారు; ఆ అరణ్యమంతా వెతికారు. ఎక్కడా సీత కనిపించకపోయేసరికి వాళ్ళు నిస్పృహ చెంది, ఒక చెట్టు కింద చేరి కూర్చున్నారు.\n\nఅప్పుడు అంగదుడు వాళ్ళతో, \"మనం ఇంత కాలంగా ఎన్నో అరణ్యాలూ, నదులూ, పర్వతాలూ, గుహలూ ఎంతో శ్రమపడి వెతుకుతున్నా, మనకు సీత జాడగాని. ఆమెను ఎత్తుకుపోయిన రావణుడి జాడగాని తెలియరాలేదు. సుగ్రీవుడి ఆజ్ఞ మహా దారుణమైనది. మనం నిరుత్సాహపడి పని చెయ్యలేం. సోమరితనం పనికిరాదు. మరొకసారి ఈ వనం అంతటా వెతకండి. మీరంతా ఇప్పడు నిద్రపోవటం భావ్యం కాదు. లేదా, ఇంకా మంచిపద్ధతి ఏమైనా ఉంటే చెప్పండి.\" అన్నాడు.\n\nగంధమాదనుడు కూడా అంగదుడు చెప్పినట్టే చెప్పాడు.\n\nఅప్పుడు వానరులు తమ అలసటను మరిచిపోయి, తిరిగి వింధ్యపర్వతారణ్యా లలో సీత కోసం వెతకటం ఆరంభించారు.\nవాళ్ళు వెండి కొండలాటి ఒక శిఖరం ఎక్కి, అక్కడ కూడా సీతను చూడలేక పోయారు. తరవాత వాళ్ళు ఆశిఖరం నుంచి దిగివచ్చి, కొంతసేపు విశ్రాంతి తీసుకుని. మళ్ళీ వెతకటం ప్రారంభిం చారు. వాళ్ళు వింధ్యపర్వతం మీద సీత కోసం వెతుకుతూ ఉండగానే సుగ్రీవుడు పెట్టిన నెల గడువు దాటిపోయింది.\n\nవానరులు ఒక్కొక్క ప్రదేశాన్నే వెతుకుతూ వింధ్యపర్వతపు నైరృతి కొనకు చేరుకున్నారు. ఇక్కడికి చేరిన వానరులలో ప్రముఖులు హనుమంతుడూ, గజుడూ, గవాక్షుడూ, గవయుడూ, శరభుడూ, గంధమాదనుడూ, మైందుడూ, ద్వివిదుడూ, సుషేణుడూ, జాంబ వంతుడూ, నళుడూ, యువరాజు అంగ దుడూ, తారుడూ ఉన్నారు.\n\nవాళ్లు ప్రతి గుహలోనూ చూసుకుంటూ ఒక పెద్ద బిలం వద్దకు వచ్చారు. అది ఋక్షబిలం. దాన్ని మయుడు నిర్మిం చాడు. దానికి లతలు అడ్డంగా పెరిగి ఉండి. ప్రవేశించ రాకుండా ఉన్నది. వానరులు ఆకలి దప్పులతో అలమటించి పోతున్నారు. ఆ ప్రాంతాల ఎక్కడా నీరు లేదు. వాళ్లు చాలా అలసిపోయి కూడా ఉన్నారు.\n\nఅయితే వాళ్లకు, ఋక్షబిలం నుంచి క్రౌంచపక్షులూ, హంసలూ, బెగ్గురు పక్షులూ, చక్రవాకాలూ మొదలైన నీటి పక్షులు బయటికి ఎగురుతూ రావటం కనిపించింది. అది చూసి హనుమంతుడు మొదలైన వాళ్ళు చాలా ఆశ్చర్యపడ్డారు. వాళ్ళు ఆ బిలాన్ని సమీపించారు.\n\nపర్వతాలను గురించీ, అరణ్యాలను గురించి విశేషంగా తెలిసిన హనుమంతుడు మిగిలిన వారితో ఇలా అన్నాడు:\n\n\"చూడండి, ఈ గుహా ముఖం నుంచి నీటి పక్షులు ఎగురుతూ వస్తున్నాయి. దీని ద్వారంలో ఉన్న లతలూ, చెట్లూ నేవళంగా ఉన్నాయి. లోపల నీరు గల బావిగాని, చెరువుగాని ఉన్నదనటానికి సందేహంలేదు. మనమా దాహంతో బాధ పడుతూ, చాలా డస్సి ఉన్నాం.\"\n\nహనుమంతుడు ఈ మాట అనగానే వానరులు బిలంలోకి ప్రవేశించారు. లోపల కన్ను పొడుచుకున్నా కానరానంత చీకటిగా ఉన్నది. వానరులు తాము ఎటు పోతున్నదీ కూడా తెలియకుండా, తడువు కుంటూ ముందుకు పోయారు. పోగా, పోగా చీకటి పోయి. కాంతి వచ్చింది.\n\nతరవాత అమిత అందమైన ప్రదేశం వారికి కనబడింది. అక్కడ ప్రకాశవంత మైన కాంచనవృక్షాలూ, మద్దిచెట్లూ, తాటిచెట్లూ, సురపొన్న చెట్లూ, అశోక వృక్షాలూ, చండ్ర చెట్లూ మొదలైనవి ఉన్నాయి. కొన్ని చెట్లూ, కాయలూ, పూలూ కాంతులు వెదజల్లుతున్నాయి. అక్కడ ఒక తామరకొలనులో బంగారు తామరలూ, బంగారు చేపలూ, బంగారు తాబేళ్ళూ ఉన్నాయి.\n\nఆ ప్రదేశంలో గొప్ప ఇళ్ళు కూడా ఉన్నాయి. వాటి కిటికీలు బంగారువి: కప్పులు బంగారంతోనూ, వెండితోనూ చేసినవి. ఆ ఇళ్లలో ముత్యాల తోరణాలు కట్టి వున్నాయి: మణులు అలంకరించి ఉన్నాయి.\n\nఆ ప్రదేశంలో వానరులకు పగడపు కాంతిగల చెట్ల మీద పూలూ, పళ్ళూ కనిపించాయి; రకరకాల మద్యాలు కని పించాయి: రత్నాలు తాపిన బంగారు కుర్చీలూ, మంచాలూ, వాహనాలూ కని పించాయి. అక్కడక్కడ బంగారు, వెండి, కంచుపాత్రలు రాసులు రాసులుగా ఉన్నాయి. అలాగే అగరూ, చందనమూ, పళ్లూ, దుంపలూ, పానీయాలూ, తేనే, వస్త్రాలూ, కంబళా లూ, రకరకాల చర్మాలూ, బంగారమూ కుప్పలు కుప్ప లుగా కనిపించాయి.\n\nవానరులు ఆ ప్రదేశమంతా వెతు కుతూ ఒకచోట ఒక స్త్రీని చూశారు. ఆమె జింకచర్మం కట్టుకుని తపస్సు చేసు కుంటున్నది. ఆమె వెలిగిపోతున్నది.\n\nఅది చూసి వానరులు ఆశ్చర్యమూ, భయమూ కలిగి ఆగిపోయారు.\n\nహనుమంతుడు ఆమెను, \" నువు ఎవరు? ఈ బిలం ఎవరిది?\" అని అడిగాడు, చేతులు జోడించి ఆమెకు నమస్కారం చేస్తూ. అతను ఇంకా ఇలా అన్నాడు :\n\n\"మేం మార్గాయసంతో అలసిపోయి, ఆకలి దప్పులతో బాధపడుతూ, ఇక్కడ నీరూ, తిండీ దొరుకుతాయన్న నమ్మ కంతో, చీకటి కోణంలాగా ఉన్న ఈ బిలంలో ప్రవేశించాం. కాని ఇక్కడ ఉండే ఈ అద్భుతమైన వస్తువులన్నీ చూస్తే ఇదేదో రాక్షసమాయలాగా కన బడుతున్నది. ఈ బంగారు చెట్లూ, ఈ బంగారు, వెండి, ఇళ్లూ ఎవరివి ? ఈ కొలనులో ఉన్న బంగారు తామర లను ఎవరు సృష్టించారు? బంగారు తాబేళ్ళూ, బంగారు చేపలూ ఎవరి కల్పన? మాకు ఇదంతా అయోమయంగా ఉన్నది. మాకు కాస్త తెలియ జెప్పు.”\n\nహనుమంతుడికి ఆ తపస్విని ఇలా సమాధానం చెప్పింది :\n\n\"మయుడు అనే గొప్ప దానవుడు ఇక్కడ ఉండేవాడు. అతను దానవుల విశ్వకర్మ. అతని మాయాబలం వల్ల ఈ బంగారు వృక్షాల వనం ఏర్పడింది. అతను గొప్ప తపస్సు చేసి, సమస్తమైన ధనమూ బ్రహ్మ నుంచి వరంగా పుచ్చు కున్నాడు. అతను హేమ అనే అప్సరతో ఈ ప్రదేశంలో సుఖంగా ఉంటూండగా ఇంద్రుడు అలిగి, మయుణ్ణి వజ్రాయు ధంతో కొట్టాడు. తరవాత బ్రహ్మ ఈ ప్రదే శాన్ని హేమకు ఇచ్చాడు. నేను మేరు సావర్ని కుమార్తెను. నా పేరు స్వయం ప్రభ. హేమకు చెందిన ఈ ప్రదేశాన్ని రక్షిస్తూ, నేను ఇక్కడ ఉంటున్నాను. హేమ నా స్నేహితురాలు ఆమె సంగీత, నృత్యాలలో సమర్ధురాలు. ఆమె నాకిచ్చిన వరం మూలాన నన్ను ఎవరూ జయించ లేరు. మీరు ఏ కారణంచేత ఈ ప్రాంతాల తిరుగుతున్నారు ? ప్రవేశించటానికి సాధ్యం కాని ఈ ప్రదేశానికి ఎందుకు వచ్చారు ? మీరు ముందు పళ్ళు తిని, నీరు తాగి, మీ వృత్తాంతం. నాకు సవిస్త రంగా చెప్పండి.”\n\nహనుమంతుడు ఏమీ దాచకుండా స్వయంప్రభకు జరిగినదంతా వివరంగా చెప్పాడు. చివరకు అతను ఆమెతో, \" అమ్మా, నువు మాకు తిండి పెట్టి మా ప్రాణాలు నిలబెట్టావు. ఇందుకు మేం ఏం ప్రత్యుపకారం చెయ్యగలమో చెప్పు, \" అన్నాడు.\n\n\"చాలా సంతోషం! నాకు మీ నుంచి ప్రత్యుపకారం ఏమీ అవసరం లేదు.” అన్నది స్వయంప్రభ.\n\n\" అమ్మా, ఇప్పటికే మాకు సుగ్రీవుడు ఇచ్చిన గడువు దాటింది. ఈ బిలం నుంచి మేము శీఘ్రంగా బయట పడేటట్టు చూడు. మమ్మల్ని కాపాడు. మేం ఇక్కడ చిక్కుకుపోతే, సీతను వెతికే పని నిలిచి పోతుంది.\" అన్నాడు హనుమంతుడు.\n\nదానికి స్వయంప్రభ, \" నేను నా తప శ్శక్తితో మిమ్మల్ని బయటికి పంపిస్తాను. మీరందరూ కళ్ళుమూసుకోండి,\" అన్నది.\n\nవానరులందరూ వేళ్లతో కళ్ళు మూసు కుని. మరుక్షణమే బిలం వెలపల ఉన్నారు! అప్పుడు వారి వెంట ఉన్న స్వయంప్రభ వారితో, \" ఇది వింధ్య పర్వతం. అది సముద్రం. మీకందరికీ శుభం కలుగుగాక ! \" అని తిరిగి వెళ్ళి పోయింది.",
            "book_page_end": 52
        },
        {
            "title": "అమరవాణి",
            "book_page_start": 53,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "రాజనీతి/ధర్మబోధ",
            "moral": "రాజు శక్తి, దయ, సత్యం, కృతజ్ఞత, ఇంద్రియ నిగ్రహం కలిగి ధర్మాన్ని పాటించాలి.",
            "keywords": [
                "రాజధర్మం",
                "ధర్మం",
                "నీతి",
                "రాజు",
                "త్రివర్గం"
            ],
            "characters": [],
            "locations": [],
            "content": "సత్త్వా, భజనసంపన్న,\nస్స్వానుక్రోశో, జితేంద్రియః,\nకృతజ్ఞ, స్సత్యవాదీ చ,\nరాజా లోకే మహీయతే.\n1\n[బలవంతుడూ, మంచి కులంలో పుట్టిన వాడూ, ఆర్తులంటే దయగలవాడూ, ఇంద్రియా లను జయించిన వాడూ, నిజం చెప్పేవాడూ అయిన రాజును లోకం మెచ్చుకుంటుంది.]\n\nయస్తు రాజా స్థితో ధర్మే\nమిత్రాణా ముపకారిణాం\nమిథ్యా ప్రతిజ్ఞాం కురుతే\nకో నృశంసతర స్తతః.\n2\n[ఆధర్మపరుడై, తనకు ఉపకారం చేసినవారికి అసత్యప్రమాణాలు చేసే రాజు మహా పాపిష్ఠి వాడు.]\n\nఅమిత్రాణాం వధే యుక్తో,\nమిత్రాణాం సంగ్రహే రతః\nత్రివర్గఫల భుక్తాతు\nరాజా ధర్మేణ యుజ్యతే.\n3\n[శత్రువులను చంపుతూ, మిత్రులను పెంపొందించుకుంటూ, ధర్మార్థకామాలను అను భవించే రాజు రాజధర్మం చక్కగా నెరవేర్చుతాడు.]\n\nరాజ ధర్మం",
            "book_page_end": 53
        }
    ],
    "statistics": {
        "total_stories": 12,
        "author_counts": {
            "చందమామ బృందం": 4,
            "వీరేపల్లి జయరాంరెడ్డి": 1,
            "గంగిశెట్టి శివకుమార్": 1,
            "ఎం. కామేశ్వరరావు": 1,
            "ఏ. సి. సర్కార్, ఐంద్రజాలికుడు": 1,
            "ఎల్. మాధవరావు": 1,
            "టి. మనోహర్": 1,
            "బుద్ధుల రామసుధ": 1,
            "కే. బి. యస్. కుమార్": 1
        },
        "genre_counts": {
            "ఫేబుల్": 1,
            "ఫాంటసీ/సీరియల్ కథ": 1,
            "బేతాళ కథ": 1,
            "నీతి కథ": 3,
            "హాస్యం/సామాజిక కథ": 1,
            "జానపద/తెలివైన కథ": 1,
            "రాజనీతి/కుటుంబ కథ": 1,
            "న్యాయ కథ": 1,
            "పౌరాణిక/సీరియల్ కథ": 1,
            "రాజనీతి/ధర్మబోధ": 1
        }
    }
}