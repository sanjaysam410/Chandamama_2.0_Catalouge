{
    "book_id": "చందమామ_1975_11",
    "stories": [
        {
            "title": "చందమామ ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "పీఠిక",
            "moral": "కళ్ల చూసినదంతా నిజం అనుకోవటానికి లేదు: చెవుల విన్న దానికి వేరు అర్థం ఉండవచ్చు!",
            "keywords": [
                "ఆహ్వానము",
                "బేతాళకథ",
                "కళ్ళు",
                "నిజం",
                "అపోహ"
            ],
            "characters": [],
            "locations": [],
            "content": "సంచాలకుడు: \"చక్రపాణి\" సలహాదారుడు: నాగి రెడ్డి.\nఈ నెల బేతాళకథ ['\" అలౌకిక సుందరి\"] బూర్లె నాగేశ్వరరావు రచన, ఈ నెల కథలలో ప్రత్యేకంగా కొట్టవచ్చినట్టు కనబడే అంశం ఏమిటంటే: కళ్ల చూసినదంతా నిజం అనుకోవటానికి లేదు: చెవుల విన్న దానికి వేరు అర్థం ఉండవచ్చు! \"అలౌకిక నుందరి\" అద్భుత సౌందర్యవతి, కాని మా ని షే కాదు ! ''అపోహ \"లో రాజు కళ్ళారా చూసి నది ఆపోహకు కారణం అవుతుంది! '' నిధిరహస్యం \"లో నిధి లేదు!\nసంపుటి 57 నవంబర్ '75 సంచిక 5",
            "book_page_end": 7
        },
        {
            "title": "మిత్రభేదం",
            "book_page_start": 29,
            "pdf_page_start": 8,
            "pdf_page_end": 10,
            "author": "చందమామ బృందం",
            "genre": "నీతికథ",
            "moral": "పెరిగిన వాతావరణంలో మాత్రమే మార్పులు వస్తాయి. మోసానికి ప్రతిఫలం మోసమే.",
            "keywords": [
                "నమ్మకం",
                "మోసం",
                "త్రాసు",
                "ఎలుకలు",
                "గద్ద"
            ],
            "characters": [
                "నటుకుడు",
                "లక్ష్మణ శెట్టి",
                "ధనదేవుడు",
                "న్యాయాధికారులు",
                "కరటకం",
                "దమనకం",
                "ముని"
            ],
            "locations": [
                "దేశాంతరాలు",
                "నది",
                "కొండగుహ",
                "న్యాయస్థానం",
                "పర్వత ప్రాంతం"
            ],
            "content": "ఇనుము తిన్న ఎలుకలు\nఒకానొక దేశంలో నటుకుడు అనే వర్తకుడు ఉండేవాడు. అతను తన సర్వ స్వమూ పోగొట్టుకుని, \" కష్టార్జితంతో వైభవంగా బతికిన చోట ఎవడు గాని పేదగా జీవించరాదు. డబ్బు మంచి నీరు లాగా ఖర్చు పెట్టి సమస్త భోగాలూ అనుభ వించిన చోట పేదగా, యాచిస్తూ బతికే వాడు చులకనగా చూడబడతాడు.\" అను కుని, ఎక్కడికైనా వెళ్ళి డబ్బు సంపా దించుకుని రావటానికి నిశ్చయించాడు.\nఅతని జంట పాతకాలపు త్రాసు, పది మణుగుల బరువు గలది ఉన్నది. తన వ్యాపారం ఉచ్చలో ఉన్న కాలంలో పెద్ద . పెద్ద సరుకులు తూచటానికి ఆయన దాన్ని వాడాడు. అతను అ త్రాసును తన మిత్రుడైన లక్ష్మణ శెట్టి అనే వర్తకుడికి దాచమని ఇచ్చి, దేశాంతరాలకు వెళ్ళిపోయాడు.\nఅతను విదేశాలలో చాలా కాలం ఉండి. ధనం సంపాదించి తిరిగి వచ్చి. తన త్రాసుమ ఇయ్యమని లక్ష్మణ శెట్టిని అడిగాడు.\n\" అయ్యో, నాటుకా! ఏం చెప్ప సున్నావు? నీత్రాసును ఎలుకలు తినే శాయి.\" అన్నాడు లక్ష్మణ శెట్టి,\nఈ మాట వినగానే నాటుకుడికి మండి పోయింది. కాని అతను తన కోపాన్ని బయట పడనియ్యక, \" మిత్రమా, ఎలు కలు తింటే అది నీ తప్ప ఎలా అవు తుంది? నే నిప్పుడు నదిలో స్నానం చెయ్యబోతున్నాను. నా బట్టలూ అనీ పట్టుకు రావటానికి నీ కొడుకు ధనదేవుణ్ణి పంపగలవా?\" అని అడిగాడు.\nఅతని మాట తీసేస్తే, తన మీద పూర్వం ఉండిన మిత్రభావం పోతుం దనుకుని, లక్ష్మణ శెట్టి తన కొడుకుతో, \"నాయనా, మామ స్నానానికి నదికి పోతున్నాడు. అతని వెంట వెళ్లిరా.\" అన్నాడు.\nధనదేవుడు నాటుకుడి వస్తువులు తీసుకుని సంతోషంగా నదికి వెళ్ళాడు. నాటుకుడు స్నానం చేసి, తిరిగి వచ్చే టప్పుడు ఒక కొండగుహలో ధనదేవుణ్ణి ఉంచి, గుహకు బరువైన రాయి అడ్డం పెట్టి, తన మిత్రుడి ఇంటికి వచ్చాడు.\nలక్ష్మణ శెట్టి తన కొడుకు గురించి ఆడి గాడు. \" అయ్యో, లక్ష్మణా! నీ కొడుకు గట్టు మీద ఉండగా ఒక గద్ద వచ్చితన్నుకు పోయింది.\" అన్నాడు నాటుకుడు.\n\"పచ్చి అబద్ధం! ఎదిగి వచ్చిన కుర్ర వాణ్ణి గద్ద తన్నుకుపోవట మేమిటి?\" అన్నాడు లక్ష్మణ శెట్టి.\n\"లక్ష్మనా, అదే జరిగింది. దాన్ని గురించి వితర్కించి ఏం లాభం?'' అన్నాడు నాటుకుడు.\nఇద్దరూ తీవ్రంగా ఘర్షణపడి. న్యాయ స్థానానికి వెళ్ళారు. లక్ష్మణశెట్టి గొంతు చించుకుంటూ, \" న్యాయమూర్తులారా. \"నాకు ఘోరమైన అన్యాయం జరిగింది. ఈ నాటుకుడు నా కొడుకును తీసుకు పోయి ఎక్కడో దాచాడు.\" అన్నాడు.\n\"నేను ఏం చేసేది? ఒడ్డున ఉండగా ఆ కుర్రవాణ్ణి గద్ద తన్నుకుపోయింది.\" అన్నాడు నాటుకుడు.\nన్యాయాధికారులు. \"నాటుకా, పది హేనేళ్ళవాణ్ణి గద్ద ఎలా తన్నుకు పోగలదు?\" అన్నారు.\nనాటుకుడు చిరునవ్వు నవ్వుతూ, \"పది మణుగుల బరువు గల నా త్రామును ఎలుకలు తినెయ్యటం సాధ్యంకాగా, పదిహేనేళ్ళ కుర్రవాణ్ణి గద్ద తన్నుకుపోవటం ఎందుకు సాధ్యం కాదు ?\" అని అడిగాడు.\n\"ఏమిటి నువు అనేది ? వివరంగా చెప్పు.\" అన్నారు న్యాయాధికారులు.\nనాటుకుడు వారికి జరిగినదంతా చెప్పాడు. న్యాయాధికారులు విరగబడి నవ్వి, నాటుకుడికి త్రాసునూ, శెట్టికి కుర్రవాణ్ణి ఇప్పించారు.\nకరటకం దమనకానికి ఈ కథ చెప్పి ఇంకా ఇలా అన్నది:\n''పింగళకం సంజీవకం పట్ల చూపిన ఆదరణ చూసి ఓర్వలేక నువు అంతపని చేశావు. నీవంటి వారి వెంట ఉండటం కూడా ఆపాయకరమే. ముని వద్దా. బోయవాడి వద్దా పెరిగిన పక్షుల కథలో ఎంతైనా సత్యం ఉన్నది.''\n\"ఏమిటా కథ?\" అని దమనకం ఆడిగింది. కరటకం ఇలా చెప్పింది:\nపర్వత ప్రాంతంలో ఒక చిలుకకు రెండు పిల్లలుండేవి. ఒక నాడు తల్లి పక్షి మేతకుపోయి ఉండగా ఒక దొంగ పిల్లలను కాజేశాడు. ఒక పిల్ల దారిలో వాడి బుట్ట నుంచి కింద పడిపోయింది. దొంగ రెండో పిల్లను ఇంటికి తీసుకు పోయి పెంచుకుని, మాటలు నేర్పాడు.\nదారిలో పడిపోయిన పిల్ల ఒక మునికి దొరికింది. ఆయన దాన్ని తన ఆశ్ర మా నికి తీసుకుపోయి, పెంచుకుని, మాటలు నేర్పాడు.\nఒక నాడు ఒక రాజు వేటాడుతుండగా ఆయన గుర్రం బెదిరి, దొంగ ఉండే ఇంటి ప్రాంతానికి తెచ్చింది. రాజును చూడ గానే, దొంగవాడు పెంచిన చిలుక. \"ఎవడో వచ్చాడు! పట్టు! కొట్టు! చంపు!\" అని అరిచింది.\nరాజు భయపడి తన గుర్రాన్ని దౌడు తీయించి త్వరలోనే ముని ఆశ్రమానికి వచ్చాడు. ముని పెంచిన చిలుక రాజును చూస్తూనే, 'రాజా, స్వాగతం! విశ్ర మించండి. నీరుతాగి, పళ్లు ఆరగించండి! అతిథికి నీరు పట్టుకురండి!\" అన్నది.\nరాజు రెండు చిలుకల లోనూ గల ఈ వ్యత్యాసానికి ఆశ్చర్యపడి, ఆ రెండూ ఒక తల్లి పిల్లలేనని, తేడా పెరిగిన వాతావరణంలో మాత్రమే ననీ తెలుసు కున్నాడు.",
            "book_page_end": 31
        },
        {
            "title": "పాతాళగృహం",
            "book_page_start": 17,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ఫాంటసీ",
            "moral": "పరిస్థితులు అనుకూలించకపోయినా, ధైర్యం, చాకచక్యం ద్వారా విజయం సాధించవచ్చు.",
            "keywords": [
                "రాక్షసుడు",
                "ఉదయనుడు",
                "నిశీధుడు",
                "ప్రమాదం",
                "సోదరులు",
                "సర్పాలు"
            ],
            "characters": [
                "ఉదయనుడు",
                "గడ్డపువాడు",
                "రాక్షసుడు",
                "నిశీధుడు",
                "ప్రతాపసింహుడు (రాజు)",
                "భటులు"
            ],
            "locations": [
                "పాతాళగృహం",
                "మాళవదేశం",
                "గుహ",
                "బంగారు ద్వారం",
                "వెండి ద్వారం",
                "రత్నాల ద్వారం"
            ],
            "content": "[పాతాళగృహం లోని ఒక గదిలో వెళ్ళాడదియబడి వున్న గడ్డపువాణ్ణి, ఉదయనుడు కలుసుకున్నాడు. సంధ్యా విశధులు, రాక్షసుడికి బందీలుగా వున్నారనీ, వాడు వాళ్ళను హింసిస్తున్నాడని గడ్డపువాడు చెప్పాడు. ఉదయనుణ్ణి, అంజనాలూ, భస్మాలనూ వెతికి తెస్తానని మాట యిచ్చిన మీదట రాక్షసుడు నిశీధుణ్ణి వదిలిపెట్టాడు. తరవాత —]\nఉదయనుడు ఎక్కడ వున్నది తెలుసు కుని, అతణ్ణిగాని లేకపోతే అతడి వద్ద వున్న భస్మాలూ, అంజనాలూగాని తప్పక తెస్తానని నిశీధుడు, రాక్షసుడికి వాగ్దానం చేశాడు. కాని, తీరా నిశిధుడు బయలు దేరే సమయంలో రాక్షసుడు అత్యర్థి మూగవాణ్ణి చేసి వదిలాడు.\nనిశీధుడు కొన్నాళ్ళు ప్రయాణించి, చివరకు మాళవదేశం చేరుకున్నాడు.\nఉదయనుడికి, నిశీధుడికి రూపంలో ఏ మాత్రం తేడా లేనందున, నిశీధుణ్ణి- తాము లోగడ ఎరిగిన ఉదయను డను కుని, రాజుగారి నౌకర్లు అతణ్ణి. తమ రాజు వద్దకు తీసుకువెళ్ళారు.\nరాజు ప్రతాపసింహుడు కూడా ఆ వచ్చినది ఉదయనుడే అనుకున్నాడు. తను అతడి భస్మాలూ, అంజనాలూ కాజేసినందుకుగాను, కత్తితో తిరిగి వాటిని తీసుకుపోవాలని వచ్చి వుంటాడనుకుని, భయపడ్డాడు. అయితే, పైకి మాత్రం ఏమీ తొణకకుండా, \" ఏమోయ్ నీవు వెళ్ళిన పని కాయా. పండా?\" అని ఎంతో ఆప్యాయంగా ప్రశ్నించాడు.\nఆ దేశానికి తాను యింత వ ర కూ ఏనాడూ రాకపోయినా. రాజుగారి నౌకర్లూ, రాజూ కూడా తన నెందు శిలా ఆదరిస్తున్నారో నిశీధుడికి బోధపడింది కాదు. పోనీ, \"మీరు ఎవరిని చూచి, ఎవరనుకుంటున్నారో ?\" అని అందా మంటే, తనను రాక్షసుడు మూగవాణ్ణి చేసి పంపాడాయె! నిశిధుడు ఏమి చెయ్యటమా అని ఆలోచించి, చిరవకు సంజ్ఞలవల్ల తను మూగవాళ్లం అంటూ రాజుకు తెలియచెప్పాడు.\nరాజుకు చాలా ఆశ్చర్యం వేసింది. \"అదేమిటి, ఉదయనా? నీవు క్రిందటి మారు వెళ్ళేటప్పుడు సలక్షణంగా వెళ్ళితివికదా? ఇప్పుడు మూగవాణ్ణయా నంటావేమిటి?\" అన్నాడాయన విస్తుపోతూ.\n'\" ఉదయనా!'' అని ఎప్పుడైతే రాజు అన్నాడో. నిశీదుడికి అంతా అర్థమై పోయింది. వ్రాత పరికరాలు తెప్పించమని సంజ్ఞచేశాడు, నిశీధుడు. అవి రాగానే, తను ఉదయముణ్ణి కాననీ, ఉదయనుడు తన సోదరుడేననీ, అతడి బాడ తెలియకనే తను యిలా బయలుదేరి వచ్చాననీ — తన సోదరుడు ఎక్కడ వున్నది తెలియజేస్తే సంతోషిస్తాననీ వ్రాశాడు.\nరాజుకు అప్పుడు అంతా అర్థమైంది. తన బండారం ఎక్కడ బయట పడుతుందో అని, భయపడి పోయాడు. ఒక్క ముక్కలో చెప్పాలంటే, రాజుకు పచ్చి వెలకాయ గొంతుకు పడ్డటయింది. \"ఎలాగో ఉదయనుణ్ణి మోసపుచ్చి భస్మాలూ, అంజనాలూ కాజేసి, వాడి పీడ వదిలించుకున్నానుగదా అని సంతోషిస్తే, మళ్ళీ వీడు తయారయాడే!\nఉదయనుడి వివరాలు నాకు తెలిసినట్టు. వీడికి చెబితే ప్రమాదం కోరి తెచ్చు కున్నట్టవుతుంది.\" అనుకున్నాడు రాజు.\nఇప్పుడు రాజుకు మరో దుర్బుద్ధి పుట్టింది. \"ఉదయను డెలాగో యీపాటికి రాక్షసుడి చేతిలో చనిపోయే వుంటాడు. వీడిని కూడా కడతేర్చానంటే, ఇక మిగిలిందల్లా మూడోవాడు. వాడూ ఎప్పుడే నా చేతిలో చిక్కి పోగలడు. అప్పుడు యిక రాకుమార్తెలకు వేరే మార్గం వుండదు.\" అనుకున్నాడు.\nరాజు యిలా ఆలోచించి, నిశీధుడితో, \" అబ్బాయ్! మీ సోదరుడు యిక్కడికి వచ్చినమాట అయితే నిజమే. కానీ, అతడు యిక్కడ ఒక్క పూట మాత్రమే వున్నాడు. ఆ తర్వాత అతని దారిన అతను వెళ్లిపోయాడు. ఎక్కడికి వెళ్లాడో నాకు తెలియదు. అయితే, యీ కష్ట దశలో నేను, నీకు చెయ్యగలిగిన సహాయం అంతా చేస్తాను. ఉదయనుడిని వెతకటంలో నీకు సహాయం కావాలంటే, నా సేవకులలో ఒకరిద్దర్ని వెంట పంపు తాను.\" అన్నాడు.\nఅంతే చాలన్నట్లుగా నిశీధుడు తల వంచి, రాజుకు సమస్కరించాడు.\nఆ వెంటనే రాజు తన మంత్రిని పిలిచి, రహస్యంగా, '' ఈ కుర్రవాడి వెంట మన భటులనిద్దర్నీ పంపించు. ఊరి వెల పలకు చేరుకోగానే, మూడో కంటికి తెలియకుండా చంపివేయమను.\" అని చెప్పాడు.\nమంత్రి నిశ్చేష్టుడయాడు. కాని, రాజాజ్ఞ పాటించకపోతే, ముందు తన తల ఎగిరిపోతుందే! చేసేదిలేక రాజాజ్ఞ ప్రకారం యిద్దరు భటులను తోడిచ్చి, నిశీధుడిని సాగనంపాడు.\nఇక గడ్డపువాడి వెంట వున్న ఉదయ నుడు, ఇంక రెండు రోజులలో రాక్షసుడు తిరిగి వస్తాడనగా, ఏమి చేయటమా అన్న దాన్ని గురించి గడ్డపువాడితో సంప్రతిం చాడు. బాగా ఆలోచించిన మీదట గడ్డపు వాడు. \" ఉదయనా. నన్ను ఎప్పటి లాగా వేలాడదియ్యి. నువు మాత్రం రాక్షసుడు వచ్చేసరికి, గదిలో ఏదో మూల జాగ్రత్తగా నక్కి వుండు. వీలువెంట తరవాత బయిటికి పారిపోవచ్చు. ఆ తరు వాత తక్కిన కాపలా వాళ్ళతో కలిసి, నువ్వూ కాపలాకుపోయి, నీ సోదరులు ఏమయ్యారో తెలుసుకునేందుకు ప్రయ త్నించు. ఇప్పుడు చేయవలసింది యింత కన్న మరేంలేదు.\" అన్నాడు.\n\" మరి వాడు యిక్కడకి వచ్చి \"నప్పుడు. మూడో బాన విదని ఆడుగు తాడేమో నిన్ను. అప్పడేం చేస్తావు?\" అన్నాడు ఉదయనుడు.\n\"దానికి ఒక ఉపాయం ఉందిలే. మనం పోగుచేసిన బాన పెంకులన్నీ, మళ్ళీ తెచ్చి యిక్కడ పోద్దాం.\" అన్నాడు. గడ్డపువాడు.\nఆదే ప్రకారం యిద్దరూ పెంకులు తెచ్చి పోశారు. రాక్షసుడు యిక రేపు వస్తాడనగా, ఉదయనుడు. గడ్డపువాడిని ఎప్పటిలా వేలాడదీసి, తను గదిలో ఒక మూల నక్కి వున్నాడు.\nఅనుకున్న మర్నాడు రాక్షసుడు. వచ్చాడు. తలుపు తెరుస్తూనే మూడవ ఖాస ముక్కలై వుండటం చూసి. \" ఇది. ఎవరి పనిరా?\" అని పెడబొబ్బలు పెట్టు కుంటూ గడ్డపువాడి దగ్గరకు వచ్చాడు.\nగడ్డపువాడు యేమీ తొణకకుండా, \"నేనే, బాబయ్యా! వేలాడి నేలాడి విసుగుపుట్టి, కాసేపు ఊగుదామనిపించి, ఊగటం మొదలు పెట్టానండి. నాకు తెలియకుండానే బ్రహ్మాండంగా ఊగా నండి. ఆ ఊపులో నేను వెళ్ళి. ఆ బానకు కొట్టుకున్నానండి. అది కాస్తా కిందపడి, యిలా ముక్కలైపోయిందండి. మన్నిం చారి.\" అన్నాడు.\n\"అఘోరించలేకపోయావ్!\" అని విసుక్కున్నాడు రాక్షసుడు.\nఈ గొడవ జరుగుతున్నప్పుడే. ఉదయ నుడు గదిలోంచి చల్లగా జారుకున్నాడు.\nపగటి కాపలా జట్టు వాళ్ళు కొలనుకు బయలుదేరుతుంటే, వాళ్ళతోపాటు తనూ వెళ్ళాడు. ఆ రోజున మాటల సంద ర్భంలో, అతడు —— తనను వెతికి తెచ్చేం దుకు నిశీధ్యుణ్ణి, రాక్షసుడు పంపినట్టూ సంధ్య ఒక్కడే కొలనులో వున్నట్టూ తెలుసుకున్నాడు.\nఈ సంగతి తెలిసేసరికి. ఉదయనుడు తెల్లబోయాడు. తను ఇక్కడే వుంటే తన కోసం నిశిధుడు ఎక్కడని వెతగ్గలడు? ఎలాగయినా అతనిని కలుసుకుంటే బాగుండును! కాని అదెలా సాధ్యం? ఉదయసుడికి ఏమీ పాలుపోయింది. కాదు. ఇందుకు ఏదైనా ఉపాయం చెబితే, గడ్డపువాడే చెప్పాలి అనుకున్నాడు..\nఅదే ప్రకారం ఆ సాయంత్రం తిరిగి పాతాళగృహం చేరుకోగానే, ఒక్క పరు గున గడ్డపువాడి గది దగ్గిరకు వెళ్ళాడు. కాని, చిత్రమేమిటో, గదితలుపులు బార్లా తెరిచి వున్నై. లోపల గడ్డపువాడు లేడు, రాక్షసుడూ లేడు. దూలానికి కట్టిన తాడు మాత్రం వేళ్ళాడుతున్నది.\nఈ దృశ్యం కంటబడగానే. ఉదయ నుడు నిలువునా నీరైపోయాడు. \"నా ఆశ అన్ని గడ్డపువాడి మీద పెట్టుకుని వస్తే, యిలా అయిందేమిటి? వాడు ఏమైనట్టు? ఇదంతా చూస్తూంటే, రాక్షసుడు గడ్డపు వాడి మీద మండిపడి వున్నట్టు తోస్తుంది. వాడు గడ్డపువాడిని హతమార్చ లేదుగదా కొలపదీన? ఉహుఁ, అలా జరిగి పుండ టానికి వీల్లేదు. గడ్డపువాడు ఏదో తంత్రం చేసి, రాక్షసుణ్ణి మాయపుచ్చగలడు. ఇక్కడే మరి ఏ గదిలోనన్నా వాడు బంధించబడి వుండవచ్చు.\" అను కుంటూ ఉదయనుడు గదులన్నీ గాలించటం మొదలు పెట్టాడు.\nఅలా వెతుకుతూండగా, ఉదయనుడి కాలు నేల మీద ఒక మీట పైన పడింది. అలా పడగానే ఎదురుగా వున్న గోడ రెండుగా విచ్చి దారి ఏర్పడింది. ఉదయ నుడు ముందుకు ఒక్క అడుగు వేశాడు.\nఅంతే, రెండవ అడుగు పడనేలేదు. ఎందుచేతనంటే— అతని కెదురుగా ఒక బంగారు ద్వారం కనిపించింది. దానిపై నుంచి భీకరమైన మూడు సర్పాలు బ్రహ్మాండంగా బుసలుకొడుతున్నై. గడ్డపు వాడు లోపల వున్నాడేమో! కానీ, సర్పాలను తప్పించుకు వెళ్ళటం ఎలా? ఉదయనుడు తీవ్రంగా ఆలోచించసాగే సరికి, మెరుపులా ఒక ఉపాయం తట్టింది.\nఅతడు గడ్డపువాది గదిలోవున్న బాస నెమ్మదిగా దొర్లించుకు వచ్చాడు. బాసలో దూరి మూతవేసుకుని, ఒక్క వినురులో బంగారు ద్వారంలోంచి చూసుకు పోయాడు. మూత తొలగించి తొంగి చూచాడు. మరేం ప్రమాదం లేదని తోచి బైటపడ్డాడు.\nఆగది చూచేసరికి ఉదయనుడి కళ్ళు మీదుమిట్లు గొలిపినై, గది గోడలూ, నేలా అంతా బంగారుమయమే. క్షణం సేపు విస్తుపోతూ అలాగే గది అంతా పరికిస్తూ వుండిపోయాడు. కాని, అంతలోనే తను వచ్చిన పని గుర్తుకు వచ్చింది. గడ్డపు వాడి కోసం మూల మూలలా వెతక సాగాడు. కనిపించలేదు. కాని, వెతుకుతూండగానే, అక్కడున్న మరో మీట పైన కాలుపడి. ఎదురుగావున్న గోడ ఇది వరకటిలాగానే చీరి, దారి యిచ్చింది. క్రిందటి మారు జరిగినట్టుగానే, ఏదో చిత్రం జరుగుతుందనుకుంటూ, ఉదయ నుడు అడుగు ముందుకు వేశాడు.\nక్రిందటి మారు లాగానే, యీసారి కూడా ఒక పెద్ద ద్వారం కనిపించింది. అయితే, యిది వెండిద్వారం, దీనికి ఆరుసర్పాలు వేళ్ళాడుతున్నై. ఒకసారి ఉపాయం కనిపెట్టి వున్నవాడే కనక, ఈ మాటుకూడా బానలో దూరి, ఈ ద్వారం లోంచి కూడా దూసుకుపోయాడు. కాని దురదృష్టవశాత్తూ, యీసారి బాన విను రుగా దొర్లుకుంటూ పోయి, వెండి గది గోడకు కొట్టుకుని ముక్కలు ముక్కలై పోయింది.\nఉదయనుడు బాన నుంచి బైటపడ్డాడు. గది గోడలూ, నేలా అంతా వెండి మయం. అయితే, ఆ వింత చూస్తూ, విస్తుపోతూ పుండిపోక ఉదయనుడు ముందుకు పోయేమార్గం ఏమిటా అని వెతికాడు. కాని, యిక్కడ మీట ఏదీ కనిపించ లేదు. అయితే, గది పై కప్పు నుంచి, వెండి గొలుసు ఒకటి వేళ్ళాడుతున్నది. ఒక్క ఎగురు ఎగిరి అది పట్టుకుని లాగాడు. ఎదురుగా వున్న వెండిగోడ, మెల్లిగా పైకి లేచిపోయి దారి ఏర్పడింది.\nలోపలకు అడుగు పెట్టాడు. ఉదయ నుడు. ఈ సారి కూడా ఒక పెద్ద ద్వారం కనిపించింది. అయితే, యిది రత్నాలతో పొదగబడిన ద్వారర. దీని పై నుంచి పన్నెండు సర్పాలు వేళ్ళాడుతున్నై.\nఉదయనుడు యింతవరకూ బానలో దూరి ఎలాగో బంగారు ద్వారం. వెండి ద్వారం దాటుకొచ్చాడు. ఆ బాన కాస్తా పగిలిపోయింది. ఏమిటి మార్గం? ఇలాం టివి యింకా ఎన్ని ద్వారాలు దాటాలో, యింకా ఎన్ని ప్రమాదాలు ఎర్కోవలసి వుంటుందో అనుకున్నాడు ఉదయనుడు.\nతిరిగి పోవాలన్నా, ద్వారాల దగ్గిర వున్న .సర్పాలతో ప్రమాదం వున్నది. పోనీ తెగించి రత్నాల ద్వారం ప్రవేశించేందుకు ప్రయత్నిద్దామా అంటే, ఒకటి కాదు, రెండు కాదు, పన్నెండు సర్పాల నుంచి తప్పించుకోవాలి!\nఉదయనుడు. \" ఏమిటాదారి, భగ వంతుడా!\" అనుకుంటూ, ఆ రత్నాల గదిలోనే కూర్చుని తీవ్రంగా ఆలోచించ సాగాడు. కాని ఎంత ఆలోచించినా, ప్రాణాలకు తెగించి లోపలకు పావటం తప్ప వేరే మార్గం కనిపించలేదు. అంటే ముందు ద్వారానికి వేలాడుతున్న సర్పా లను సంహరించాలి.\nమారు ఆలోచనలేకుండా ఉదయ నుడు చప్పున కత్తి దూసి, వేలాడుతున్న ఆ సర్పాల పైన ఒక్కవేటు వేశాడు. ఆ దెబ్బతో ఆరు సర్పాల తలలు తెగి పడినై, మరోదెబ్బ వేశాడు. ఈసారీ ఆయి దీంటి తలలు ఎగిరి పోయినై. ఒక్క సర్పం మిగిలింది. దానిని తెగటార్చితే, ఇక లోపలకు ప్రవేశించవచ్చు!\nఉదయనుడు గురి చూసి కత్తి విసి రాడు. కాని సర్వం యీసారి దెబ్బ తప్పించుకొని, ఒక్క విసురులో పచ్చి ఉదయనుడి చేతి మీద కాటువేశింది. అతడి చేతిలోని కత్తి కాస్తా కిందపడింది.\nవిషం ఎక్కి పోతున్నది ఉదయను డికి. ముచ్చెమటలు పోసినై అలశ్యమైతే ప్రాణానికే మోసం. ఉదయనుడు కత్తి తీసుకుని ఒక్క వేటుతో చెయ్యినరికి వేసుకున్నాడు. మరో దెబ్బతో ఆ సర్పాన్ని కూడా ఖండించి వేశాడు. మరుక్షణమే స్పృహతప్పి పడిపోయాడు.\nఅలా ఎంత సేపు పడివున్నాడో తెలి యదు. తిరిగి స్పృహ వచ్చి చూసేసరికి, తెగిన చేతినుండి కారిన రక్తం మడుగు కట్టివుంది. ఇంకా రక్తం కారుతూనే వుంది. ఏమిటి చేయటం. భవించటం తప్ప! బాధపడుతూనే ముందుకు సాగాడు ఉదయనుడు,\nకొంత దూరం వెళ్ళేసరికి ఒక పెద్ద గుహ కనిపించింది. అందులో రాక్షసుడు కొలుస్తూవున్న దేవి విగ్రహం కనిపిం చింది. దేవి మెడలో నూట ఒక్క పుర్రెలు వెళ్లాడుతున్నై, నోటిలో నుంచి భుగ భుగమంటూ అగ్ని జ్వాలలు వస్తూ పున్నై కళ్ళల్లో నుంచి తీవ్రమైన వెలుగు, వెలుగులోంచి కిరణాలు వస్తున్నై. దేవి చెయ్యి చాచివున్నది. అరచేతిపైన ఒక గద్ద నిలబడివున్నది. ఆ వాతావరణ మంతా చాలాభయంకరంగా వున్నది.\nఅయినా ఉదయనుడు చలించలేదు. ధైర్యం కూడ దీనుకొని, విగ్రహం వైపుకు నడిచాడు. నాలుగడుగులు వేశాడో లేదో. దేవి నెసటి నుండి బ్రహ్మాండమైన పొగ వెలుపడి, గుహ అంతా ఒక్క సారిగా కమ్ముకున్నది. ఆ పొగలో ఉదయనుడు ఉక్కిరి బిక్కిరై పోసాగాడు. \n—(ముగింపు పై సంచికలో)",
            "book_page_end": 24
        },
        {
            "title": "అలౌకిక సుందరి",
            "book_page_start": 13,
            "pdf_page_start": 19,
            "pdf_page_end": 26,
            "author": "బూర్లె నాగేశ్వరరావు",
            "genre": "బేతాళ కథ",
            "moral": "కళ్లకు కనిపించిన దృశ్యాన్ని గుడ్డిగా నమ్మరాదు.",
            "keywords": [
                "విక్రమార్కుడు",
                "బేతాళుడు",
                "ప్రదీపుడు",
                "ప్రమోదుడు",
                "పిశాచి",
                "చిత్రకారుడు"
            ],
            "characters": [
                "విక్రమార్కుడు",
                "బేతాళుడు",
                "ప్రదీపుడు (యువరాజు)",
                "ప్రమోదుడు (చిత్రకారుడు)",
                "సుందరి (విశాచి)"
            ],
            "locations": [
                "శ్మశానం",
                "సువర్ణగిరి",
                "అరణ్యం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \" రాజా. నువు చేస్తున్న ఈ పని గురించి నీ హితం కోరినవారు ఏమన్నారో నాకు తెలియదు. గాని, హితుల మాట విననివాడు హితు లను పోగొట్టుకుంటాడు. అందుకు తార్కాణంగా నీకు ప్రదీపుడు అనే రాజ కుమారుడి కథ చెబుతాను, శ్రమ తెలియ కుండా విమ.\" అంటూ బలా చెప్ప సాగాడు:\nసువర్ణగిరి యువరాజు ప్రదీపుడు. అతను గొప్ప సౌందర్య పిపాసీ, కళాభి మానీ అయి ఉండేవాడు. అతని వద్ద ప్రమోదుడు అనే ఒక చిత్రకారుడు ఉండేవాడు. ప్రమోదుడు ఆ చిత్రకారుల లాగా కాక, వాస్తవిక దృశ్యా లను మాత్రమే చిత్రించేవాడు. అతని చిత్రాలలో ప్రకృతిలోని జీవకళ ఉట్టి పడేది.\nప్రమోదుడి చిత్రాలంటే ప్రదీపుడికి చాలా అభిమానం. వారిద్దరికీ గాఢమైన మైత్రి కూడా ఉండేది. ఇద్దరూ అన్న దమ్ముల లాగా మసలుకునేవారు.\nఒకసారి ప్రదీపుడు ప్రమోదుణ్ణి, \" నువు ఊహా చిత్రాలు ఎందుకు చిత్రం చవు ?\" అని అడిగాడు.\n\"కళ్లతో చూడని దాన్ని నేను చిత్రించ లేను. ఆది నాకు సాధ్యం కాదు.\" అన్నాడు ప్రమోదుడు.\nప్రమోదుడు తరచుగా కొండలలో వెళ్ళి, అక్కడ తాను చూసిన దృశ్యాలు చిత్రించి తెచ్చి యువరాజుకు చూపుతూ ఉండేవాడు. అలా ప్రమోదుడు ఒకసారి తెచ్చిన చిత్రాన్ని చూసి, \"ఇది వాస్త వంగాలేదు. ఇందులో ఏదో భావం ఉన్నది. ఏమిటా భావం?\" అని ఆది గాడు ప్రదీపుడు.\nఆ చిత్రంలో ఒక కొండ చరియ నుంచి ఒక చెట్టు కిందికి పెరుగుతున్నది. చెట్లు అలా తలకిందులుగా పెరగటం అసంభవ మన్నాడు ప్రదీపుడు. ప్రమోదుడు అతన్ని ఆ ప్రదేశానికి తీసుకుపోయి, తలకిందు లుగా ఉన్న చెట్టును చూపాడు. కొన్ని కోతులు ఆ చెట్టు వెంబడి దిగిపోయి, కొండ దిగువన ఉన్న ఏటిలో నీళ్ళు తాగుతున్నాయి, అది నిలువుగా పెరిగిన చెట్టే అయి ఉండవచ్చు! ఏ కారణం చేతనో ఒరిగి, తలకిందులైపోయి కూడా బతికే ఉన్నది.\nప్రమోదుడు వాస్తవ దృశ్యాలను తప్ప చిత్రించడని ప్రదీపుడికి రూఢి అయి పోయింది.\nతరవాత కొంత కాలానికి ప్రదీపుడు వివాహం చేసుకోవాలనుకున్నాడు. కన్యాన్వేషణ సులభం కాదు. అందుకని అతను ప్రమోదుడి సహాయం కోరుతూ, అతన్ని అనేక దేశాలకు వెళ్ళి, ఎక్క డెక్కడి రాజకుమార్తెల చిత్తరువులూ తయారుచేసి తెమ్మనిపంపాడు.\nప్రమోదుడు అనేక దేశాలు తిరిగి, అనేకమంది రాజకుమార్తెల చిత్తరువులు చిత్రించి, సువర్ణగిరికి తిరుగు ప్రయాణం సాగించాడు. ఈ ప్రయాణంలో అతని కొక వింత అనుభవం కలిగింది.\nఒకనాడు అరణ్య మార్గంలోనే చీకటి పడింది. అయినా మంచి వెన్నెలరాత్రి కావటం చేత ప్రమోదుడు ఆగకుండా నడక సాగించాడు. అర్థరాత్రివేళ అతనికి తాను వెళ్ళే కాలిబాటకు ఒక పక్క నుంచి శ్రావ్యమైన సంగీతం వినిపించింది. దానితోబాటు ఎవరో నృత్యం చేస్తున్నట్లు లయబద్ధంగా మువ్వల ధ్వని కూడా వినిపించింది.\nప్రమోదుడు ఆమితాశ్చర్యంతో ఆ ధ్వని వినిపించిన దిక్కుగా వెళ్ళి. ఒక అద్భుత దృశ్యం చూశాడు. నిండు వెన్నెలలో పూలచెట్ల మధ్య దట్టమైన పూల తివాసీ పైన ఒక అతిలోక సుందరి వయ్యారంగా నాట్యం చేస్తూ, పాడు తున్నది. ప్రమోదుడు దగ్గిరగా వెళ్ళి ఆమె నాట్యాన్ని చూసి అనందించ సాగాడు.\nఆమె చాలా సేపు నృత్యం చేసి, చివ రకు అలసిపోయినట్టుగా తూలి, ప్రమో దుడి మీదపడి, మరుక్షణం దూరంగా జరిగి, \"క్షమించండి! అలసిపోయి ఒళ్ళు తూలింది,\" అన్నది.\n\"దాని కేం గాని, ఇంత సౌందర్య వతివి. నాట్య గానాలలో ప్రవీణురాలిని! ఈ నిర్జనారణ్యంలో ఒంటరిగా ఎందు కున్నావు?\" అని ప్రమోదుడు ఆమెను అడిగాడు.\nఆమె పకపకా నవ్వి, ఒంటరితన మంటే నాకు భయంలేదు. ఈ అరణ్యం నాకు కొత్తకూడాకాదు. రండి, మా యిల్లు చూపిస్తాను.\" అంటూ, ప్రమోదుణ్ణి ఒక ఇంటికి తీసుకుపోయింది. ఆమెనుగురించి అసలే అనుమానంతో బాధపడుతున్న ప్రమోదుడికి ఆ ఇల్లూ, లోపలి అలం కరణలూ, ఇంటి చుట్టూ ఉన్న ఉద్యా నమూ, అందులో ఉన్న వింత చెట్లూ చూసి మరింత అనుమానం కలిగింది. అతనికి సమీపంలోనే నక్కలు కూయటం కూడా వినిపించింది. ఆతనికి కొద్దిగా భయం కూడా కలిగింది.\nఆమె ఉండే ఇంట మరెవ్వరూ లేరు. ఆమె అతనికి ఒక ఆసనం చూపి, తిన టానికి ఏవో పళ్ళు పెట్టింది. తరవాత అతన్ని మరొక గదికి తీసుకుపోయి. అక్కడ సిద్ధంగా ఉన్న పూలపాన్పు మీద పడుకో బెట్టి. విసురుతూ పక్కన కూర్చున్నది. ప్రమోదుడు కళ్ళు మూసు కుని, అలాగే నిద్రపోయాడు.\nతిరిగి అతను పక్షుల కల కలానికి మేలుకున్నాడు. అతను కళ్ళు తెరిచి చూసేసరికి ఆ నాట్య సుందరీ లేదు. ఆమె ఇల్లూ లేదు. అతను ఒక చెట్టు కింద పడుకుని ఉన్నాడు. ఎక్కడ చూసినా ఎముకలూ, కుండ పెంకులూ కనిపించాయి. అది శ్మశానం లాగున్నది.\nప్రమోదుడికి ఒళ్ళు జలదరించింది. తాను రాత్రి కన్నది కల కాదు. ఆ స్త్రీ ఒక పిశాచం అయి ఉంటుంది. తాను ఆమె జోలికి పోక పోవటం మేలయింది. అయితే ఆమె సౌందర్యాన్ని మరిచి పోవటం అతనికి సాధ్యం కాలేదు. ఆమె రూపు అతని కళ్ళలో మెదులుతూనే ఉన్నది.\nప్రమోదుడు చివరకు నగరం చేరి, తాను చిత్రించి తెచ్చిన రాజకుమార్తె లందరి పటాలూ ప్రదీపుడి ముందు పెట్టాడు. ప్రదీపుడికి వాటిలో ఒకటి కూడా నచ్చలేదు.\n\"రాజకుమార్తెలలో సౌందర్యం ఇంత కరువవుతుందని నేను ఉహించలేదు. ఇంత కన్న సౌందర్యవతులు ప్రపం చంలో చాలా మంది ఉంటారను కున్నాను.\"\" అన్నాడతను నిరాశతో.\nకొన్నాళ్ళు గడిచినాక అతను ప్రమో దుణ్ణి అతని ఇష్టం వచ్చిన నుందరి బొమ్మ ఒకటి చిత్రించి, తనకు ఆనందం కలిగించమని నిర్బంధ పెట్టాడు.\nతప్పించుకునే మార్గం లేక, ప్రమో దుడు ఒక స్త్రీ చిత్తరువు ప్రారంభించాడు. అతను ప్రయత్నం చెయ్యకుండానే అతను ఆరణ్యంలో చూసిన నాట్యసుందరి బొమ్మ తయారయింది. ఆమెను చిత్రించటం తప్ప అతనికి గత్యంతరం లేకపోయింది. ఎందుకంటే, ఆహోరాత్రాలు ఆమె రూపమే అతని మనసులో మెదులు తున్నది.\nదాన్ని చూస్తూనే ప్రదీపుడు స్తంభించి పోయాడు. ఆడవాళ్ళలో అంత అంద గత్తెలుంటారని అతను ఎన్నడూ ఊహించ లేదు. అతను ప్రమోదుడితో, \"ఇటువంటి సుందరి లోకంలో ఉండగా నాకు చూప కుండా ఎందుకు దాచావు?\" అన్నాడు.\n\"యువరాజా, ఇది వాస్తవరూపం కాదు.\" అన్నాడు ప్రమోదుడు.\n\"అబద్ధం ఆడకు. నువు కళ్ళచూడని దాన్ని చిత్రించలేవని నాకు తెలుసు,\" అన్నాడు. ప్రదీపుడు.\n\"వాస్తవం కానివి కూడా కళ్ళకు ఒకప్పుడు కనిపిస్తాయి,\" అన్నాడు ప్రమోదుడు.\n\" అంటే నువు ఈ స్త్రీని ఎక్కడో చూశావన్నమాట!\" అన్నాడు ప్రదీపుడు.\nచూసినట్టు ప్రమోదుడు ఒప్పు కున్నాడు.\nవెంటనే తీసుకుపొమ్మనీ ప్రమోదుడితో అన్నాడు. ప్రమోదుడు సరేనన్నాడు.\nఇద్దరూ కలిసి గుర్రాలమీద అరణ్యానికి బయలుదేరారు. ఆ రోజు కూడా వెన్నెల కాస్తున్నది. ప్రమోదుడు నాట్యసుందరిని చూసిన చోటుకు చేరి, గుర్రాలుదిగి. అర్ధ రాత్రి కోసం ఎదురుచూడసాగారు.\nచివరకు వాళ్లకు సంగీతమూ, మువ్వల చప్పుడూ వినిపించాయి. ఇద్దరూ ఆ సుందరి నాట్యం చేసే దిక్కుగా వెళ్ళి దూరంగా నిలబడి ఆమెనూ. ఆమె నాట్యాన్నీ చూశారు. ప్రదీపుడు మాత్రం మతిపోయిన వాడిలాగా పరిగెత్తి, ఆమెను సమీపించాడు. ఆమె తూలినట్టుగా అతని మీదపడి, దూరంగా జరిగి, క్షమాపణ చెప్పుకున్నది.\nప్రదీపుడు పరవశుడైపోతూ, “సుందరి. నీ కోసమే వచ్చాను నిన్నుచూసి ధన్యుణ్ణి ఆయాను. నిన్ను ప్రేమిస్తున్నాను. పెళ్లాడ తాను.\" అంటూ ఆమె చేతులు రెండూ పట్టుకున్నాడు.\nసుందరి కిలకిలా నవ్వి, \"మీ యిష్టం!\" అన్నది.\nఆమె అతన్ని తన ఇంటికి ఆహ్వా నించింది.\n\"వద్దు! నీ యింటికన్న గొప్ప భవనాలు నాకు చాలా ఎందుకు ఆలస్యం? నా వెంట వచ్చెయ్యి!\" అన్నాడు ప్రదీపుడు. ఇద్దరూ చేతులు పట్టుకుని నడుస్తూ ప్రమోదుణ్ణి సమీపించారు.\nప్రమోదుడు అతనితో, \"యువరాజా, ఈమె మనిషికాదు, విశాచి. నీ మంచి కోరి చెబుతున్నాను. ఈమెను నగరానికి తీసుకుపోకు. ఇక్కడే వదిలెయ్యి.\" అన్నాడు. ప్రదీపుడు వినిపించుకోలేదు.\n\" అర్థం లేకుండా మాట్లాడకు. నేను ఇంత దూరం వచ్చింది. ఈమెను వది లెయ్యటానికా? ఇంత కాలానికి నాకు భార్య కాదగినది దొరికితే ఆమెను పది లెయ్యమనటం నీ కుళ్ళు బుద్ధి తప్ప మరేమీ కాదు.\" అన్నాడతను.\n\"నీ నిర్ణయం మార్చుకోకపోతే నేను నీ వెంటరాను. దాన్ని పెళ్ళాడాలను కుంటే నన్ను వదులకో..\" అన్నాడు ప్రమోదుడు.\n\"లోకమంతా సన్ను వదిలేసినా నేనీ సుందరిని వదలను.\" అన్నాడు ప్రదీపుడు.\n\" అయితే, నీ యిష్టం!\" అంటూ ప్రమోదుడు తన గుర్రాన్ని ఎక్కి ఎటో వెళ్ళిపోయాడు.\nఅతను వెళ్ళాక ప్రదీపుడు అక్కడే ఆ సుందరితో ఆ రాత్రి గడిపాడు. తెల్ల వారేసరికి అతని కౌగిలిలో ఒక అస్థి పంజరం మాత్రమే ఉన్నది. దాన్ని చూసి అతనికి కంపరం పుట్టుకొచ్చింది. అతను అసహ్యంతో దాన్ని దూరంగా తోసేసి, తన గుర్రాన్ని ఎక్కి, వేగంగా తన నగరం కేసి బయలుదేరాడు. వెనక నుంచి ఎవరో పకపకా నవ్వటం విని పించింది. కాని అతను వెనక్కుతిరిగి చూడలేదు.\nబేతాళుడు ఈ కథ చెప్పి, \" రాజా, ప్రమోదుడు యువరాజును ఎందుకు వదిలిపెట్టి వెళ్ళాడు? సుందరి అతనికి భార్య కాబోతున్నదన్న అనూయ చేతనా? లేక యువరాజు తనమాట వినలేదన్న అహంభావం చేతనా? దీనికి సమాధానం తెలిసి కూడా చెప్పకపోయావో నీ తల పగిలిపోతుంది.\" అన్నాడు.\nదానికి విక్రమారుడు, \" ప్రమోదుడికి అనూయ ఉన్నదనటానికి ఆధారం లేదు. అనూయ గలవాడైతే ప్రదీపుడికి సుందరి కనబడకుండా చెయ్యటం అతని చేతిలోని పనే : మరొక అరణ్యప్రాంతానికి తీసుకు పోయి. అక్కడే తనకు సుందరి కనిపించిందన వచ్చును. యువరాజు తన మాట వినలేదన్నందుకు అతను అలిగి వెళ్ళిపోవటం కూడా కాదు. ఆమె విశాచి అని అతనికి మొదటి నుంచి రూఢిగా తెలుసును. కళ్ళకు కనిపించే అవాస్త వాలను కూడా అతను గ్రహించగలవాడు. అలాటి శక్తి యువరాజుకు లేక సుందరిని శంకించలేక పోయాడు. యువరాజు సుందరిని నిజంగా తెచ్చి పెళ్ళాడతే అందుకు తానే బాధ్యుడనవుతానన్న భావం ప్రమోదుడికి కలిగి ఉంటుంది. ఎందుకంటే, తాను సుందరి చిత్తరువు రాయకపోయినా, యువరాజుకు సుందరిని చూపకపోయినా యువరాజు సుందరిని పెళ్ళాడగోరటం జరగదు. అందుకే ప్రమోదుడు యువరాజును వదిలి వెళ్ళి పోయాడనటానికి సందేహం లేదు.\" అన్నాడు.\nరాజుకు ఈ విధంగా మౌనభంగం కలగగానే బేతాళుడు శవంతో సహా మాయమై తిరిగి చెట్టెక్కాడు. —(కల్పితం)",
            "book_page_end": 20
        },
        {
            "title": "అపోహ",
            "book_page_start": 27,
            "pdf_page_start": 27,
            "pdf_page_end": 32,
            "author": "ఏ, సి. సర్కార్, ఐంద్రజాలికుడు",
            "genre": "నాటకీయత",
            "moral": "కళ్ళతో చూసినప్పటికీ, తొందరపడి తీర్పు ఇవ్వకుండా, విచారణ చేసి నిజాన్ని తెలుసుకోవాలి.",
            "keywords": [
                "రాజు",
                "రాణి",
                "తారావతి",
                "అపోహ",
                "విశ్వాసం",
                "చాకచక్యం"
            ],
            "characters": [
                "ఉమేశ మహారాజు",
                "తారావతి (రాణి)",
                "కుమారి (అంతరంగసఖి)",
                "భటుడు"
            ],
            "locations": [
                "ఉమేశ మహారాజు రాజభవనం",
                "తోట"
            ],
            "content": "ఉమేశ మహారాజుకు ముగ్గురు భార్యలు. మొదటి ఇద్దరూ రెండేళ్ళ వ్యవధిలో పోయారు. ఆయనకు తన మూడో భార్య తార్తాపతి అంటే చాలా ప్రేమ. రాజు వయసు నలబై ఏళ్ళు, తారావతి ఐరవై అయిదేళ్ళది. ఆమె చాలా తెలివిగలదీ. అనేక విద్యలలో అంతేరినదీనూ.\nరాజుకు వేట అంటే సరదా: ఎప్పుడు వేటకు వెళ్ళినా తారావతిని వెంట తీసుకు పోయేవాడు. ఒకసారి ఆయన వారం రోజులపాటు వేట కార్యక్రమం పెట్టుకుని, తారావతిని ప్రయాణానికి సిద్ధం కమ్మన్నాడు. అంతా సిద్ధమయింది. కాని బయలుదేరే రోజున రాజు ఆమెను తన వెంట తీసుకుపోలేదు సరికదా. ఆమెను తన మందిరం నుంచి బయటకు రాకుండా ఆడ సిపాయీలను ఏర్పాటు చేశాడు.\nఆ రాత్రి రాజు తారావతి మందిరానికి రాలేదు. తారావతిని పిడేళ్ళ క్రితం వివాహమాడినది లగాయతు రాజు ప్రతి రాత్రి తారాపతి మందిరంలోనే పడుకునేవాడు. అందుచేత ఆ రాత్రి ఆయన రాకపోవటం ఆమెకు విడ్డూరంగా తోచింది. ఆమె ఆయన కోసం చాలా సేపు ఎదురుచూసి నిద్రపోయింది. తెల్లవారి లేచేసరికి తాను నిర్బంధంలో ఉన్నట్టు తెలుసుకున్నది.\nతనను ప్రాణంకన్న ఎక్కువగా చూసుకునే రాజు తనను నిర్బంధంలో ఉంచటం ఆమెకు అమితమైన ఆశ్చ ర్యాన్ని కలిగించింది. ఈ ఉత్తరువు కూడా ఆమెకు రాజు స్వయంగా చెప్పలేదు: ఆయన వేటకు బయలుదేరి వెళ్ళేటప్పుడు ఆమెకు వీడ్కోలు కూడా చెప్పలేదు. ఇలా ఎందుకు జరిగిందో తెలుసుకుందా మని ఆమె తనకు కాపలా ఉన్నవాళ్ళను ప్రశ్నించి చూసింది. కాని వాళ్ళు మూగ వాళ్ళలాగా ఏ ప్రశ్నకూ సమాధానం చెప్పలేదు. ఆమె అంతరంగసఖి కుమారి కూడా సమయానికి దగ్గరలేదు ఆమె కిందటి రాత్రే చావు బతుకుల్లో ఉన్న తన తండ్రిని చూడటానికి రహస్యంగా రాజభవనం నుంచి వెళ్ళిపోయింది. నిస్సహాయస్థితిలో తారావతి ఏడ్చింది.\nఇదివరకు ఆమె కంటతడిపెడితే ఆమె పరిచారికలు గిలగిలలాడి పోయే వారు: ఎన్నో విధాల ఊరడించేవారు. కాని ఇప్పుడామెను ఎందుకు ఏడుస్తున్నా పని అడిగేవారు లేరు. ఎంతమార్పు!\nఇలా రెండు రోజులు గడిచాయి. మూడో రోజున తారావతి అంతరంగ సఖి కుమారి తిరిగి వచ్చింది. వస్తూనే కుమారి రాణి పరిస్థితి అర్థం చేసుకున్నది. ఆర్థ రాత్రివేళ కావలావాళ్ళు నిద్రమత్తులో ఉన్న సమయంలో కుమారీ తారావతితో, \"ఏం జరిగింది, అమ్మా?\" అన్నది.\nతారావతి తనకు ఏమీ తెలియదంటూ తన పరిస్థితి కుమారికి చెప్పి. \"నీ తండ్రి ఎలా ఉన్నాడు?\" అని అడిగింది.\n\" ఆయన పోయాడు.\" అన్నది కుమారి విచారంగా.\n''అయ్యో, పాపం! నిన్ను రాజభవనం నుంచి పంపటానికి నేను ఎంత సాహసం చేశాను! ఇంతకూ ఆయనను ప్రాణాలతో చూశావా?\" అని తారావతి అడిగింది.\n''చూశానమ్మా! ఆయన నా చేతుల్లోనే ప్రాణాలు వదిలాడు.\" అన్నది కుమారి.\n''ఇంత కష్టంలోనూ నాకు అది ఒకటే తృప్తి: నువు నీ తండ్రిని ప్రాణాలతో చూశావు!\" అన్నది తారావతి.\nఅనుకున్న దాని కన్న ముందుగానే. నాలుగో రోజున, రాజు వేట నుంచి తిరిగి వచ్చేటప్పుడు తారాపతి ఆయనను కిటి కిలో నుంచి చూసింది. ఆయన ముఖం విషాదంగా ఉన్నది. అది చూసి ఆమెకు దుఃఖం పొంగిపోయింది.\nఆమె ఒక కాగితం మీద ఇలా రాసి పంపింది: \" నన్ను చిత్రవధ చేసినా భరి స్తాను. కాని నేను చేసిన నేరం ఏమిటి?\"\nవెంటనే రాజు వద్ద నుంచి జవాబు వచ్చింది: \"నువు నీతి తప్పిన దానివి. నేను నిన్ను ఎంతగానో ప్రేమించాను. కాని నువు పరపురుషుణ్ణి ప్రేమించావు. నీకు మరణమే దండన..\"\nఅలా రాసింది:\n\"చచ్చి పోవటానికి నేను సిద్ధమే. కాని చచ్చిపోయే ముందు మీ పాదాలు తాకనియ్యండి. మీరు నన్ను అగ్ని సాక్షిగా వివాహమాడారు. నా చివరి కోరిక మన్నిస్తారనుకుంటాను. ఒక్కసారి నాకు మీ దర్శనం కావాలి.\"\nరాజు తారావతి వద్దకు వచ్చాడు.\nతారావతి కనుసన్న గ్రహించి కుమారి అవతలికి వెళ్ళిపోయింది.\n\"నేను నీతి తప్పినట్టు మీకు ఎలా తెలిసి౦ది?\" అని తారావతి రాజును అడిగింది.\nఉమేశ మహారాజు రుద్ద కంఠంతో, \"నువు నీతి తప్పిన దానివే. నా కళ్ళను నేను ఎలా నమ్మకుండా ఉండను? ఆ రాత్రి నేను పడుకోవటానికి వస్తూ, తోట వైపు కటికి కుండా ఒక దృశ్యం చూసి, నువు నీతి తప్పిన దానివని తెలుసుకున్నాను.\" అన్నాడు.\nతారాపతి శాంతంగామా గంభీరం గానూ రాజుతో, \"కంటికి కనిపించేది ఎల్లప్పుడూ నిజంకాదు. కొద్ది నిమిషాలు వ్యవధి ఇస్తే నేను ఆ మాట రుజువు చేస్తాను.\" అన్నది.\n\" రుజువు చెయ్యి.\" అన్నాడు రాజు.\nతారావతి పక్కగదిలోకి వెళ్ళి, చేతిలో ఒక కప్పూ, ప్లేటూ పట్టుకుని తిరిగి వచ్చి, \"మీ వద నాలుగు బంగారు నాణాలుంటే ఐయ్యండి.\" అన్నది.\nరాజు తన జేబులో నుంచి కొన్ని బంగారు నాణాలు తీసి, నాలుగు ఎంచి, తారావతికి ఇచ్చాడు. తారాపతి అనాణా లను ప్లేటులోకి తీసుకుని. ఖాళీ కప్ప రాజుకు చూపి, ఎడమచేతిలో ఉన్న ప్లేటు నుంచి నాణాలను కాళీ కప్పులోకి పోసింది. ఇలా చేసేటప్పుడామె ప్లేటునూ, కప్పునూ రాజు దృష్టికి ఎగువగా పట్టుకున్నది.\n\"అంతా మీధు కళ్ళారా చూశారు. చూసినదంతా నిజమేనని మీ నమ్మకం. ఇందులో ఎన్ని నాణాలున్నాయో చెప్ప గలరా?\" అన్న దామె రాజుతో.\n\" నన్ను అడగటం దేనికీ? అందులో నేనిచ్చిన నాలుగు నాణాలూ ఉంటాయని నీకు మాత్రం తెలీదా?\" అన్నాడు రాజు.\nతారావతి ముందుకు వచ్చి కప్పులో ఉన్న నాణాలను ప్లేటులో కుమ్మరించింది. ప్లేటులో ఎనిమిది నాణాలున్నాయి. రాజుకు నోట మాటలేదు.\n\"చూశారా? కళ్ళ చూసినది ఎల్లప్పుడూ నిజం కాదు. ఇప్పుడు చెప్పండి. మీరు ఏం చూసి నా నీతిని శంకించారు? తోట వైపు కిటికిలో నుంచి మీకు ఏం దృశ్యం కనబడింది?\" అన్నది తారావతి.\n\" నేను చూసినది తప్పే కావచ్చు, కాని నువు పడకగదిలో ఒక కాపలా భటుణ్ణి కౌగలించుకుని లాలన చేస్తూన్నట్టునాకు కనిపించింది. మీరిద్దరూ ఎదురెదురుగా నిలబడి ఉన్నారు. ఇది చూడగానే నాకు అగ్రహం వచ్చింది. కత్తి మీదికి నా చెయ్యి వెళ్ళింది. నేను ఆ ఆగ్రహాన్ని అతికష్టం మీద నిగ్రహించు కుని ఇక ఎన్నటికీ నీ ముఖం చూడ రాదని నిశ్చయించుకుని, నిన్ను మందిరం దాటి రానియ్యవద్దని, ఉత్తరవు ఇచ్చాను.\" అన్నాడు రాజు.\nతారావతి ఒక వింత నవ్వు నవ్వి, \"ఇదా సంగతి? మీరు మీ ఆగ్రహాన్ని అణుచుకోవటం మంచిదయింది. లేకపోతే ఒక నిర్దోషిని చంపిన పశ్చాత్తాపం మిమ్మల్ని జీవితాంతం పీడించి ఉండేది.\nమీరు మరొక అరగంట తరవాత వచ్చి నట్టయితే అదే కిటికీకుండా మరొక వింత దృశ్యం చూపిస్తాను. నా గదిలో కనిపించే దృశ్యం చూసి వెళ్ళిపోవద్దు, తిన్నగా పడక గదిలోకే వచ్చేసి. పర్యవసానం చూడండి.\" అన్నది.\n\"దీని అంతు తేల్చుకోవాలి. అలాగే వస్తాను..\" అన్నాడు రాజు.\n\"అయితే ఒక్క మనవి. నేను రాజ భవన నియమం ఒకటి ఉల్లంఘించాను. క్షమించాలి.\" అన్నది తారావతి.\n\" అది అల్పమైనదేనా ?\" అని రాజు అడిగాడు.\n\"అవును. రాజ భవన సేవకుల విధులకు సంబంధించినది. గొప్ప నేరం ఏమీకాదు.\" అన్నది తారావతి.\n\"అయితే పరవాలేదు. నిన్ను క్షమిస్తాను.\" అన్నాడు రాజు.\nఅరగంట తరవాత రాజు తారావతి మందిరానికి వస్తూ, తోట వైపు కిటికీ వద్ద అగి, రాణి పడక గదిలోకి చూశాడు.\nఆయన ముందు చూసి మండిపడిన దృశ్యమే తిరిగి కనిపించింది. తారావతి రాజభవన రక్షక భటుణ్ణి కౌగలించుకుని. తాలిస్తున్నది!\nఅదిచూసి రాజు ఉద్రేకపడిపోయి అతివేగంగా పడక గదిలోకి పచ్చాడు. ఇద్దరు వ్యక్తులూ ఎడమయారు. రక్షక భటుడు షాలిపోబోతూంటే అతన్ని పట్టుకున్నాడు. తారానతో ముందుకు వచ్చి. ఆ భటుడి తలపాగా పెట్టుడు మీసాలూ, గడ్డమూ లాగేసింది. తారావతి రక్షక భటుడిగా అలంకరించిన కుమారిని గుర్తించి రాజు నివ్వెరపోయాడు.\n\"నాకిదంతా అయోమయంగా ఉన్నది. ఇలావచ్చి దగ్గిర కూర్చుని దీనికి అర్థం ఏమిటో చెప్ప, వేధించక!\" అన్నాడు రాజు తారావతితో.\nతారాపతీ ఇలా చెప్పింది':\n\"రాజభవన నియమం ప్రకారం. ఇక్కడ పనిచేసే ఏ దాసీ కూడా రాత్రి వేళ బయటికి పోరాదు. కుమారి తండ్రి చావుబతుకుల్లో ఉన్నట్టు. చీకటిపడి వార్త తెలిసింది. ఆయనను కుమారి ప్రాణాలతో చూడాలంటే వెంటనే బయలుదేరాలి. ఆమెను అప్పుడే పంపటానికి నే నొక ఉపాయం ఆలోచించాను. మిగిలిన దాసీలతో, కుమార్ రెండు మూడు రోజుల పాటు అత్యవసరమైన పనిమీద నా గది దాటకుండా ఉండిపోతుందని చెప్పాను. రాజభవన రక్షకుల దుస్తులు సంపాదించ మని కుమారికి చెప్పాను. కృత్రిమంగా కుమారికి గడ్డాలూ, మీసాలూ తయారు చేసి అంటించాను. కుమారి రక్షకభటుల దుస్తులు ఎక్కడనుంచో తెచ్చింది. తన తండ్రిని ప్రాణాలతో చూడగలనో, లేనో అని కుమార్ విడుస్తూంటే, ఆమెను కౌగలించుకుని, ఓదార్చాను.\"\n\" ఎంత పొరపాటు పడ్డాను! ఎంత మూర్ఖంలో పడిపోయాను. సన్ను క్షమించు. దేవీ!\" అంటూ రాజు తారావతిని కౌగలించుకున్నాడు.\nతరవాత రెండు మూడు రోజులకు కుమారి తారావతికి తలదువ్వుతూ, \"అమ్మా ఆ బంగారు నాణాలు రెట్టింపు ఎలా అయాయి?\" అని అడిగింది.\n\" ఇంద్రజాలం వల్ల! ఆ కప్పూ. ప్లేటూ ఇలా తీసుకురా. ప్లేటు అడుగున సబ్బు మరకలు ఇంకా ఉన్నాయి. ప్లేటు దిగువన నాలుగు బంగారు నాణాలు సబ్బుతో అంటించాను. రాజుగారిచ్చిన నాలుగు నాణాలూ ప్లేటు పైన ఉన్నాయి. దిగువన అంటించిన నాణాలు ఎవరికి కనపడకుండా వెళ్ళు అడ్డం పెట్టాను.? పై నాణాలు కప్పులో పోసేటప్పుడు కింది వాటిని కూడా వేళ్లతో కప్పులోకి తోశాను!\" అన్నది తారావతి, చేసి చూపిస్తూ.\nకుమారి చప్పట్లు చరిచి, \"తెలివి కాళేమమ్మా! అద్భుతమైన తెలివి!\" అన్నది.\n\"చూడు. కుమారీ! అది ఎవరికీ చెప్పకు సుమా! ఒట్టే!\" అని తారాపతి కుమారి చేత ప్రమాణం చేయించింది.",
            "book_page_end": 32
        },
        {
            "title": "పైసాతో పెళ్ళి",
            "book_page_start": 28,
            "pdf_page_start": 34,
            "pdf_page_end": 36,
            "author": "గవ్వల నిర్మలాదేవి",
            "genre": "హాస్యం",
            "moral": "తెలివితక్కువ వాడికి అదృష్టం కలిసొచ్చినప్పటికీ, అజ్ఞానం కారణంగా దాన్ని నిలబెట్టుకోలేకపోయాడు. చివర్లో బుద్ధి తెచ్చుకున్నాడు.",
            "keywords": [
                "వెంకటప్ప",
                "సోమరి",
                "పెళ్లి",
                "గడ్డిబొమ్మ",
                "అదృష్టం"
            ],
            "characters": [
                "వెంకటప్ప",
                "ముసలిది (నాయనమ్మ)",
                "వెంకటప్ప బావమరుదులు",
                "పెళ్ళికొడుకు (మిస్సైన)"
            ],
            "locations": [
                "ఊరు",
                "గుడిసె"
            ],
            "content": "ఒక ఊళ్ళో ఒక ముసలిది. తల్లి తండ్రులు లేని తన మనవణ్ణి ఎంతో గారాబంగా పెంచింది. వాడి పేరు వెంకటప్ప. వాడు ఏమంత తెలివితేటలు గలవాడు కాదు.\nకొంత కాలానికి వెంకటప్పకు పెళ్ళి ఈడు వచ్చింది. వాడితోబాటు గాలికి తిరిగిన కుర్రవాళ్ళందరికి పెళ్లిళ్ళు అయి పోయాయి. అందుచేత వెంకటప్ప తనకు కూడా పెళ్ళి చెయ్యమని ముసలిదాని దగ్గిర పోరు పెట్టసాగారు.\n''పైసాకు తికాణా లేదు. నీ కెవరిస్తారు పిల్లను ?'' అన్నది ముసలిది.\n\"పైసా తేస్తే నా పెళ్ళి చేస్తావా?\" అని వెంకటప్ప అడిగాడు.\nముసలిది ఏం చెప్పాలో తెలీక, \" నీ చేత్తో పైసా సంపాదించుకురా. అప్పటి సంగతి ఆలోచిద్దాం.\" అన్నది.\nసాయంకాలానికి వాడు ఎక్కడి నుంచో ఒక పైసా తీసుకువచ్చి. \"అదుగో పైసా! రేపు సాయంకాలానికల్లా నాకు పెళ్ళి చెయ్యకపోయావో నేను ఏ నూతి లోనో గోతి లోనే పడిచస్తాను.\" అన్నాడు.\nముసలిదానికి ఏమీ పాలుపోలేదు. వాడిది అంత మట్టి బుర్ర అయినందుకు ఆమె చింతించింది. ఆమె గడ్డితో ఒక మనిషి బొమ్మ తయారుచేసి, దానికి చీర కట్టి గుడిసెమూల చీకటిలో దాన్ని కూర్చోబెట్టింది. సాయంకాలం వెంకటప్ప ఇంటికి వస్తూనే. \"పిల్లను చూశావా?\" అని ముసలిదాన్ని అడిగాడు.\nముసలిది మూలనున్న గడ్డిబొమ్మను చూపుతూ, \" అదుగో పిల్ల! ఈ పసుపు తాడు తీసుకుని దాని మెడలో కట్టు!\" అంటూ పసుపుతాడు అందించింది.\nవాడు తన స్నేహితుల పెళ్ళిళ్ళు చూసి ఉన్నాడు. తన పెళ్ళి అంత హీనంగా జరుగుతున్నందుకు వాడు మండిపడి, \"ఇంత నాసిరకం పెళ్ళి నేను చేసుకోను. పురోహితుడూ లేక. మేళ తాళాలూ లేక, అదేం పెళ్ళి?\" అన్నాడు.\n\"నేనేం చెయ్యను? నువు తెచ్చిన పైసా ఆ పిల్ల ఓలికే సరిపోయింది. నీకు కావలిసిన హంగులన్ని ఏర్పాటు చెయ్య టానికి నా దగ్గిర డబ్బు లేదు, నాయినా. ఇష్టముంటే పెళ్ళి చేసుకో: లేదంటే ఆ పిల్లను వాళ్ళ ఇంటికి పంపేస్తాను.\" అన్నది ముసలిది.\nపెళ్ళి అయిందే చాలుననుకుని వెంకటప్ప చీకట్లో మూలనున్న గడ్డి బొమ్మ మెడలో మూడు ముళ్ళూ వేశాడు. ఈలోపల ముసలిది బయటికి జారు కున్నది.\nవెంకటప్ప తన పెళ్ళాంతో మాట్లా డాలనుకుని, \" నీ పేరేమిటి?\" అంటూ పలకరించాడు. జవాబు రాలేదు. సిగ్గు పడుతున్న దనుకుని వాడు రెండు మూడు సార్లు పలకరించాడు. అప్పటికీ జవాబు రాకపోయేసరికి మూలనున్న కర్ర తీసుకుని, ''మొగుడంటే లక్ష్యం లేదా? చావు!'' అంటూ గడ్డిబొమ్మను ఒక్కటి పెట్టి, గబగబా బయటికి వెళ్ళిపోయాడు.\nచాటు నుంచి ఇదంతా గమనిస్తున్న ముసరిది లోపలికవచ్చి. ఆ గడ్డిబొమ్మను తీసుకుని దూరంగా వెళ్ళి. తగల బెట్టేసింది.\nఆ రాత్రంతా ఎటో తిరిగి వెంకటప్ప పొద్దున ఇంటికి తిరిగివచ్చి. ఇల్లు నాలుగు మూలలా వెతికి, \"నా పెళ్ళాం ఏది ?\" అని ముసలిదాన్ని అడిగాడు.\n\"ఇంకెక్కడ పెళ్ళాం? రాత్రి నువు కొట్టాపని అలిగి పుట్టింటికి వెళ్ళి పోయింది.\" అన్నది ముసలిది.\nవెంకటప్ప పశ్చాత్తాపపడుతూ. \"సరే, వాళ్ళ ఇల్లు ఎక్కడో చెప్పు తీసుకు వస్తా.\"\" అన్నాడు.\nముసలిది తికమకపడింది. ఏదో ఒకటి చెప్పకపోతే వాడు వదిలిపెట్టడు. అందుకని ఆమె, \" పక్క ఊరికి పో. అక్కడ ఏ ఇంటి కప్ప నేస్తూంటే అదే దాని పుట్టిల్లు.\" అన్నది.\nవెంకటప్ప వెంటనే పొరుగూరు బయలుదేరి వెళ్ళాడు. రెండు మూడు వీధులు తిరిగిన మీదట వాడికి ఒక ఇంటి కప్ప ఇద్దరు మనుమలు నేస్తూండటం కనబడింది. ఆదే తన పెళ్ళాం పుట్టిల్లని, వాడు గబగబా ఆ ఇంట్లోకి జొరబడ్డాడు. కప్ప నేస్తున్నవా ళ్ళు వెంకటప్పను. \"ఎవరి కోసం వచ్చావు?\" అని అడిగారు.\n\"మర్యాదగా నా పెళ్ళాన్ని నా వెంట తక్షణం పంపండి!\" అని వెంకటప్ప వాళ్ళను దబాయించాడు.\nఈ మాట వినగానే ఆ ఇద్దరి మనుసుల ముఖాలూ వికసించాయి.\nసంగతి ఏమంటే, వాళ్ళిద్దరూ అన్న దమ్ములు: వారికి ఒక చెల్లెలు ఉన్నది. ఆమెకు పనితనంలో పెళ్ళి చేయాలని చూశారు. కాని, ముహూర్తనమయానికి పెళ్ళికొడుకు దేశాలు పట్టిపోయాడు. తిరిగి అతడి జాడ లేదు. అందరూ ఆ పిల్లకు మళ్లీ పెళ్లి చెయ్యమంటున్నా. ఆమె మొగుడు ఎప్పటికైనా తిరిn వస్తాడన్న ఆశతో ఆమెను ఇంట్లో పెట్టుకున్నారు వాళ్ళు. తమ చెల్లెలి మొగుడి పోలికలు ఏ మాత్రమూ గుర్తు లేక పోవటం చేత, వాళ్ళు వెంకటప్పను చూసి తమ బావమరిదే అనుకున్నారు.\nవాళ్ళు వెంకటప్పను ఆదరంతో లోప లికి ఆహ్వానించి, చక్కగా స్నానం: చేయించి. పట్టుబట్టలు కట్టబెట్టి, పిండి వంటలతో భోజనం పెట్టి, సారెతో సహా తమ చెల్లెల్ని బండిలో ఎక్కించి వెంకటప్ప వెంట కావరానికి సంపారు.\nతన మనవడు చక్కని చుక్కను వెంట బెట్టుకురావటం చూసి ముసలిది. వాడి బుర్రలోపల మట్టిపెట్టిన దేవుడే వాడి నుచుట మంచి గీతగీశాడు కాబోలు ననుకున్నది.",
            "book_page_end": 30
        },
        {
            "title": "సుకన్య",
            "book_page_start": 31,
            "pdf_page_start": 37,
            "pdf_page_end": 40,
            "author": "వి. కేశవరావు",
            "genre": "సాహసం",
            "moral": "తెలివి, ధైర్యం కలగలిపితే ఎంతటి ఆపద నుంచి అయినా రక్షించుకోగలం.",
            "keywords": [
                "యువరాజు",
                "సుకన్య",
                "వ్రతం",
                "దుర్మార్గుడు",
                "విశ్వాసం"
            ],
            "characters": [
                "పుష్పసింహుడు (యువరాజు)",
                "సంపన్నుడు",
                "సుకన్య",
                "పద్మావతి",
                "దుర్మార్గుడు"
            ],
            "locations": [
                "సింహపురం",
                "అరణ్యం",
                "భవంతి"
            ],
            "content": "సింహపురం యువరాజు పుష్పసింహుడు తన తెల్లగుర్రాన్ని ఎక్క కొంత పరి వారాన్ని వెంట బెట్టుకుని అరణ్యంలో వేటాడ పోయాడు. వేట బాగా సాగింది. మధ్యలో యువ రాజు ఒక లేడిని తరుముతూ చాలా దూరం వెళ్ళాడు. వెళ్ళి. వెళ్ళి. లేది ఒక ఇంట ప్రవేశిం చింది. పుష్పసింహుడు కూడా ఆ ఇంట ప్రవేశించాడు.\nఅది ఒక సంపన్నుడి భవనం. ఆ లేడి ఆ సంపన్నుడి పెంపుడు లేడి. పుష్ప సింహుడు తాను సింహపురం యువరాజు ననీ, లేడిని తరుముతూ వచ్చానని సంపన్నుడికి తెలిపాడు. తన లేడి ప్రాణాలతో తిరిగి వచ్చినందుకు సంపన్నుడు సంతోషించి యువరాజును ఆ రాత్రి తన ఆతిథిగా ఉండమని కొరాడు.\nఆ రాత్రి భోజనాల సమయంలో సంపన్నుడు యువరాజుతో, తన కుమార్తె అయిన సుకన్యను పెళ్లాడమని అన్నాడు. ఆయన తన కుమార్తెను పిలిపించి యువ రాజుకు చూపాడు. సుకన్య అందాలరాశి.\nయువరాజు ఆమెను, \" ప్రమాదం వస్తే నీ మానాన్ని సువు రక్షించుకో గలవా?\" అని అడిగాడు.\n\"రక్షించుకోగలను,\" అన్నదామె.\nపుష్పసింహుడు తృప్తిపడి ఆమెను పెళ్ళాడటానికి ఒప్పుకున్నాడు.\nసంపన్నుడు వెంటనే వారిద్దరికీ వివాహం జరిపించాడు. నూతన దంప తులు కొద్ది రోజులు సుఖంగా గడిపిన మీదట, యువరాజు గుర్రం మీద సింహ పురానికి బయలుదేరారు.\nసూర్యాస్తమయ సమయానికి భార్యా. భర్తలిద్దరూ ఒక భవంతి వద్దకు వెళ్ళారు. సుకన్యను బయటనే ఉండ మని, యువరాజు తమ ఇద్దరికీ ఆహారం తేవటానికి లోపలికి వెళ్ళాడు.\nఆ సమయంలో, ఇంటి యజమాని భార్య అయిన పద్మావతి, మేడమీది నుంచి చూస్తున్నది. యువరాజు లోపలికి వెళ్ళ గానే, ఆమె ఒంటరిగా ఉన్న సుకన్య వద్దకు మనిషిని పంపి, \"మీ భర్తగారు ఆకస్మికంగా మూర్ఛపోయారు: మీరు వెంటనే రండి.\" అని చెప్పించింది.\nసుకన్య ఆదుర్దాపడి, మోసం శంకించ కుండా లోపలికి వచ్చింది. ఆమె లోపలికి రాగానే పద్మావతి ఆమెను ఒక గదిలో బంధించింది.\nపద్మావతి దుర్మార్గురాలు.. ఆమెకు సాముద్రికం బాగా తెలుసును. ఆమె సుకన్యను చూస్తూనే ఆమెకు మహారాణి లక్షణాలు ఉన్నట్టు తెలుసుకుని, ఆమెను తన కోడలుగా చేసుకుంటే తన కొడుకు మహారాజు అవుతాడని ఆశపడింది.\nయువరాజు పుష్పసింహుడు ఆహరంతో సహా బయటికి వచ్చి చూసేసరికి బయట సుకన్య లేదు. ఆమెను అతను పేరు పెట్టి చాలా సార్లు పిలిచి చూశాడు. ఆమె జాడ చెబుతారేమోనని చాలా మంది ని అడిగిచూశాడు. కాని ప్రయోజనం లేక పోయింది. అతను మతిచెడి, సుకన్య పేరే ఉచ్చరిస్తూ, దారీతెన్నూ తెలియ కుండా తిరగనారంభించాడు.\nమర్నాడు పద్మావతి తన కొడుకును పెళ్ళాడమని సుకన్యను అడిగింది. తనకు అదివరకే పెళ్ళి అయిందని సుకన్య జవాబు చెప్పింది. తన కొడుకును పెళ్లాడ టానికి ఒప్పకున్న దా కా సుకన్యకు నిర్బంధం తప్పదని పద్మావతి బెదిరిం చింది. నుకన్య తెలివిగలది. అందుచేత ఆమె ఆ దుర్మార్గురాలిని మోసగించటానికి ఒక మార్గం ఆలోచించింది. పద్మావతితో ఆమె, \" సరే మీ అబ్బాయిని అలాగే పెళ్ళాడతాను. కాని నాకు ఒక వారం రోజుల వ్రతం ఉన్నది. అది కాగానే మీ అబ్బాయిని పెళ్ళాడతాను.\" అన్నది. పద్మావతి అందుకు సమ్మతించింది.\nసుకన్య పూనినవ్రతం ఏమిటంటే. వరసగా ఏడు రోజులపాటు వచ్చిన వారందరికి తానే స్వయంగా ఆహారం ఇయ్యటం. తన భర్త ఆ ప్రాంతాలే ఉంటాడని, ఈ ఏడు రోజుల లోపల కాకపోడనీ ఆమె అనుకున్నది.\nతనను తీసుకుపొమ్మని భర్తకు ఒక ఉత్తరంరాసి, అతను వస్తే ఇయ్యటానికి దగ్గిర ఉంచుకున్నది.\nకాని ఆరు రోజులపాటు పుష్పసింహుడు రానేలేదు. సుకన్య చాలా ఆందోళన పడింది. ఆ యింటి నుంచి బయటపడే మార్గం చూపమని దేవుణ్ణి ప్రార్థించింది. అయితే వ్రతం ఆఖరు రోజున పుష్ప సింహుడు వచ్చాడు. అతన్ని చూడగానే సుకన్యకు ప్రాణం లేచి వచ్చింది. కాని, మతిచెడిన పుష్పసింహుడు తన భార్యను గుర్తించలేదు. ఆమె అతనికి ఆహారంతో బాటు తన ఉత్తరం కూడా అందించింది.\nపుష్పసింహుడు ఆమె పెట్టిన ఆహారం తిని, ఉత్తరం చదవకుండానే తలవాకిలి దగ్గర జారవిడిచి వెళ్ళిపోయాడు.\nఒక దుర్మార్గుడు ఆ ఉత్తరాన్ని తీసి చదువుకున్నాడు. అందులో సుకన్య, \" ఈ ఇంటికి అర్థరాత్రివేళ రండి. నేను వాకిట వేచిఉంటాను. నేను ఇక్కడ నుంచి తప్పించుకోవాలి,\" అని రాసింది.\nదుర్మార్గుడు ఈ అవకాశాన్ని ఉపయోగించుకోదలచి, ఒక వృద్దుడి వేషం వేసుకుని. అర్థరాత్రివేళ ఇంటి ముందు వచ్చాడు. తన భర్తకోసం ఎదురుచూస్తున్న సుకన్యతో వాడు. \" అమ్మా. నీ ఉత్తరం చూశాను, అది ఇక్కడే పడి ఉన్నది. నిన్ను రక్షించ దానికి నీ భర్తరాడు. నువు నన్ను గురించి భయపడనవసరంలేదు. నేను నిన్ను రక్షించి, మా కుటీరానికి తీసుకుపోతాను. అక్కడ నేనూ, నా ముసలి భార్యా ఉంటున్నాం.\" అన్నాడు.\nతాను మరొక ఉచ్చులో తగులుకో వచ్చునని సుకన్యకు తోచింది. అయితే ఆమె ముందు ఈ ఉచ్చు నుంచి బయట పడటం అవసరం. అందుచేత ఆమె ఆ దుర్మార్గుడితో. ''పోదాం పద!\" అన్నది.\nఇద్దరూ చివరకు ఒక అరణ్యం చేరు కున్నాడు. అక్కడ ఆ దుర్మార్గుడు సుక న్యను బలాత్కరించ బోయాడు. సుకన్య, ఆత్మరక్షణ కోసం తన బొడ్డులో దాచి ఉంచిన కత్తితో వాణ్ణి పొడిచింది. వాడు బాధతో మూలుగుతూ పడిపోయాడు. ఆమె అరణ్యంలోకి పారిపోయింది.\nరాత్రి అయింది. అరణ్యం సింహ గర్జనలతోనూ, ఏనుగుల ఘీంకారాల తోనూ మార్మోగుతున్నది. సుకన్య భయ పడి. ఒక పెద్ద చెట్టు ఎక్కి, దాని కొమ్మ మీద కూర్చున్నది.\nతెల్లవారగానే సుకన్య చెట్టుదిగి, తన తండ్రి ఇంటికి బయలుదేరింది. మూడు రోజులు ప్రయాణం చేసి ఆమె తన పుట్టిల్లు చేరుకున్నది. ఆమె చెప్పిన విషాదగాథ విని ఆమె తండ్రి మనుషులను పంపి, తన అల్లుడి కోసం అన్ని దిక్కులా వెతికించాడు.\nచివరకు పుష్పసింహుడు దొరికాడు. అతన్ని సుకన్య వద్దకు చేర్చారు. సుకన్య ఉపచారాల ఫలితంగా అతని మతి చాంచల్యం పోయి, మామూలు మనిషి అయాడు. కొద్ది రోజుల అనంతరం సుకన్యా పుష్పసంహులు బయలుదేరి పుష్పసింహుడి నగరానికి వచ్చారు.\nపుష్పసింహుడి తండ్రి తన కుమారుడు వేటకు వెళ్ళిననాడే పోయి ఉంటాడని నిరాశ చేసుకున్నాడు. అలాటప్పుడు అతను ఒక భార్యను వెంట బెట్టుకుని మరీ వచ్చేసరికి ఆయన ఆనందం ఇంతా అంతాకాదు. పుష్పసింహుడు జరిగిన సంగతులన్నీ తండ్రికి చెప్పి, సుకన్యను చూస్తూ, \" ప్రమాదంవస్తే తన మానాన్ని రక్షించుకోగలను అన్న సుకన్య మాట రుజువు చేసింది.. అన్నాడు.",
            "book_page_end": 34
        },
        {
            "title": "నిధిరహస్యం",
            "book_page_start": 35,
            "pdf_page_start": 41,
            "pdf_page_end": 44,
            "author": "వీరేపల్లి జయరాంరెడ్డి",
            "genre": "సాహసం",
            "moral": "కోరికలతో కూడిన ఈ శరీరానికి వెలపల, మనసుకు లోపల ఆత్మ అనే నిధి ఉన్నది. ప్రయత్నించిన వారికి ఆత్మదర్శనం లభిస్తుంది.",
            "keywords": [
                "నిధి",
                "బంగారయ్య",
                "సింగారయ్య",
                "బైరాగి",
                "ఆత్మదర్శనం",
                "దయ్యం"
            ],
            "characters": [
                "బంగారయ్య",
                "సింగారయ్య",
                "వీరుసాయిబు",
                "బైరాగి",
                "బంగారయ్య సేవకుడు",
                "కాటి కాపరి"
            ],
            "locations": [
                "ఊరు",
                "గోరీ (శ్మశానం)"
            ],
            "content": "ఒక ఊళ్ళో బంగారయ్యా, సింగారయ్యా అనే ఇద్దరు వర్తకులు ఉండేవాళ్ళు. ఇద్దరి దుకాణాలూ ఎదురెదురుగా ఉండేవి. ఒకరిని మించి మరొకరు ధనవంతులు కావాలని ఇద్దరికీ ఎంతో ఆశగా ఉండేది.\nఒకనాడు ఉదయం బంగారయ్య దుకాణం తెరిచి కూర్చుని ఉండగా, ఒక బైరాగి, ఏకతార మీటుతూ ఇలా పాడుతూ దుకాణం ముందు నుంచి వెళ్ళాడు:\n\" ఊరి వెలపల, గోరీ లోపల\nఉన్నది నిధి:\nయత్నించిన వాడికే\nదక్కుతుంది అది.\"\nఈ పాట వినగానే బంగారయ్యకు పదేళ్ళనాటి మాట ఒకటి గుర్తుకు వచ్చింది. పదేళ్ళ క్రితం ఆ ఊళ్ళో సుల్తానుల వంశస్థుడు వీరుసాయిబు అనే వాడు ఉండేవాడు. వాడు ఎక్కడి నుంచి వచ్చాడో ఎవరికీ తెలీదు. వాడి చంకన నగిషీలు చెక్కిన చెక్క పెట్టె ఉండేది. అందులో వాడి పూర్వీకుల నిధి ఉందని ఎవరో అనటం బంగారయ్య విని ఉన్నాడు. వాడు చచ్చాక. ఎవరో దయ గలవాళ్ళు వాడికి గోర్ కట్టించి, వాడి పెట్టెను వాడితోనే సమాధి చేశారు.\nఇప్పుడు బైరాగి పాట వినగానే బంగారయ్యకు ఆ సంగతి జ్ఞాపకం వచ్చింది. అతను లేచి వెళ్ళి.\" అయితే. స్వామీ! ప్రయత్నం చేస్తే నిధి తప్పకుండా దొరుకుతుందంటారా ?\" అని బైరాగిని అడిగాడు.\nబైరాగి అతని కేసి ఆశ్చర్యంగా చూసి. \"తప్పకుండా దొరుకుతుంది. నాయనా! ప్రయత్నించి చూడు.\" అని వెళ్ళి పోయాడు.\nబంగారయ్య సింగారయ్య కొట్టు కేసి చూశాడు. సంగారయ్య ఏమి విన్నట్టు లేదు. తన వ్యాపారం గొడవలో ఉన్నాడు. బంగారయ్య తృప్తిపడి, ఇంటికి వెళ్ళి, భార్యకు సంగతి అంతా చెప్పాడు.\n\"ఇంకేం? పదిమందీ ఎగబడతారేమో. ఈ రాత్రికే శ్మశానానికి వెళ్ళి నిధి తవ్వుక రండి.\" అన్నది బంగారయ్య భార్య.\nఅయితే బంగారయ్యకు వల్లకాడన్నా, భూతప్రేతాలన్నా చచ్చే భయం. అందు చేత అతను తన సేవకుణ్ణి పిలిచి, వాణ్ణి తోడు' రమ్మన్నాడు. ఝాము పొద్దుపోగానే వస్తానని వాడు మాట ఇచ్చాడు.\nఅర్థరాత్రి అయినా సేవకుడు రాలేదు. బంగారయ్య. వాణ్ణి తిట్టుకుని, పలుగూ, పాఠా చేత. బుచ్చుకుని, తను ఒక్కడే శ్మశానానికి వెళ్ళాడు. దడదడలాడుతున్న గుండెతో అతను వీరుసాయిబు గోరీ కేసి వెళ్ళబోతూ చప్పన అగాడు. సింగారయ్య గోరి పడగొట్టి. నేల తవ్వుతూ అతనికి కనిపించాడు. బంగారయ్య ఒక చెట్టు చాటున దాక్కున్నాడు.\nసింగారయ్య నాలుగడుగుల లోతు తవ్వగానే అతనికి అస్థిపంజరమూ. నగిషీలు చెక్కిన కొయ్యపెట్టే కని పెంచాయి. కొయ్యపెట్టె తెరిచిచూస్తే అందులో ఒక గుడ్డలమూట ఉన్నది. అందులో మూడు ముళ్ళువేసి ఉన్నాయి.\nసింగారయ్య మొదటి ముడి విప్పే సరికల్లా, \" ఒరే. సింగారయ్యా! నా గోరీ పగలగొట్టి, నిధి పట్టుకుపోతావురా.! నీ పాపం పండిందిలే!\" అన్న మాటలు వినిపించాయి.\nసమాధుల మధ్య నుంచి అంత ఎత్తున ఒక ముసుగు ఆకారం పైకి లేచింది.\nసింగారయ్య వణికిపోతూ, \" మహా ప్రభో, ఎరక్క ఇటు వచ్చాను. ఈ సారికి నన్ను వదిలెయ్యండి!\" అని చేతిలోని మూట అక్కడే పడేసి, వెనక్కు తిరిగి చూడకుండా పారిపోయాడు.\nబంగారయ్యకు కూడా ఇదంతా చూసి దడగానే ఉన్నది. అతను కూడా దయ్యం కంట పడకుండా పారిపోవాలనుకుంటూం డగా, ఆ దయ్యం ముసుగు తీసేసి, తాను నిలబడి ఉండిన సమాధి మీది నుంచి కిందికి దూకి, సింగారయ్య జారవిడిచిన మూట తీసుకున్నది.\nఇంతకూ వాడు బంగారయ్య సేవకుడే! వాడు మూట రెండో ముడివిప్పి, మూడో ముడి విప్పబోతూండగా వాడి చేతిమీద రెండు రక్తపుబొట్లు పడ్డాయి. వాడు తల ఎత్తిచూస్తే పైనున్న చెట్టు ఆకుల మధ్య నుంచి రెండు గుండ్రని కళ్ళు మెరుస్తూ కనిపించాయి. వాడు. \"అమ్మో. దయ్యం!\" అంటూ మూట జారవిడిచి. అక్కడి నుంచి పారిపోయాడు.\nబంగారయ్యకు వాడి భయం అర్థం కాలేదు. అతను ముందుకువచ్చి చెట్టు లోకి చూస్తే. దేన్నో తింటున్న గుడ్లగూబ ఆకారం అస్పష్టంగా కనబడింది.\n\"ఈ మాత్రానికే భయపడ్డాడు! వీరికి వెధవ !\" అనుకుని బంగారయ్య, మూట ఎత్తి. మూతో ముడి విప్పాడు. అందులో పాతగుడ్డలు తప్ప ఏమీలేవు. వీరుసాయిబు తన పెళ్లాం మీది ప్రేమతో, బతికినన్నాళ్ళూ ఆమె బట్టలను తన దగ్గిరే పెట్టుకున్నాడు.\nతన కృషి వ్యర్ధమైనందుకు బంగా వయ్య నిరాశ చెందుతూండగా, ఒక గబ్బిలం అతని తలను దాదాపు రాచు కుంటూ ఎగిరిపోయింది. అదే క్షణంలో దగ్గరలో ఏదో మంట కనిపించింది. గజ్జల శబ్దం వినిపించింది. \" బాబోయ్, కొరివి దయ్యం!\" అంటూ పరిగెత్త బోయిన బంగారయ్యను ఎవరో బట్ట పట్టుకుని వెనక్కు గుంజినట్టయ్యింది. అతను భయంతో విరుచుకు పడి పోయాడు.\nజరిగినదేమంటే, మొదట బంగారయ్య సేవకుడు పెట్టిన కేక విని కాటి కాపరి దివిటీ పుచ్చుకుని ఆటుగా వచ్చాడు. వాడిమొలకు ఎప్పుడూ మువ్వలుంటాయి. వాడికి ఇంకో ఆరుపు కూడా వినిపించింది.\nవాడు పరిగెత్తుకుంటూ వచ్చి స్పృహ లేకుండా పడి ఉన్న బంగారయ్యను చూసి, ఊళ్లోకి పరిగెత్తిపోయి కబురు అందించాడు.\nతిరిగి బంగారయ్య మామూలు మనిషి కావటానికి నెలరోజులు పట్టింది.\nఒకనాడు అతను దుకాణంలో కూర్చుని ఉండగా, బైరాగే అదే పాట పాడుతూ అటుగా వచ్చాడు. బంగారయ్య బైరాగిని పిలిచి\" నీ బొంద గోరీ లేదు. నిధి లేదు! అంతా అబద్ధం!\" అన్నాడు.\nబైరాగి ఆశ్చర్యంగా చూసి, \"నాయనా, ఏది అబద్ధం? కోరికలతో కూడిన ఈ శరీ రానికి వెలపల, మనన్సుకు లోపల ఆత్మ అనే విధి ఉన్నది. ప్రయత్నించిన వారికి ఆత్మదర్శనం లభిస్తుంది. తెలిసిందా?\" అని పాడుకుంటూ వెళ్ళిపోయాడు.\nబంగారయ్య నోరు తెరిచి చూస్తూ ఉండిపోయాడు.",
            "book_page_end": 38
        },
        {
            "title": "ఉల్లి చేసిన మేలు",
            "book_page_start": 39,
            "pdf_page_start": 45,
            "pdf_page_end": 46,
            "author": "విలువ జగదీశ్వరి",
            "genre": "హాస్యం",
            "moral": "తెలివిగా చేసిన చిన్న ఉపాయం కూడా పెద్ద సమస్యను పరిష్కరించగలదు.",
            "keywords": [
                "గణపతి",
                "సోమరి",
                "పార్వతి",
                "జగదీశుడు",
                "ఉల్లిపాయ",
                "ఉపాయం"
            ],
            "characters": [
                "గణపతి",
                "పార్వతి",
                "జగదీశుడు"
            ],
            "locations": [
                "ఊరు",
                "ఇల్లు"
            ],
            "content": "ఒక ఊళ్ళో గణపతి అనేవాడు ఉండే వాడు. వాడు వట్టి సోమరీ, పై పెచ్చు తిండిపోతూనూ. వాడు తరచుగా, పక్క ఊరిలో ఉన్న తన చెల్లెలి ఇంటికి వెళ్ళి, దమ్మిడి పని చెయ్యకుండా, వారాలూ, నెలలూ తిష్ఠ వేసేవాడు.\nచెల్లెలు పార్వతికి అతని ప్రవర్తన చాలా అవమానకరంగా తోచసాగింది. గట్టిగా కోప్పడకుండా. పోట్లాడకుండా అతన్ని ఎలా వదిలించుకోవాలా అని ఆమె ఆలోచిస్తూ ఉండేది.\nఒక నాడు పార్వతి భర్త జగదీశుడు పొద్దునే లేస్తూనే. \" ఏమే. ఇవాళ కోడి. కూరా, గారెలూ తినాలని బుద్ధి పుట్టింది. నువు తగిన ఏర్పాట్లు చూడు. నేను కత్తికి పదును పెట్టి, కోడిని కోస్తాను.\" అంటూ, చూరులో నుంచి కత్తి తీసుకుని పెరట్లోకి వెళ్ళాడు.\nపార్వతి మినపపప్పు నానబోసి కత్తిపీట తీసుకుని ఉల్లిపాయలు తరగటం ప్రారంభించింది.\nఉల్లిపాయల ఘాటుకు ఆమె కళ్ళ వెంట నీరు కారుతున్నది. ఆ సమయంలో గణ పతి ఊడి పడ్డాడు. వాడి మట్టి బుర్రకు. తన చెల్లెరి కన్నీళ్ళకు కారణం ఎంత ఆలోచించినా అర్ధం కాక, \"ఏమైం దమ్మా? ఎందుకు అలా ఏడుస్తున్నావు?\" అని అడిగాడు.\nపార్వతికి వెంటనే ఒక ఆలోచన వచ్చింది.\n\"ఏం చెప్పను. అన్నయ్యా? నువు సోమరి పోతువై. మాటి మాటికి పచ్చి. మా ఇంటి మీదపడి, మా ఇల్లు గుల్ల చేస్తున్నావని మీ బావకు నీ మీద చాలా కోపం వచ్చింది. నిన్ను చూసి. నరికి పారేస్తానని. చూరులో నుంచి కత్తి తీసి. పదును పెట్టటానికి దొడ్లోకి వెళ్ళాడు. ఈ గండం నుంచి నిన్ను ఎలా రక్షించాలో నాకు తెలియటం లేదు.\" అన్న దామె ఏడుస్తూ.\nగణపతి బెంబేలుపడి, దొడ్లోకి తొంగి చూశాడు. అక్కడ కత్తికి పదును పెడు తున్న జగదిశుడు కనిపించే సరికి హడలి పొయాడు.\nకత్తికి పదును పెట్టటం ముగించి లేచిన జగదీశుడు, గణపతిని చూసి, \"సమయానికి వచ్చావు, రా. రా!\" అన్నాడు.\nగణపతి పై ప్రాణాలు పైనే పోయాయి. వాడు వెంటనే ఇంటి బయటికి పరి గెత్తాడు. అలా పారిపోయే బావమరిదిని చూసి ఆశ్చర్యపడి, జగదీశుడు తన భార్యను. \" ఎన్నడూలేదు. మీ అన్న వస్తూనే అలా పారిపోయాడేమిటి?\" అని అడిగాడు.\n\"ఆఁ. ఏ ముంది ? ఇహనుంచీ కట్టెలు కొట్టుకుని బుద్ధిగా బతుకుతాడుట. నిన్ను అడిగి కత్తి ఇప్పించమన్నాడు. 'నువు అడివికి పోయి కట్టెలు కొట్టేదీ నిజమే ! నిన్ను నమ్మి మీ బావ నీకు కత్తి ఇచ్చేది నిజమే! చాల్లే ఊరుకో!' అన్నాను. కోపం వచ్చి ' ఇక నేను మీ ఇంటికి రాను.\" అని వెళ్ళి పోతున్నాడు.\"\" అన్నది పార్వతి.\nజగదీశుడు చిరాకుగా, \"పుట్టక పుట్టక వాడికి మంచి బుద్ధి పుట్టితే. కత్తి ఇచ్చెయ్యక, వాణ్ణి కోప్పడ్డావా?\" అంటూ గణపతి వెంట పడ్డాడు. అల్లంత దూరాన పరిగెత్తుతున్న గణపతిని. \"ఆగు ! ఆగు!.... అదిగో కత్తి!'' అని జగదీశుడు హెచ్చరించాడు.\nఆ కేకలు విని గణపతి మరింత భయపడిపోయి. వేగంగా పరిగెత్తి. క్షణంలో పొలిమేర దాటాడు.\n\"వాడి కర్మ!\" అంటూ జగదీశుడు ఇంటికి తిరిగి వచ్చాడు. పార్వతి అను కున్నట్టే జరిగింది. \" అంతా ఉల్లి చేసిన మేలు,\" అనుకున్నది ఆమె.",
            "book_page_end": 40
        },
        {
            "title": "నమ్మినబంట్లు",
            "book_page_start": 41,
            "pdf_page_start": 47,
            "pdf_page_end": 50,
            "author": "ఎం. కామేశ్వరరావు",
            "genre": "దయ్యాల కథ",
            "moral": "కొన్ని దయ్యాలు మేలు చేసేవిగా కూడా ఉంటాయి. అనవసరంగా కోపం తెచ్చుకుంటే హాని తప్పదు.",
            "keywords": [
                "శేషపతి",
                "జమీందారు",
                "దయ్యాలు",
                "ఆశ్రయం",
                "సేవ"
            ],
            "characters": [
                "శేషపతి",
                "వృద్ధుడు",
                "వృద్ధుడి భార్య",
                "జమీందారు నమ్మిన బంట్లు (దయ్యాలు)"
            ],
            "locations": [
                "అడవి గ్రామం",
                "పాతకాలపు భవనం"
            ],
            "content": "శేషపతి అనే ఆయన పనిమీద అడవి అవతల ఉన్న ఒక గ్రామానికి వెళ్ళాడు. అతనికి అడవిదారి తెలియదు. కాని ఆ గ్రామానికి చెందిన ఒక మనిషి శేషపతిని వెంట తీసుకు వెళ్ళి అక్కడే దిగపడి పోయాడు. అందుచేత, వెళ్ళిన పని పూర్తికాగానే శేషపతి ఒంటరిగా తన స్వగ్రామానికి బయలుదేరవలని వచ్చింది. ఆయన ఆడవిలో దారి తప్పి, అదృష్టవశాన, చీకటిపడే వేళకు ఏదో ఒక గ్రామం చేరాడు.\nఆ ఊరు కొండ కింద ఉన్న ఒక చిన్న గ్రామం. ఊరి మొదట్లోనే ఒక పెద్ద పాతకాలపు భవనం ఉన్నది. సింహ ద్వారపు తలుపులకు నగిషీలున్నాయి. శేషపతి తలుపు మీద బాదగానే, లోపలి నుంచి ఒక వృద్ధుడు వచ్చి తలుపు తీశాడు.\n” మా వూరు పోతూ దారి తప్పాను. ఈ రాత్రికి మీ ఇంట ఆశ్రయం ఇయ్య గలరా?\" అని ఆ వృద్ధుణ్ణి శేషపతి అడిగాడు.\nవృద్ధుడు శేషపతిని పరిశీలనగా చూసి, \" నుపు సాంబశివుడి కొడుకువుకాదూ? మీది ఫలానా ఊరు కాదూ?\" అని అడిగాడు.\nశేషపతి నిర్ఘాంతపోయి. \" అవును. మా విషయాలు మీకు ఎలా తెలుసు?\" అని వృద్ధుణ్ణి అడిగారు.\n\" నేనూ, మీ నాయనా బాల్యమిత్రులం. పెళ్ళికాగానే నేను ఈ ఊరు ఇల్లరికం వచ్చేశాను. అప్పట్లో సాంబశిపుడు అచ్చగా నీలాగే ఉండేవాడు. నిన్ను చూస్తూంటే అతన్ని చూస్తూన్నట్టే ఉన్నది. రేపు పండగ! సరదాగా గడిప మరీ వెళుదువుగాని !\" అంటూ వృద్దుడు సాయి, తన భార్యకూ, పిల్లలకూ, పరిచయం చేశాడు.\nతరవాత శేషపతి స్నానం చేసి, భోజనం చేసి, ప్రయాణపు బడలికవల్ల నిద్ర ముంచుకు వస్తూంటే, తన కోసం వృద్ధుడు ప్రత్యేకంగా ఏర్పాటు చేసిన గదిలో. పెద్ద పట్టెమంచం మీద పడుకుని, వెంటనే నిద్రపోయాడు.\nఒక రాత్రివేళ ఏదో అలికిడి అయి శేషపతికి మెలకువ వచ్చింది. ఇంటి నిండా మనుషులు మసులుతున్నట్టు తోచింది. పిండివంటల వానన వస్తున్నది. శేషపతి ఆశ్చర్యపోతూ, తన గదిలో నుంచి అవతలికి వచ్చాడు. మేరొక గదిలో వృద్ధుడూ. ఆయన భార్యా, పిల్లలూ గాఢ నిద్రలో ఉన్నారు. మిగిలిన ఇల్లంతా హడావుడిగా ఉన్నది. ఇంటినిండా జనం! కొందరు బూజు దులుపుతున్నారు. కొందరు ఊడుస్తున్నారు. కొందరు ఇల్లు కడుగుతూ పోతున్నారు. కొందరు ఎక్కడి నుంచో బరువైన మూటలు తెచ్చి దించు తున్నారు. నలుగురు ఆడవాళ్ళు వంట. గదిలో చేరి, పెండపంటలు వండు తున్నారు.\nశేషపతి వాళ్ళ మధ్యకు వచ్చినా, ఎవరూ ఆయనను గమనించలేదు.\n'\" మీరంతా ఎవరు? ఈ ఏర్పాట్లన్నీ ఏమిటి?\" అని ఆయన అడిగితే ఒక్కరూ సమాధానం చెప్పలేదు. కనీసం వినిపించు కోనైనా లేదు: తమ మానాన తాము పనులు చేసుకుంటూ పోయారు.\nవాళ్ళను అడిగి లాభం లేదనుకుని. శేషపతి వృద్ధుణ్ణి లేపి, \"ఇంటినిండా జనం! అంతా తలో పనీ చేస్తున్నారు. విడ్డూరంగా ఉన్నది. ఇంత సందడిగా ఉంటే మీరంతా పట్టించుకోరేం?\" అని అడిగాడు.\n\" నువు లేచావన్నమాట! పొద్దెక్కిగాని లేవవనుకుని నీకు ముందుగా చెప్పలేదు: పూర్వం ఈ భవంతి ఒక జమీందారు గారిది. ఆయన నమ్మిన బంట్లు ఈ మను మలు. జమీందారుగారూ పోయారు. వాళ్లూ పోయారు. అయినా వాళ్ళకు ఈ ఇంటితో అనుబంధం పోలేదు. ఏ పండగా. పబ్బమూ వచ్చినా, వాళ్ళు వచ్చి ఇంటి పనులన్నీచేసి, ఇంటికి పూర్వపు శోభ తెచ్చి వెళ్ళిపోతారు. మొదట్లో మేం చడుచుకున్నాం, ఇప్పడు అలవాటై పోయింది. మనం పట్టించు కోకపోతే వాళ్ళు తమ పనులు ముగించి, తమ దారిన తాము పోతారు\" అన్నాడు వృద్ధుడు.\n\"బాబోయ్, వాళ్ళంతా దయ్యాలన్న మాట!\" అని శేషపతి నిలువెల్లా వణికి పోతూ ఆరిచాడు.\n\"భయపడవలిసినపని లేదు. అవి మేలుచేసే దయ్యాలు, అవగింజంత కిదు కూడా చెయ్యవు. నువు వెళ్లి పడుకో.\" అన్నాడు వృద్ధుడు.\nశేషవతి తన గదికి వచ్చేశాడు. కాని తిరిగి నిద్రపోలేక పోయాడు. ఆయనకు వృద్ధుడి కుటుంబాన్ని గురించి అసూయ కలిగింది. కానీ ఖర్చు లేకుండా వాళ్ళకు ఈ దయ్యాలు అన్నీ సమకూర్చి పోతు న్నాయి. ఎంత అదృష్టం! ఇవిమేలు చేసే దయ్యాలే అయితే వాటిచేత తాను ఎందుకు మేలు పొందగూడదూ ?\nఈ ఆలోచన రాగానే శేషపతి అవతలశి వచ్చాడు. మిగిలిన పనులన్నీ అయి పోయినట్టున్నాయి. ఆడ దయ్యాలు ముగ్గులు పెడుతున్నాయి. మగదయ్యాలు. తోరణాలు కట్టుతున్నాయి.\nశేషపతి దయ్యాలతో, \" మీకు మతి లేదు. జమీందారుగారు పోయి చాలా కాలమయింది. మీరు ఇంకా గబ్బిలాల లాగా ఈ ఇంటినే పట్టుకు వేళ్ళాడతా రెందుకు? మా ఇంటికి రండి. నాకు మేలు చెయ్యండి. ఇక్కడ మిమ్మల్ని పలకరించే దిక్కు కూడా లేదు.\" అన్నాడు.\nదయ్యాలు వినిపించుకోక, తమ పని తాము చేసుకుపోతున్నాయి. ఆ మాటలే చెప్పి, చెప్పి శేషపతికి ప్రాణం విసిగి పోయి. కోపం వచ్చింది. అవి కీడు చేయవన్న ధైర్యంతో అతను ఒక దయ్యం వీపుమీద గట్టిగా చరిచి, \" నువ్వయినా జవాబు చెప్పవేం. ముసలిముండా కొడకా!\" అన్నాడు.\nదయ్యాలన్నీ పనులు మానేసి శేషపతి మీది వచ్చి. అతణ్ణి ఎత్తి బలంగా వీధిలోకి విసిరి వేశాయి. శేషపతికి నడుము విరిగినంతపని అయింది. ప్రాణం దిమ్మరపోయింది.\nఅతను ముక్కుతూ, మూలుగుతూ లేచి నిలబడేసరికి తూర్పు తెల్లవారు తున్నది. దయ్యాల జాడలేదు. అతను పెట్టిన కేకలకు ఇంటిల్లిపాతీ లేచివచ్చి. \"ఏమయింది?\" అని ఆశ్చర్యంగా ఆడిగారు.\nశేషపతి వృద్ధుడితో, \" మహ బాగా చెప్పావయ్యా- కీడు చెయ్యవనీ! నన్ను వీధిలోకి గిరవాటువేసి గొప్పమేలు చేశాయి !\"\" అన్నాడు.\nఇంకా ఏదో జరిగి ఉంటుందని గ్రహించి వృద్ధుడు. \"నేను అబద్దం చెప్పలేదు. నిన్ను వీధిలోకి గిరవాటు వెయ్యడం మాకు మేలు చెయ్యడమేనని ఆ దయ్యాలు అనుకున్నాయి కాబోలు!'' అన్నాడు.\nశేషపతి నిస్సహాయుడై, ఆ రోజు పండగ అయినా నిలవక, తన ఊరికి బయలుదేరి పోయాడు.",
            "book_page_end": 44
        },
        {
            "title": "వీరహనుమాన్",
            "book_page_start": 14,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "శక్తి సామర్థ్యాలు ఉన్నా, విజయాన్ని సాధించే పద్ధతిలో వివేకం చూపాలి. ఆత్మవిశ్వాసం ముఖ్యం.",
            "keywords": [
                "హనుమంతుడు",
                "సీత",
                "రామాయణం",
                "లంక",
                "అశోకవనం",
                "బ్రహ్మాస్త్రం"
            ],
            "characters": [
                "హనుమంతుడు",
                "సీత",
                "రాముడు",
                "లక్ష్మణుడు",
                "రావణుడు",
                "సుగ్రీవుడు",
                "కాకి (ఇంద్రుడి కొడుకు)",
                "విభీషణుడు",
                "నల"
            ],
            "locations": [
                "లంక",
                "అశోకవనం",
                "జనస్థానం",
                "చిత్రకూట పర్వతం"
            ],
            "content": "హనుమంతుడు. సీతతో యిలా అన్నాడు: \"సీతాదేవి, నేను రాముడి దూతగా నీ వద్దకు వచ్చాను. రాముడు క్షేమంగా ఉన్నాడు: లక్ష్మణుడు నీకు నమస్క రించినట్టు చెప్పమన్నాడు.'\"\nరామ లక్ష్మణుల మాట వినగానే సీతకు ఒళ్ళు పొంగి పోయింది. కాని హనుమంతుడు మెల్లిగా తనను సమీపిస్తూండటం చూసి ఆమె. రావణుడే ఈ కోతి రూపంలో వచ్చాడని భయపడి, తాను పట్టుకుని నిలబడి ఉన్న చెట్టు కొమ్మను వదిలి పెట్టి నేల మీద కూల బడింది.\nతనను సీత సంశయించి భయపడు తున్నదని గ్రహించి, హనుమంతుడు ఆమెకు నమస్కరించాడు. కాని సీత అతని కేసి చూడక, నిట్టూర్పులు విడుస్తూ, \"నువు రావణుడిచే ఆయితే, ఇలా మాయకోతి రూపంలో వచ్చి నన్ను దుఃఖ పెట్టటం మంచిది కాదు. జనస్థానంలో కూడా ఇలాగే సన్యాసి రూపంలో వచ్చావు. అలాకాక నువు రాముడి దూతవే అయితే రాముడి గుణ గణాలు చెప్పు.\" అన్నది.\nరావణుడే మాయరూపంలో వచ్చా ఉన్న అనుమానంతోబాటు, తాను కలగం టున్నట్టూ, తనకు మతి చలించినట్టూ కూడా అనుమానాలు కలిగి, సీత మనసు చాలా క్షోభపొందింది.\nఅది గ్రహించి హనుమంతుడు రాముడి ముద్రికను సీతకు ఇచ్చి, రాముడి గుణ గణాలు పొగడుతూ మాట్లాడి, తాను లంకకు ఎలా వచ్చినది తెలివి, సీత మనసుకు ఊరట కలిగించాడు. అతను ఆమె కోరికపై రామలక్ష్మణుల ఆనవాళ్లు వివరంగా చెప్పాడు. తరవాత అతను, రాముడికీ, సుగ్రీవుడికీ మైత్రి కుదిరిన దగ్గిర నుంచీ నడిచిన కథ అంతా చెప్పి. తాను సీతకోసం లంక అంతా గాలించటం గురించి కూడా చెప్పాడు. అంతా విని సీత ఆనంద బాష్పాలు వాల్చింది. ఆమెకు యిప్పుడు హనుమంతుడి పైన విశ్వాసం కుదిరింది.\nఅంతా చెప్పి హనుమంతుడు సీతతో, \"నేనిప్పుడిక ఏం చెయ్యాలి? నీకేం తొస్తున్నది? నేను రాముడి వద్దకు త్వరగా తిరిగి వెళ్ళాలి. ఆయన నా కోసం ఎదురు చూస్తూంటాడు.\" అన్నాడు.\nసీత హనుమంతుడితో \"సముద్రాన్ని దాటి, రాక్షసులను తప్పించుకుంటూ లంకలో తిరుగుతున్న నీ ప్రజ్ఞ చాలా గొప్పది. నాకు రావణుడు పెట్టిన ఏడాది గడువు తీరే లోపుగా రాముణ్ణి రమ్మని చెప్పు. రావణుడి తమ్ముడు విభీషణుడు నన్ను రాముడికి ఇచ్చెయ్యమని సలహా ఇచ్చినా రావణుడు వినలేదు. విభీషణుడి కూతురు నల అనేది, తన తల్లి పంపగా నా దగ్గిరకువచ్చి నా కీ సంగతి చెప్పింది.\" అన్నది.\nహనుమంతుడు ఆమెతో, \" నేను వెళ్లి నీ మాటచెప్పగానే రాముడు వానరులనూ, భల్లూకాలనూ వెంట బెట్టుకుని ఇక్కడికి వచ్చేస్తాడు. అలా కాకపోతే, నా వీపుమీద ఎక్కావంటే. సముద్రాన్ని దాటి, నిన్ను రాముడి వద్దకు తీసుకుపోగలను. నాకు సాధ్యం కాదని భయపడ వద్దు. కావా లంటే నేను రావణుడితో సహా ఈ లంక నే తీసుకుపోగలను. అలా చేస్తే అతి శీఘ్రంగా నీకు రాముడు కనిపిస్తాడు.\" అన్నాడు.\n\"ఇంత చిన్న శరీరంతో నన్ను అమిత మైన దూరం తీసుకు పోదామనుకుం టున్నావే. హనుమంతుడా! అందుకే నువు కోతివైనావు.\" అన్నది సీత.\nసీతకు తన శక్తి సామర్థ్యాలు తెలియక ఇలా అస్నదని హనుమంతుడు గ్రహించి తన అసలు రూపం ఆమెకు చూపించా లనుకున్నాడు. అతను కొంచెం దూరం వెళ్లి, తన దేహన్ని పెంచనారంభించాడు. పర్వతం లాటి అతని ఆకారమూ, ఎర్రని ముఖమూ, కోరలూ, గోళ్ళూ చూసి సీత, \"ఇతను నిశ్చయంగా లంకానగరాన్నే పెల్లగించుకు పోగలడు, సందేహంలేదు.\" అనుకున్నది.\n\"సీతాదేవి, అనుమానాలు మాను. ఆలస్యం చెయ్యకు. రామ లక్ష్మణుల చుఃఖం పొగొట్టు,\" అన్నాడు హను మంతుడు.\n\"హనుమంతుడా, నీ శక్తి సామర్థ్యాలు నాకు బాగా తెలుసును. నన్ను సువు తీసుకు పోతే ఏ రాక్షసులూ నిన్ను అడ్డలేరు. అయితే రాముడి పని పాడు కారాదు. నేను నీ వెంట రావటం పొరపాటు అవు తుంది. నువు వాయువేగంతో పొయ్యే టప్పుడు నేను భయపడి, సముద్రం చూసి, కళ్ళు తిరిగి, అందులో పడిపో గలను. నువు ఎంత మహా విదుడి వైనా నన్ను రక్షించే బాధ్యత నీ పైన ఉండటం చేత ఆపాయానికి గురి అవుతావు. నీ వెంట రాక్షసులు పడి నీతో యుద్ధం ఆరంభిస్తే నేను పడిపోయి, రాక్షనులకు చిక్క వచ్చు. ఇప్పటిదాకా పడిన నీ శ్రమఅంతా వ్యర్థమవుతుంది. అంతకన్న. సువు వెళ్లి రాముడితో నా సంగతి చెప్పి. అతన్ని పిలుచుకురావటం అన్నివిధాలా మేలు. ఆది అలా ఉంచి, నేను పరపురుషుణ్ణి తాకను. రావణుడు నన్ను బలాత్రంగా తెచ్చినప్పుడు నేను నిస్సహాయురాలినై ఉండి, ఏమీ చేయలేకపోయాను.\" అని సీత హనుమంతుడితో అన్నది.\nఆమె చెప్పిన మాటలు యుక్తంగానే ఉన్నాయని హనుమంతుడు ఒప్ప కున్నాడు. అతను సీతను ఏదన్నా గుర్తుగా అయ్యమని, దానిని రాముడికి చూపుతా ననీ అన్నాడు.\nదానికి సీత ఇలా అన్నది:\n\"నేనొక సంఘటన చెబుతాను. దానిని రాముడికి చెప్పు, నేనూ, రాముడూ గంగా తీరాన, చిత్రకూట పర్వతానికి ఈశాన్య దిక్కున ఒక ఆశ్రమంలో ఉండగా ఒక నాడు రాముడు నా తొడమీద తల పెట్టు కుని నిద్ర పోతున్నాడు. అప్పుడొక కాకి వచ్చి నా రొమ్ములో పొడిచి గాయం చేసింది. నా రక్తంతో రాముడు కూడా - తడికాడు. నేను లేపేసరికి, రాముడు నా రక్తం చూసి మండిపడి, ఒక దర్భ తీసి, బ్రహ్మస్త్రం మంత్రించి కాకి మీద ప్రయోగించాడు. ఆ బ్రహ్మాస్త్రం కాకిని తరుముతూ పోయి, సమస్త లోకాలూ తిప్పింది. ఇంద్రుడి కొడుకైన కాకి ఎక్కడా రక్షణదొరకక, తిరిగి వచ్చి రాముడి కాళ్ళపైన పడింది. బ్రహ్మాస్త్రాన్ని వ్యర్థం చెయ్యటానికి లేదు. అందుచేత కాకి తన కుడికన్ను ఆ అస్త్రానికి బలిచేసి, అక్కడి నుంచి వెళ్ళిపోయింది. అలాటి శక్తిగల రాముడు శత్రువులను నాశనం చేసి నా కష్టాలు ఎందుకు తీర్చడు? నేనేం పాపం చేశాను?\"\n\"అమ్మా. రాముడు పుట్టెడు దుఃఖంలో ఉన్నాడు. నేను ఎంతో ప్రయాన పడి వచ్చి నిన్ను చూశాను. ఇప్పుడు నువు ఆసందించాలి గాని, దుఃఖించరాదు. రాముడు త్వరలోనే వచ్చి. రావణుణ్ణి చంపి, నీతోసహా ఆయోధ్యకు పోతాడు.\" అన్నాడు హనుమంతుడు.\nసీత హనుమంతుడితో, \"హనుమం తుడా, నువు రాముణ్ణి చూడగానే నాకు బదులుగా సాష్టాంగ నమస్కారం చెయ్యి: లక్ష్మణుడు ఉత్తముడు. అతను సమస్తమూ విడిచి పెట్టి, రాముడి వెంట అరణ్యాలకు వచ్చాడు. అతన్ని క్షేమం అడిగానని చెప్పు\" అంటూ తన కొంగున కట్టుకుని ఉన్న చూడామణి తీసి అతనికి ఇచ్చింది.\nహనుమంతుడు చిన్న రూపంలోనే ఉన్నప్పటికీ తల వెంట్రుకలు దూర వలసిన రంధ్రంలో అతని చెయ్యి దూర లేదు. అందుచేత అతను దానిని తన వేలికి తగిలించుకుని, సీతకు ప్రదక్షిణ నమస్కారాలు చేసి నిలబడ్డాడు.\n\"హనుమంతుడా, రాముడు ఈ చూడా మణిని చూడగానే నా తల్లినీ, నన్నూ, దశరధుల్లో గుర్తుకు తెచ్చుకుంటాడు. ఇక జరగవలసిన దంతా నీ మీదనే ఆధారపడి ఉన్నది. నా దుఃఖం తీరే మార్గం నువే ఆలోచించి చెయ్యి,\" అని సీత అన్నది. ఆమె సుగ్రీవుణ్ణి, అతని మంత్రులనూ, వానర శ్రేష్టులనూ అడిగి నట్టు చెప్పమన్నది.\nఆమెకు యింతచెప్పిన తరవాత ఒక సందేహం పట్టుకున్నది.\n\"హనుమంతుడా, నువ్వయితే ఈ సముద్రాన్ని దాటి రాగలిగావు గానీ, రామలక్ష్మణులూ, ఇతర సేనలూ ఇక్క డికి ఎలా వస్తారు? రాముడితో ఎలా యుద్ధం చేస్తారు? నువే యుద్ధంచేసి రావణుణ్ణి చంపితే రాముడికి గాని, నాకుగాని ఏమి కీర్తి వస్తుంది?\" అని ఆమె ఆడిగింది.\nదానికి హనుమంతుడు, \"సీతాదేవి, వానర. భల్లూక సైన్యాలకు ఆధిపతి అయిన సుగ్రీవుడు తలుచుకుంటే ఏదైనా చెయ్యగలడు. అతని సేనలో నాతో సమా నులూ, నన్ను మించిన వాళ్ళూ ఎందరో ఉన్నారు. నేనే సముద్రం దాటగా, వాళ్లు దాటటం ఒక లెక్కా? అందుచేత నువు విచారించకు. నీకు క్షేమం కలుగుగాక!\" అని సీత వద్ద సెలవు పుచ్చుకుని అక్కడి నుంచి కదిలాడు.\nకొంత దూరం వెళ్ళాక అతను తనలో, \" సీతను చూశాను. కాని అంకొక్క చిన్న పని దిగబడి పోయింది. ఇది శౌర్య పరాక్రమాలతో గాని జరగదు. కొందరు రాక్షసులను చంపితే గాని మిగిలిన రాక్షసులు మెత్తబడరు. రాక్షసులు ఎలా * యుద్ధం చేస్తారో. వారి బలం ఏపాటిదో చూసి మరీ కిష్కింధకు తిరిగి వెళతాను. రాక్షసులను యుద్ధానికి ప్రేరేపించటానికి సులువైన మార్గం ఏమిటి?\" ఆలోచించాడు.\nఅశోకవనం చాలా అందంగా, నందన వనాన్ని పోలి ఉన్నది. అది రావణుడికి చాలా ఇష్టం అయి ఉండాలి. దీన్ని తాను ధ్వంసం చేస్తే రావణుడికి తప్పక కోపం వస్తుంది. అప్పుడు రావణుడు తన పైకి రాక్షస సేనలను పంపుతాడు. యుద్ధం జరుగుతుంది. తాను ఆ రాక్షసు లందరినీ చంపి, నిశ్చింతగా కిష్కింధకు వెళ్ళిపోవచ్చు.\nఆలోచించి హనుమంతుడు ఆశోకవనంలో ఉన్న చెట్లను పడదోయ సాగాడు. అతను చెట్లను పడగొట్టటంతో బాటు, అందంగా కట్టిన కొలను గట్లు ఎంచి, క్రీడాపర్వతాల శిఖరాలను వీరి చాడు. కొద్ది సేపట్లోనే అశోకవనం భీభత్సరూపం ధరించింది. చెట్ల మీద ఉండిన పక్షులు అటూ ఇటూ ఎగురుతూ ఆర్తనాదాలు చేశాయి.\nవిరిగిన చెట్లూ, తెగిన లతలూ వాడు ముఖం పెట్టాయి. అశోకవనమే దుఃఖంలో ముణిగిపోయినట్టు కనబడింది.\nదంతా చేసిన హనుమంతుడు సరా సరి వెళ్ళి. ఆశోకవనం తాలూకు బయటి ద్వారం వద్ద నిలబడి. రాక్షసుల కోసం ఎదురు చూడసాగాడు.\nచెట్లు విరిగే చప్పుడూ. పక్షుల ఆర్త నాదాలూ లంకలో వాళ్ళకు వినిపిం చాయి. అంతదాకా నిద్రపోతున్న రాక్షన స్త్రీలు ఈ ధ్వనులకు లేచి, పెంచిన దేహంతో వనాన్ని ధ్వంసం చేస్తున్న హనుమంతుణ్ణి చూశారు. వాళ్ళు తనను చూడటం గమనించి. హనుమంతుడు తన దేహాన్ని మరింతగా పెంచాడు.\nఅప్పుడా రాక్షసస్త్రీలు సీతను, \"ఇతను ఎవరు ? ఎవరు పంపారు? ఎందుకు వచ్చాడు? నీతో ఏం మాట్లాడాడు ? నువు భయపడకు, మాతో నిజం చెప్పు.\" అన్నారు.\n\" రాక్షనులు రకరకాల రూపాలు ధరిస్తారు. నాకు వాళ్ళ సంగతి ఎలా తెలుస్తుంది? పాము కాళ్ళు పాముకే తెలియాలి. మీరూ రాక్షసులే గనక రాక్షన మాయలు మీకే తెలుస్తాయి. ఈ వానరు డెవడో, ఏం చేస్తాడో మీరే తెలుసుకోండి. ఇతన్ని చూస్తే నాకు భయంగానే ఉన్నది. చెప్పండి. ఇతనెవడు?\" అన్నది సీత.\nసీత ఇలా అనేసరికి రాక్షసస్త్రీలు భయపడ్డారు. కొందరు సీతకు రక్షగా ఉండి పోగా, కొందరు భయంతో ఆర్త నాదాలు చేస్తూ పారిపోగా, మరి కొందరు ఈ సంగతి రావణుడికి చెప్పటానికి వెళ్ళారు.\nఅలా వెళ్ళిన వాళ్ళు రావణుడితో, \"ఎపడో భయంకరాకారుడూ. అమిత బలవంతుడూ అయినవాడు వచ్చి, సీతతో మాట్లాడి. ఆశోకవనంలో ఉన్నాడు. ఎంత ఆడిగినా, సీత అతని సంగతి చెప్పకుండా ఉన్నది. ఆ వానరుడు దేవేంద్రుడి దూత అయినది. కుబేరుడి దూత అయినది. రాముడి దూత అయినదీ తెలియటం లేదు. వాడుమాత్రం ఆశోకవనమంతా ధ్వంసం చేసేస్తున్నాడు. ఒక్క సీత కూర్చుని ఉన్న చెట్టు తప్పిస్తే మిగిలిన వనమంతా కూలిపోయింది. ఆ వానరుణ్ణి నువు వెంటనే కఠినంగా శిక్షించాలి. సీతతో మాట్లాడినందుకే నువు వాణ్ణి చంప వచ్చు.\" అన్నారు.",
            "book_page_end": 21
        }
    ],
    "statistics": {
        "total_stories": 11,
        "author_counts": {
            "చందమామ బృందం": 4,
            "బూర్లె నాగేశ్వరరావు": 1,
            "ఏ, సి. సర్కార్, ఐంద్రజాలికుడు": 1,
            "గవ్వల నిర్మలాదేవి": 1,
            "వి. కేశవరావు": 1,
            "వీరేపల్లి జయరాంరెడ్డి": 1,
            "విలువ జగదీశ్వరి": 1,
            "ఎం. కామేశ్వరరావు": 1
        },
        "genre_counts": {
            "పీఠిక": 1,
            "నీతికథ": 1,
            "ఫాంటసీ": 1,
            "బేతాళ కథ": 1,
            "నాటకీయత": 1,
            "హాస్యం": 2,
            "సాహసం": 2,
            "దయ్యాల కథ": 1,
            "పురాణ కథ": 1
        }
    }
}