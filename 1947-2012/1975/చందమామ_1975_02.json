{
    "book_id": "చందమామ_1975_02",
    "stories": [
        {
            "title": "మిత్రభేదం",
            "book_page_start": 20,
            "pdf_page_start": 6,
            "pdf_page_end": 8,
            "author": "చందమామ బృందం",
            "genre": "జంతు కథ",
            "moral": "తెలివితక్కువగా శత్రువులను తక్కువ అంచనా వేయకూడదు. విపత్తు వచ్చినప్పుడు అనుభవం గల వారి సలహా పాటించాలి.",
            "keywords": [
                "ఏనుగు",
                "పక్షులు",
                "సముద్రం",
                "ముసలిబాతు",
                "స్నేహం"
            ],
            "characters": [
                "పిచ్చుక",
                "వడ్రంగి పిట్ట",
                "తుమ్మెద",
                "కప్ప",
                "ఏనుగు",
                "ఉల్లంకిపిట్ట",
                "ముసలిబాతు",
                "ఆడబాతులు",
                "బోయవాడు",
                "గరుత్మంతుడు"
            ],
            "locations": [
                "అగాధం",
                "అరణ్యం",
                "సముద్రం"
            ],
            "content": "పిచ్చుకా, వడ్రంగి పిట్టా, తుమ్మెదా కలిసి కప్పను చూడ బోయాయి. కప్ప విని. \"మన లాటి గొప్ప వాళ్ళు పూనుకుంటే ఈ ఏనుగు లాటి పరమమూఢుణ్ణి క డ తేర్చట మెంత పని? మిత్రమా, తుమ్మెదా, నువు ఝం కారం చేస్తూ వెళ్ళి, ఏనుగు కళ్ళముందు ఎగురుతూ, కుట్టటానికి ప్రయత్నాలు చెయ్యి. ఏనుగు భయపడి కళ్ళు మూసు కుంటుంది. అప్పుడు వడ్రంగిపిట్ట దాని కన్ను ఒకటి పొడి చేస్తుంది. ఏనుగు కంగారుపడి రెండో కన్ను కూడా మూసు కుని పరిగెత్త నారంభిస్తుంది. అప్పుడు వడ్రంగిపిట్ట దాని వెంటపడి రెండో కన్ను కూడా పొడిచేస్తుంది. ఏనుగు నీటిమడు గులో చేరదామని వెర్రిగా అటూ ఇటూ పరిగెత్తుతుంది. అప్పుడు నేను ఒక అగాధం అంచున కూర్చుని బెకబెకలాడ తాను. నేను అరిచే దిక్కుగా నీటిమడుగు ఉన్నదనుకుని ఏనుగు పరిగెత్తుకుంటూ వచ్చి, అగాధంలోపడి చచ్చి ఊరుకుం టుంది. ఆ విధంగా దాని పీడ విరగడై పోతుంది.\" అన్నది.\nకప్ప చెప్పినట్టే చేసి. తుమ్మెదా, వడ్రంగిపిట్టా కలిసి ఏనుగును అగాధంలో పడేసి చంపేశాయి.\nతన భార్య చెప్పిన, \" పిచ్చుకా — ఏనుగూ\" కథ విని ఉల్లంకిపిట్ట, “సరే, నేను ఈ రోజునే నా మిత్రులనందరినీ సమావేశ పరుస్తాను. తరవాత అంద రమూ కలిసి సముద్రాన్ని ఎండగట్టేస్తాం,\" అన్నది.\nఅది పక్షులన్నిటినీ పిలిచి, సముద్రం తమ గుడ్లకు చేసిన అన్యాయం గురించి చెప్పింది. పక్షులన్నీ తమ ముక్కులోకి సముద్రజలాన్ని తీసుకుని, సముద్రంలో నీరు లేకుండా చెయ్యటానికి ప్రయత్నిం చాయి. కాని అందువల్ల ఫలితం ఏమీ లేకపోగా, అవి సముద్రాన్ని తమ రెక్క లతో కొట్టాయి. అందువల్ల కూడా ఫలితం లేకపోయేసరికి, అవి మట్టి బెడ్డలను తెచ్చి వేసి, సముద్రాన్ని పూడ్చయ త్నించాయి.\nఅప్పటికీ ఫలితం లేకపోవటం చూసి, ఒక వివేకం గల పక్షి, ' చూడండి ! మనంతట మనం సముద్రాన్ని కాళ్ళ బేరానికి తీసుకురాలేం. మర్రిచెట్టు కింద ఒక ముసలిబాతు ఉన్నది. అది మనకు తగిన సలహా ఇస్తుంది. అది ఒకప్పుడు తన సలహాతో ఒక బాతులమందను బోయవాడి ఉచ్చుల నుంచి విడిపించింది. అందుచేత మనం దాని సలహా అడు గుదాం.\" అన్నది.\n''ఏమిటా కథ?\" అని ఇతర పక్షులు అడిగాయి. వివేకం గల పక్షి ఇలా చెప్పింది:\nమునలిబాతు కథ\nఒక అరణ్యంలో ఒక మహావృక్షం ఉండేది. దానికి లెక్కలేనన్ని శాఖలు ఉండేవి. ఆ చెట్టు మొదట్లో ఒక లత మొలిచి పెరగనారంభించింది.\nఒక ముసలిబాతు ఆడబాతులతో, \"ఈ లత చెట్టు పైకి ఎగబాకితే, దాని సహాయంతో శత్రువులు చెట్టు పైకి ఎక్క గలుగుతారు. అందుచేత మనం ఇప్పుడే ఈ లతను తుంచేద్దాం,\" అన్నది.\nఆడబాతులు నవ్వి, \"ఈ లత మనని ఏం చెయ్యగలదు?\" అన్నాయి.\nలత చెట్టు పైకి ఎగబాకింది. ఒకనాడు ఒక బోయవాడు ఆ లత సహాయంతో చెట్టు మీదికి ఎక్కి, బాతులన్నీ ఆహారం కోసం వెళ్ళి ఉన్న సమయంలో ఉచ్చులు పన్నాడు. తిరిగి వస్తూనే బాతులన్నీ ఉచ్చులలో చిక్కుకు పోయాయి. అవి తప్పించుకునేటందుకు చేసిన ప్రయ త్నాలు వ్యర్ధమయాయి.\n“నా మాట వినక ఈ దుస్థితి తెచ్చు కున్నారు..' అన్నది ముసలిబాతు.\n\"అది నిజమే. ఇప్పుడు ఈ ఆపద తప్పే ఉపాయం చెప్పు,\" అన్నాయి మిగిలిన బాతులు.\n“ఇప్పుడు మనమంతా కదలకుండా పడిపోయి. చచ్చినట్టు నటింతాం. తర వాత బోయవాడు వచ్చి, మనమంతా చచ్చామనుకుని, ఒక్కొక్కరినే ఉచ్చు నుంచి తీసి కింద పడేస్తాడు. చిట్టచివరి పక్షి కింద పడినదాకా కదలకుండా ఉండి తరవాత అందరమూ ఒక్క పెట్టున ఎగిరి పోదాం,\" అన్నది ముసలిబాతు.\nమర్నాడు ఉదయం బోయవాడు వచ్చి, పక్షులన్నీ చచ్చాయనుకుని, ఉచ్చులు విప్పి, నిశ్చింతగా ఒక్కొక్క బాతునే కింద పడెయ్యసాగాడు. అన్నిటినీ పడేసి వాడు చెట్టు దిగి రాబోతూండగా, అన్ని బాతులూ ఒక్కసారిగా లేచి ఎగిరి పోవటం చూసి వాడికి అమిత ఆశ్చర్యం . కలిగింది.\nఈ కథ విన్న మీదట పక్షులన్నీ వెళ్ళి. ముసలిబాతును కలుసుకుని, సముద్రం పొంగి ఉల్లంకిపిట్ట పెట్టిన గుడ్లను కాజే సిన విషయమంతా చెప్పాయి.\n“మనమంతా కలిసి, మనకు రాజూ, మహావిష్ణువుకు వాహనమూ అయిన గరుత్మంతుడి దర్శనం చేసుకుందాం. అతను జాలిగుండె గలవాడు.\" అన్నది ముసలిబాతు.",
            "book_page_end": 22
        },
        {
            "title": "విచిత్రకవలలు",
            "book_page_start": 8,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "ఫాంటసీ",
            "moral": "ఆపదలలో తొందరపాటు పనికిరాదు.",
            "keywords": [
                "కవలలు",
                "భస్మాలు",
                "అంజనాలు",
                "పిశాచ మాయ",
                "మారు రూపాలు"
            ],
            "characters": [
                "ఉదయనుడు",
                "సంధ్య",
                "నిశీధుడు",
                "రాక్షసుడు",
                "హంస కన్య"
            ],
            "locations": [
                "అరణ్యం",
                "భవనం",
                "కందకం",
                "కొలను",
                "తోట"
            ],
            "content": "[విచిత్రకవలలను వెతికి తెచ్చేందుకు బయలుదేరిన కవలసోదరులు, అరణ్యంలో ఒక గడ్డం వాడికి దొరికిపోయి, చివరకు వాణ్ణి ఓడించి, వాడి నుంచి అపూర్వ శక్తులు గల భస్మాలూ, అంజనాలూ తీసుకున్నారు. ముగ్గురూ కొంతదూరం అరణ్యంలో ప్రయాణించిన తరవాత, ముందుపోతున్న ఉదయనుడు హఠాత్తుగా మాయమయ్యాడు. తరవాత—]\nఉదయనుడు కనిపించకుండా పోగానే సంధ్యా, నిశీధులు తమ గుర్రాలను లాగి పట్టి, వేగం తగ్గించి, నెమ్మదిగానే ముందుకు సాగారు. కొంత దూరం పోయేసరికి భవనం ముందువైపున, ఒక పెద్ద కందకం కనుపించింది. తమ సోదరుడు గుర్రంతో కూడా అందులో పడిపోయివుంటాడని సంధ్యా, నిశీధులు గ్రహించారు; కాని బ్రహ్మాండమైన లోతుగల ఆ కందకంలో ఉదయనుడి జాడగానీ, అతడి గుర్రం జాడగానీ కనుపించ లేదు.\nసంధ్యా, నిశీధులకు ఏమీ పాలు పోయింది కాదు. భవనంలోకి ప్రవే శిద్దామా అంటే, కందకం వెడల్పు కాస్తా కూస్తా కాదు. పోనీ, కందకానికి అసలు మొదలెక్కడో, చివరఎక్కడో కనిపెడితే భవనంలోకి తేలికగా ప్రవేశించ వచ్చను కున్నారు.\nఇలా ఆలోచించి సంధ్యా, నిశీధులు గుర్రాలను నడిపించుకుంటూ కందకం అంచునే అడుగులు వేయజొచ్చారు. కాని, ఎంత దూరం పోయినా కందకానికి దరీ అంతూ కనబడ లేదు. తిరిగి తిరిగి వారు మళ్ళీ బయలుదేరిన చోటుకే వచ్చేశారు. దీనిని బట్టి ఆ కందకానికి మొదలూ చివరా లేదనీ, భవనంలో ఎవరూ చొరవీలు లేకుండా వుండటానికే, చుట్టూతా ఈ కందకం త్రవ్వబడిందనీ అనుకున్నారు. కాని, ఇంతకూ భవనం లోకి ప్రవేశించే మార్గం స్ఫురించనే లేదు.\nకొంతసేపు తీవ్రంగా ఆలోచించిన మీదట సంధ్య, నిశీధుడితో, \" నిశీధా! ఎలాగైనా మనం యీ కందకం దాటి తీరాలి. గుర్రాల మీద దౌడుతీసుకొంటూ వచ్చి, ఒక్కదూకున దాటుదాము. దాటగలి గామా అదృష్టవంతులమే. లేదూ, కంద కంలో పడటమే సంభవిస్తే, మన ఉదయ నుడి కోసం శాయశక్తులా వెతుకుదాము,\" అంటూ ఉత్సాహపరిచాడు.\nఇందుకు నిశీధుడు కూడా, \" భేష్ ! ” అన్నాడు. వాళ్ళు మళ్ళీ తమ గుర్రాల నెక్కి, కొంత దూరం వెనక్కివెళ్ళి, శరవేగానవచ్చి, ఒక్కదూకులో కందకం దాటారు.\nఅదృష్టవశాత్తూ, ఇద్దరూ కూడా ఎట్టి ప్రమాదమూ లేకుండా కందకానికి అవతలి గట్టున పడ్డారు. \" ఇదంతా మన ముందు మంచికే సూచనగా కనబడు తున్నది. ఇక ఫరవాలేదు, కోటలో పాగా వేశామన్న మాటే,\" అని అనుకొ ని సంతోషించారు సోదరులు. ఈ సంతో షంతో వారు భవనం ప్రవేశించారే కాని, తీరా చూడగా అ భవనంలో మనుష్య సంచారమేలేదు. లెక్కలేనన్ని ద్వారాలు వున్నై కాని, ఒక్కదానికీ తలుపులు లేవు. వారు ఒక్కొక్కద్వారమే దాటు కుంటూ పోతుండగా, ప్రతి ద్వారాని కిరువైపులా మానవుల శిలాప్రతిమల కనబడినై.\nచివరికి వాళ్ళు ఒక పెద్దద్వారం చేరు కున్నారు. నిజానికి అది ద్వారం కానే కాదు. ఒక బ్రహ్మాండమైన రాక్షసుడు, ఈ రూపంలో ఆకాశం ఎత్తున నిలబడి నిద్రపోతూ వున్నాడు. వాడి కాళ్ళ మధ్య నున్న ఖాళీస్థలమే ద్వారంవలె కనిపిస్తు న్నది. ఈ రాక్షసుడికి రెండువైపులా రెండు సింహాల ప్రతిమలు వున్నై . అవి జీవకళతో పుట్టిపడుతూ, మీదికి ఉరుకుతామన్నటు భయంకరంగా చూపట్టే సరికి, సోదరు లిద్దరూ ఒక్కమాటుగా కెవ్వుమన్నారు.\nఈ కేక చెవిని బడి రాక్షసుడికి మెలకువ వచ్చేసింది. వాడు అమాంతం సంధ్యా, నిశీధులను తన గుప్పిటిలోకి తీసుకుని, “ భేష్ ! భేష్! మరో రెండు విగ్రహాలు!\" అన్నాడు ఎంతో ఉత్సా హంతో. వాడు యీమాట అనగానే, వారు భవనంలో చూస్తూ వచ్చిన మానవవిగ్ర హాలు ఏదో మాయవల్ల తయారైనవే అని ఊహించగలిగారు.\nతలవని తలంపుగా యిలా చిక్కుబడి పోయినందుకు సంధ్యానిశీధులు విచా రించారు. కాని, విచారించి వారు చేయ గలదేమున్నది?\nఇటువంటి చిక్కులు జీవితంలో ఎన్నో తగులుతూ వుంటై. నిజానికి చిక్కులలో పడి, బుద్ధిబలం వల్ల వాటి నుండి తప్పిం చుకు బయట పడటంలోనే ఉన్నది మానవుని తెలివి. ఈ ఉద్దేశంతో వారు ధైర్యం తెచ్చుకున్నారు. \"చావు కి న్ని చావులున్నవా? ఏమైతే కానీ, ఒక పథకం వేసి చూస్తాను, ఈ రాక్షసుడికి!\" అను కున్నాడు. నిశితమైన బుద్ధి నైపుణిగల నిశీధుడు.\nఅలా అనుకుంటూ నిశీధుడు, రాక్ష సుని ఎదుట నించుని, ఏమయ్యోవ్, మేము ఎవరమనుకుంటున్నావో: మేము యిక్కడికి దొంగతనంగా రాలేదు. ఫలానా గడ్డపువాడు మీకు ఒక వార్త అందించ మని మమ్మల్ని పంపాడు. అందుకే....\" అని యింకా ఏమో చెప్పబోతూండగా, రాక్షసుడు ఆత్రంతో, \"ఏమిటీ, వాడు బతికేవున్నాడా ? ఇన్నాళ్ళూ తిరిగి రాక పోయేసరికి, వాడు ఏదో ప్రమాదం వచ్చి చ ని పో యా డ ను కు న్నా మే! అయితే యింతకూ వాడు మీకు చెప్పి పంపిన వార్త ఏమిటో త్వరగా చెప్పండి.\" అని తొందర పెట్టాడు.\nఅప్పుడు నిశీ ధుడు, రాక్షసుడితో, ''అతని ప్రాణానికేమీ మోసం లేదు. కాని, అతడి జీవిత రహస్యం ఎవరో కనిపెట్టి వేశారట. కనిపెట్టటమే కాదు, అతడి దగ్గిర వున్న భస్మాలూ, అంజనాలూ, తువ్వాలూ కూడా కాజేసి పోయారట, అవి లేనిదే తను ఒక్క అడుగై నాముందుకి వెయ్యలేడట. అందువల్ల యీ వార్త మీకు అందజేసి, మళ్ళీ కొన్ని అంజనపు డబ్బాలూ, భస్మాలూ పంపమని చెప్ప మన్నాడు,\" అని ఎంతో నమ్మేటట్టు చెప్పాడు.\nఅంతా విని, రాక్షసుడు, \"అలాగా, పాపం! అందుకనే వాడు తిరిగి రాలేక పోయాడు. ఇంకా నయం, ఆ దుర్మార్గు లెవరో, వాడి దండ కాజేశారు కారు. అదే జరిగితే వాడిని రక్షించటం ఎవరి వల్లా కాదు. సరే, యిక నేను పోయి వస్తాను. మీరు మాత్రం ఒక్క పురుగుని కూడా లోపలికి రానివ్వకుండా చూస్తూ వుండండి,\" అనిచెప్పి బయలుదేరాడు.\nఎప్పుడైతే రాక్షసుడు వదిలిపోయాడో, సంధ్యా, నిశీధులు సంతోషంతో ఎగిరి గంతేశారు. అంతటి రాక్షసుణ్ణి టోపీ వేశాం గదా అని వారు ఉప్పొంగి పోయారు. ఇంతలో నిశీధుడు, \" ఇక ఒక్కక్షణం కూడా మనం ఆలస్యం చెయ్య కూడదు. వాడు తిరిగి వచ్చేలోగా మనం యీ భవనం యొక్క రహస్యం ఏమిటో కనుక్కోవాలి,” అన్నాడు.\nసోదరులిద్దరూ ముందుకు సాగారు. మరికొన్ని ద్వారాలు దాటి, చివరి ద్వారం కూడా దాటి వెళ్ళేసరికి, ఒక పెద్ద కొలను కనుపించింది. అందులో అందాల హంసలు ఈదులాడుతున్నాయి.\nప్రొద్దుటనగా బయలుదేరి హైరానపడు తూవున్న ఆ కవలసోదరులకు చాలా దాహం వేసింది. దప్పిక తీర్చుకుందా మని సంధ్య కొలనులో దిగి, పుడిసెడు నీళ్ళు తీసుకుని తాగాడు. కాని, ఆ నీరు గొంతు దిగిందో లేదో, పాపం సంధ్య శిలా ప్రతిమగా మారిపోయాడు.\nతన కళ్ళ ఎదటనే సోదరుడు యిలా రాయి అయిపోవటం చూసి, నిశీధుడు ప్రతిమలా నిలుచుండిపోయాడు. \"ఇంకా నయం, నేను కూడా తొందరపడి తాగి నట్టయితే, నాగతీ యింతే అయేది. ఉద యనుడి గతి ఏమయిందా అని పాలుపో కుండా వున్న ఈ సమయంలో, సంధ్య కూడా యిలా అయిపోయాడే! నాకూ ఏదైనా ఆపద వచ్చిందా, మా అతీగతీ కూడా లోకానికి తెలియకుండాపోతుందే!\" అని అనేకవిధాల చింతించాడు.\nనిశీధుడు మరి కొంతదూరం ముందుకు పోయేసరికి ఒక పెద్ద తోట కనుపిం చింది. ఆ తోటలో రకరకాల ఫలవృక్షా లున్నై. అన్నిటికంటే చిత్రమైనది ఒక మామిడిచెట్టు ఆ చెట్టున వున్న కాయలు యిన్నీ అన్నీ కావు. ఎక్కడో గాని ఆకే కనుపించటం లేదు. అంత విరగ కాచిం దన్నమాట ఆ మామిడిచెట్టు.\nనిశీధుడికి యిప్పుడు బాగా ఆకలి వేసింది. గబగబ యిన్ని పళ్ళుకోసి, ముందు పడవేసుకుని ఒక పండు తీసి తినబోయాడు. కాని చిత్రమేమిటో, పండు కొరకటంతో టే, నిశీధుడు కోతిగా మారి పోయాడు. కోతిగా మారిపోవటంతో, \"అయ్యో బాబో, ఇంకా ఏమి విడ్డూరాలు జరగబోతాయో, యీ రాక్షసమాయలు ఎవరు తెలుసుకోగలరు ?\" అనుకొని, నిశీధుడు. తక్కిన పళ్ళు తినకుండా, ఎక్కడి వక్కడే వదిలేశాడు. ఆ కోతి రూపంలో వున్న నిశీధుడు, తన సోదరు డైన సంధ్య శిలారూపం దాల్చిన కొలను వద్దకు వచ్చి, దాని చుట్టూ తిరగసాగాడు.\nఇంతలో కొలనులో నించి ఏదో బుడ బుడ మని శబ్దం వచ్చింది. మరి కొద్ది సేపటికల్లా, నీటిలో నించి ఒక హంస తన వైపు రావడం కనుపించింది. ఇదంతా కోతి రూపంలో వున్న నిశీధుడు స్పష్టంగా చూడగలుగుతూనే వున్నాడు.\nమరి కొద్ది సేపటికల్లా, ఆ హం స పూర్తిగా బైటికి వచ్చి, ఒక మనిషిగా మారిపోయింది. నిశీధుడు ఎగిరి గంతే శాడు. ఎందుకని? ఆ వచ్చింది కంద కంలో పడి కనపడకుండా పోయిన తన ప్రియసోదరుడు ఉదయనుడే !\nఉదయనుడు ఒడ్డుకి రాగానే సంధ్య శిలాప్రతిమ కంటబడి, కొయ్యబారి పోయాడు.\nఇంతలో కోతి రూపంలో వున్న నిశీ ధుడు, ఉదయనుడి కాళ్ళను చుట్టేసు కున్నాడు. అది మామూలు కోతే అను కుని మొదట ఉదయనుడు దాన్ని విది లించి కొట్టాడు. కాని, అది విడవకుండా కాళ్ళను చుట్టేసుకోవటం' చూసి, తన సోదరుడైన నిశీధుడే యిలా మారిపోయి వుంటాడని అనుమానించక తప్పలేదు.\nఐతే, ఏమి చెయ్యాలో ఉదయనుడికి తోచలేదు. సంధ్య యి లా రా యి గా ఎందుకు మారాడో, కోతి రూపంలో వున్నది తన సోదరుడు అవునో కాదో తనకు ఎలా తెలుస్తుంది?\nకొంత సేపు అలా ఆలోచించి, ఛటు క్కున ఏదో ఉపాయం స్ఫురించిన వానిలా తన జేబులో వున్న భస్మాలూ, అంజనాలూ బైటికి తీశాడు. సంధ్య శిలా విగ్రహం పైన నల్ల భస్మం చల్లాడు. ఏమీ కాలేదు. పచ్చ అంజనం రాసి చూశాడు. మార్పు కనిపించలేదు. ఎర్ర అంజనం రాశాడు. అప్పటికీ ఆ శిలా ప్రతిమ అలాగే వుండిపోయింది. ఇన్ని విధాల ప్రయత్నించినా ఫలితం దక్కక పోయేసరికి, ఉదయనుడు ఆ అంజనాలూ భస్మాలూ కోతి రూపంలో వున్న నిశీధుడి పైన చల్లాడు. కాని, యీసారీ వాటివల్ల మార్పు ఏమీ రాలేదు. కోతి కోతిగానే వుండిపోయింది.\nఉదయనుడికి ఏమి చెయ్యాలో పాలు పోక, కొలను ఒడ్డునే కూర్చుని ఆలోచ నలో పడ్డాడు. అప్పుడు 'కొలనులోని హంసలలో ఒకటి, ఉదయనుడి పాదాల ముందుగా పోయింది. ఉదయనుడు చటుక్కున దాన్ని పట్టుకుని, బైటికి తీశాడు. బైటికి రాగానే ఆ హంస ఒక అందాలకన్యగా మారిపోయింది.\nఆకన్య సిగ్గుతో తల వంచుకొని, మాట్లాడకుండా నిలబడింది. ఆమెతో ఉదయనుడు, \" నీ వెవరు? ఇలా హంస రూపంతో ఎందుకున్నావు ? చెప్పితే....\" అని యింకా ఏమో అనబోయాడు.\nఅంతలో, ''ఎక్కడరా, మీరూ?\" అనే పెద్ద కేక ఒకటి వినిపించింది.\nఎప్పుడైతే యీ కేక వినిపించిందో వెంటనే ఆ కన్య, ఆ వస్తున్నది భవనాన్ని కాపలాకాసే రాక్షసుడే అని తెలుసుకొని, ఉదయనుడితో, \" అదంతా తర్వాత చెబుతా. ముందిప్పుడు ప్రాణాలు రక్షిం చుకోవాలి,\" అంటూ, సంధ్య శిలా ప్రతిమనూ, ప్రతిమ దగ్గిర వున్న కోతినీ కొలనులోకి తోసివేసింది.\nవెంటనే అవి రెండూ హంసలుగా మారిపోయాయి. తర్వాత ఉదయనుడి చెయ్యి పట్టుకుని, తను కూడా కొలను లోకి దూకింది. దూకీ దూకటంతో నే, వాళ్ళిద్దరూ కూడా హంసలైపోయారు. —(ఇంకా వుంది)",
            "book_page_end": 15
        },
        {
            "title": "బతికున్న పిశాచాలు",
            "book_page_start": 13,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "పాండిత్యం లేదా జ్ఞానం కేవలం వ్యక్తిగత లాభం కోసం కాకుండా, సమాజంలోని దురాచారాలను తొలగించడానికి ఉపయోగపడాలి.",
            "keywords": [
                "బేతాళుడు",
                "విక్రమార్కుడు",
                "ప్రవీణుడు",
                "అవినీతి",
                "పిశాచాలు"
            ],
            "characters": [
                "విక్రమార్కుడు",
                "బేతాళుడు",
                "రాజ సింహుడు",
                "ప్రవీణుడు",
                "సాధువు (వైద్యుడు)"
            ],
            "locations": [
                "శ్మశానం",
                "సువర్ణగిరి రాజ్యం",
                "రాజసభ"
            ],
            "content": "పట్టువదలని విక్రమారుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా, అతీతశక్తులు మనిషికి దురహంకారాన్ని కలిగిస్తాయి. అందుకు నిదర్శనంగా నీకు ప్రవీణుడి కథ చెబుతాను. శ్రమ తెలియకుండా విను.\" అంటూ ఇలా చెప్పసాగాడు :\nపూర్వం సువర్ణగిరిని పాలించిన రాజ సింహుడు వట్టి అసమర్థుడు. ఆయన రాజకీయ వ్యవహారాలన్నీ ప్రభుత్వోద్యో గుల మీద వదిలిపెట్టి, పరిపాలన వారి చిత్తం వచ్చినట్టు చెయ్యనిచ్చాడు. ఈ కారణంగా పరిపాలనలో అంతులేని అవి నీతి పెరిగిపోయింది. మంత్రుల దగ్గిర నుంచి ద్వారపాలకుల దాకా అందరూ అక్రమమైన మార్గాలు అనుసరించి ప్రజ లను పీడించుకు తినసాగారు. అధర్మం నాలుగు పాదాలా నాట్యంచేసింది. కాని రాజుకు ఆ సంగతి ఏమాత్రమూ తెలి యదు. ఆయనకు రాజోద్యోగులంటే అపారమైన విశ్వాసం.\nసువర్ణగిరి లోనే ఒక పేద బ్రాహ్మ ణుడికి ప్రవీణుడు అని ఒక కొడుకు ఉండేవాడు. చిన్నతనంలోనే ఆ కుర్ర వాడి తెలివితేటలు అసాధారణంగా ఉండటం చూసి, తండ్రి అతణ్ణి సమస్త శాస్త్రాలూ, విద్యలూ నేర్చుకోనిచ్చాడు. తరవాత ప్రవీణుడు ఎక్కడెక్కడో ఉన్న విశ్వవిద్యాలయాలకు వెళ్ళి. అంతులేని పాండిత్యం అలవరచుకుని సువర్ణగిరికి తిరిగివచ్చాడు.\nమహాపండితుడై తిరిగి వచ్చిన తన కొడుకు ఆపాండిత్యం ద్వారా జీవనోపాధి కల్పించుకుంటాడని తండ్రి అను కున్నాడు. కాని అలా జరగలేదు. ప్రవీ ణుడు. తిరిగి వచ్చినాక తన చుట్టూ ఉన్న జీవితం చూసి విచారంలో ముణిగిపోయాడు.\n\"నాయనా, మనం పేదవాళ్ళం గదా. నీ పాండిత్యమే మనకింత తిండి పెట్టాలి. నువు నీ పాండిత్యాన్ని ప్రదర్శించి సన్మా నాలూ, సత్కారాలూ పొందక, ఇంట్లోనే కూర్చుంటే ఎలా జరుగుతుంది?\" అన్నాడు తండ్రి.\n“నా చదువు అంతా వ్యర్థమని నాకు తోస్తుంది. జీవితం చూస్తున్నకొద్దీ నాకు జీవితం మీదనే విరక్తి కలుగుతున్నది. నేను నా పాండిత్యాన్ని ప్రదర్శించి ఎవరి నుంచి సన్మాలు పొందను? నన్ను సన్మానించ గలవాళ్ళు ఎటువంటి వాళ్ళో నాకు తెలిసిపోయింది,\" అన్నాడు ప్రవీణుడు.\nతండ్రికి తన కొడుకు పాండిత్యం గురించి అనుమానం వచ్చింది. ప్రవీ ణుడి చదువులో ఏదో లోపం ఉన్నదనీ, అందుచేతనే మనిషి విరక్తిగా ఉన్నాడనీ ఆయన అనుకున్నాడు. ఆయన తనకు తెలిసిన గొప్ప పండితులను పిలిపించి, వారిచేత తన కొడుకుతో చర్చలు జరి పించాడు. వాళ్ళు ప్రవీణుడితో కొద్ది సేపు మాట్లాడి, అతని తండ్రితో, \" బాబూ, నీ కడుపున రత్నం పుట్టాడు. అతను ఉద్దండ పండితుడు!'' అని చెప్పి వెళ్ళిపోయారు.\nఈ పండితుల మూలానే ప్రవీణుడి సంగతి రాజుగారి దాకా వెళ్ళింది. రాజు గారు ప్రవీణుడికి ప్రత్యేకమైన ఆహ్వానం పంపాడు. ప్రవీణుడి తండ్రికి ఎంతో ఆనందం కలిగింది. ప్రవీణుడు మాత్రం రాజసభకు వెళ్ళే అభిప్రాయం కనబరచ లేదు. తండ్రి అతనికి ఎన్నో విధాల బోధలు చేసి, తనవెంట అతన్ని రాజ సభకు తీసుకువెళ్ళాడు.\nప్రవీణుడు రాజును చూస్తూనే, \" నన్నెందుకు పిలిపించారు?\" అని అమర్యాదగా అడిగాడు. సభలో అందరూ నిర్ఘాంతపోయారు.\nరాజు కోపం తెచ్చుకోక, ‘\" నువు గొప్ప పండితుడివని విని, నిన్ను ఘనంగా సత్కరించటానికి పిలిచాను.\" అన్నాడు.\nప్రవీణుడు విరగబడి నవ్వాడు.\n\"ఎందుకలా నవ్వుతావు?\" అని రాజు అసహ్యపడుతూ అడిగాడు.\n\"మీ పరిపాలనలో ప్రజలు తిండికి మాడి చస్తున్నారు. మీ అధికారు లు వాళ్ల రక్తాన్ని జలగల్లాగా పీల్చుతున్నారు. మీ బొక్కసం నిండా ప్రజల నుంచి దోచిన ధనం ఉన్నది. ఒక అసమర్థుడి చేత అక్రమ ధనంతో సన్మానం పొందట మంటే నాకు నవ్వు వచ్చింది,\" అన్నాడు ప్రవీణుడు.\nరాజు మండిపడి, \" మూర్ఖుడా, ఒళ్ళు తెలిసి మాట్లాడుతున్నావా? ఎవరితో మాట్లాడుతున్నదీ తెలుసుకోలేని నువు ఒక పండితుడివా? నువ్వన్నట్టు నా పరి పాలన అసమర్థంగా ఉంటే నువు దాన్ని సరిచెయ్యి. నీ ఆరోపణలు నిరూ పించుకో. లేకపోతే నిన్ను క్రూరంగా శిక్షించి, దేశబహిష్కారం చేస్తాను,\" అన్నాడు.\nప్రవీణుడు జవాబు చెప్పలేదు.\n\" ఈ ద్రోహిని యాభై కొరడా దెబ్బలు కొట్టి, దేశంనుంచి వెళ్ళగొట్టండి!\" అని రాజు పట్టరాని కోపంతో తన భటులను ఆజ్ఞాపించాడు.\nప్రవీణుడు కొరడా దెబ్బల శిక్ష అను భవించి, బయలుదేరాడు. జీవితం మీద అతనికి పూర్తిగా విరక్తి కలిగింది. తన పాండిత్యం తనను ఎందుకూ పనికిరాని వాణ్ణి చేసిందనుకుని అతను చచ్చిపోవ టానికి నిశ్చయించుకున్నాడు.\nదారీ తెన్నూ పాటించకుండా వెళ్ళి పోతున్న ప్రవీణుడికి ఎదురుగా ఒక శ్మశానమూ, అందులో కాలుతున్న ఒక శవమూ కనిపించాయి. ఆ చితిలోనే తానుకూడా కాలిపోదా మనుకుని అతను చితి సమీపానికి వెళ్ళేసరికి అతనికి ఒక వింత కనిపించింది. చితి సమీపంలో కొన్ని పిశాచాలు పెద్ద ఎత్తున ఏదో తంతు జరుపుతున్నాయి. ప్రవీణుడు కొంచెం దూరాన నిలబడి పిశాచాలు జరిపే తంతు ఆసక్తితో గమనించాడు.\nపిశాచాల మధ్య రెండు పుర్రెలు నేల మీద పక్కపక్కగా పెట్టి ఉన్నాయి. వాటికి కల్యాణం బొట్లున్నాయి. వాటి - ముందు పెళ్ళితతంగానికి అవసరమైన వస్తువులన్నీ పెట్టి ఉన్నాయి. కొన్ని పిశాచాలు ఎముకలతో సన్నాయి వాయి స్తున్నాయి. మరి కొన్ని మట్టికుండలు బోర్లించి, దరువులు వేస్తున్నాయి. మిగతా పిశాచాలు నృత్యం చేస్తున్నాయి.\nఆ పిశాచాలను చూస్తుంటే ప్రవీణు డికి చాలా సంతోషం కలిగింది. మను ఘల జీవితంకన్న వాటి జీవితం లక్షరెట్లు బాగున్నది! అతను చితికి సమీపంగా వచ్చేసరికి ఎక్కడి పిశాచాలు అక్కడ ఆగిపోయాయి. ప్రవీణుడు చితిలోకి దూకబోయాడు.\nరెండు పిశాచాలు అతన్ని పట్టి ఆపి, \"ఎందుకు చావాలనుకుంటున్నావు?\" అని అడిగాయి.\n\"చచ్చి మీలాగా పిశాచాన్ని అవు తాను. ఏ బాధలూ వుండవు.\" అన్నాడు ప్రవీణుడు.\n\"పిచ్చివాడా, చచ్చినవాళ్ళంతా పిశాచా లవుతారనుకున్నావా? మానవ జన్మ ఉత్తమమైనది. నువు ఎందుకు చావాలనుకుంటున్నావో చెప్పు. నీ కార ణాలు సరి అయినవైతే నిన్ను చావ నిస్తాం.\" అన్నది ఒక పిశాచం.\n\" ఛీ, ఛీ! మానవ జన్మకన్న హీన మైనది లేదు. ఏ జంతువూ తన జాతిని తాను తినదు. ఆ పని మానవుడు ఒక్కడే చేస్తున్నాడు. దానికి నీతినియ మాలు లేవు. బిచ్చగాడు హంతకుడవు తున్నాడు; వ్యాపారులు మోసం చేస్తు న్నారు; అధికారులు లంచాలు మరిగారు; పాలకులు ప్రజల రక్తం ధనంగా మార్చు కుంటున్నారు. ధర్మానికి కళ్ళు పొడి చారు. న్యాయానికి నోరు కుట్టేశారు. పండితులు తమ పాండిత్యం అమ్ము కుంటున్నారు. ఆడవాళ్ళు శీలాన్ని అమ్ము కుంటున్నారు. అందుచేతనే నేను చచ్చి, మీలో ఒకణ్ణి అవుదామనుకుంటున్నాను,\" అన్నాడు ప్రవీణుడు.\nపిశాచం నవ్వి, “ నువు చెప్పిన వాళ్ళే చచ్చి పిశాచాలు కాగలరు. నీలాటి వాడికి పిశాచం అయే అవకాశం లేదు. మేమంతా బతికి ఉండగా పాపాలు చేసి పిశాచాలం అయాం. ఇడుగో, ఇతను కల్తీ సరుకులు అమ్మిన వ్యాపారి. ఇతను ప్రజల ధనాన్ని అబద్ధాలతో కొల్లగొట్టిన ప్రభుత్వోద్యోగి. ఇతను వైద్యుడు ; మందు తీసుకున్నవాళ్ళ దగ్గిర డబ్బు గుంజీ, డబ్బు ఇవ్వనివాళ్ళను రోగాలతో చావనిచ్చీ చాలా పాపాలు చేశాడు. మేమంతా చచ్చి ఫిశాచాలమైనాక మాలో స్వార్థం లేదు, కుతంత్రాలు లేవు; అందరమూ కలిసి కట్టుగా జీవిస్తున్నాం. ఈ జీవితంలో చాలా హాయి ఉంది. అది మాకు చచ్చి నాకే తెలిసింది,\" అన్నది.\n\"అదృష్టవశాన నేను కూడా పిశాచాన్ని అవుతానేమో. నన్ను కూడా చావ నివ్వండి. నాకు మీలాగా జీవించాలని ఉన్నది,'\" అన్నాడు ప్రవీణుడు.\nపిశాచం ఇలా అన్నది :\n“నువు ఎన్నటికీ పిశాచం కాలేవు. ఈ పుర్రెలు చూడు. వీళ్ళిద్దరూ బతికి ఉండగా, కులమత భేదం పాటించ కుండా, ఒకరినొకరు మనసారా ప్రేమించు కున్నారు. వాళ్ళ తల్లి దండ్రులు వాళ్ళ పెళ్ళికి అంగీకరించ లేదు. అందుచేత, వాళ్ళూ ఒక వైద్యుడి దగ్గిర విషం కొని, ఒకే పాత్రలో పోసుకు తాగి చచ్చి పోయారు. వాళ్ళ ను ఒకే గోతిలో పాతేశారు. వాళ్ళు పిశాచాలు కాలేక పోయారు. డబ్బుకు ఆశ పడి వాళ్ళకు విషం ఇచ్చిన వైద్యుడు ఇవాళే చచ్చి పోయాడు. ఈ చితిలో కాలుతున్నది ఆయన శవమే. చచ్చిపోయిన ప్రేమికుల పుర్రెలు పైకి తీసి వాటికి పెళ్ళి చేస్తున్నాం.'' \n\"మీ పిశాచాలతో ఉండటం-సాధ్యం కాకపోయినా నాకు చావక తప్పదు. ఎందుకంటే, నేను బతికున్న పిశాచాల మధ్య జీవించలేను,” అంటూ ప్రవీణుడు చితిలోకి ఉరికాడు. మరుక్షణం ఆ చితి నుంచి బయటికి వస్తున్న పిశాచం ప్రవీణుణ్ణి బయటికి తోస్తూ వచ్చేసింది. ఆ పిశాచం చచ్చిపోయిన వైద్యుడే.\nప్రవీణుడు మండిపడి, “రెండు ప్రాణా లను నిలువునా తీసిన పాపిష్ఠివాడా. నన్ను చావకుండా ఆపటానికి నువు ఎవరు?\" అని వైద్యుణ్ణి అడిగాడు.\n\"బాబూ, నాలో ఇప్పుడు అలాటి పాపపు ఆలోచనలు లేవు. నువు గొప్ప పండితుడివి. ఆత్మహత్యలు పిరికిపందలు చేసే పని. యువకుడివి. మంచివాడివి. జీవితాన్ని బాగు చెయ్యటానికి ప్రయ త్నించు,\" అన్నాడు వైద్యుడు.\nప్రవీణుడు దీర్ఘంగా ఆలోచించి, \"నేను ఆత్మహత్య చేసుకునే ప్రయత్నం మానుకుంటాను. మీ పిశాచాలన్నీ కలిసి నాకు ఒక్క సహాయం చెయ్యాలి. చేస్తారా?\" అని అడిగాడు.\n“చెప్పు, అలాగే చేస్తాం,\" అన్నాయి పిశాచాలు.\n\"నగరంలోని బతికున్న పిశాచాలను తీసుకురండి,\" అన్నాడు ప్రవీణుడు.\nత్వరలోనే నగరంలో ఉండే ఘరానా మ ను ష లు కొన్ని వందల మంది శ్మశానంలో హాజరయారు. వాళ్ళు తమ చుట్టూ ఉన్న పిశాచాలను చూసి వణికి పోతున్నారు.\n\"మీరంతా ప్రజలకు ద్రోహం చేసిన వాళ్ళు ! అవునా, కాదా ?\" అని ప్రవీణుడు అడిగాడు.\nవాళ్ళు నోళ్ళు తెరిచారు, కాని జవాబు చెప్పలేకపోయారు.\n''మీరంద రూ రాజుగారి దగ్గిరికి పదండి. రాజుగారి ఎదట అబద్ధం చెప్పారో, ఈ పిశాచాలు మిమ్మల్ని పీక్కు తింటాయి. మీరు చేసిన అక్రమాలన్నీ రాజుగారి ఎదట ఒప్పేసుకోండి.\" అని వచ్చినవాళ్ళను హెచ్చరించి, ప్రవీణుడు పిశాచాలతో, ''వీళ్ళనందరినీ దర్బారుకు తీసుకురండి.\" అన్నాడు.\nసభ తీరిఉన్న రాజు తన సభలోకి ఘరానా పౌరులందరూ వణికిపోతూ రావటంచూసి ఆశ్చర్యపోయాడు. పాళ్లను తెచ్చిన పిశాచాలు రాజుకుగాని, సభలో ఉన్నవారికిగాని కనిపించ' లేదు.\n''మీరందరూ ఏ విధంగా రాజుగారిని వంచించి, ప్రజలను పీడించుకుతింటు న్నారో. మీ స్వార్థ జీవితం ఏమిటో వివరంగా చెప్పండి,\" అన్నాడు ప్రవీణుడు బతికున్న పిశాచాలతో.\nతమ వెనకనే ఉన్న పిశాచాలకు భయపడి, అందరూ తాము చేసిన పాపా లనూ, తమ అవినీతి పనులనూ ఒప్పేసు కున్నారు. అసమర్థపురాజుకు కనువిప్పు కలిగింది. ఆయన వారి కందరికీ దేశ బహిష్కరణ శిక్ష విధించాడు. వారితో బాటు వెళ్ళిపోతున్న ప్రవీణుణ్ణి రాజు వెనక్కు పిలిచి, “నువు నా అంతరంగి కుడివిగా ఉండి, నా దేశంలో ధర్మపరి పాలన జరిగేటట్టు చూడు,\" అన్నాడు.\nఅందుకు ప్రవీణుడు అంగీకరించాడు.\nబేతాళుడు ఈ కథ చెప్పి, \" రాజా, పిశాచంగా జీవించే అవకాశం లేక పోయినా చచ్చిపోవటాని నిశ్చయించిన ప్రవీణుడు పిశాచాల సహాయం దొరక గానే జీవితాన్ని సంస్కరించే ప్రయత్నం ఎందుకు చేశాడు? అతని పాండిత్యానికీ అతని ప్రవర్తనకూ ఏమిటి సంబంధం? అతను పదవి కోసం పాండి త్యాన్ని ఎందుకు వదులుకున్నాడు? ఈ సందేహాలకు సమాధానం తెలిసి కూడా చెప్పక పోయావో నీ తల పగిలి పోతుంది,\" అన్నాడు.\nదానికి విక్రమార్కుడు, \" ప్రవీణుడి పాండిత్యానికీ, అతని ప్రవర్తనకూ చాలా గాఢమైన సంబంధం ఉన్నది. అతను నిజమైన పండితుడు; పాండిత్యం అమ్ము కునే ఉద్దేశం కలవాడు కాడు, అది ప్రజల మధ్య రాణించాలనే అభిప్రాయం కలవాడు. అరాజక పరిస్థితిలో పాండిత్యం రాణించదు. అందుకే అతను ఆత్మ హత్యకు పూనుకున్నాడు. ఆ అరాజకాన్ని తొలగించే శక్తిసామర్థ్యాలను అతనికి పాండిత్యం ఇయ్య లేదు. పిశాచాలు అందుకు తోడ్పడతాయని తోచగానే అతను వాటి సహాయంతో అరాజకానికి కారకులైన వారిని శిక్షించటానికి పూను కున్నాడు. అతను రాజుగారి ఆంతరంగి కుడు అయినది కూడా పాండిత్యం ప్రజల మధ్య రాణించే పరిస్థితులు కలిగించ టానికే. ప్రవీణుడు ఒక్క క్షణంకూడా తన పాండిత్యాన్ని వదిలిపెట్టలేదు.\" అన్నాడు.\nరాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 20
        },
        {
            "title": "బుద్ధిబలం",
            "book_page_start": 25,
            "pdf_page_start": 25,
            "pdf_page_end": 25,
            "author": "బి. దుర్గారావు",
            "genre": "లఘు కథ",
            "moral": "సమస్యలను కేవలం మంత్రాల ద్వారా కాక, తెలివైన ఆలోచనలు, ఆచరణాత్మక పరిష్కారాలతో ఎదుర్కోవాలి.",
            "keywords": [
                "యువరాజు",
                "వారసత్వం",
                "పరీక్ష",
                "బుద్ధిబలం",
                "క్షామం"
            ],
            "characters": [
                "రాజు",
                "పెద్ద కొడుకు",
                "చిన్న కొడుకు",
                "చిన్నరాణి"
            ],
            "locations": [
                "రాజసభ"
            ],
            "content": "ఒక రాజుకు ఇద్దరు భార్యలు. వారిద్దరికీ కొడుకులున్నారు. పెద్దవాడు తెలివైనవాడు. రెండో వాడు కాస్త మందమతి. న్యాయంగా యువరాజుగా అభిషేకించవలసినది పెద్దవాణ్ణి. కాని చిన్నరాణి తన కొడుక్కే ఆ పదవి కావాలన్నది.\nరాజు ఇద్దరు కొడుకులకూ ఒక పరీక్ష పెట్టి, అందులో నెగ్గిన వాణ్ణి, యువరాజు చేస్తా నన్నాడు. ఆయన నిండు సభలో వారిద్దరినీ ఇలా అడిగాడు : \" దేశంలో ఏనుగులు ఎద్దులైతే, ఎద్దులు పశువులైతే, పశువులు కుక్కలైతే, కుక్కలు పిల్లులైతే, పిల్లులు ఎలుకలై తే ఆ స్థితిని మార్చి యథాస్థితి కలిగించటానికి ఏం చెయ్యాలి?”\nచిన్నవాడు చప్పున, \" మంత్రగాణ్ణి పిలిపించి మంత్రం వేయించాలి,” అన్నాడు.\nపెద్దవాడు కొంచెం ఆలోచించి, \" గాదెలు నిండుగా ఉండేటట్టు చూడాలి; నదుల నీళ్ళు వృధాపోకుండా చెయ్యాలి; చెరువులు పూడిక తీయించాలి; జలసమృద్ధికి తగినవన్నీ చెయ్యాలి,” అన్నాడు.\n\" ఆ ప్రశ్నకు ఇదా సమాధానం,” అన్నారు కొందరు.\n\" అవును, క్షామపరిస్థితులు ఏర్పడితేనే `నేను చెప్పినట్టు జరుగుతుంది. పెద్దవాడే యువ రాజు!\" అన్నాడు రాజు.\n—బి. దుర్గారావు",
            "book_page_end": 25
        },
        {
            "title": "ఎదురు ప్రశ్నలు",
            "book_page_start": 22,
            "pdf_page_start": 26,
            "pdf_page_end": 28,
            "author": "ఎల్. అనంతరామయ్య",
            "genre": "నీతి కథ",
            "moral": "నిజమైన పాండిత్యం అహంకారాన్ని పెంచదు, అది వివేకం, వినయం, జ్ఞానం కోసం ఆకాంక్షను సూచిస్తుంది.",
            "keywords": [
                "పండితుడు",
                "అహంకారం",
                "వాదన",
                "వివేకం",
                "జ్ఞానం"
            ],
            "characters": [
                "హరిశంకరుడు",
                "గజకేసరి ఉపాధ్యాయుడు",
                "యువకపండితుడు",
                "కాశీ రాజు"
            ],
            "locations": [
                "పాండ్యదేశం",
                "కాశీనగరం",
                "రాజసభ"
            ],
            "content": "పాండ్యదేశానికి చెందిన హరిశంకరుడు అనే గొప్ప విద్వాంసుడు తనకన్న గొప్ప వాడు ఏ దేశంలోనూ లేడనిపించుకో వాలని, అనేక దేశాలు తిరిగి, అనేక దేశాల విద్వాంసులతో వాదించి, వారిని ఓడించి విజయపత్రాలు పుచ్చుకుంటూ, కాలక్రమాన కాశీనగరం చేరుకున్నాడు.\nకాశీరాజు హరిశంకరుడి కోరిక తెలుసు కుని, తన ఆస్థానవిద్వాంసులతో అతను వాదించటానికి అనుమతి ఇచ్చాడు.\nకాశీ ఆస్థానంలో నలభై తొమ్మిదిమంది విద్వాంసులు ఉండేవారు. వారికి పెద్ద గజకేసరి ఉపాధ్యాయుడు అనే మహా పండితుడు. ఆయన హరిశంకరుడితో, \"పాండిత్యాన్ని వాదానికీ, జయాపజయా లకూ గురిచేసే ఆచారం మాకులేదు. మహాపురాణాలనూ, ఇతిహాసాలనూ రచించిన మహాత్ములు ఎవరితోనూ వాదించలేదు; ఎవరినీ ఓడించనూ లేదు. ఒక విద్వాంసుణ్ణి మరొకడు ఓడించటం ఆ విద్వాంసుణ్ణి అవమానించటమూ, నొప్పించటమూ అవుతుంది. ఎంత గొప్ప విద్వాంసుడైనా, అతనికంటె గొప్పవిద్వాం సుడు ఉంటాడనే మా నమ్మకం. విద్వ త్తుకు పరిమితి అంటూ లేదు. అందులో హెచ్చు తగ్గులు సందర్భవశాన అవే తెలుస్తాయి. వాదన ద్వారా వాటిని తేల్చ వలసిన అవసరం మాకు లేదు,” అన్నాడు.\nతనను చూసీ, తన ప్రతిభ గురించి వినీ భయపడి గజకేసరి అలా అన్నాడనుకుని హరిశంకరుడు, \" చేతగాని పండితులు ఇలాగే అంటారు. మీలో ఎవరికీ వాదిం చటం ఇష్టం లేకపోతే, నేను గెలిచినట్టు ఒప్పుకుంటూ విజయ పత్రం ఇయ్యండి,” అన్నాడు.\nఈమాట వింటూనే యువకపండితుడు ఒకడు, '' ఆయనను తృప్తిపరచటానికి నేను ఆయనతో వాదిస్తాను. నేను ఇంకా విద్యార్థి దశలోనే ఉన్నాను గనక, ఓడితే నాకు వచ్చే అవమాన మేమీలేదు. ఆయన గెలిస్తే, నన్ను గెలిచినట్టు విజయప్రతం తీసుకుపోతారు. ముందు ఆయన నన్ను మూడు ప్రశ్నలు అడిగితే, తరువాత నేను ఆయనను మూడుప్రశ్నలు అడుగుతాను,\" అన్నాడు.\nరాజు ఇందుకు ఒప్పుకున్నాడు.\n\"ఈ ప్రపంచంకన్నా పెద్దది ఏది? \" అని హరిశంకరుడు అడిగాడు.\n\" చూడండి, ఆకాశమే ! '\" అన్నాడు యువకపండితుడు.\nతన ప్రశ్నకు సరి అయిన సమాధానం వేదాంత అర్థంలో బ్రహ్మం; ప్రాపంచిక అర్థంలో ఆశ అని హరిశంకరుడి అభి ప్రాయం, కాని యువకపండితుడి సమా ధానాన్ని కాదనటానికి లేదు. అందుచేత హరిశంకరుడు తన రెండవ ప్రశ్న అడి గాడు: \"మనిషి గొప్పవాడు కావాలంటే ఏమి చెయ్యాలి? ''\n“మనసులో అనుకుని మాటలద్వారా అనాలి,” అని జవాబిచ్చాడు యువక పండితుడు :\nదీనినీ కాదనలేక, హరిశంకరుడు మూడో ప్రశ్న వేశాడు :\nఅన్నిటినీ తెలుసుకోవాలంటే ఏం చెయ్యాలి ?''\n\"మనదృష్టి, సూర్యప్రకాశమూ బాగా ఉంటే అన్నీ తెలుస్తాయి,\" అన్నాడు యువక పండితుడు.\nహరిశంకరుడు ఈ సమాధానాన్ని కూడా కాదనలేక, \"నువు చాలాతేలి కైన సమాధానాలు చెప్పావు. వాటిలో పాండిత్య ప్రకర్ష ఏమీలేదు.\" అన్నాడు.\n\"అవును. నేను చిన్నవాణ్ణి. నా బుద్ధికి తోచిన సమాధానాలు చెప్పాను. అవి తప్పయితే ఖండించండి.\" అన్నాడు యువక పండితుడు.\n“సరే, వీ ప్రశ్నలు అడుగు.\" అన్నాడు హరిశంకరుడు.\n\" మీరు ఎక్కడి నుంచి వచ్చారు?\" అని యువకుడు అడిగాడు.\nఏం సమాధానం చెప్పాలో హరిశంకరు డికి తెలియలేదు. తాత్వికంగా ఆ ప్రశ్నకు “తెలియదు” అని సమాధానం చెప్పాలి. తాను ఏ వూరి నుంచి వచ్చినది ఆ కుర్ర వాడికి తెలుసు గనుక ఆ మాట చెప్పి లాభం లేదు.\n\" నువే చెప్పు.\" అన్నాడు హరిశం కరుడు.\n\"అందరూ ఈలోకానికి ఎక్కడి నుంచి వస్తారో మీరూ అక్కడి నుంచే వచ్చారు. మీరు ఎక్కడికి పోతారు ? \" అన్నాడు యువకుడు.\nదానికికూడా తాత్వికంగా “తెలియదు” అనే చెప్పాలి.\n“నువే చెప్పు\" అన్నాడు హరిశం కరుడు.\n\"మీరు దిగ్విజయం చేసే ఆలోచన మానుకుని మీ దేశానికే తిరిగిపోతారు. మీరు ఇక్కడికి ఏమి తెచ్చారు ? ఇక్కడి నుంచి ఏమి తీసుకుపోతారు ? \" అని యువకుడు మూడో ప్రశ్నవేశాడు.\n''ఈ ప్రశ్నకు జవాబు చెప్పగలను. నేను ఇక్కడికి అహంకారం పట్టుకు వచ్చాను. ఆ భారం ఇక్కడ వదిలి, వివేకం తీసుకుపోతాను,\" అంటూ హరి శంకరుడు యువకపండితుణ్ణి కౌగలిం చుకున్నాడు.",
            "book_page_end": 24
        },
        {
            "title": "ప్రాచీన సురాపాత్రలు",
            "book_page_start": 25,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "విజ్ఞానం",
            "moral": "—",
            "keywords": [
                "మధ్యధరా సముద్రం",
                "పురాతత్వ పరిశోధన",
                "సురాపాత్రలు",
                "గ్రీకు-రోమనులు",
                "ఓడ శిధిలం"
            ],
            "characters": [],
            "locations": [
                "మధ్యధరా సముద్రం"
            ],
            "content": "మధ్యధరా సముద్రంలో 2,100 సంవత్సరాల క్రితం ఒక ఓడ ముణిగిపోయింది. పురాతత్వ పరిశోధకులు దానిని వెలికితీయగా, అందులో, బొమ్మలో కనబడే మద్యపాత్రల వంటివి కొన్ని వేలు దొరికాయి. వీటితోబాటు ఇంకా అనేక వింతవస్తువులు దొరికాయి. ఇవి గ్రీకు రోమనులకు చెందినవి.",
            "book_page_end": 25
        },
        {
            "title": "చెప్పుకుంటే దేవుడు",
            "book_page_start": 26,
            "pdf_page_start": 30,
            "pdf_page_end": 34,
            "author": "ఏ. సి. సర్కార్, ఐంద్రజాలికుడు",
            "genre": "సాంఘికం",
            "moral": "దైవభక్తిని అడ్డుపెట్టుకుని మూర్ఖులైన ప్రజలను మోసం చేయడం ఎంత సులభమో, నిజాన్ని చెప్పి వారిని మార్చడం అంత కష్టం.",
            "keywords": [
                "ఐంద్రజాలికుడు",
                "మోసం",
                "దైవభక్తి",
                "పేదరికం",
                "కుటుంబాభిమానం"
            ],
            "characters": [
                "మహేంద్రుడు",
                "జితేంద్రుడు",
                "రాముడు (సాధువు)",
                "చంద్రుడు",
                "ఇల్లాలు",
                "వెంకయ్య",
                "కాటికాపరి"
            ],
            "locations": [
                "విదర్భదేశం",
                "వీధులు",
                "శ్మశానం"
            ],
            "content": "ఒకప్పుడు విదర్భదేశంలో మహేంద్రుడు అనే పేరుమోసిన ఐంద్రజాలికుడు ఉండేవాడు. ఆయన రాజులనూ, మహా రాజులనూ మెప్పించి, బిరుదులు పొంది, అంతులేని ధనం సంపాదించాడు. అయితే ఆయన దానకర్ణుడి లాటివాడు కావటంచేత ఆయన సంపాదనలో చాలా భాగం ఆయన చేతిమీదుగానే ఖర్చు అయిపోయింది.\nమహేంద్రుడి కొడుకు జితేంద్రుడు ఇంద్రజాల విద్యలో తండ్రిని మించిన వాడు. కాని అతని కాలంలో ఇంద్రజాల విద్యకు ఆదరం తగ్గిపోయింది. రాబడి సన్నగిల్లినా, జితేంద్రుడు తండ్రిలాగే దానధర్మాలు చేసి పేదరికంవాత పడ్డాడు.\nజితేంద్రుడికి ఇద్దరు కొడుకులు. తన కొడుకుల కిద్దరికీ అతను ఇంద్రజాల విద్యలు నేర్పాడు. అ అది కులవిద్య కావటం చేతనూ, తిరిగి ఇంద్రజాల విద్యకు ఆదరణ పెరగవచ్చునన్న ఆశ ఉండటం చేతనూ, తన కొడుకులకు ఇతర విద్యలేవీ చెప్పించలేదు.\nజితేంద్రుడి పెద్ద కొడుకు రాముడు విరివిగా డబ్బు ఖర్చు పెట్టే మనిషి. చిన్నతనంలో తండ్రి వాడికి అడిగినప్పు డల్లా డబ్బులు ఇచ్చేవాడు. పరిస్థితులు మారిన సంగతి వాడి బుర్రకు ఎక్క లేదు. అందుచేత, అడిగినప్పుడు తండ్రి డబ్బులివ్వక పోతే, ఇంట్లోనే దొంగ తనాలు చెయ్యసాగాడు. ఇది తెలియ గానే జితేంద్రుడు, పట్టరాని ఆగ్రహం వచ్చి, రాముణ్ణి చావగొట్టాడు. రాముడు అలిగి ఏటో పారిపోయి, తిరిగి ఇంటికి రానేలేదు.\nకోపంతో కొట్టినా, రాము డంటే వాడి తల్లిదండ్రులకు అమితమైన ప్రేమ.\nవాడు వెళ్ళిపోయాక వాళ్ళిద్దరూ వాడి కోసం బెంగపడి, మంచంపట్టి, కొద్ది కాలంలోనే చచ్చిపోయారు. దాంతో, జితేంద్రుడి రెండో కొడుకు చంద్రుడు ఒంటరిగాడై, వీధిపాలయాడు.\nచంద్రుడు మనోనిబ్బరం కలవాడు. వాడు ఊళ్ళవెంట తిరిగి, వీధుల్లో గార డీలు చేస్తూ, తన గారడీలు చూసినవాళ్లు ఇచ్చే చిల్లర డబ్బులతో పొట్టపోసు కుంటూ, ఆ సంపాదనతోనే తృప్తిపడి, కాలక్షేపం చేస్తున్నాడు.\nఒకనాడు చంద్రుడు ఒక వీధిలో గారడీ చెయ్యనారంభించాడు. అది చూడ టానికి చాలామంది పిల్లలు చేరారు. దేవుడి దర్శనం చేసుకుని తరవాత వాళ్ళనుంచి డబ్బులు రావని తెలిసి భోజనం చేస్తామని ఆమె మొక్కుకున్నది. కూడా చంద్రుడు తన ఇంద్రజాలంతో దేవుడి అనుగ్రహం వల్ల జబ్బు నయ వాళ్ళను ఆనందింప జేస్తున్నాడు.\nమయింది. ఎలాగో ఆరు రోజులు గడి ఇ ఇంతలో, పక్కనున్న ఇంటి నుంచి చాయి. ఇవాళ కుర్రవాణ్ణి మధ్యాన్నం ఒక పిల్లవాడి ఏడుపు గట్టిగా వినిపిం దాకా ఆపడం కష్టమైపోతున్నది. వాడు చింది. చంద్రుడు తన గారడీ ఆపి, ఆకలో అని ఏడుస్తున్నాడు. ఆమె దేవుడి ఆ ఇంట్లోకి వెళ్లి చూస్తే, ఒక ఇల్లాలు దర్శనానికి వెళ్ళవలసి ఉన్నది. మంచిగా తన నాలుగేళ్ళ కొడుకును పట్టుకుని చెబితే వాడు వినడం లేదని, ఆమె వాణ్ణి చావగొట్టేస్తున్నది.\nదండిస్తున్నది.\nఆ పిల్లవాడి తండ్రికి పెద్ద జబ్బుచేస్తే, పిల్లవాణ్ణి ఆకలితో మాడ్చటమే గాక, ఆమె దేవుడికి మొక్కుకున్నదట. జబ్బు వాణ్ణి కొట్టడం అన్యాయమని చంద్రుడికి తగ్గిపోతే; వారం రోజులపాటు ఇంటిల్లి అనిపించింది. వాడు ఆమెతో వినయంగా, పాదీ మధ్యాన్నందాకా ఉపవాసం ఉండి. \" అమ్మా, చిన్నపిల్లలలో దేవుడున్నా డంటారు. ఈ పసిపిల్లవాడిలో దేవుణ్ణి చూడలేని మీరు ఏ దేవుణ్ణి చూడ బోతున్నారో నాకు తెలియడం లేదు,\" అన్నాడు.\nఆమె ఈసడింపుగా, \" అందుకే నీ బ్రతుకు ఇలా ఉంది! వీడిలో నిజంగా నీకు దేవుడు కనిపిస్తే వీణ్ణి కాస్త కనిపెట్టి ఉండు. నేను దేవుడి దర్శనం చేసుకుని వచ్చి, నీక్కూడా భోజనం పెడతాను.\" అన్నది.\nచంద్రుడు సరేనని, చిన్నపిల్లవాణ్ణి మాయమాటలతోనూ, చిన్న చిన్న గారడీ పనులతోనూ మరిపించ గలిగాడు. ఆమె కొంతసేపటికి తిరిగి వచ్చి, చంద్రుణ్ణి మెచ్చుకుని, వాడి కి కూడా భోజనం పెట్టింది.\nభోజనమయాక చంద్రుడు ఆమెతో, \" అమ్మా, కన్న కొడుకుకంటె ఎక్కువ అని మీరు అనుకునే దేవుడు ఎక్కడ ఉన్నాడు? నాకూ చూడాలని ఉన్నది,\" అన్నాడు.\nఆమె నవ్వి, “ దేవుడంటే మామూలు దేవుడు అనుకున్నావా ? ప్రత్యక్ష దైవం ! నీతో మాట్లాడతాడు! నీ ప్రశ్నలకు సమా `ధానాలిస్తాడు ! నిన్ను చల్లగా చూసి నీ బాధలన్నీ పోగొడతాడు! \" అన్నది.\nచంద్రుడి కుతూహలం మరింత ఎకువ అయింది. అతను ఆమె చెప్పిన చోటికి వెళ్ళాడు. అక్కడ జనం విపరీతంగా ఉన్నారు. అందరూ మౌనంగా కూర్చుని ఉన్నారు. ఒక ఎత్తయిన ఆసనం మీద గడ్డమూ, మీసాలూ పెట్టుకుని సాధువులా కనబడే ఆయన కూర్చుని ఉన్నాడు. మంచిగా ఉండమని ఆయన ప్రజలకు ఉపదేశం చేస్తున్నాడు; ఆపదలున్న వారిని తన వద్దకు రమ్మనీ, ప్రజల కష్టాలు తొలగించడానికే తాను ఈ అవ తారం ఎత్తాననీ చెబుతున్నాడు. మధ్య, మధ్య ఆయన గాలిలో నుంచి విభూతి సృష్టించి, మనుషుల మీద విసురు తున్నాడు: అప్పుడప్పుడూ గాలిలో తేలి కొద్దిక్షణాలపాటు ఉంటున్నాడు. ఆయన ఇలా రకరకాల మహిమలు ప్రదర్శి స్తూంటే, భక్తులందరూ, ‘“ హేపరమాత్మా!” అంటూ హాహాకారాలు చేస్తున్నారు.\nచంద్రుడికి ఇదంతా వింతగా కన బడింది. ఆ సాధువు ప్రదర్శించిన విద్య లన్నీ తనకూ వచ్చును. కాని తాను మామూలు గారడీవాడుగానే ఉండి పోయాడు: ఈ సాధువు దేవుడైపోయాడు. ఈ రహస్య మేమిటో తెలుసుకోవాలని, చంద్రుడు ఆ రోజల్లా వేచిఉండి, అర్ధ రాత్రి సమయంలో ఆ సాధువును ఏకాం తంగా కలుసుకున్నాడు.\nఎవరు నువు?\" అన్నాడు సాధువు చంద్రుణ్ణి చూసి.\n\" నేనొక ఐంద్రజాలికుణ్ణి. మీ ప్రదర్శ నలు చూశాను. వాటిని ప్రజలు మహిమ లుగా కొనియాడుతున్నారు. అవే ప్రదర్శ నలు నేను ఇస్తూంటే, తిండికి డబ్బులు దొరకటం కూడా కష్టంగా ఉన్నది. ప్రజలు మిమ్మల్ని దేవు డంటున్నారు. ఈ రహస్యం తెలుసుకుందామని వచ్చాను.\" అన్నాడు చంద్రుడు. అతను ఆరోజు తన అనుభవం కూడా సాధువుకు చెప్పాడు.\n\"ఇందులో రహస్య మేమీలేదు. నేను దేవుడి అవతారాన్ని. నాకు సహజంగా ఉన్న శక్తులను నువు కష్టపడి విద్యగా నేర్చుకున్నావు. నీకు పరికరాలు అవ సరం, నాకు అవసరం లేదు,” అన్నాడు సాధువు.\n\" అలాగా? అయితే నేను నా వేలు తెగకోసుకుంటాను. దాన్ని మీరు మళ్ళీ అతికించగలరా?\" అని చంద్రుడు అడిగాడు.\nఅలాగే నన్నాడు సాధువు. వెంటనే చంద్రుడు తన వేలును చిన్న బాకుతో కోసేసుకున్నాడు. రక్తం ఎర్రగా ప్రవ హించింది. సాధువు తెగిన వేలును యథాస్థానంలో ఉంచి, ఏదో మంత్రం చదివాడు. రక్తం మాయమై వేలు మామూలుగా అయింది.\n“అసంభవం! ఈ విద్య మా కుటుంబం వాళ్ళకు తప్ప ఇంకెవరికీ తెలియదు.\" అని చంద్రుడు గొణిగాడు.\nసాధువు ఉలిక్కిపడి, \" నీ పేరు చంద్రుడు కాదూ? \" అన్నాడు.\n‘“అవును. మీకెలా తెలుసు?\" అన్నాడు చంద్రుడు.\n\" నేను నీ అన్నను. రాముణ్ణి,\" అన్నాడు సాధువు చంద్రుడి కేసి ఆప్యా యంగా చూస్తూ. చంద్రుడు తెల్ల బోయాడు. అతని నోట మాట రాలేదు.\nసాధువు చంద్రుడితో మళ్ళీ ఇలా అన్నాడు :\n\" నీ ప్రశ్నకు ఇప్పుడు సరి అయిన సమాధానం చెబుతాను. ఈ ప్రపంచంలో అంతా మాయ. నువు ఒక చిన్న పిల్ల వాడికి నీ ఇంద్రజాలంతో ఆకలి జ్ఞాపకం రాకుండా చేశావు. ఆ చిన్న పిల్లవాడు నీలో దేవుణ్ణి చూస్తాడు. పెద్దవాళ్ళ విషయంలో అలా కాదు. నేను దేవుడి నని చెప్పి ఇంద్రజాలం చేసి దేవుడి నయాను. నువు గారడీవాడినని చెప్పి ఇంద్రజాలం చేస్తే గారడీవాడుగానే ఉండి పోయావు. ప్రజలు నీ ఇంద్రజాలమూ, నా ఇంద్రజాలమూ కూడా చూస్తున్నారు. కాని వాళ్ళకు అనుమానం రాదు. ప్రపం చంలో హాయిగా బ్రతకాలంటే విద్య ఉంటే చాలదు. మాటలు చెప్పి, మోసం చెయ్యడం నేర్చినప్పుడే నీ విద్య రాణి స్తుంది. అదే నేను చేసినది. దేవుడినని అబద్ధమాడటం నా బ్రతుకు తెరువు. ప్రజలు మూర్ఖులుగా ఉన్నంత కాలమూ నాకు ఏ లోటూ లేదు. నీ సందేహం తీరింది కద ! ఇక వెళ్ళిరా.\" \nచంద్రుడు వెళ్లిపోయాడు. ఆతరవాత అతను ఏమయాడో ఎవరికీ తెలీదు. కాని విదర్భదేశంలో తూర్పుపక్క ఒక మారుమూల గ్రామంలో దేవుడు అవత రించాడనీ, ఆయన ఎన్నో మహిమలు ప్రదర్శిస్తున్నాడనీ. ప్రజలు తండోప తండాలుగా చూడటానికి వెళ్లడం ఆరంభ మయింది. -",
            "book_page_end": 30
        },
        {
            "title": "రాజుగారి తీర్థయాత్ర",
            "book_page_start": 32,
            "pdf_page_start": 36,
            "pdf_page_end": 42,
            "author": "ఏ. సి. సర్కార్, ఐంద్రజాలికుడు",
            "genre": "రాజనీతి కథ",
            "moral": "దుష్టులైన అధికారుల స్వార్థాన్ని అణచి, న్యాయ పాలన తిరిగి స్థాపించడానికి తెలివి, పరాక్రమం, ఆత్మవిశ్వాసం అవసరం.",
            "keywords": [
                "రాజరికం",
                "తీర్థయాత్ర",
                "అవినీతి",
                "ఐంద్రజాలికుడు",
                "న్యాయం"
            ],
            "characters": [
                "అంగమహారాజు (అంగుడు)",
                "సంగుడు",
                "రఘుపతి",
                "సంపత్",
                "రణధీరుడు",
                "రాజపురోహితుడు"
            ],
            "locations": [
                "అంగమహారాజు రాజ్యం",
                "రాజభవనం",
                "ఆలయం"
            ],
            "content": "అంగమహారాజు దొడ్డప్రభువు. న్యాయ పాలనకూ, దయాగుణానికీ ఆయన ప్రసిద్ధుడు. ఒకసారి ఆయన రాజ్యంలో కలరా చెలరేగి, ఆయన భార్యా, ఏక పుత్రుడూ ఆ వ్యాధికి బలి అయారు.\nఈ దారుణ సంఘటనతో మహారాజు కుంగిపోయి, పరిపాలన పట్ల విముఖుడు అయాడు. అప్పుడు మంత్రులూ, రాజ గురువూ ఆయనను తీర్థయాత్రలు చేసి, దుఃఖం నుంచి బయటపడమని సలహా ఇచ్చారు.\nఅంగుడు అందుకు సమ్మతించాడు. కాని, మంత్రులు ఆయన తీర్థయాత్రలకు గాను మేనాలూ, పరివారమూ ఏర్పాటు చేయాలనుకుంటే ఆయన అందుకు ఒప్పుకో లేదు.\n\"నేను ఒంటరిగానే తీర్థయాత్రలు చేస్తాను. రాజరికం నా వెంట తీర్థప్రదేశా లకు రావలసిన అవసరం లేదు,\" అన్నాడాయన.\n\"మీరు రాజరికం విడిచిపెట్టి వెళ్ళి పోతే, మీరు తిరిగి వచ్చినదాకా మముల్ని ఎవరు కాపాడుతారు? రాజు లేకుండా రాజ్యపాలన ఎలా సాగుతుంది ? '' అని మంత్రులు అడిగాడు.\n“నేను తిరిగి వచ్చేదాకా నా తమ్ముడు సంగుడు మీకు రాజుగా ఉంటాడు,” అన్నాడు అంగుడు.\nఈ మాట వినగానే అందరి ముఖాలూ కళాహీనమయాయి కాని అంగుడు ఆ సంగతి గమనించలేదు. ఆయన ప్రయానికి తగిన దుస్తులు ధరించి, ఒక దుడ్డుకర్ర చేత పుచ్చుకుని, సాధారణ యాత్రికుడి లాగా, బయలుదేరిపోయాడు.\nసంగుడు కుటిలుడూ, క్రూరుడూనూ. అతనిలో లేని వ్యసనం లేదు. అతను అధికారదుర్మదుడు. రాజోద్యోగులకు ఇది తెలిసి కూడా, మహారాజు నిర్ణయానికి విరుద్ధంగా నోరు మెదపలేక పోయారు.\nసంగుడు సింహాసనం ఎక్కుతూనే పాత మంత్రులందరినీ తొలిగించి, అంగు డికి విశ్వాస పాత్రులైన వాళ్ళను పదవు లలో లేకుండా చేశాడు. వారి స్థానాలలో సంగుడి భృత్యులు వచ్చి, ప్రజాపాలనలో ఇంతింత అనరాని భీభత్సం కలిగించారు.\nసంగుడి మనుషులు కొందరు కొందరి ఇళ్ళలోకి ప్రవేశించి, ఎక్కడెక్ట్లడ ధనం ఉన్నదీ, ఎక్కడెక్కడ చక్కని స్త్రీలు ఉన్నదీ `సంగుడికి తెలిపే వాళ్ళు.\nసంగుడు తిన్నగావెళ్ళి ధనాన్నీ, స్త్రీలనూ సొంతం చేసుకునేవాడు. అతను దేశం లోని సహజ సంపదను దేశాంతరాలకు ఎగుమతిచేసి, తానూ, తన అనుచరులూ తాగటానికి విదేశ సారాలు తెప్పించు కున్నాడు. అమితంగా పెరిగిపోయిన పన్నుల భారానికి తట్టుకోలేక, దేశంలోని రైతులు పొరుగుదేశాలకు షారిపోయారు.\nఅలాగే శిల్పులూ, కళాకారులూ, మేలి వృత్తుల వాళ్ళూ పరారీ అయారు. బొత్తిగా నిస్సహాయులూ, దేశమంటే ప్రేమాభి మానాలు గలవాళ్ళూ మాత్రమే దేశంలో ఉండిపోయారు. కాని వారికి మనశ్శాంతి గాని, భద్రతగాని ఏ మాత్రమూ సంగుడి పరిపాలనలో లేకపోయింది. పంట భూములు బీడుపడిపోయాయి. బంగారు తరలించి దేశాంతరాల నుంచి ఆహారం తెప్పించుకోవలసి వచ్చింది. విలాస వస్తు వుల దిగుమతి కోసం దేశసంపద ఎగుమతి చెయ్యవలసి వచ్చింది.\nసంగుడి సలహాదార్లలో హెచ్చుమంది విదేశీయులు. త్వరలోనే వారు అంతు లేని ధనం ఆర్జించుకున్నారు. వాళ్ళు సంగుణ్ణి మరింత నిరంకుశంగా పాలించ మనీ, మరింతగా భోగాలలో ఓలలాడమనీ సలహాలిస్తూ వచ్చారు.\n\" నువు చక్రవర్తివి. సమస్త భోగాలూ అనుభవించాలి.\" అన్నారు వాళ్ళు.\n\"నేను రాజప్రతినిధిని మాత్రమే. అసలు రాజు మా అన్న అంగుడు గద!\" అన్నాడు సంగుడు.\n\"మహారాజా, మీ అంత మూఢుడు ఎక్కడా ఉండడు. ఒక సారి సింహాసనం మీద కూర్చున్నాక సర్వశక్తులూ సంక్ర మిస్తాయి. మీరు తలచుకున్నదెల్లా చెయ్య వచ్చు. కావాలంటే మీ అన్న అయిన అంగుడికి మరణదండన విధించవచ్చు.\" అన్నారు వాళ్ళు.\nసంగుడు. ఈ మాటలు విని చెవులలో వేళ్ళు పెట్టుకుని, వణికిపోతూ, \" లేదు, లేదు! నేను అంత పని చెయ్యలేను.\" అన్నాడు.\n\"అది పిరికితనం! అలాటి దౌర్బల్యం పనికిరాదు. ఆలోచించండి. అంగుడు తిరిగి రాగానే మీ యీ వైభవాలన్నీ కట్టు పడి పోతాయి. మీ కేసి చూసేవాళ్ళు ఉండరు. అధికారం ఉండదు. స్వేచ్ఛ ఉండదు. వీటన్నిటి కన్న సోదరప్రేమ అన్న బలహీనత ఎక్కువైనదా? ” అన్నారు వాళ్ళు.\nసంగుడు తన కణతలు నొక్షుకుంటూ, \"మీకు ఏది మంచిదనితోస్తే అది చెయ్యండి,” అని దిగివచ్చాడు.\nఅంగుణ్ణి చంపవలసిందిగా ఉత్తరువు వెలువడింది.\nమాజీమహామంత్రి రఘుపతి వెయ్యి కళ్లతో జరిగేదంతా గమనిస్తూనే ఉన్నాడు.\nఆయనకు సంగతంతా తెలిసిపోయింది.\nఆయన తన టపాపావురాల ద్వారా అంగ మహారాజుకు ఈ వార్త అందజేశాడు.\nఅంగుడు వార్త తెలిసి నవ్వుకున్నాడు.\nయాత్రలు చెయ్యటంలో గల శ్రమతో ఆయన మనోవ్యధపోయింది. జీవితం మీద మమకారం తిరిగి వచ్చింది. ఆయ నకు ఇప్పుడు తన దేశం మీదా, ప్రజల మీదా అభిమానం తిరిగి తల ఎత్తి, తన దేశానికి తిరిగి రావాలన్న కోరిక బలంగా కలగసాగింది. ఆయన తిరిగి వద్దామను కుంటున్న సమయంలోనే పావురాల ద్వారా సంగుడి ఉత్తరువు వార్తతెలిసింది.\nపావురాల ద్వారానే ఆయన రఘుపతితో ఉత్తర ప్రత్యుత్తరాలు జరిపాడు. ఇందు వల్ల సంగుడి దుశ్చర్యలు వివరంగా తెలియవచ్చాయి.\nఎండకు ఎండి, వానకు తడిసి, చలికి వణికి అంగుడు పూర్తిగా మారిపోయాడు. పైగా, ఏడాదిపాటు గడ్డమూ, మీసాలూ పెరిగాయి, జుట్టు జడలు కట్టుకు పోయింది. ఎడమ చంకకు దిగువగా ఉండే పెద్ద, ఎర్రని పుట్టుమచ్చ చూడక పోతే ఆయనను ఎవరూ గుర్తించలేరు.\nఈ లోపల సంగుడి పరి వారంలో ఎవరూ అంగమహారాజు జాడ తెలుకో లేకపోయారు. ఒక ఉత్సాహవంతుడు ఏ శ్మశానంలోనో పాతి పెట్టిన ఎవరో మనిషి తల నరికి తెచ్చి, సంగుడి దర్బారులో చూపి, అదే ఆంగుడి తల అన్నాడు. ఆ తల గుర్తించరాని స్థితిలో ఉన్నది. సంగుడు తప్పతాగిన మైకంలో ఉండి, ఆ తల తెచ్చినవాడికి బహు మానం ఇచ్చేశాడు. ఇప్పుడు అతను రాజుగా అభిషేకం పొందటానికి అడ్డంకి ఏదీ లేదని అతని మంత్రి అన్నాడు.\nసంగుడు తల ఆడించాడు.\nసంగుడి అభిషేకానికి పెద్ద ఎత్తున ప్రయత్నాలు ప్రారంభమయాయి.\nఆ దేశంలో రాజ్యాభిషేకం జరిగినప్పు డల్లా ఒక రహస్యపు తంతు ఆచారంగా జరుపుతారు. అందులో ఐంద్రజాలికుల కుటుంబం పెద్ద పాల్గొంటాడు. (ఈ ఐంద్రజాలికుల వంశం ఇప్పటి రాజ వంశం వెలసిన నాటినుంచీ ఆ దేశంలో ఉంటుంది. ) . ఇంద్రజాల ప్రదర్శనం రాజభవనంలోని అభ్యంతర మందిరంలో అభిషేక సింహాసనం ఉండే చోట జరుగు తుంది. ఆ సింహాసనం పక్కనే ఒక పతాక ధ్వజం ఉంటుంది. ఇంద్రజాల ప్రదర్శనం ముగియగానే రాజు ఆరుగురు పురశ్రేష్ఠుల సమక్షంలో అతి ప్రాచీనమైన పట్టు జెండా ఎత్తి, సింహాసనం మీద కూర్చుంటాడు. ఇదే రహస్య తంతు.\nఅయితే ఆ ప్రాచీనమైన పట్టు జెండా ఇప్పుడు కనిపించ లేదు. అందుచేత అలాటిదే మరొకటి ఇప్పుడు తయారు చేయించారు. ఐంద్రజాలికుల పెద్ద సంపత్ అనేవాడు డెబ్భై ఏళ్ళవాడు. ఐంద్రజాలికుల వంశంవాళ్ళు గొప్ప రాజ భక్తిగలవాళ్ళు. కాని చాలా గడుసు వాళ్ళు కూడా. అందుచేత, వాళ్ళకు అంగమహారాజు పట్ల ఎంతో అభిమానం, భ క్తివున్నా, పైకి సంగుడి పట్ల లేని అభి మాసం నటించి అతనికి విశ్వాస పాత్రులయారు.\nరేపు పట్టాభిషేకమనగా, అంగమహా రాజు యాత్రికుడి రూపంలో నగరం ప్రవేశించాడు; నగరంలోని ఆలయానికి నిత్యమూ అనేకమంది యాత్రికులు వస్తూ ఉంటారు. పావురాల టపా ద్వారా ముందుగానే చేసుకున్న ఏర్పాటు ప్రకారం ఆయన ఆ రాత్రి సంపత్ ఇంట గడిపాడు.\nరహస్యపు తంతులో పాల్గొనటానికి సంపత్ వెళ్ళేటప్పుడు ఆయన తన వెంట అంగమహారాజునూ, రఘుపతి వద్ద రహస్యంగా ఉండిన అసలు జెండానూ తీసుకుపోయేటట్టు నిర్ణయం జరిగింది.\nఅంగమహారాజును రహస్యంగా కలుసు కున్నప్పుడు సంపత్గాని, రఘుపతిగాని ఆయనను పోల్చలేకపోయారు. అంగ మహారాజు కొన్ని పాత రహస్యాలు చెప్పి, తన పుట్టు మచ్చ చూపిన మీదటగాని వారికి నిజం తెలియలేదు.\n“మహారాజును ఎవరూ గుర్తించలేరని రూఢిగా చెప్పగలను. నా పథకం పారి తీరుతుంది. చూడు, రఘుపతీ. మన పక్షాన ఉండే ప్రజలు సంకేతం అందగానే కదిలి రావటానికి సిద్ధంగా ఉండేటట్టు చూశావుగద?\" అన్నాడు సంపత్.\n\"నిప్పు తగిలితే పేలటానికి సిద్ధంగా ఉన్న ఫిరంగిలాగా ఉన్నారు మన ప్రజలు. నువు ఈ జెండాను లోపలికి ఎలా తీసుకుపోదామనుకుంటున్నావు? శోధన చాలా సమర్ధంగా జరుగుతుంది సుమా!'' అన్నాడు రఘుపతి.\n\"నేను నా వెంట ఒక సహాయకుణ్ణి తీసుకుపోవటానికి అనుమతి ఉంటుంది. మహారాజును నేను సహాయకుడుగా తీసుకుపోతాను. నాక్కూడా ఇంత పొడుగు గడ్డమూ, మీసాలూ ఉన్నాయి గనక మా ఇద్దరి జోడీ ఉచితంగా ఉంటుంది. మా వెంట ఉండే పరికరా లన్నీ తణిఖీ చేస్తారనుకో. అయినా దేవుడు మేలు చేస్తే, జెండాను వాళ్ళకు తెలియకుండా లోపల చేర్చగలను. ఈ జెండాను దీనికన్న కొంచెం పెద్దవిగా ఉండే రెండు, ఒకే మాదిరి కాగితాల మధ్య ఉంచి, కాగితాల అంచులు అతి కించేస్తాను. అవసరమైతే జెండాలో ముడ తలు లేకుండా చక్కగా ఇస్త్రీ చేస్తాను. మిగిలిన ఇంద్రజాల పరికరాల మధ్య దీన్ని చూసి ఎవరూ అనుమానించరు.’” అన్నాడు సంపత్.\nదేవుడి దయవల్ల అంతా సక్రమంగా జరిగిపోయింది. కాగితాల మధ్య ఉన్న జెండాను ఎవరూ పట్టుకోలేదు. రహస్య సమావేశంలో ఇద్దరు ఐంద్రజాలికులూ, మాజీ మహామంత్రి రఘుపతి కాక, మాజీ రక్షణ మంత్రి రణధీరుడూ, మరి నలు గురు సంగుడి మంత్రులూ ఉన్నారు.\nఆచారం ప్రకారం అందరూ నిరాయు ధులుగానే ఉన్నారు. సింహాసనం వెనక రెండు అడ్డకత్తులూ, రాజవంశ లాంఛ నాలుగల ఒక డాలూ ఉన్నాయి.\nరాజపురోహితుడు సంగుణ్ణి లోపకిలి ప్రవేశపెట్టి, తలుపులు మూసి గడియ పెట్టాడు. ఆయన మంత్రాలు చదివి, సంపత్ను ఇంద్రజాలం ప్రారంభించ మన్నాడు.\nసంపత్ జెండాగల కాగితాన్ని పైకి తీసి, దాన్ని రెండు పక్కలా తిప్పి అందరికీ చూపి, పొట్లంలాగా చుట్టాడు. ఆయనకు సహాయకుడుగా ఉన్న అంగమహారాజు గోడ మీదినుంచి ఒక కత్తి తీసి, కత్తి మొనను పొట్లంలోకి దోపి, చిత్రంగా అటూ ఇటూ కెలికి, కత్తిని నింపాదిగా పైకి లాగాడు. కత్తి మొనకు పాత జెండా వేళ్ళాడుతూ ఉండటం చూసి అందరికీ ఆశ్చర్యం కలిగింది.\nతరవాత ఐంద్రజాలికుడి సహాయకుడు సింహాసనాన్ని సమీపించి, ఆ జెండాను పతాక స్తంభంమీద ఉంచి, తాను కాస్తా సింహాసనం మీద కూర్చున్నాడు. ఆయన కత్తిని సంగుడి కేసి పట్టుకుని, “సంగా, నా కంఠ స్వరాన్ని బట్టి నే నెవరో నువు గుర్తించి ఉండాలి. క్షేమం కోరినవాడివైతే లొంగి పో, లేకపోతే ప్రమాదం జరిగి పోతుంది,” అన్నాడు.\nసంగుడు అన్న కాళ్ళమీద పడి పోయాడు. సంపత్ గోడమీది నుంచి రెండో కత్తి కూడా తీసేసుకుని, పురో హతుడి పళ్లెంలో వున్న శంఖం తీసి పూరించాడు. బయట వేచి ఉన్న ప్రజ లకు అది సంకేతం. అంగమహారాజు పట్ల విశ్వాసంగల రాజభవన రక్షకులు ప్రజ లలో చేరిపోయారు. జనం వచ్చి తలుపు తట్టగానే రఘుపతి గడియ తీశాడు.\n“అంగమహారాజుకు జై!\" అని నినా దాలు చేస్తూ ప్రజలు అంగుణ్ణి దర్బారుకు మోసుకుపోయి సింహాసనం మీద కూర్చో బెట్టారు. సంగుడూ, అతని అనుచరులైన దుర్మార్గులూ చేతులకు బేడీలు పడి, వెనకగా వచ్చి, రక్షకభటుల కాపలా కింద నిలబడ్డారు.",
            "book_page_end": 38
        },
        {
            "title": "తెలివైన పంపకం",
            "book_page_start": 43,
            "pdf_page_start": 43,
            "pdf_page_end": 43,
            "author": "దువ్వూరి అశోక్కుమార్ రెడ్డి",
            "genre": "లఘు కథ",
            "moral": "సమస్యకు సరైన మూలాన్ని అర్థం చేసుకోవడం ద్వారా, అసాధ్యమైన పరిస్థితులను కూడా తెలివిగా పరిష్కరించవచ్చు.",
            "keywords": [
                "రైతు",
                "భూమి పంపకం",
                "న్యాయాధికారి",
                "తెలివి",
                "క్షామం"
            ],
            "characters": [
                "రైతు",
                "పెద్ద కొడుకు",
                "చిన్న కొడుకు",
                "న్యాయాధికారి"
            ],
            "locations": [
                "పొలం"
            ],
            "content": "ఒక రైతుకు ఇద్దరు కొడుకులు. పెద్దవాడు చురుకైనవాడు. రెండోవాడు కాస్త అమాయ కుడు, రైతు చనిపోబోతూ పెద్దల ఎదట తన కొడుకులతో, పెద్దవాడు మూడువేల గజాల చుట్టు కొలతగల భూమిని తాను తీసుకుని, మిగిలినది చిన్నవాడికి ఈయాలనీ, ఈ పంపకం న్యాయాధికారి సమక్షంలో జరగాలనీ అన్నాడు.\nతండ్రి పోయాక పెద్దవాడు వెళ్ళి పాలంచుట్టూ కొలిస్తే, అది మూడువేల గజాలే ఉన్నది. వాడు తమ్ముడితో, \"పొలమంతా నాదే. నీకు ఏమీ రాదు,\" అన్నాడు.\nచిన్నవాడు ఈ మాట విని కంగారుపడి న్యాయాధికారి పద్దకు వెళ్ళి తన తండ్రి అన్నదీ, తన అన్న చెప్పినదీ చెప్పాడు.\nన్యాయాధికారి ఆ అన్నదమ్ములను వెంటపెట్టుకుని వెళ్ళి పొలంచుట్టూ కొలిపించి, చుట్టు కొలత మూడువేల గజాలే ఉండటం గమనించాడు. తరవాత ఆయన ఆ భూమిని అడ్డం గానూ, -నిలువుగానూ విభజించి నాలుగు భాగాలు చేసి, ఒకదాని కొకటి ఐమూలగా ఉండే భాగాలు రెండు పెద్దవాణ్ణి ఎన్నుకోమని, మిగిలిన రెండూ చిన్నవాడి కిచ్చేశాడు.\nఇద్దరి పొలాలూ మూడేసి వేల గజాల చుట్టుకొలత కలిగి ఉన్నాయి!\n— దువ్వూరి అశోక్కుమార్ రెడ్డి",
            "book_page_end": 43
        },
        {
            "title": "కళ్యాణవైభోగం",
            "book_page_start": 40,
            "pdf_page_start": 44,
            "pdf_page_end": 48,
            "author": "ఎం. కామేశ్వరరావు",
            "genre": "హాస్యం",
            "moral": "ధనార్జన కోసం దేవుడి పేరుతో చేసే మోసాలు పతనానికి దారితీస్తాయి, కానీ ఆశ, భయం ఉంటే మనుషులు మోసపోవడానికి సిద్ధంగా ఉంటారు.",
            "keywords": [
                "రామశాస్త్రి",
                "శెట్టిగారు",
                "మొక్కు",
                "దొంగ",
                "కళ్యాణం",
                "అత్యాశ"
            ],
            "characters": [
                "రామశాస్త్రి",
                "కాంతమ్మ",
                "శెట్టిగారు",
                "వెంకయ్య",
                "కాటికాపరి",
                "దొంగ"
            ],
            "locations": [
                "గ్రామం",
                "రామాలయం",
                "శ్మశానం"
            ],
            "content": "ఒక గ్రామం మధ్య పాతకాలపు పెద్ద రామాలయం ఉండేది. రామశాస్త్రి దానికి అర్చకుడు. ఆ వూళ్ళో ఒక ఆచారం ఉండేది. వూళ్ళో ఎవరైనా చచ్చిపోతే, మూడు రోజులపాటు అర్చనలు లేకుండా రామాలయాన్ని మూసి ఉంచేవారు.\nఊరికి కొద్ది దూరంలో ఒక పట్నం వుండేది. అక్కడ సంత జరిగే రోజున ఊరివాళ్ళు అక్కడి నుంచి ఉప్పులూ, పప్పులూ తెచ్చుకునేవాళ్ళు. ఒక సంత రోజు రామశాస్త్రి పట్నం వెళ్ళి, ఇంటికి కావలసిన సరుకులు కొని, బండికి ఎత్తి స్తూండగా, ఎదురుగా మేడలో ఉండే శెట్టిగారు పిలిచాడు. రామశాస్త్రి శెట్టిని కలుసుకుని, విషయం తెలుసుకున్నాడు.\nక్రితం నెల శెట్టిగారి భార్యకు తీవ్రంగా జబ్బు చేసింది. ఆమెకు జబ్బు నిమ్మ ళిస్తే, వెయ్యి న్నూటపదహార్లు ఖర్చు చేసి రాముడికి వైభవంగా కల్యాణం చేయిస్తా నని మొక్కుకున్నాడు. శెట్టిగారి భార్యకు జబ్బు నయమైపోయింది.\n\"ఎప్పుడు వద్దామనుకున్నా తీరకుండా ఉన్నది. నాకు లక్ష పనులు. రేపు సాయంత్రం నేనూ, నా భార్యా మీ ఊరు వస్తాం. అన్ని ఏర్పాట్లూ చేయించి ఉంచండి. ఎల్లుండి దేవుడికి కల్యాణం జరిపించి, పేదలకు అన్నదానం చేద్దాం,\" అన్నాడు శెట్టి రామశాస్త్రితో.\nఆ మాట విని రామశాస్త్రి ఉక్కిరి బిక్కిరి అయాడు. అతని హయాంలో అంత పెద్దఎత్తున దేవుడికి కల్యాణం చేయించినవారు లేరు.\n\"మహారాజుగా రండి. అన్ని ఏర్పాట్లూ చేసి ఉంచుతాను,\" అని శెట్టిగారికి చెప్పి, రామశాస్త్రి ఆనందంలో తేలుతూ ఇల్లు చేరాడు.\nఆయన బండిలో ఇల్లు చేరేసరికి చీకటి పడింది.. సామాను దించి, బండిని పంపేసి చూసేసరికి, అరుగు మీద ఎవరో పడుకుని ఉన్నట్టు లీలగా కనిపించింది.\n\"ఎవరు వారు?\" అని శాస్త్రి గట్టిగానే అన్నాడు. జవాబు లేదు.\nశాస్త్రి గొంతు విని, ఆయన భార్య కాంతమ్మ బయటికి వచ్చి, “ఈ ముద నష్టపు వెధవ ఇంకా వెళ్ళలేదూ? మీరు లోపలికి రండి,\" అన్నది భర్తతో.\nశాస్త్రి లోపలికి వస్తూనే, “ ఎవడే వాడు?'' అని భార్యను అడిగాడు.\n\"ఎవడో పొగరుమోతు! సాయంత్రం అనగా వచ్చి, భోజనం పెట్టించమని ఒకటే పోరుపెట్టాడు. పెట్టనంటే, కదల నంటూ అరుగు మీద తిష్ఠవేశాడు. చూస్తే దొంగలా ఉన్నాడు. వాణ్ణి వెళ్ళగొట్టండి, \" అన్నది కాంతమ్మ.\n\"భోజనం చేసినాక వాడి సంగతి చూద్దాంలే. ఈ రోజు మన పంట పండింది తెలుసా?\" అంటూ రామశాస్త్రి పట్నంలో శెట్టిగారి మొక్కు విషయమంతా చెప్పి. \"ఎలా లేదన్నా మనం అర్ధవెయ్యి న్నూట పదహార్లు మిగుల్చుకో వచ్చు. ఆయన మనిద్దరికీ బట్టలు పెట్టకపోరు,” అన్నాడు.\nకాంతమ్మ తన భర్తకు భోజనం పెట్టింది.. శాస్త్రి భోజనం ముగించి పడుకునే ఆలోచనలో ఉండగా, ఆమె కిటికీలో నుంచి బయటి అరుగు మీదికి చూసి, \" ఆ దౌర్భాగ్యు డింకా అరుగు విడిచి పోలేదు. వెళ్ళి వాణ్ణి పంపిం చెయ్యండి. లేకపోతే ఏ రాత్రివేళో పెరటి గోడ దూకి లోపలికి వస్తాడు.\" అని లబలబ లాడింది.\nవిధిలేక శాస్త్రి మూలనున్న కర్ర తీసు కుని, పెద్దగా చప్పుడు చేస్తూ వీధి తలుపు తెరిచాడు; తరవాత అరుగును కర్రతో గట్టిగా బాదుతూ, \"ఎవడ్రా వాడూ ? పొమ్మంటే కదలవేం?\" అని అరిచాడు.\nఅరుగుమీది మనిషిలో ఏ కదలికా కనిపించ లేదు.\nఏదో అనుమానం తగిలి, శాస్త్రి దగ్గిరగా వెళ్ళి, ఆ మనిషిని కదిపి చూశాడు.\nఆ మనిషిలో చలనం లేదు.\n\"కొంప తీశాడేవ్! వీడు చచ్చినట్టు న్నాడు! '\" అని శాస్త్రి కీచుగా అరిచాడు.\n\"చస్తే చచ్చాడు ! పీడ విరగడయింది! లోపలికి రండి!'' అన్నది కాంతమ్మ.\nశాస్త్రి లోపలికి వచ్చి \"ఏడిచావ్ ! పీడ చుట్టుకుంది ఇప్పుడు. వాడు చచ్చి నందుకు మూడురోజులపాటు గుడి మూసి ఉంచాలి. శెట్టిగారు ఎల్లుండి చేయించ బోయే కల్యాణం మాటేమిటి? ఆయనకు మళ్ళీ ఎప్పటికి వీలు చిక్కుతుందో ఏమి?\" అన్నాడు.\n\"అయితే ఇప్పుడు ఏం చేద్దాం?\" అన్నది కాంతమ్మ.\n\"వీణ్ణి ఈ రాత్రికి రాత్రే వల్లకాట్లో పూడ్చి పెట్టెయ్యాలి. ఊరికి కొత్తవాడు గనక, రేపు ఎవ రూ వీణ్ణి గురించి పట్టించుకోరు.\" అన్నాడు శాస్త్రి.\n\" ఈ మాట కాటికాపరికైనా తెలు స్తుందిగా?\" అన్నది కాంతమ్మ.\n“డబ్బు పారేస్తే వాడే నోరు మూసు కుంటాడు.\" అని, శాస్త్రి ఎంతో కాలంగా పోగు చేసి పెట్టెలో దాచుకుంటున్న డబ్బు వంద రూపాయలు తీసి రొండిన కట్టుకుని, లోపల భయంగా ఉన్నా, మొండి ధైర్యంతో చీకట్లో పడి శ్మశానానికి వెళ్ళాడు.\nకాటికాపరి శ్మశానం దగ్గిరే గుడిసెలో ఉంటున్నాడు. శాస్త్రి వాణ్ణి బయటికి పిలిచి, సంగతంతా చెప్పి, ‘“ఈ, విషయం మూడో కంటివాడికి తెలియగూడదు.\" అన్నాడు.\nశాస్త్రి కోరినట్టు పని ముగించటానికి వంద రూపాయలు అడిగాడు కాటికాపరి.\nవాడితో బేరమాడి డెబ్బై అయిదు రూపాయలు తీసుకోవటానికి శాస్త్రి వాణ్ణి ఒప్పించి, \"నేను వెళ్ళి శవాన్ని తెస్తాను. ఈ లోగా నువు గొయ్యి తవ్వి సిద్ధంగా ఉంచు,\" అని చెప్పి ఇంటికి వచ్చాడు.\nకాంతమ్మ ఒక చాప ఇచ్చింది. శాస్త్రి ఆరుగు మీది మనిషిని అందులో చుట్టి, నెత్తిన పెట్టుకుని బయలుదేరాడు. సగం దూరం వచ్చేసరికి శాస్త్రికి అలుపు వచ్చింది. వీధి అటూ ఇటూ చూసి, ఎవరూ లేరని తేల్చుకుని, శాస్త్రి నెత్తి మీది బరువు ఒక అరుగుమీద దించి, రొప్పుతూ నిలబడ్డాడు.\nఇంతలో శాస్త్రి భుజంమీద చల్లగా చెయ్యి పడింది. శాస్త్రి నిలువెల్లా వణికి, కెవ్వున అరవబోయి ఎలాగో నిగ్రహించు కున్నాడు.\n“ఓహెూ, శాస్త్రిగారా? ఇంత అర్థరాత్రి వేళ చీకట్లో ఎక్కడికి ప్రయాణం?\" అన్నాడు ఒక వ్యక్తి, శాస్త్రి గుండు తడివి గుర్తుపట్టి.\nఆ గొంతు వెంకయ్య అనే తాగు బోతుది.\n\"నిద్రపట్టక అలా బయలుదేరాను,\" అన్నాడు శాస్త్రి.\n\"ఎందుకు అలా రొప్పుతున్నారూ? ఇదేమిటీ? చాప చుట్టలాగుందే ? ఇందులో ఏదో వున్నట్టుందే?\" అంటూ మొదలు పెట్టాడు వెంకయ్య.\n“అవునుగాని, నువ్వీ పూట కల్లుఅంగ డికి పోలేదల్లే ఉందే?\" అన్నాడు శాస్త్రి భయంతో చెమటలు కక్కుతూ.\n\"కల్లు అంగడి కామయ్యకి పాతిక రూపాయలు బాకీ ఉన్నాను. బాకీ తీర్చి తేనేగాని కల్లు పొయ్యనన్నాడు,\" అన్నాడు వెంకయ్య.\nశాస్త్రి చప్పున రొండి నుంచి పాతిక రూపాయలూ తీసి \"ఇదుగో, పాతిక రూపాయలు. వెంటనే కల్లుపాక దగ్గిరికి వెళ్ళిరా, నాయనా!\" అన్నాడు.\nవెంకయ్య బెడద తీరిపోయింది.\nశాస్త్రి తేలికగా నిట్టూర్చి, చాపచుట్టనెత్తి కెత్తుకుని, శ్మశానం చేరుకున్నాడు. కాటి కాపరి గొయ్యి తవ్వి సిద్ధంగా ఉంచాడు.\nశాస్త్రి దించబోతూండగా చాపచుట్ట దభాలున గోతిలో పడింది.\n\"చచ్చాన్రోయ్!\" అని గావుకేక పెట్టి, చాపచుట్టలో నుంచి మనిషి బయటికి వచ్చాడు. శాస్త్రి గుండె గుభేలుమన్నది.\n“పిచ్చి శాస్తుల్లూ! బతికిన మనిషిని పూడ్చటానికి తెచ్చావా?\" అంటూ కాటి కాపరి విరగబడి నవ్వాడు.\n\"ఇప్పుడెక్కడున్నానూ? నాది మొద్దు నిద్ర !'' అన్నాడు ఆ మనిషి.\n\"ఎక్కడున్నావా? వల్లకాట్లో ! పద పద,\" అన్నాడు శాస్త్రి ఆ మనిషి మీద విరుచుకు పడుతూ.\nఆ మనిషి బిత్తరపోయి కాలిసత్తువ కొద్దీ పరిగెత్తి వెళ్ళిపోయాడు.\nశాస్త్రి కాటికాపరి దగ్గిర డబ్బు వాపసు పుచ్చుకోవాలని చూశాడు. కాటికాపరి జరిగినదంతా బయట పెట్టేస్తానన్నాడు. శవం లేదుగాని, రహస్యం ఉన్నది.\nఅందుచేత శాస్త్రి మారుమాటాడక ఇంటికి తిరిగి వచ్చాడు. ఈ లోపుగా కాంతమ్మ ఒక కునుకు తీసి, తనకు మొగుడు పట్టు చీర కొనిపెట్టినట్టు కల కన్నది.\n\"ఎల్లుండి ఈపాటికి నీ కల నిజమవు తుందిలే!\" అని శాస్త్రి ఆమెకు ధైర్యం చెప్పాడు. కాని, మర్నాడు సాయంకాలా నికి శెట్టిగారు భార్యా సమేతంగా రాలేదు.\nఆ మర్నాడు కూడా వాళ్ళ జాడలేదు.\nనాలుగు రోజులు శెట్టిగారికోసం ఎదురు చూసి, శాస్త్రే శెట్టిగారి ఇంటికి బయలుదేరి వెళ్ళాడు.\nఅప్పుడే శెట్టిగారు ఎక్కడినుంచో తిరిగి వచ్చాడు.\n“రా రా! నీకు నేనే కబురు చేద్దా మనుకుంటున్నాను. నువు కనబడిన రాత్రే 'మా నాయనమ్మకు ఒంట్లో బాగా లేదని కబురు వచ్చింది. ఊరు దూరమే. అయినా .బయలుదేరక తప్పలేదు.\nఇప్పుడు ఆమెకు కులాసాగానే ఉన్నది. తీరా వెళ్ళాంగదా అని, నా మొక్కు ఆ వూరి దేవాలయంలోనే తీర్చేసు కున్నాను.\" అన్నాడు శెట్టిగారు.\nరాముడి కల్యాణం మాట ఎలా ఉన్నా శాస్త్రి పెళ్ళి బాగా కుదిరింది !",
            "book_page_end": 44
        },
        {
            "title": "వీరహనుమాన్-5",
            "book_page_start": 45,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పురాణం",
            "moral": "ధర్మం, న్యాయం పాటించేవారు మాత్రమే రాజులుగా ఉండగలరు. చాటుగా ద్రోహం చేయడం క్షమించరాని నేరం.",
            "keywords": [
                "రామాయణం",
                "వాలి",
                "సుగ్రీవుడు",
                "రాముడు",
                "ధర్మసూక్ష్మం"
            ],
            "characters": [
                "రాముడు",
                "లక్ష్మణుడు",
                "సుగ్రీవుడు",
                "హనుమంతుడు",
                "వాలి",
                "తార",
                "అంగదుడు"
            ],
            "locations": [
                "కిష్కింధ",
                "ఋశ్యమూకం",
                "మహారణ్యం"
            ],
            "content": "గజపుష్పి లతను సుగ్రీవుడు తన మెడకు చుట్టుకున్న తరవాత రాముడు అతన్ని వెంటబెట్టుకుని కిష్కింధకు వెళ్ళాడు. అతని వెంట ' ధనుస్సూ, బాణాలూ ఉన్నాయి. రాముడికి ముందు సుగ్రీ వుడూ, లక్ష్మణుడూ నడిచారు; అతని వెనకగా వీరుడైన హనుమంతుడూ, నళుడూ, నీలుడూ, తారుడూ నడిచారు.\nదారిలో రాముడికి దట్టమైన చెట్లతో కూడిన ఒక మహారణ్యం కనబడింది. అతను సుగ్రీవుణ్ణి ఆ అరణ్యం గురించి అడిగాడు.\nసుగ్రీవుడు నడుస్తూనే ఇలా చెప్పాడు:\n\" ఇది ఒకప్పుడు ఆశ్రమం ; చల్లని నీడగల చెట్లతోనూ, రుచిగల కందమూల ఫలాలతోనూ ఉండేది. ఇందులో సప్త జనులనే ఋషులు తపస్సు చేసి శరీరాల తోనే స్వర్గానికి వెళ్ళిపోయారు. ఇప్పుడు ఇందులోకి ఎవరూ ప్రవేశించ లేరు ; పక్షులూ, జంతువులూ కూడా ప్రవేశించ లేవు. ఒక వేళ లోపలికిపోయినా, తిరిగి బయటికి రాలేవు. ఇందులో నుంచి అప్సరసలు నా ట్యం చేసేధ్వనులూ, పాడేధ్వనులూ ఎప్పుడూ వినవస్తూం టాయి: వివిధజాతుల పూలచెట్ల నుంచి మంచి సువాసనలు కూడా వస్తాయి. చెట్లపై భాగాల మీద మసి కనిపిస్తున్నది గదా, దానికి కారణం ఏమంటే, ఇందులో సర్వకాలాలలోనూ త్రేతాగ్నులు వెలుగు తూంటాయి.\"\nఈ మాట విని రామలక్ష్మణులు సప్త జనులను తలచుకుని, ఆ అరణ్యానికి నమస్కారం చేశారు.\nఅక్కడి నుంచి చాలాదూరం నడిచి వాళ్ళు కిష్కింధను సమీపించి చెట్ల చాటున దాక్కున్నారు.\nసుగ్రీవుడు ఒక్కసారి చుట్టూ కలయ జూసి, గట్టిగా గొంతెత్తి, వాలిని యుద్ధానికి పిలిచాడు. తరవాత అతను రాముడితో, ఈసారైనా మాట నిలబెట్టుకో మన్నాడు.\n\"నీ మెడకు లత ఉన్నది గనక నిన్ను తేలికగా గుర్తించగలను. వాలిని ఒకే ఒక బాణంతో కూల్చుతాను. నువు భయ పడకు. నేను ఎంత కష్టంలో కూడా అబద్ధం ఆడినవాణ్ణి కాను. ఇక ముందు కూడా ఆడను. నువు ఏమాత్రం భయ పడక వాలిని గట్టిగా పిలు,” అన్నాడు రాముడు.\nసుగ్రీవుడు ఆకాశం దద్దరిల్లేటట్టు భయంకరంగా అరిచాడు. ఆ ధ్వని విని పశువులు బెదిరాయి. వనంలో తిరిగే లేళ్ళు చప్పున నిలిచిపోయాయి.\nఈ సింహనాదాన్ని అంతఃపురంలో ఉన్న వాలి విన్నాడు. తనను చూసి హడిలిపోయే సుగ్రీవుడికి ఇంత ధైర్యమా అని వాలికి పట్టరాని ఆగ్రహం కలిగింది. అతను వెంటనే యుద్ధానికి బయలుదేరి వచ్చాడు.\nవచ్చేస్తున్న వాలిని తార కౌగలించు కుని ఆపి, \"సుగ్రీవుణ్ణి చంపటానికి ఈ రాత్రివేళ వెళ్లాలా? తెల్లవారి వెళ్ళ వచ్చు. ఇందులో పౌరుషం ప్రసక్తిలేదు. అతను నీతో సమానమైన బలం కల వాడు కాడు. నేను ఎందుకు వెళ్లవద్దం టున్నానో చెబుతాను. ఒకప్పుడు నీ చేత చావు దెబ్బలు తిని పారిపోయినవాడు మళ్ళీ నీ మీదికి కయ్యానికి వచ్చాడంటే, అతనికి ఎవరి సహాయమో ఉండి ఉంటుంది. లేకపోతే అతను రానేరాడు. 'అతనికి ఎవరి సహాయం ఉన్నా నేను చంపగలను,' అని అనుకోకు. సుగ్రీవుడు తెలివిగలవాడు; తనకు సహాయం వచ్చే వాళ్ళ శక్తిసామర్థ్యాలు చక్కగా పరీ క్షించి గాని రాడు. నీ కన్న పరాక్రమ వంతుణ్ణి సహాయం తీసుకునే వచ్చి ఉంటాడు. అంగదుడు అరణ్యంలోకి వెళ్ళి తిరిగి వచ్చి, ఒక సమాచారం తెచ్చాడు. ఇక్ష్వాకువంశం వాళ్ళూ, దశ రథుడి కొడుకులూ అయిన రామలక్ష్మ ణులు ఋశ్యమూకం మీదికి వచ్చారుట. మహాబలపరాక్రమ సంపన్నులైన ఆ అన్న దమ్ములు సుగ్రీవుడికి సహాయంగా ఉన్నా రుట. ఆ రాముడు విరాధుణ్ణి, ఖర, దూషణులనూ, కబందుకో చంపి ఉన్నా డుట,\" అన్నది.\nతార వాలికి ఈ విధంగా సలహా కూడా ఇచ్చింది :\n\"రాముడితో విరోధం పెట్టుకునే కన్న సుగ్రీవుడితో స్నేహం చేసుకో. అతన్ని పిలిచి మళ్ళీ యువరాజు గా చెయ్యి. నీ రక్తం పంచుకున్నవాడే గాని, పరాయి వాడు కాడు గద! నీ మంచి కోరే నేనీ మాట చెబుతున్నానని తెలుసుకో.”\nకాని ఆమె మాటలు మహాబలశాలి అయిన వాలికి రుచించలేదు. అతను తారతో ఇలా అన్నాడు:\n\"సుగ్రీవుడు ఒక వంక నన్ను యుద్ధా నికి పిలుస్తూంటే నేను సహించనా ? పిరికి దానివి, నీకేమీ తెలియదు. మహా శూరులకు యుద్ధంలో వెనక్కు తీయటం చావు కన్న హీనం. రాముణ్ణి గురించి భయపడకు. అతను నిరపరాధినైన నన్ను చంపి పాపం కట్టుకోడు. నా మేలుకోరే నువు మాట్లాడావు. నా వెంటరాకు. నేను చంపను. నా దెబ్బలకు తట్టుకోలేక వాడే పారిపోతాడు.”\nతార ఇంకేమీ చెప్పక, వాలికి ప్రదక్షిణం చేసి, యుద్ధంలో అతనికి జయం కలిగించే మంత్రాలు చదివి, తన స్త్రీలతో సహా వెనక్కుపోయింది.\nతరవాత వాలి ముందుకు పోయి, తనతో యుద్ధానికి సిద్ధంగా ఉన్న సుగ్రీ పుణ్ణి చూశాడు. తాను కూడా సుగ్రీవుడి లాగే నడుము బిగించి, పిడికిలిపట్టి సుగ్రీవుడి మీదికి వెళ్ళాడు. సుగ్రీవుడు కూడా పిడికిలి బిగించి వాలి మీదికి వచ్చాడు.\nఇద్దరూ ఒకరినొకరు పిడికిళ్ళతో పొడుచుకున్నారు. సుగ్రీవుడు ఒక సాల వృక్షం పెరికి, దానితో వాలిని కొట్టాడు.\nవాలి ఆ దెబ్బకు కొంత చలించాడు. అయితే, క్రమంగా వాలి బలం కన్న సుగ్రీవుడి బలం వేగంగా క్షీణించసాగింది.\nసుగ్రీవుడి బలం తగ్గుతూండటమూ, అతను మధ్య మధ్య దిక్కులు చూడ టమూ గమనించి, రాముడు వాలిని చంప టానికి అనువైన బాణం ఎన్నుకుని, తన ధనుస్సుకు ఎక్కుపెట్టి, చెవిదాకా లాగి వదిలాడు. అది పెద్ద ధ్వనితో వెళ్ళి, వాలి రొమ్ములో గుచ్చుకున్నది. దాని దెబ్బకు దిమ్మర పోయి వాలి పడి పోయాడు.\nఇంద్రు డిచ్చిన కాంచనమాల వాలి కంఠంలో ఉండిన కారణం చేత, అతని ప్రాణాలు వెంటనే పోలేదు. అతను తనను కొట్టిన వాడికోసం కళ్ళతో వెతుకు తూంటే, లక్ష్మణుడితో సహా రాముడు వాలి దగ్గిరికి వచ్చాడు. అప్పుడు వాలి రాముణ్ణి చూసి ఇలా అన్నాడు:\n\"నువు మహారాజు కొడుకువు. గుణ వంతుడని కీర్తి తెచ్చుకున్నావు. శాస్త్రం తెలిసినవాడివి. గొప్ప వంశంలో పుట్టావు. బలశౌర్యాలు గలవాడివి. నేను మరొక రిలో యుద్ధం చేస్తూండగా నా రొమ్మును బాణంతో కొట్టావే, ఇందువల్ల నీకేం గొప్ప తనం వచ్చింది? నువు పొంచి ఉండి నన్ను కొట్టుతావని కూడా నాకు తెలియదే! రాజులకు ఉండవలసిన గుణాలు ఇంద్రియ నిగ్రహమూ, చిత్తశుద్ధి, ఓర్పూ, సత్యమూ, ధర్మమూ, పరాక్రమమూ, దుష్టశిక్షణా — ఇవి నీలో ఉన్నాయని నమ్మి, తార వద్దంటున్నా యుద్ధానికి వచ్చాను. నువు దుర్బుద్ధివనీ, పాపాచా రుడివనీ, లోక వంచకుడవనీ గ్రహించ లేకపోయాను. నీకు గాని, నీ- దేశానికి గాని నేనేమీ అపకారం చెయ్యలేదు. నిన్ను అవమానించలేదు. నీతో యుద్ధానికి రాలేదు. మరెవరితోనో యుద్ధం చేస్తున్న నన్ను నువు ఎందుకు కొట్టావు? నన్ను వేట ధర్మంగా కొట్టావనుకు నేటందుకు కూడా లేదు; నా చర్మంతో గాని, రోమా లతో గాని, ఎముకలతో గాని, మాంసంతో గాని నీకు పనిలేదు. నీవంటి రాజులవల్ల భూమి చక్కగా పాలించబడదు. నీవంటి కుటిలుడూ, పాపీ దశరథమహారాజు కడు పున ఎలా పుట్టాడు? ఎవరైనా నిన్ను ఇలాటి పని ఎందుకు చేశావని అడిగితే ఏం చెబుతావు ? ఈ నీ పరాక్రమం నా మీద చూపకపోతే, నీకు ద్రోహం చేసిన ఆ రావణుడి మీద చూపలేకపోయావా ? నువు నాకు ఎదురుగా నిలిచి యుద్ధం చేసి ఉంటే ఈపాటికి నిన్ను యముడి వద్దకు పంపి ఉందును. నన్ను అడిగి ఉంటే, నీకు ఒక్కరోజు లోపల సీతను వెతికి, తెచ్చి ఇచ్చి ఉందును. సుగ్రీవుడు నన్ను చంపించి వానరరాజు కాగోరటం సహజం. కాని నువు నన్ను చాటునుంచి చంపటం మాత్రం అక్రమం.”\nఇలా చెప్పి, క్రమంగా స్పృహకోల్పో తున్న వాలితో రాముడు, “నీకు ధర్మ సూక్ష్మం తెలియక నన్ను నిందించావు. ఈ భూప్రపంచమంతా ఇక్ష్వాకుల రాజ్యం. దీనికి భరతుడు రాజు. అతని ఆనతి మీద మేం ధర్మాన్ని కాపాడుతూ సంచరి స్తున్నాం. నువు ధర్మం తప్పావు. తమ్ముడు కొడుకుతో సమానుడు. నీ తమ్ముడి భార్య అయిన రుమను నువు కా జే శా వు.. ఆ తప్పుకు నువు ఈ విధంగా' శిక్ష పొందావు. అంతేగాక, నాకు సుగ్రీవుడు లక్ష్మణుడి లాటి వాడు. అతని స్నేహం కోసం కూడా నేనీ పని చేశాను. నిన్ను నేను చంపటం అధర్మం ఎంత మాత్రమూ కాదు. నిన్ను చాటున ఉండి కొట్టినం దుకు నేనేమీ విచారించటం లేదు. వన మృగాలను కొట్టేవాళ్ళు దాగి ఉండీ, వలలను పన్నటం లాటి అనేక మాయో పాయాలను అవలంబించీ ఆ పని చేస్తారు. తినే జంతువులనే గాక, తినని జంతువు లను కూడా రాజర్షులు చంపుతారు. నువు తినరాని మృగానివి,” అన్నాడు.\nప్రాణం పోయే ముందు వాలి రాము డితో,\" నేను చచ్చిపోతున్నందుకు విచా రించను. తారను గురించీ, బంధువులను గురించీ నాకు చింతలేదు. నా చింత అంతా అంగదుణ్ణి గురించి. వాడికి నే నంటే ప్రాణం. నా కోసం బెంగపడతాడు. అతన్ని కాపాడు. వాణ్ణి సుగ్రీవుణ్ణి చూసినట్టు చూడు. తారను సుగ్రీవుడు నా కారణంగా అవమానించకుండా ఉండేటట్టు చూడు'\" అన్నాడు.\nరాముడు అలాగే చేస్తానని చెప్పాడు. వాలికి స్పృహతప్పింది.\nఈ లోపల వాలి సంగతి తారకు తెలిసింది. ఆమె అమితమైన దుఃఖంతో, కొడుకును వెంట బెట్టుకుని కిష్కింధ నుంచి వచ్చింది. దారిలో ఆమెకు కొందరు వానరులు ఎదురై, \" తారా, వెనక్కు వెళ్ళు. నీ కొడుకు అంగదుణ్ణి కాపాడుకో. రాముడి రూపంలో మృత్యువు వచ్చి వాలిని తీసుకుపోతున్నది. నగరద్వారాలు భద్రంగా మూయించి, అంగదుడికి పట్టాభిషేకం చెయ్యి. లేకపోతే నీకు కిష్కింధలో ని ల వ నీడ దొరకదు; శత్రువులైన వానరులు వచ్చి ఆక్రమించు కుంటారు,\" అన్నారు.\nఆ మాటకు తార, \" నా భర్తే' పోగా, కొడుకూ, రాజ్యమూ, నా శరీరమూ ఏ మయితే నేం? ఆ వాలి దగ్గిరికే పోతాను,\" అని తలా, రొమ్ము బాదుకుని ఏడుస్తూ వేగంగా వెళ్ళి, నేల మీద పడి ఉన్న వాలినీ, దగ్గిరే నిలబడి ఉన్న రామ, లక్ష్మణులనూ చూసింది. తరవాత ఆమె వాలి వద్దకు వెళ్ళి, అతన్ని కౌగలించు కుని ఏడ్చింది. తారనూ, అంగదుణ్ణి చూడగానే సుగ్రీవుడికి కూడా దుఃఖం వచ్చింది.\nహ ను మంతుడు తారను చూసి, ఆమెను ఈ విధంగా ఓదార్చాడు :\n\"తారా పోయిన వారిని గురించి దుఃఖించ నవసరం లేదు. ఎందుకంటే, అంతా పోయేవాళ్ళే. విచారించవలసి నదీ, దిగులు పడవలసినదీ నిన్ను గురించి. నీకు కొడుకున్నాడు. వాడి యోగక్షేమాలు విచారిస్తూ, వాడి జీవితం తీర్చిదిద్దు. వాలి మహాత్ముడు. అతనికి ఉత్తమ లోకాలు కలిగాయి. అంగదుడు\nరాజయితే, నువు అతనికి సహాయంగా ఉండు. వాలికి ఉత్తరక్రియలు జరపాలి. అంగదుడికి రాజ్యాభిషేకం చెయ్య వలసివుంది,”\nఈ మాటకు తార, '' హనుమంతుడా, నువు చెప్పినవేవీ నేను చేసే పనులు కాదు, సుగ్రీవుడు చెయ్యవలసినవి. నేను వాలితో పోవలసినదాన్నే,” అన్నది.",
            "book_page_end": 52
        },
        {
            "title": "అమరవాణి",
            "book_page_start": 53,
            "pdf_page_start": 57,
            "pdf_page_end": 57,
            "author": "చందమామ బృందం",
            "genre": "నీతి",
            "moral": "రాజులు తమ ధర్మాన్ని నిష్పక్షపాతంగా పాటించాలి. దొంగను శిక్షించకుండా విడిచిపెడితే, ఆ పాపం రాజుకే చుట్టుకుంటుంది.",
            "keywords": [
                "రాజధర్మం",
                "గుణాలు",
                "శిక్ష",
                "పాపం",
                "దొంగ"
            ],
            "characters": [],
            "locations": [],
            "content": "దమ, శృమః, క్షమా, ధర్మో, ధృతి, స్సత్యం, పరాక్రమః పార్థివానాం గుణా (రాజన్) దండ శ్చా ప్యపరాధిషు.\n[ఇంద్రియ నిగ్రహమూ, చిత్తశుద్ధి, ఓర్పూ, ధర్మమూ, ధైర్యమూ, సత్యమూ, పరా క్రమమూ, అపరాధులను దండించటమూ --ఇవి రాజుల గుణాలు.]\nనయ శ్చ వినయ శ్చోభౌ. నిగ్రహానుగ్రహా వపి, రాజవృత్తి రసంకీర్ణా న నృపాః కామవృత్తయః.\n[రాజులు నయ, వినయాలనూ, నిగ్రహానుగ్రహాలనూ తమ ఛిత్తం పచ్చినట్టు తారు మారు చేయరు.]\nశాసనా ద్వా. విమోక్షా ద్వా, స్తేనః స్తేయా ద్విముచ్యతే, రాజా త్వశాస న్పాపస్య త దవాప్నోతి కిల్బిషం.\n[రాజు శిక్షించినా, మానినా దొంగకు పాపం తొలగిపోతుంది; కాని శిక్షించకుండా వదలిన దొంగ తాలూకు పాపం రాజుకు చుట్టుకుంటుంది.]",
            "book_page_end": 53
        }
    ],
    "statistics": {
        "total_stories": 12,
        "author_counts": {
            "చందమామ బృందం": 6,
            "బి. దుర్గారావు": 1,
            "ఎల్. అనంతరామయ్య": 1,
            "ఏ. సి. సర్కార్, ఐంద్రజాలికుడు": 2,
            "దువ్వూరి అశోక్కుమార్ రెడ్డి": 1,
            "ఎం. కామేశ్వరరావు": 1
        },
        "genre_counts": {
            "జంతు కథ": 1,
            "ఫాంటసీ": 1,
            "బేతాళ కథ": 1,
            "లఘు కథ": 2,
            "నీతి కథ": 1,
            "విజ్ఞానం": 1,
            "సాంఘికం": 1,
            "రాజనీతి కథ": 1,
            "హాస్యం": 1,
            "పురాణం": 1,
            "నీతి": 1
        }
    }
}