{
    "book_id": "చందమామ_1975_03",
    "stories": [
        {
            "title": "మిత్రభేదం",
            "book_page_start": 21,
            "pdf_page_start": 6,
            "pdf_page_end": 8,
            "author": "చందమామ బృందం",
            "genre": "నీతికథ",
            "moral": "స్వార్థం కంటే నీతి ముఖ్యం. మోసం బయటపడితే ప్రాణానికే అపాయం కలగవచ్చు.",
            "keywords": [
                "పక్షులు",
                "గరుత్మంతుడు",
                "సింహం",
                "దమనకం",
                "పనచతంత్రం"
            ],
            "characters": [
                "గరుత్మంతుడు",
                "ఉల్లంకిపిట్ట",
                "ఆడబాతు",
                "ముసలిబాతు",
                "సింహం",
                "పొటేలు",
                "దమనకం",
                "సంజీవకం",
                "కరటకం"
            ],
            "locations": [
                "అరణ్యం",
                "సముద్రం"
            ],
            "content": "పక్షులన్నీ పొలోమని గరుత్మంతుడి వద్దకు\\nవెళ్ళి, లబోమని ఏడుస్తూ. ఉల్లంకిపిట్ట\\nపెట్టిన గుడ్లను సముద్రం అన్యాయంగా\\nహరించిన మాటచెప్పి, న్యాయం కలిగించ\\nవలసిందిగా వేడుకున్నాయి.\\n\"ఉల్లంకిపిట్ట గుడ్లను విడిచిపెట్టి\\nఎందుకు వెళ్ళిపోవలిసి వచ్చింది?\\nఅని గరుడుడు అడిగాడు.\\nమహాప్రభూ, మేం మా పొట్టలు\\nనింపుకునేటందుకు ఎక్కడి కెక్కడికో\\nపోవాలి. ఉల్లంకి పిట్టలు తిండి కోసం\\nవెళ్ళి ఉన్న సమయంలో సముద్రం\\nఈ దురాగతం చేసింది. ఈ ప్రపంచంలో\\nఅన్ని మోసాలకూ, కష్టాలకూ తిండే\\nకారణమని సింహమూ, పొటేలూ కథను\\nబట్టి తెలుస్తూనే ఉన్నది గద?'' అన్నది\\nఆడబాతు.\\n\"ఏమిటా కథ ? '' అని గరుత్మంతుడు\\nఅడిగాడు.\\nముసలిబాతు ఆ కథను ఇలా చెప్పింది:\\nసింహమూ, పొటేలూ కథ\\nఒక అరణ్యంలో ఒక పొటేలు మందకు\\nదూరమై, ఒంటరిగా జీవిస్తూ ఉండేది.\\nదట్టంగా పెరిగిన దాని రోమాలూ, భయం\\nకరమైన కొమ్ములూ, దాని అరుపూ చూసి,\\nఅది అడవిలో స్వేచ్ఛగా తిరిగేటప్పుడు\\nఇతర మృగాలు హడలిపోతూ ఉండేవి.\\nఒక నాడు ఒక సింహం అనుకోకుండా\\nదాన్ని చూడటం తటస్థించే సరికి, దాని\\nపెద్ద శరీరమూ, రోమాలూ, కొమ్ములూ\\nచూసి బెదిరి, అమ్మో, ఇది నిశ్శంకగా\\nఅరణ్యంలో సంచరిస్తున్నదంటే, నా కన్న\\nఎన్నోరెట్లు బలం కలదై ఉండాలి,\"\\nఅనుకున్నది.\\nఅయితే, ఒక నాడు ఆకలి తీర్చుకోవ\\nటానికి ఆ పొటేలు గడ్డి మేస్తూ సింహం\\nకంటపడింది.\\n\"ఓస్, ఇది గడ్డితినే జంతువేనా !\\nఇది నా అంత బలం గలది కావటానికి\\nవీల్లేదు. ఇది నాకు ఆహారం కాదగినది,\"\\nఅనుకుని, సింహం ఆ పొటేలును చంపి\\nతినేసింది.\\nముసలి బాతు ఈ కథ పూర్తి చేస్తూం\\nడగా, విష్ణువు వద్ద నుంచి గరుత్మంతుడికి\\nత్వరగా రమ్మని పిలుపు వచ్చింది. విష్ణువు\\nగరుత్మంతుడి మీద ఎక్కి ఎక్కడికో\\nవెళ్ళాలట.\\nగరుత్మంతుడు విష్ణువు దగ్గిరికి వెళ్ళి,\\n\"స్వామీ, ఇప్పుడు ఎలా రాను? నాజాతికి\\nచెందిన ఈ ఉల్లంకిపిట్ట గుడ్లు సముద్రం\\nఅపహరించింది గదా, వాటిని నేను\\nఉల్లంకి పిట్టకు తిరిగి ఇప్పించటం\\nనా ధర్మం కదా! సముద్రం ఇలాటి\\nదుర్మార్గాలు చేస్తూ ఉంటే, నేను ఏలిన\\nవారికి వాహనాన్ని అన్న ఘనత ఏము\\nన్నదీ ? '' అన్నాడు.\\nవెంటనే విష్ణువు తన వింటికి బాణం\\nసంధించి, సముద్రంతో, \" ఉల్లంకి పిట్ట\\nగుడ్లను తక్షణం ఇచ్చెయ్యి, లేకపోతే\\nఈ బాణంతో నిన్ను ఎండగట్టి, ఇసుక\\nపర్రగా చేసేస్తాను.\" అన్నాడు.\\nఈ మాటకు సముద్రం భయంతో\\nకంపించిపోతూ, గుడ్లను తెచ్చి ఉల్లంకి\\nపిట్టల జంటకు సమర్పించుకున్నది.\\nదమనకం సంజీవకానికి ఈ క థ\\nచెప్పి. \" నీకు అలాటి మిత్రు లెవ\\nరున్నారు? అందుచేత నువు సింహంతో\\nతలపడే ఆలోచన మాను,” అన్నది.\\n\" మిత్రమా, పింగళకం నన్ను చంప\\nదలచినదీ, లేనిదీ నాకు ఎలా తెలు\\nస్తుంది?\" అని సంజీవకం దమనకాన్ని\\nఅడిగింది.\\n\"అది తేలికగానే తెలుసుకోవచ్చు.\\nసింహం తన సింహాసనమైన రాతి మీధ\\nకూర్చుని, నువు దగ్గిరికి వెళ్ళి నప్పుడు,\\nనవ్వుతూ, ప్రశాంతంగా ఉంటే నీకు\\nప్రమాదం లేదన్న మాట. కాని, తోక\\nమెలిదిప్పుతూ, పంజాలు బిగబట్టి నువు\\nదూరాన కనిపించగానే నీ కేసి తీక్షంగా\\nచూస్తూంటే, నిన్ను చంపబోతున్నట్టు\\nఖాయం చేసుకోవచ్చు,\" అన్నది\\nదమనకం.\\nతరవాత దమనకం వెళ్ళి కరటకాన్ని\\nకలుసుకున్నది.\\n\" ఏం చేసుకు వచ్చావు?\" అని\\nకరటకం అడిగింది.\\n“ఇద్దరిమధ్యా చిచ్చుపెట్టి వచ్చాను.”\\nఅన్నది దమనకం.\\nనిజంగానా ? \" అన్నది కరటకం.\\n\" నా ప్రయత్నాలు ఎలా ఫలించేదీ\\nనువు త్వరలోనే చూస్తావు. ఎద్దుకూ,\\nసింహానికీ మధ్య ఉండే స్నేహబంధాన్ని\\nతెంచి పారేశాను,\" అన్నది దమనకం.\\n\"అందులో ఆశ్చర్యమేమున్నదీ? అదే\\nపనిగా నీరు ప్రవహిస్తూంటే రాళ్ళు కూడా\\nఅరిగి పోతాయి. నువు విడవకుండా కుట్ర\\nచేస్తే వాళ్ళస్నేహం చెడిపోవచ్చు. కాని\\nఇంత పెద్ద పన్నాగం పన్ని, ఇందువల్ల\\nనీ కేం ఒరుగుతుందనుకుంటున్నావు?\\nఅని కరటకం అడిగింది.\\n\"అదేం ప్రశ్న! నేను ప్రధాన\\nమంత్రినై, ఎంతో లాభం పొంద బో\\nతున్నాను. గ్రంధాలు పడచదివి కూడా,\\nఆ చదువువల్ల డబ్బూ, అధికారమూ\\nసంపాదించుకో లేనివాడి చదువు వ్యర్థ\\nమని పెద్దలు చెబుతారు.\" అన్నది\\nదమనకం.\\nకాని, స్వార్థం కూడా హీనమైనదే\\nగద ! ఈ తుచ్ఛమైన శరీరం కోసం ఏది\\nబడితే అది చెయ్యరాదు. అదీగాక,\\nనీ మోసం బయటపడి, వంచకుడి కథలో\\nలాగ, నీ ప్రాణానికే అపాయం కలగ\\nవచ్చు.\" అన్నది కరటకం.\\n\"ఏమిటా కథ ? \" అని దమనకం\\nఅడిగింది.\\nకరటకం వంచకుడి కథ ఇలా చెప్ప\\nనారంభించింది:",
            "book_page_end": 23
        },
        {
            "title": "విచిత్రకవలలు-9",
            "book_page_start": 5,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "ఫాంటసీ ధారావాహికం",
            "moral": "ప్రమాదంలో ధైర్యంగా ఉండి, తెలివైన ఉపాయాలతో ఇతరుల సహాయం పొందాలి.",
            "keywords": [
                "రాకుమారులు",
                "రాక్షసుడు",
                "మాయాజాలం",
                "కవలలు",
                "భస్మం"
            ],
            "characters": [
                "ఉదయనుడు",
                "సంధ్యా",
                "నిశీధులు",
                "గడ్డపువాడు",
                "రాక్షసుడు",
                "సుహాసిని",
                "దానశీల మహారాజు కుమార్తెలు"
            ],
            "locations": [
                "రాక్షసుడి భవనం",
                "కొలను",
                "మామిడిచెట్టు",
                "కోట"
            ],
            "content": "[సంధ్యా, నిశీధులు చెప్పిన మాట నమ్మి, రాక్షసుడు గడ్డపువాణ్ణి చూడబోయాడు.\\nఈ లోపల కవలలిద్దరూ, రాక్షసుడి భవనంలో వున్న కొలను వద్దకుపోయి, శిలాప్రతిమగానూ,\\nకోతిగానూ మారిపోయారు. ఉదయనుడి వెంట వచ్చిన ఒక కన్య, రాక్షసుడి కేక విని,\\nకవలల్ని కొలనులోకి తోసింది. అందరూ హంసలుగా మారిపోయారు. తరవాత —]\\nరాక్షసుడు మరొకసారి, \" ఎక్కడరా\\nమీరూ ? '' అంటూ భయంకరంగా కేక\\nపెట్టాడు. వాడిప్పుడు చాలా కోపం మీద\\nవున్నాడు. సంధ్యా. నిశీధులు తనను\\nమోసపుచ్చారని వాడు, గడ్డపువాడితో\\nమాట్లాడిన తరవాత తెలుసుకున్నాడు.\\nగడ్డపువాడు, రాక్షసుడు తన ఇంటికి\\nరావటం చూస్తూనే ఆశ్చర్యపోయాడు.\\nతరవాత వాడికి రాక్షసుడు సంగతి సంద\\nర్భాలు చెప్పగానే తల బాదుకుంటూ,\\n\"అయ్యో, ఆ దొంగ వెధవల్ని కోటలోనే\\nవదిలి వచ్చావా? వాళ్ళు నా దగ్గిరున్న\\nభస్మాలూ అవీ కాజేసి పోవటమేగాక,\\nపైగా నీకు కూడా భలే టోపీ వేశారే !\\nవీళ్ళెక్కడో గడుగ్గాయిల్లా వున్నారు చూడ\\nబోతే. ఇప్పటికైనా మించిపోయింది లేదు.\\nనువ్వు వెంటనే తిరిగి కోటకు పోయి\\nవాళ్ళను పట్టుకో. అలా కాకపోతే మన\\nరహస్యాలన్నీ వాళ్ళకు తెలిసిపోతాయి.\\nముఖ్యంగా మన భవనం యొక్క\\nరహస్యం వాళ్ళకు తెలిసిందా నీకూ\\nనాకూ కూడా ఆయువు మూడిందన్న\\nమాటే. కనుక వెళ్ళు, త్వరగా వెళ్ళు.\"\\nఅని గడ్డపువాడు, రాక్షసుణ్ణి తొందర\\nపెట్టాడు.\\nగడ్డపువాడి సలహా ప్రకారం రాక్షసుడు\\nతన కోటలోని భవనానికి తిరిగి వచ్చే\\nసరికి, తను ద్వారం వద్ద కాపలా వుంచి\\nవెళ్ళిన సంధ్యా, నిశీధులు కనిపించలేదు.\\nదానితో వాడు. \"ఎక్కడరా మీరూ ! \"\\nఅని పెడబొబ్బలు పెట్టుకుంటూ కొలను\\nవైపుకి వచ్చాడు.\\nఎంత వెతికినా రాక్షసుడికి కొలను\\nదగ్గిరా వాళ్ళ జాడ కనిపించలేదు.\\nరాక్షసుడు మరింత కోపంగా ఆ ప్రాంతా\\nలను చీమతలకాయంత మేర కూడా విడవ\\nకుండా గాలించసాగాడు. సాయంత్రం\\nవరకూ అలా వెతికినా ప్రయోజనం లేక\\nపోయే సరికి, వాడికి ప్రాణం విసిగి\\nపోయింది. చివరకు నిరాశతో తన భవనం\\nచేరుకున్నాడు.\\nరాక్షసుడు యిలా వెతుకుతున్నంత\\nసేపూ. ఉదయనుడు తన సోదరులతో\\nసహా హంస రూపంలో కొలనులోనే\\nవున్నాడు. ఎప్పుడైతే రాక్షసుడు తిరిగి\\nభవనానికి వెళ్ళి పోయాడో, అప్పుడు\\nఉదయనుడు నీటిలోంచి బైటికి వచ్చి\\nమామూలు రూపం పొందాడు. అతని\\nవెంటనే సరోవరకన్య కూడా బైటికి\\nవచ్చి చేరుకున్నది. అప్పుడు ఆ కన్య\\nఉదయనుడితో యిలా చెప్పింది :\\n\" మీరెవరో పాపం దురదృష్టవంతులు.\\nదారి తప్పి యీ భవనంలో ప్రవేశించి\\nనట్టున్నారు. ఈ భవనానికి చుట్టుపక్కల\\nనాలుగు కోసుల మేర ఎక్కడ ఏ పురుగు\\nకదిలినా, యిట్టే పసికట్టి, పట్టివేయగల\\nగడ్డపువాడు ఒకడున్నాడు. వాడిని తప్పిం\\nచుకు రావటం బ్రహ్మతరం కూడా కాదు.\\nమరి మీరెలా వచ్చారో నాకు ఆశ్చర్యం\\nగానే వున్నది. ఇప్పటికైనా మీరు\\nయీ చోటు వదిలి వెళ్ళిపోవటం మంచిది.\\nఅలా చేయకపోతే మీ ప్రాణాలకే మోసం\\nకలగటం నిజం. ఈ భవనం ఒక దుష్ట\\nరాక్షసుడిది. ఇప్పుడు వాడిక్కడ లేడు.\\nవాడు ఎప్పుడు వచ్చేదీ, ఎప్పుడు పోయేదీ\\nఎవరికీ తెలియదు. ఈ లోపల మీ సోద\\nరులకు మామూలు రూపాలు వచ్చే\\nమార్గం నేను చెబుతాను. అలా చేసి,\\nత్వరగా తప్పించుకు వెళ్ళిపొండి.\"\\nఅంతా విని ఉదయనుడు. ''మేము\\nపొరబాటున యిక్కడికి రాలేదు.\\nఈ భవనం యొక్క రహస్యమేమిటో\\nతెలుసుకోవాలనే కుతూహలంతోనే, ప్రాణా\\nలను కూడా లెక్క పెట్టక వచ్చాము.\\nకనుక మమ్మల్ని గురించి నువు విచా\\nరించకు. ఈ రాక్షసుణ్ణి గురించి నీకు\\nకూడా తెలిసిన వివరాలు చెబితే చాలు.\\nఇంతకూ నీవు ఎవరివో చెప్పావే కాదు.\\nచెప్పటానికి అభ్యంతరం లేకుంటే,\\nఆ విషయం విని సంతోషిస్తాను.\"\\nఅన్నాడు.\\nఇందుకు సరోవరకన్య. \"చెప్పటా\\nనికి అభ్యంతరం ఏమీ లేదు. కాని,\\nతెలుసుకుని నీవు చేయగలిగింది ఏమీ\\nవుండదనుకుంటాను. అయినా అడిగావు\\nగనక చెబుతాను.\" అంటూ కొలనులోకి\\nవెళ్ళి, మరి కొద్ది సేపటిలో, మరి రెండు\\nహంసలతో బైటికి వచ్చింది. సరోవరకన్య\\nతోబాటు ఆ రెండు హంసలు కూడా ఒడ్డుకి\\nరాగానే రెండు కన్యలుగా మారాయి.\\nవాళ్ళు ముగ్గురూ ఒక్క అచ్చులో\\nపోసినట్టు వుండటం చూచి ఉదయనుడు,\\n“మీరు కవలల్లా కనిపిస్తున్నారే?”\\nఅన్నాడు.\\nఅవును,\" అని ముగ్గురు కన్యలూ\\nఒకేసారి జవాబిచ్చారు. దానితో ఉద\\nయనుడు ఉత్సాహభరితుడై, \"అయితే\\nయిన్నాళ్ళ బట్టి మేము వెతుకుతున్నది.\\nమీ కోసమే. మీరు దానశీల మహారాజు\\nగారి కుమార్తెలు కదూ?\" అని అడిగాడు.\\nఈ ప్రశ్నకు ఆ కన్యలు పొందిన\\nఆశ్చర్యం యింతా అంతా కాదు. ' ‘నిజమే.\\nమా సంగతి నీ కెలా తెలిసింది? '' అని\\nవిస్తుపోతూ అడిగారు.\\n\"ఎలా తెలిసేదేమిటి? మీ పుట్టు\\nపూ ర్వో త్త రా ల న్నీ మాకు తెలుసు.\\nమిమ్మల్ని వెతికి పట్టటానికే, మేము\\nమీ తండ్రిగారి ఆశీర్వాదం పొంది బయలు\\nదేరాం. మీ పేర్లు...\" అని అడిగాడు\\nఉదయనుడు.\\n“ సుహాసిని....మా పుట్టు పూర్వోత్తరా\\nలన్నీ తెలుసునన్నారుగా? అటువంట\\nప్పుడు తక్కిన రెండు పేర్లూ, మీరే చెప్పుకొ\\nగలరనుకుంటాను,\" అన్నది ఆ కన్య.\\n\"చెప్పుకోలేకేం? ఇంత సులభంగా,\\nఇంత త్వరలో మిమ్మల్ని కలుసుకో\\nగలుగుతామని మేము కలలో కూడా\\nఅనుకోలేదు. ఈ శుభవార్త నా సోదరు\\nలకు కూడా తెలిస్తే ఎంత బాగుండునో, \"\\nఅని తన సోదరులు మానవ స్వరూపంతో\\nలేనందుకు విచారం కనబ రి చాడు,\\nఉదయనుడు.\\nఅది చూసి సుహాసిని, \"విచా\\nరించకు ! \" అంటూ కొలనులోకి దిగి\\nమరి కొద్ది సేపటికల్లా కోతి రూపంతో వున్న\\nనిశీధుడితోనూ, శిలా ప్రతిమ రూపంతో\\nవున్న సంధ్యతోనూ ఎంతో ఉత్సాహంగా\\nబయిటికి వచ్చింది.\\nతర్వాత ఆమె ఉదయనుడిని వెంట\\nబెట్టుకుని, ఆ తోటలోని మామిడిచెట్టు\\nదగ్గిరకు తీసుకు వెళ్ళింది.\\nఆ మామిడిచెట్టు పక్కనే కొన్ని కుక్క\\nగొడుగులు మొలిచి వున్నై. వాటిలో\\nకొన్నిటిని తీసుకోమన్నది. ఉదయనుడు\\nఅలాగే చేశాడు. తర్వాత మరి కొంత\\nదూరం తీసుకుపోయింది. అక్కడ ఒక\\nరాక్షస విగ్రహం వున్నది. ఆ విగ్రహం\\nనోటిలోంచి నీరు ప్రవహిస్తోంది. ఆ నీరు\\nకొంత తీసుకోమన్నది. అలాగే ఒక ఆకుతో\\nదొన్నె చేసి యివ్వగా, ఉదయనుడు\\nదాంట్లో ఆ నీరు నింపుకొన్నాడు. వీటితో\\nసహా వాళ్ళు తిరిగి కొలను వద్దకు చేరు\\nకొన్నారు.\\nసుహాసిని, ఉదయనుడితో ఆ కుక్క\\nగొడుగులను కోతికి పెట్టమన్నది. అలాగే\\nచేసేసరికి కోతి రూపం పోయి, నిశీధుడికి\\nతిరిగి మామూలు రూపం వచ్చింది.\\nతర్వాత దొన్నెతో తెచ్చిన నీరు శిలా\\nప్రతిమకు రాచేసరికి, సంధ్యకు మామూలు\\nరూపం వచ్చేసింది.\\nఅప్పుడు ఉదయనుడు ఆ కన్యలను\\nతన సోదరులకు చూపుతూ, \"చూచారా,\\nచిత్రం! మనం ఎవరి కోసం వెదుకు\\nతున్నా మో, ఆ రాజకుమార్తెలే వీరు.\\nకనుక మనం వచ్చిన పని అయినట్టే.\\nఇక వీరిని తీసుకుని మనం యీ భవనం\\nనుంచి బైటపడే మార్గం చూడాలి.\"\\nఅన్నాడు.\\nఅందుకు సుహాసిని, \" అది అంత\\nతేలికైన పనిగాదు. మమ్మల్ని రక్షించటం\\nమాట అలావుంచి, ముందు మీ ప్రాణాలు\\nకాపాడుకోవటానికి యిక్కడి నుంచి బైట\\nపడగలిగితే........\" అని యింకా ఏమో\\nచెప్పబోతూండగా, ఒక పెద్ద సుడిగాలి\\nప్రారంభమైంది.\\nఅప్పుడు సుహాసిని, ' అడుగో, వాడు\\nవస్తున్నాడు. ఈ సుడిగాలి దానికే గుర్తు.\\nఇక మేము తిరిగి కొలనులోకి పోతాం.\\nమరి మీగతి ఏమిటి ? క్రిందటి సారిలాగా\\nహంసలుగా మార్చినా, వాడు మిమ్మల్ని\\nపట్టివేయగలడు. మరి ఎలా తప్పించు\\nకుంటారో జాగ్రత్త,\" అని చెబుతూ తన\\nచెల్లెళ్ళతో సహా కొలనులోకి పోయింది.\\nవెంటనే ఉదయనుడు తన వద్ద వున్న\\nతెల్ల భస్మం తన పైనా, సోదరల పైనా\\nచల్లాడు. వెంటనే వాళ్ళు మాయమై\\nపోయారు. మరి కొద్ది సేపటికల్లా సుడి\\nగాలి తగ్గిపోయింది. ఆ వెంటనే ఒక\\nబ్రహ్మాండమైన గద్ద కొలను ఒడ్డున వచ్చి\\nవాలింది. కాని, చిత్రం! ఒడ్డున వాలు\\nతూనే దానికి గద్దరూపం పోయి, ఒక\\nభయంకరమైన రాక్షసాకారంతో నిల\\nబడింది.\\nఆ రాక్షసుడు అలా నిలబడగానే కొల\\nనులోవున్న హంసలన్నీ. రెక్కలు రెప\\nరెప కొట్టుకుంటూ వచ్చి, బారులు తీర్చి\\nఒడ్డు దగ్గరగా నీటిలో నిలిచినై. రాక్ష\\nసుడు ఒక్కక్షణం సేపు వాటివంక\\nపరీక్షగా చూచి, ఆ వెంటనే తిరిగి గడ్డ\\nరూపంలో రివ్వున ఆకాశమార్గాన వెళ్ళి\\nపోయాడు.\\nఇదంతా జరిగేటప్పటికి బాగా చీకటి\\nపడింది. ఉదయనుడు తన భస్మం\\nసహాయం వల్ల తనకూ, సోదరులకూ\\nమామూలు స్వరూపాలు తెప్పించు\\nకున్నాడు. అప్పటికి మూడు రోజులైంది.\\nవాళ్ళు తిండితిని. అందువల్ల ముందుగా\\nతమ దగ్గిరవున్న తువ్వాలు సహాయంతో\\nపళ్ళూఫలాలూ సృష్టించుకుని పొట్టలు\\nనింపుకొన్నారు. తర్వాత కవలకన్యలు\\nతిరిగి బైటికి వస్తారేమోనని కొంతసేపు\\nఎదురు చూచారు. కాని ఎంత సేపటికీ\\nవాళ్ళు రాకపోయేసరికి, యిక ఆ రాత్రికి\\nఎలాగో అక్కడే గడపవలసి వుంటుందని\\nనిశ్చయించుకున్నారు. మామూలు\\nరూపంతో వుండటం క్షేమంకాదని వాళ్ళు .\\nభస్మం మహిమవల్ల, తిరిగి అదృశ్య\\nరూపం పొంది అక్కడే వుండిపోయారు.\\nతెల్లవారింది. కొలనులోంచి కవల\\nకన్యలు బైటికి రావటమూ, కవలసోద\\nరులు తిరిగి మామూలు స్వరూపం పొండ\\nటమూ ఒక్కసారిగా జరిగింది.\\nఅప్పుడు ఉదయనుడు, సుహాసినిని\\nఅడిగాడు : '' అయితే, యీ రాక్షసుడు\\nతిరిగి ఎక్కడికి వెళ్ళాడు? మళ్ళీ\\nఎప్పుడు వస్తాడు? ”\\n\"ఎక్కడికే మున్నది. వేటకు వెళ్ళి\\nవుంటాడు. వేట అంటే జంతువుల వేట\\nకాదు, కవలలవేట,\" అని బదు లు\\nచెప్పింది సుహాసిని.\\n\"కవలల వేట ఏమిటి ?'' అని మళ్ళీ\\nప్రశ్నించాడు ఉదయనుడు.\\n\" అదొక చిత్రమైన రహస్యం. ఈ రాక్ష\\nసుడు ఒక దేవిని ఆరాధిస్తున్నాడు. ఆ దేవి\\nయొక్క మహిమవల్లనే ఈ మాయా\\nభవనం నిర్మించగలిగాడు. ఇందుకుగాను\\nవాడు దేవికి యాభైమంది కవలల్ని బలి\\nయివ్వాలి. ఈ బలి పూర్తి అయిందంటే,\\nదేవి వాడికి అన్ని మహిమలూ ప్రసాదిం\\nచటమే గాక, మరణం అనేది లేకుండా\\nకూడా వరం యిస్తుంది. ఇప్పటికి నలభై\\nఏడుగురు కవలలు మాత్రమే వాడికి\\nచిక్కారు. తక్కినవారు ఎప్పుడు చిక్కు\\nతారా, ఎప్పుడు బలి అర్పించి దేవియొక్ష\\nవరం పొందుతానా, అని వాడు ఒక్కక్షణం\\nకూడా స్తిమితం లేక, యిలా నిత్యమూ\\nగద్దరూపంలో ప్రపంచం అంతా చుట్టి\\nవస్తుంటాడు.\" అని రాక్షసుడిని గురిం\\nచిన గుట్టు కాస్తా వెల్లడించింది, సుహాసిని.\\nఇదంతా కవల సోదరులు ఎంతో\\nశ్రద్ధగా చెవులు రిక్కించివిన్నారు. అంతా\\nవిని. \" ఆహా! ఎంత అదృష్టవంతులం.\\nమేము ముగ్గురం వాడికి చిక్కివున్న\\nట్టయితే, ఈ రోజుతో వేటా పూర్తి అయేది,\\nబలీ సంపూర్ణమయేది సుమా!\" అన్నాడు\\nఉదయనుడు.\\n\" అదెలాగ ? బలి ఎలా పూర్తవు\\nతుంది? మీరూ కవలలేనా?\" అని ఆశ్చ\\nర్యంతో అడిగారు కవలకన్యలు.\\nఅవును. వాడికి కావలసిన మను\\nష్యులమూ, మిమ్మల్ని రక్షించవలసిన\\nవాళ్ళమూ మేమే అయామే అని విచారిస్తు\\nన్నాను.\" అన్నాడు ఉదయనుడు.\\n\"అలాగైతే మీరు మరీ జాగ్రత్తగా\\nమసలుకోవలసి వుంటుంది,\" అని హెచ్చ\\nరించింది, సుహాసిని.\\n\"అవును. అసలు రహస్యం యిప్పుడు\\nతెలిసింది కనుక, యిక ముందు వుండ\\nవలసిన జాగ్రత్తలోనే వుంటాం. కాని\\nఎలాగైనా యిక్కడినుంచి బైటపడేమార్గం\\nఆలోచించాలి కదా? ఈ చోటు అంతా\\nమాయాజాలంతో నిండి వున్నట్టు తెలు\\nస్తోనే వుంది. అందువల్ల యిక్కడినుంచి\\nబైటపడటంలో మనం ఎదుర్కోవలసిన\\nకష్టాలు ఏముంటయ్యో తెలియజేస్తే,\\nవాటికి తగిన ఉపాయం ఆలోచిస్తాము,\"\\nఅన్నాడు ఉదయనుడు.\\nఅందుకు సుహాసిని, '' అన్నింటికన్నా\\nముఖ్యమైన విషయం ఒక్కటే వున్నది.\\nఅది ఏమిటీ అంటే, మీరు ఆ రాక్షసుడి\\nకంట బడకుండా వాడి భూగృహంలో\\nప్రవేశించ గలిగితే సరి.\" అన్నది.\\nఇది విన్న ఉదయనుడు, \"ఓస్,\\nఇదొక ఘనకార్యమా. మా దగ్గర వున్న\\nభస్మాలవల్ల, మేము ఎలా అదృశ్య రూపం\\nపొందగలుగుతున్నది. మీరే చూస్తారు\\nగదా ? \" అన్నాడు.\\nఅందుకు సుహాసిని, \"మహా గొప్ప\\nఉపాయం కనిపెట్టావే! ఇంకా నయం,\\nముందుగా చెప్పావు గనుక తెలుసుకో\\nగలిగాను. నీ భస్మాలూ, అంజనాలూ,\\nవాడి భూగృహంలో పని చెయ్యవు. వాటి\\nమహిమ అల్లా యిక్కడ వున్నంత వరకే.\\nకనుక వాటి ఆశ పెట్టుకోబోకు,'' అన్నది.\\nఎప్పుడైతే యీ విషయం విన్నారో\\nఅప్పుడు కవలలకు అది వరకున్న ధైర్యం\\nకాస్తా జారిపోయి తెల్లమొగం వేశారు.\\nవాళ్ళ విచారం కనిపెట్టిన సుహాసిని,\\n\"అలా అధైర్యపడతారేం! ఏదైనా\\nఉపాయం ఆలోచించాలి,” అన్నది.\\n“ఆలోచించేందుకైనా వ్యవధి ఉండాలి\\nకదా!\" అన్నాడు ఉదయనుడు.\\nఅందుకు సుహాసిని, '' నిజమే. నిదా\\nనంగానే ఆలోచించాలి.\" అన్నది.\\n—(ఇంకా వుంది)",
            "book_page_end": 12
        },
        {
            "title": "కర్తవ్యం",
            "book_page_start": 13,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "బేతాళ కథ",
            "moral": "రాజధర్మాన్ని నిలబెట్టడం, ప్రజల శ్రేయస్సు కోసం కఠిన నిర్ణయాలు తీసుకోవడం రాజు కర్తవ్యం.",
            "keywords": [
                "విక్రమార్కుడు",
                "బేతాళుడు",
                "కర్తవ్యం",
                "రాజనీతి",
                "త్యాగం"
            ],
            "characters": [
                "విక్రమార్కుడు",
                "బేతాళుడు",
                "విజయుడు",
                "మార్తాండవర్మ",
                "సుధీరుడు",
                "మహర్షి"
            ],
            "locations": [
                "శ్మశానం",
                "మాళవదేశం",
                "చంపారణ్యం",
                "గురుకులం"
            ],
            "content": "పట్టువదలని విక్రమార్కుడు చెట్టువద్దకు\\nతిరిగి వెళ్ళి, చెట్టు పై నుంచి శవాన్ని\\nదించి భుజాన వేసుకుని ఎప్పటి లాగే\\nమౌనంగా శ్మశానం కేసి నడవసాగాడు.\\nఅప్పుడు శవంలోని బేతాళుడు “రాజా,\\nనువు చేస్తున్న పని ఎంత హీనమైనదైనా,\\nకాని నువు కూడా లోక\\nకల్యాణాన్ని కోరుతూ ఉండవచ్చు. శ్రమ\\nతెలికుండా ఉండగలందులకు నీకు.\\nవిజయుడి కథ చెబుతాను విను,\" అంటూ\\nఇలా చెప్పసాగాడు:\\nవిజయుడు మాళవరాజైన మార్తాండ\\nవర్మకు ఒకడే కొడుకు. అతను ఉప\\nనయనం కాగానే విద్యాభ్యాసం కొరకు\\nదేశం దాటి ఒక గొప్ప గురుకులానికి\\nవెళ్ళి, అక్కడ యుద్ధవిద్యలూ, రాజనీతీ,\\nధర్మశాస్త్రాలూ మొదలైనవి అభ్యసిం\\nచుతూ యుక్తవయస్కుడయ్యాడు.\\nఒకనాడు గురుకులానికి అధిపతి\\nఅయిన మహర్షి విజయుణ్ణి పిలిచి,\\n\"నాయనా, నీ విద్యలు పూర్తి అయాయి.\\nనీకు యువరాజుగా అభిషేకం పొందే\\nవయసు వచ్చింది. ఇక నువు నీ దేశానికి\\nతిరిగి వెళ్ళి. ప్రజారంజకంగా పరిపా\\nలిస్తూ, దీర్ఘాయుష్మంతుడివి కావాలని\\nఆశీర్వదిస్తున్నాను.'' అన్నాడు.\\nవిజయుడు గురువు వద్ద సెలవు\\nపుచ్చుకుని, తన గుర్రం మీద ఒంటరిగా\\nతన దేశానికి బయలుదేరాడు. అతను\\nతమ దేశపు సరిహద్దులో అడుగుపెట్టి\\nముందుకు వెళ్ళిన కొద్దీ ఒక విషయం\\nస్పష్టమయింది. తన తండ్రి దేశాన్ని\\nచాలా ఘోరంగా పరిపాలిస్తున్నాడు.\\nప్రజలు ఆ పరిపాలనలో అష్టకష్టాలూ\\nపడటమే గాక, రాజును దుమ్మెత్తి పోస్తూ,\\nతిరుగుబాటు ధోరణిలో ఉన్నట్టు కన\\nబడ్డారు. కుగ్రామాలలోని గ్రామాధికార్లు\\nకూడా ప్రజల ఆగ్రహానికి భయపడి\\nవారి అరాజక ధోరణులను అదుపులో\\nఉంచటానికి సాహసించలేక పోతున్నారు.\\nవిజయుడు చూసిన ప్రతి చిన్న గ్రామం\\nలోనూ, పెద్ద గ్రామంలోనూ ఇదేపరిస్థితి.\\nఎక్కడ చూసినా దొంగతనాలూ, దోపి\\nడీలూ, దారిద్ర్యమూ, పన్నులబాధా, అధి\\nకార్ల భయమూ తాండవిస్తున్నాయి. చివ\\nరకు విజయుడు తాను యువరాజునని\\nచెప్పుకునేటందుకు కూడా ఎవరూ కని\\nపించలేదు. రాజుకొడుకును ఆదరించే\\nసద్బుద్ధి ఎవరిలోనూ ఉన్నట్టు అతనికి\\nతోచలేదు. అందుచేత అతను వెళ్లిన\\nచోటనల్లా తన పేరు వినయు డనీ, తాను\\nమాళవ ఆస్థానంలో ఉద్యోగం కోసం\\nపోతున్నాననీ అడిగిన వాళ్ళకు చెప్పుకో\\nసాగాడు.\\nఒక వృద్ధుడు విజయుడితో, “బాబూ,\\nమాళవ ఆస్థానానికి కాలం తీరిపోయింది.\\nనీలాటి యువకులంతా చంపారణ్యంలో\\nసుధీరుడి కింద సైనికులుగా చేరి శిక్షణ\\nపొందుతున్నారు. ఇవాళ కాకపోతే రేపైనా\\nసుధీరుడే మాళవదేశానికి రాజు. అతను\\nమార్తాండవర్మ మీద దాడి చెయ్యటానికి\\nమంచి తరుణం కోసం ఎదురు చూస్తు\\nన్నాడు. అతని మనుషులు కోటలో కూడా\\nఉన్నారంటే నమ్ము. వాళ్ళు పిలుపు\\nఇచ్చిన మరుక్షణం కోట నేలమట్ట మవు\\nతుంది. దానితోబాటే ప్రజల కష్టాలు\\nఈడేరిపోతాయి,\" అన్నాడు.\\nపరిస్థితి అంతదాకా వచ్చిందని విని\\nవిజయుడు నిర్ఘాంతపోయాడు. అతను\\nచంపారణ్యానికి దారి తెలు సు కు ని\\nఅక్కడికి వెళ్ళాడు, ఆ అరణ్యంలో\\nకొండలమధ్య ఒక మహానగరం ఉన్నది.\\nఅక్కడ దాదాపు లక్షమంది యువకు\\nలున్నారు. వారు కొండజాతుల వాళ్ళ\\nమధ్య సఖ్యంగా తిరుగుతూ, వారికి\\nరాజద్రోహం నూరిపోస్తున్నారు. సుధీరుడు\\nఅనేవాణ్ణి వాళ్ళు తమ రాజుగానే గాక,\\nదేవుడుగానే భావిస్తున్నారు. ఆ ప్రాంతాన్ని\\nకొండజాతి వీరులు చాలా సమర్థతతో\\nరక్షిస్తున్నట్టు విజయుడికి తెలిసింది. రాజు\\nపంపిన వేగులవాళ్ళలో ఒక్కడు కూడా\\nరాజు వద్దకు తిరిగి పోలేదు. కొందరు\\nచచ్చారు. మరికొందరు సుధీరుడి బల\\nగంలో చేరిపోయారు.\\nమార్తాండవర్మ ఒక సైనిక దళాన్ని\\nకూడా ఆ ప్రాంతానికి పంపాడు. ఆ సైని\\nకులు ఒక కొండకనుమ దాటుతూ\\nఉండగా పైనుంచి రాళ్ళుపడి అందరూ\\nమరణించారు.\\nవిజయుడు చంపారణ్యంలోకి ప్రవే\\nశించగానే నలుగురు ఆటవికులు 'అతని\\nచుట్టూ మూగి, అతని పేరూ, ఊరూ,\\nఅతని పనీ అడిగారు.\\n“నా పేరు వినయుడు. నేను యోధుణ్ణి,\\nయుద్ధ విద్యలన్నీ నాకు తెలుసు. నేను\\nసుధీరుడి సైన్యంలో చేరటానికి వచ్చాను,\"\\nఅన్నాడు విజయుడు.\\nఆటవికులు అతన్ని ఒక పెద్ద గుహలోకి\\nతీసుకుపోయారు. అక్కడ సుధీరుడు\\nఏదో మాట్లాడుతున్నాడు. అతని ముందు\\nచాలా మంది యువకులు కూర్చుని.\\nశ్రద్ధగా అతను చెప్పేది వింటున్నారు. విజ\\nయుడు కూడా ఆ యువకుల సరసనే\\nకూర్చుని సుధీరుడు చెప్పేది వినసాగాడు:\\n\" రాజు అనగా ఎవడు? బలంకల\\nవాడు రాజు అవుతాడు. తన పరిపాలనతో\\nప్రజలకు క్షేమమూ, సౌఖ్యమూ కలిగిం\\nచినవాడు తన రాజరికాన్ని నిలుపు\\nకుంటాడు. మార్తాండవర్మకు బలమూ\\nలేదు, వివేకమూ లేదు. అతని తండ్రి,\\nతాతా రాజులు గనక అతను రాజు నను\\nకుంటున్నాడు. అతని తాత రాజుగాపుట్ట\\nలేదు. ఆయన సాధారణ దళాధిపతి.\\nఅసమర్ధుడైన తన రాజును చంపి తానే\\nరాజయినాడు. మార్తాండవర్మ తండ్ర\\nవివేకంగా ప్రజలను పాలించి తన రాజ\\nరికం నిలబెట్టుకున్నాడు. రాజుగా ఉండ\\nటానికి ఏ విధంగానూ అర్హుడుకాని\\nమార్తాండవర్మను మనం చంపుతాం.\\nఅతని చావుకు పండగ చేసుకునే ప్రజలు\\nతమకు కావలసిన రాజును తామే నిర్ణ\\nయిస్తారు.”\\nఇలా సుధీరుడు చాలాసేపు చెప్పుకు\\nపోయాడు. అతని నోటవచ్చే ప్రతిమాటా\\nవిజయుడి మనస్సులో గాఢంగా నాటు\\nకున్నది. అతని ప్రసంగం అయిపోయి\\nనాక, ఆటవికులు విజయుణ్ణి సుధీరుడి\\nవద్దకు తీసుకుపోయారు. విజయుడు\\nఅతనితో తన పేరు వినయుడనీ, తాను\\nఫలానా గురుకులంలో యుద్ధ విద్యలు\\nనేర్చుకున్నాననీ. ఉద్యోగం కోసం మాళవ\\nదేశానికి వస్తూ. సుధీరుణ్ణి గురించి విని\\nఅతని కింద సైనికుడుగా చేరటానికి\\nవచ్చానని చెప్పాడు.\\nసుధీరుడు విజయుడి యుద్ధవిద్యలు\\nపరీక్షించి ఆశ్చర్యపోతూ, \"మా సైనికు\\nలలో వెన్ను చూపకుండా ప్రాణాలు ఒడ్డ\\nపోరేవారు వేలకొద్దీ ఉన్నారుగాని, నీలాటి\\nయోధులు బహుకొద్ది. యుద్ధం జరిగి\\nనప్పుడు నీకు గొప్ప బాధ్యత ఉంటుంది,\"\\nఅన్నాడు.\\nవిజయుడు - ఎంతో సంతోషం కన\\nబరిచాడు.\\nత్వరలోనే కోటనుంచి సుధీరుడికి\\nసంకేతం అందింది. అతను తన సైనికు\\nలను దళాలుగా విభజించి, దళనాయకు\\nలను ఏర్పాటుచేసి, కోట మీదకి దండెత్తి\\nపోయాడు. విజయుడు ఒక పెద్ద దళానికి\\nనాయకుడు.\\nతిరుగుబాటు సేనలు కోట ముందు\\nవిడిశాయి. తరవాత కొద్ది సేపట్లోనే కోట\\nగోడల మీద రాజుగారి సైనికులు ప్రత్యక్ష\\nమయారు. ఉభయ పక్షాలూ యుద్ధానికి\\nసిద్ధంగా ఉన్నాయి.\\nచీకటిపడింది. అర్ధ రాత్రివేళ విజ\\nయుడు లేచి శిబిరంలో తిరగసాగాడు.\\nఅతను గస్తీ తిరుగుతున్నట్టు తిరుగుతూ\\nకోటద్వారం వద్దకు చేరి, చిన్న తలుపు\\nమీద తట్టాడు.\\n\"ఎవరు వారు?\" అని లోపలి నుంచి\\nఎవరో అడిగారు.\\n“యువరాజును. విజయవర్మను.\"\\nఅన్నాడు విజయుడు.\\nతలుపు తెరుచుకున్నది. అవతల కత్తి\\nదూసి ఎత్తి పట్టుకుని ఉన్న సైనికుడు\\nకనిపించాడు.\\n\"కత్తి దించు, తలుపు ముయ్యి. నేను\\nగురుకులం నుంచి ఈ శత్రువుల మధ్యగా\\nరావటం చాలా శ్రమ అయింది. నేను\\nసరాసరి రాజభవనానికి పోతున్నాను. నా\\nవెంట ఒక సైనికుణ్ణి పంపు\" అన్నాడు\\nవిజయుడు.\\nవాకిలి వద్ద మరొక పైనికుణ్ణి ఉంచి,\\nతలుపు తెరిచినవాడే విజయుడి వెంట\\nరాజభవనం దాకా వచ్చాడు. రాజభవనం\\nపహరాపెద్ద విజయుణ్ణి గుర్తించి, అతని\\nకాళ్ళకు నమస్కారం చేసి, ఎప్పుడు\\nవచ్చారు, ప్రభూ ? అన్న మీదట\\nఆ సైనికుడు తృప్తిపడి వెనక్కు వెళ్ళి\\nపోయాడు.\\nతన కొడుకు వచ్చాడన్న వార్త వినగానే\\nమార్తాండవర్మ లేచాడు.\\n\"మనం ఏకాంతంగా మాట్లాడుకో\\nవాలి.\" అన్నాడు విజయుడు, తండ్రి\\nవేసే ప్రశ్నలకు జవాబు చెప్పకుండా.\\nఇద్దరూ ఒక గదిలో కూర్చున్న తర\\nవాత మార్తాండవర్మ, “రేపటి దాకా\\nఆగని ముఖ్యవిషయం ఏమిటి?\" అన్నాడు\\nకొడుకుతో.\\n\"మీరు రాజ్యం విడిచి పారిపోవాలి.\\nప్రజలు మీ పరిపాలనను మనస్ఫూర్తిగా\\nద్వేషిస్తున్నారు,\" అన్నాడు విజయుడు.\\nమార్తాండవర్మ మండిపడి \"నే నింకా\\nబతికి ఉండగానే రాజు కావాలని చూస్తు\\nన్నావా? ప్రజలు నిన్నే రాజుగా కోరు\\nకుంటున్నారా ? అని అడిగాడు.\\n\" అవును!\" అంటూ విజయుడు\\nకత్తి చూసి తండ్రి తల నరికేశాడు.\\nకొద్ది క్షణాలలో ఈ హత్య గురించి\\nఅంతఃపురంలో తెలిసింది. తరవాత కోట\\nఅంతా తెలిసింది. మంత్రులూ, సేనా\\nపతులూ హడావుడిగా వచ్చి, విజయుడితో\\nచర్చలు జరిపారు. ఎవరూ విజయుణ్ణి\\nనిందించ లేదు. కొద్ది మంది మెచ్చు\\nకున్నారు. తెల్లవారినదాకా ఆలోచనలుజరి\\nగాయి. తెల్లవారగానే విజయుడికి రాజ్యాభి\\nషేకం జరిగిపోయింది.\\n\" కోట బయట విడిసి ఉన్న సేనలతో\\nసంధి ప్రకటించండి. వారికి నాయకుడైన\\nసుధీరుణ్ణి ఆహ్వానించండి,\" అని విజ\\nయుడు తన మంత్రులకు చెప్పాడు.\\nఅంతా విజయుడి అంచనా ప్రకారమే\\nజరిగిపోయింది. సుధీరుడు కోటకు\\nవచ్చి, వినయుడే రాజనీ, అతను తన\\nచేతిమీదుగానే ప్రజాకంటకుణ్ణి చంపాడనీ\\nతెలిసి చాలా సంతోషించాడు.\\n\"నీలాటి ప్రజాభి మా ని రాజుగా\\nఉండటం ఈ దేశప్రజలు చేసుకున్న\\nపుణ్యం. నీ పరిపాలన ప్రజారంజకంగా\\nఉంటుందని ఆశిస్తున్నాను.\" అన్నాడు\\nసుధీరుడు విజయుడితో.\\n\"అందుకు నీ సహాయంకావాలి నువు\\nనాకు సర్వసేనానిగా ఉండి, పరిపాలనలో\\nసలహాలు ఇస్తూ ఉండాలి.\" అన్నాడు\\nవిజయుడు. అందుకు సుధీరుడు సంతో\\nషంగా ఒప్పుకున్నాడు.\\nవిజయుడు గురుకులంలో చదువు\\nకున్నది వృధా పోలేదు. అతను\\nన్యాయమూ, ధర్మమూ తప్పకుండా,\\nప్రజారంజకంగా చాలాకాలంపాలించాడు.\\nజేతాళుడు ఈ కథ చెప్పి, \"రాజా,\\nవిజయుడి ప్రవర్తనకు మూలకారణం\\nఏమిటి? గురువుగారి ఆశీర్వచనమా,\\nసుధీరుడి ప్రసంగాలా, ప్రజలపట్ల\\nఅభిమానమా, తండ్రి మీద ద్వేషమా?\\nఈ ప్రశ్నకు సమాధానం తెలిసి కూడా\\nచెప్పకపోయావో నీ తల పగిలిపోతుంది.\"\\nఅన్నాడు.\\nదానికి విక్రమార్కుడు, \"రాజులు\\nనిరంకుశులు, వారిని బోధలు మార్చవు.\\nప్రజారంజకంగా పాలించాలని అందరు\\nరాజులకూ తెలుసు. కాని అలా పాలిం\\nచకపోతే వారిని శిక్షించే మార్గం లేదు.\\nఅందుకే రాజులు నిరంకుశంగా పాలించ\\nటానికి ప్రయత్నిస్తారు. కాని విజయుడు\\nసుధీరుణ్ణి కలుసుకున్నాక ఒక విషయం\\nతెలుసుకున్నాడు: సరి అయిన నాయ\\nకత్వం ఉంటే నిరంకుశుడైన రాజును\\nప్రజలు శిక్షించగలరు. సుధీరుడి ప్రసం\\nగాలు విజయుణ్ణి నిరంకుశుడు కాకుండా\\nనిగ్రహించినమాట నిజం. ఇక అతను\\nతండ్రిని ఎందుకు చంపాడంటే, యుద్ధం\\nజరిగితే ఎలాగూ ఆ తండ్రి చావక తప్పదని\\nఅతను గ్రహించాడు. అందుకే తండ్రిని\\nరాజ్యం వదలమన్నాడు. కాని తండ్రి విన\\nలేదు. యుద్ధంలో తండ్రి చస్తే నిశ్చయంగా\\nసుధీరుడు రాజవుతాడు. అందుచేత\\nయుద్ధం జరగకుండా విజయుడు తాను\\nరాజై కూర్చుని, సుధీరుణ్ణి సేనాపతిగా\\nనియమించి తన స్వార్థం చూసు\\nకున్నాడు.\" అన్నాడు.\\nరాజుకు ఈ విధంగా మౌనభంగం\\nకలగగానే బేతాళుడు శవంతో సహా\\nమాయమై, తిరిగి చెట్టెక్కాడు.\\n—(కల్పితం)",
            "book_page_end": 19
        },
        {
            "title": "కథల ప్రయోజనం",
            "book_page_start": 21,
            "pdf_page_start": 25,
            "pdf_page_end": 28,
            "author": "చందమామ బృందం",
            "genre": "నీతి కథ",
            "moral": "కథల ద్వారా జ్ఞానాన్ని, ఇతరులతో ఎలా ప్రవర్తించాలో నేర్చుకోవచ్చు. కేవలం అధికారం, భయం కంటే గౌరవం ముఖ్యం.",
            "keywords": [
                "కృష్ణశర్మ",
                "వేదశర్మ",
                "కథలు",
                "విదూషకుడు",
                "పాము"
            ],
            "characters": [
                "కృష్ణశర్మ",
                "వేదశర్మ",
                "మయూరదేశపు రాజు",
                "విదూషకుడు",
                "హంస",
                "కొంగలు",
                "పాము",
                "ముని"
            ],
            "locations": [
                "గ్రామం",
                "మయూరదేశం",
                "మానస సరోవరం"
            ],
            "content": "ఒక గ్రామంలో కృష్ణశర్మ అనే బ్రాహ్మ\\nణుడు ఉండేవాడు. ఆయన వేద, శాస్త్ర,\\nపురాణాలు సమస్తమూ చదివాడు.\\nఆయన సంపన్నుడు కావటం చేత సంపా\\nదన కోసం ప్రయత్నించక, కులాసాగా\\nకాలం గడిపేవాడు. సాయంకాలం వేళ\\nఆయన ఇంటికి ఊళ్ళోవాళ్ళు అనేక\\nమంది వచ్చేవారు. ఆయన సమయో\\nచితంగా వాళ్ళకు రకరకాల కథలు\\nచెప్పి, ఆనందింపచేస్తూ ఉండేవాడు.\\nకృష్ణశర్మకు వేదశర్మ అనే కొడుకు\\nఉండేవాడు. అతను కూడా బాగా చదువు\\nకుని, రాజుగారి వద్ద ఆస్థానపండితుడుగా\\nపని చేస్తున్నాడు. తండ్రి జీవించే పద్ధతి\\nఅతనికి నచ్చేది కాదు.\\n“మీరు మీ విజ్ఞానాన్ని ఎందుకు వ్యర్థం\\nచేస్తూ కథలు చెబుతారు?\" అని వేద\\nశర్మ తండ్రిని అడిగాడు.\\n\" ఒక పిట్ట కథతో ఎన్ని పనులైనా\\nచెయ్యవచ్చు. ఎదటి వాడి మీద దెబ్బ\\nతీయవచ్చు. గడ్డు సమస్యను తేలికగా\\nఅర్థమయేటట్లు చేయవచ్చు. అవతలి\\nవాళ్ళ మనసుకు ఆనందం కలిగించ\\nవచ్చు. మెదడుకు పదును పెట్టవచ్చు,\"\nఅన్నాడు కృష్ణశర్మ.\\nఈ సమాధానం వేదశర్మకు తృప్తి\\nకలిగించ లేదు. అయినా ఏమీ అనలేక\\nఊరుకున్నాడు.\\nఒకసారి వేదశర్మ రాజుగారి పని మీద\\nసముద్రం దాటి మయూరదేశం వెళ్ళ\\nవలసి వచ్చింది. అతన్ని అంతదూర\\nప్రయాణం మీద ఒంటిగా పంపటం ఇష్టం\\nలేక, అతని వెంట కృష్ణశర్మ కూడా\\nబయలుదేరాడు.\\nమయూరదేశం చేరిన మర్నాడు వేద\\nశర్మ తాను వచ్చిన పని ముగించు\\nకున్నాడు. అతని గౌరవార్థం ఒక విందు\\nఏర్పాటు చేశారు. వేదశర్మా అతని\\nతండ్రీ శాకాహారులనీ, మద్యం ముట్టరనీ\\nఆ దేశపురాజుకు తెలుసు. అందువల్ల\\nవారికి తగినట్టుగానే విందు ఏర్పాట్లు\\nజరిగాయి.\\nఅక్కడి ఆస్థాన విదూషకుడికి వేద\\nశర్మను ఎగతాళి పట్టించా లనిపించింది.\\nవిందు సమయంలో అతను వినయంగా\\nవేదశర్మను సమీపించి, ఏవేవో మద్యాల\\nపేర్లు చెప్పి, ‘‘ మీరు ఏది పుచ్చు\\nకుంటారు ? \" అని అడిగాడు.\\nవేదశర్మ తెల్లబోయి, అవేమిటో తనకు\\nతెలియవని అన్నాడు.\\nమహారాజు లాటి వాళ్ళు మర్యాదకు\\nనవ్వకపోయినా, చాలా మంది వేదశర్మ\\nఅజ్ఞానానికి నవ్వారు. వెంటనే కృష్ణశర్మ\\nవిదూషకుడితో, ‘“ఈ నవ్వు నాకు కొంగల\\nనవ్వును గుర్తు చేస్తోంది,” అన్నాడు.\\nకొంగల నవ్వా? అదేమిటి?\" అని\\nవిదూషకుడు అడిగాడు.\\n“మరేమీ లేదు. ఒకసారి మానస\\nసరోవరంలో ఉండే ఒక రాజహంస దారి\\nతప్పి ఒక కొంగల గుంపు మధ్య వాలింది.\\nకొంగలు దాన్ని ఏవో ప్రశ్నలు వేశాయి.\\nహంస వాటికి ఓపికగా సమాధానాలు\\nచెప్పింది. ' నువు ఏం తింటావు? ' అని\\nకొంగలు అడగగా, 'లేతతామర తూండ్లు\\nతింటాను,' అని హంస జవాబు చెప్పింది.\\n'నత్తలూ, పీతలూ తినవా?' అని\\nకొంగలు అడిగాయి. అవి ఏమిటో తనకు\\nతెలియదని హంస చెప్పేసరికి,' కొంగలు\\nవిరగబడి నవ్వాయి,\" అన్నాడు\\nకృష్ణశర్మ.\\nఈసారి మహారాజుతో సహా అందరూ\\nనవ్వారు. విదూషకుడి ముఖం మాడి\\nపోయింది. విందుముగిసినాక విదూషకుడు\\nతండ్రి కొడుకు లిద్దరినీ తన ఇంటికి భోజ\\nనానికి ఆహ్వానించాడు. ఆ రాత్రి వాళ్ళు\\nవిదూషకుడి ఇంటికి భోజనానికి వెళ్లారు.\\nవిదూషకుడు ఇంకా చాలా మందిని ఆహ్వా\\nనించాడు. అందరితో బాటు తండ్రి\\nకొడుకులకు కూడా గోమాంసం వడ్డిం\\nచారు. కృష్ణశర్మ అభ్యంతరం చెప్పాడు.\\nవిదూషకుడు పొరపాటు జరిగి పోయిం\\nదని ఒప్పుకుని, ఇలా అన్నాడు:\\n“నేను కూడా ఈ దేశానికి రాక ముందు\\nమద్య మాంసాలు ముట్టని వాళ్లే. కాని,\\nఇక్కడ స్థిరపడ్డాక, పరిస్థితులనుబట్టి నా\\nఅలవాట్లు మార్చుకున్నాను. మీరు కూడా\\nఅలా ఎందుకు చేయగూడదు? \"\\nదీనికి ఏం జవాబు చెబుతాడో నని\\nఅందరూ కృష్ణశర్మ కేసి కుతూహలంగా\\nచూశారు.\\n\"ప్రవర్తన మార్చుకోవటం మనిషి\\nస్థాయినిబట్టి ఉంటుంది. వెనకటికి ఒక\\nసింహం ఒక పశువుల కొట్టంలో చిక్కు\\nబడిపోయింది. ఆ కొట్టంలో పశువులైతే\\nలేవు గాని, బోలెడంత గడ్డి ఉన్నది.\\nసింహం బయటికి రాలేకపోయింది. అది\\nఆకలితో రెండు వారాలపాటు మల మలా\\nమాడింది. అయినా అది జంతుమాంసం\\nకోసం ఎదురు చూసిందే గాని, గడ్డి ముట్ట\\nలేదు.'' అన్నాడు కృష్ణశర్మ.\\nవిదూషకుడికి మరొకసారి పరాభవం\\nజరిగింది. అతను కృష్ణ శర్మకు క్షమాపణ\\nచెప్పుకుని, ఆయనకూ, ఆయన కొడుకూ\\nతగిన భోజనం ఏర్పాటు చేశాడు.\\nతండ్రి చెప్పే కథల ప్రభావం వేదశర్శకు\\nతెలిసి వచ్చింది. తిరుగు ప్రయాణంలో\\nఅతను తండ్రిని మెచ్చుకుని, \"మీరు\\nచెప్పిన కథలు నాకూ తెలుసు. కాని\\nవాటిని ఇలా ఉపయోగించ వచ్చునని\\nనాకు తెలియదు. కథలతో ఎదటి వాడిని\\nదెబ్బ కొట్టటమూ, మెదడుకు పదును\\nపెట్టటమూ ఇప్పుడు చూశాను. రోజూ\\nమీరు ఎందరికో కథలతో సంతోషం\\nకలిగిస్తున్నారు. నా కొక సమస్య ఉన్నది.\\nఆస్థానంలో నా కింద ఎందరో ఉద్యోగు\\nలున్నారు. వాళ్ళపట్ల నే నెంతో ప్రేమాభి\\nమానాలు కలిగి ఉంటాను. అది అలు\\nసుగా తీసుకుని, వాళ్ళు నన్ను లోకువ\\nకట్టేసి, గౌరవించటం తగ్గించారు.\\nఅందుచేత నే నిప్పుడు వాళ్ళపట్ల కఠి\\nనంగా ఉంటున్నాను. ప్రస్తుతం వాళ్ళు\\nనన్ను చూసి హడిలిపోతున్నారు. ఇదీ\\nనాకు తృప్తిగాలేదు. వాళ్ళకు నామీద\\nగౌరవం ఉండాలి, భయం ఉండరాదు.\"\\nఅన్నాడు.\\nకృష్ణశర్మ నవ్వి ఇలా అన్నాడు :\\n“ఇదే సమస్య ఒకప్పుడు ఒక పాముకు\\nవచ్చింది. 'అది ఒక ముని వద్దకు వెళ్ళి,\\n'ప్రజలకు నేనంటే అసహ్యం ఉండ\\nకుండానూ, భయం ఉండకుండానూ ఒక\\nమార్గం చెప్పండి.' అని అడిగింది. ఎవరికీ\\nహాని చెయ్యవద్దు అని ముని చెప్పాడు.\\nఅలాగే పాము సాధువులా ప్రవర్తించ\\nసాగింది. త్వరలోనే దాని సంగతి అంద\\nరికీ తెలిసిపోయింది. చిన్న పిల్లలు కూడా\\nదాన్ని బాధించసాగారు.\\nఅవస్థలూ పడుతూండగా ముని దాన్ని\\nచూసి జాలిపడి, 'నా సలహా నువు\\nతప్పుగా అర్థం చేసుకున్నావు. నిన్ను కరవ\\nవద్దన్నాను గాని, బుస కొట్టవద్దన్నానా?\\nనువు ఎవరికి హాని చెయ్యకు, కాని\\nఇతరులు నీకు హాని చేసేలా ఉంటే బుస\\nకొట్టు,' అన్నాడు.”\\nతండ్రి చెప్పిన ఈ కథ విన్న తరవాత\\nవేదశర్మకు, తన కింది వాళ్ళతో ఎలా\\nప్రవర్తించాలో అర్థమైపోయింది'. అది\\nమొదలు అతను కథ ల వల్ల లాభం\\nగుర్తించి, తను కూడా కథలు చెప్పడం\\nనేర్చుకున్నాడు.",
            "book_page_end": 24
        },
        {
            "title": "రాజకుమార్తెలు",
            "book_page_start": 25,
            "pdf_page_start": 29,
            "pdf_page_end": 33,
            "author": "ఏ. సి. సర్కార్, ఐంద్రజాలికుడు",
            "genre": "జానపద కథ",
            "moral": "తెలివైన ఉపాయంతో పెద్ద సమస్యలను సులభంగా పరిష్కరించవచ్చు.",
            "keywords": [
                "బోపదేవుడు",
                "కవలలు",
                "పక్షి",
                "వజ్రాలు",
                "మాయాజాలం"
            ],
            "characters": [
                "బోపదేవుడు",
                "శ్వేత",
                "కృష్ణ",
                "దేవతా పక్షి",
                "రాజపురోహితుడు",
                "మాయాపాలుడు",
                "ఉడుము",
                "పాము"
            ],
            "locations": [
                "కర్మపూరు రాజభవనం",
                "ఉద్యానవనం",
                "కొండ శిఖరం"
            ],
            "content": "కర్మపూరు రాజయిన బోపదేవుడికి మగ\\nపిల్లలు లేరు. ఇద్దరు కుమార్తెలు మాత్రం\\nఉన్నారు. వారు కవలపిల్లలు. కాని\\nవారిలో ఒకతె తెల్లనిది. ఆమె పేరు శ్వేత.\\nరెండవ పిల్ల నల్లనిది. ఆమె పేరు కృష్ణ.\\nరంగులో తేడా ఉన్నా, ఇద్దరూ ఒకే\\nపోలిక. ఇద్దరు పిల్లలూ చాలా గారా\\nబంగా పెరిగి పదేళ్ళ వయసు గల\\nవాళ్ళయారు.\\nఒకనాడు శ్వేతా, కృష్ణా ఉద్యానంలో\\nనడుస్తూండగా, ఒక చెట్టు మీది నుంచి\\nఒక పక్షిగూడు వాళ్ళ కాళ్ళముందు\\nపడింది. వాళ్ళు బెదిరిపోయి, పెద్ద\\nపెట్టున ఏడవసాగారు. అది విని పరి\\nచారకులు పరిగెత్తుతూ వచ్చి, పక్షిగూడు\\nచూశారు. అందులో రెండు గుడ్లు\\nఉన్నాయి. పరిచారకులు ఆ గూటిని\\nగుడ్లతో సహా మల్లెపొదలలో పారేసి, రాజ\\nకుమార్తెలను రాజభవనంలోకి తీసుకు\\nపోయారు.\\nకాని భయంతో రాజకుమార్తెలకు\\nజ్వరం తగిలింది. చికిత్సలతో ఆ జ్వరం\\nతగ్గలేదు. ఒక రాత్రి రాజుకు ఒక విచిత్ర\\nమైన కల వచ్చింది. ఆ కలలో రాజు\\nతన ఉద్యానవనంలో ఒక పంచరంగుల\\nపక్షిని చూశాడు. ఆ పక్షి మనుష్యభాషలో\\nరాజుతో ఇలా అన్నది :\\n\" రాజా, నేను దేవతా పక్షిని. నేను\\nఈ తోటలో ఒక చెట్టుమీద గూడుకట్టి\\nఅందులో రెండు గుడ్లు పెట్టాను. వాటిని\\nపొదిగి పిల్లలను చేసి, నీ కుమార్తెలకు\\nబహుమానంగా ఇద్దామనుకున్నాను కాని,\\nమూఢులైన నీ పరిచారకులు ఆ గుడ్లను\\nమల్లెపొదలలో పారేశారు.''\\n\"నేను ఇప్పుడే ఆ గుడ్లను వెదికి\\nతెప్పిస్తాను.\" అన్నాడు రాజు.\\n\" ఆ కొండ శిఖరం నిటారు గా\\nఉంటుంది. దాన్ని ఎక్కటం అసాధ్యం.\\nఆ శిఖరం మీదికి ఎవరూ, ఎన్నడూ ఎక్కి\\nఉండలేదు,\" అన్నాడు రాజు.\\n\"నువు ఎలా ఎక్కుతావో నాకు\\nతెలీదు. కాని నువు ఆ పక్షులను తెచ్చే\\nదాకా నీ పిల్లల జ్వరం తగ్గదు. ఇంకొకటి\\nఏమిటంటే, గుడ్లు వజ్రాలుగా మారి\\nనప్పుడు ఒకటి తెల్లగా ఉంటుంది, ఒకటి\\nగులాబి రంగులో ఉంటుంది. శ్వేత\\nగులాబి రంగుగల వజ్రాన్ని తీసుకోవాలి.\\nకృష్ణ తెల్లని వజ్రాన్ని తీసుకోవాలి. అలా\\nచెయ్యకపోతే ఇద్దరికీ ప్రమాదమే,\" అని\\nచెప్పి పక్షి మాయమయింది.\\nబోపదేవుడు వెంటనే నిద్రలేచి,\\nరాణికి తన కల చెప్పాడు.\\nమర్నాడు ఉదయం ఆయన తన\\nమంత్రులను సమావేశపరిచి వారితో తన\\nకల గురించి చర్చించాడు. వాళ్ళు' ఏమీ\\nచెప్పలేక పోయారు. రాజు దేవాలయా\\nనికి వెళ్ళి దేవుణ్ణి ప్రార్థించాడు.\\nఅకస్మాత్తుగా దేవుడి విగ్రహం కింది\\nనుంచి ఒక ఉడుము ఇవతలికి వచ్చి,\\nగోడ మీదికి పాకి, మళ్ళీ గోడ దిగి, రాజుకు\\nసమీపంగా వచ్చి నిలిచింది.\\nరాజపురోహితుడు రాజుతో, \"మహా\\nరాజా, దేవుడు తమపట్ల అనుగ్రహించి,\\nతమకు సహాయంగా ఉడుమును తిండి పెట్టారు. ఒక రోజు ఉదయం\\nపంపాడు,\" అన్నాడు.\\n\" ఇది నాకు ఎలా సహాయపడుతుంది,\\nశాస్త్రిగారూ?\" అన్నాడు రాజు.\\n\" అదే చూపింది గద ! కోటగోడల\\nలాటివి ఎక్కటంలో ఉడుములాటిది\\nమరొకటి లేదు. దాని పట్టు అమోఘం.\\nదాని నడుముకు తాడు కట్టి కొండశిఖరం\\nమీదికి పంపితే, ఆ తాడు పట్టుకుని\\nమీరు నిశ్చింతగా పైకి ఎక్కవచ్చు.\"\\nఅన్నాడు రాజపురోహితుడు.\\nఎందుకైనా మంచిదని శిఖరం దిగు\\nవన బలమైన వలలు, రాజుగారు కింద\\nపడితే దెబ్బ తగలకుండా, ఏర్పాటు\\nచేశారు. ఉడుముకు మంచి బలమైన\\nరాజు తన ఖడ్గమూ, ఆహారమూ, నీరూ\\nతీసుకుని సైనికులు వెంటరాగా కొండకు\\nబయలుదేరాడు.\\nఉడుము నడుముకు తేలికగానూ,\\nదృఢంగానూ ఉండే తాడు కట్టి, శిఖరం\\nమీదికి పంపారు. అది పైకి చేరగానే\\nఇద్దరు సైనికులు తాడును లాగి పట్టు\\nకున్నారు. వెంటనే ఉడుము రాతిని\\nకరుచుకున్నది. ఇద్దరూ పట్టి లాగినా\\nఉడుము తన పట్టు వదలలేదు. తర\\nవాత రాజు దైవధ్యానం చేసుకుని, ఆ\\nతాడు పట్టుకుని పైకి ఎక్కి వెళ్ళాడు.\\nదిగువన రాజుగారి మనుషులూ, రాణీ\\nభయపడుతూ నిలబడి ఉన్నారు.\\nరాజు శిఖరం మీదికి చేరేసరికి\\nసూర్యుడు అస్తమించి, పూర్ణచంద్రుడు\\nఉదయించాడు. రాజు తాడును ఉడుము\\nనడుము నుంచి ఊడదీసి, దాని కొసను\\nఒక బలమైన కొండరాయికి బిగించాడు.\\nచంద్రకాంతిలో ఆయనకు ఒక పొట్టి\\nచెట్టు కనబడింది. దాన్ని సమీపించే\\nటప్పుడు ఆయనకు దాని మీద రెండు\\nపక్షులు కనిపించాయి. ఆ చెట్టు మొద\\nలును ఒక రెండు తలల పాము చుట్టు\\nకుని ఉండి, ఆయనను చూసి తన రెండు\\nపడగలూ విప్పి. నోళ్ళు తెరిచి, కోరలు\\nబయట పెట్టింది. రాజు తన కత్తితో\\nబలంగా కొట్టి, పాముతలలు నరికేశాడు.\\nబోపదేవుడు చెట్టు మీది పక్షులనూ,\\nఉడుమునూ తీసుకుని శిఖరం దిగి కిందికి\\nచేరేసరికి తెల్లవార వస్తున్నది. కింద\\nఉంచగానే, ఉడుము చిత్రంగా రెక్కలు\\nపెంచుకుని, ఆకాశంలోకి ఎగిరిపోయింది.\\nఆయన పక్షులతో సహా ఇల్లు చేరుకునే\\nసరికి రాజకుమా ర్తెలకు జ్వరం పోయింది.\\nమర్నాడు పక్షులు రెండు గుడ్లు పెట్టి,\\nమాయమైపోయాయి.\\nరాజు ఆ గుడ్లను ఒక వెండిబుట్టలో\\nఉంచి, దాన్ని ఇనపపెట్టెలో భద్రం\\nచేయించాడు.\\nఅయిదేళ్ళు గడిచాయి. శ్వేతా, కృష్ణా\\nపెరిగి, పదిహేనేళ్ళవాళ్ళు అయారు.\\nరాజు ఇనపపెట్టె తెరవగానే దానినుంచి\\nకాంతికిరణాలు వెలువడ్డాయి. గుడ్ల\\nస్థానంలో రెండు వజ్రాలు ధ గ ధ గా\\nమెరుస్తూ కనిపించాయి. ఒకటి తెల్లగా\\nఉన్నది. రెండోది గులాబి రంగుగా\\nఉన్నది.\\nవాటిని రాజు బయటికి తీయించి\\nనప్పుడు రాజకుమార్తెలు అక్కడే\\nఉన్నారు.\\nరాజు వారితో, “అమ్మళ్ళూ, ఈవజ్రాలు\\nమీకే! ఇవి మీకు అదృష్టం కలిగిస్తాయి.\\nఏ వజ్రం ఎవరిది అన్న విషయం మీరు\\nవిచారించకండి. ఇవాళ సాయంకాలం\\nమీ కిద్దరికీ తెల్ల సంపంగిపూలు కూజాల్లో\\nపెట్టి ఇస్తాను. మీరు రోజూ ఆ పూలను\\nగమనిస్తున్నట్టయితే, ఏ వజ్రం ఎవరిదో\\nమీకే తెలిసిపోతుంది,'' అన్నాడు.\\nఆ రోజే ఆయన ఆస్థాన ఐంద్రజాలికు\\nడైన మాయాపాలుణ్ణి రహస్యంగా తన\\nఅభ్యంతర మందిరానికి పిలిపించి,\\nవజ్రాలు వచ్చాయి. ఇక నీ ఇంద్ర\\nజాలం ప్రయోగించే సమయం వచ్చింది.\"\\nఅన్నాడు.\\n\"అదంతా మీరే చెయ్యవచ్చు గదా,\\nమహారాజా! శ్వేతకు ఇచ్చే తెల్ల సంపంగి\\nపూల పాత్రలో కొంచెం ఎర్ర సిరాకలిపి,\\nపూలకాడలు అందులో ముణిగేటట్టు\\nఅమర్చటమే గదా ! క్రమంగా పూల\\nరెక్కలు వాటంతట అవేగులాబిరంగుకు\\nమారుతాయి. ఇదంతా ముందే మీకు చెప్పే\\nశానుగా? \" అన్నాడు మాయాపాలుడు.\\nచెప్పావనుకో. అయినా అది నీ చేతి\\nమీదుగా జరిగితేనే బాగుంటుంది గదా!\"\\nఅన్నాడు రాజు. ఇద్దరూ నవ్వుకున్నారు.\\nఆ రాత్రి శ్వేతకూ, కృష్ణకూ రెండు\\nగుత్తుల తెల్ల సంపంగిపూలు పాత్రలతో\\nసహా అందాయి. పాత్రల మీద ఇద్దరి\\nపేర్లూ స్పష్టంగా రాసి ఉన్నాయి. వాళ్ళు\\nఆ పాత్రలను తమతమ గదులలో ఉంచు\\nకుని, పూలను శ్రద్ధగా గమనిస్తూ\\nవచ్చారు. కృష్ణకు ఇచ్చిన పూలు మొదట\\nఉన్నట్టే తెల్లగా ఉండి పోయాయిగాని,\\nశ్వేత కిచ్చిన పూలు మర్నాటికే రంగు\\nమారనారంభించాయి.\\nఈ సంగతి తెలియగానే బోపదేవుడు\\nతన కుమార్తెల వద్దకు వెళ్ళి, ''అమ్మా\\nయిలూ, ఏ వజ్రం ఎవరిదో ఇప్పుడు మీకు\\nతెలిసింది గద ? \" అంటూ పళ్ళెంలో\\nఉన్న వజ్రాలు చూపాడు. శ్వేత గులాబీ\\nవజ్రాన్ని తీసుకున్నది. కృష్ణ తెల్ల\\nవజ్రాన్ని తీసుకున్నది.\\nమాయాపాలుడి మాటా? ఎంతో గడ్డు\\nసమస్యను తేలిగ్గా పరిష్కరించినందుకు\\nఅతనికి బోపదేవుడి నుంచి మంచి బహు\\nమానమే లభించింది.",
            "book_page_end": 29
        },
        {
            "title": "వస్త్రలోభం",
            "book_page_start": 30,
            "pdf_page_start": 34,
            "pdf_page_end": 38,
            "author": "ఎం. కామేశ్వరరావు",
            "genre": "సామాజిక కథ",
            "moral": "వస్తు వ్యామోహం (లోభం) సమస్యలకు దారితీయవచ్చు. దురాశకు పోతే ఉన్న ఆస్తి కూడా పోతుంది.",
            "keywords": [
                "అనంతయ్య",
                "అలివేలు",
                "చిరుగుల గావంచా",
                "లోభం",
                "పూసలసంచి"
            ],
            "characters": [
                "అనంతయ్య",
                "అలివేలు",
                "బిచ్చగాడు",
                "గుడ్డిది",
                "దొంగలు"
            ],
            "locations": [
                "గ్రామం",
                "ఇల్లు",
                "మర్రిచెట్టు"
            ],
            "content": "అలివేలూ, అనంతయ్యా భార్యా భర్తలు.\\nఅనంతయ్య తిండి కోసం ఎంతయినా\\nఖర్చు పెడతాడు గాని, బట్టలకు ఖర్చు\\nపెట్టడు. అలివేలు ఇందుకు విరుద్ధం.\\nవంటింట్లో ఏం తిన్నా నలుగురి ముందూ\\nబాగా కనబడాలని ఆమె ఉద్దేశం. భర్త\\nకొని పెట్టడు గనుక, ఆమె పుట్టింట్\\nనుంచి సంవత్సరానికి ఆరు చీరలు\\nతెప్పించుకునేది. అనంతయ్య చిరిగిన\\nబట్టలనే కుట్టుకుని వాడుకునేవాడు.\\nఅనంతయ్య దగ్గిర ఉన్న బట్టలలో\\nకెల్లా అతి పురాతనమైనది, ఒక గళ్ళ\\nగావంచా. ఆ అభిమానం కొద్దీ, పేలికలైన\\nఆ గావంచాను వదులుకోలేదు అనం\\nతయ్య. తన భర్త ఆ చిరుగుల గావంచా\\nకట్టుకుని నలుగురి మధ్యా తిరుగుతూంటే\\nఅలివేలుకు తల తీసేసినట్టుగా ఉండేది.\\nరోజూ భార్యా భర్త లిద్దరూ ఆ గళ్ళ\\nగావంచా గురించి తగవులాడుకునే వారు.\\nఒకనాడు ఆనంతయ్య స్నానం చేసి,\\nతన గావంచాను ఉతికి, గాలికి ఎగిరి\\nపోతుందని దాన్ని ఇంట్లో ఆరవెయ్య\\nటానికి తెచ్చాడు. అప్పుడే అలివేలు\\nవంటింట్లో నుంచి వచ్చి, \"మా అక్క\\nవస్తానని కబురు చేసింది. నా పూసల\\nసంచీ పూసలు కొన్ని ఊడిపోయాయి.\\nపట్నం తీసుకుపోయి అల్లించుకురా.\\nఆ దిక్కుమాలిన గావంచా ఊరవతల\\nపారెయ్యి, మా అక్క చూస్తే నవ్వు\\nతుంది.\" అన్నది.\\nఅనంతయ్య భార్య మాటలు వినిపిం\\nచుకోకుండా గావంచాను దండెం మీద\\nఆరేస్తూ. \"నీ పూసల సంచీ బాగుచేయిం\\nచటమేనా నాకు పని ? '' అని అడిగాడు.\\nఅలివేలుకు కోపం ముంచుకొచ్చి,\\nగావంచాను లాక్కుని పెరట్లోకి విసిరివేసి,\\n\" ఆ గావంచా ఇంట్లో ఆరవేస్తే ఇల్లంతా\\nకుళ్ళు కంపు!\" అన్నది.\\nఅనంతయ్య ఆ గావంచాను. మళ్ళీ\\nతడిపి, పిండి, వీధి కటకటాలలో ఆర\\nవేశాడు. అతను భోజనం చేసి కోమటి వద్ద\\nపద్దులు రాయటానికి వెళ్ళిపోయినాక,\\nఅలివేలు ఆ గావంచాను తన అక్క\\nవచ్చేలోగా ఎలా వదిలించుకోవటమా అని\\nఆలోచించసాగింది.\\nఎండవేళ దారివెంట నడిచిపోతూ ఒక\\nముసలి బిచ్చగాడు ఆమెకు కనిపించాడు.\\nఆమె వాణ్ణి పిలిచి, ఆ గావంచా పట్టుకు\\nపొమ్మన్నది. ఆ బిచ్చగాడు గావంచా కేసి\\nచీదరించుకుంటూ చూసి, ''ఈ కుళ్లుబట్ట\\nనాకు దేనికి?\" అంటూ పోబోయాడు.\\nబాబ్బాబు, ఒక రూపాయి ఇస్తాను\\nగాని, దాన్ని పట్టుకుపో,\" అని అలివేలు\\nవాణ్ణి బతిమాలింది:\\nబిచ్చగాడు ఒక రూపాయి పుచ్చుకుని\\nఆ గావంచా పట్టుకుపోయాడు.\\nఅనంతయ్య ఆ సాయంత్రం ఇంటికి\\nవస్తూండగా ఆ బిచ్చగాడు కనిపించాడు.\\nవాడి భుజం మీద తన చిరుగుల గావంచా\\nఉన్నది. అనంతయ్య ఆవేశంతో బిచ్చ\\nగాడి పీకపట్టుకుని, \" దొంగపీనుగా !\\nనిక్షేపంలాటినా గావంచా దొంగిలిస్తావా?\"\\nఅన్నాడు.\\nచాల్చాల్లేవయ్యా. ఎవరో ఇల్లాలు\\nవద్దంటుంటే బలవంతంగా నాకు దీన్ని\\nఅంటగట్టింది.\" అని బిచ్చగాడు విసు\\nరుగా తన దారినపోయాడు.\\nఅనంతయ్య అంతకన్న విసురుగా తన\\nఇంటి కేసి నడిచాడు. గుడికి వెళుతూ\\nఅలివేలు అతనికి దారిలోనే ఎదురయింది.\\n\"22. నా గావంచా బిచ్చగాడి\\nకిచ్చావా?\" అని అనంతయ్య అలివేలును\\nఅడిగాడు.\\n''అవును! అది విరగడ అయినందుకు\\nదేవుడికి కొబ్బరికాయ కొట్టబోతున్నాను.\"\\nఅనేసి అలివేలు వెళ్ళిపోయింది.\\nఅనంతయ్య కోపంతో పళ్ళు పట పట\\nకొరికాడు. ఎలాగైనా ఆ గావంచా తిరిగి\\nతెచ్చుకోవాలని నిశ్చయించుకుని, అనం\\nతయ్య ఇంటికిపోయి, గోడకు తగిలించి\\nఉన్న పూసలసంచీ తీసుకుని, పొరుగింటి\\nపుల్లమ్మతో, '' అలివేలు వస్తే, పూసల\\nసంచీ అల్లించటానికి పట్నం వెళ్ళానని\\nచెప్పండి.\" అని చెప్పి బయలుదేరాడు.\\nఅనంతయ్య నలుగురినీ వాకబు\\nచెయ్యగా ఆ బిచ్చగాడు ఊరి చివర ఉన్న\\nమర్రిచెట్టు కింద వుంటున్నాడని తెలిసింది.\\nఅతను అక్కడికి వెళ్ళేసరికి బిచ్చగాడు\\nఇంకా వచ్చి చేరలేదు. వాడి గుడ్డిపెళ్ళాం\\nచెట్టు మొదలుకు చేరగిలబడి కూర్చుని\\nఉన్నది. ఆమె పక్కన పాత అతుకుల\\nసంచీ. దాని నిండా గుడ్డ పీలికలూ\\nఉన్నాయి. ఆమె చేతిలో ఒక చింత\\nబరికె ఉన్నది. అనంతయ్య దగ్గిరిగా\\nవచ్చేసరికి గుడ్డిది అతని కాలిమీద\\nబరికెతో కొట్టి, ఎవడివిరా నువ్వు ?\\nగుడ్డి ముండను కదా అని ఏదన్నా\\nపట్టుకు పోదామనుకున్నావా ?\" అన్నది.\\nఅనంతయ్య బాధతో మూలుగుతూ,\\n\"నీ మొగుడి కోసం వచ్చాను,” అన్నాడు.\\n\"అయితే చీకటి పడ్డాకరా ! '' అన్నది.\\nగుడ్డిది.\\nఅనంతయ్య వెళ్ళినట్టే వెళ్ళి, వెనక\\nవైపుగా వచ్చి, అతి జాగ్రత్తగా మర్రిచెట్టు\\nఎక్కి కూర్చున్నాడు.\\nచీకటిపడి బిచ్చగాడు వచ్చి, \"ఈ\\nవిశేషం ఏమిటోగాని రోజూ దొరికే దానిలో\\nఈ పూట సగంకూడా దొరకలేదు.\"\nఅంటూ వాడు అనంతయ్య గావంచాని\\nపేలికలున్న సంచీలో కుక్కేశాడు. అనం\\nతయ్య మనస్సు చివుక్కుమన్నది.\\nతరవాత బిచ్చగాడు వంటచేసి, తానూ,\\nతన భార్యా తిని, అర్థరాత్రి దాకా ఏవో\\nపదాలు పాడుకుని, పడుకున్నారు. వాళ్లు\\nమంచి నిద్రలో ఉన్నట్టు రూఢిచేసుకుని\\nఅనంతయ్య చెట్టు దిగబోతూండగా,\\nఇద్దరు దొంగలు ఆ చెట్టు సమీపానికి వచ్చి,\\nఏదో రహస్యంగా మాట్లాడుకున్నారు.\\n\"ఎక్కడదాద్దాం?” అన్నాడు ఒకడు,\\n\"ఆ గుడ్డల సంచీలో దాద్దాం. చలి\\nకాలం వచ్చేదాకా అందులో నుంచి వాళ్లు\\nగుడ్డలు బయిటికి తీయరు,” అన్నాడు\\nరెండోవాడు.\\nతరవాత దొంగలిద్దరూ చెట్టు కింది\\nచీకట్లోకి వచ్చి, బిచ్చగాడి గుడ్డ పేలికల\\nసంచీ తీసి, అందులో ఏదో దాచి, వెళ్ళి\\nపోయారు.\\nవాళ్ళు పారిపోతున్న అలికిడికి గుడ్డిది\\nలేచి, \" ఎవర్రా వాళ్ళూ ? '' అని అడిగి,\\nసంచిని తడివి తీసుకుని తల కింద\\nపెట్టుకుని, మళ్ళీ పడుకున్నది.\\nదొంగలు భయపడినట్టు అటుగా\\nఎవరూ రాలేదు. బిచ్చగాళ్ళ సంచీలో\\nతన గావంచాతో బాటు దొంగలు దాచినది\\nకూడా ఉండటం చేత, అనంతయ్యకు\\nఆ సంచీని తనది చేసుకోవాలనిపించింది.\\nతెల్లవారగానే అతను చెట్టుదిగి, బిచ్చ\\nగాడి దగ్గిరికి వచ్చి, \"నీ దగ్గిర ఉన్న\\nపాతబట్టల మూట ఇస్తావా? అలుకు\\nగుడ్డలకు చాలా ఇబ్బందిగా ఉన్నది.\"\\nఅన్నాడు.\\n\"ఇయ్యను!\" అన్నాడు బిచ్చగాడు\\nకచ్చితంగా.\\n.\" దానికి బదులుగా ఈ పూసలసంచి\\nతీసుకో,” అన్నాడు అనంతయ్య.\\nగుడ్డిది పూసలసంచీని తడిమి చూసి\\nముచ్చటపడి, “బట్టల మూట ఇచ్చెయ్యి,\\nఇచ్చెయ్యి!'' అన్నది మొగుడితో.\\nగుడ్డివాడు ఇచ్చిన సంచీని చంకలో\\nపెట్టుకుని అనంతయ్య ఆనందంగా ఇల్లు\\nచేరుకున్నాడు.\\n“ రాత్రంతా ఎక్క డ ఉన్నావు ?\\nనా పూలసంచీ ఏదీ?\" అని అలివేలు\\nఅనంతయ్యను చూడగానే అడిగింది.\\n\" నీ పూసలసంచి ఇచ్చి ఇది పుచ్చు\\nకున్నాను,” అంటూ అనంతయ్య బిచ్చ\\nగాళ్ళ సంచీ చూపాడు.\\n\"నీ మొహం తగలెయ్యా! ఎంతపని\\nచేశావు ! చంద్రహారం తెగితే నిన్న\\nసాయంత్రం ఆ సంచీలో వేశాను. అది\\nకూడా అతుకు పెట్టించుకు రమ్మందా\\nమనుకున్నాను. ఆ సంచీ ఇచ్చేసి మరిన్ని\\nకుళ్ళు గుడ్డలు తెచ్చావా?'' అంటూ\\nఅలివేలు మొగుడి చేతినుంచి సంచీని\\nవిసురుగా లాగేసి, వీధిలోకి గిరవాటు\\nవేసింది.\\nఆ విసురుకు సంచిలో ఉన్న బట్టలన్నీ\\nబయట పడ్డాయి. వాటితోపాటు దొంగలు\\nదాచిన కత్తి కూడా బయటపడింది,\\nఆ కత్తి మీద రక్తం మరకలున్నాయి.\\nదొంగలు ఆ రాత్రే ఎవరినో హత్యచేసి,\\nకత్తిని ఆ సంచీలో దాచి వెళ్ళిపోయారు.\\nవీధిలో జనం పోగయారు. త్వరలోనే\\nరక్షకభటులు వచ్చి, ఆ కత్తినీ, అనం\\nతయ్యనూ పట్టుకుపోయి ఖైదులో పెట్టారు.\\nఅనంతయ్య తాను నిర్దోషినని రుజువు\\nచేసుకోవటానికి బోలెడంత డబ్బు ఖర్చు\\nఅయి, తలప్రాణం తోకకు వచ్చింది.",
            "book_page_end": 34
        },
        {
            "title": "పాపపుణ్యాలు",
            "book_page_start": 35,
            "pdf_page_start": 39,
            "pdf_page_end": 44,
            "author": "బూర్లె నాగేశ్వరరావు",
            "genre": "నీతి కథ",
            "moral": "అక్రమంగా సంపాదించిన ధనం ద్వారా చేసే ధర్మకార్యాలు మేలుకు బదులు కీడును కలిగిస్తాయి. పాపఫలం శత్రువై తిరిగివస్తుంది.",
            "keywords": [
                "ధనగుప్తుడు",
                "నకిలీ వజ్రాలు",
                "సన్యాసి",
                "దానధర్మాలు",
                "కారాగారం"
            ],
            "characters": [
                "ధనగుప్తుడు",
                "ధనగుప్తుడి భార్య",
                "సన్యాసి (రాజు)",
                "రాజభటులు"
            ],
            "locations": [
                "తామ్రలిప్తి",
                "కారాగారం",
                "ధర్మసత్రం"
            ],
            "content": "తామ్రలిప్తిలో ధనగుప్తు డనె రత్నాల\\nవ్యాపారి ఉండేవాడు. అతను నకిలీ\\nవజ్రాలను మంచి వజ్రాల కింద అమ్మి\\nఅక్రమ వ్యాపారం చేసేవాడు. అసలు\\nవజ్రాలనిపించే నకిలీ వజ్రాలను అతను\\nవిదేశాలలో కొనేవాడు. అతను ఇలాటి\\nమోసాలను చాలా యుక్తిగా చేసి, సాధ్య\\nమైనంతవరకు బయట పడేవాడు కాడు.\\nఈ వ్యాపారి తన మనుషులనే ఓడలను\\nకొల్లగొట్టటానికి నియమించి, వాళ్ళు\\nదొంగతనం చేసిన మీదట, తన సరుకు\\nదోచుకున్నారని. మిగిలిన వర్తకులతో\\nబాటు తాను కూడా లబోమని ఏడ్చేవాడు.\\nఅతను న్యాయమైన వర్తకవ్యాపారి అనే\\nఅందరూ అనుకునేవారు.\\nఒకసారి నావ దిగి వజ్రాలతో\\nఇంటికి వస్తున్న వ్యాపారికి దారిలో ఒక\\nసన్యాసి ఎదురుపడి అతన్ని ఎగా దిగా\\nచూసి, \" అయ్యా. గాజు పాత్రలోని\\nరంగు నీళ్ళలాగా, మీలో ఉన్న పాపం\\nబయటికి కనిపిస్తోంది. అది అగ్నిపర్వతం\\nలాగా మిమ్మల్ని చీల్చుకుని బయటికి\\nవచ్చే ప్రమాదం ఉన్నది. జాగ్రత్తపడు!\"\\nఅన్నాడు.\\nవ్యాపారికి ఈ మాట వినగానే దడ\\nపుట్టింది. ఈ విధంగా అతని అసలు రంగు\\nకనిపెట్టినవాడు అంతవరకూ ఎవడూ\\nలేడు. ఆ సన్యాసి ఎవరో సిద్ధపురుషుడి\\nలాగున్నాడనుకుని, వ్యాపారి, \"స్వామీ,\\nనన్నేం చేయమంటారు?' అని అడిగాడు.\\n\" నువు చేసిన పాపాలనుబట్టి\\nఉంటుంది. భూదానాలూ, గోదానాలూ\\nచెయ్యి. అన్నదానాలు చెయ్యి. సాధు\\nసన్యాసులకు సంతర్పణలు చెయ్యి.\\nనీ పాపం శాంతిస్తుంది.\" అన్నాడు\\nసన్యాసి.\\n\" అలా చెయ్యటానికి నా కేమీ అభ్యం\\nతరం లేదు. కాని నాకు ఒక్కక్షణం\\nతీరిక ఉండదు. ఎప్పుడూ దేశాంతరాల\\nలోనే ఉంటూ ఉంటాను. నెలకు ఒక\\nరోజైనా దేశంలో ఉంటానో, లేదో. అలా\\nటప్పుడు ఈ పుణ్యకార్యాలకు తీరిక\\nఎక్కడ ? \" అని వ్యాపారి అడిగాడు.\\n\"పుణ్యకార్యాలు నీపేరు మీద నీభార్య\\nచేసినా చెయ్యవచ్చు.\" అని సన్యాసి\\nవెళ్ళిపోయాడు.\\nవ్యాపారి ఇంటికి వచ్చి తన భార్యతో,\\n“రేపటి నుంచీ నువు నా పేరు మీద దాన\\nధర్మాలు చెయ్యి. కొంత కాలంపాటు\\nగోదానాలూ, అన్నదానాలూ, పూజలూ,\\nవ్రతాలూ ఎడాపెడా చెయ్యి. నాకు క్షణం\\nతీరదు. డబ్బు ఖర్చయితే అయింది,\"\\nఅన్నాడు.\\nవ్యాపారి భార్యకు ఈ మాట విని\\nఆశ్చర్యమూ,\\nఆనందమూ కలిగింది.\\nఆమెకు పుణ్యకార్యాలు చెయ్యటమంటే\\nచాలా ఇష్టం. కాని భర్తకు అటువంటివి\\nసరిపడేవి కాదు.\\n\" ఏమిటి సంగతి? \" అని ఆమె\\nఅడిగింది.\\nమనం చాలా పాపాలు చేస్తున్నా\\nమట! నా శరీరం పాపాల పుట్టట! అది\\nఎప్పుడో ఒక్కసారిగా బద్దలవుతుందట!\\nమనం తెలిసి ఏ పాపాలు చెయ్యటం\\nలేదు. కాని తెలియక చేసినా పాపాలు\\nపాపాలే గద ! వాటికి శాంతి కోసం కొంత\\nకాలం ధర్మకార్యాలు చేతాం. వెధవ\\nడబ్బు ! ఈ నా శరీరంలో సత్తువ ఉండాలే\\nగానీ ఎంత డబ్బయినా సంపాదించ\\nగలను,” అన్నాడు వ్యాపారి.\\nభార్య చాలా సంతోషించి, తనకు\\nఈ అవకాశం కలిగించిన సన్యాసికి మనసు\\nలోనే నమస్కారం చేసుకున్నది. ఆమె\\nసంతోషం గమనించి వ్యాపారి, \" నువు\\nఇల్లు మాత్రం ధర్మసత్రం చెయ్యకు.\\nవచ్చే వాళ్ళలో దొంగ వెధవలుంటారు.\\nనీదానధర్తాలన్నీ ధర్మసత్రంలోనే చెయ్యి.\\nమనం ఎంత ధనవంతులమో అందరికీ\\nఎందుకు తెలియాలి? '' అన్నాడు.\\nమర్నాటి నుంచి ధర్మసత్రంలో పుణ్య\\nకార్యాలు ప్రారంభమయాయి. వర్తకుడు\\nవజ్రాల కోసం విదేశాలకు వెళ్ళిపోయాడు.\\nఆయన భార్య చేతిమీదుగా గోదానాలూ.\\nభూదానాలూ, వస్త్ర దానాలూ, అన్న\\nదానాలూ, పూజలూ, వ్రతాలూ ఎడతెరిపి\\nలేకుండా జరిగి పోతున్నాయి. డబ్బు\\nమంచి నిళ్ళలాగా ఖర్చవుతున్నది.\\nకాని వ్యాపారికి ఇందువల్ల మేలు\\nజరగకపోగా కీడే జరిగింది. అతను దేశం\\nకాని దేశంలో మొట్టమొదటి సారిగా నకిలీ\\nవజ్రాలతో పట్టుబడి, జరిమానా కింద తన\\nసరుకు యావత్తూ పొగొట్టుకుని. ఒక\\nఏడాదిపాటు కారాగృహంలో ఉండి, సాటి\\nవర్తకుల మధ్య అవమానం పాలై, చావు\\nతప్పి కన్ను లొట్టపోయి, ఇంటికి తిరిగి\\nవచ్చాడు.\\nఇంట్లో అతనికి గొడలు తప్ప ఏమీ కని\\nపించలేదు. ఇల్లు సర్వమంగళంగానూ,\\nధర్మ సత్రం నిత్యమంగళంగానూ ఉన్నది.\\nతాను వచ్చిన సంగతి కబురు చేసినా\\nభార్య కదిలి రాకపోయేసరికి, అతనే\\nభార్య దగ్గిరికి వెళ్ళి, అక్కడ పోగైన\\nజనాన్ని చూశాడు. అతన్ని ఎవరూ\\nగుర్తించలేదు. అతని భార్య అందరికీ\\nపెడుతూ, అతని చేతిలో కూడా ఇంత\\nప్రసాదం పెట్టి, \"మీరు వచ్చినట్టు\\nతెలిసింది. కాని, చూశారుగా? ఏళ్ళం\\nనష్టం ఎందుకు వచ్చిందీ? \" అని ఆమె\\nభర్తను అడిగింది.\\n\"ఆ సంగతంతా నేను చూసుకుం\\nటాను. నువు నీ కర్మకాండ మానెయ్యి,”\\nఅన్నాడు వ్యాపారి.\\nఅతనికి మళ్ళీ వ్యాపారంలో అంతులేని\\nలాభాలు రాసాగాయి. నకిలీ వజ్రాల\\nవ్యాపారంతో అతను కొద్ది కాలంలోనే\\nతిరిగి వెనకటి అంత ధనం కూడబెట్టాడు.\\nఇంతకాలమూ తాను దారేపోయే సన్యాసి\\nమాటలు విని ఉన్నదంతా లోకుల పాలు\\nచేసినందుకు అతను చాలా విచారించాడు.\\nకొంతకాలం గడిచాక వ్యాపారి వజ్రా\\nలతో ఇంటికి తిరిగి వస్తూండగా అతనికి\\nమళ్ళీ ఆ సన్యాసి ఎదురయాడు. అతని\\nవెంట ఇప్పుడు కొందరు శిష్యులు కూడా\\nఉన్నారు.\\n\" నువు నేను చెప్పిన విధంగా చేసి\\nనట్టు లేవు. నీలో ఏమీ మార్పు కన\\nబడటం లేదు.\" అన్నాడు సన్యాసి\\nవ్యాపారితో.\\nవ్యాపారి మండిపడుతూ, \" నువ్వొక\\nశనిగాడివి! నీ మాటలు నమ్మి, కూడ\\nబెట్టిందంతా సన్యాసులకూ, సాధువులకూ\\nధారపోశాను. దివాలా తీశాను. ఇక\\nఎన్నడూ నీలాటి వాళ్ళ మాటలు విన\\nదల్చుకోలేదు. వెళ్ళు, వెళ్ళు!” అన్నాడు.\\n\"చేసుకున్న పుణ్యం కూడా, పాపం\\nలాగే,. ఊరికేపోదు. అసలు ఏం జరి\\nగింది ?'' అని సన్యాసి ఆడిగాడు.\\n\"నా భార్య చెయ్యని వ్రతాలు లేవు,\\nదానాలు లేవు. మరి ఆ పుణ్యమంతా\\nఏమయిందోగాని, నేను చేసిన ప్రతి\\nవ్యాపారంలోనూ నష్టం వచ్చింది. నకిలీ\\nవజ్రాల వ్యాపారం చేస్తూ దేశాంతరంలో\\nపట్టుబడి, ఒక సంవత్సరం కారాగృహంలో\\nఉండి, ఇంటికి వస్తూనే నా భార్య చేసే\\nదాన ధర్మాలన్నీ ఆపు చేయించాను.\\nతిరిగి వ్యాపారం సాగించాను. కలిసి\\nవచ్చింది. లక్షలు గడించాను.. వజ్రాలు\\nసులభంగా మారుతున్నాయి. కావాలంటే\\nచూడు,\" అన్నాడు వ్యాపారి.\\nవ్యాపారి చూపిన నకిలీ ఫజ్రాలు\\nచూసి సన్యాసి తల ఊపాడేగాని ఏమీ\\nమాట్లాడలేదు.\\nఇప్పుడు చెప్పు, నువు చెప్పింది\\nపుణ్యమా, నేను చేసింది పుణ్యమా?\\nనీలాటి దొంగ సన్యాసులను పొలిమేర\\nలోపల తిరగనియ్యటం రాజుది బుద్ధి\\nతక్కువ!\" అన్నాడు వ్యాపారి.\\n\" బాగా చెప్పావు,\" అంటూ రాజు\\nతన గడ్డాలూ, మీసాలు తీసివేసి, అసలు\\nరూపంతో బయటపడ్డాడు.\\nవ్యాపారికి నోట మాట రాలేదు. రాజు\\nవెంట ఉన్నవాళ్ళు కూడా తమ పెట్టుడు\\nగడ్డాలు తీసివేసి, వ్యాపారిని వజ్రాలతో\\nసహా బంధించారు.\\nతరవాత వ్యాపారి పైన విచారణ జరి\\nగింది. రాజు అతనికి ఆజన్మకారాగార\\nశిక్ష విధించాడు.\\nవ్యాపారి కారాగృహానికి పోబోతూ,\\n“ మహారాజా, నాకు కొన్ని అనుమానా\\nలున్నాయి. వాటికి సమాధానం చెబు\\n'తారా ? \" అని అడిగాడు.\\nరాజు అడగమన్నాడు.\\n\"నన్ను మొదటిసారి చూసినప్పుడే\\nఎందుకు బంధించలేదు? పైగా, సాధు\\nవులకూ, సన్యాసులకూ దానధర్మాలు\\nచెయ్యమన్నారు. ఎందుచేత? నా భార్య\\nసంపాదించిన పుణ్యం నాకు ఎందుకు\\nపనికిరాలేదు ? \" అని వ్యాపారి రాజును\\nఅడిగాడు.\\nరాజు ఇలా చెప్పాడు :\\n\"పిచ్చివాడా. నిన్ను మొదటిసారి\\nచూసినప్పుడే బంధించటానికి నువు దొంగ\\nవ్యాపారివని నాకేం తెలుసు? నీ ముఖం'\\nచూసి అనుకున్నాను, అంతే. అయితే\\nనీలో పాపభీతి చూసి, నువు దానధర్మాలు\\nచెయ్యటానికి అంగీకరించిన మీదట\\nఆ సంగతి నాకు రూడి అయింది. అయినా\\nఆధారం లేక నిన్ను ఎలా బంధించను ?\\nఆ నాటి నుంచి నా వేగులు నీ వెంట\\nఉంటున్నారు. నువు ఏం చేస్తున్నదీ\\nఎప్పటికప్పుడు నాకు తెలుస్తూనే ఉన్నది.\\nఇకపోతే, నీ రెండో ప్రశ్నకు సమా\\nధానం. నిలాటి పాపులు పుణ్యం చేసు\\nకుంటే, ఆ పుణ్యం శత్రువై కూర్చుం\\nటుంది: మీ చేత మంచి పనులు చేయిం\\nచాలనుకుంటుంది; మీ మోసాలకు\\nవిఘ్నాలు కలిగిస్తుంది. మీ మంచి కోరే\\nఅది అలా చేస్తుంది. నీ భార్య ఇచ్చిన\\nప్రసాదాన్ని ఆమె ముఖాన కొట్టావు. అంత\\nదాకా నీ వెంట .ఉన్న పుణ్య ఫలితం\\nనికు దూరంగా పోయింది. నిన్ను పాపం\\nచేరుకుని ని ఆటలు సాగనిచ్చింది.\\nఆ విధంగా అది నీ పతనానికి తోడ్పడింది.\"\\nరాజు ఇలా చెప్పిన మీదట వ్యాపారిని\\nరాజభటులు కారాగారానికి తీసుకు\\nపోయారు.",
            "book_page_end": 40
        },
        {
            "title": "నిజమైన సంతోషం",
            "book_page_start": 41,
            "pdf_page_start": 45,
            "pdf_page_end": 46,
            "author": "వి. వేణుగోపాలశర్మ",
            "genre": "నీతి కథ",
            "moral": "కొడుకు ధనవంతుడు కావడం కంటే కీర్తిమంతుడు కావడం వలననే తండ్రికి నిజమైన సంతోషం లభిస్తుంది.",
            "keywords": [
                "కీర్తి",
                "సంతోషం",
                "ధనం",
                "ఔషధం",
                "సంగీతం"
            ],
            "characters": [
                "గృహస్థుడు",
                "పెద్ద కొడుకు",
                "రెండో కొడుకు",
                "మూడో కొడుకు",
                "గురువు",
                "సంగీత విద్వాంసుడు"
            ],
            "locations": [
                "ఊరు",
                "నగరం",
                "దేవాలయం"
            ],
            "content": "ఒక ఊళ్ళో ఒక గృహస్థుకు ముగ్గురు\\nకొడుకులు ఉండేవారు. తండ్రి ఖజా\\nనాలో రాతగాడుగా ఉండి, ఏ కొరతా\\nలేకుండా కొడుకులను పోషిస్తూ వచ్చాడు.\\nఆయన పెద్దవాడయిపోయి, ఆరోగ్యం\\nచెడిపోయినందున ఖజానా ఉద్యోగం\\nమానుకుని, ఇంటిలో వి\\nశాంతి తీసుకో\\nసాగాడు.\\nతండ్రి బాగానే సంపాదించాడు గాని,\\nకొడుకులు తిని తిరగటం తప్ప ఏ ఉద్యోగం\\nలోనూ ప్రవేశించలేదు. అది చూసి తండ్రి,\\nముగ్గురు కొడుకులనూ పిలిచి, \"ఇన్నాళ్లూ\\nనేను మిమ్మల్ని పోషించాను. ఇప్పుడు\\nనేను మూల పడ్డాను. మీకు వయసు\\nవచ్చింది. ఇక మీరే నన్ను పోషించాలి.\\nమీకు తలా ఒక నూరు రూపాయలూ\\nఇస్తాను. వాటిని తీసుకుని మీరు ఎటైనా\\n\"వెళ్ళండి. ఏమైనా చెయ్యండి. ఒక సంవ\\nత్సరానికి మీరు నాకు సంతోషం కలిగించే\\nపనులు చేసి, తిరిగి రండి,\" అన్నాడు.\\nఐశ్వర్యం కన్న మనిషిని సంతోష\\nపెట్టేది మరే ముంటుందనుకుని, పెద్ద\\nవాడు నగరానికి వెళ్ళి. ఒక గొప్ప ధని\\nకుడి వద్ద పనికి కుదిరి, విశ్రాంతి వేళల్లో\\nబరువులు మొయ్యటం దగ్గిర నుంచీ\\nఏ పని అయినా సంకోచించకుండా\\nచేశాడు. సంవత్సరం పూర్తి అయేసరికి\\nఅతడి వద్ద పది వేలు పోగయాయి. అతను\\nదానితో ఒక మంచి రత్నాన్నికొని, ఇంటికి\\nతిరిగి వచ్చి, దాన్ని తన తండ్రికి ఇచ్చాడు.\\n\"అయ్యో, నాయనా ! ధనమే ప్రధాన\\nమని అడ్డమైన చాకిరీ చేసి ఎలా అయి\\nపోయావు ! నిన్ను చూస్తే నాకు దుఃఖం\\nకలుగుతున్నది రా.\" అన్నాడు తండ్రి.\\nరెండోవాడు ఒక సిద్ధవైద్యుడి దగ్గిర\\nశిష్యుడుగా చేరి, ఆయనకు ఎంతో శ్రద్ధా\\nసక్తులతో శుశ్రూషలు చేసి మెప్పించి,\\nముసలితనాన్నీ, ముసలితనంలో కలిగే\\nజాడ్యాలనూ పోగొట్టేట్టే ఒక గొప్ప ఔష\\nధాన్ని సంపాదించి, ఇంటికి తిరిగి వచ్చి,\\nఆ ఔషధాన్ని ఎంతో సంతోషంగా తండ్రికి\\nఇచ్చాడు.\\n“నాకు ఈ ఔషధం ఎందుకు,\\nనాయనా? నేను సమస్త సుఖాలూ అను\\nభవించాను. కృత్రిమంగా తెచ్చిపెట్టు\\nకునే యౌవనం నాకు సంతోషం కలిగిం\\nచదు. ఇది చూసి నేను సంతోషిస్తానని\\nనువు అనుకున్నందుకు నాకు విచారమే\\nకలుగుతున్నది.\" అన్నాడు తండ్రి.\\nమూడోవాడు ఒక వృద్ధుడైన గురువు\\nదగ్గిరికి పోయి, \"తండ్రి సంతోషించా\\nలంటే కొడుకు ఏం చెయ్యాలి?\" అని\\nఅడిగాడు.\\n“నీకు అభిమానం గల విద్య ఏమిటి?\"\\nఅని గురువు ఎదురు అడిగాడు.\\n\"నాకు సంగీత మంటే చాలా ఇష్టం.\"\\nఅన్నాడు కుర్రవాడు.\\n“అయితే సంగీతం నేర్చుకో. అందులో\\nప్రవీణుడివి అయావంటే నీ తండ్రి సంతో\\nషిస్తాడు.\" అన్నాడు గురువు.\\nమూడోవాడు ఒక సంగీత విద్వాంసుడి\\nదగ్గిరికి పోయి, తన దగ్గిర ఉన్న డబ్బంతా\\nఇచ్చేసి, ఆయన వద్ద సంగీతం నేర్చు\\nకుంటూ ఆహెూరాత్రులు సాధన చేశాడు.\\nఒక్క ఏడాదిలో వాడు గొప్ప సంగీత\\nవిద్వాంసుడై, దేవాలయంలో పాడసా\\nగాడు. అతని పాట విన్న రసికులు తన్మ\\nయులై రాజు గారికి అతని సంగతి చెప్పారు.\\nరాజుగారు అతన్ని ఆహ్వానించి,\\nఆస్థానంలో పాడించి, మెచ్చుకుని, అతన్ని\\nఆస్థాన విద్వాంసుడుగా నియమించాడు.\\nతండ్రిని చూసి రావటానికి మూడో\\nవాడు రాజుగారి అనుమతి పొంది, రాజు\\nగారిచ్చిన కానుకలన్నీ తీసుకుని ఇంటికి\\nవచ్చాడు. తండ్రి ఆ కొడుకును చూసి\\nసంతోషించి, \"ఇదే తండ్రికి నిజమైన\\nసంతోషం. కొడుకు 'కీర్తిమంతుడు కావ\\nటంతో తండ్రి ధన్యుడవుతాడు,\" అన్నాడు.",
            "book_page_end": 42
        },
        {
            "title": "దురాశ",
            "book_page_start": 43,
            "pdf_page_start": 47,
            "pdf_page_end": 48,
            "author": "కోలార్ కృష్ణఅయ్యర్",
            "genre": "నీతి కథ",
            "moral": "దురాశ వలన మోసపోయి, దొంగిలించినందుకు శిక్ష తప్పదు.",
            "keywords": [
                "రంగన్న",
                "సోమన్న",
                "నిజాయితీ",
                "దురాశ",
                "దొంగతనం"
            ],
            "characters": [
                "రంగన్న",
                "సోమన్న",
                "ధర్మకర్త",
                "రక్షకభటులు"
            ],
            "locations": [
                "పుణ్యక్షేత్రం",
                "ధర్మశాల"
            ],
            "content": "గొప్ప పుణ్యక్షేత్రంగా ప్రసిద్ధి కెక్కిన\\nఒక యాత్రాస్థలానికి ప్రతి రోజూ అనేక\\nమంది యాత్రికులు వస్తూండేవారు. వారి\\nకోసం అక్కడ. అనేక ధర్మశాలలు\\nఉండేవి. ఒక్కొక్క ధర్మశాలకూ\\nఒక్కొక్క నౌకరు ఉండేవాడు. ధర్మశా\\nలను శుభ్రంగా ఉంచటమూ, అందులో\\nదిగే యాత్రికులకు అవసరమైన సౌక\\nర్యాలు కలిగించటమూ వాడి పని.\\nఇలా ఏర్పాటైన నౌకర్లలో రంగన్న\\nఅనే వాడు చాలా నిజాయితీపరుడు. ఒక\\nనాడు రంగన్న కింద ఉన్న ధర్మశాలలో\\nఒక యాత్రికుడు పొరపాటున ఒక బంగారు\\nగొలుసు వదిలి పెట్టి వెళ్ళిపోయాడు.\\nఆ గొలుసు రంగన్న కంటపడింది. నిజా\\nయితీపరుడైన రంగన్న దాన్ని కాజెయ్యక,\\nతీసుకుపోయి దేవాలయ ధర్మకర్తకు\\nఇచ్చాడు.\\nధర్మకర్త రంగన్న నిజాయితీని మెచ్చు\\nకుని, అతనికి యాభైరూపాయలు బహు\\nమానంగా ఇచ్చాడు.\\nఅది మొదలు దేవాలయ పాలకవర్గం\\nవారు, నిజాయితీగా ఉండే దేవస్థాన\\nనౌకర్లందరికీ యాభయ్యేసి రూపాయలు\\nబహుమతి ఇయ్యాలని నిర్ణయించి,\\nఈ సంగతి నౌకర్లు అందరికీ తెలియ\\nజేశారు.\\nధర్మశాలలను కని పెట్టి ఉండే వాళ్లలో\\nసోమన్న అనే నౌకరు ఒకడు ఉండే\\nవాడు. వాడు రంగన్న లాగా నిజాయితీ\\nపరుడు కాడు. ఈ బహుమతు లను\\nగురించి వినగానే వాడికి ఎక్కడలేని\\nదురాశా, దాని వెంబడే ఒక దుర్బుద్ధి\\nపుట్టుకొచ్చాయి.\\nసోమన్న ఒక పన్నాగం పన్నాడు.\\nఅదేమిటంటే. వాడి బంధువు ఎవడో\\nఒకడు యాత్రికుడుగా నటిస్తూ వచ్చి,\\nసోమన్న అధీనంలో ఉండే ధర్మశాలలో\\nబస చేసి, ఒక బంగారు నగనో, విలువ\\nగల వస్తువునో వదిలేసి వెళ్ళిపోవటమూ,\\nసోమన్న దాన్ని తీసుకుపోయి ధర్మకర్తకు\\nఇచ్చి, యాభైరూపాయలు బహుమతిగా\\nపుచ్చుకోవటమూనూ. తరవాత వాడి\\nబంధువులు వచ్చి, ధర్మకర్తగారికి తాము\\nపోగొట్టుకున్న వస్తువుల ఆనవాళ్లు చెప్పి,\\nవాటిని తీసుకు పోయేవారు. ఇలా తర\\nచుగా చేస్తూ సోమన్న బహుమానాల\\nరూపంలో చాలా డబ్బు సంపాదించు\\nకున్నాడు.\\nకొంతకాలం గడిచిన మీదట ధర్మ\\nకర్తకు అనుమానం వేసింది. ఎందు\\nకంటే, ఈ బహుమతుల నిర్ణయం జరిగిన\\nఅనంతరం యాత్రికులు ధర్మశాలలలో\\nవస్తువులు మరిచి వెళ్ళటం చాలా\\nఎక్కువ అయింది. అందులో కూడా\\nసోమన్న అధీనంలో ఉండే ధర్మశాలలో\\nదిగినవాళ్ళే ఇలా వస్తువులు పోగొట్టుకుం\\nటున్నారు. ఇందులో ఏదో విశేషం ఉండా\\nలనుకుని ధర్మకర్త సోమన్నను పరీక్షించ\\nనిశ్చయించాడు.\\nఒక రోజున ధర్మకర్త తన బంధువును\\nసోమన్న చూసే ధర్మశాలకు యాత్రికు\\nడుగా పంపాడు. ఆయన వెళ్ళిపోతూ\\nకావాలని తన రవ్వల ఉంగరాన్ని తేలి\\nకగా కనిపించే చోట వదిలేసి వెళ్ళాడు.\\nసహజంగా అది సోమన్న కంటపడింది.\\nదాన్ని బయట ఎక్కడ అమ్మినా తేలికగా\\nమూడువందల రూపాయలు వస్తాయి;\\nధర్మకర్తకు ఇస్తే యాభైరూపాయ లే\\nవస్తాయి. అందుచేత సోమన్న దాన్ని\\nకాజేసి, ఇంటికి తీసుకుపోయాడు. తన\\nవెంట ఒక అధికారి వస్తున్న సంగతి\\nసోమన్న ఎరగడు.\\nసోమన్న తన ఇంట్లోకి పోబోతూండగా\\nఇద్దరు రక్షకభటులు అతన్ని ఆపి, సోదా\\nచేసి, ఉంగరం తీసుకుని, అతని చేతు\\nలకు బేడీలు తగిలించి, జైలుకు పట్టుకు\\nపోయారు.",
            "book_page_end": 44
        },
        {
            "title": "వీరహనుమాన్-6",
            "book_page_start": 45,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పౌరాణిక ధారావాహికం",
            "moral": "ఇచ్చిన మాటను నిలబెట్టుకోవాలి. స్నేహితుల బాధ్యతను నిర్వర్తించాలి. రాజ్యాధికారం ధర్మాన్ని పాటించడానికి ఉపయోగపడాలి.",
            "keywords": [
                "రామాయణం",
                "వాలి",
                "సుగ్రీవుడు",
                "పట్టాభిషేకం",
                "హనుమంతుడు"
            ],
            "characters": [
                "వాలి",
                "సుగ్రీవుడు",
                "అంగదుడు",
                "తార",
                "రాముడు",
                "లక్ష్మణుడు",
                "హనుమంతుడు",
                "రుమ"
            ],
            "locations": [
                "కిష్కింధ",
                "ప్రస్రణ పర్వతం",
                "గుహ"
            ],
            "content": "వాలి ప్రాణాలు ఇంకా పోలేదు. అతను\\nకళ్ళు తెరిచి అటూ ఇటూ చూశాడు.\\nతన కొడుకు దగ్గిర నిలబడి ఉన్న\\nసుగ్రీవుడు కనిపించాడు. వాలి సుగ్రీ\\nవుడితో ఇలా అన్నాడు :\\n\" నిన్ను రాజ్యం నుంచి వెళ్ళగొట్టి,\\nనీ భార్యను హరించానని నన్ను తప్ప\\nపట్టకు. మనమిద్దరమూ రాజ్యసుఖం\\nపంచుకోవటమూ, సోదర స్నేహంతో\\nఉండటమూ రాసిపెట్టిలేక నా బుద్ధి అలా\\nపోయింది. నేను చచ్చిపోతున్నాను గనక,\\nసువు వానర రాజువుకా. నా ఈ చివరి\\nకోరిక ఎంత కష్టమైనా తీర్చు. నాకు\\nప్రాణం కన్న ఎక్కువైన వాడు అంగ\\nదుడు; వాణ్ణి నీ కొడుకులాగే చూసుకో.\\nవాడికి ఏ లోటూ రానీకు. వాడికి ఇక\\nనువు తప్ప ఎవరూ లేరు. వాడు నీ అంత\\nపరాక్రమం గలవాడు: అన్ని విషయాల\\nలోనూ నీకు తోడుగా ఉండగలడు.\\nసుషేణుడి కూతురూ. నా భార్యా అయిన\\nతార చాలా సూక్ష్మబుద్ధి గలది. రానున్న\\nకష్టాలను ముందుగా తెలుసుకోగలదు.\\nఅందుచేత ఆమె చెప్పినట్టు చెయ్యి.\\nలేకపోతే నీకు ఆపద కలుగుతుంది. నాకు\\nదేవేంద్రుడిచ్చిన కాంచనమాల ఇప్పుడే\\nనువు తీసుకో. నేను చచ్చిపోతే దీని\\nకాంతి పోతుంది.\"\\nవాలి చెప్పినదానికి సుగ్రీవుడు విన\\nయంగా తల ఆడించి, కాంచనమాల\\nతీసుకున్నాడు.\\nతరవాత వాలి అంగదుణ్ణి దగ్గిరికి\\nపిలిచి, కొన్ని హితాలు చెప్పాడు: అతను\\nతన పట్ల ప్రవర్తించినట్టే, సుగ్రీవుడి పట్లా\\nప్రవర్తించాలి: సుగ్రీవుడి శత్రువులతో\\nఎన్నడూ చేరరాదు; సుగ్రీవుడు చెప్పిన\\nపనులు శ్రద్ధగా చెయ్యాలి: ఎవరితోగాని\\nఅమిత స్నేహం చెయ్యటం గాని, అసలే\\nస్నేహం చెయ్యకపోవటం గాని తప్పు.\\nఇలా చెప్పి వాలి ప్రాణాలు వదిలాడు.\\nవానరులందరూ గొల్లున ఏడ్చారు. వాళ్లు\\nవాలి చేసిన మహా కార్యాలు తలుచు\\nకున్నారు.\\nఈ వాలి గోలభు డనే గంధర్వుడితో\\nపదిహేను సంవత్సరాలు పోరాడి\\nచంపాడు. వాలి ఉండగా వానరులకు\\nఎవరి భయమూ లేకపోయింది.\\nతార తన భర్త కోసం తలుచుకుని,\\nతలుచుకుని ఏడిచింది. నీలుడు వాలి\\nరొమ్ము నుంచి బాణం లాగేశాడు. తార\\nచెప్పిన మీదట అంగదుడు వాలి కాళ్ళు\\nపట్టుకుని నమస్కారం చేశాడు. తార\\nదుఃఖం చూస్తూ సుగ్రీవుడు, తానే వాలిని\\nచంపించి నందుకు మహా బాధపడ్డాడు.\\nఅతను కంట నీరు పెట్టుకుంటూ రాముడి\\nదగ్గిరికి వెళ్ళాడు.\\nఅలా వెళ్ళి సుగ్రీవుడు రాముడితో,\\n\"రామా, నువు నీ మాట నిలబెట్టుకుని\\nవాలిని చంపావు. నాకు రాజ్యం ఇచ్చావు.\\nకాని నాకు జీవితం మీద కోరిక పోయింది.\\nతారా. వానరులూ ఇలా ఏడుస్తుండగా\\nనాకీ రాజ్యం ఎందుకు? మొదట వాలి\\nనన్ను పెట్టిన బాధల : మూలంగా వాలి\\nచావు కోరాను, కాని తీరా వాలి చచ్చి\\nపోయాక పశ్చాత్తాపం నన్ను దహిస్తు\\nన్నది. నా జీవితమంతా ఋశ్యమూకం\\nమీదనే వెళ్ళబుచ్చటం మంచిదని తోస్తు\\nన్నది. ఇప్పుడు నాకు స్వర్గం కూడా\\nవద్దు. వాలి నన్ను ప్రాణాలతో వదిలాడు.\\nనేను వాలి ప్రాణాలు తీయించాను.\\nనా కంటె పాపి ఉండడు. ఇప్పుడు నేను\\nయువరాజుగా ఉండటానికి కూడా తగను,\\nరాజును ఎలా కాగలను ? నేను కూడా\\nవాలితోపాటు దహనమవుతాను. వానరులు\\nనీ పని చూడగలరు: సీతాదేవిని వెతుకు\\nతారు,\" అన్నాడు.\\nతార రాముణ్ణి చూసి దుఃఖిస్తూ\\nఇలా అన్నది :\\n\"వాలిని చంపిన బాణంతోనే నన్ను\\nకూడా చంపి, వాలి దగ్గిరికి పంపు. నేను\\nవెంట లేకపోతే వాలికి సుఖం లేదు.\\nసీతా వియోగంతో నువు ఎలా బాధపడు\\nతున్నావో, స్వర్గంలో వాలి నా కోసం అలా\\nబాధపడతాడు. నన్ను చంపితే నీకు\\nవాలిని చంపిన దోషం పోతుంది.\"\\nరాముడు ఆమెను ఓదార్చుతూ. \"వీర\\nపత్నివైన నువు ఇలా దుఃఖించరాదు.\\nవాలి ఉన్నప్పుడు సుఖపడినట్టే నువు\\nమళ్ళీ సుఖపడతావు. నీ కొడుకు అంగ\\nదుడు యువరాజు అవుతాడు.\" అన్నాడు.\\nఅతను వానరులతో, \"ఎంత ఏడిచినా\\nచచ్చిపోయిన వాడికి అందువల్ల మేలు\\nజరగదు. కాలయాపన ఎందుకు. వాలికి\\nఊర్ధ్వలో కాలు కలిగే కార్యక్రమం\\nచెయ్యండి.\" అన్నాడు.\\nఅప్పుడు లక్ష్మణు డు. దుఃఖంలో\\nముణిగి ఉన్న సుగ్రీవుడితో, \" సుగ్రీవా.\\nవాలికి దహన సంస్కారం జరగాలి.\\nవానరుల చేత చందనం మొదలైనవి\\nఎండు కట్టెలు తెప్పించు. అంగదుణ్ణి\\nఓదార్చి, తండ్రి తలకింద కొరివి పెట్ట\\nటానికి అతన్ని సిద్ధం చెయ్యి. ఇక నుంచీ\\nకిష్కింధను పాలించవలసిన నువు\\nఏడుస్తూ కూచుంటే జరగదు. అంగదుడి\\nచేత పూలూ, బట్టలూ, నెయ్యీ, నూనే,\\nగంధ ద్రవ్యాలూ వెంటనే తెప్పించు.\\nపల్లకి ఒకటి తీసుకురావాలి. వాలిని\\nమోసే వానరులు సిద్ధంగా ఉండాలి,\"\nఅన్నాడు.\\nలక్ష్మణుడు ఇలా చెప్పగానే తారుడు\\nపల్లకిని పట్టుకురావటానికి కిష్కంధకు\\nవెళ్ళి, త్వరలోనే తిరిగి వచ్చాడు. సుగ్రీ\\nవుడూ, అంగదుడూ కలిసి వాలి శరీ\\nరాన్ని పల్లకీలో పడుకోబెట్టారు. సుగ్రీ\\nవుడు వాలి శరీరం మీద పూలు కప్పి,\\nపల్లకీ తీసుకుపోయే దారి వెంట పూలు\\nచల్లమని వానరులను ఆజ్ఞాపించాడు.\\nశవం వెంట అంగదుడితో బాటు, వాలి\\nబంధువులైన తారుడు మొదలైన వాళ్లూ,\\nస్త్రీలూ నడిచారు. ఒక వాగు సమీపాన\\nఇసుకలో చితి ఏర్పరిచారు. తరవాత\\nవాలిని దహనం చేసి, జల తర్పణాలు\\nవిడిచారు. రాముడు దగ్గిర ఉండి వాన\\nరుల చేత కర్మకాండ అంతా యథావిధిగా\\nచేయించాడు.\\nసుగ్రీవుడు స్నానం చేసి, తడి బట్ట\\nలతో రామలక్ష్మణుల వద్దకు వచ్చాడు.\\nవానరులంతా అతనితోబాటే నిలబడ్డారు.\\nఅప్పుడు హనుమంతుడు రాముడితో,\\n\"రామా, నీ దయవల్ల సుగ్రీవుడికి రాజ్యం\\nవచ్చింది.. నీ సెలవైతే అతను ఇప్పుడు\\nకిష్కింధ ప్రవేశించి, ఎన్నో పనులు\\nచెయ్యాలి. అతను శాస్త్రోక్తంగా పట్టాభి\\nషేకం చేయించుకుని, నిన్ను తగిన\\nవిధంగా సన్మానిస్తాడు. అందుచేత నువు\\nకిష్కింధకు వచ్చి, నీ చేతి మీదుగానే\\nపట్టాభిషేకం జరిపించి, వానరులకు\\nఆనందం కలిగించు,\" అన్నాడు.\\nదానికి రాముడు, \" హనుమంతుడా,\\nతండ్రి ఆజ్ఞ ప్రకారం పధ్నాలుగేళ్ళు వన\\nవాసం చెయ్యవలసిన నేను గ్రామాలలోకి\\nగాని, పట్టణాలలోకి గాని ప్రవేశించరాదు.\\nమీరే సుగ్రీవుణ్ణి తీసుకుపోయి, అతనికి\\nవైభవంగా పట్టాభిషేకం చెయ్యండి. అలాగే\\nఈ అంగదుణ్ణి యువరాజుగా అభిషేకం\\nచండి. శ్రావణమాసం ఆరంభమయింది.\\nనాలుగు నెలల పాటు వర్షాకాలం. యుద్ధా\\nనికి తగిన కాలం కాదు. మీరంతా\\nకిష్కింధకు వెళ్ళండి. నేనూ, లక్ష్మి\\nణుడూ ఈ పర్వతం మీద ఉంటాం.\\nఇక్కడ ఉన్న గుహ విశాలంగా, ఉండ\\nటానికి చాలా బాగున్నది. పక్కనే నీరూ,\\nపద్మాలూ ఉన్నాయి. తిరిగి కార్తికమాసం\\nవచ్చినప్పుడు రావణుణ్ణి యుద్ధంలో\\nచంపే ప్రయత్నం చేద్దాం.\" అన్నాడు.\\nఈ విధంగా రాముడి ఆజ్ఞ పొంది\\nసుగ్రీవుడు కిష్కింధ ప్రవేశించాడు.\\nవానరులంతా అతన్ని అనుసరించారు.\\nఅతను తనను చూడవచ్చిన వానరుల\\nనందరిని పరామర్శించి. తారను ఊర\\nఉంచటానికి వాలి అంతఃపురానికి వెళ్లాడు.\\nసుగ్రీవుడు వాలి అంతఃపురం నుంచి\\nతిరిగి రాగానే వానరులు అతని పట్టాభి\\nషేకం కోసం బంగారు అలంకరణలు\\nగల తెల్ల గొడుగూ, రెండు వింజామరలూ,\\nఅన్ని రకాల మణులూ, సమస్త విత్త\\nనాలూ, ఓషధులూ, పూలూ చంద\\nనమూ, అక్షింతలూ, కుంకుమపువ్వూ,\\nతేనే, నెయ్యీ, పెరుగూ మొదలయిన\\nవన్నీ సిద్ధం చేశారు. అడవిపంది చర్మంతో\\nకుట్టిన పాదరక్షలు సుగ్రీవుడి కోసం\\nసిద్ధం చేశారు.\\nతరవాత బ్రాహ్మణులు అగ్ని హెూత్రం\\nచేసి, పూజించి, సుగ్రీవుడికి వేదోక్తంగా\\nపట్టాభిషేకం చేశారు. గజుడూ, గవాక్షుడూ,\\nగవయుడూ, శరభుడూ, గంధమాద\\nనుడూ, మైందుడూ, ద్వివిదుడూ, హను\\nమంతుడూ, జాంబవంతుడూ, నళుడూ\\nబంగారు కలశాలతోనూ ఎద్దుకొమ్ముల\\nతోనూ నదీ జలం తెచ్చి సుగ్రీవు\\nఅభిషేకించారు.\\nరాముడు చెప్పిన ప్రకారం సుగ్రీవుడు\\nఅంగదుణ్ణి యువరాజుగా అభిషేకించాడు.\\nఅలా చేసినందుకు వానరులు సుగ్రీవుణ్ణి\\nమెచ్చుకున్నారు. వానరులందరూ పండగ\\nచేసుకున్నారు.\\nసుగ్రీవుడు రాముడి వద్దకు వెళ్ళి\\nజరిగినదంతా చెప్పి. తిరిగి వచ్చి, తన\\nభార్య అయిన రుమతో సుఖంగా జీవించ\\nసాగాడు.\\nరామలక్ష్మణులు వానాకాలం గడప\\nటానికి నిర్ణయించుకున్న గుహ ప్రస్రణ\\nపర్వతం మీద ఉన్నది. అది చాలా\\nఅందమైన పర్వతం. గుహకు సమీపం\\nలోనే తామర కొలను ఉన్నది. గుహ\\nద్వారం నైరృతి దిక్కుగా ఉండటం\\nచేత వానజల్లు లోపలికి రాదు. తూర్పు\\nనుంచి ఈదురు గాలి కూడా లోపలికి\\nరాదు. గుహ ముందర చక్కని సమ\\nప్రదేశం ఉన్నది. సమీపంలోనే చక్కని\\nనది కూడా ప్రవహిస్తున్నది. కిష్కింధ\\nఅక్కడికి ఎంతోదూరం లేదు. కిష్కింధలో\\nజరిగే కోలాహలమూ, వాద్యాల ధ్వనులూ\\nగుహకు స్పష్టంగా వినిపించాయి.\\nఅలాటి అందమైన ప్రదేశంలో ఉంటూ\\nరాముడు ఒక వంక సీత కోసం విరహ\\nపడుతూ, రావణుణ్ణి చంపటానికి సుగ్రి\\nవుడు సహాయ పడతాడని ఆశపడుతూ,\\nశరత్కాలం కోసం ఎదురు చూడసాగాడు.\\nఅతనికి ఆ వానాకాలం చాలా కష్టం మీద\\nగడిచింది.\\nచివరకు వానలు వెనకపడ్డాయి. కాని\\nసుగ్రీవుడు రాముడి పని సంగతి పూర్తిగా\\nమరిచిపోయాడని హనుమంతుడి క\\nతోచింది. సుగ్రీవుడు రాజ్యభారమంతా\\nమంత్రులకు వదిలేసి, పూర్తిగా తన\\nకాలమంతా స్త్రీలతో సుఖించటంలో\\nఇన్నాళ్ళూ గడిపాడు. అతను తన\\nభార్యను రుమనేగాక, తన అన్న భార్యను\\nతారను కూడా తన భార్య చేసుకున్నాడు.\\nఇది గమనించిన హనుమంతుడు\\nసుగ్రీవుడి వద్దకు వెళ్ళి, \"నీకు రాజ్యమూ,\\nవైభోగమూ వచ్చాయి. స్నేహితుల పట్ల\\nబాధ్యత కూడా నిర్వర్తించు. సొంత\\nపనులు పాడు చేసుకుని అయినా మిత్రుల\\nపనులు చూసేవాడు నశించడు. మనం\\nఇప్పుడు రాముడి కోసం సీతను వెదక\\nవలసి ఉన్నది. ఈ పని ఇప్పటికే\\nప్రారంభం కావలిసింది. రాముడు మంచి\\nవాడు గనక ఓపిక పట్టాడు. సీతను\\nవెదకటానికి వానరులను పంపించు,\"\\nఅన్నాడు.\\nసుగ్రీవుడికి ఈ మాటతో తొందరకలి\\nగింది. అతను నీలుణ్ణి పిలిచి, అన్ని\\nదిక్కులా ఉన్న వానరసేనలను పిలి\\nపించమని ఆజ్ఞాపించాడు : పదిహేను\\nరోజుల లోపల కిష్కింధకు వచ్చి చేరని\\nవానరులందరికీ మరణదండన ప్రక\\nటించాడు.\\nఈ లోపల రాముడు, వర్షకాలం\\nపోయినా సుగ్రీవుడు రాక పోయేసరికి,\\nచాలా బాధపడ్డాడు. అతను లక్ష్మణుడితో.\\n\" సుగ్రీవుడు శరత్కాలం రాగానే సీతను\\nవెతికిస్తానని మాట యిచ్చి. తన పని\\nతీరిందిగదా అని ఉపేక్షిస్తున్నాడు.\\nఅతనికి నా బాణం దెబ్బతినాలని కోరికగా\\nఉన్నట్టున్నది. నువు వెళ్ళి, నేను కోపంగా\\nఉన్నానని అతనితో చెప్పు. వాలిని పంపిన\\nమార్గాన సుగ్రీవుణ్ణి కూడా పంపగలనని\\nచెప్పు వాలిని ఒక్కణ్ణి చంపాను :\\nసుగ్రీవుడు మాట తప్పితే అతన్నీ, అతని\\nబంధువులనూ కూడా చంపుతాను.\\nఇదంతా అతనికి ఎలా చెప్పాలో అలా\\nచెప్పు.'\" అన్నాడు.\\nలక్ష్మణుడికి కూడా సుగ్రీవుడి పైన\\nచాలా కోపం వచ్చింది.\\n\"ఈ సుగ్రీవుడు తనకు రాజ్యం ఎలా\\nవచ్చినదీ మరిచాడు. అతని రాజ్యం\\nనిలవదు. నే నిప్పుడే వెళ్ళి, ఆ సుగ్రీవుణ్ణి\\nచంపి, అంగదుడి సహాయంతో సీతాదేవిని\\nవెదికిస్తాను,” అంటూ లక్ష్మణుడు\\nబయలుదేరేసరికి, రాముడు అతన్ని ఆపి,\\n'' లక్ష్మణా, అంత పని చెయ్యకు. మనకూ\\nఅతనికి మధ్య ఉన్న స్నేహాన్ని మరవకు.\\nసుగ్రీవుడితో మంచిగానే మాట్లాడు. అతను\\nజాప్యం చేశాడే తప్ప, మనకు అపచారం\\nఏమీ చెయ్యలేదు,\" అన్నాడు.",
            "book_page_end": 52
        }
    ],
    "statistics": {
        "total_stories": 10,
        "author_counts": {
            "చందమామ బృందం": 5,
            "ఏ. సి. సర్కార్, ఐంద్రజాలికుడు": 1,
            "ఎం. కామేశ్వరరావు": 1,
            "బూర్లె నాగేశ్వరరావు": 1,
            "వి. వేణుగోపాలశర్మ": 1,
            "కోలార్ కృష్ణఅయ్యర్": 1
        },
        "genre_counts": {
            "నీతికథ": 1,
            "ఫాంటసీ ధారావాహికం": 1,
            "బేతాళ కథ": 1,
            "నీతి కథ": 4,
            "జానపద కథ": 1,
            "సామాజిక కథ": 1,
            "పౌరాణిక ధారావాహికం": 1
        }
    }
}