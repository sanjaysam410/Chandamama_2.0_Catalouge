{
    "book_id": "చందమామ_1979_10",
    "stories": [
        {
            "title": "ప్రశ్నోత్తరాలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "వ్యాసం",
            "moral": "జ్ఞానాన్ని పెంచుకోవడానికి సందేహాలను నివృత్తి చేసుకోవాలి.",
            "keywords": [
                "ఆక్సిజన్",
                "సూర్యుడు",
                "ప్రజ్వలన",
                "విమానం",
                "చంద్రుడు"
            ],
            "characters": [
                "ఐ. ఎల్. రాధిక",
                "కె. శేషాద్రిరావు",
                "శాస్త్రజ్ఞులు"
            ],
            "locations": [
                "భీమవరం",
                "దుగ్గిరాల"
            ],
            "content": "ఐ. ఎల్. రాధిక, భీమవరం (ఆంధ్ర)\n\nప్ర: పైకి వెళ్లిన కొలది ఆక్సిజను లేదు అని శాస్త్రజ్ఞులు చెప్పుదురు. ఆక్సిజను లేనిదే అగ్ని మండదు. అట్లు అయినచో అగ్ని గుండము అగు సూర్యుడు ఎట్లు ప్రకాశించుచున్నాడు ?\n\nస : ఈ ప్రశ్నలో రెండు అపోహలున్నాయి. ఒకటి, పైకి వెళ్ళిన కొద్దీ గాలే పల్చబడిపోతుంది. దానితోపాటు గాలిలో ఉండే ప్రాణవాయువు (ఆక్సిజన్) కూడా తగ్గిపోతుంది. రెండు, భూమిచుట్టూ ఉండే గాలిపొర కొన్ని వందలమైళ్ళు దాటదు. లక్షల కొద్దీ మైళ్ళదూరాన ఉన్న సూర్యుడు మండటానికి ఆక్సిజన్ భూమి నుంచి అందటం అసంభవం, అసలు ముఖ్యమైన సంగతి మూడోది. తగలబడటం వేరు, మండటం వేరు. ఒకటి జ్వలనమనీ, రెండోది ప్రజ్వలనమనీ అనుకోవచ్చు. తగల బడటానికి (జ్వలనానికి) ఆక్సిజన్ కావాలి, మండటానికి అవనరం లేదు. విద్యుద్దీపాలలో లోహపు తీగలు వెలుగుతాయి-తగలబడవు. తగలబడే వస్తువులు తగలబడటం పూర్తికాగానే బూడిద అవుతాయి. కొలిమిలో కాల్చితే ఇనుము ఎర్ర బడుతుంది, ఇంకా కాల్చితే పచ్చబడి, అమితమైన ఉష్ణోగ్రతలో తెల్లగాప్రకాశిస్తూ “నీరు” కూడా అవుతుంది. సూర్యుడిలో ఉండే పదార్థం కొన్ని వేల డిగ్రీల ఉష్ణోగ్రతలో ప్రజ్వలిస్తున్నది. ప్రజ్వలనానికి అవసరమైన వేడి అణుశక్తి నుంచి వస్తున్నదట. సూర్యుడిలో ఏదీ తగలబడటం లేదు.\n\nకె. శేషాద్రిరావు, దుగ్గిరాల (ఆంధ్ర)\n\nప్ర: మనం విమానంలో తిన్నగా ఆకాశంలోకి, భూమి ఆకర్షణ పరిధి దాటివెళ్లి అక్కడ 12 గంటలు ఉండి, తిన్నగా మళ్ళీ క్రిందకు దిగితే, మనం ఇంకొక ప్రదేశంలో దిగుతామా? లేక బయలుదేరినచోట దిగుతామా ?\n\nసః భూమి ఆకర్షణపరిధి దాటి పోవటానికి ఏ వినూనమూ పనికిరాదు, అంచె రాకెట్లు కావాలి. భూమి ఆకర్షకణపరిధి దాటినాక బహుశా చంద్రుడి ఆకర్షణకు గురి అవుతాం. 12 గంటల అనంతరం బహుశా మనం చంద్రుడి చుట్టూ గిరికీలు కొట్టుతూ ఉంటాం. తిరిగి భూమి మీదికి రావాలంటే చంద్రుడి ఆకర్షణ నుంచి బయటపడటానికి మళ్ళీ రాకెట్లు కావలసి ఉంటుంది!",
            "book_page_end": 6
        },
        {
            "title": "అసమీక్షే కారిత్వం",
            "book_page_start": 7,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "జానపద కథ",
            "moral": "లోకజ్ఞానంతో పాటు విధిని మించింది ఏదీ లేదు. బుద్ధి చాతుర్యం కంటే ముందు జాగ్రత్త ఉత్తమమైనది.",
            "keywords": [
                "పండితులు",
                "మూర్ఖత్వం",
                "లోకజ్ఞానం",
                "చేపల కథ",
                "విధి"
            ],
            "characters": [
                "పండితులు (ముగ్గురు)",
                "చాకలి",
                "వర్తకుడు",
                "అత్యంత లోభి",
                "సహస్రబుద్ధి (చేప)",
                "శతబుద్ధి (చేప)",
                "ఏకబుద్ధి (కప్ప)"
            ],
            "locations": [
                "నది",
                "గ్రామం",
                "కొలను",
                "అరణ్యం"
            ],
            "content": "తరవాత ఆ చదువుకున్న మూ డు లు రెండు జంతువులనూ కలిపి నడిపించ టానికి ప్రయత్నిస్తే, అవి కదలలేదు. అందుచేత పండితులు, తమ గురువు ఎప్పుడూ చెబుతూండినట్టు, గాడిదను నడిపించటానికి రెండు దెబ్బలు వేశారు. అది ఓండ్ర పెట్ట సాగింది. ఒంటె కూడా బెదిరిపోయి అరవసాగింది. వీటి అరు పులు విని గాడిద యజమాని అయిన చాకలీ, ఒంటె యజమాని అయిన వర్తకుడూ వచ్చి, పరిస్థితి అర్థం చేసుకుని, దుడ్డు కర్రలతో నలుగురినీ బాదారు. పండితులు నలుగురూ దూరంగా పారి పోయారు.\n\n‘“ మనని ఆ ఇద్దరూ కొట్టారుగదా, వాళ్ళ ఉద్దేశం ఏమై ఉంటుంది? \" అన్నాడు ఒక పండితుడు రొప్పుతూ.\n\n\"వాళ్లు మూర్ఖులు. పండితుల చర్యలు వాళ్ళకు అర్థం కావు,'\" అన్నా డు మరొకడు.\n\nవాళ్లు కొంత దూరం వెళ్ళేసరికి ఒక లోతైన నది.వచ్చింది. దాని నిండా తుంగ ఉన్నది. నది మధ్యలో ఒక ఆకు కొట్టుకు వస్తున్నది. అది చూసి ఒక పండితుడు, “ఆగమిష్యతి యత్పత్రం తదస్మాం స్తారయిష్యతి,\" (ఆ వచ్చే ఆకు నది దాటిస్తుంది) అనుకుని, నదిలోకి దూకి, మెడ లోతువరకూ కూరుకుపోయి, బయ టికి రాలేక పోయాడు.\n\nఅప్పుడు మరో పండితుడు తన పుస్తకం తీసి, “సర్వ నాశే సముత్పన్నే, అర్ధం త్యజతి పండితః\" అని చదివి, మొత్తం పోయేపరిస్థితిలో బుద్ధిమంతుడు సగమైనా దక్కించుకుంటాడని చెప్పి ఉన్నది గనక, తుంగ మధ్య కూరుకు పోయిన వాడి తల నరికి తీసుకున్నాడు. ఆ తల మాట్లాడలేదని గ్రహించి, దాన్ని వదిలేసి, నది దాటలేక మరొక దిక్కుగా బయలుదేరి ఒక గ్రామం చేరారు.\n\nవీరు పండితులుగా కనిపించే సరికి ముగ్గురు గృహస్థులు ముగ్గురినీ వేరు వేరుగా తమ ఇళ్లకు భోజనానికి పిలిచారు.\n\nమొదటి పండితుడికి తాళ్లు తాళ్ళుగా ఉండే ఫేణీని నేతిలో వేయించి, వడ్డిం చారు. అది చూసి ఆ మూఢుడు, \" దీర్ఘ సూత్రీ వినశ్యతి.\" (పోగులు నాశనం కలిగిస్తాయి) అనుకుని విస్తరి ముందు నుంచి లేచి వెళ్లిపోయాడు.\n\nరెండోవాడికి విస్తట్లో “మండకాలు \" అనే అట్లలాటివి వడ్డించారు. వాటిని చూసి ఆ మూఢుడు, “అతివిస్తార విస్తీర్ణ తద్భవేన్న చిరాయుషం,\" (మరీ వెడ ల్పయినవి చిరాయువు కలిగించవు) అనుకుని, లేచి పోయాడు.'\n\nమూడోవాడికి గారెలు వడ్డించారు. వాడు వాటిలో చిల్లులు చూసి, \"ఛిద్రే ష్వనర్థా బహులీ భవంతి,” (చిల్లులవల్ల అనేక అనర్థాలు) అనుకుని, భోజనం మానేసి వెళ్లిపోయాడు.\n\nఈ విధంగా పండితులని ముందు గౌరవం పొందినవాళ్లు లోకజ్ఞానం లేని మూఢులుకావటాన నవ్వులపాలయారు.\n\nఅత్యంత లోభి ఈ కథ విని, “నువు చెప్పినది నిజమేగాని, నన్నడిగితే, మను పల బాగుపడటానికీ, చెడిపోవటానికీ కారణం పాండిత్యమూ కాదు, లోక జ్ఞానమూ కాదంటాను. బొత్తిగా నిస్స హాయులూ, దిక్కు లేని వాళ్ళూ తరచు దేవుడి కటాక్షంతో మనగలుగుతారు. అత్యంత బలశాలులూ, రక్షణలు గల వారూ అకస్మాత్తుగా దైవోపహతులవుతారు. నట్టడవిలో చావటం కోసం వదిలి పెట్ట బడిన మనిషి దేవుడి దయ ఉంటే బతుకుతాడు. కాని అన్ని సౌకర్యాలూ గలవాడు దేవుడి అనుగ్రహం లేకపోతే ఇంటనే చచ్చిపోతాడు. సహస్రబుద్ధి, శతబుద్ధి, ఏకబుద్ధి అనేవాళ్ళ కథలు తన కన్న మేధావులైన ఇద్దరూ నశించగా, ఏకబుద్ధి తేరుకోవటం నేను చెప్పే దానికి మంచి నిదర్శనం కాదా? ఈ ప్రపం చంలో మనిషి ప్రారబ్ధాన్ని నిర్ణయించేది విధి, అంతేగాని, దురాశా, ప్రపంచజ్ఞానం లోపించటమూ కాదు.”\n\n\"అతిలోభి ఆ కథ ఏమిటని అడగగా అత్యంతలోభి ఇలా చెప్పాడు :\n\nఒక కొలనులో సహస్రబుద్ధి, శతబుద్ధి అని రెండు చేపలు ఉండేవి. అందులోనే ఏకబుద్ధి అనే కప్ప ఈ చేపలతో సఖ్యంగా ఉండేది. అవి ప్రతిరోజూ సాయంకాలం ఒడ్డున కలుసుకుని, కబుర్లు చెప్పుకుని, తిరిగి నీటిలోకి వెళ్లిపోయేవి.\n\nఒక సాయంకాలం ముగ్గురూ మాట్లాడు కుంటూ ఉండగా కొందరు పల్లెకార్లు వలలు చేత బట్టుకుని అటుగా వచ్చారు. వాళ్ళు కొలను కేసి చూసి, \"ఇందులో నీరు తగ్గిపోయింది. చేపలు దండిగా ఉన్నాయి. కనక మనం రేపు ఉదయం వచ్చి చేపలు పట్టుదాం.\" అని నిశ్చ యించుకుని, వెళ్లిపోయారు.\n\nపిడుగుపాటులాటి ఈ మాటలు విని ముగ్గురు మిత్రులూ కర్తవ్యం గురించి చర్చించాయి.\n\n\"సహస్రబుద్ధి, శతబుద్ధి! మనం ఏం చెయ్యాలి? ఇక్కడి నుంచి పారిపోవాలా? ఇక్కడే ఉండిపోవాలా ? \" అని కప్ప అడిగింది.\n\nసహస్రబుద్ధి నవ్వి, \"మిత్రమా, మాట లకు బెదరకు. పాములూ, దుర్మార్గులూ చేసే ఆలోచనలు ఎల్లప్పుడూ ఫలించవు. కనకనే ప్రపంచం నడుస్తున్నది. ఈ పల్లె కార్లు రేపు ఉదయం రాకనేపోవచ్చు. ఒకవేళ వచ్చినా, నేను నా బుద్ధిచాతు ర్యంతో నన్ను రక్షించుకుని, నిన్ను కూడా రక్షించగలను. నీటిలో ఎన్ని రకాల సంచరించవచ్చునో నాకు పూర్తిగా తెలుసు,\" అన్నది.\n\nశతబుద్ధి ఈ మాటలకు హర్షిస్తూ, \"సహస్రబుద్ధి చక్కగా చెప్పింది. బుద్ధి శాలులకు ప్రపంచంలో అసాధ్యమంటూ ఏదీలేదు. అ స్త్ర ధారులైన నందులను చాణక్యుడు తన బుద్ధికుశలతతో నిర్మూ లించాడు కాడా? గాలీ. సూర్యుడూ చొర లేని చోటికి కూడా బుద్ధి చొచ్చుకు పోతుంది. అందుచేత, మనం ఈ పల్లె కార్ల మాటలు విని, మన జన్మస్థలమూ, మన తాత ముత్తాతల స్థావరమూ అయిన ఈ కొలనును విడిచిపెట్టి పోరాదు. జన్మ స్థలంలో ఉంటే సౌఖ్యం కొద్దిపాటిదే అయినా, స్వర్గసౌఖ్యాలు దానికి సరిరావని పెద్దలు చెప్పరా? మనం ఈ కొలనును విడిచిపోనవసరం లేదు. నేను నా తెలి వితో నిన్ను కాపాడతాను,\" అన్నది.\n\nదానికి కప్పు, \"మిత్రులారా, నేను కేవలమూ ఏకబుద్ధిని. నా బుద్ధి నన్ను ఇక్కడి నుంచి వెంటనే పారిపొమ్మంటు న్నది. నేను నా భార్యతో సహా ఇవాళే ఇంకో కొలనుకు పోతాను,\" అన్నది.\n\nమర్నాడు ఉదయం పల్లెకార్లు వచ్చి, వలలు పన్ని, మడుగులోని చేపల నన్ని టినీ పట్టారు. చేపలతోబాటు తాబేళ్ళూ, కప్పలూ, ఎండ్రలూ, ఇతర జలచరాలూ వాళ్ళకి దొరికాయి. సహస్రబుద్ధి, శత బుద్ధి తమ భార్యలతో సహా తప్పించుకోవ టానికి తమ నేర్పునంతా ఉపయోగించి, ఎన్నిరకాల కదలినా లాభంలేకపోయింది. పల్లెకార్లు తమకు దొరికిన వాటితో తృప్తిపడి మధ్యాన్నం దాటి ఇళ్ళకు బయలుదేరారు. బరువుగా ఉన్న కారణం 'చేత శతబుద్ధిని ఒక పల్లెకారి తన భుజాని కెత్తుకున్నాడు. సహస్రబుద్ధిని ఒక తాడుకు వేళ్ళాడగట్టి, ఇద్దరు పల్లెకార్లు మోసుకుంటూ వెళ్లారు.\n\nఏకబుద్ధి తన కొత్త స్థావరం వద్దనుంచి ఆ పల్లెకార్లు పోతూండటం చూసి, తన భార్యతో, \"చూశావా, ప్రియా. సహస్ర బుద్ధినీ, శతబుద్ధినీ మనుషులు మోసుకు పోతూంటే, ఏకబుద్ధినైన నేను నిశ్చింతగా జలక్రీడలాడుతున్నాను ! \" అన్నది.",
            "book_page_end": 10
        },
        {
            "title": "భల్లూకమాంత్రికుడు",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "కపట బుద్ధిగలవారు చివరకు అపాయంలో పడతారు.",
            "keywords": [
                "మాంత్రికుడు",
                "మాయ",
                "రాక్షసుడు",
                "కుట్ర",
                "మంత్రదండం"
            ],
            "characters": [
                "భల్లూక మాంత్రికుడు",
                "కాళీవర్మ",
                "మాయామర్కటుడు/జీవగుప్తుడు (మంత్రి)",
                "ఉగ్రదండుడు (రాక్షసుడు)",
                "జితకేతుడు (రాజు)",
                "సామంతు సూర్యభూపతి",
                "జంతువుల ఆడించేవాడు"
            ],
            "locations": [
                "చంద్రశిలానగరం",
                "అరణ్యం",
                "రాజభవనం"
            ],
            "content": "[ భల్లూకమాంత్రికుడు, రాజు దుర్ముఖుణ్ణి క్షమించి, మాయామర్కటం కోసం వెతక సాగాడు. అంగరక్షకులు మర్కటం మంత్రి జీవగుప్తుడి దగ్గిర వున్నదని చెప్పారు. కాళ్ వర్మతో పాటు మాంత్రికుడు అక్కడికి బయలుదేరాడు. ఈ లోపల రాక్షసుడు ఉగ్ర దండుడు, మచటాన్ని గదతో కొట్టేంతలో, అది గుర్రం మీది నుంచి పై కెగిరింది. తరువాత —]\n\nమాయామరటుడు రాతిగదదెబ్బ తప్పు కుని, పై కెగరటం చూస్తూనే రాక్షసుడు ఉగ్రదండుడు కోపం పట్టలేక, గదను చేతికి తీసుకుని మరొకసారి వాణ్ణి కొట్ట బోయేంతలో, తల మీద దెబ్బతిన్న గుర్రం పెద్దగా సకిలిస్తూ, పారిపోబోయి మరొక గుర్రాన్ని ఢీకొట్టింది. ఆ తాకిడికి గుర్రం మీది సైనికుడు కింద పడ్డాడు. మాయామర్కటుడు మెరుపు వేగంతో ఆ గుర్రం మీద ఎక్కి కూర్చుని, దాని కళ్ళాలు లాగి, నగరం కేసి తిప్పాడు. ఉగ్రదండుడు గద పైకెత్తి మర్కటుడి కేసి బయలుదేరేంతలో వాడు గుర్రాన్ని దూరంగా పరిగెత్తించి, మంత్రి జీవగుప్తు డితో, \"జీవగుప్తా, నువ్వేమన్న మంత్రివో గాని, నీ ఎత్తుగడ ఒక్కటి పారలేదు. నేను ముందుగా చంద్రశిలానగరం పోయి, రాజు జితకేతుడితో యిక్కడ జరిగినదంతా చెప్పి, నగరరక్షణకు తగిన ఏర్పాట్లు చేస్తాను,\" అన్నాడు.\n\nమంత్రి జీవగుప్తుడు కోటలో నుంచి తన కేసి వస్తున్న భల్లూకమాంత్రికుణ్ణి, కాళీవర్మను చూసి గడగడ వణికి పోతూ, ''మాయా మర్క టా, కొంచెం ఆగు! మహా బలవంతులైన రాక్షసుడూ, మాంత్రికుడూ లాంటి వాళ్ళ నుంచి నగ రాన్ని ఎవరుమాత్రం కాపాడగలరు ? నా మాట విను, ప్రస్తుతానికి మనం అరణ్యంలోకి పారిపోదాం,” అన్నాడు.\n\n\"మంత్రీ, అది భీరువులు చేసేపని! నేను మాత్రం ముందు ఆ జితకేత రాజును కలుసుకోవాలి. తరవాత యీ భల్లూక మాంత్రికుణ్ణి, కాళీ వర్మనూ హతమార్చే ఉపాయం ఆలోచిస్తాను,\" అంటూ మాయామర్కటుడు గుర్రాన్ని నగరం కేసి పరిగెత్తించాడు.\n\nరాక్షసుడు ఉగ్రదండుడు ఒకసారి గట్టిగా పళ్ళుకొరికి, \"ఒరే, మంత్రీ ! నీ వెంటవున్న సైనికుల మీదరాని, యీ సామంతు సూర్యభూపతి మీదగాని, నా కెలాంటి విరోధభావం లేదు. కాళీ వర్మను ఉరి తీయించే పథకం వేసి, యీ గందరగోళాని కంతకూ నువ్వే కారకుడివయ్యావు. నిన్ను తగిన విధంగా శిక్షించాలి, ముందు గుర్రం దిగు! \" అన్నాడు.\n\nఉగ్రదండుడు మాట ముగించేంతలో మంత్రి జీవగుప్తుడు గుర్రాన్ని గట్టిగా అదిలించి, \" ఈ రాక్షసుడు మనల్ని విరుచుకు తినేస్తాడు. ప్రాణం మీద ఆశవున్న వాళ్ళందరూ. నా వెంటరండి,\" అంటూ నగరం కేసి బయలుదేరాడు.\n\nసామంతు సూర్యభూపతీ, సైనికులూ కూడా మంత్రిని అనుసరించి పారి పోతున్నంతలో ఉగ్రదండుడు అందిన ఒక గుర్రం వెనక కాళ్ళు పట్టుకుని గుంజాడు. గుర్రంతోపాటు దానిమీదవున్న సైనికిడు కూడా కింద పడ్డాడు. ఉగ్ర దండుడు సైనికుణ్ణి మెడ పట్టుకుని పై కెత్తి, \"ఒరే, నీ కాళ్ళూ, చేతులూ విరిగినట్టులేదు. నువ్విటు అరణ్యం కేసి పారిపో. నగరం కన్న అదే నీకు క్షేమం,\" అంటూ కిందికి జార్చాడు..\n\nఅంతలో అక్కడికి భల్లూక మాంత్రి కుడూ, కాళీవర్మా వచ్చారు. కాళీ వర్మ నగరం కేసి పారిపోతున్న జితకేతుడి సైనికుల కేసి చూస్తూ. \"ఉగ్రదండా ! మంత్రితోపాటు అంతమంది సైనికులను వదిలి. యీ చచ్చు సైనికు డొక్కణ్ణి పట్టుకున్నావా? నువ్వా జీవగుప్తుణ్ణి వదల వలసింది కాదు.'\" అన్నాడు.\n\nభల్లూక మాంత్రికుడు నిరుత్సాహపడి పోతూ, '\" ఆ బుద్ధి మా లి న మంత్రి దేముందిగాని, నా మంత్రదండం దొంగి లించిన ఆ మాయామర్కటుణ్ణి బంధించి నట్టయితే, నేను చాలా సంతోషించేవాణ్ణి.\" అన్నాడు.\n\nరాక్షసుడు ఉగ్రదండుడు కాళ్ళల్లో పట్టులేనివాడిలా నేల మీద చతికిలబడి, రాతిగదను అంత దూరంగా విసిరివేసి, భల్లూక మాంత్రికా! ఆ మాయామర్క టుడి ద్వారా చాలా పెద్ద దుర్వార్త విన్నాను. ఆ తాంత్రిక మిథ్యామిశ్రుడు, నా అన్నను చంపివేసినట్టు వాడు చెపు తున్నాడు. ఈ మాట నమ్మదగిందేనా?\" అని అడిగాడు.\n\n\"నీ అన్న పేరేమిటి? '\" అన్నాడు భల్లూక మాంత్రికుడు.\n\n\"కాలదండుడు. ఆ పేరేమైనా లోగడ విన్నావా? అతడి నివాసస్థానం కూడా నువ్వనే భల్లూకపాద పర్వత ప్రాంతాలే,'\" అన్నాడు ఉగ్రదండుడు.\n\nభల్లూక మాంత్రికుడు కొంచెంసేపు ఆలోచించి, తల అడ్డంగా ఊపు తూ, ఉగ్రదండా ! ఆ తాంత్రికుడు నా గురు వును హతమార్చేందుకు అడ్డమైన వాళ్లం దర్నీ కూడగట్టుకుంటున్నాడు. కొందర్ని తన తాంత్రిక శక్తులతో బంధించి ఊడిగం చేయిస్తున్నాడు. కాలదండుడు అన్న పేరు గల రాక్షసుణ్ణి నేనెరగను. ఒక సంగతి గుర్తుంచుకో. కొద్దిపాటి క్షుద్రమంత్రశక్తులు గల ఆ మాయామర్కటుడి మాటలు మాత్రం నమ్మకు,\" అన్నాడు.\n\nఉగ్రదండుడు ఒకసారి శరీరం విది లించి లేచి నిలబడుతూ \"నా అన్న బతికే వుంటాడని నా నమ్మకం. ఇప్పటికి కొన్నేళ్ళ క్రితం బ్రహ్మపుత్రానదీ లోయ ప్రాంతాలకు వచ్చిన తాంత్రిక శక్తులు గల వాళ్ళకు భయపడి నేనీ అరణ్యాలకు పారిపోయి వచ్చాను. వాళ్ళ మంత్ర తంత్రాల ముందు నా రాతి గద నిరుప యోగం. మంత్రశక్తుల్లో నీ గురువు వాళ్లను మించినవాడంటున్నావు గనక, నేను నీ వెంట ఆ ప్రాంతాలకు వచ్చి. ఆ దుష్టుల్ని సర్వనాశనం చేసేందుకు సాయపడతాను,\" అన్నాడు.\n\nఈ మాటలకు మాంత్రికుడితో పాటు కాళీవర్మ కూడా ఎంతగానో సంతోషించి, ఉగ్రదండుడితో, '\" ఉగ్రదండా ! మనం త్వరలోనే యిక్కడి నుంచి బయలుదేరి, ఆ భల్లూక పాదపర్వత ప్రాంతాలకు పోగలం. కాని, ముందు మాయామర్క టుడి నుంచి మంత్రదండం తిరిగి సంపా యించాలి. దుష్టుడైన జితకేతరాజును తగిన విధంగా శిక్షించాలి.\" అన్నాడు.\n\nఆ వెంటనే తలారి భల్లూకుడు ఏనుగు మీది నుంచి, \"దిరిసెనవన భైరవా! '\" అంటూ ఒక కేక పెట్టి ముందుండి నగరం కేసి దారి తీశాడు.\n\nఈ లోపల గుర్రం మీద అతి వేగంగా చంద్రశిలానగరం కేసి పోయిన మాయా మర్కటుడు నగర ద్వారాన్ని చేరాడు. అక్కడి కాపలా భటులు యిద్దరూ మర్క టుణ్ణి చూసి ఆశ్చర్యపోతూ, “కొండ ముచ్చులు గుర్రపు స్వారీ చేయటమా? ఏమి వింత ! '\" అంటూ కత్తులను గుర్రా నికి అడ్డుగా పెట్టి, \"ఓయ్, ఆట కోతీ, నీకేమైనా మాటలు వచ్చా? \" అంటూ మర్కటుడి తోక పట్టుకోబోయారు.\n\nమాయామర్కటుడు చెవులు దిబ్బెళ్లు పడేలా కీచుమంటూ పెద్దగా అరిచి, “ఒరే, భటాధముల్లారా! నేను ఆట కోతిని కాదు; మంత్ర శక్తులు గల తాంత్రిక భ్రాంతిమతిని, దారి తొలగండి! మీ మహారాజును పెద్ద ప్రమాదం నుంచి కాపాడబోతున్నాను.\" అంటూ గుర్రాన్ని అదిలించాడు.\n\nకాపలాభటుల్లో ఒకడు ఆ మాటలకు నివ్వెరపోయి, రెండడుగులు వెనక్కు వేశాడు. కాని, రెండవ భటుడు అన్నిటికీ తెగించి, కత్తిని మర్కటుడి తలకు గురి చేసి, \" నువ్వు తాంత్రికుడివో, మాంత్రికు డివో నా కనవసరం. ముందు నా వెంట మా కాపలావాళ్ళ నాయకుడి దగ్గిరకు రా,'\" అంటూ గుర్రం కళ్లెం పట్టుకో బోయాడు.\n\nఆ వెంటనే మాయామర్కటుడు తన చేతగల మంత్రదండంతో కాపలాభటుడి కత్తిని పక్కకు నెట్టాడు. మంత్రదండం తాకిడికి కత్తి మెరుపులా ఒక్కసారి థగ ధగమని, మరుక్షణం ఎండుపుల్లలా భగ్గు మంటూ మండిపోయింది.\n\nకాపలాభటు లిద్దరూ ఒక చావుకేక పెట్టి పక్కకు తప్పుకున్నారు. మాయా మర్కటుడు, \" జై, తాంత్రికగురో ! '\" అంటూ గుర్రాన్ని ద్వారం దాటించి, రాజ వీధిని చేరాడు.\n\nనగర ద్వారానికి కొంచెం దూరంగా గోడ పక్కన మరికొందరు కాపలాభటు లతో చేరి కబుర్లాడుతున్న వాళ్ల నాయ కుడు భటుల కేకలు విని తల తిప్పి చూశాడు అతడికి మాయామర్కటుడు వేగంగా గుర్రం మీద పోతూండటం కని పించింది. వెంటనే అతడు కత్తి దూసి, దాపులనున్న గుర్రం కేసి పరిగెత్తుతూ, \"ఒరే, శత్రురాజుల గూఢచారి ఎవడో, కోతి వేషంతో నగరం చేరి మన రహస్యాలు తెలుసుకో చూస్తున్నాడు. వెంట పడి పట్టుకోండి! '\" అంటూ అరిచాడు.\n\nకాపలాభటుల నాయకుడు తన గుర్రా న్నెక్కి బయలుదేరేలోపల మాయా మర్కటుడు రాజవీధి వెంట చాలా దూరంపోయి, రాజభవనాన్ని సమీపిస్తు న్నాడు. ఆ సమయంలో రాజభవనం ముందున్న మైదాన ప్రదేశంలో ఒక ఆటవికుడు కోతులూ, ఎలుగుబంట్లు లాంటి మచ్చిక చేసిన జంతువులను ఆడిస్తూ, చుట్టూచేరిన జనాన్ని ఆనంద పరుస్తున్నాడు.\n\nమాయా మర్క టుడు గుర్రం మీద వేగంగా తమ కేసి రావటం చూసిన జనంలో కొందరు ఉత్సాహంగా చప్పట్లు చరుస్తూ, \"ఆహాఁ, కొండముచ్చు గుర్రపు స్వారీ! ఈ ఆటగాడెవరు ? '\" అంటూ కేకలు పెట్టారు.\n\nజంతువులను ఆడిస్తున్నవాడు మర్క టుడి కేసి ఓమారు చూసి, యిదేదో బాగా శిక్షణపొందిన కోతి అనీ, తన యజమాని నుంచి పారిపోయివస్తున్నదనీ అను మానించి, చప్పున ముందుకుపోయి, ఉచ్చుతాడును మాయామర్కటుడి కంఠం కేసి గురిగా విసిరాడు. తాడు కొంచెం గురితప్పి, మర్కటుడి నడుముకు తగిలి, బిగుసుకుపోయింది. మర్కటుడు గుర్రం మీది నుంచి పల్లటీలు కొడుతూ నేలమీద పడ్డాడు. ఆ సమయంలో అతడి చేతిలో వున్న భల్లూక మాంత్రికుడి మంత్రదండం ఎగిరి అంత దూరాన పడింది.\n\nజంతువులను ఆడించేవాడు ఎక్కడ లేని ఉత్సాహంతోపోయి, మాయామర్క టుడి రెండు చెవులూ పట్టుకుని పై కెత్తి నిలబెట్టి, కీచు, కీచు, కిచ్చన్నా !\n\nఈక్షణం నుంచి నీ యజమానిని నేను. చెప్పినట్టు వినకపోయావో తోకకు నూనె గుడ్డలుచుట్టి, నిప్పంటిస్తాను,\" అన్నాడు.\n\nమాయామర్కటుడు పళ్ళుకొరుకుతూ చుట్టూ ఓమారు కలయచూసి “ఒరే, దిక్కుమాలిన గారడీ వెధవా ! నేను మామూలు కోతిని కాదు, అద్భుత శక్తులు గల తాంత్రికుణ్ణి. మీ రాజు జితకేతుడికి రానున్న ప్రమాదాన్ని గురించి హెచ్చ రించేందుకు పోతున్నాను. మధ్యలో నన్నిలా అవమాన పరుస్తావా? నీ తల కొట్టించేయగలను. నామంత్రదండం ఎక్కడ? '\" అంటూ భయంకరంగా అరిచి, గుడ్లురిమాడు.\n\nఆ మాటలతో జంతువుల నాడించే వాడికి భయంతో తల తిరిగిపోయింది. వాడు రెండడుగులు వెనకువేసి, మెడకు ఇనప గొలుసుకట్టివున్న తన ఆట ఎలుగు బంటును ముందుకు లాగుతూ \" ఇదేదో పిశాచి కొండముచ్చు. జంతువును లొంగ దీయటానికి జంతువే తగు!\" అంటూ ఎలుగుబంటును మాయా మర్కటుడి మీదికి ఉసికొలిపాడు.\n\nఎలుగుబంటు గట్టిగా జబ్బలుచరిచి పెద్దగా నోరుతెరిచి పోయి మర్కటం మీద పడింది. మాయామర్కటుడు చావు కేకలు పెడుతూనే, నేను జితకేత రాజుకు మేలుచేయ వచ్చినవాణ్ణి. అతడికి భల్లూక మాంత్రికుణ్ణుంచి ప్రమాదం రానున్నది. నా మంత్రదండం ఎక్కడ?\" అంటూ ఎలుగు బంటుపట్టు నుంచి విడిపించుకుంటూ, అందినప్పుడల్లా దానిని వాడిపళ్ళతో కొరకసాగాడు.\n\nచుట్టూచేరిన జనం మర్కటుడ్ మాట లేవీ పట్టించుకోకుండా, 'ఆహాఁ, మాటలు నేర్చిన కోతీ, మూగమొద్దు ఎలుగుబంటూ మధ్య కాటాకుస్తీ! ఇలాంటి అద్భుతం ఏనాడైనా చూశామా,\" అని ఈలులు వేస్తూ, చప్పట్లు చరచసాగారు.\n\nఅంతలో అక్కడికి గుర్రం మీద వేగంగా కాపలాభటుల నాయకుడు వచ్చి, \"ఏమిటీ చచ్చువినోదం! \" అంటూ క త్తి దూసి కొంచెం దూరంగా నిలబడివున్న జంతువులను ఆడించే వాడితో, \"ఒరే, మారువేషంలో వచ్చిన శత్రుగూఢచారిని, నీ పెంపుడు ఎలుగుబంటితో చంపించా లని చూస్తున్నావా? జాగ్రత్త! ముందీ గూఢచారిని ప్రాణాలతో పట్టుకుని రాజుగారి దగ్గిరకు తీసుకుపోవాలి,\" అన్నాడు.\n\nకాపలావాళ్ళ నాయకుడు యిలా అన గానే, జంతువుల్ని ఆడించేవాడు చప్పున ముందుకు పోయి ఎలుగుబంటు గొలుసు పట్టుకుని యివతలికి లాగాడు. మాయా మర్కటుడు శరీరానికి తగిలిన గాయాల బాధతో మూలుగుతూ, \"మీ రాజును రక్షించవచ్చిన నన్ను యింత అవమాన పరుస్తారా? బతకాలనివుంటే, మీ రాజునే దగ్గిరకు రమ్మనండి! నే నెవరను కున్నారు ? గొప్ప తాంత్రికుడి శిష్యుణ్ణి! నా మంత్రదండం ఎక్కడ?\" అని గుడ్లురుముతూ చుట్టూ చూశాడు.\n\nమాయామర్కటుడు యిలా అనగానే, కాపలావాళ్ళ నాయకుడు కోపంతో పళ్లు కొరికి, \"ఓరీ, శత్రుగూఢచారీ! మా మహా రాజుగారు నీ దగ్గిరకు రావాలా ? \" అని జంతువుల్ని ఆడించేవాడితో, \" ఒరే, నీ ఎలుగుబంటితో పట్టించి, యీ కోతి గూఢచారిగాడిని నా వెంట రాజుగారి దగ్గి రకు తీసుకురా. వాడికి ప్రాణహాని మాత్రం కలిగించకు,” అంటూ రాజ భవనం కేసి బయలుదేరాడు.\n\nజంతువుల్ని ఆడించేవాడు హెచ్చరించ గానే ఎలుగుబంటు మెరుపులా పోయి. మాయా మర్క టుణ్ణి వడిసి పట్టుకుని భుజం మీద వేసుకుని తన యజమాని వెనకగా రాజభవనం కేసి బయలుదేరింది. జనం ఎక్కడలేని ఉత్సాహంతో కేకలు పెడుతూ దానిని అనుసరించారు.\n\nమా యా మర్క టుడు కీచుమంటూ, \"తాంత్రిక గురో, నీవే రక్ష! నా మంత్ర దండం ఎక్కడ? '\" అంటూ అరవ సాగాడు.\n—(ఇంకా వుంది)",
            "book_page_end": 18
        },
        {
            "title": "బాదరాయణ సంబంధం",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "సందర్భాన్ని బట్టి నిజం చెప్పకపోయినా అది దురుద్దేశం కాదు. మార్పు మనిషి స్వభావంపై ఆధారపడి ఉంటుంది.",
            "keywords": [
                "విక్రమార్కుడు",
                "బేతాళుడు",
                "సోమనాథుడు",
                "మార్పు",
                "అదృష్టం",
                "బాధ్యత"
            ],
            "characters": [
                "విక్రమార్కుడు",
                "బేతాళుడు",
                "సోమనాథుడు",
                "రంగనాథుడు",
                "గంగన్న"
            ],
            "locations": [
                "శ్మశానం",
                "అరణ్యం",
                "శ్రీనివాసపురం"
            ],
            "content": "పట్టువదలని విక్ర మార్కుడు చెట్టు వద్దకు తిరిగివెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, మనుషులు మారుతారు. వాళ్ళ అదృష్టం మారుతుంది. కాని ఈ మార్పులకు కార ణాలు ఊహించటం అసంభవంగా కన బడుతుంది. ఇందుకు నిదర్శనంగా నీకు సోమనాథు డనే ప్రజ్ఞాహీనుడైన యువకుడి కథ చెబుతాను, శ్రమ తెలియకుండా విను,\" అంటూ ఇలా చెప్పసాగాడు :\n\nసోమనాథుడు తన తల్లిదండ్రులకు ఒక్కడే కొడుకు. కాని వాడు తండ్రికి ఏ విషయంలోనూ అక్కరకు రాలే క పోయాడు. ఎక్కడెక్కడో తిరిగి, వాడు తిండికి మాత్రం ఇంటికి వచ్చేవాడు. తల్లి ఎన్ని విధాలనో వాడికి బోధించి, బాధ్య తలు మప్పాలని చూసింది. కాని తల్లి మాటలు వాడి బుర్ర కెక్కలేదు. ఒక రోజు తండ్రి వాణ్ణి నానా మాటలూ అన్నాడు. ఆ మాటలు వాణ్ణి చాలా నొప్పిం చాయి. తన తప్పు ఏమిటో అర్థంకాని కారణంచేత వాడికి తండ్రి వైఖరి చాలా అక్రమంగానూ, అమానుషంగానూ తోచింది. అభిమానంతో వాడు అప్పటి కప్పుడే ఇల్లు విడిచి ఎటైనా పోదామని బయలుదేరాడు.\n\nఆ రోజంతా వాడు నడిచాడు. ఎక్కడికి పోతున్నదీ వాడికీ తెలీదు. వాడి కాళ్ళు వాచిపోయాయి. కడుపులో ఆకలి దహిం చుకు పోతున్నది. దొరికిన చోటనల్లా నీరు తాగి, వాడు ఆకలి బాధను అదుపులో ఉంచ యత్నించాడు.\n\nపోయి, పోయి వాడు అరణ్య ప్రదేశం చేరుకున్నాడు. అరణ్యంలోనే చీకటి పడింది. ఒక చోట వాడికి పాడుబడిన అమ్మవారి గుడి కనిపించింది. ఆకలితో శోష వస్తున్నది. తాను ఇల్లు విడిచి రావటం చాలా బుద్ధితక్కువ పని అని వాడికి తోచింది. తన భద్రత తన తండ్రి మీదా, ఆ ఇంటి మీదా ఎంతగా ఆధార * పడినదీ వాడికి ఆ సమయంలో తెలిసి వచ్చింది.\n\nఇంతలో వాడున్న చోటికి ఒక బండి వచ్చి ఆగింది. అందులోనుంచి ఒక వృద్ధుడు దిగి ఆయాసపడుతూ, \" నాయనా, నాకు ఊపిరి అందటం లేదు. కాస్త ఎడ్లను విప్పి, వాటికి మేత వెయ్యి, '\" అన్నాడు.\n\nసోమనాధుడు లేచి వెళ్లి, ఎడ్లను బండి నుంచి విప్పి, చెట్టుకు కట్టేసి, మేత వేసి వచ్చాడు. తరవాత ఇద్దరూ మాట్లాడు కున్నారు.\n\nఆ వృద్ధుడి పేరు రంగనాథుడు. ఆయన సోమనాథుడికి తన విషయం చెబుతూ, \"నాయనా, నిన్ను చూస్తూంటే నా కొడుకు జ్ఞాపకం వస్తున్నాడు. వాడికి చిన్నతనం లోనే తల్లి పోతే, నేనే తండ్రీ, తల్లీ అయి, వాణ్ణి సాకాను. వాడి మీద ఎన్నో ఆశలు పెట్టుకున్నాను. కాని వాడు బాగుపడక పోగా, పూర్తిగా చెడిపోయి, అన్ని దురల వాట్లూ నేర్చుకుని, ఘోరమైన నేరాలు చేసి, రాజభటు లకు భయపడి పారి పోయాడు. అది మొదలు వాడి జాడ లేదు,\" అన్నాడు.\n\n\" జరిగిన దాని కి విచారించకండి. ఏనాటికైనా మీ వాడు బుద్ధి తెచ్చుకుని తిరిగి వస్తాడు లెండి.\" అన్నాడు సోమ నాథుడు, ఇల్లు విడిచి రాగానే తన బుద్ధి ఎలా మారినదీ తెలుసు గనక.\n\n\"ఎంత చల్లని మాట అన్నావు. నాయనా! నిన్ను కన్న తల్లిదండ్రులు ఎంత పుణ్యాత్ములో ! '\" అంటూండగానే రంగనాథుడికి విపరీతంగా దగ్గు తెర వచ్చింది.\n\nఆయన అతి ప్రయత్నం మీద మాట్లా డుతూ, \"ఇక బతకను. నా చావు ఇక్కడ ఈ అడవిలో రాసి పెట్టి ఉన్నట్టున్నది. నాకు ఆస్తిపాస్తులు లేవు. ఉన్నదంతా ఈ బండీ, ఎద్దులూ మాత్రమే. వీటిని అమ్మి, నా కర్మ కాండ ముగించు, నాయనా. శ్రీనివాసపురంలో నా మిత్రుడు గంగన్న ఉన్నాడు. అతనికి నా వార్త చెప్పి, అతని సహాయం పొందు.\" అని ప్రాణం విడిచాడు.\n\nసోమనాథుడు తెల్లవారగానే సమీపంలో గొయ్యి తవ్వి అందులో శవాన్ని పూడ్చి పెట్టి, బండి మీద బయలుదేరి, త్వరలో నే ఒక గ్రామం చేరాడు. గ్రామం బయట బావి దగ్గిర ఎడ్లకు నీరు పెట్టి, సమీపంలో పచ్చిక మెయ్యటానికి వదిలాడు. ఇంకో పక్క రేగుచెట్టు మీద పళ్ళు కనిపిస్తే, ఆత్రంగాపోయి వాటిని కోసి తింటూ కూర్చున్నాడు.\n\nఆ చెట్టు యజమాని గంగన్నే. ఆయన సోమనాధుణ్ణి చూసి. \" స్వేచ్ఛగా పళ్ళు కోసుకు తినేస్తున్నావు. ఈ చెట్టు నీ తాత గారి దనుకున్నావా? \" అని అడిగాడు.\n\n\"అయ్యా, రెండు రోజులుగా తిండి లేదు. అందుకే నాలుగు పళ్ళు కోసు కున్నాను.\" అన్నాడు సోమనాథుడు దీనంగా.\n\nగంగన్న వాడి పక్కనే కూర్చుని, “ఎక్కడికి పోతున్నావు? ఎవరి ఇంటికి?\" అని అడిగాడు.\n\n“శ్రీనివాసపురంలో గంగన్నగారి ఇంటికి పోతున్నాను. కిందటి రాత్రి రంగ నాథుడుగారు అడవిలో చనిపోయారు. గంగన్నగారనే ఆయన తన మిత్రుడని చెప్పి, ఆయన సహాయంతో ఈ బండీ, ఎద్దులూ అమ్మి, తనకు కర్మ జరిపించ మన్నారు.\" అన్నాడు సోమనాథుడు.\n\n\"అయ్యో, పాపం! రంగనాధం పోయాడా? అతడి కొడుకువా నువు. నాయనా ? నీ కోసం అతను ఎలా బెంగ పడేవాడో తెలుసా ? నీ దిగులుతోనే అతని ఆరోగ్యం దెబ్బతిన్నది,\" అంటూ గంగన్న కళ్ళు తుడుచుకున్నాడు.\n\nసోమనాథుడికి కూడా కన్నీరు ఆగ లేదు.\n\nగంగన్న వాణ్ణి తన ఇంటికి తీసుకు పోయి తన భార్యకు వాణ్ణి రంగనాథుడి కొడుకుగా పరిచయం చేసి, “పాపం, రంగనాథుడు అడవిలో చనిపోయాట్ట ! నా సహాయంతో తనకు కర్మ జరిపించ మన్నాట్ట!\" అన్నాడు.\n\nఆమె కూడా విచారంతో కంట తడి పెట్టుకుని సోమనాథుణ్ణి వాత్సల్యంతో చూసింది.\n\nకర్మ ముగిసింది. గంగన్న అన్ని రోజులూ సోమనాథుణ్ణి శ్రద్ధగా గమనిం చాడు. కుర్రవాడు చిన్నప్పుడు అల్లరి చిల్లరగా తిరిగాడేమోగాని, ఇప్పుడు చాలా పెద్దమనిషి అయాడు. రంగనాథుడిలో ఉన్న మంచి లక్షణాలన్నీ ఈ కుర్రవాడిలో ఉన్నాయి. వాడు రెండు రోజులు తిండికి మాడి, రేగుపళ్ళు తింటుంటే తనకు కోపం వచ్చినందుకు గంగన్నకు వాడి మీద జాలీ, తన ప్రవర్తన గురించి పశ్చా త్తాపమూ కలిగాయి.\n\nకర్మ కాండ ముగియగానే సోమనాథుడు వెళ్ళిపోతానన్నాడు. కాని, అప్పటికే తన భార్యతో సంప్రతించి ఉన్న గంగన్న, \"ఎక్కడికి పోతావు, బాబూ? నీకు ఆస్తి పాస్తులు లేవు గదా! ఇక మనుమ లంటావా ? నా కన్న మీ నాన్నకు ఆప్తుడు లేడు. అందుచేత ఈ ప్రపంచంలో అందరికన్న మా కుటుంబమే నీకు సన్ని హితమైనది. మా పిల్లనిచ్చి పెళ్లి చేస్తాను. మా ఇంటనే ఉండిపో. నిన్ను చూస్తే నీ తండ్రిని చూసినట్టే ఉన్నది మాకు!\" అన్నాడు.\n\nసోమనాథుడు అందుకు ఒప్పుకుని, గంగన్న ఇంటి అల్లుడై, తరవాత గంగన్న కున్న కొద్దిపాటి ఆస్తికి వారసుడై, సుఖంగా జీవించాడు.\n\nబేతాళుడు ఈ కథ చెప్పి, '\" రాజా, సోమనాథుడు తన అసలు తండ్రికి కొడు కుగా బొత్తిగా పనికిరాకుండా పోయి, అర ఘడియ కాలంలో రంగనాథుడికి నచ్చిన కొడుకై, కొడుకు చెయ్యవలసిన విధులన్నీ రంగనాథుడికి చెయ్యటమేగాక, గంగ న్నకూ, ఆరంగనాథుడికీ ఉండిన మైత్రిని ఎలా సఫలం చెయ్యగలిగాడు ? సోమ నాధుడిలో మార్పు కలిగితే అది నిజమైన మార్పేనా? తాను రంగనాథుడి కొడుకును కానని గంగన్నతో చెప్పక పోవటం దుర్బుద్ధికాదా ? ఈ సందేహాలకు సమా ధానాలు తెలిసి కూడా చెప్పక పోయావో, నీ తల పగిలిపోతుంది,” అన్నాడు. \"\n\nదానికి విక్రమార్కు డు తండ్రి, కొడుకుల సంబంధాలు ఏళ్ళ మీదట చెడి పోతే అందుకు కారణాలు గుట్టలుగా పేరి ఉంటాయి. చాలా కాలంగా విరిగి ఉన్న లోహపుతలుపులను ఏ టంకమూ పూర్తిగా అతికించలేదు. సోమనాథుడికీ, తండ్రికీ పడకపోతే తప్పంతా సోమనాథుడిదే అనుకోనవసరంలేదు. తండ్రి తన పట్ల అక్రమ వైఖరి అవలంబిస్తున్నాడన్న విశ్వా సంతో వాడు ఇల్లు వదిలి పెట్టాడంటే, వాడు తనలో తప్పు ఉన్నదనుకోలేదన్నది స్పష్టం. వాడితో పోల్చితే, రంగనాథుడి కొడుకు కూడా ఇంటి నుంచి పారిపోయినప్పటికీ, తాను నేరస్థుడినని తెలిసి, తండ్రి మీద ఆగ్రహంతోగాక, రక్షకభటుల భయంతో పారిపోయాడు. ముక్కూ, మొహమూ ఎరగని రంగనాథుడితో సోమనాథుడు మంచి సంబంధం పెట్టుకోగలిగాడంటే, వాడిలో స్వతహాగా చెడ్డ లక్షణాలేవీ లేవ న్నది స్పష్టం. అంతే కాదు, ఒక వంక తిండికి మాడుతూ కూడా వాడు చచ్చి పోయిన వాడికి ఇచ్చిన మాట నిలబెట్టాడు. వాడిలో స్వతహాగా దుర్మార్గం ఉంటే గంగన్న తప్పక కనిపెట్టి ఉండేవాడే ; గుడ్డిగా వాడికి తన కూతుర్ని ఇచ్చి చేసి ఉండడు. ఇక, సోమనాథుడు తాను రంగనాథుడి కొడుకును కానని గంగన్నతో చెప్పకపోవటంలో దురుద్దేశం ఏమీ లేదు. కర్మకాండ పూర్తి అయేదాకా, సోమ నాథుడు చచ్చిపోయిన వాడి కొడుకేనని గంగన్న నమ్మితే అనవసర ప్రశ్నలు తల ఎత్తకుండా ఉంటాయి. ఆ తరవాత తన దారిన తాను పోదామనే సోమనాథుడి ఉద్దేశం. కాని గంగన్నకు వాడిలో చచ్చి పోయిన తన మిత్రుడు కనిపించాడు. ఆయన పొరపాటును సరిదిద్ది, ఆనందాన్ని ధ్వంసం చెయ్యటం అమానుషం! అందు చేత సోమనాథుడు నిజం చెప్పలేదు,\" అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై తిరిగి చెట్టెక్కాడు. —(కల్పితం)",
            "book_page_end": 24
        },
        {
            "title": "తెలివైన మంత్రి",
            "book_page_start": 25,
            "pdf_page_start": 25,
            "pdf_page_end": 25,
            "author": "సూరవరపు గోవిందరాజులు",
            "genre": "నీతి కథ",
            "moral": "తెలివైన మంత్రి యుద్ధం చేయకుండానే రాజుకు విజయాన్ని లేదా శాంతిని చేకూర్చగలడు.",
            "keywords": [
                "మంత్రి",
                "రాజు",
                "దూత",
                "తెలివి",
                "యుద్ధం",
                "రాజనీతి"
            ],
            "characters": [
                "శూరసేనుడు (రాజు)",
                "శూరసేనుడి మంత్రి",
                "పొరుగు రాజు",
                "పొరుగు రాజు మంత్రి",
                "బ్రాహ్మణుడు",
                "వైద్యుడు"
            ],
            "locations": [
                "రాజ్యం"
            ],
            "content": "శూరసేను డనే రాజు తన పొరుగు రాజ్యం మీద దాడిచేసి, దాన్ని తన రాజ్యంలో కలుపు కోవాలనుకుని, గొప్ప మేధావి అయిన తన మంత్రిని సలహా ఆడిగాడు.\n\n\" మహారాజా, పొరుగు దేశపు మంత్రి నిజంగా తెలివిగలవాడైతే మనం ఆ దేశం జోలికి పోకుండా ఉండటం మంచిది. తెలివిగలవాడు కాకపోతే తప్పక యుద్ధం చేతాం,” అని మంత్రి పొరుగు రాజు వద్దకు ఒక దూతను పంపాడు.\n\nఆ దూత పొరుగు రాజు వద్దకు వెళ్ళి, \"మహారాజా, మా రాజుగారు చస్తే బతికేవాణ్ణి, బతికితే బతికేవాణ్ణి పంపమని మిమ్మల్ని కోరమన్నారు,” అని సవినయంగా చెప్పాడు.\n\nఆ రాజు తన మంత్రి కేసి చూశాడు. మంత్రి ఒక తద్దినాలు పెట్టే బ్రాహ్మణ్ణి, ఒక వైద్యుణ్ణి దూత వెంట పంపాడు.\n\nశూరసేనుడి మంత్రి ఆ ఇద్దరినీ ఘనంగా సత్కరించి తిప్పి పంపి, “మహారాజా, మనం యుద్ధానికి దిగటం మంచిది కాదు. ఆ మంత్రి చాలా తెలివిగలవాడు,” అన్నాడు.\n\n\"ఏమిటా తెలివి?\" అని రాజు అడిగాడు.\n\n\" చస్తే బతికేవాణ్ణి పంపమంటే తద్దినాలు పెట్టించే బ్రాహ్మణ్ణి పంపాడు మంత్రి. ఎవరో చస్తేగాని ఈ బ్రాహ్మడికి బతికే మార్గంలేదు. అలాగే బతికితే బతికేవాడు వైద్యుడు. రోగులను బతికించలేని వైద్యుడు బతకలేడు,” అన్నాడు మంత్రి.",
            "book_page_end": 25
        },
        {
            "title": "ఎదురు దెబ్బ",
            "book_page_start": 26,
            "pdf_page_start": 26,
            "pdf_page_end": 26,
            "author": "కె. బి. దత్తాత్రేయశర్మ",
            "genre": "లఘు కథ",
            "moral": "కీర్తి కోసం ప్రయత్నించినా, ప్రజలకు మేలు జరిగింది. (ఉద్దేశం కంటే ఫలితం ముఖ్యమైనది).",
            "keywords": [
                "జమీందారు",
                "బావి",
                "మంచినీరు",
                "కరువు",
                "కీర్తి",
                "మోసం"
            ],
            "characters": [
                "జమీందారు",
                "జమీందారు కొడుకు",
                "గ్రామస్థులు"
            ],
            "locations": [
                "రంగాపురం"
            ],
            "content": "రంగాపురం జమీందారు తనకు పేరు ప్రతిష్ఠలు వచ్చేటట్టుంటేనేగాని గ్రామానికి మేలు చేసే వాడు కాడు. తాను గ్రామాధికారి అయి ఉండి కూడా ప్రజల కష్టాలను ఏ మాత్రమూ పట్టించు కునేవాడు కాడు.\n\nఎంతో కాలంగా రంగాపురానికి మంచినీటి బావిలేదు. గ్రామస్థులు మంచినీటికోసం చాలా దూరం వెళ్ళవలసివచ్చేది. ఒక ఏడు నీటి కరువు వచ్చి, సమస్య తీవ్రమయింది. అయినా జమీందారు బావి తవ్వించమంటే వినిపించుకోలేదు.\n\nజమీందారు కొడుకు చందాలు వేయించి గ్రామస్థుల చేతనే పెద్ద బావి తవ్వించసాగాడు. ఎంత తవ్వినా నీరు పడకపోగా రాయి అడ్డు తగిలింది. దాన్ని పగలగొట్టి లోతు చేసే శక్తి గ్రామస్థులకు లేదు.\n\nజమీందారు కొడుకు ఒక రాత్రి బావిలో కొంత మట్టినూనె పోయించాడు. తన గ్రామంలో మట్టినూనె పడబోతున్నదనుకుని, జమీందారు కీర్తికోసం ఎంత డబ్బయినా ఖర్చుపెట్టి, రాయి పగలగొట్టించి, బావి లోతు చేయించాడు. మంచినీరు పడింది, ఆ విధంగా రంగాపురానికి జమీందారే అనుకోకుండా మంచినీటి బావి ఏర్పాటు చేసినవాడై నాడు.",
            "book_page_end": 26
        },
        {
            "title": "మిఠాయితినే పిశాచాలు",
            "book_page_start": 27,
            "pdf_page_start": 27,
            "pdf_page_end": 30,
            "author": "మాచిరాజు కామేశ్వరరావు",
            "genre": "హాస్యం",
            "moral": "తెలివైన ఉపాయం ద్వారా మోసగాళ్ళను సులభంగా ఓడించవచ్చు.",
            "keywords": [
                "మిఠాయి",
                "పిశాచాలు",
                "మోసం",
                "కొమరయ్య",
                "ఉపాయం",
                "భూతవైద్యుడు"
            ],
            "characters": [
                "కొమరయ్య",
                "తల్లి పిశాచం",
                "పిల్ల పిశాచం",
                "మిఠాయి వర్తకుడు",
                "కాపలా మనిషి"
            ],
            "locations": [
                "గ్రామం",
                "మిఠాయి అంగడి"
            ],
            "content": "కొమరయ్య తల్లి వంటలు చేసి బతు కుతూ తండ్రిలేని కొడుకును పెంచింది. తల్లికి సహాయంగా ఉంటూ కొమరయ్య వంటలో మంచి నేర్పరి అయాడు. తల్లి పోగానే కొమరయ్య ఉన్న డబ్బు తీసు కుని మరో ఊరు వెళ్ళి, అక్కడ మిఠాయి అంగడి తెరిచాడు.\n\nమొదటి రోజు బేరం బాగానే సాగింది. కాని సాయంత్రం అవుతూండగానే ఇంకో మిఠాయి అంగడివాడు తన కొట్టు మూసేసి కొమరయ్య దగ్గిరికి వచ్చి, \" ఇంకా కొట్టు మూయలేదేం? '\" అని అడిగాడు.\n\n' అప్పుడే మూయడం దేనికి?\" అని కొమరయ్య ఆశ్చర్యంగా అడిగాడు.\n\n\"అన్నట్టు నువు కొత్తవాడివి కదూ? మా అనుభవం నీకు కూడా కలగనీ ! '\" అంటూ ఆ మనిషి వెళ్ళిపోయాడు.\n\nకొమరయ్యకు విషయం ఏమీ అర్థం కాలేదు. ఇంతలో ఇంకో మిఠాయి అంగడి వాడు అటుగా వెళుతూ, “ఇంకా కొట్టు మూయలేదా?'\" అని ఆశ్చర్యంగా అడిగాడు.\n\n\"నేను కొత్తవాణ్ణి. మీరంతా కంగా రుగా కొట్లు ఎందుకు మూస్తున్నారో నాకు బోధపడలేదు. దయ చేసి చెప్పండి, ' ' అన్నాడు కొమరయ్య.\n\nఆ మనిషి కొమరయ్య కు ఇలా చెప్పాడు :\n\nచీకటి పడగానే ఊళ్లోకి రెండు పిశా చాలు వస్తాయి. అవి ఏ రూపంలో వచ్చినా రావచ్చు. వాటికి మిఠాయి అంటే చాలా ఇష్టం. మిఠాయి కనిపిస్తే చాలు, అవి పళ్ళాలతో సహా ఎత్తుకుపోతాయి. అయితే అవి మూసి ఉన్న కొట్ల జోలికి పోవు.\n\nఈ విషయాలు చెప్పిన మనిషి, కొమ రయ్యకు కొట్టు త్వరగా కట్టెయ్యమని సలహా ఇచ్చి తన దారిన తాను వెళ్ళి పోయాడు.\n\nకొమరయ్యకు దయ్యాలంటే భయం లేదు. తన గ్రామంలో అతను కొరివి దయ్యాలను చూశాడు. అవి ఎప్పుడూ ఎవరి జోలికీ రాలేదు. అంతకన్న దారు ణంగా తడి గుడ్డలతో గొంతులు కోసే మనుషులు ఎందరో ఉన్నారు. అందుచేత అతను కొట్టు మూయక మొండిగా కూర్చు న్నాడు. కాస్సేపటికి ఇద్దరు ఆడవాళ్ళు అట్టహాసంగా కొట్టులో ప్రవేశించారు. వాళ్ళు తల్లీ కూతుళ్ళలాగున్నారు.\n\n\"\" రేపు రాత్రి మా అమ్మాయి పెళ్ళి. పెళ్ళికి పది హేను గంపల మిఠాయి సిద్ధం చెయ్య గ ల వా ? '\" అన్నది తల్లి కొమ రయ్యతో.\n\nఆడమనిషి మాటలు విడ్డూరంగా ఉన్నట్టు తోచి, కొమరయ్య ఆ ఆడవాళ్ళ కాళ్ళ కేసి చూశాడు. పాదాలు వెనక్కు తిరిగి ఉన్నాయి! అవి మిఠాయి తినే పిశాచాలని అతనికి తెలిసిపోయింది.\n\nవాడు నిండుగా నవ్వి. \"మీరు ఏ మిఠాయి కోరితే అది చిటికెలో చేసి ఇయ్య గలను. కాని మీకు ఏ మిఠాయి కావాలి?'' అని అడిగాడు.\n\nపిశాచాలు రెండూ ఉన్న మిఠాయి లన్నిటినీ కొంచెం కొంచెం రుచి చూసి, \"కొబ్బరి మిఠాయి బాగున్నది. పది హేను గంపలు కొబ్బరి మిఠాయి తయా రు చెయ్యి. మంచి బెల్లమూ, లేత కొబ్బరీ ఉపయోగించు ! '\" అన్నాయి.\n\n\"ముందు కొంత డబ్బు ఇస్తే, బెల్లమూ, కొబ్బరికాయలూ కొంటాను.\" అన్నాడు కొమరయ్య.\n\nతల్లి పిశాచం డబ్బుల సంచీ రొండి నుంచి తీసి కొమరయ్య చేతిలో పెట్టి, \" ఇందులో అయిదు వందల రూపాయ లున్నాయి. మిగిలినది రేపు మిఠాయి ఇచ్చాక ఇస్తాను.\" అని అడావుడిగా కూతురుతో సహా దుకాణంలో నుంచి బయటికి నడిచింది.\n\nపిల్ల పిశాచం పెద్దదానితో, \" వాడికి డబ్బు ఇచ్చావుదేనికి? కొనితింటేమిఠాయి నాకు చేదుగా ఉంటుంది!\" అన్నది.\n\nతల్లి పిశాచి విరగబడి నవ్వి, \"వెర్రి మొహమా ! కొత్తవాడి దగ్గిర ఎక్కువగా మిఠాయి రాబట్టడానికే ఈ ఎత్తు వేశాను. మనం ఇచ్చిన డబ్బుతో వాడు రేపు పది హేను గంపల మిఠాయి తయారుచేస్తాడు. మనం రేపు వచ్చి. దూరం నుంచే నాలు కలు చాచి మిఠాయి అంతా తినేద్దాం. అది చూసి వాడు ఠారుకుని, ప్రాణాలు అరచేత పట్టుకుని పారిపోతాడు. తర వాత మనం అంగడిలో ఉన్న మిఠాయి లన్నిటితో బాటు, గల్లాపెట్టెలో డబ్బంతా తీసుకుని చక్కా పోదాం.” అన్నది.\n\nఆ మాటలకు పిల్ల పిశాచం మొహం చాటంత అయింది.\n\nమర్నాడు కొమరయ్య పదిహేను గంపలు కొనితెచ్చి, పెరట్లో పెట్టాడు. సాయంత్రం కాగానే అతను గాడి పొయ్యి అంటించి, పిశాచాల కోసం ఎదురు చూడ సాగాడు. చీకటిపడి పిశాచాలు వచ్చాయి.\n\n\"రండి, రండి ! పెళ్లి కూతురికి * నా శుభాకాంక్షలు ! '\" అంటూ కొమరయ్య వాటికి ఎదురు వెళ్ళాడు.\n\n\"అవతల పెళ్ళివారు వచ్చి కూర్చు న్నారు. మిఠాయి సిద్ధంగా ఉన్నదా ? '\" అని పిశాచాలు అడిగాయి.\n\n\"మీరు ఒకసారి ఇలా రండి,\" అంటూ కొమరయ్య పిశాచాలను పెరట్లోకి తీసుకు వెళ్ళాడు. అక్కడ ఉన్న పది హేను గంపలనూ చూసి పిశాచాలు ఆనందంతో కేకలుపెట్టాయి.\n\nకాని తీరాచూస్తే అవిఖాళీగా ఉన్నాయి. \"మోసం! దగా! గంపల్లోమిఠాయి ఏదీ? '\" అంటూ పిశాచాలు కోపంగా కళ్లు ఎర్రజేసి, కొమరయ్య మీద ఎగిరిపడ్డాయి.\n\n“నేను చెప్పేది కాస్త వినండి. ఈ ఊరి మిఠాయి వర్తకులను రెండు పిశాచాలు పీడిస్తున్నాయట. అవి మోసం చేసీ, భయపెట్టి గంపలకొద్దీ మిఠాయి కాజేస్తా యట. నా మిత్రుడు గట్టి భూతవైద్యుడు ఒకడు ఉన్నాడు. వాడు ఈ రాత్రి పిశా చాలను మారణ హెూమం చేస్తాడట, నన్ను గాడిపొయ్యి అంటించి ఉంచ మన్నాడు. మారణ హెూమానికి వేపకటైలే కావాలిట. వాడు వాటి కోసం వెళ్ళాడు. వాడు పిశాచాలను మారణ హెూమం చెయ్యగానే, చిటికెలో మీ మిఠాయి తయారు చేస్తాను,” అన్నాడు కొమరయ్య ఎంతో నమ్మకంగా.\n\nభూతవైద్యుడి మాటా, మారణ హెూమం మాటా వినగానే పిశాచాలకు ఠారెత్తిపోయింది.\n\nఇంతలోనే ఎవరో వీధి తలుపు తట్టి. \"కొమరయ్యా. అంతా సిద్ధం చేశావా ? పిశాచాలు తిరిగేవేళ అవుతోంది.\" అని కేక పెట్టాడు. ఆ మనిషిని కొమరయ్య ముందే ఏర్పాటుచేసి ఉంచాడు.\n\n\"అడుగో. విన్నా రా, మాటలోనే భూతవైద్యుడు వచ్చేశాడు!\" అన్నాడు కొమరయ్య.\n\nఇక పిశాచాలకు అక్కడ క్షణం కూడా ఉండ బుద్దికాలేదు. అవి నల్ల పిల్లులుగా మారి, చీకట్లోకి పారిపోయాయి.\n\nతిరిగి ఆ పిశాచాలు ఆ ఊరి చాయల కనిపించలేదు.\n\n\"పాపం, పిశాచాల మూలంగా మీరు చాలా నష్టపోయారు,” అని కొమరయ్య, పిశాచాల దగ్గిర పుచ్చుకున్న డబ్బును, ఆ ఊరి మిఠాయి వర్తకుల కందరికీ సమంగా పంచిపెట్టాడు.",
            "book_page_end": 30
        },
        {
            "title": "యాజ్ఞవల్క్యుడు",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "పౌరాణికం",
            "moral": "విద్య కంటే జ్ఞానం, సంపద కంటే తత్వజ్ఞానం ముఖ్యం.",
            "keywords": [
                "యాజ్ఞవల్క్యుడు",
                "వైశంపాయనుడు",
                "శుక్ల యజుర్వేదం",
                "బ్రహ్మహత్య",
                "తపస్సు"
            ],
            "characters": [
                "యాజ్ఞవల్క్యుడు",
                "విశ్వామిత్రుడు",
                "దేవరాతుడు",
                "శివుడు",
                "వైశంపాయనుడు",
                "మైత్రేయీ",
                "కాత్యాయనీ",
                "జనక మహారాజు"
            ],
            "locations": [
                "మేరుపర్వతం"
            ],
            "content": "యాజ్ఞవల్క్యుడు విశ్వామిత్ర సంతతి వాడు. విశ్వామిత్రుడు దేవరాతుడు అనే వాణ్ణి పెంచుకున్నాడు. దేవరాతుడు కొడుకును కోరి, శివుణ్ణి గురించి తపస్సు చేశాడు. శివుడు ప్రత్యక్షమై వరం కోరుకో మంటే, దేవరాతుడు \"నీ వంటి కొడు కును ఇయ్యి,\" అన్నాడు.\n\n\" నా వంటివాడు ఇంకొకడు లేడు. నేనే నీకు కొడుకుగా పుట్టి, భూమి మీద శుక్లయజుర్వేదం వ్యాపింపజేస్తాను.'\" అన్నాడు శివుడు.\n\nదేవరాతుడు ఇంటికి వచ్చి యజ్ఞం చేశాడు. యజ్ఞవేదిక మీద కాంతులు వెద జల్లే బాలుడు ప్రత్యక్షమయాడు. దేవరా తుడు ఆ పిల్లవాడికి యాజ్ఞవల్క్యుడు అని పేరు పెట్టి పెంచుకున్నాడు.\n\nయాజ్ఞవల్క్యుడు వైశంపాయనుడి శిష్యుడుగా ప్రఖ్యాతి పొందాడు. అయినా అతను ఋగ్వేదాన్నీ, సామ వేదా న్నీ, అధర్వవేదాన్నీ ఇతర మునుల వద్ద నేర్చు కున్నాడనీ, యజుర్వేదాన్ని మాత్రం వైశంపాయనుడి వద్ద నేర్చుకున్నాడనీ చెబుతారు. శుక్ల, కృష్ణ యజుర్వేద శాఖలలో మొదటిదాన్ని వ్యాప్తికి తెచ్చిన వాడు యాజ్ఞవల్క్యుడుడు.\n\nవైశంపాయనుడు వ్యాసుడి శిష్యులలో ఒకడు. ఒకసారి వైశంపాయనుడికి బ్రహ్మ హత్యా దోషం చుట్టుకున్నది. దానికి కారణం ఇలా చెబుతారు : కొందరు మునులు మేరుపర్వతానికి వెళ్ళి, ఏడు రోజులలో తిరిగి రావాలనీ, అలా రాలేక పోయినవాడికి బ్రహ్మ హ త్యా పాతకం చుట్టుకుంటుందనీ అనుకున్నారట; వైశంపాయనుడు అలా రాలేని కారణం చేత అతనికి బ్రహ్మహత్యా దోషం చుట్టు కున్నదట. అయితే, ఇది కట్టు కథలాగా కనబడుతుంది. వైశంపాయనుడు నిజం గానే బ్రహ్మహత్య చేశాడు. అతను ఒక నాడు శిష్యులకు ఇంద్రవజ్రస్తవ మంత్రం చెబుతూండగా ఒక బ్రాహ్మణబాలుడు వారి మధ్యగా నడుస్తూ వచ్చాట్ట. వైశం పాయనుడు తన చేతిలో ఉన్న దర్భలతో అదిలిస్తే, అవి వజ్రాయుధమై ఆ కుర్ర వాణ్ణి చంపాయట.\n\nతన బ్రహ్మహత్యా దోషాన్ని ఎవరు తీసుకుంటారని వైశంపాయనుడు తన శిష్యులను అడిగితే, యాజ్ఞవల్క్యుడు, “నేను తీసుకుంటాను. దీన్ని నేను సులభంగా పోగొట్టుకోగలను.\" అన్నాడు.\n\nవైశంపాయనుడు కోపం వచ్చి, \"నీ కొంత మదమా? నా విద్య నాకు ఇచ్చేసి, వెళ్లిపో! \" అన్నాడు.\n\n\" నువు చెయ్యలేని పని నేను అవ లీలగా చెయ్యగలను. అనగా, బ్రహ్మ హత్యను ఇతరుల మీద రుద్దకుండా నా స్వశక్తితో పోగొట్టుకోగలను.\" అన్న మాట స్ఫురింపజేసి, గురువుకు ఆగ్రహం తెప్పించిన యాజ్ఞవల్క్యుడు గురువును మించిన శిష్యుడే. ఇతను జనకమహా రాజుతో తాత్విక చర్చలు చేసి, అంతులేని ధనం పుచ్చుకుని, అనేక వందల బ్రాహ్మణ్యానికి ఆగ్రహం తెప్పించాడు.\n\nఅతను వైశంపాయనుడి వద్ద నేర్చు కున్నది వైశంపాయనుడికే ఇచ్చేసి, తర వాత సూర్యుణ్ణి ఆరాధించి, ఆయన వద్ద యజుర్వేదం నేర్చుకున్నాడట. ఇది కూడా కట్టు కథే కావచ్చు. ఎందుకంటే, వేద విభజన జరిగినాక వ్యాసుడు యజుర్వే దాన్ని వైశంపాయనుడికే నేర్పాడు. వైశం పాయనుడికీ, యాజ్ఞవల్క్యుడికీ మధ్య మూడోవాడికి స్థానం లేదు.\n\nయాజ్ఞవల్క్యుడికి మైత్రేయీ, కాత్యా యనీ అని ఇద్దరు భార్యలు. అతను ఇల్లు విడిచి తపస్సు చేసుకోబోతూ, తన ధన మంతా ఇద్దరికీ పంచాడు. అయితే మైత్రేయి, \" నువు ధనం కన్న గొప్పదాని కోసం పోతున్నావు. నాకు ధనం వద్దు,” అని భర్తనుంచి తత్వోపదేశం పొందింది.",
            "book_page_end": 32
        },
        {
            "title": "ఇంద్రత్వం పొందిన రాజు",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "పౌరాణిక కథ",
            "moral": "అధికారంతో అహంకారం పెరిగితే పతనం తప్పదు.",
            "keywords": [
                "నహుషుడు",
                "ఇంద్రుడు",
                "శచీదేవి",
                "అగస్త్యుడు",
                "శాపం",
                "అహంకారం"
            ],
            "characters": [
                "నహుషుడు",
                "ఇంద్రుడు",
                "విశ్వరూపుడు",
                "శచీదేవి",
                "బృహస్పతి",
                "అగస్త్యుడు (సప్తర్షి)",
                "ధర్మరాజు",
                "భీముడు"
            ],
            "locations": [
                "స్వర్గలోకం",
                "సరస్సు",
                "భూలోకం"
            ],
            "content": "ఒకసారి. ఇంద్రుడు విశ్వరూపడనేవాణ్ణి చంపి, ఆ పాపానికి భయపడి పారి పోయి, ఎక్కడో సరస్సు మథ్య దాక్కు న్నాడు. ఇంద్ర పదవి ఖాళీ పడింది.\n\nఆ సమయంలో భూలోకాన్ని నహుషు డనే గొప్ప రాజు రాజ్యం చేస్తున్నాడు. అతను రాక్షసులను చంపి, యజ్ఞాలు చేసి, మానవోత్తము డనిపించు కున్నవాడు.\n\nదేవతలు ఇంద్ర పదవి శూన్యంగా ఉండటం మంచిది కాదని, తమలో తాము సంప్రతించుకుని, నహుషుణ్ణి ఇంద్రుడి పదవిలో ఉంచ నిశ్చ యించారు.\n\nనహుషుడు ఋషుల కోరికనూ, దేవతల కోరికనూ తీసివేయలేక, స్వర్గలోకానికి వెళ్ళి, ఇంద్రుడి సింహాసనం ఎక్కాడు. ఆ విధంగా ఒక మానవుడికి ఇంద్రత్వం లభించింది.\n\nనహుషుడు కొంతకాలం నమ్రతతో వ్యవహరించాడుగాని, క్రమంగా అత నిలో అహంకారం అతిశయించింది. ఒకనాడు అతను ఇంద్రుడి భార్య అయిన శచీదేవిని చూశాడు.\n\nనహుషుడు దేవసభలో దేవతలతో, “నేను ఇప్పుడు ఇంద్రుణ్ణి కనక, శచీ దేవి నాకు భార్య కావాలి,” అన్నాడు. దేవతలు దిగ్రమ చెందారు.\n\nశచీదేవి ఈ సంగతి తెలిసి ఆందోళన చెంది, దేవగురువైన బృహస్పతిని పిలి పించి, ఆయన సలహా కోరింది.\n\nబృహస్పతి తన ఆలోచన ఆమెకు చెప్పాడు. నహుషుడు తన వద్దకు సప్తర్షులు మోసే పల్లకిలో వస్తే, తాను అతన్ని స్వీకరిస్తానని శచీదేవి కబురు చేసింది.\n\nసప్తర్షులందరిలోనూ అగస్త్యుడు పొట్టి వాడూ, వేగంగా నడవలేనివాడూనూ. నహుషుడు తొందరగా శచీదేవిని చేరా లన్న ఆత్రంలో అగస్త్యుణ్ణి కాలితో తన్నాడు.\n\nఅగస్త్యుడు మండిపడి, తనను కాలితో తన్నిన నహుషుణ్ణి కాళ్ళు లేని పాము కమ్మని శపించాడు. నహుషుడు పామై భూమి మీద పడిపోయాడు.\n\nఅగస్త్యుడు నహుమణ్ణి చూసి జాలిపడి, ఒక మహనీయుడి ద్వారా శాపవిమో చనం కలిగేటట్టు అనుగ్రహించాడు. ఒకనాడు ఆ పాము భీముణ్ణి పట్టు కున్నది.\n\nధర్మ రాజు వచ్చి తన తమ్ముణ్ణి విడి పించమని పామును ప్రార్థించాడు. పాము అడిగిన ప్రశ్నలకు ధర్మరాజు సరి అయిన సమాధానాలిచ్చి భీముణ్ణి విడిపించుకోవటమేగాక, నహుషుణ్ణి శాపవిముక్తుణ్ణి కూడా చేశాడు.",
            "book_page_end": 36
        },
        {
            "title": "రాజైన వైశ్యకుమారుడు",
            "book_page_start": 37,
            "pdf_page_start": 37,
            "pdf_page_end": 38,
            "author": "చందమామ బృందం",
            "genre": "పురాణ బాలలు",
            "moral": "ధర్మాన్ని పాటించడం, పితృభక్తి, సామర్థ్యం రాజ్యార్హతను నిర్ణయిస్తాయి, కులం కాదు.",
            "keywords": [
                "క్షత్రియుడు",
                "వైశ్యుడు",
                "నాభాగుడు",
                "భనందుడు",
                "ధర్మం",
                "రాజరికం"
            ],
            "characters": [
                "ధృష్టుడు (రాజు)",
                "నాభాగుడు",
                "సుప్రభ (వైశ్య కన్య)",
                "పరివ్రాజకుడు",
                "భనందుడు",
                "నీపుడు (రాజర్షి)",
                "వసురాతుడు"
            ],
            "locations": [
                "హిమాలయం"
            ],
            "content": "ధృష్టు డనే రాజు కొడుకు, నాభాగుడు సుప్రభ అనే వైశ్యకన్యను వరించి, ఆమెను తనకిచ్చి పెళ్ళి చెయ్య మని ఆమె తండ్రిని కోరాడు. క్షత్రియ యువకుడు వైశ్యకన్యను చేసుకోవటం మంచిది కాదని సుప్రభ తండ్రి అన్నాడు. అయినా నాభాగుడు ఆమెను పెళ్ళాడతా నని పట్టుబట్టాడు.\n\n\"నీకూ, నాకూ రాజు మీ తండ్రి ఉన్నాడు గదా, మనం వెళ్లి ఆయన నిర్ణయం తెలుసుకుందాం,\" అన్నాడు సుప్రభ తండ్రి.\n\nఇద్దరూ ధృష్టుడి వద్దకు పోయి, తమ తగాదా గురించి ఆయనకు చెప్పు కున్నారు. ధృష్టుడు పెళ్ళికి అభ్యంతరం చెప్పాడు.\n\nతండ్రి నిర్ణయాన్ని కూడా లెక్క చెయ్యక, నాభాగుడు సుప్రభను రాక్షస పద్ధతిని ఎత్తుకువచ్చి పెళ్ళాడాడు. సుప్రభ తండ్రి ధృష్టుడి వద్ద ఫిర్యాదు చేశాడు. ధృష్టుడు తన కొడుకుతోనే యుద్ధానికి తలపడ్డాడు. వారిద్దరూ యుద్ధం చేస్తూండగా ఒక పరివ్రాజకుడు అటుగా వచ్చి, యుద్ధ కారణం అడిగి తెలుసు కుని, \"నాభాగుడు వైశ్యస్త్రీని పెళ్ళాడి వైశ్యుడయాడు. క్షత్రియుడు వైశ్యుడితో యుద్ధం చెయ్యరాదు,\" అని ధృష్టుడికి ధర్మం తెలిపాడు.\n\nతండ్రి కొడుకుల మధ్య యుద్ధం ఆగి పోయింది. ధృష్టుడు నాభాగుణ్ణి వైశ్య వృత్తులే అవలంబించమని ఆజ్ఞాపించాడు.. నాభాగుడు వైశ్యవృత్తులే అవలంబిస్తూ వచ్చాడు.\n\nనాభాగుడికి సుప్రభ వల్ల భనందుడు అనే కొడుకు కలిగాడు. భనందుడు పెరిగి పెద్దవాడవుతూ, \" నేను ఏ వృత్తి అవలంబించను?\" అని తన తల్లిని అడిగాడు.\n\n\"గోవులను కాయి,\" అన్నది సుప్రభ భనందుడితో.\n\n\"గోరూపిణి అయిన భూమిని శత్రు రాజులు పాలిస్తున్నారు. నేను దాన్ని ఎలా పాలించను ? \" అనుకుని భనందుడు ఆ భూమిని సంపాదించాలని నిశ్చయించు కున్నాడు.\n\nఅతను ఈ ఉద్దేశంతో హిమాలయానికి వెళ్లి, అక్కడ నీపుడు అనే రాజర్షిని కలుసుకుని, అతనికి తన సమస్య తెలియ జెప్పాడు.\n\nనీపుడు అస్త్రవిద్యలు బాగా తెలిసిన వాడు. ఆయన సంతోషంగా భనందుడికి తనకు తెలిసిన విద్యలన్నీ కొద్ది కాలం లోనే నేర్పాడు.\n\nఅస్త్రవిద్యలు అభ్యసించి భనందుడు తిరిగి వచ్చేసరికి, ధృష్టుడు చనిపోయి, నాభాగుడి తమ్ముడి కొడుకు వసురాతుడు రాజ్యం ఏలుతున్నాడు. భనందుడు వసు రాతుణ్ణి, తన తండ్రి భాగమైన అర్ధ రాజ్యాన్ని అయినా తనకియ్య మ ని అడిగాడు.\n\nవసురాతుడు అందుకు ఒప్పుకోక, \"నీ తండ్రి వైశ్యస్త్రీని పెళ్ళాడి, వైశ్యుడై, రాజ్యార్హత లేకుండా చేసుకున్నాడు. అతనికి లేని రాజ్యార్హత నీకెక్కడి నుండి వస్తుంది. నీకు అర్ధరాజ్యం ఇయ్యను,\" అన్నాడు.\n\nభనందుడు వసురాతుడితో యుద్ధంచేసి ఆ యుద్ధంలో వసురాతుణ్ణి చంపి, పూర్తి రాజ్యమే సంపాదించుకున్నాడు. అయితే దాన్ని అతను తానే స్వయంగా పాలించక, తన తండ్రి అయిన నాభాగుణ్ణి పాలించ మని కోరాడు.\n\nకాని నాభాగుడు తాను రాజ్యార్హుడు కాదని చెప్పి. \" నువు గెలుచుకున్న రాజ్యంగదా. దాన్ని నువే పాలించుకో.\" అన్నాడు.\n\nఆ విధంగా, వైశ్యుడుగా పుట్టిన భనం దుడు తిరిగి రాజయాడు.",
            "book_page_end": 38
        },
        {
            "title": "స్వాములవారి జాతకం",
            "book_page_start": 39,
            "pdf_page_start": 39,
            "pdf_page_end": 42,
            "author": "బొమ్మిడి అచ్చారావు",
            "genre": "నీతి కథ",
            "moral": "నిజం తెలుసుకోకుండానే వార్తలు చెప్పడం వలన అపవాదులు ఎదురవుతాయి. మోసం ఎక్కువ కాలం నిలవదు.",
            "keywords": [
                "స్వాములవారు",
                "జాతకం",
                "మోసం",
                "వినోదుడు",
                "చిఠాపుస్తకం",
                "రహస్యం"
            ],
            "characters": [
                "స్వాములవారు",
                "శిష్యులు (ఇద్దరు)",
                "వినోదుడు",
                "గ్రామస్థులు",
                "పొరుగు కరణం"
            ],
            "locations": [
                "మాణిక్యపురం",
                "కుటీరం"
            ],
            "content": "మాణిక్యపురానికి ఒక స్వాములవారు ఇద్దరు శిష్యులతోసహా వచ్చి, ఊరి చివర ఒక కుటీరంలో బసచేసి, ఊరి వారి కందరికీ జాతకాలుచెప్పి, డబ్బు వసూలు చెయ్యసాగాడు. ఆయన దినచర్య ఏమంటే, రోజూ ఉదయం ఒక గంట సేపు ఊరి వాళ్లు తమ జాతకాలు తెలుసు కోవటానికి వచ్చినప్పుడు, వారి గతం యావత్తూ ఉన్నది ఉన్నట్టు చెప్పి. తర వాత భవిష్యత్తు గురించి వారు కోరినది చెప్పేవాడు. ఆయన ఊరికి కొత్తవాడైనా, ఊరి వారు ఎవరు వచ్చి అడిగినా, వారి పేరు ఒక కాగితం మీద రాసుకుని, లోపలి గదిలోకి వెళ్లి, కొంతసేపు ఉండి, కాగితం మీద వారి పుట్టు పూర్వోత్తరాలు రాసుకు వచ్చి చదువుతాడు. అందులో ఒక్క పొరపాటు కూడా ఉండదు. తర వాత స్వాములవారు భవిష్యత్తుచెబుతాడు.\n\nఊళ్ళో ఎవరి పేరు ఇచ్చినా స్వాముల వారు వారి గతం ఉన్నది ఉన్నట్టు చెప్ప టంతో ఊరివారందరికీ ఆయన మీద అమితమైన గురి కుదిరింది. జనం వేలం వెర్రిగా ఎగబడి, స్వాములవారు జాత కాలకు కేటాయించే గంట కాలంలో తమ జాతకాలు చెప్పించుకు నేటందుకు ఆరాటపడ్డారు.\n\nఈ స్వాములవారి- ఎత్తుగడలో ఏదో మోసం ఉన్నదని వినోదుడు అనే యువ కుడికి అనుమానం కలిగింది. అతని అనుమానానికి కారణం లేకపోలేదు. స్వాములవారు జాతకం అడిగిన మనిషి పేరు రాసుకుని లోపలికి పోతాడు. పోయినవాడు కొంత సేపటికిగాని బయటికి రాడు. బయటికి వచ్చినవాడు జాతకుడి పూర్వ జీవితం వివరాలు నోటితో చెప్పక. కాగితం మీద రాసుకువచ్చి చదువుతాడు.\n\nస్వాములవారు లోపలికి వెళ్ళేటప్పుడు ఒక శిష్యుడు ఆయనతో బాటు తాను కూడా లోపలికి పోతాడు.\n\nస్వాములవారు లోపలికి పోయి వెంటనే రారుగదా. అంతసేపు లోపల ఏం చేస్తారు? \" అని వినోదుడు రెండో శిష్యుణ్ణి అడిగాడు.\n\n\" వారు సమాధిలోకి వెళ్ళి. జాతకుడి భూత భవిష్యత్తులు తెలుసుకుంటారు.\" అన్నాడు శిష్యుడు.\n\nవినోదుడు తృప్తిపడలేదు. అతనికి ఇంకో సందేహం ఏమంటే. సన్యాసం పుచ్చు కున్న వాడు జాతకాలు చెప్పి, డబ్బు ఎందుకు వసూలు చేస్తాడు.\n\nఇంతకన్న కూడా ముఖ్యమైన విషయం ఏమిటంటే, స్వాములవారు జరగబోయేది చెబుతున్నాడుగదా, అది నిజం అవుతు న్నదా? దాన్ని గురించి ఆరాతీసినవాడు లేడు. “ఈ స్వాములవారి జాతకం ఏమిటో నేను తేలుస్తాను.\" అనుకున్నా డు వినోదుడు.\n\nఊరు మాటు మణిగినాక అతను స్వాములవారి కుటీరం సమీపంలో మాటు వేయనారంభించాడు. ఒక రాత్రి స్వాముల వారు తన శిష్యులతో, “ఇక ఈ ఊళ్ళో దాదాపు అందరి జాతకాలూ చెప్పినట్టే. అందుచేత మీరు తీరిక వేళలో పక్క ఊరిలో భిక్షాటనకు వెళ్లి. అందరి వివ రాలూ రాసుకురండి. వేషం జాగ్రత్తగా వెయ్యండి. మనం ఆ వూరు వెళ్లినప్పుడు మిమ్మల్నెవరూ గుర్తు పట్టరాదు !” అనటం వినోదుడు విన్నాడు.\n\nస్వాములవారి రహస్యం అనుకున్న దానికన్న చాలా సులభంగా తెలిసి పోయింది. స్వాములవారు పోదలచు కున్న ఊరికి శిష్యులు ముందుగానే వెళ్లి. ఆ ఊరివాళ్ళ వివరాలన్నీ చిఠా రాసుకు వస్తారు. జాతకం అడిగినవాడి పేరు రాసుకుని స్వాములవారు ఒక శిష్యుడితో లోపలికి వెళ్ళి, వాడి సహాయంతో జాత కుడి వివరాలు చిఠా నుంచి ఎత్తి రాసు కుని బయటికి వచ్చి. దాన్ని చదివి జాతకుడికి తనలో పూర్తి విశ్వాసం కలిగించుకు ని, నోటికి వచ్చినట్టు భవిష్యత్తు చెప్పి పంపేస్తాడు. అది అబద్ద మని తేలేలోపల స్వాములవారు ఊరే దాటిపోవచ్చు. ఈలోపలే అది అబద్ధమైనా ఆ జాతకుడు స్వాములవారికి విరుద్ధంగా ఎవరికీ చెప్పి, తాను నవ్వులపాలు కావ టానికి సిద్ధపడడు ఒకవేళ వాడు స్వాములవారి మాట అబద్ధమని చెప్పినా ఎవరూ నమ్మరు. అవి నోటి మాటలే గనక జాతకం చెప్పించుకున్నవాడికి తప్ప ఎవరికీ జ్ఞాపకం ఉండవు.\n\nకుటీరంలో అందరూ గాఢ నిద్రలో పడిపోయేదాకా వేచి ఉండి, వినోదుడు లోపల ప్రవేశించి, అంతటా వెతికాడు. అతనికి మాణిక్యపురవాసుల చిఠా పుస్తకం తేలికగా దొరికింది. ఒక సంచీలో పెట్టుడు గడ్డాలూ, మీసాలూ కూడా దొరి కాయి. వినోదుడు వాటిని తీసుకుని, బయటికి వచ్చి. ఇల్లు చేరుకున్నాడు.\n\nమర్నాడు వినోదుడు స్వాములవారి వద్దకుపోయి, తనజాతకంచెప్పవలసిందని కోరాడు. అతనిలాగే అడిగిన మరి ముగ్గురి పేర్లు కూడా కాగితం మీద రాసుకుని స్వాములవారు కుటీరం లోపలికి వెళ్లాడు. ఆయన వెంట లోపలికి వెళ్ళిన శిష్యుడు కొద్ది క్షణాలకే తిరిగి వచ్చి, \" స్వాముల వారికి అస్వస్థతగా ఉన్నది. మీ జాతకాలు రేపు చెబుతారు.\" అన్నాడు.\n\n\"అయ్యయ్యో! పాపం, ఇప్పుడు బాగానే ఉన్నారే? ఇంతలో ఏమయిందీ? పదండర్రా, చూద్దాం!\" అని అందర్నీ కూడగట్టుకుని వినోదుడు కుటీరంలోకి జొరబడ్డాడు.\n\nఒక్కసారిగా లోపలికి వచ్చిన జన సమూహాన్ని చూసి స్వాములవారు కంగారుపడి, “కొద్దిపాటి అస్వస్థత! మీ జాతకాలు రేపు చెబుతాను.\" అన్నాడు.\n\n\"అదేం కుదరదు ! ఇప్పుడే చెప్పాలి.\" అన్నాడు వినోదుడు మొండిగా. స్వాముల వారికి ఆగ్రహం వస్తుందని మిగిలినవాళ్లు భయపడ్డారు గాని స్వాములవారు ఏమీ చెప్పలేని స్థితిలో ఉన్నట్టు కనబడ్డాడు.\n\n\"నా జాతకం మాట వదిలెయ్యండి. మిగతా ముగ్గురి జాత కా లూ నేను చెప్పనా ?\" అంటూ వినోదుడు తన పైబట్ట లోపలి నుంచి చిఠాపుస్తకం తీసి, తెరిచాడు.\n\nస్వాములవారికీ, శిష్యులకూ పై ప్రాణాలు పైనే పోయాయి.\n\nవినోదుడు పేరు పేరునా ఒక్కొక్కరి వివరాలూ చదవనారంభించాడు. అందరూ నిర్ఘాంతపోయి వింటున్నారు. వాళ్ళకు చిఠాపుస్తకం రహస్యం అంతు బట్టలేదు. వినోదుడు ఆ పుస్తకం పుట్టు పూర్వోత్తరాలు విశదీకరించాడు. కొంత మంది తమను గురించి ఆ పుస్తకంలో రాసి ఉన్న విషయాలు చదివి చూసు కుని నిజం తెలుసుకున్నారు.\n\nతరవాత వినోదుడు సంచీలో నుంచి పెట్టుడు గడ్డాలూ, మీసాలూ పైకి తీసి, స్వాములవారి శిష్యులకు తగిలించాడు. వెంటనే జనం వాళ్ళను పోల్చుకుని, అవును! వీళ్ళే కొంతకాలం క్రితం మన ఊరికి వచ్చారు. గడ్డాలు లేకపోయే సరికి పోల్చుకోలేకపోయాం!\" అన్నారు.\n\nనాలుగు ఉతికేసరికి, స్వాములవారూ, శిష్యులూ నిజం ఒప్పుకున్నారు. తరవాత గ్రామస్థులు వాళ్ళను ఊరి నుంచి తరిమేసి తమ జాతకాల పిచ్చి తమను పిచ్చివాళ్ళను చేసిందని గ్రహించారు.",
            "book_page_end": 42
        },
        {
            "title": "తగిన వరుడు",
            "book_page_start": 44,
            "pdf_page_start": 44,
            "pdf_page_end": 46,
            "author": "రాంబాబు",
            "genre": "చారిత్రక కథ",
            "moral": "నిజాయితీ, ధైర్యం మరియు నైపుణ్యం కులం కంటే ముఖ్యమైనవి.",
            "keywords": [
                "సూర్యకుమారి",
                "స్వయంవరం",
                "వీరమల్లు",
                "నాగమల్లు",
                "యుద్ధవిద్య"
            ],
            "characters": [
                "ప్రతాపరుద్రుడు (రాజు)",
                "సూర్యకుమారి",
                "వీరమల్లు/జయసింహుడు (రాజకుమారుడు)",
                "నాగమల్లు (ఆటవికుడు)",
                "కేతువర్మ (కుంతల రాజు)"
            ],
            "locations": [
                "వైశాలీ నగరం",
                "కుంతల దేశం"
            ],
            "content": "వైశాలీనగర రాజైన ప్రతాపరుద్రుడికి సూర్యకుమారి ఒకతే సంతానం. అందు చేత అతను ఆమెనే కొడుకు అనుకుని, ఆమెకు ఇతర చదువుతోబాటు యుద్ధ విద్యలన్నీ నేర్పించాడు. ఆమె అన్ని యుద్ధవిద్యలలోనూ అసామాన్య ప్రజ్ఞ సంపాదించింది.\n\nసూర్యకుమారికి యుక్త వయసు వచ్చింది. తన అనంతరం రాజ్యపాలనం చేయవలసి ఉన్న తన కుమార్తెకు ఎలాటి భర్తను ఎన్నిక చెయ్యాలన్నది ప్రతాప రుద్రుడికి సమస్య అయింది. ఆమెను చేసుకునే రాజకుమారుడు యుద్ధవిద్య లలో ఆమెను మించగలవాడైతే, చుట్టు పక్కల ఉండే రాజులలో, వైశాలి నగ రాన్ని ఒక ఆడది పాలిస్తున్నదన్న తేలిక భావం ఉండదని ప్రతాపరుద్రుడు అను కుని, యుద్ధవిద్యలలో తన కుమార్తెను ఓడించగలవారికే ఆమె నిచ్చి పెళ్లి చేస్తా నని దేశ దేశాలకూ వర్తమానం పంపాడు.\n\nస్వయంవరం శుభ దినానికి అనేక మంది రాజులూ, రాజకుమారులూ వైశాలీ నగరం చేరారు. స్వయంవరానికి వచ్చిన వారిలో ఇద్దరు ఆటవికులు కూడా ఉండడం చూసి, ప్రతాపరు ద్రు డు ఆశ్చర్యపోయాడు. రాజకుమారితో రాజ వంశం వారే పోటీ చేయాలని ఆయన నియమం పెట్టలేదుగాని, ఈ ఆటవికులకు తనకుమార్తెతో పోటీచేసే అవకాశం ఇయ్య రాదని ఆయన నిశ్చయించుకున్నాడు.\n\nకాని ఆ నిర్ణయం నిరుపయోగ మై పోయింది. ఎందుచేతనంటే స్వయం వరానికి వచ్చిన రాజులూ, రాజకుమా రూలూ సూర్యకుమారితో అన్ని యుద్ధ విద్యలలోనూ పోటీ చేసి, అన్నిటిలోనూ ఓడిపోయారు. ఆ కారణంచేత ఆమెతో వీరమల్లూ, నాగమల్లూ అనే ఆటవికులను పోటీ చెయ్యనియ్యక తప్పలేదు.\n\n\"వీళ్ళను మరింత పట్టుదలగా ఓడించు ! \" అని ప్రతాపరుద్రుడు తన కుమార్తెను రహస్యంగా హెచ్చరించాడు. ఈ హెచ్చరిక కూడా నిరుపయో గ మయింది. వీరమల్లు అన్ని యుద్ధ విద్య లలోనూ సూర్యకుమారిని ఓడించాడు!\n\nఆ వీరమల్లుకు తన కుమార్తెను పెళ్లి చెయ్యకుండా తప్పించుకోవటానికి మార్గం ఏమిటా అని ఒక వంక రాజు మధనపడి చస్తూంటే, వీరమల్లు తనకూ సూర్య కుమారికీ పెళ్ళి ప్రకటించమని తొందర చెయ్యసాగాడు.\n\nఇంతలో నాగమల్లు, \"మహారాజా పోటీదారులలో నేనింకా మిగిలి ఉన్నాను. నాకు అవకాశం ఇయ్యకుండా ఈ వీర మల్లుకు రాజకుమార్తెను ఎలా పెళ్ళి చేస్తారు? \" అని పేచీ పెట్టాడు.\n\n\"అదీ నిజమే! నువూ, వీరమల్లూ పోట్లాడండి, ఎవరు గెలుస్తారో చూతాం,\" అన్నాడు ప్రతాపరుద్రుడు. ఇద్దరు ఆటవి కులూ పోటీ చెయ్యటంలో నాగమల్లు గెలిస్తే, ముందు వీరమల్లు బెడద వదులు తుందనీ, ఆ తరవాత నాగమల్లును వది లించుకోవటానికి మరో ఎత్తు వెయ్యవచ్చు ననీ, ' \" నువు ఓడించినది రాజకుమార్తెను కాదు గనక నీకు రాజకుమార్తెనియ్యను,\" అనవచ్చుననీ రాజు చాలా ఆశపడ్డాడు.\n\nకాని వీరమల్లు నాగమల్లుతో పోటీ చేయ నిరాకరించుతూ, \"నేను రాజ కుమార్తెతో పోటీ చేసి ఆమెను పెళ్ళాడ దామని వచ్చానుగాని, పోటీదారుల తో పోటీ చేసి, శత్రుత్వాలు కలిగించుకోవ టానికి రాలేదు.'\" అనేశాడు.\n\nవాడి వాదనను అందరూ ఆమోదిం చారు. అందుచేత రాజు తన కుమార్తెను నాగమల్లుతో కూడా పోటీ చెయ్యనియ్య వలసి వచ్చింది.\n\nఆ పోటీలో సూర్యకుమారి నాగమల్లు చేతిలో కూడా ఓడిపోయింది !\n\nప్రతాపరుద్రుడి ప్రాణం కుదట పడింది. తన కుమార్తె ఇద్దరిని పెళ్ళాడ లేదు గనక స్వయంవరం పోటీ రద్దు అయినట్టు భావిస్తున్నానన్నాడు.\n\nకాని అందుకు మిగిలిన పోటీదార్లు ఒప్పుకోలేదు : '' మేం చాతనైతే రాజ కుమార్తెను పెళ్ళాడడానికీ, చాతకాక పోతే కనీసం ఆమె పెళ్లి చూడడానికీ వచ్చాంగాని, ఉత్తగా మా దేశాలకు తిరిగి పోవటానికి రాలేదు. తనను ఓడించిన ఇద్దరిలోనూ ఎవరినో ఒకరిని రాజకుమార్తె వరించి, పెళ్ళాడవచ్చును. ఇదే న్యాయమైన పద్ధతి,\" అన్నారు.\n\nరాజకుమా ర్తె నిర్ణయం మర్నాడు దర్బారులో ప్రకటించబడుతుందనీ అందరూ దర్బారులో మర్నాడు ఉదయం హాజరు కావలిసిందనీ రాజు చెప్పాడు.\n\nఆ రాత్రి వీరమల్లు రహస్యంగా రాజును కలుసుకుని, సూర్యకుమారి వింటూం డగా, \"మహారాజా, నేను కుంతల దేశపు రాజైన కేతువర్మ కుమారుణ్ణి. నా పేరు జయసింహుడు. సూర్యకుమారికి మంత్ర శక్తులున్నాయనీ, మామూలు మానవులు ఆమెను యుద్ధవిద్యలలో జయించలేరనీ విని, రాజకుమారుడుగా ఆమె చేతిలో ఓడిపోతే నాకూ, నా తండ్రికీ, మా దేశా నికీ తీరని అవమానం జరుగుతుందని ఆటవికుడి వేషంలో రావటం జరిగింది. నాగమల్లు మాత్రం నిజమైన ఆటవికుడు. అతడి తండ్రి ఆటవికుల నాయకుడు. అందుచేత రేపు సభలో రాకుమా రి నా మెడలోనే వరమాల వేసిన పక్షంలో మీకూ, మీ వంశానికీ అపఖ్యాతి రాకుండా ఉంటుంది. ఈ మాట చెప్పడా ని కే వచ్చాను.\" అని సెలవు పుచ్చుకుని తన బసకు వెళ్ళిపోయాడు.\n\nతనతో పోటీ చేసి ఓడిపోవటానికి సిగ్గు పడి, తన వంశాన్ని కూడా రహస్యంగా ఉంచిన వాడి మెడలో చూస్తూ, చూస్తూ వరమాల వెయ్యలేక, సూర్యకుమారి మర్నాడు నిండు సభలో నాగమల్లు మెడలో వరమాల వేసి, అతన్నే పెళ్ళాడింది.",
            "book_page_end": 46
        },
        {
            "title": "యోగ్యత",
            "book_page_start": 47,
            "pdf_page_start": 47,
            "pdf_page_end": 47,
            "author": "ఆవులపాటి యశోవతి",
            "genre": "నీతి కథ",
            "moral": "తొందరపాటు స్వభావం, అజ్ఞానం బట్టబయలవుతాయి.",
            "keywords": [
                "రాజు",
                "వైద్యుడు",
                "శిష్యరికం",
                "యోగ్యతాపత్రం",
                "ఉద్రేకుడు"
            ],
            "characters": [
                "రాజు",
                "వైద్యుడు",
                "ఉద్రేకుడు"
            ],
            "locations": [
                "రాజ్యం"
            ],
            "content": "ఒక రాజుగారు వైద్యం నేర్చుకున్న విద్యార్థులు తమ గురువుల వద్ద యోగ్యతాపత్రాలు తెస్తే, వారిని గ్రామాలలో జీతం మీద అధికార వైద్యులుగా నియమిస్తున్నాడు.\n\nఅది తెలిసి ఉద్రేకుడు అనేవాడు ఒక వైద్యుడి వద్దకు వెళ్ళి, తనకు యోగ్యతాపత్రం ఇయ్యమన్నాడు. తన శిష్యులకు తప్ప అలాటి పత్రం ఇయ్యనన్నాడు వైద్యుడు. ఉద్రేకుడు కత్తి చూపి, యోగ్యతాపత్రం ఇయ్యకపోతే చంపుతానని బెదిరించాడు.\n\nవైద్యుడు గత్యంతరం లేక, “ఉద్రేకు డనేవాడు అనేక ఏళ్ళుగా నా వద్ద శిష్యరికం చేసి వైద్యం నేర్చుకున్నాడు,” అని పత్రం రాసి ఇచ్చాడు.\n\nఅది చూసి రాజుగారు, “ నువు మందమతిలాగున్నావు. రెండు, మూడేళ్ళలో అందరూ వైద్యం నేర్చుకుంటూంటే నువ్వు అనేక ఏళ్ళు ఎందుకు నేర్చుకోవలసివచ్చింది ? నీకు ఉద్యోగం ఇయ్యను,\" అనేశాడు.",
            "book_page_end": 47
        },
        {
            "title": "పుకారు",
            "book_page_start": 48,
            "pdf_page_start": 48,
            "pdf_page_end": 50,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "నిజం చెప్పినా, పదేపదే తప్పుడు వార్తలు ప్రచారం చేస్తే నమ్మకం కోల్పోతారు. నిజం చెప్పాలంటే అది ధృవీకరించడానికి ఆధారాలు ఉండాలి.",
            "keywords": [
                "సూరప్ప",
                "పుకారు",
                "కరణం",
                "అబద్ధం",
                "నమ్మకం",
                "దురభిప్రాయం"
            ],
            "characters": [
                "సూరప్ప",
                "పొరుగు కరణం",
                "గ్రామస్థులు"
            ],
            "locations": [
                "గ్రామం",
                "పొరుగు గ్రామం"
            ],
            "content": "ఏదైనా ముఖ్య విశేషముంటే, దాన్ని అందరికన్న ముందుగా తాను తెలుసు కుని, అందరికీ చెప్పాలని సూరప్ప ఆరాటం. ఆ తొందరలో వాడు చాలాసార్లు తప్పుడు వార్తలు ప్రచారం చెయ్యడంవల్ల వాడి మాటలు ఎవరూ నమ్మేవారు కారు. ఇది సూరప్పకు చాలా బాధ కలిగించింది. కాని వాడు తన మీద లోకులకు గల అభి ప్రాయం మార్చడానికి చేసిన ప్రయత్నాలు ఫలించలేదు.\n\nఒక రోజు ఊళ్ళో వీదో గొడవ జరి గింది. అలాటి గొడవలను పరిష్కరించ డంలో పొరుగూరి కరణంగారికి మంచి పేరున్నది. అందుకని ఊళ్లో వాళ్ళు ఆయనకు కబురు చేస్తే, మర్నాడు ఉదయం వస్తానని ఆయన చెప్పి పంపాడు.\n\nగొడవ పడిన ఇరుపక్షాల వాళ్ళూ మర్నాడు ఉదయం పొరుగూరి కరణం గారి కోసం ఒక చోట చేరి, చాలాసేపు ఎదురు చూశారు. ఎందువల్లనో ఆయన ఎంతకూ రాలేదు. చివరకు రెండు పక్షాల వాళ్ళూ తమతమ ఇళ్ళకు వెళ్లిపోయారు.\n\nపొరుగూరి కరణం అన్నమాట తప్పే మనిషి కాడు. ఆయన రాకపోవడానికి ఏదో పెద్ద కారణమే ఉంటుంది. అదే మిటో అందరికన్న తనే ము ౦ దు గా తెలుసుకుని, అందరికీ చెప్పాలని సూరప్ప ఆరాటపడి, మండుటెండనూ, భోజనం వేళనూ కూడా లక్ష్యపెట్టకుండా పొరు గూరు బయలుదేరాడు.\n\nఊరి వెలపలనే సూరప్పకు ఒక శవం ఎదురయింది. దారిలో కనిపించిన ఒక మనిషితో వాడు, \" ఎవరిదా శవం ? మామూలు మనిషిదిలాగాలేదే? '\" అన్నాడు.\n\n\" ఈ ఊళ్లో ఉండే ఒక గొప్పవాడిది. \" అన్నాడా మనిషి.\n\n\"ఈ ఊళ్లో గొప్పవాడెవరు ? '\" అని సూరప్ప ఆ మనిషిని మళ్ళీ అడిగాడు.\n\n\"మా కరణంగారి కన్న ఈ ఊళ్ళో గొప్పవాడెవరున్నారు?\" అని ఆ మనిషి జవాబు చెప్పాడు.\n\nసూరప్పకు అంతా అర్ధమైపోయింది. పాపం, ఆ ఊరి కరణంగారు పోయాడు. అందుకే ఆయన ఈ ఉదయం తగువు తీర్చ టానికి తమ ఊరికి రావడం జరగలేదు !\n\nఈ అపూర్వ వార్త తమ ఊళ్ళో అంద రికీ అందించడానికి సూరప్ప పరిగెత్తు కుంటూ వచ్చి. కనిపించిన ప్రతి మని షికీ, \" పాపం, ఈ ఉదయం పొరుగూరి కరణంగారు పోయారు! అందుకే ఆయన ఈ ఉదయం రాలేదు. శవాన్ని నేను కళ్ళారా చూశాను ! \" అని చెప్ప నారం భించాడు.\n\nఒక్కడు కూడా వాడు తెచ్చిన అద్భుత వార్తను నమ్మలేదు. సూరప్పకు చాలా బాధ కలిగింది. నిజం చెప్పినా తన మాట ఎవరూ నమ్మరెందుకు? తాను నిజం చెబుతాడని అందరికీ నమ్మకం కలిగేలా చెయ్యడం ఎలా?\n\n\"అయ్యా, కరణంగారు పోయి నందుకు మన ఊరి పెద్దలు కొందరు వెళ్లి పరామర్శించి రావడం అవసరం కూడా గనక, వెంటనే బయలుదేరండి. నిజం మీకే తెలుస్తుంది!\" అన్నాడు సూరప్ప.\n\nఅలా అన్నప్పటికీ వాడి మాటలు ఎవరూ పట్టించుకోలేదు.\n\n\" ఆ ఊరి కరణంగారి శవాన్ని చూశా నంటున్నావు గదా, ఆ కరణంగారు అసలు ఎలా ఉంటారో నువ్వెప్పుడైనా చూశావురా?'\" అని కొందరు సూరప్పను అడిగారు.\n\n\"అంత గొప్పవాడు పోతే ఆ వార్త తెలియడానికి శవాన్ని గుర్తించాలా ?'\" అన్నాడు సూరప్ప.\n\nతనతోబాటు, చచ్చిపోయిన పొరుగూరి కరణంగారికి కూడా తన గ్రామస్ధులు తీరని అన్యాయం చేస్తున్నారు! అందుచేత, ఆ పొరుగూరికి చెందినవాణ్ణి ఒకణ్ణి పిలు చుకు వచ్చి చెప్పిస్తే, తనపైన తన గ్రామం వాళ్ళకున్న దురభిప్రాయం వెంటనే పోతుంది.\n\nఇలా అనుకుని సూరప్ప మరోసారి పొరుగూరికి బయలుదేరాడు. దారిలో వాడికి ఒక పెద్ద మనిషి ఎదురయాడు. ఆయన ఫలానా గ్రామం నుంచి వస్తు న్నట్టు అడిగి తెలుసుకుని, “ఈ ఉదయం మీ గ్రామ కరణంగారు చచ్చిపోయారని కనీసం మీరైనా నమ్ముతారుగా!\" అన్నాడు సూరప్ప.\n\n\"నమ్మను గాక నమ్మను!\" అన్నా డాయన.\n\n\"ఎందుకు నమ్మరు ? '\" అన్నాడు సూరప్ప ఆశ్చర్యంగా.\n\n“నేనే ఆ గ్రామకరణాన్ని గనక ! '\" అన్నాడాయన.\n\nసూరప్ప ని శ్చేష్టుడయాడు. వాడు ఎలాగో తేరుకుని, ఆ ఉదయం తనకూ, ఇంకో మనిషికీ జరిగిన సంభాష ణ చెప్పాడు.\n\n\" అకస్మాత్తుగా ఇవాళ ఉదయం మా ఊరి పెద్ద షావుకారు పోవడంవల్ల మీ ఊరు రాలేకపోయాను. మా ఊళ్ళో నీకు తగ్గవాడు ఒకడున్నాడు. వాడు అబద్ధం చెప్పకుండానే, వినేవాడికి అబద్ధం స్ఫురించేటట్టు చెప్పగలడు. చచ్చిపోయిన వాడు గొప్పవాడన్నాడు, ఊళ్ళో నేను గొప్పవాణ్ణి అన్నాడు. ఈ రెండూ నువు జోడించుకుని నేనే చచ్చిపోయానను కున్నావు. నువు వాడి సంగతి తెలియక నమ్మావుగాని, మా ఊళ్ళో వాడి మాట ఎవరూ నమ్మరు.\" అన్నాడు పొరుగూరి కరణంగారు.\n\nసూరప్పకు జ్ఞానోదయం అయింది. అబద్ధం స్ఫురించేటట్టు నిజం చెప్పేవాణ్ణి ఎవరూ నమ్మరంటే, నిజం తెలుసుకో కుండానే గ్రామంలో వార్తలు చెప్పే తనను ఎవరూ నమ్మకపోవటంలో ఆశ్చర్యం ఏమున్నదీ?",
            "book_page_end": 50
        },
        {
            "title": "కృష్ణజననం (దేవీ భాగవతం)",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక ధారావాహిక",
            "moral": "అవతార పురుషులు మానవ శరీరాన్ని ధరించినప్పుడు మానవ ధర్మాలకు, మాయకు లోబడి ఉండక తప్పదు.",
            "keywords": [
                "కృష్ణుడు",
                "కంసుడు",
                "దేవీ భాగవతం",
                "ద్వారక",
                "యశోద",
                "మాయ"
            ],
            "characters": [
                "కృష్ణుడు",
                "బలరాముడు",
                "దేవకి",
                "వసుదేవుడు",
                "యశోద",
                "కంసుడు",
                "ముచికుందుడు",
                "జరాసంధుడు",
                "రుక్మిణి",
                "ప్రద్యుమ్నుడు",
                "శంబరుడు",
                "జాంబవతి",
                "సత్యభామ",
                "శివుడు"
            ],
            "locations": [
                "మధుర",
                "గోకులం",
                "ద్వారకాపురం",
                "రైవతకాద్రి",
                "ముచికుందుడి ఆశ్రమం"
            ],
            "content": "కంసుడు వసుదేవుణ్ణి భార్యతో సహా కారాగృహంలో పెట్టి, భటులను కావలి ఉంచాడు. దేవకి గర్భంలో విష్ణువుకు పదిమాసాలు నిండాయి.\n\nశ్రావణ బహుళ అష్టమి వచ్చింది. ఆనాడు రోహిణీ నక్షత్రం. కంసుడు బెదిరిపోతూ తన భటులతో, \" ఇది ఎనిమిదోగర్భం. నాకు అపాయకరమైనది. ఈ గర్భాన పుట్టేవాడే నన్ను చంపేవాడు. వాణ్ణి చంపితేగాని నాకు నిద్ర ఉండదు. లేకపోతే సర్వనాశనం తప్పదు గనక మీరు ఎంతో హెచ్చరికగా ఉండి. పురుడు రాగానే నాతో చెప్పాలి.\" అని చెప్పి. ఇంటికిపోయి, మనశ్శాంతి ఏ మాత్రమూ లేనివాడయ్యాడు.\n\nభటులు ఆయుధాలు ధరించి, ఎంతో శ్రద్ధగా కావలికాస్తున్నారు.\n\nఅప్పుడు దేవకి వసుదేవుడితో ఇలా అన్నది :\n\n.. నా కేమో ప్రసవం రాబోతున్నది. చుట్టూ రాక్షసులు కాపలా కాస్తున్నారు. మొదట నేనూ, నందుడి భార్య అయిన యశోదా మా పిల్లలను మార్చుకునేటట్టు ఏర్పాటు చేసుకున్నాం. కాని ఆ పని ఎలా చేయటం ? '\"\n\nఈ మాట అంటూనే దేవకి నొప్పులు వచ్చి బిడ్డను కన్నది. పుట్టినబిడ్డ చాలా అందంగా ఉన్నాడు. దేవకి తన భర్తను దగ్గిరికి పిలిచి, బిడ్డణ్ణి చూపిస్తూ, '‘వీడి ముఖం కాంతీ, విశాలమైన కళ్ళూ, మెత్తని ఒళ్ళూ చూడు! ఎవరైనా ఎంత సాహసం చేసి, పసిబిడ్డను ఆరుద్ర పాపంగా భరించినా, దానిని చంపగలరా ? ఆ బిడ్డకు ఏమీ ఆపద రాకుండా, ఈ చెరసాల నుంచి ఎలా తీసుక పోగలవు ? \" అన్నది.\n\nవసుదేవుడు ఆ పిల్లవాణ్ణి చూస్తూ, ఏమీ మాట్లడక, అలాగే ఉండి పోయాడు. ఇంతలో ఆకాశవాణి ఇలా అన్నది: “చటులండరూ నా మాయచేత గాఢ నిద్రలో ఉన్నారు. కారాగారం తలు పులన్నీ తెరిచి ఉన్నాయి. నీకు అడ్డేమీ లేదు. ఆ బిడ్డను గోకులంలో ఉన్న నీ పెంపుడు కూతురుతో మార్చుకుని పో, యుద్ధ వీరుడు కంసుణ్ణి చంపేంత వరకు, నువ్వు సుఖంగా ఉండు.\" ఆ మాట విన గానే వసుదేవుడు భగవంతుడికి నమ స్కరించుకుని, బిడ్డను ఎత్తుకున్నాడు.\n\nవసుదేవుడు బిడ్డను ఎత్తుకుపోయేట ప్పుడు దేవకి, \" నువ్వు గోకులంలో యశో దకు కొడుకుగా పుట్టి, వసుదేవుడి పెంపుడు కొడుకుగా పెరుగుదువు. నీ మహిమను మనుషులు తెలుసుకునేటట్టుగా పెద్ద పరా క్రమాలు చెయ్యి,\" అని బిడ్డతో చెప్పి, దుఃఖంతో కన్నీరు కార్చింది.\n\nయశోదకు పుట్టిన ఆడపిల్లను వసు దేవుడు తీసుకుని వచ్చాడు. ఈ దుర్మార్గుణ్ణి చంపాలి గదా! ఏడీ? తీసుకురా ! '\" అన్నాడు.\n\nవసుదేవుడు భయపడుతున్న వాడిలాగా వెళ్ళి, ఆడపిల్లను తెచ్చి కంసుడి చేత పెట్టాడు. కంసుడు ఆ బిడ్డను చూసి, అనుమానపడుతూ తనలో, \"ఇదేమిటి ? ఛిత్రంగా ఉన్నదే! ఆకాశవాణి మాట ఎలా అబద్ధ మవుతుంది ? వసుదేవుడి మాయ 9000 ఉంటుందా ? చుట్టూ కాపలా వాళ్ళుండగా ఆడపిల్ల ఎలా వచ్చింది ? మగబిడ్డ ఏమయి నట్టు? చిత్రంగా ఉన్నదే !'\" అని కలవరపడుతూ, బిడ్డ కాళ్ళు పట్టుకుని, 200 కొద్దీ రాతికేసి కొట్టాడు.\n\nకాని ఆ బిడ్డ కంసుడి చేతుల నుంచి జారి మీదికి ఎగిరి, దేవతాకారం ధరించి, మృదుస్వరంతో, \"నన్ను చంపినంత మాత్రాన ఏమవుతుందిరా, దుర్మార్గుడా ! నిన్ను చంపే వీరుడు పుట్టి పెరుగు తున్నాడు. వాడు నిశ్చయంగా నిన్ను చంపుతాడు.\" అని అదృశ్యమయింది.\n\nకంసుడికి మతి పోయినట్టయింది. అతను తన ఇంటికి తిరిగి వెళ్ళి, తన హితులైన బక, ధేనుక, వత్సక, ప్రలం బాదులతో ఇలా అన్నాడు :\n\n\" గోకులంలోగాని, మరెక్కడైనా గాని పుట్టిన పిల్లలను అనుమానించకుండా చంపెయ్యండి. మీరందరూ నా కోసం ఏమరుపాటు లేకుండా మసలుకోండి. పిల్లలను చంపే పూతన మీకు తోడుగా ఉంటుంది.”\n\nతెల్లవారింది. నందుడు తనకు కొడుకు పుట్టాడని ఉత్సవం చేసుకున్నాడు. ఈ వార్త నాలుగు దిక్కులా వ్యాపించింది. కంసుడి మనుషులు ఈ వార్తను కంసు డికి చేరవేశారు. ముందు నారదుడు చెప్పనే చెప్పాడు గనక కంసుడు గోకులం మీద తన ఆగ్రహాన్ని కేంద్రీకరించాడు.\n\nగోకులంలో పెరిగిన కృష్ణుడు పూతనను చంపాడు. అసాధారణ బలంగల ధేను కుడూ, వత్సకుడూ, బకుడూ, ప్రలం బుడూ అతని చేతిలో చచ్చారు. అతను గోవులను రక్షించటానికి కొండను ఎత్తాడు. ఈ వార్తలన్నీ విన్న కంసుడికి తన చావు కృష్ణుడి చేతిలో ఉన్నదని రూఢి అయింది. ఆ తరవాత కేశి అనే రాక్షసుడు కూడా కృష్ణుడి చేత చచ్చినట్టు వార్త వచ్చింది.\n\nకంసుడు ఉపాయంతో కృష్ణుణ్ణి చంప టానికి నిశ్చయించి, ధనుర్యాగం చేస్తు న్నట్టు ప్రకటించి, దానికి బలరామ, కృష్ణు లను పిలవ నిశ్చయించి. వారిని తీసుకు రావటానికి రథం మీద అ క్రూరుణ్ణి పంపించాడు.\n\nబలరామ కృష్ణులు వచ్చారు: ధను వును విరిచారు ; రాజుల నందరినీ ఓడిం చారు ; ఏనుగును చంపారు ; చాణూర, ముష్టి కు ల నూ శలుణ్ణి, తోశలుణ్ణి చంపారు; కంసుణ్ణి జుట్టు పట్టుకుని కిందికి ఈడ్చి చంపారు; తమ తల్లిదండ్రు లను బంధవిముక్తులను చేసి, ఉగ్ర సేనుణ్ణి రాజుగా చేశారు.\n\nతరవాత పసుదేవుడు బలరామ కృష్ణు లకు ఉపనయనం చేసి, సాందీపనుడు అనే గురువు వద్ద విద్యాభ్యాసాని కి పెట్టాడు. పన్నెండేళ్లు నిండేసరికి వాళ్ళు గురుకులంలో సకల విద్యలూ నేర్చు కున్నారు.\n\nఈ లోపల జరాసంధుడు తన అల్లు డైన కంసుడు చచ్చిపోయినట్టు తెలిసి, మధురానగరం మీదికి దండెత్తి వచ్చి, భయంకరమైన యుద్ధం చేసి, ఓడిపోయి తిరిగి వెళ్ళాడు. జరాసంధుడు ఇలా ఏడు సార్లు కృష్ణుడితో తలపడటమేగాక, మ్లేచ్ఛ రాజైన కాల యవ ను పురికొల్పాడు. కాలయవనుడు కూడా మధుర మీదికి దండెత్తి వచ్చాడు.\n\nఅప్పుడు కృష్ణుడు యాదవుల సమ క్షంలో, \"దుర్మార్గుడైన జరాసంధు డు ఈ కాలయవనుణ్ణి పంపించాడు. వీడు మహాబలవంతుడు. వీడి సేన ఎంతో గొప్పది. ఈ దుష్టుడితో యుద్ధం చెయ్యటం కష్టం. ప్రాణం కాపాడుకునేటందుకు సంపదనూ, ఇంటినీ వదిలిపెట్టటం తప్పు కాదు. ఏ స్థలంలో సుఖంగా ఉండగలి గితే అదే పిత్రార్జితం అనుకోవాలి. స్వస్థలం శాశ్వతంగా ప్రమాదకరం అయినప్పుడు కొండలూ, అడవులూ పట్టిపోయి, సుఖ పడటం మేలని పెద్దలు చెబుతారు. భయం చేత నేకదా విష్ణువు సముద్ర మధ్యంలో పాము మీద పడుకుంటాడు ! శివుడు వెండికొండ గుహలో నివసిస్తాడు ! వాళ్ళ గతే ఇలా ఉంటే, మిగిలిన వారి సంగతి చెప్పేదేమిటి? మనం వెంటనే మధురానగరాన్ని విడిచిపెట్టి వెళ్లిపోయి, ద్వారకాపురంలో సుఖంగా ఉండటం మేలని నాకు తోస్తున్నది. ద్వారకాపురం రైవతకాద్రి సమీపంలో సముద్రతీరాన ఉన్నదనీ, చాలా అందమైనదనీ గరుత్మం తుడు చెప్పాడు,\" అన్నాడు.\n\nఇందుకు యాదవులందరూ ఒప్పుకుని, తమ తమ కుటుంబాలతో బలరామ కృష్ణుల వెంట బయలుదేరి, కొంతకాలా నికి ద్వారక చేరి, అక్కడ శిథిలమై పోయిన ఇళ్ళను బాగుచేసి, అక్కడ నివసించసాగారు. మధుర నిర్జన మయింది. అయితే బలరామ కృష్ణులు ఆ నిర్జనమైన మధురకు తిరిగివచ్చి, అక్కడ ఉంటూండగా కాలయవనుడు తిరిగి మధురను ముట్టడించాడు.\n\nఅప్పుడు కృష్ణుడు నగరం వదిలిపెట్టి, కాలి సత్తువకొద్దీ పారిపోసాగాడు. అది చూసి యవనుడు కృష్ణుడి వెంట పడ్డాడు. ఇద్దరూ ముచికుందుడనే ముని ఆశ్రమం చేరారు. కృష్ణుడు ఆశ్రమంలో దాక్కు న్నాడు. నిద్రపోతున్న ముచికుందుణ్ణి కాలయవనుడు కాలితో తన్నాడు. వెంటనే ముని లేచి, తన చూపుతో కాలయవనుణ్ణి భస్మం చేశాడు.\n\nతరవాత కృష్ణ, బలరాములు ద్వార కకు తిరిగి వెళ్ళి, ఉగ్రసేనుడి పరిపాల నలో సుఖంగా ఉంటూ వచ్చారు.\n\nతరవాత కృష్ణుడు శిశుపాలుణ్ణి ఇష్టం లేకుండా పెళ్ళాడవలసిన స్థితిలో రుక్మి ణిని రక్షించి, రాక్షస వివాహ విధిని ఆమెను తానే పెళ్ళాడాడు. జాంబవతీ మిత్రవిందా, సత్యభామా. నాగ్నజితీ. భద్రా, లక్షణా, కాళిందీ కూడా కృష్ణుడికి భార్యలయారు.\n\nకొంత కాలానికి కృష్ణుడికి రుక్మిణి యందు ప్రద్యుమ్నుడు అనే కొడుకు కలిగాడు. ఆ కుర్రవాడికి బారసాల చేసిన అనంతరం శంబరుడనే రాక్షసుడు పురిటిబిడ్డను కాజేసి తీసుకుపోయి తన కూతురైన మాయవతికి ఇచ్చాడు.\n\nకృష్ణుడు ఏమి చెయ్యటానిక్ లేక జగదంబను ధ్యానించి ఇలా అన్నాడు: \"తల్లీ, కనపడకుండా ఎవడో దుష్టుడువచ్చి పురిటింట ఉన్న నా కొడుకును కాజేశాడు. నా పరువు కాస్తాపోతుంది. నీ దాసుణ్ణి నేను ఈ దీనస్థితిలో ఉండటం నీకు మాత్రం సిగ్గు కాదా ? నా ఇల్లు నగరం మధ్యలో ఉన్నది. నగరం చుట్టూ కోట ఉన్నది. పురిటింటికి చుట్టూ కాపలా ఉన్నది. పిల్లవాడు ఎలా పోయాడు ? ఇదంతా నా ప్రారబ్ధమే గదా ! నేను పొరుగూరు వెళ్ళినా, యాదవులంతా కాస్తూనే ఉన్నారు. నీ మాయాబలం సహాయంలేకుండా నా కొడుకును ఎవడు కాజెయ్యగలడు ? నాకు కొడుకునిచ్చి ఆనందం కలిగించిన నువే నాకీ మనో వేదన కలిగించటం భావ్యమా ? నా కొడు కును నాకు మళ్ళీ చేర్చు. నేను నీకు పగవాడనా ? \"\n\nఇలా పరితపించే కృష్ణుడి ముందు దేవి సాక్షాత్కరించి, \"శాపకారణం చేత నీ కొడుకు శంబరుడి చేత అపహరించ బడి, అతడి ఇంట ఉన్నాడు. పదహారో ఏట వాడు శంబరుణ్ణి చంపి, నీ వద్దకు తిరిగి వస్తాడు. విచారించకు.\" అన్నది.\n\nఆ మాట విని కృష్ణుడూ, రుక్మిణీ విచారం మానారు.\n\nనారాయణాంశతో పుట్టిన కృష్ణుడికి అంతుబట్టకుండా, రహస్యపు గదిలో ఉన్న పిల్లవాణ్ణి శంబరుడు ఎలా హరించ గలిగాడు? ఇందులో వింత ఏమీలేదు. దేవి మాయను మనుపులే కాదు, దేవ తలూ, దానవులూ కూడా అధిగమించ లేరు. అరణ్యంలో తనకు బంగారు లేడి దాపరిస్తుందనీ, తన భార్యను ఎత్తుకు పోతారనీ తెలుసుకోగలిగాడా రాముడు ? అతనికి తన తండ్రి చావు గురించి ఎవరో చెప్పినదాకా తెలియదే! ఆఖరుకు సీత ఫలానా చోట ఉన్నదని కూడా రాముడు తెలుసుకోలేకపోయాడే! తన కొడుకులైన కుశలవులను వాల్మీకి పరిచయం చేసిన దాకా తెలుసుకోగలిగాడా ?\n\nమానవ శరీరం ధరించినాక మానవ ధర్మాలు ఎవరికీ తప్పవు. అందుకే కృష్ణుడు పుట్టుతూనే కంసుడి భయంతో గోకులంలో దాక్కున్నాడు. పెద్ద అయి జరాసంధుడి భయంతో, బంధువులతో కలిసి ద్వారకలో తల దాచుకున్నాడు. శిశుపాలుడికి భార్య కావలసిన రుక్మిణిని ఎత్తుకు రావటం కృష్ణుడు చేసిన అన్యాయమే కదా!\n\nమానవ సహజమైన పనులు కృష్ణుడు ఎన్నయినా చేశాడు. భార్యావిధేయుడై సత్యభామ అడిగిందని, కృష్ణుడు స్వర్గం నుంచి పారిజాత వృక్షాన్ని ఎత్తుకు రావ టానికి ఇంద్రుడితో యుద్ధం చేశాడు. జాంబవతి కొడుకులు కావాలని కోరితే, అతను పుత్రుల కోసం ఉపమన్యుడి ఆశ్ర మంలో తపన్సు చేశాడు. దానికోసం పాశుపత దీక్ష పూని, శివుణ్ణి గురించి కృష్ణుడు తపస్సు చేస్తే, శివుడు పార్వతీ సమేతుడై ప్రత్యక్షమై, కృష్ణుడి కోరిక తెలుసుకుని, “నీకు పదహారు వేల యాభైమంది భార్యలుంటారు. ఒక్కొక్క రికి పదేసి మంది పిల్లలు పుట్టుతారు. నువు నూరేళ్ళు బతుకుతావు.\" అని ఆశీర్వదించాడు.\n\nతరవాత కృష్ణుడు ఉపమన్యుడికి మొక్కి, సెలవు తీసుకుని, ద్వారకకు తిరిగివచ్చి సుఖంగా ఉన్నాడు.\n\nఅందుచేత ఒక్క మహాదేవి తప్ప, మాయాకు లోబడని వారు ఎవరూ లేరు.",
            "book_page_end": 58
        },
        {
            "title": "చీనాంబరాలు",
            "book_page_start": 59,
            "pdf_page_start": 59,
            "pdf_page_end": 63,
            "author": "చందమామ బృందం",
            "genre": "చారిత్రక కథ",
            "moral": "చిన్న విషయాలపై దృష్టి కేంద్రీకరించడం ద్వారా పెద్ద సమస్యల నుండి దృష్టి మరల్చి ఆనందాన్ని పొందవచ్చు.",
            "keywords": [
                "చీనా చక్రవర్తి",
                "సీలింగ్ షీ",
                "పట్టు",
                "ఆవిష్కరణ",
                "మనోవ్యాధి"
            ],
            "characters": [
                "చీనా చక్రవర్తి",
                "సీలింగ్ షీ (మహారాణి)",
                "మంత్రులు (ఇద్దరు)",
                "పరిచారికలు",
                "వడ్రంగులు"
            ],
            "locations": [
                "చీనా",
                "ఉద్యానవనం"
            ],
            "content": "మూడు వేల సంవత్సరాల క్రితం చీనా చక్రవర్తి ఒక అందమైన అమ్మాయిని పెళ్ళాడాడు. ఆమె పేరు సీలింగ్ షీ. ఆమె వయస్సు పధ్నాలుగేళ్ళు. చీనా చక్రవర్తికి పట్టపురాణి అయిన సీలింగ్ షీకి ఏ లోటూ లేదు. రోజల్లా ఆమెకు వినోదం కలిగించటానికి గాయకులూ, నర్తకులూ ఉండేవారు. ఏమి కావలసినా చేయ టానికి పరిచారికలు వుండేవారు.\n\nకాని ఇన్నీ ఉండి కూడా సీలింగ్ కి పెద్ద విచారం పట్టుకున్నది. ఆమె కళ్ల వెంట నిరంతరం అశ్రుధారలు కార సాగాయి. ఆమె దుఃఖాన్ని బాపటానికి ఎందరో యత్నించారు. కాని లాభం లేక పోయింది. ఆమె దుఃఖానికి కారణ మేమంటే, ఆమె ఎన్నడూ తన పుట్టింటి వారిని విడిచి ఉండినది కాదు. అందు లోనూ చిన్నపిల్ల, దూరాన ఉన్న తన తలిదండ్రులనూ, అన్న దమ్ములనూ తలుచుకుని ఆమె ఎల్లవేళలా కుమిలిపో సాగింది.\n\nతన పట్టమహిషి చింతాక్రాంతురాలై ఉన్నదన్న వార్త చక్రవర్తికి తెలిసి, తన ఇద్దరు మంత్రులతో సహా ఉద్యానవనానికి వచ్చాడు. తోటలో కంబళీవృక్షం నీడను కూర్చొని ఉన్న తన భార్యను సమీపించి, \"రాణీ, నీకేమి లోటు జరిగింది ? నీ లేత బుగ్గలు తడిగా ఉన్నాయి దేనికి ? నీ ఆరోగ్యం బాగా లేదా? దాచక చెప్ప వలసింది,” అని అడిగాడు.\n\n\" స్వామీ, నా కే లోటూ లేదు. మీరు విచారించకండి. నా మనసుకు ఉల్లా సంగా లేదు. అంతకంటె మరేమీ లేదు.\" అన్నది సీలింగే.\n\nమహారాజు తన మంత్రుల కేసి చూసి, \"మీరు త్వరలోనే మహారాణి మనసుకు ఉల్లాసం కలిగించే యోచనలు చేయండి.\" అని వెళ్ళిపోయాడు.\n\nతమలో తాము మాట్లాడుకుంటూ మంత్రులు కూడా వెళ్ళిపోయారు.\n\nఇంతలోనే పరిచారికలు తేనీరు తెచ్చి మహారాణి ముందు పెట్టారు. ఆమె ఆచారం ప్రకారం తానే స్వయంగా తేనీరు గిన్నెలలో కలిపి పాటగాళ్ళకూ, ఆట గాళ్ళకూ ఇచ్చి తన గిన్నె ముందుంచు కున్నది. తేనీరు చాలా వేడిగా ఉండటం చేతనో, దాని మీద అంతగా ఇచ్ఛకలగ కనో ఆమె దానిని వెంటనే తాగలేదు.\n\nఈ సమయంలో కంబళీవృక్షం మీద నుంచి ఏదో వస్తువు మహారాణి తేనేటి గిన్నెలో టమ్మని పడింది. తేనీరు చింది అమూల్యమైన మహారాణి దుస్తులపై పడింది. ప రి చారికలు నొచ్చుకుంటూ ఆమెను సమీపించబోయారు.\n\n\" నా దుస్తుల కేమీ తొందరలేదు.” గిన్నెలో పడిన వస్తువేమిటో చూడండి, '\" అన్నది మహారాణి.\n\nపరిచారికలు గిన్నెలోని తేనీటి నుంచి చిన్న దారపు ఉండలాటి పదార్థాన్ని తీసి మహారాణి చేతిలో పెట్టారు. అది మరేమీ కాదు. పట్టుపురుగులు కంబళీ వృక్షాల మీద పెట్టే గుడ్డు తాలూకు పిసినికాయ. అలాటి పిసినికాయలు కంబళీ వృక్షం మీద ఇంకా అనేకం ఉన్నాయి.\n\nతేనీటిలో పడిన పిసినికాయను పరి చారికల వద్ద నుండి తన చేతిలోకి తీసు కొనే సమయాన సీలింగ్ షీ ఒక వింత గమనించింది. ఆ పిసినికాయ విచ్చుకుని అతి సన్నని, నిగనిగలాడే పోగులు చేతి లోకి రాసాగాయి.\n\n\"ఆహా ! ఇదే దారమైతే దీనితో నేసిన వస్త్రాలు ఎంత అందంగా ఉండాలి! '\" అనుకున్నది సీలింగే.\n\nమరుక్షణమే ఆమెకొక ఆలోచన తట్టింది. ఈ పోగులు మరీ సన్నగా ఉన్న మాట నిజమేగాని ఇవి సులువుగా తెగటం లేదు. అదీగాక ఈ ఒక్క పిసినికాయ లోనే ఎన్నో వేల గజాల పోగులు వున్నట్టు కనిపిస్తున్నది. ఈ పోగును అనేక పేటలు వేసి పేనినట్టయితే దారం తయారవు తుంది. అప్పుడు దానిని మగ్గం మీద నేసి, ప్రపంచంలో ఎవరూ ఎన్నడూ చూడనంత అందమైన బట్టలు తయారు చేయవచ్చు.\n\nఈ ఆలోచన రాగానే మహారాణి మనో వ్యాధి కాస్తా మటుమాయమయింది. ఆమె ఉత్సాహంతో లేచి తన పరిచారికలను పిలిచి, తన చేతిలో వున్న పోగును విప్ప దీసి పేటలు వేసి పేనమని చెప్పింది. పరిచారికలు ఆమె చెప్పినటే సన్నని. నిగనిగలాడే దారం పేని పుల్లలకు చుట్ట సాగారు.\n\n\"ఇట్లా ఎంత దారమైతే ఒక బట్ట కాను? మీరంతా కలిసి చెట్టు మీద వున్న పిసినికాయలన్నీ ఏరి తెచ్చి తేనీటిలో వెయ్యండి.\" అని మహారాణి పరిచారిక లను ఆజ్ఞాపించింది.\n\nఎవరికీ క్షణం తీరికలేదు. అదివరకు పనిపాటలు లేక క్షణ మొక యుగంగా గడిపిన మహారాణి కిప్పుడు ఘడియలు క్షణాలలాగా సాగిపోతున్నాయి. సూర్యాస్త మయే లోపల చాలా కండెల దారం తయా రయింది. ఇంకా చేయవలిసిన పని బోలె డంత ఉన్నది. ఆమె వడ్రంగులను పిలి పించి. \"ఈ దారం చూడండి! ఇంత సన్నని దారం నేయటానికి వెంటనే మగ్గం తయారుచేయండి. తెల్లవారేలోగా మగ్గం తయారయి నా గదిలో ఉండాలి.\" అని ఆజ్ఞాపించింది.\n\nమర్నాడు చక్రవర్తి తన మంత్రులను పిలిపించి, \" పట్టపురాణి మనసు ఉల్లా సంగా ఉండటానికి ఏమాలోచించారు ? \" అని అడిగాడు.\n\n''చిత్తం, ప్రభూ ! ఒక చక్కని నెమి లిని తెచ్చి మన ఉద్యానవనంలో వుంచి నట్టయితే దేవిగారు దాని నాట్యం తిల కిస్తూ, దాని ఈకల రంగులు చూసి వినో దిస్తూ....'' అని ఒక మంత్రి గొణిగాడు.\n\nచక్రవర్తి రెండో మంత్రి కేసి చూశాడు.\n\n\" మన ఉద్యానవనంలో జలక్రీడలకు చిన్న తామరకొలను ఏర్పాటు చేసినట్ట యితే మహారాణిగారు తన చెలికత్తెలతో అందులో ఈతలు కొడుతూ \" అన్నాడు రెండో మంత్రి.\n\nతన ఇద్దరు మంత్రులకూ సరి అయిన ఆలోచన తోచలేదని తెలుసుకుని చక్రవర్తి తన పట్టపురాణిని పిలవ నాజ్ఞాపించాడు.\n\nప్రభూ ! మహారాణిగారింకా తమ గది నుండి బయటికే రాలేదు.\" అన్నారు నౌకర్లు.\n\n\"ఇంత పొద్దెక్కి ఇంకా బయటికే రాలేదా? '\" అన్నాడు చక్రవర్తి. అర్భకు రాలైన తన ప్రియభార్య ఆరోగ్యం గురించి ఆయనకు ఆందోళన కలిగింది. ఆయన వెంటనే సింహాసనం దిగి సరాసరి రాణి గదికి వెళ్ళాడు.\n\nచక్రవర్తి లోపల అడుగు వేస్తూనే చూసిన దృశ్యం ఆయనకు ఆశ్చర్యమూ, ఆనందమూ కలిగించింది.\n\nమహారాణి విచారసాగరంలో ముణిగి ఊండకపోగా, ఒక విచిత్రమైన మగ్గం ముందు కూచుని ఎన్నడూ కనని, విన నంత అందమైన దారపు పోగులతో ధగ ధగ మెరిసిపోతున్న ఒక నాజూకై న వస్త్రం నేస్తున్నది.\n\nమహారాణి తల ఎత్తి చక్రవర్తి కేసి చూసింది, ఆమె కళ్ళు ఆనందంతో మెరుస్తున్నాయి. చిరునవ్వు నవ్వింది.\n\n\" మహాప్రభూ ! నా విచారంతో మీకు ఎంతో కాలంగా బాధ కలిగించాను, దానికి పరిహారంగా మీకీ దేవతావస్త్రం నేసి ఇస్తున్నాను. ఆగ్రహించరు కద ? '\" అన్న దామె.\n\nఆగ్రహమా? ఇంత అపూర్వమైన వస్త్రం బహుమతి పొందుతూ ఆగ్రహించ గలనా? అన్నాడు చక్రవర్తి.\n\nసీలింగే తన భర్తతో జరిగినదంతా చెప్పింది.\n\n\" తమ భార్యగా వుండి నేను పని చెయ్యటం భావ్యంకాదు, అందుచేత ఈ సంగతి రహస్యంగా ఉంచాను,\" అన్నది మహారాణి.\n\n\"దానికి నా కేమీ. విచారం లేదు. నీ మనసుకు తృప్తి కలిగించినవారికి అర్ధ రాజ్యం ఇవ్వటానికి కూడా సిద్ధపడ్డాను. నీ విచారం తొలగిందే నాకు పదివేలు,\" అన్నాడు చక్రవర్తి.\n\n“అయితే, మహాప్రభూ! నా కోరిక ఒకటి నెరవేర్చండి.\" అన్నది మహారాణి.\n\n\"నీ యిష్టం వచ్చింది కోరుకో!” అన్నాడు చక్రవర్తి.\n\n\"వెయ్యి కంబళీవృక్షాలతో నా కొక తోట వేయించి పెట్టండి!\" అన్నది మహారాణి. చక్రవర్తి ఆమె కోరిక నెర వేర్చాడు.\n\nసీలింగే ప్రపంచంలో మొట్టమొదటి పట్టువస్త్రాలు నేసింది. ఇప్పటికీ చీనా భాషలో 'సీ' అంటే పట్టు. ఆమె అనం తరం చీనాదేశపు మహారాణులు ఆమె ఏర్పాటు చేసిన సంప్రదాయాన్న ను సరించి, ఏటా ఒక రోజు పట్టుపురుగులకు తమ చేతిమీదుగా ఆహారం వేస్తూవచ్చారు.\n\nకాలక్రమాన పట్టువస్త్రాల రహస్యం చీనా నుంచి ఇతర దేశాలకు * పాకింది. అందుకనే మన పూర్వీకులు పట్టువస్త్రా లను చీనాంబరా లనేవారు. మిగతా దేశా లలో పట్టువస్త్రాలు తయారయినా కూడా చీనాదేశపు పట్టువస్త్రాలకు గణ్యత ఉన్నది. వీటిని మనవారు చీని చీనాం బరాలనేవారు.",
            "book_page_end": 63
        }
    ],
    "statistics": {
        "total_stories": 16,
        "author_counts": {
            "చందమామ బృందం": 9,
            "సూరవరపు గోవిందరాజులు": 1,
            "కె. బి. దత్తాత్రేయశర్మ": 1,
            "మాచిరాజు కామేశ్వరరావు": 1,
            "బొమ్మిడి అచ్చారావు": 1,
            "రాంబాబు": 1,
            "ఆవులపాటి యశోవతి": 1,
            "జొన్నలగడ్డ రామలక్ష్మి": 1
        },
        "genre_counts": {
            "వ్యాసం": 1,
            "జానపద కథ": 1,
            "ఫాంటసీ ధారావాహిక": 1,
            "బేతాళ కథ": 1,
            "నీతి కథ": 4,
            "లఘు కథ": 1,
            "హాస్యం": 1,
            "పౌరాణికం": 1,
            "పౌరాణిక కథ": 1,
            "పురాణ బాలలు": 1,
            "చారిత్రక కథ": 2,
            "పౌరాణిక ధారావాహిక": 1
        }
    }
}