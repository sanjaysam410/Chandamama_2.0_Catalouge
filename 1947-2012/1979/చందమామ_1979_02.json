{
    "book_id": "చందమామ_1979_02",
    "stories": [
        {
            "title": "ప్రశ్నోత్తరాలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "భూకంపాలు",
                "భూగర్భం",
                "గాలి వేగం",
                "పులిచర్మం",
                "మునులు"
            ],
            "characters": [
                "కె. పద్మవాభ భట్",
                "జి. ఎన్. రమణరెడ్డి",
                "ఏలేశ్వరపు వెంకట శ్రీకృష్ణ"
            ],
            "locations": [
                "కార్కళ",
                "వల్లలకుప్పం",
                "మంగళగిరి",
                "జపాను"
            ],
            "content": "ప్ర: భూకంపాలు ఒకే చోట రావడానికి కారణం ఏమి?\nసః భూగర్భంలో చాలా “ నెర్రెలు” ఉన్నాయి. వీటితోబాటు బలీయమైన సంచలనాలు కూడా\nఉన్నాయి. భూగర్భంలోని వేడికి శిలలు ద్రవిస్తాయి, నెర్రెల కుండా ప్రవహిస్తాయి, భూరంధ్రాల కుండా\nపైకి చిమ్మి విధ్వంసం కలిగిస్తాయి. ఒక్కొక్కప్పుడు అగ్నిపర్వతం పేలుడుతో ఒక దీవిగాని, దీవిలో\nకొంత భాగంగాని నాశనం కావచ్చు. లేదా, పేలుడు ఫలితంగా పైకి వచ్చిన శిలాద్రవంతో ఒక కొత్తదీవి\nఏర్పడవచ్చు. ఇలాటి సంఘటనల వెంట ఎంత శక్తి ఉండేదీ మనం ఊహించవచ్చు. ఆ శక్తికి భూగర్భం\nలోని నెర్రెలు పెద్దవికావటమూ, ఎగుడుదిగుడు కావటమూ జరిగితే భూకంపాలు కలుగుతాయి. అలాటి\nనెర్రెలు ఉండే ప్రాంతాలలోనే ఎప్పుడూ భూకంపాల ఫలితాలు కనిపిస్తాయి. నిజానికి భూమి కంపించి\nనప్పుడు ప్రపంచమంతటా కూడా కంపనం తెలియవచ్చు. ఏ జపానులోనో భూకంపం వస్తే, కొన్ని వేల\nమైళ్ళదూరానగల యంత్రాలు దాన్ని పసిగట్టుతాయి.\nప్ర : బస్సునడుస్తూ ఉంటే, అందులో దీపం చుట్టూ పురుగులు తిరుగుతూ\nఉంటవి. బస్సుతోసహా అవి ఎలాగు ప్రయాణం చేస్తున్నవి?\nసః బస్సు వేగంగాని, బస్సువెంట ఉన్న గాలివేగంగాని పురుగులకు అందినాక అవి బస్సుతోపాటు\nప్రయాణం చెయ్యటానికి ఎలాటి ప్రయత్నమూ చేయనవసరం లేదు. ఏ మనిషి కూడా కూర్చుని గంటకు\nఅనేకవందల మైళ్ళవేగంతో కదలలేడు. కాని మనుషులు విమానాలలో ఆ వేగంతో పోగలుగుతున్నారు.\nగదా! ఆ మాటకు వస్తే భూమిమీద ప్రతివస్తువూ భూభ్రమణంలో గంటకు వెయ్యిమైళ్ళ వేగంతో కదులు\nతున్నది — రాళ్ళూ, రప్పలూతోసహా.\nప్ర : మునులు పులిచర్మాల మీద, జింక చర్మాల మీద ఎందుకు కూర్చుంటారు?\nనః మునులు అడవులలో ఆశ్రమాలు కల్పించుకుని, పెంపుడు జంతువులను తినేవారు. వారికి\nనూలూ, నేతా, చాపలూ ఇతర పరిశ్రమలులేవు. చంపిన మృగాల చర్మాలను చాపలుగా వాడేవారు..\nఒక దశలో చర్మాలనే బట్టలుగా కూడా వాడేవారు. శివుడు ఏనుగుచర్మం బట్టగా కట్టేవాడు.",
            "book_page_end": 6
        },
        {
            "title": "లబ్ధప్రభాశం",
            "book_page_start": 7,
            "pdf_page_start": 7,
            "pdf_page_end": 10,
            "author": "చందమామ బృందం",
            "genre": "నీతి కథ",
            "moral": "కార్యసాధన కోసం అవసరమైన త్యాగాలు, అపకీర్తిని భరించాలి. అవి ఇతరులకు హాని కలిగించనంత వరకు సరైనవే.",
            "keywords": [
                "ప్రణయ కలహం",
                "మూర్ఖత్వం",
                "త్యాగం",
                "గాడిద కథ",
                "నందుడు"
            ],
            "characters": [
                "నందుడు",
                "వరరుచి",
                "నందుడి భార్య",
                "కోతి",
                "మొసలి",
                "చాకలి",
                "గాడిద",
                "రైతు"
            ],
            "locations": [
                "నందుడి సామ్రాజ్యం",
                "అరణ్యం",
                "గ్రామం"
            ],
            "content": "నందుడు గొప్ప సామ్రాజ్యాన్ని ఏలిన\nచక్రవర్తి. ఎంతలేసి రాజులూ అతనికి\nపాదాక్రాంతులైనారు. అతని ఖ్యాతి\nశరత్కాలపు వెన్నెలలాగా నిష్కలంక\nమైనది. అతని మంత్రి వరరుచి సకల\nశాస్త్ర పారంగతుడైన మహా మేధావి.\nఒక రోజు సాయంకాలం వరరుచికి\nఅతని భార్యతో ప్రణయ కలహం\nవచ్చింది. అతనికి భార్య అంటే తగని\nప్రేమ. అందుచేత అతను వీలయినంత\nత్వరలో ఆ మెతో రాజీపడాలనుకుని,\nఎన్నోవిధాల ఆమెను బతిమాలి చూశాడు.\nకాని అందువల్ల ఫలితం లేకపోయేసరికి\nఅతను ఎంతో దీనంగా, \" ప్రియా, నేను\nఏం చేస్తే నీ కోపం పోతుందో చెప్పు\nఅలాగే చేస్తాను,'' అని భార్యతో\nఅన్నాడు.\nచాలా సేపు బతిమాలించుకుని చివరకు\nఆమె, \"నీ తల గుండు చేయించుకుని,\nనా పాదాల మీద పడినట్టయితే నేను\nఎప్పటిలాగా ప్రేమగా ఉంటాను,”\nఅన్నది.\nవరరుచి ఆమె కోరినట్టే చేసి, ఆమె\nకోపాన్ని పోగొట్టాడు.\nఆ సాయంకాలమే నందుడికీ, అతని\nభార్యకూ మధ్య ప్రణయ కలహం\nసంభవించింది.\nఆమె కోపం పోగొట్ట\nటానికి నందుడు ఎన్ని ప్రయత్నాలు\nచేసినా లాభం లేకపోయింది.\n.. \n\" ప్రియా, నువు లేకుండా ఒక గంట\nకూడా జీవించలేను. నీ కాళ్ళు పట్టు\nకుంటాను, 'కనికరించు.\" అని వేడు\nకున్నాడు నందుడు.\n\"కళ్ళెం నోట పెట్టుకుని, నన్ను\nవీపు మీద ఎక్కంచుకుని గుర్రంలాగా\nసకిలిస్తూ, సవారీ చేయనిస్తే నేను తృప్తి\nపడతాను.'' అన్నది నందుడి భార్య.\nనందుడు అలాగే చేశాడు.\nమర్నాడు వరరుచి నందుడి దర్బా\nరుకు వచ్చినప్పుడు, అతని గుండుకు\nకారణం ముందుగానే చారుల ద్వారా\nవిని ఉన్న నండుడు, అతన్ని అవహేళన\nచేసే ఉద్దేశంతో, “ఓ, వరరుచీ ! మంచి\nరోజు కూడా చూడకుండా అలా తల\nగొరిగించుకున్నావేమిటి?'' అని అడిగాడు.\nనందుడు చేసిన పని తెలుసుకుని\nఉన్న వరరుచి, \" స్వామీ, మన పనులు\nసాధించుకోవాలంటే మనం అనేక పనులు\nచెయ్యవలసి ఉంటుందని తమరెరగరా ?\nఏదీ చెయ్యకపోతే ఏమీ జరగదు. అంతే\nగదా ? \" అన్నాడు.\nనందుడు జవాబు చెప్పలేదు.\nకోతి మొసలికి ఈ కథ చెప్పి,\nమూర్ఖుడా. వాళ్ళు చేసిన పనులు\nభార్యలను తృప్తిపరిచినా ఇతరులకు హాని\nకలిగించలేదు. కాని, నువు మటుకు\nనీ మిత్రుణ్ణి చంపటానికి సిద్ధపడ్డావు. పైన\nనోరు జారి వాగావు. ఓండ్రపెట్టటం వల్ల\nచచ్చిన గాడిద కథ వినలేదా?\" అన్నది.\nఆ కథ ఏమిటని మొసలి అడిగిన\nమీదట కోతి ఇలా చెప్పింది :\nపులితోలు కప్పుకున్న గాడిద కథ\nఒక గ్రామంలో ఒక చాకలి ఉండే\nవాడు. వాడికొక గాడిద ఉండేది. అది\nతిండిలేక నీరసించిపోయింది.\nఒకనాడు చాకలి అరణ్యంలో తిరు\nగుతూ, ఒక చచ్చిన పులిని చూసి ఇలా\nఅనుకున్నాడు: \"నా గాడిద మీద ఈ పులి\nతోలు కప్పి రాత్రివేళ పొలాలమీద వదిలి\nపెట్టితే, రైతులు దాన్ని చూసి పులే\nఅనుకుని పోరిపోతారు. అప్పుడు అది\nపంటచేలమీద పడి తిని, బాగా బలిసి,\nనాబట్టల మూటలు మొయ్యగలుగు\nతుంది.\"\nవాడు పులితోలు ఒలిచి, దాన్ని తన\nగాడిదమీద కప్పి, తన పథకం అమలు\nచేశాడు. రైతులు గాడిదను చూసి పులే\nఅనుకుని, దాన్ని తమ పొలాల నుంచి\nతరిమి వెయ్యటానికి భయపడ్డారు. గాడిద\nతెల్లవార్లూ కడుపారా మేసి, తెల్లవారేవేళ\nఇంటికి తిరిగి వచ్చేది. ఇలా అది తెగతిని,\nవాకిలి పట్టనంత లావెక్కిపోయింది.\nఒక రాత్రి అది మేస్తుండగా, దూరాన\nమేసే ఆడగాడిద ఓండ్రపెట్టటం విని,\nతిక్ష రేగి తానుకూడా ఓండ్ర పెట్ట సాగింది.\nఅది విని రైతులు, అది పులితోలు కప్పిన\nగాడిద మాత్రమేనని తెలుసుకుని దాన్ని\nపట్టుకుని చావగొట్టేశారు.\nకోతి గాడిద కథ ముగిస్తూండగా ఒక\nనీటి జంతువు వచ్చి మొసలితో, \" ఓయీ,\nకరాళముఖా! తిండి లేకుండా నీ కోసం\nఆత్రంగా ఎదురుచూస్తూ ఉండిననీభార్య,\nనువు మామూలుకన్న ఎక్కువ ఆలస్యం\nచెయ్యటం చూసి నిరాశతో నూ,\nఅసూయతోనూ ఆత్మహత్య చేసుకున్నది,'' \nఅని చెప్పింది.\nఈ మాట విని మొసలి, \"అయ్యో,\nఎంత దౌర్భాగ్యుణ్ణి ! నా కెంత ఆపదవచ్చి\nపడింది! నా ఇల్లు ఇక ఇల్లు కాదు.\nమంచివాడికి భార్యే ఇల్లు. భార్య లేని\nఇల్లు బంజరుతో సమానం. భార్య ఉంటే\nచెట్టుమాను మొదలైనా ఎంతో ఆనంద\nదాయకంగా ఉంటుంది. భార్యలేని\nరాజభవనం కూడా ఎడారితో సమానం.”\nఅనుకుని, కోతితో, \" మిత్రమా, నేను\nనీకు తలపెట్టిన ద్రోహాన్ని క్షమించు.\nనేను వెళ్లి. నా భార్య చితి మీద ప్రాణాలు\nవదులుతాను. శలవు!\" అన్నది.\nదానికి కోతి, \" నువు నీ భార్యకు\nదాసుడివనీ, ఆమె నిన్ను తన బొటన\nవేలికింద తొక్కిపట్టిందనీ నాకు మొదటి\nనుంచీ తెలుసు. ఇప్పుడు నువు ఆ సంగతి\nమరింత బాగా నిరూపించుకున్నావు.\nమూఢుడా, సంతోషించక ఏడుస్తున్నావా ?\nఅలాటి భార్యలుపోతే పండగ చేసుకోవాలి.\nఅలాటి స్త్రీతో శాంతి అనేది ఉండదు.\nఅలాంటివాళ్లను దండించిగాని, బహూక\nరించిగాని, మెచ్చుకునిగాని దారికి తీసుకు\nరాలేం. అటువంటి దానికోసం ఆత్మహత్య\nచేసుకుంటావా? వద్దు!\" అన్నది.\n\"మిత్రమా, నువ్వన్నది చాలావరకు\nనిజమే. కాని నేను ఏం చెయ్యాలి?\nనా భార్యను పోగొట్టుకున్నాను. ఇల్లు\nపాడుబడింది. నీ స్నేహం పోగొట్టు\nకున్నాను. వెనకటికి రైతు భార్యలాగా\nఉభయభ్రష్టుణ్ణి అయాను.\" అన్నది\nమొసలి.\n\"ఏమిటా కథ ? \" అని కోతి అడిగితే\nమొసలి ఇలా చెప్పింది :\nరైతు భార్య కథ\nపూర్వం ఒక రైతు దూరంగా ఉన్న\nవ్యవసాయ క్షేత్రంలో తన అందమైన\nభార్యతో కాపరం చేస్తూండేవాడు. వాళ్లకు\nపిల్లలు లేరు. రైతు వయసు మళ్లినవాడు.\nభార్య పడుచుది కావటంచేత యువకు\nడైన ప్రియుడి కోసం చూడసాగింది.\nఆమె మీద కన్ను వేసి ఉన్న ఒక\nదుష్టుడు ఆమె అంతరంగం గ్రహించి,\nఒకనాడు ఆమెను కలుసుకుని \" అందాల\nరాశీ, నిన్ను చూసిన క్షణంలో నే\nప్రేమించాను. ఇటీవలనే నా భార్య\nపోయింది. నేను, నా అనే వాళ్ళెవరూ\nలేని ఒంటరిగాణ్ణి. నన్ను నీ ప్రేమతో\nసుఖపెట్టు,\" అన్నాడు.\nఆమె సంతోషించి, \" నీకు అలాటి\nఉద్దేశం ఉంటే నా కేమీ అభ్యంతరం\nలేదు. మనం ఇక్కడినుంచి పారిపోదాం.\nనా భర్త పెట్టెలో బోలెడు డబ్బు దాచాడు.\nఅదంతా తెస్తాను. దానితో మనం సుఖంగా\nజీవించవచ్చు,\" అన్నది.\n\"మంచిది. నీ భర్త నిద్రపోయాక,\nఈ రాత్రే నా దగ్గిరికి వచ్చెయ్యి,”\nఅన్నాడు దుష్టుడు.\nఆమె అందుకు ఒప్పుకున్నది.\nఆ రాత్రి తన భర్త నిద్రపోయేటప్పుడు\nఆమె డబ్బంతా తీసుకుని, సంకేతస్థానం\nచేరుకున్నది. దుష్టుడు చాలా సంతోషించి,\nఆమె వెంట నృత్యం చేస్తూ బయలు\nదేరాడు.",
            "book_page_end": 10
        },
        {
            "title": "భల్లూకమాంత్రికుడు",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహస కథ",
            "moral": "ఆపదలో ఉన్నప్పుడు తెలివి, సమయస్ఫూర్తి ఉపయోగించాలి. నిజాయితీలేని వారిని నమ్మరాదు.",
            "keywords": [
                "రాక్షసుడు",
                "భల్లూకం",
                "మాంత్రికుడు",
                "దుర్ముఖుడు",
                "చిరుతపులి"
            ],
            "characters": [
                "దుర్ముఖుడు",
                "ఉగ్రదండుడు",
                "తలారి భల్లూకుడు",
                "అంగరక్షకుడు",
                "నాగమల్లు"
            ],
            "locations": [
                "అరణ్యం",
                "ఉదయగిరి పట్టణం"
            ],
            "content": "[ రాజు దుర్ముఖుడు, తన వెంటబడిన తలారిభల్లూకం నుంచి పారిపోతూ, రాక్షసుడు\nఉగ్రదండుడు కంటబడగానే, భయంకొద్దీ మూర్ఛపోయాడు. ఉగ్రదండుడు అతడి మూర్ఛ\nపోగొట్టేందుకు, అంగరక్షకుణ్ణి వారు నుంచి నీళ్ళు తెమ్మన్నాడు. వాగు దగ్గరవున్న మొండి\nతొండపుటేనుగు వాళ్లో చూసి రెచ్చిపోయి ఘీంకరిస్తూ పరిగెత్తి రాసాగింది. తరువాత — ]\nరాక్షసుడు ఉగ్రదండుడు, తమను సమీ\nపిస్తున్న ఏనుగు కేసి ఓసారి చూసి,\nతలారి భల్లూకుడితో, \" ఈ తొండం తెగిన\nఏనుగు, నీ వాహనమా? దీని వాలకం\nచూస్తే, ఒట్టి అడవి ఏనుగులా వున్నది.\"\nఅన్నాడు.\n\" అవును, అడవి ఏనుగే! అరణ్యంలో\nనా దారిని అడ్డగించబోతే, గండ్రగొడ్డలితో\nతొండం మీద కొట్టి, పైనెక్కి కూర్చుని,\nచెవులు మెలిపెడుతూ యిక్కడికి తీసుకు\nవచ్చాను,'' అన్నాడు తలారి భల్లూకుడు.\nఅంతలో ఏనుగు వాళ్ళ దాపులుకు\nవచ్చేసింది. అది చూసి దొంగ నాగమల్లూ,\nఅతడి ఇద్దరు అనుచరులూ గుహకేసి\nపరిగెత్తారు. అప్పటివరకూ మూర్ఛలో\nవున్న రాజు దుర్ముఖుడు ఠక్కున లేచి\nనిలబడి, బాణంలా చెట్లచాటుకు దూసుకు\nపోయాడు. అంగరక్షకుడు కీచుమంటూ\nఅరిచి, ఉగ్రదండుడి వెనక్కుపోయి\nనిలబడ్డాడు.\nఉగ్రదండుడు రాతిగద పైకెత్తి, \"ఒరే,\nఇంతకుముందు నువు. నాకు అంగ\nరక్షకున్నావు. ఇప్పుడు నేనే, నీకు\nఅంగరక్షకుణ్ణన్నమాట! ఛీ, పిరికివెధవా!\"\nఅని, మీదికి వస్తున్న ఏనుగు దారి నుంచి\nపక్కకు తప్పుకున్నాడు.\nతలారిభల్లూకం గండ్రగొడ్డలి తిప్పుతూ,\nఏనుగుకు అడ్డంగా పోయి, \"ఆగు!\nనేనెవరో గుర్తించలేదా? తలారి భల్లూ\nకుణ్ణి. నువు, నా వాహనానివి,'' అన్నాడు.\nతలారి భల్లూకం మాట ముగించే\nలోపలే, ఏనుగు వాణ్ణి తొండంతో పట్టి\nపైకెత్తి, దూరంగా విసరబోయింది కాని,\nఅంతలో రాక్షసుడు ఉగ్రదండుడు\nపైకెగిరి, ఏనుగు చెవినొకదానిని వడిసి\nపట్టుకుని, రాతి గదతో దాని డొక్కల్లో\nగట్టిగా ఒక పోటు పొడిచాడు. ఆ దెబ్బకు\nఏనుగు, తలారి భల్లూకుణ్ణి కిందికి జార్చి,\nదభీమంటూ నేలమీద పడిపోయింది.\nఉగ్రదండుడు మెరుపులా పోయి, దాని\nముందు కాళ్ళు రెండూ కలిపి పట్టుకుని\nపైకెత్తుతూ, “ఒరే, అంగరక్షకా! వెంటనే\nపోయి. అడవిచెట్ల తీగలు లాక్కురా.\nదీన్ని కాళ్ళు కట్టివేయాలి,\" అన్నాడు.\nఅంగరక్షకుడు చెట్లల్లోకి పరిగెత్తాడు.\nతలారి భల్లూకుడు దిమైరపోయిన వాడిలా\nకళ్ళు మూసి తెరుస్తూ, \" ఉగ్రదండ\nరాక్షసా ! నా మంత్రపు గండ్రగొడ్డలి శక్తి\nకన్న, నీ దేహబలమే మిన్నలా వున్నది.\nనన్ను ప్రాణాపాయం నుంచి కాపాడావు.\nమెచ్చాను.\nఏం కావాలో కోరుకో,\nయిస్తాను!\" అన్నాడు.\nఉగ్రదండుడు, తలారి భల్లూకుడి కేసి\nచిరునవ్వుతో చూసి \" నేను కోరుకో\nవలసినదేమైనా వుంటే, అది నీ గురువైన\nభల్లూకమాంత్రికుడి నుంచి ! ప్రస్తుతానికి,\nయీ రెచ్చిపోయిన ఏనుగు మళ్ళీ లేచి\nగొడవ చేయకుండా, కాస్త నాతోపాటు\nదీని కాళ్ళు బిగించి పట్టుకో.\" అన్నాడు.\nతలారి భల్లూకుడు, ఉగ్రదండుడి కేసి\nచుర ర చుర చూస్తూ, ఈ నా చచ్చు\nవాహనం కాళ్ళు, నేను పట్టుకోవటమా?\nఅంతకన్న అవమానం కద్దా? ఇదుగో,\nఈ క్షణానే నా మంత్రపు గండ్రగొడ్డలితో,\nదీని తల నూరుప్రక్కలు చేయబోతు\nన్నాను,\" అంటూ గండ్రగొడ్డలి ఎత్తాడు.\n\"ఒరే, బాబూ, కాస్త ఆగు! ఇంత\nకాలంగా తలారిగా బతికినవాడివి, ఇన్ని\nఊకదంపుడు మాటలు ఎప్పుడు నేర్చావు?\nఈ ఏనుగును చంపటం జరిగితే, ఆతరవాత\nనీవు వచ్చిన పని సాధించుకుని, నీ యజ\nమాని భల్లూకమాంత్రికుడి దగ్గిరకు ఎలా\nపోగలవు ? ఆ లో చించావా? \" అని\nఅడిగాడు ఉగ్రదండుడు.\nతాను వచ్చిన పని ఉగ్రదండుడు గుర్తు\nచేయగానే తలారి భల్లూకుడు ఒక్క\nగంతువేసి, “ ఔనౌను, ఆ దుష్టుడు\nదుర్ముఖరాజెక్కడ? ఈ క్షణం వరకూ\nవాడిక్కడ మూర్ఛలో, నేలకరిచి వున్నాడు\nగదా? \" అని దిక్కులు చూడసాగాడు.\nకిందపడిన ఏనుగు ఉగ్రదండుడి పట్టు\nనుంచి బయటపడేందుకు ఘీంకరిస్తూ,\nనానా గొడవాచేయసాగింది. ఉగ్రదండుడు\nదాని కాళ్ళు వదలక, తానూ పెద్దగా\nహుంకరిస్తూ, \"ఒరే, అంగరక్షకా, ఎకడ\nచచ్చావు? యింత ఆలస్యమా? '' అంటూ\nకేక పెట్టాడు.\n44\n\"ఉగ్రదండయ్యా, 'యిదెవచ్చె ! \"\nఅంటూ దొంగనాగమల్లూ, అతడి యిద్దరు\nఅనుచరులూ పెద్ద మోకు తీసుకుని\nఅక్కడికి వచ్చారు.\nఉగ్రదండుడు. వాళ్ళకు ఏనుగు\nకాళ్ళను మోకుతోబిగించి కట్టమని చెప్పి,\n\"ఆహాఁ, మీర్రా నిజమైన దొంగలు!\nఎప్పటికి ఎలాంటి వస్తువు అవసరం\nకలుగుతుందో అని అన్నీ ముందుగానే\nజాగర్త పరిచారు,\" అన్నాడు.\nనాగమల్లు. ఏనుగు కాళ్ళకు తాడు\nబిగిస్తూ, \"ఉగ్రందడయ్యా, మేం అరణ్య\nజీవులం గదా! మీ రిక్కణ్ణించి వెళ్లేప్పుడు,\nమా కోర్కె ఒకటి తీర్చాలి\" అన్నాడు.\n\" ఓఁ, తప్పక తీరుస్తాను. ఈ తలారి\nభల్లూకుడి చేత, మీ ముగ్గురి తలలూ నరి\nకించమనేదే గదా, మీరు కోరేది ? \"\nఅన్నాడు ఉగ్రదండుడు.\nనాగమల్లు నిలువెల్లావణికిపోతూ, ఏదో\nఅనబోయేంతలో తలారి భల్లూకుడు,\n“దిరిశెనవన, భైరవా!'' అంటూ భీకరంగా\nఒక కేక వేసి, గండ్రగొడ్డలి పైకెత్తి, \"ఒరే,\nదారిదోపిడి వెధవల్లారా, ఆ దుర్ముఖ\nరాజెక్కడ? వాణ్ణి ఎక్కడదాచారు?\nతక్షణం చెప్పకపోయారో, మీ తలలు\nపీకెకు బెత్తెడు కిందివరకూ తెగనరుకు\nతాను,\" అన్నాడు.\nదొంగ నాగమల్లు గడగడలాడుతూ,\nభల్లూకయ్యా, తల సాంతం తెగి\nపోయేపుడు, అది పీకెకు బెత్తెడుపైగా\nఅయినా లేక కిందుగా అయినా ఒకటే !\nఆ దుర్జయశెట్టి నని బొంకే దుర్ముఖ\nరాజు మూర్ఛపోయి, యీ ప్రాంతాలనే\nఎక్కడో వున్నాడు గదా? \" అన్నాడు.\n\" అదే నేనూ అడిగేది ! వాడిప్పుడు\nఏమయ్యాడు? వాడితల తీసుకు పోకపోతే\nఆ భల్లూక మాంత్రికుడు నా తల తీసే\nస్తాడు,\" అన్నాడు తలారి భల్లూకుడు\nఏడ్పుముఖంపెట్టి.\nఆ సరికి నాగమల్లు అనుచరులిద్దరూ\nఏనుగు ముందు కాళ్ళను తాడుతో గట్టిగా\nబిగించారు. అది వెనక కాళ్ళను జాడిస్తూ,\nలేచేందుకు నానా హైరానా పడసాగింది.\nఅప్పుడు అక్కడికి అంగరక్షకుడు\nపొడవాటి అడవి తీగలను భుజాన\nవేసుకుని వచ్చాడు.\nరాక్షసుడు ఉగ్రదండుడు, ఆ తీగలతో\nఏనుగు వెనక కాళ్ళను కూడా బంధించ\nమని నాగమల్లు అనుచరులతో చెప్పి,\nఅంగరక్షకుడితో, ఒరే, అంగరక్షకా !\nఏమిటలా, నేల చూపులు చూస్తున్నావు ?\nఏదో రహన్యం దాచాలని ప్రయత్ని\nస్తున్నావు. అవునా? చెట్ల చాటుకు పారి\nపోయిన ఆ దుర్ముఖరాజును ఎక్కడైనా\nదాచి వచ్చావా ఏం?'' అన్నాడు.\nఆ ప్రశ్నతో అంగరక్షకుడు ఉలికి పడి,\n\"దండ మహారాజా, నేనిప్పుడు ఆ రాజుకు\nకాదు; తమకుగదా అంగరక్షకుణ్ణి? \"\nఅన్నాడు.\nతలారి భల్లూకుడు రెండడుగులు\nముందుకువేసి, పళ్ళు కొరుకుతూ, అంగ\nరక్షకుడితో, \" ఒరే, దుర్ముఖుడు\nఎక్కడ దాగివున్నదీ, నీకు తెలుసు.\nనీ దొంగ చూపులే అందుకు సాక్ష్యం.\nనిజం చెబుతావా, తల నరకమంటావా?\"\nఅంటూ గండ్రగొడ్డలి పైకెత్తాడు.\nఅంగరక్షకుడు కీచుమంటూ అరుస్తూ\nపోయి, ఉగ్రదండుడి చాటుగా నిలబడి\n“దండమహారాజా, మీ అంగరక్షకు\nరక్షించుకోవలసినవారు. మీరే!\" అన్నాడు.\nఉగ్రదండుడు, వాడి మెడ పట్టుకుని\nముందుకు లాగి, \" ఒరే, ఆ దుష్టరాజు\nఎక్కడ దాగివున్నదీ నిజం చెప్పకపోతే,\nనీ శరీరాంగాల్లో తలను కాపాడటం మాత్రం\nనా తరంకాదు. అడవి తీగలు తెచ్చేందుకు\nవెళ్ళినప్పుడు, పారిపోతున్న ఆ రాజు\nనీ కంటబడ్డాడు. అతడితో ఏవో మంతనా\nలాడి యిక్కడికి వచ్చావు. అవునా ?\nజరిగిందేమిటో చెప్పకపోయావో నిన్ను.\nయీ ఏనుగు తొండానికి అందిస్తాను,”\nఅంటూ అంగరక్షకుణ్ణి కిందపడివున్న\nఏనుగు కేసి లాగాడు.\nఅంగరక్షకుడు లబోదిబోమంటూ\nచేతులు రెండూ పైకెత్తి, \"దండమహా\nరాజా, శరణు ! శరణు ! ఆ రాజు నాకు\n*అర్ధరాజ్యం ఆశ పెట్టాడు. ఎలాగో\nమీ అందరి కళ్ళూ కప్పిస్తే, ఇద్దరం\nకలిసి ఉదయగిరిపట్టణం చేరదా\nమ న్నాడు. ఆ తరవాత నన్ను అర్థ\nరాజ్యానికి పట్టాభిషిక్తుణ్ణి చేస్తాడట!\"\nఅన్నాడు.\n\" ఆ మాటలు నువ్వు నమ్మావన్న\nమాట!\" అంటూ రాక్షసుడు ఉగ్ర\nదండుడు పెద్దగా నవ్వి, \"ఒరే, అంగ\nరక్షకా! నువ్వు మనిషివై వుండీ, మనిషి\nమాటలు నమ్మటం నాకు ఆశ్చర్యంగా\nవుంది. . ఆ పట్టణం చేరాక నీకు జరిగేది\n'రాజ్యాభిషేకం కాదు; పట్టణం మధ్య\nమండు టెండలో నిలువునా కొరత.\nతెలిసిందా? '' అన్నాడు.\n\" అంతే అయుంటుంది. దండమహా\nరాజా ! నేనిక ఎక్కడికీ పోను. తమ\nవెంటే అంగరక్షకుడుగా మిగిలిన\nఆయుర్దాయమంతా గడిపేస్తాను,” అంటూ\nఅంగరక్షకుడు వగర్చసాగాడు.\nఅప్పటి వ ర కూ యీ-జరిగినదంతా\nతలాడిస్తూ చూస్తున్న తలారిభల్లూకుడు,\n“జై, భల్లూకమాంత్రికా!\" అంటూ\nఅరణ్యం దద్దరిల్లేలా ఒక కేక పెట్టి, \"ఇక\nయీ చచ్చు కబుర్లన్నీ కట్టిపెట్టండి.\nనే వచ్చినపనేమిటి? మీ వీధి భాగవతం\nముచ్చట్లేమిటి? భల్లూకమహామాంత్రికుణ్ణి\nఅవమానించిన ఉదయగిరి రాజు\nదుర్ముఖుణ్ణి వెంటనే తెచ్చి, నా ముందు\nపెట్టాలి. అలా చేయకపోయారో, మీ అందరి\nతలలూ వరసగా నరికి,\nయీ అడవి\nతీగలకు గుచ్చి, మెడలో వేసుకుంటాను,”\nఅన్నాడు.\nఆ మాటలకు రాక్షసుడు ఉగ్రదండుడు\nకోపం తెచ్చుకుని, \" తలారి భల్లూకా !\nనీకు ఒంటరిగా ఇందరి తలలు నరికే\nశక్తి వున్నదంటావా? '' అని అడిగాడు.\nతలారి భల్లూకుడు నిప్పులు చెరిగే\nకళ్ళతో అతడికేసి చూస్తూ, గండ్రగొడ్డలి\nపైకెత్తి, \"ఈ గొడ్డలి భల్లూకమ హా\nమాంత్రికుడి వరప్రసాదితం. దీని ధాటికి\nఎదురులేదు. ఏదీ, నీ రాతిగదతో దెబ్బ\nకాచుకోగలవేమో చూడు!\" అంటూ\nఉగ్రదండుడి కేసి ఒకడుగు వేశాడు.\nరాక్షసుడు ఉగ్రదండుడు రెండడుగులు\nవెనక్కు వేసి, “తలారి భల్లూకా, కొంచెం\nశాంతించు! మనిద్దరం ఒకళ్ళనొకళ్ళం\nచంపుకోవటం, యిక్కడ చేరిన సన్నకారు\nదుష్టులకు మేలవుతుందని, లోగడే ఒక\nసారి చెప్పాననుకుంటాను,” అన్నాడు.\nఅది సరే, రాజు దుర్ముఖుడి తల\nమాటేమిటి? అది వెంట లేకుండా నేను,\nభల్లూక మహామాంత్రికుడి దగ్గిరకు ఎలా\nవెళ్ళటం? ఏమని చెప్పటం?'' అన్నాడు\nతలారి భల్లూకుడు.\n\" ఆ రాజు కోసం అందరం కలిసి,\nయీ చుట్టుపక్కల అరణ్యమంతా\nగాలిద్దాం. రాజప్రాసాదాల్లో, పూలవనాల్లో\nతిరిగే ఆ ముచ్చువెధవ, యీ భయంకరా\nరణ్యంలో ఒంటరిగా ఎక్కడికీ పోలేడు,\"\nఅన్నాడు రాక్షసుడు ఉగ్రదండుడు.\nఅందరూ కలిసి దుర్ముఖుడు పారి\nపోయిన వైపుకు బయలుదేరబోతు\nన్నంతలో దూరాన్నుంచి, ఒక చావుకేకా,\nఆ వెంటనే, \" ఒరే, తొందరగా బాణం\nకొట్టు. నేను ఉదయగిరి రాజును! అర్ధ\nరాజ్యం నీ కిస్తాను,\" అన్న మాటలూ\nవినిపించినై.\nఆ గొంతు రాజు దుర్ముఖుడిది ! అంగ\nరక్షకుడు కోపంగా అటుకేసి పరిగెత్తుతూ,\n\"నా కిస్తానన్న అర్ధరాజ్యాన్ని రాజు\nమరెవడికో ధారపోస్తున్నట్టున్నది; నేను\nసహించను ! '' అంటూ కేక పెట్టాడు.\nఅంగరక్షకుడు వెళ్ళేసరికి, రాజు\nదుర్ముఖుడు ఒక పెద్ద చెట్టుకు ఏట\nవాలుగావున్న కొమ్మ చివర కు పాకి\nపోతున్నాడు. అతడికి కొంచెం ఎడంగా\nచిరుతపులి ఒకటి, కోరలుచాచి, చిన్నగా\nఅరుస్తూ ముందుకుపోతున్నది. చెట్టు\nకింద ఒక ఆటవికుడు బాణం ఎక్కుబెట్టి\nనిలబడివున్నాడు.\nఅంగ రక్షకుణ్ణి చూస్తూనే రాజు\nదుర్ముఖుడు పెద్దగా మూలిగి, \" ఒరే,\nఅంగరక్షకా ! అలా చూస్తావేం? ఈ పులి\nనన్ను నోటపట్టకముందే బాణం కొట్టి\nచంపు. ఆటవిక మందమతి వెధవ నుంచి\nవిల్లంబులు లాక్కో,\" అన్నాడు.\nఆ మాటలకు అంగరక్షకుడు ఏమాత్రం\nతొణక్కుండా, '' మహారాజా! చిరుత\nపులిని చంపితే, అర్ధరాజ్యం యిస్తానని\nకేక పెట్టింది, మీరేనా ? \" అని అడిగాడు.\n\"అవున్రా, నేనే! మీదికి దూక్క\nముందే పులిని బాణంతో కొట్టు,\" అని\nదుర్ముఖుడు కీచుమంటూ అరిచాడు.\n\"మా ఇద్దరికీ రాజ్యాన్ని చెరి సగం\nపంచేస్తే, యిక మీకు మిగిలేదేమిటి\nమహారాజా ? \" అన్నాడు అంగరక్షకుడు.\n\" ప్రాణాలురా ! నిండు ప్రాణాలు! \"\nఅంటూ రాజు పెద్దగా అరిచాడు.\nఆటవికుడు దుర్ముఖుడి కేసీ, తన\nపక్కనే నిలడిన అంగక్షకుడి కేసీ\nఅమాయికంగా ఓమారు చూసి, “నాకు\nరాజ్యాలూ వద్దు, అర్ధ రాజ్యాలూ వద్దు,\nఐదువరహాలిస్తే ఇస్తాను!\" అం టూ\nచిరుతపులి, దుర్ముఖుడి మీదికి దూక\nబోతున్నంతలో గురిగా దానికేసి బాణం\nకొట్టాడు.\nబాణం వచ్చి డొక్కలో తగలగానే\nగర్జిస్తూ చిరుతపులి, దాని పంజాదెబ్బకు\nకొమ్మ పట్టువిడిచిన రాజు దుర్ముఖుడూ\nకలిసికట్టుగా, పై నుంచి దభీమంటూ\nకిందికివచ్చి పడ్డారు. (ఇంకావుంది)",
            "book_page_end": 18
        },
        {
            "title": "గాత్రపరీక్ష",
            "book_page_start": 19,
            "pdf_page_start": 19,
            "pdf_page_end": 22,
            "author": "రాంబాబు",
            "genre": "బేతాళ కథ",
            "moral": "రసికత లోపించినవాడు కళల విలువను గుర్తించలేడు. గొప్ప కళకు కృత్రిమ సాధనాలు అవసరం లేదు.",
            "keywords": [
                "విక్రమార్కుడు",
                "బేతాళుడు",
                "గాత్రపరీక్ష",
                "సంగీతం",
                "సరస్వతీదేవి",
                "వీణ"
            ],
            "characters": [
                "విక్రమార్కుడు",
                "బేతాళుడు",
                "కాంతివర్మ",
                "సరస్వతీదేవి",
                "గాయకులు",
                "రాజకుమారి కలకంఠి"
            ],
            "locations": [
                "శ్మశానం",
                "వసంత దేశం",
                "దక్షిణ అరణ్యం"
            ],
            "content": "పట్టువదలని విక్రమారుడు చెట్టువద్దకు\nతిరిగి వెళ్లి, చెట్టుపై నుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానంకేసి నడవసాగాడు.\nఅప్పుడు శవంలోని బేతాళుడు, “రాజా,\nఈ ప్రపంచంలో దేని విలువా నిర్ణయిం\nచటం అసాధ్యమనిపిస్తుంది. మాట\nవరుసకు నీ శ్రమ విలువ ఎంత?\nవిలువలు నిర్ణయించే బాధ్యత అతీత\nశక్తులకు వదలినా ఫలితం శూన్యం\nఅనటానికి నిదర్శనంగా, నీకు సంగీత\n- ప్రియుడైన కాంతివర్మ అనే రాజు\nపొందిన వింత అనుభవం చెబుతాను,\nశ్రమతెలియకుండా విను,\" అంటూ\nఇలా చెప్పసాగాడు :\nవసంత దేశాన్ని ఏలిన కాంతివర్మ\nఅమితమైన సంగీతప్రియత్వం గలవాడు.\nఅతను రోజూ సంగీతం విని ఆనందించా\nలనుకునేవాడు. అయితే ఆయన ఒక\nరోజు పాడినవాడిచేత మళ్లీ పాడించేవాడు\nకాడు. కారణం, ఎవరి పాట విన్నా\nఅందులో ఏదో లోపం ఉందనిపించేది.\nముఖ్యంగా పాడేవాడి గాత్రం శ్రావ్యంగా\nఉండాలి. కాని ఎవరి కంఠం ఎంత\nశ్రావ్యంగా ఉన్నదనే విషయం రాజుగాని,\nసభికులుగాని నిష్కర్షగా నిర్ణయించ\nలేకపోయేవారు.\nరోజూ పాటకచేరీలు జరుగుతూనే\nవున్నాయి. రోజు కొక కొత్తవాడు వచ్చి\nపాడుతున్నాడు. కొన్ని కంఠాలు మరీ\nదుర్భరంగా ఉండి, రాజునూ, సభికు\nలనూ చాలా బాధపెట్టేవి. అయినా రాజు\nతన సంగీత ప్రియత్వాన్ని వదులుకోలేక\nపోయాడు.\nఇలా ఉండగా ఒక రాత్రి కాంతివర్మకు\nకలలో సరస్వతీదేవి కనిపించి, \"దక్షిణ\nఅరణ్యాలలోకి వెళితే, ఒక\nమర్రిచెట్టు కింద ఒక మహిమ గల వీణ\nఉన్నది. దాన్ని తెచ్చుకో దానివల్ల\nఉపయోగమేమిటంటే, దాన్ని ఎదురుగా\nపెట్టుకుని ఎవరైనా పాడితే, వారి కంఠ\nస్వరం ఎలాఉన్నదీ అది చెబుతుంది.\nఅంతేకాదు, పాడినవాళ్లు తమ కంఠ\nస్వరానికి అనుగుణమైన రూపం కూడా\nపొందుతారు,\" అని చెప్పి అదృశ్య\nమయింది.\nఅది కల అని నిద్ర లేచినాకగాని\nకాంతివర్మకు తెలియలేదు. అయినా ఆ\nకల ఎంత వాస్తవంగా తోచిందంటే,\nమర్నాడు అతను కలలో దేవి చెప్పిన\nప్ర కార మే అరణ్యంలోకి వెళ్లి,\nమర్రిచెట్టును సులువుగానే కనుక్కు\nన్నాడు.దాని కింద వీణ ఉండనే ఉన్నది.\nఅతను ఆ వీణను తీసుకుని తిరిగి\nవచ్చి. దాన్ని పుష్పాలతో పూజించి,\nసంగీత సభ జరిగే చావడిలో మధ్యగా\nఉంచాడు.\nఆ రోజు మొదలు రాజుగారి సముఖాన\nపాడటానికి వచ్చినవాడికి ఆ వీణ గురించి\nచెప్పటం జరిగింది. పాడినవాడి కంఠం\nగురించి వీణ తన అభిప్రాయం చెబు\nతుంది; అది చెప్పే అభిప్రాయానికి అను\nగుణమైన రూపు పాడినవాడికివచ్చేస్తుంది!\nఈ హెచ్చరికను అర్థం చేసుకోకనో,\nలక్ష్యపెట్టకనో మొదట పాడినవాణ్ణి\nగురించి వీణ. \"గార్ధభ స్వరం\"\nఅన్నది. వెంటనే ఆ గాయకుడు గాడిదగా\nమారి. ఓండ్రపెట్టుతూ సభనుంచి\nపారిపోయాడు.\nఇది జరిగిన తరవాత మూడు రోజుల\nపాటు గాయకులు, వీణకు భయపడి,\nపాటకచేరీ చేయ సాహసించలేదు. కాని\nనాలుగో రోజు ఎక్కడినుంచో గానకళా\nకోవిద బిరుదాంకితుడు ఒకడు వచ్చి,\nవీణముందు పాడాడు. అతను ఆపగానే\nవీణ “గేదె గొంతు!\" అన్నది. వెంటనే\nగానకళాకోవిదుడు దున్నపోతుగా మారి,\nఅరుస్తూ పరిగెత్తిపోయాడు.\nఆ మర్నాడు మరొకడు, వీణ తనకు\nఆక్షేపణ చెప్పలేదనుకుని, సాహసించి\nపాడాడు. “కుక్క కంఠం\" అన్నది వీణ.\nవెంటనే ఆ పాడినవాడు కుక్కగా మారి,\nమొరుగుతూ సభనుంచి పారిపోయాడు.\nఇదంతా చూస్తూంటే రాజకుమారి\nకలకంఠికి మండుకొచ్చింది, ఈసారి\nఆమె వీణముందు కూర్చుని పాడింది.\nకాని ఆమె కంఠం చాలా మధురమైనది\nకావటంచేత, చాలాకాలానికి సభికులు\nఆమె పాటతో తన్మయులయారు. ఆమె\nపాడగానే వీణ, \"కోకిల స్వరం!\" అన్నది.\nవెంటనే రాజకుమారి కోకిలగా మారి\nకూస్తూ, అక్కడినుంచి ఎగిరిపోయింది.\nసభలో అందరికీ పట్టలేని ఆగ్రహావేశం\nవచ్చింది. అందరూ, వీణమీద పడి\nదాన్ని విరిచి చిన్న చిన్న పేళ్లు చేసేశారు.\nఅప్పటికీ కోపం తీరక రాజు ఆ పేళ్ళను\nకాల్చి బూడిద చేశాడు. వెంటనే, వీణ\nమూలంగా రూపాలు మారినవారందరికీ\nయధారూపాలు వచ్చాయి.\nబేతాళుడు ఈ కథ చెప్పి, \"రాజా,\nసాక్షాత్తూ సరస్వతీదేవి ప్రసాదించిన వీణ\nవల్ల, సంగీత ప్రియుడైన రాజుకు కించిత్తు\nఉపయోగంలేకపోగా, దాని మూలంగా\nఇంత అనర్థం జరగటానికి కారణ\nమేమిటి? దీనికి సమాధానం తెలిసికూడా\nచెప్పకపోయావో నీ తల బద్దలవుతుంది,\"\nఅన్నాడు.\nదానికి విక్రమారుడు, \"కాంతివర్మను\nసంగీతప్రియుడనటానికి ఆధారం కన\nపడదు. అతని సంగీతలో లత్వం వ్యసనం\nఅని తోస్తుంది. మద్యానికి అలవాటుపడి,\nమానలేనివాడు ఏది దొరికితే అది తాగి\nనట్టుగా, కాంతివర్మ పాడతానని వచ్చిన\nప్రతివాడిచేతా పాడించుకుని బాధ\nఅయినా పడ్డాడుగాని, మంచి సంగీతమే\nవింటానని తీర్మానించుకోలేదు. సంగీత\nప్రియుడు మంచి సంగీతమే వింటాడు.\nఅతనికి కలలో కనిపించినది నిజంగా\nసరస్వతీదేవే అయిన పక్షంలో ఆమె\nఅతనికి జ్ఞానోదయం కలిగించటానికే ఆ\nవీణను ఇచ్చిందనుకోవాలి. ఎందుకంటే\nకంఠమాధుర్యాన్ని నిర్ణయించటానికి\nరసజ్ఞుడైన వాడి చెవికన్న గొప్పది లేదు.\nపాటలోని శ్రావ్యత్వాన్ని కొలవటానికి\nకృత్రిమ సాధనాలు పనిచెయ్యవు\nచివరకు కాంతివర్మకు ఆ సంగతి తెలిసి\nవచ్చి వుండాలి.\" అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. —[కల్పితం]",
            "book_page_end": 22
        },
        {
            "title": "స్వర్గానికి దారి",
            "book_page_start": 23,
            "pdf_page_start": 23,
            "pdf_page_end": 26,
            "author": "బూర్లె నాగేశ్వరరావు",
            "genre": "నీతి కథ",
            "moral": "స్వార్థం కంటే దయ, దాతృత్వం గొప్పవి. ఇతరులకు సాయం చేయడం ద్వారానే నిజమైన స్వర్గాన్ని పొందగలం.",
            "keywords": [
                "స్వర్గానికి దారి",
                "జమీందారు",
                "రైతులు",
                "చెరువు",
                "స్వార్థం",
                "దాతృత్వం"
            ],
            "characters": [
                "చిన్నడు",
                "జమీందారు",
                "రావుబహదూర్",
                "రామచంద్ర బహదూర్",
                "రైతులు"
            ],
            "locations": [
                "మంగళాపురం గ్రామం",
                "చెరువు",
                "పొలాలు"
            ],
            "content": "మంగళాపురం గ్రామాన్ని చేరబోతున్న\nచిన్నడికి ఒక విచిత్రం కనిపించింది.\nఊరి బయట రకరకాల పంటపొలాలలో\nదమ్ము కొంచెం కూడా లేక, నేల నెర్రెలు\nవిచ్చుతున్నది. పైర్లు ఎండిపోతున్నాయి.\nకాని వాటిని ఆనుకుని ఉన్న చెరువు\nనిండా నీరున్నది!\nమరికొంత ముందుకు పోయి, చిన్నడు\nఇంకొక విడ్డూరం చూశాడు. ఒక పెద్ద\nతోపులో చింతా, మామిడి మొదలైన\nచెట్లకు పాదులు తవ్వి, కొందరు\nమనుషులు నీరు పెట్టుతున్నారు!\n“ఈ ఊరివాళ్ళకు మతులు లేవా?\"\nఅనుకుంటూ, చిన్నడు పొలాలలో ఉన్న\nమనుషుల దగ్గిరికి పోయి, \"ఒక పక్క\nపంట పొలాలు నీరు చాలక ఎండి\nపోతుంటే. ఇంకోపక్క మహావృక్షాలకు\nనీరు పెట్టుతున్నా రేం? చెరువులో అంత\nనీరుండగా పొలాలు ఎండిపోవలసిన\nఖర్మ ఏం పట్టింది?\" అని అడిగాడు.\n\"చెరువులో నీళ్లు మా పొలాల కెలా\nవస్తాయి, బాబూ? చెరువు జమీందారుది;\nపొలాలు మావి. ఆ చింతచెట్లూ, మామిడి\nచెట్లూ కూడా జమీందారువే. వర్షం కురిస్తే\nగాని మా పొలాలు పండవు. ఏం\nచెయ్యాలి?'' అన్నారు రైతులు.\nచిన్నడికి ఒళ్లు మండిపోయింది.\n\"మీరు వట్టి వెర్రివాళ్లలా ఉన్నారు,\nచెరువు జమీందారుదైతే, అందులో ఉన్న\nనీరు అతని తాత పంపిస్తున్నాడా?'' అని\nచిన్నడు అడిగాడు.\n“జమీందారు తాతకేం, బాబూ? మహా\nదాత! మా పొలాలు తడిసినాకనే తన\nపొలాలకు నీరు పెట్టుకునేవాడు.\nఒక్కొక్కసారి, పాపం, తన పొలాలు\nఎండిపోయినా చూస్తూ ఊరుకునేవాడు.\nఆ రావుబహదూర్ కొడుకు రాజారాం\nబహదూర్ తన పొలాలకు చాలగా\nమిగిలిన నీరు మమ్మల్ని పెట్టుకోనిచ్చే\nవాడు. ఇప్పుడు ఉన్న జమీందారు\nఆయన కొడుకు. ఈయనగారి హయాంలో\nఎలా వున్నదీ నువు చూస్తున్నావుగా!\nచుక్క రానియ్యడు! మా బతుకులు\nచింతచెట్లకన్నా హీనమయిపోయాయి!\"\nఅన్నారు రైతులు.\nఈ మాటలు వింటూంటే చిన్నడికి\nకడుపులో దేవినట్టయింది. వాడు రెండు\nరోజులు ఊళ్ళో ఉండి, జమీందారు\nగురించి వాకబు చేశాడు. జమీందారు\nప్రవర్తనకు ప్రత్యేకమైన కారణం ఏమీ\nలేదు. అతనికి ఇంగిత జ్ఞానం తక్కువ,\nమూర్ఖపు చాదస్తం ఎక్కువ. నయానో\nభయానో జమీందారు వైఖరి మార్చి,\nఊరివాళ్ళకు ఉపకారం చెయ్యవచ్చునని\nచిన్నడు అనుకున్నాడు.\nతన చెరువు నీళ్లు దొంగచాటుగా\nరైతులు తమ పొలాలకు పెట్టుకుంటు\nన్నారేమోనన్న అనుమానంతో, జమీందారు\nప్రతిరోజూ చెరువుగట్టున వెళుతూ, ఎండి\nపోతున్న రైతుల పొలాలనూ, పచ్చగా\nఉన్న తన పొలాలనూ తిలకిస్తూ,\nఆనందించేవాడు.\nఒకరోజు జమీందారు వచ్చే వేళకు,\nచిన్నడు కాషాయవస్త్రాలూ, గడ్డాలూ,\nమీసాలూ, మెడలో రుద్రాక్షలూ ధరించి,\nమొలలోతు నీటిలో నిలబడి, చెంబుతో\nచెరువునీరు ముంచి తీసి పరీక్షించి,\nతిరిగి ఒలకబోస్తూ కనిపించాడు. అతను\nచేస్తున్న పని చూసి, జమీందారు ఆశ్చర్య\nపోయాడు. ఎంతసేపటికీ చిన్నడు నీరు\nతీసి చూసి, ఒలకబోయటం మానకపోయే\nసరికి కుతూహలం కలిగి, జమీందారు\nచిన్నణ్ణి సమీపించి కొంచెం పరిహాసంగా,\n\"ఏయ్ సన్యాసీ! ఏమిటి నీళ్ళలో\nదేవులాడుకుంటున్నావు? ఏం పారేసు\nకున్నావు అందులో?'' అని అడిగాడు.\nసన్యాసి చిరునవ్వుతో, ‘\"అవును\nబాబూ! చెంబెడు కొత్తనీటికోసం వెతుకు\nతున్నాను. కాని యీ చెరువులో చాలా\nభాగం పాత నీరులాగే ఉంది. ఆ లోకం\nనుంచి నడిచివచ్చిన నా శ్రమ అంతా\nవృథా అయిపోయింది. ఎందుకంటే,\nఆకాశంలో వేళ్లాడుతున్న ఒక పాపిని ఈ\nచెరువులోని కొత్తనీటితో స్వర్గానికి పంప\nవలసి ఉన్నది.\" అంటూ వెళ్లిపో\nబోయాడు.\nజమీందారు కుతూహలం కంగారుగా\nమారింది. అతను చిన్నడిని వెళ్లిపో\nనియ్యక, ''అయ్యా, ఆకాశంలో పాపి\nవేళ్లాడటమేమిటి? కొత్త నీ రేమిటి?\nఆ పాపికీ, ఈ చెరువుకూ ఏమిటి\nసంబంధం? మీరు ఆ లోకం నుంచి\nనడిచి రావటమేమిటి? దయ చేసి\nవిపులంగా చెప్పండి,'' అన్నాడు.\nదానికి చిన్నడు ఇలా చెప్పాడు :\n\"నేను పరలోకవాసిని. స్వర్గంనుంచి\nవస్తున్నాను. ఈ చెరువు యజమాని\nరామచంద్ర బహదూర్ అటు స్వర్గానికీ,\nఇటు నరకానికి కాకుండా, ఆకాశంలో\nవేళ్లాడుతూ హైరానాపడి పోతున్నాడు.\nస్వర్గంలో ఉన్న అతని తండ్రి రావు\nబహదూర్ తన కొడుకు దుస్థితికి విచార\nపఢి, ఈ చెరువులో ఉండే కొత్త నీరు\nచెంబెడు తెచ్చి ఆ పాపిమీద చల్లి\nనట్టయితే, అతను స్వర్గానికి రావచ్చునని\nదేవతల అనుమతి పొంది, ఆ పని\nచెయ్యటానికి నన్ను పంపాడు. కాని\nఇప్పటి జమీందారు మహాపాపిలా\nఉన్నాడు! చెరువు కింది పొలాలు ఎండి\nపోతున్నా, గత సంవత్సరపు నీరంతా\nచెరువులోనే నిలవచేశాడు ఈ పాపి గతి\nఏం కానున్నదో మరి?\"\nజమీందారు భయంతో కంపించిపోతూ,\n''అయ్యా, ఈ చెరువు నీటిలో అంత\nమహత్తు ఉన్నదా?\" అన్నాడు.\n“దీని మహత్తు నీకు తెలియదు.\nఇందులోకి వచ్చే నీటిలో హిమాలయ\nపర్వతాల పవిత్ర జలం కలుస్తుంది.\nఅందుకే చచ్చిపోయిన ఇద్దరు జమీందార్ల\nపాప పుణ్యాలు దీనిమీద ఆధారపడి\nవున్నాయి. రావు బహదూర్ హయాంలో\nఆయన ఇందులోని నీళ్లు రైతుల పొలాల\nకిచ్చి, మిగిలిన నీరే తన పొలాలకు\nపెట్టుకునేవాడు. తన పొలాలు పండక\nపోయినా, రైతుల పొలాలు పండితే\nచాలుననుకునేవాడు. బతికినన్నాళ్లూ\nధర్మదాతగా పేరు పొంది, చచ్చి\nఉత్తముడుగా స్వర్గానికి వచ్చాడు'\nతరవాత, అతని కొడుకైన రామచంద్ర\nబహదూర్ స్వార్థపరుడు; తన కడుపు\nనిండినాక నే ఇతరులను తిననిచ్చే\nస్వభావం గలవాడు; తన పొలాలకు నీరు\nసరిపడితేనే ఇతరుల పొలాలకు ఇచ్చే\nవాడు. ఆ కారణంచేత అతను స్వర్గానికీ\nకాకుండా, నరకానికి కాకుండా మధ్యలో\nవేళ్లాడుతున్నాడు. రావు బహదూర్\nఉత్తముడు, రామచంద్ర బహదూర్\nమధ్యముడు, ఇప్పుడున్నవాడు అధ\nముడు అన్నాడు.\nవెంటనే జమీందారు చిన్నడి కాళ్లమీద\nపడి, “నేనే, బాబూ, ఆ అధముణ్ణి!, నేను\nస్వర్గానికి వెళ్లే ఉపాయంచెప్పు, \"అన్నాడు.\nచిన్నడు జమీందారును లేవనెత్తి,\n\"భయపడకు! పాపభీతి ఉంటే చాలు,\nఅన్ని పాపాలూ పోతాయి. నేను చెప్పినట్టు\nచేశావంటే, నువే కాకుండా నీ తండ్రి\nకూడా స్వర్గానికి వెళ్లగలడు. చూడు, మీ\nతాత చేసిన పుణ్యం అతన్ని స్వర్గానికి\nలాగుతుంటే, నువు చేసిన పాపం అతన్ని\nనరకంకేసి లాగుతున్నది. ఇప్పుడు\nనువ్వు ఎన్నో పుణ్యకార్యాలు చేస్తేగాని\nమీ తండ్రికీ, నీకూ విమోచనం కలగదు.\nగతాన్ని మరిచిపోయి, కొత్త జీవితం\nప్రారంభించు.ఈ చెరువులో నీరు రైతుల\nపొలాలకు విడుదల చెయ్యి\" అన్నాడు.\nతరవాత త్వరలోనే జమీందారు ధర్మ\nదాతగా పేరు తెచ్చుకున్నాడు. అతడి\nచెరువులో ఏటా కొత్తనీరే ఉంటూ\nవచ్చింది.",
            "book_page_end": 26
        },
        {
            "title": "పదహారువేల రూపాయలు",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "సామాజిక కథ",
            "moral": "అత్యాశ, మోసం చివరికి మోసగాళ్లకే నష్టాన్ని కలిగిస్తాయి.",
            "keywords": [
                "మోసం",
                "నమ్మకం",
                "డబ్బు",
                "స్నేహితులు",
                "వ్యాపారం",
                "అత్యాశ"
            ],
            "characters": [
                "గవర్రాజు",
                "వెంకటేశం",
                "శోభనాద్రి",
                "కావమ్మగారు"
            ],
            "locations": [
                "గన్నవరం",
                "బ్యాంకు",
                "ఇల్లు"
            ],
            "content": "గన్నవరంలో గవర్రాజు ఒక గృహస్థు.\nవెంకటేశం, శోభనాద్రీ అని ఆయనకు\nఇద్దరు స్నేహితులు ఉండేవారు.\nగవర్రాజు ధనవంతుడు. ఈ సంగతి\nకనిపెట్టే వెంకటేశం, శోభనాద్రీ ఆయ\nనతో స్నేహంచేశారు; \"మీ డబ్బును\nపెట్టెలో పెట్టిదాస్తే యేమిటిలాభం? దాన్ని\nపెట్టుబడిగా పెట్టి వ్యాపారం చేస్తే రూపా\nయకు పది రూపాయల చొప్పున లాభం\nవస్తుంది,'' అని సలహా చెప్పారు.\n\"నాకు ఏ వ్యాపారమూ చేతకాదు.\"\nఅన్నాడు గవర్రాజు.\n\"మీరు పెట్టుబడి పెట్టండి. వ్యాపార\nమంతా మేము నడుపుతాము.\" అన్నారు\nవెంక టేశం, శోభనాద్రీ.\nగవర్రాజుగారి సొమ్ముతో వ్యాపారం\nప్రారంభ మయింది. స్నేహితుల నిద్దరినీ\nనమ్మి, ఆయన అంతా వాళ్ళపైన వదిలి\nపెట్టేశాడు. వాళ్లు అసలూ, లాభమూ\nఅపహరించివేసి, వ్యాపారంలో నష్టం \nవచ్చిందని చెప్పి, ఆయనను దివాలా\nతీయించారు.\nతన సొమ్ము అపహరించి, చెరివొక\nఐదువేలూ బ్యాంకులో వేసుకున్నారని\nగవర్రాజుగారికి ఆఖరునగాని తెలిసింది\nకాదు. వాళ్లు తనకు ద్రోహం చేశారని\nతెలిసికూడా ఆయన వాళ్లనేమీ అనలేదు.\nవాళ్లను ఎప్పటిలాగానే స్నేహభావంతోనే\nచూస్తూ వచ్చాడు.\nకొంత కాలానికి ఆయనకు జబ్బుచేసి\nమంచం పట్టాడు. ఇంక ఎన్నాళ్లో బ్రతక\nనని తోచి. ఆయన శోభనాద్రిని రమ్మని\nకబురు పంపించాడు. అతడు రావటం\nతోనే ఆయన, “శోభనాద్రీ! నువ్వు సాకొక\nఉపకారం చేసిపెట్టాలోయ్,\" అన్నాడు.\n''ఏమిటి?'' అని అడిగాడు శోభనాద్రి.\n“నా రోజులు దగ్గిరపడ్డాయి. నేను\nపోయే ముందు, ఏ సొమ్ము ఎక్కడ\nఉన్నదీ నా భార్యకు చెప్పవలసిన\nసమయం వచ్చింది. కాని, మా ఆవిడ\nవట్టి దుబారా మనిషి. సొమ్ము చేతికివస్తే\nమూడు నిమిషాలలో ఖర్చుచేసేస్తుంది,''\nఅన్నాడు గవర్రాజు.\nఆయన వద్ద ఇంకా సొమ్ము ఉందని\nతెలవటంతో శో భ నా ద్రికి నోరూరింది,\n'ఇన్నాళ్ళనుంచి చెప్పాడు కాడే!' అను\nకుని, “నిజమే. ఆడదానిచేతి అర్థమూ,\nమగవానిచేతి బిడ్డ మ న్న వు, అన్న\nసామెత ఊరికే పుట్టిందా?\" అన్నాడు.\n\"వ్యాపారంలో పోయింది పోగా, నా\nవద్ద ఇంకా పదహారు వేలదాకా వుంది.\nఆ రూపాయలను వెయ్యి వెయ్యి చొప్పున\nముంతలలో పోసి, మా యింటి నాలుగు\nగదులలోనూ ఒక్కొక్కముంతఒక్కొక్క\nమూలని పాతిపెట్టాను. పదహారు ముంత\nలున్నాయని నా భార్యకు ఒక్కమాటుగా\nతెలియనివ్వకూడదు. నువ్వు చెయ్య\nవలసిన ఉపకార మేమిటంటే,'' అని\nఊరుకున్నాడు గవర్రాజు.\n\"చెప్పండి. చెప్పండి ! \" అంటూ\nతొందర పెట్టాడు శోభనాద్రి.\n“మధ్య మధ్య మా ఇంటి పరిస్థితులు\nకనుక్కుని వెడుతూవుండు. నా భార్య\nడబ్బులేక ఇబ్బంది పడుతోంది అని తెలి\nయటంతోనే, ఒక ముంత మాట చెప్పి. ఆ\nసొమ్ము తవ్వుకోమను. ఆ సొమ్ము అయే\nవరకూ దానికి తక్కిన ముంతల మాట\nచెప్పవద్దు.\" అన్నాడు గవర్రాజు.\n“ఈ ముంతల రహస్యం నువ్వు ఎవ్వ\nరికీ తెలవనివ్వకూడదు. వెంకటేశానికి\nకూడా చెప్పకు. వాడంటే నాకు నమ్మకం\nపోయింది. అందుకే నీతోచెప్పి, ఈ ఉప\nకారం చెయ్యవలసిందని కోరుతున్నాను,''\nఅని కూడా అన్నాడు గవర్రాజు.\n“తప్పకుండా చేస్తాను. మీరు నన్ను\nనమ్ముకుని ఇంక నిశ్చింతగా ఉండవచ్చు.\nఈపాటి దానికేనా ఇంత ఆత్రం!\" అని\nచెప్పి శోభనాద్రి వెళ్లిపోయాడు.\nఆ సాయంత్ర మే గవర్రాజుగారు\nరెండవ స్నేహితుడైన వెంక టేశాన్ని\nరప్పించి, ఆ ముంతల రహస్యాన్ని వాడితో\nకూడా చెప్పి, శోభనాద్రిని కోరినట్లే, “ఈ\nఉపకారం నాకు నువ్వు చెయ్యాలి. ఈ\nరహస్యాన్ని నువ్వు శోభనాద్రికికూడా\nతెలవనివ్వ కూడదు. వాడంటే నాకు\nనమ్మకం లేకనే, నీకు కబురు చేయిం\nచాను,'' అన్నాడు.\n\"వాడి కెందుకు తెలవనిస్తాను?....\nఇంక మీరు నిశ్చింతగా ఉండవచ్చు.\nవ్యవహారమంతా నేను చూసుకుంటాను,”\nఅని నమ్మకంగా అన్నాడు వెంకటేశం.\nకొన్నాళ్లయాక గవర్రాజుగారి భార్య\nకావమ్మగారు శోభనాద్రితో, \"డబ్బుకి\nచాలా ఇబ్బందిగా వుంది. ఒక్క పాతిక\nరూపాయలు బదులు కావాలి,\" అని\nఅడిగింది.\nదగ్గిర సొమ్ము ఎక్కడిది?\nఅంతేగాకుండా మీరు మాత్రం అప్పుచేసి\nఎ న్నాళ్లు గడపగలరు? మీ యిల్లు\nఅమ్మేస్తే ఒక వెయ్యి రూపాయలు\nవ స్తుందే.\nఅమ్మేస్తే చెయ్యకూడదా?\"\nఅన్నాడు శోభనాద్రి.\n\"నా కీ ఆలోచన తోచిందికాదు.\nఅమ్మేటట్లయితే రాత్రి నిశ్చయించుకు\nచెబుతాను.\" అన్నది ఆవిడ.\nఈ సంగతి ఇలా ఉండగా,\nసాయంత్రమే వారింటికి వెంక టేశం\nవెళ్లాడు. \"శోభనాద్రి 'ఇల్లు అమ్మితే\nవెయ్యి రూపాయలు వస్తుందన్నాడు,\"\nఅని ఆవిడ ఆ సంగతి అతడితో చెప్పింది.\nఅందుకు వెంక టేశం, “వెయ్యేమిటి?\nమీరే అమ్మదలుచుకుంటే, పదిహేను\nవందలిస్తాను,\" అన్నాడు.\nమర్నాడు ప్రొద్దుట మళ్ళీ వచ్చిన\nశోభనాద్రితో, కా వ మ్మ వెంకటేశం\nసంగతి చెప్పింది. \"నేను రెండు\nవేలిస్తాను.\" అన్నాడు శోభనాద్రి.\nపదహారు వేల రూపాయలు ముంత\nలలో వున్న ఇంటిని రెండువేలిచ్చి\nకొంటే నష్టమేమిటి గనుక? మామూలు\nప్రకారం ఆ సాయంత్రం వచ్చిన\nవెంకటేశం రెండువేల ఐదువందల\nవరకూ ఇస్తానన్నాడు. ఈ విధంగా రోజు\nరోజుకీ వాళ్లిద్దరి మధ్యా పోటీ వచ్చి, పాట\nపెరిగింది. ఆఖరికి శోభనాద్రి పదివేలు\nఇస్తానన్నాడు.\nవెంక టేశం 'ఇంకా ఏమైనాధరపెంచు\nతాడేమో అని చూచింది కావమ్మగారు\nవెంక టేశం ధర పెంచలేదు. అతడు\nశోభనాద్రిని కలుసుకుని, \"ఏమిరా, ఆ\nయింటికి పదివేలిస్తానన్నావుట! ఏం\nపాముకుందామని?\" అన్నాడు.\n\"నువ్వేం పాముకుందామని ధర\nపెంచావు?'' అని ముదలకించాడు\nశోభనాద్రి.\nవాళ్లు ఒకళ్ల నొకళ్ళు చూసి చిరు\nనవ్వు నవ్వుకున్నారు. అసలు రహస్యం\nవాడికెలాగో తెలిసిపోయిందని వీడూ,\nవీడికెలాగో తెలిసిపోయిందని వాడూ\nగ్రహించారు. ఆఖరికి వెంకటేశం \"పది\nవేలు ఎక్కడనుంచి తెస్తావు? బ్యాంకులో\nనీకు ఐదు వేలే కదూ ఉన్నాయి?\"అన్నాడు\n“నీకు కూడా బ్యాంకులో ఐదు\nవేలున్నాయిగా? ఆ సొమ్ము నాకు బదు\nలియ్యి అన్నాడు శోభనాద్రి.\n“అదేమీ కుదరదు. నీ ఐదువేలూ, నా\nఐదువేలూ చేర్చి, ఆ యింటిని మనిద్దరి\nపైనా రాయించుకుందాం,\" అన్నాడు.\nవెంక టేశం.\nఅప\n\"సరే,\" అన్నాడు శోభనాద్రి.\nగవర్రాజుకు ద్రోహంచేసి\nహరించిన పదివేలూ తెచ్చి, వాళ్లిద్దరూ\nకావమ్మగారికి యిచ్చి, ఇల్లు రాయించు\nకొన్నారు.\nతరువాత వాళ్లిద్దరూ చెరి ఒక గునపం\nచేతపుచ్చుకుని గది మూలలు తవ్వటం\nమొదలెట్టారు. ఎంత తవ్వినా ఒక్క\nముంతయినా కనిపిస్తేగా!",
            "book_page_end": 30
        },
        {
            "title": "చ్యవనుడు",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "పౌరాణిక కథ",
            "moral": "తపస్సు, ఆధ్యాత్మిక శక్తి అన్నిటికంటే గొప్పది.",
            "keywords": [
                "చ్యవనుడు",
                "శర్యాతి",
                "సుకన్య",
                "అశ్విని దేవతలు",
                "తపస్సు",
                "జాలర్లు"
            ],
            "characters": [
                "చ్యవనుడు",
                "భృగుడు",
                "పులోమ",
                "శర్యాతి",
                "సుకన్య",
                "అశ్విని దేవతలు",
                "ఇంద్రుడు",
                "జాలర్లు",
                "నహుషుడు"
            ],
            "locations": [
                "అరణ్యం",
                "శర్యాతి రాజ్యం",
                "గంగా యమునా సంగమం"
            ],
            "content": "చ్యవనుడు భృగుడికీ, పులోమకూ పుట్టిన\nవాడు. అతను అతి దీర్ఘ తపస్సు చేస్తూ\nముసలివాడైపోయాడు. అతని చుట్టూ\nపుట్టలేచింది.\nశర్యాతి అనేరాజు, వైవస్వత మనువు\nకొడుకు, తన పరివారంతోనూ, తన\nకుమార్తె సుకన్యతోనూ వనవిహారం చేస్తూ,\nచ్యవనుడు తపస్సుచేసుకునే ప్రాంతానికి\nవచ్చాడు.. సుకన్య, చ్యవనుడి చుట్టూ\nలేచిన పుట్ట నుంచి కాంతికిరణాలు\nవస్తూండటం చూసి, భటులచేత ఆపుట్టను\nతవ్వించింది.\nతపోభంగం చేసినందుకు సుకన్యనూ,\nఆమె తండ్రినీ, అతని పరివారాన్నీ\nచ్యవనుడు శపించాడు. తన కుమార్తె\nఅమాయకురాలనీ, అజ్ఞానం చేత అలా\nచేసిందనీ శర్యాతి బతిమాలగా, ఆమెను\nతనకిచ్చి పెళ్ళిచేసినట్టయితే శాపం\nఉపసంహరిస్తానన్నాడు చ్యవనుడు.\nశర్యాతి సుకన్యను ముసలివాడైన చ్యవ\nనుడికి ఇచ్చి పెళ్లిచేశాడు.\nచ్యవనుడు అమిత కోపస్వభావుడు.\nఅయినా సుకన్య అతనికి శ్రద్ధగా సేవలు\nచేసి, అతని మెప్పు సంపాదించింది.\nఒకసారి అశ్వినీదేవతలు చ్యవన\nమహర్షి ఆశ్రమం మీదుగా పోతూ,\nసుకన్యను చూసి '' అమ్మా, యౌవన\nపతివి అయి ఉండి, ఈ ముసలి భర్తతో\nఎందుకు కాపరం చేస్తావు? మా వెంటరా,\nనీకు యువకుడైన భర్తను చూపుతాము,\"\nఅన్నారు.\nవాళ్ళు అన్న మాటలను సుకన్య\nచ్యవనుడితో చెప్పింది. చ్యవనుడు ఆగ్ర\nహించక, సుకన్యతో. \" వాళ్ళు చెప్పినటే\nచెయ్యి.\" అన్నాడు. అయితే అతను\nఅశ్వినులతో, \" నన్ను యౌవనవంతుణ్ణి\nచేశారంటే, శర్యాతి చేయబోయే యజ్ఞంలో\nమీకు సోమపానం ఇప్పిస్తాను,\" అన్నాడు.\nఅశ్వినులు అందుకు ఒప్పుకుని,\nచ్యవనుణ్ణి దగ్గిరలో ఉన్న ఒక కొలనులో\nముణగమన్నారు. అతను కొలనులో\nముణిగినప్పుడు అశ్వినులిద్దరూ అతనితో\nబాటు కొలనులో ముణిగారు. తరవాత\nకొలనులో నుంచి ముగ్గురు యువకులు\nలేచారు. వారు ముగ్గురూ ఒక విధంగానే\nఉండి, \" నీకు కావలసిన యువకుణ్ణి\nఎన్నుకో,” అని సుకన్యతో అన్నారు.\nసుకన్య చ్యవనుణ్ణి ఎన్నుకున్నది.\nఇంతలో శర్యాతి యజ్ఞం చెయ్యటానికి\nఏర్పాట్లన్నీ చేసుకుని, తన కూతురినీ,\nఅల్లుణ్ణి తీసుకు పోవటానికి వచ్చి, తన\nకూతురు ముసలివాడితో కాక, పడుచు\nవాడితో కాపరం చేస్తూ ఉండటం చూసి,\nచేయరానిపని చేసిందని దుఃఖించాడు.\nఅయితే సుకన్య తన తండ్రికి జరిగిన\nదంతా చెప్పి, అతని విచారం పోగొట్టింది.\nతరవాత చ్యవనుడు శర్యాతి చేత యజ్ఞం\nచేయించి, అందులో అశ్వినులకు యజ్ఞ\nభాగం ఇప్పించాడు. అర్హతలేని అశ్విను\nలకు యజ్ఞభాగం ఇప్పించాడని ఇంద్రుడు\nకోపగించి, చ్యవనుడి మీదికి వజ్రాయుధం\nఎత్తాడు. చ్యవనుడి శక్తితో ఇంద్రుడు\nఎత్తిన చెయ్యి మరిదిగలేదు.\nతరవాత చ్యవనుడు ఇంద్రుడి మీద\nఅనుగ్రహించి, అతని చేతికి విమోచనం\nకలిగించాడు.\nచ్యవనుడు. గంగా యమునా సంగ\nమంలో ముణిగి తపస్సు చేసుకుంటూ,\nచేపల కోసం జాలర్లు విసిరిన వలలో\nపడ్డాడు. జాలర్లు అతనికి క్షమాపణ\nచెప్పుకున్నారు. కాని అతను, ''మీ వలలో\nపడినది మీ సొమ్మే! నన్ను కూడా చేపలతో\nబాటు అమ్ముకోండి,\" అన్నాడు.\nజాలర్లు చ్యవనుణ్ణి నహుషరాజు వద్దకు\nతీసుకుపోయి, అతనికి విలువ కట్ట\nమన్నారు. బ్రాహ్మణుడి విలువా, గోవు\nవిలువా ఒకటేనని నహుషుడు జాలర్లకు\nగోవునిచ్చి పంపాడు.",
            "book_page_end": 32
        },
        {
            "title": "పరశురాముడు",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "పౌరాణిక కథ",
            "moral": "దురహంకారం, అహంకారం వినాశనానికి దారితీస్తాయి.",
            "keywords": [
                "పరశురాముడు",
                "కార్తవీర్యుడు",
                "జమదగ్ని",
                "క్షత్రియ వంశం",
                "శివుడు"
            ],
            "characters": [
                "పరశురాముడు",
                "జమదగ్ని",
                "కార్తవీర్యుడు",
                "శివుడు",
                "రాముడు"
            ],
            "locations": [
                "జమదగ్ని ఆశ్రమం",
                "రాజభవనం",
                "మహేంద్రగిరి పర్వతం"
            ],
            "content": "హైహయవంశానికి చెందిన కార్త\nవీర్యుడు అనే రాజు అరణ్యంలోకి\nవేటకు వెళ్ళి, అక్కడ ఉండిన జమ\n-దగ్ని మహాముని ఆశ్రమాన్ని అకార\nణంగా, మదం కొద్దీ, ధ్వంసంచేశాడు.\nఅప్పుడు జమదగ్ని కొడుకు పరశు\nరాముడు ఆశ్రమంలో లేడు. అతను\nవచ్చి జరిగినది చూసి, తన గండ్ర\nగొడ్డలితో వెళ్ళి రాజభవనంలో కార్త\nవీర్యుడి శిరస్సు నరికేశాడు.\nమర్నాడు కార్తవీర్యుడి కొడుకులు\nజమదగ్ని తపస్సమాధిలో ఉన్న చోటికి\nవచ్చి, ఆయనను చంపారు. అప్పుడు\nకూడా పరశురాముడు అక్కడ లేడు.\nమర్నాడు పరశురాముడు తన గండ్ర\nగొడ్డలితో కార్తవీర్యుడి కొడుకులను ప్రతి\nఘటించి, అందరినీ చంపాడు. బ్రాహ్మ\nణుడై నా అతని ధాటికి ఆ క్షత్రియులు\nనిలువలేకపోయారు.\nతండ్రి వధకు పగతీర్చుకున్న పరశు\nరాముడు అంతటితో ఆగక, క్షత్రియు\n• లందరూ క్రూరులనీ, దుర్జనులనీ\nభావించి, క్షత్రియ జాతినే నిర్మూలించ\nబూనుకున్నాడు.\nపరశురాముడు ఇరవై ఒక్కసారి\nక్షత్రియవంశ నిర్మూలనం చేసి, క్షత్రియ\nరక్తంతో ఎర్రబారిన మడుగు వద్ద తన\nతండ్రికి జలతర్పణాలు విడిచాడు.\nతరవాత అతను గొప్పయజ్ఞంచేసి, తాను\nక్షత్రియులను చంపి గెలుచుకున్న\nభూమండల మంతా కశ్యపుడికి దానం\nచేసి, మహేంద్రగిరి మీద తపస్సు చేసుకో\nబోయాడు.\nప్రపంచానికి క్షత్రియుల పీడినపోయినా\nరాక్షసుల బెడద పోలేదు. వాళ్ళు\nవిజృంభించి, ప్రజలను రకరకాల\nబాధించసాగారు.\nపరశురాముడికి ఈ సంగతి తెలిసింది.\nఅతను శివుణ్ణి ప్రార్థించి, రాక్షసులను\nసంహరించటానికి తగిన శక్తులను\nపొంది, మహేంద్రపర్వతం నుంచి\nదిగాడు.\nశివుడి అనుగ్రహంతో మరింత శక్తి\nసంపన్నుడైన పరశురాముడు రాక్షసు\nలను ఊచకోత కోసి, ప్రపంచానికి\nరాక్షసభయం పోగొట్టాడు.\nఆ సమయంలో యువకుడుగా ఉన్న\nరాముడు శివధనువును విరిచి, సీతను\nపెళ్ళాడాడు. అతను జనకుడి మిథిల\nనుంచి తిరిగివస్తున్నాడు.\nఅప్పుడు పరశురాముడు రాముణ్ణి\nప్రతిఘటించి, తన వద్ద ఉన్న విష్ణు\nధనువును ఎక్కుపెట్టమని సవాలు\nచేశాడు. రాముడు దాన్ని అవలీలగా\nవిరిచాడు. తనలాటి అవతారమే రాము\nడని గ్రహించి పరశురాముడు తన\nశక్తులన్నీ రాముడికి ధారపోసేశాడు.",
            "book_page_end": 36
        },
        {
            "title": "గరుత్మంతుడు",
            "book_page_start": 37,
            "pdf_page_start": 37,
            "pdf_page_end": 38,
            "author": "చందమామ బృందం",
            "genre": "పౌరాణిక కథ",
            "moral": "తల్లి దాస్యాన్ని తొలగించడానికి గరుత్మంతుడు సాహసం చేసి, అమృతాన్ని తీసుకొచ్చాడు.",
            "keywords": [
                "గరుత్మంతుడు",
                "వినత",
                "కద్రువ",
                "నాగులు",
                "అమృతం",
                "ఇంద్రుడు"
            ],
            "characters": [
                "కశ్యపుడు",
                "వినత",
                "కద్రువ",
                "గరుత్మంతుడు",
                "నాగులు",
                "ఇంద్రుడు",
                "మాతలి",
                "సుముఖుడు",
                "విష్ణువు"
            ],
            "locations": [
                "ఆకాశం",
                "దేవలోకం",
                "స్వర్గం"
            ],
            "content": "కశ్యపుడి భార్య అయిన వినత కొడుకు\nగరుత్మంతుడు. మరొక భార్య అయిన\nకద్రువకూ, ఆమె కొడుకులైన నాగులకూ\nగరుత్మంతుడు సేవ చేసేవాడు. ఒకసారి\nఅతను నాగులను తన వీపు మీద\nఎక్కించుకుని ఆకాశంలో ఎగురుతూంటే\nనాగులు ఎండ వేడికి తట్టుకోలేక కింద\nపడ్డారు. అందుకు కద్రువ గరుత్మంతుణ్ణి\nమందలించింది.\nఅప్పుడు గరుత్మంతుడు తన తల్లితో,\n\" అమ్మా, నేను అంతులేని బలంగల\nవాణ్ణి అయి ఉండి కూడా కద్రువకూ,\nఆమె కొడుకులకు ఎందుకు దాస్యం\nచేస్తున్నాను?'' అన్నాడు. తాను ఒకప్పుడు\nకద్రువతో పందెం వేసి ఓడిపోయిన\nకారణంగా తనకూ, గరుత్మంతుడికీ\nదాస్యం సంప్రాప్తమయిందని ఆమె\nచెప్పింది.\nగరుత్మంతుడు కద్రువను, “ నన్నూ,\nనా తల్లినీ నీ దాస్యంలో ఉంచటం భావ్యం\nకాదు. మమ్మల్ని దాస్య విముక్తుల్ని\nచెయ్యి.\" అని అడిగాడు.\nదానికి కద్రువ, ‘“నువు నాకు అమృతం\nతెచ్చి ఇస్తే మిమ్మల్ని విడిచిపెట్టుతాను, \"\nఅన్నది.\nగరుత్మంతుడు అందుకు ఒప్పుకుని,\nఅమృతం తీసుకురావటానికి పోతున్నానని\nతల్లికి చెప్పి. దేవలోకానికి వెళ్ళాడు.\nఅమృతాన్ని అనేకమంది రక్షిస్తున్నారు.\nఅమృతభాండం చుట్టూ అగ్ని ఉన్నది.\nఅమృతభాండం పైగా ఒక చక్రం తిరుగు\nతున్నది. భాండాన్ని రెండు మహాసర్పాలు\nకనిపెట్టి ఉన్నాయి.\nగరుత్మంతుడు అమృత రక్షకులతో\nయుద్ధంచేసి చంపి, అగ్నిని ఆర్పి, ఉపా\nయంగా చక్రం కింద దూరి, పాములను\nచావగొట్టి, అమృతం తీసుకుని తిరుగు\nప్రయాణమయాడు. ఈ సంగతి విని\nఇంద్రుడు గరుత్మంతుడి పైన వజ్రా\nయుధం విసిరాడు. దాని దెబ్బకు\nగరుత్మంతుడి ఈక ఒక్కటి మాత్రం\nరాలిపడింది. గరుత్మంతుడితో యుద్ధం\nసాధ్యం కాదని గుర్తించి, ఇంద్రుడు\nఅతనితో సంధి చేసుకుని, అమృతాన్ని\nఎవరికీ ఇయ్యవద్దని కోరాడు.\n\"నా తల్లికి దాస్య విముక్తి కలిగించ\nటానికి ఈ అమృతాన్ని కద్రువ పిల్లలకు\nఇయ్యక తప్పదు. అయితే వారు దాన్ని\nతాగే లోపల తిరిగి తీసుకు వస్తాను.\"\nఅన్నాడు గరుత్మంతుడు.\nఅతను ఆ ప్రకారమే అమృతభాండాన్ని\nకద్రువ కొడుకుల ముందు దర్భలపైన\nపెట్టి, తన తల్లి దాసి కాదని సవతితల్లి\nచేత ఒప్పించి, కద్రువ కొడుకులైన\nపాములు అమృతం తాగేలోపల అమృత\nభాండాన్ని తిరిగి స్వర్గం చేర్చాడు. అప్పుడు\nపాములు అమృతం అంటి ఉంటుందన్న\nఆశతో దర్భలను నాకగా, నాలుకలు\nచీలాయట.\nగరుత్మంతుడి శక్తి సామర్థ్యాలను\nదేవతలందరూ గొప్పగా కొనియాడారు.\nవిష్ణువు అతన్ని తన వాహనంగా ఉండమని\nకోరాడు. ఇంద్రుడతనికి పాములను\nఆహారం చేసుకునేటట్టు వరం ఇచ్చాడు.\nఇంద్రుడి సారధి అయిన మాతలికి\nగుణకేశి అనే కూతురు ఉండేది. ఆమెను\nసుముఖు డనే నాగకుమారుడికి ఇచ్చి\nపెళ్లి చేయాలనుకున్నాడు మాతలి.\nఅయితే గరుత్మంతుడు ఈ సుముఖుణ్ణి\nత్వరలోనే తినబోతున్నట్టు ప్రతిజ్ఞ చేశాడని\nవిని, మాతలి ఇంద్రుడూ, విష్ణువూ ఉన్న\nచోటికి వెళ్లి, సుముఖుణ్ణి చిరాయువు\nచెయ్యమని కోరాడు. ఇంద్రుడు. సరే\nనన్నాడు. గరుడుడు మండిపడి, పొగరుగా\nమాట్లాడాడు. విష్ణువు, “నీ శక్తి ఏపాటిది?\"\nఅని తన చెయ్యి గరుత్మంతుడి పైన\nపెట్టాడు. గరుత్మంతుడు దాని బరువు\nభరించలేక, గర్వం విడిచి పెట్టాడు.",
            "book_page_end": 38
        },
        {
            "title": "మృతుడి వివాహం",
            "book_page_start": 39,
            "pdf_page_start": 39,
            "pdf_page_end": 42,
            "author": "ఏ.సి. సర్కార్, ఐంద్రజాలికుడు",
            "genre": "జానపద కథ",
            "moral": "పరోపకారం ద్వారా లభించే పుణ్యం కుటుంబ సభ్యులకు కూడా రక్షణనిస్తుంది.",
            "keywords": [
                "దేవపాలుడు",
                "రూపమతి",
                "యోగి",
                "మాంగల్యం",
                "పునరుజ్జీవం",
                "మృతుడు"
            ],
            "characters": [
                "దేవపాలుడు",
                "రూపమతి",
                "కాళింది",
                "గోలాపకుమారుడు",
                "యోగి",
                "సావిత్రి"
            ],
            "locations": [
                "నందినీ నదీతీరం",
                "రుద్రపురం",
                "దేవగిరి",
                "అరణ్యం"
            ],
            "content": "నందినీ నదీతీరాన, యాభైమైళ్ళఎడంలో\nరుద్రపురమూ, దేవగిరీ అనే రాజ్యాలు\nఉండేవి. రుద్రపుర రాజకుమార్తె రూప\nమతిని దేవగిరి రాజు దేవపాలుడు పెళ్లా\nడాడు. అయితే వారికి సంతానప్రాప్తి\nలేకపోవటంచేత, హితుల సలహామీద\nదేవపాలుడు కాళింది అనే ఆమెను పెళ్లి\nడాడు. కాళింది అసూయాపరురాలూ,\nదుర్మార్గురాలూనూ. కాళిందికి\nకూడా సంతానం కలగలేదు.\nఇలా ఉండగా ఒకసారి దేవపాలుడు\nవేటకై అరణ్యానికిపోయి వేటతమకంలో\nపరివారానికి దూరమై, దారితప్పి, చీకటి\nపడుతూండగా ఒక కుటీరం చేరాడు.\nఅందులో ఒక యోగి ఉంటున్నాడు. ఆ\nయోగి దేవపాలుడికి ఆతిథ్యమిచ్చి.\nఅతనికి సంతానం లేదని తెలుసుకొని ఒక\nబంగారు గొలుసు ఇచ్చి, \"దీన్ని నీ పెద్ద\nభార్య మెడలో తీయకుండా ఉంచమను.\nఆమె గర్భవతి అవుతుంది. కాలక్రమాన\nఆమె ఒక కొడుకును కంటుంది. అప్పు\nడా గొలుసు ఆ పిల్ల వాడి మెడలో\nవెయ్యాలి ఏ పరిస్థితులలోనైనా దాన్ని\nవాడి మెడనుంచి తీస్తే వాడు చచ్చిపోయి\nనట్టుగా అయిపోతాడు. తిరిగి దాన్ని వాడి\nమెడలో వేస్తే గా ని లేవడు,” అని\nచెప్పాడు.\nదేవపాలుడు ఆ యోగి యిచ్చిన గొలు\nసును తెచ్చి రూపమతి మెడలో వేశాడు.\nరూపమతి త్వరలోనే గర్భవతి అయి,\nసకాలంలో ఒక చక్కని మగబిడ్డను\nకన్నది. కాని ఆ బిడ్డలో ప్రాణంఉన్నట్టు\nకనబడలేదు. రూప మ తి మెడలోని\nగొలుసు ఆ బిడ్డ మెడలో వెయ్యగానే\nవాడు ఏడ్చి ప్రాణం ఉ న్నట్టు\nకనబడ్డాడు.\nతన సవితి గర్భవతి అయినదిమొదలు\nకాళింది ఈర్ష్యతో కుమిలిపోతున్నది. ఆ\nగొలుసును తన భర్త తన మెడలో వెయ్య\nనందుకు ఆమె భర్తను క్షమించలేదు.\nతన చిన్నభార్య వైఖరి గమనించి, దేవ\nపాలుడు తన కొడుకును ఆమె నుంచి\nకాపాడటానికి చేయవలసిన కట్టుదిట్టా\nలన్నీ చేసి, పిల్లవాడికి గోలాపకుమారు\nడని పేరు పెట్టుకున్నాడు.\nగోలాపుడు తన సవతితల్లి బారిన పడ\nకుండా పెరిగి పద్ధెనిమిదేళ్ళ వాడయాడు.\nఇంతలో దేవపాలుడు మరణించాడు,\nరాజభవనమంతా శోకసముద్రంలో మునిగి\nపోయి ఉన్నది. రాజుగారి అపర కర్మ\nజరిగే కాలంలో గోలాపుడి రక్షణ ఏర్పాట్లు\nపూర్తిగా సడలిపోయాయి. ఆ సమయంలో\nఒకరాత్రి కాళింది గోలాపుడు నిద్రలో\nఉండగా అతని మెడలోని గొలుసు తీసి\nదాచి, అతడు శవప్రాయుడై పడిపోగానే,\nగట్టిగా ‘“పాము, పాము!\" అని అరిచి\nఅందరినీ లేవగొట్టింది. చచ్చిపోయినట్టు\nపడివున్న గోలాపుణ్ణిచూసి, అతను పాము\nకాటుకు మరణించాడంటే అందరూ\nనమ్మారు.\nమర్నాడు కాళింది మంత్రిని పిలిచి,\nగోలాపుడి దహనక్రియలు చేయించమని\nఅడిగింది. భర్తపోయిన శోకానికి పుత్ర\nశోకం జతఅయి దుర్భరమైన మనోవేదన\nపొందుతున్న రూపమతి తన కొడుకు\nమెడలో గొలుసు లేకపోవటం గమనించి\nమంత్రితో తన కొడుకు నిజంగా చచ్చి\nపోలేదనీ, కాళింది ఎలాగో అతనిమెడలో\nఉండే గొలుసు కాజేసి, కుర్రవాడికి కృత్రి\nమంగా చావు తెప్పించిందనీ అన్నది.\nమంత్రి కాళిందిని గొలుసు గురించి\nఅడిగాడు, కాని దాని సంగతి తనకు\nతెలియదన్న దామె.\nమంత్రి కాళిందితో గోలాపుడి దహనం\nఅర్ధరాత్రివేళ రహస్యంగా జరిగితే బాగుం\nటుందనీ, అతను పాముకరిచి చనిపోయా\nడంటే జనం నమ్మకుండా ఉన్నారనీ\nమర్నాడు సావిత్రి వచ్చినప్పుడు\nకాళింది, 'నీ మందు ఏమాత్రమూ పని\nచేసినట్టులేదు,'\" అన్నది.\nసావిత్రి ఆశ్చర్యంగా ఆమెకేసి చూసి,\n''ఆ మెడలో ఏమిటి?'' అంటూ దగ్గరికి\nవచ్చి, మెడలో గొలుసు తానే తీస్తూ, “ఈ\nబంగారం వంటిమీద ఉండగా నామందు\nఎలా పనిచేస్తుంది ?'' అంటూ తన సంచీ\nనుంచి ఒక కాగితం సంచీ తీసి, గొలు\nసును అందులో వేసి, తాడుతో సంచీ\nమూతి గట్టిగా బిగించి, తన పక్కనే\nపెట్టుకున్నది.\nసావిత్రి చేసినపని కాళిందికి ఏమాత్రం\nనచ్చలేదు. ఆమె తన పాదానికి మందు\nపూయించుకుంటున్నంత సేపూ ఆ కాగి\nతపు సంచినే చూస్తూ ఉండిపోయింది.\nసావిత్రి మందుపూయటం పూర్తిచేసి,\nకాగితపు సంచిని తన మందుల సంచిలో\nపెట్టేసుకుంటూ, \"ఇక చూడండి. నా\nమందు మహాత్యం!\" అన్నది.\n\"నా గొలుసు! దాన్ని నువ్వు తీసేసు\nకున్నావేమిటి?'' అన్నది కాళింది అవే\nదనతో..\n“దేవీ ఆ కొద్దిపాటి బహుమతికినేను\nతగనా?” అన్నది సావిత్రి అమాయ\nకంగా.\n\"వ్రణం నయం అయాక అంతకు\nపదింతలు బహుమానం ఇస్తాను. ముందు\nఅది నాకు ఇచ్చెయ్యి.\" అన్నది కాళింది.\n\"తమకు నా వైద్యంలో 'గురి లేదన్న\nమాట! పోనియ్యండి,\" అంటూ సావిత్రి\nకాగితం సంచి తీసి, ముడివిప్పటానికి\nప్రయత్నించినట్టూ, అది ఒ కంతట\nరానట్టూ అభినయించి, చిరాకుగా సంచి\nఅడుగుభాగం చించింది. గొలుసు కింద\nపడింది. సావిత్రి దాన్ని సమీపంలో ఉన్న\nదాసికి ఇచ్చి చినిగిపోయిన సంచినీ, కింద\nపడిన కాగితం తుంపులనూ ఏరి తన\nసంచికట్టులో వేసుకుని, కాళింది వద్ద\nసెలవు పుచ్చుకొని, తన పడవకు వెళ్లి\nపోయింది, ఆమె ఆ పూటనే తన పడ\nవలో రుద్రపురానికి తిరిగి వెళ్లిపోయింది.\nనిజానికి సావిత్రి వచ్చినపని అయి\nపోయింది.గోలాపుడి ప్రాణాలుగల గొల్సు\nసావిత్రికి వచ్చేసింది. ఆమె కాళిందికి\nతిరిగి ఇచ్చిన గొలుసు నకలుగొలుసు.\nసావిత్రి వద్ద ఉన్న కాగితం సంచి లోపల\nఇంకొక చిన్న కాగితం సంచి ఉన్నది.\nరెండు సంచుల మూ తు లూ కలిసి\nఉండటచేత కాళింది నుంచి తీ సి న\nగొలుసు లోపలి సంచిలో పడింది. దిగువ\nఉన్న సంచిలో అదివరకే నకలు గొలుసు\nఉన్నది. సంచి అడుగుభాగం చించి\nనప్పుడు ఆ నకలు గొలుసు బయట\nపడింది. దాన్ని కాళిందికి ఇస్తే ఆమె\nమోసం గుర్తించవచ్చునన్న భయంతో,\nసావిత్రి దాన్ని ఒక దాసికి ఇచ్చింది.\nసావిత్రి తన గొలుసు ఉంచుకోలేదన్న\nసంతృప్తితో కాళింది ఆ గొలుసును వెం\nటనే తీసి ధరించలేదు.\nసావిత్రి తన ఇంటికి తిరిగిపోయి,\nఎవరితోనూ ఏమీ చెప్పక, తనకూ, గోలా\nపుడి శరీరానికీ వివాహం చె య్య మ ని\nతండ్రిని కోరింది. మొదట తండ్రి\nఅందుకు ఒప్పుకోలేదు.\n“అతను నా భర్త అయితే, నా పాతి\nప్రత్య మహిమతో అతను బ్రతుకుతాడు, \"\nఅన్నది సావిత్రి.\nసావిత్రిని నిర్జీవుడికిచ్చి పెళ్లిచేశారు.\nసావిత్రి తన మేనత్తచేత మెడలో మాంగ\nల్యంకట్టించుకుని, తాను తెచ్చినగొలుసు\nగోలాపుడి మె డ లో కట్టింది. వెంటనే\nగోలాపుడు బతికాడు.\nతరువాత కొద్దిరోజులకు అకస్మాత్తుగా\nగోలాపుడు తన తల్లితోనూ, భార్యతోనూ\nదేవగిరికి తిరిగివచ్చాడు. కాళింది తన\nకళ్ళను తానే నమ్మలేకపోయింది. కాని\nఆమె సావిత్రిని గుర్తుపట్టింది. అయితే\nఆమె జరిగిన దేమిటో తెలుసుకొనేలోపల\nకొత్తరాజు గోలాపుడు ఆమెకు ఆ జన్మ\nకారాగార శిక్ష విధించాడు.",
            "book_page_end": 42
        },
        {
            "title": "ఉత్తుత్త ఔదార్యం",
            "book_page_start": 43,
            "pdf_page_start": 43,
            "pdf_page_end": 45,
            "author": "వి. యజ్ఞరామయ్య",
            "genre": "హాస్యం",
            "moral": "నిజమైన ఔదార్యం ప్రచారానికి కాదు, పరోపకారానికి ఉపయోగపడాలి.",
            "keywords": [
                "ఔదార్యం",
                "కస్తూరి రంగయ్య",
                "హరిదాసు",
                "లోభిత్వం",
                "కీర్తి"
            ],
            "characters": [
                "కస్తూరి రంగయ్య",
                "నాగిశెట్టి",
                "హరిదాసు",
                "గుమాస్తా"
            ],
            "locations": [
                "శ్రీనివాసపురం",
                "దేవాలయం"
            ],
            "content": "శ్రీనివాసపురంలో కస్తూరి రంగయ్య\nగొప్ప ధనికుడు. అతని వద్ద అప్పు\nతీసుకోనివాళ్ళు ఊళ్ళో అరుదు. అతనిలో\nవిశేషం ఏమంటే పరమ లోభి అయి\nకూడా ఉదారుడిలాగా నటించేవాడు.\nఆ గ్రామానికి ఒక హరిదాసు వచ్చి\nతన చేత కథ చెప్పించే ఏర్పాటు చెయ్య\nమని కస్తూరి రంగయ్యను ఆశ్రయించాడు.\nరంగయ్య హరిదాసును నాలుగు రోజులు\nతన చుట్టూ తిప్పించుకున్నాడు. ఈ లోపల\nహరిదాసు పక్క ఊళ్ళో సంపాదించుకు\nవచ్చిన డబ్బు కాస్తా అయిపోయింది.\nపూట గడవక అతను కస్తూరి రంగయ్య\nవద్దకు వెళ్ళి, స్వయంపాకం కోసం\nయాచించాడు.\nఅదే సమయానికి నాగిశెట్టి 'కస్తూరి\nరంగయ్య వద్దకు అప్పుకోసం వచ్చాడు.\nకస్తూరి రంగయ్య శెట్టికి హరిదాసును\nచూపి \"వీరు వచ్చి నాలుగు రోజు\nలయింది; కథ ఏర్పాటు చేయించమని\nఅడుగుతున్నారు. నా కేమో వీలుపడ\nకుండా ఉన్నది. ఏమీ అనుకోక, కాస్త\nసహాయం చేసిపెట్టు, \" అన్నాడు.\nనాగిశెట్టి సరేనన్నట్టు తల ఊపాడు.\n“అన్నట్టు హరిదాసుగారి దగ్గిర చిల్లి\nగవ్వ లేదట. ఈ రోజుకు ఆయన\nస్వయంపాకం నీ వంతు అనుకో. !\"\nఅన్నాడు కస్తూరి రంగయ్య, నాగిశెట్టికి\nఅప్పు డబ్బు ఇచ్చి పంపేస్తూ.\nశెట్టి హరిదాసును తన వెంట అంగడికి\nతీసుకుపోయి, స్వయంపాకం ఇప్పిం\nచాడు. అతను ఆ రోజు రాత్రి ఊరి\nదేవాలయం వద్ద హరికథ కూడా ఏర్పాటు\nచేశాడు. జనం వచ్చారు.\nహరిదాసు కథ ప్రారంభించబోతూ,\n\"నేనీ గ్రామానికి రావడానికి మూల\nకారణం కస్తూరి రంగయ్యగారి కీర్తే!\nవారి కీర్తిచంద్రికలు దిగంతాలకు వ్యాపిం\nచాయి. వారు యాచకుల పాలిటి కల్ప\nవృక్షమన్న సంగతి వారితో మాట్లాడాక\nనాకు తెలిసింది. పౌర్ణమి చంద్రుడిలో\nమచ్చ అయినా ఉన్నదిగాని వారి ముఖ\nచంద్రుడిలో మచ్చలేదు. ఉత్తమ\nసంస్కారి అంటూ చెప్పాలంటే కస్తూరి\nరంగయ్యగారి పేరు చెప్పిన తరవాతే\nమరెవరినైనా చెప్పాలి. వారు త్యాగంలో\nశిబినీ, దిలీపుణ్ణి మించుతారంటే అతిశ\nయోక్తి కాదు.'' అన్నాడు.\nఈ పొగడ్తలకు కస్తూరి రంగయ్య\nఉబ్బిపోయి, గర్వముఖం పెట్టాడు.\nకథ ముగిసింది. అందరితోపాటు\nఇంటి కి చేరుకుంటూ కస్తూరి రంగయ్య,\n\"నన్ను హరిదాసు అలా పొగడటంలో\nఅంతరార్థం ఏమిటో?\" అనుకున్నాడు.\nమర్నాడు హరిదాసు కస్తూరి రంగయ్య\nఇంటికి వెళ్లి, తన సంభావన అడిగాడు.\nకస్తూరి రంగయ్య ఒక కాగితంమీద తన\nపేరు రాసి, పాతిక రూపాయలు చందా\nవేశాడు. ఆయన దాన్ని హరిదాసు కిస్తూ,\n\"తతిమ్మా వాళ్ళ దగ్గిర వసూలు చేసుకు\nరండి. నేను తరవాత ఇస్తాను. ఇప్పుడు\nగుమాస్తా లేడు,” అన్నాడు.\nహరిదాసు పదిమందిచేతా చందాలు\nవేయించి, వంద రూపాయలదా కా\nవసూలు చేసుకున్నాడు. ఆ సాయంకాలం\nఅతను కస్తూరి రంగయ్యను చూడబోతే,\nఆయన హరిదాసుతో ఎన్నో సంగతులు\nమాట్లాడాడుగాని చందామాట ఎత్తలేదు.\nచివరకూ హరిదాసు వెళ్లివస్తానంటే,\nసరే వెళ్లిరమ్మన్నాడు రంగయ్య.\nమర్నాడు హరిదాసు రంగయ్య ఇంటికి\nరెండుసార్లు వెళ్లాడు. ఒరసారి రంగయ్య\nఇంట్లో లేడనీ, రెండోసారి పూజలో\nఉన్నాడనీ గుమాస్తా చెప్పాడు.\nమూడోనాడు హరిదాసు వెళ్ళేసరికి\nరంగయ్య ఎవరితోనో మాట్లాడుతున్నాడు.\nహరిదాసు చాలాసేపు చూసి, \"నేను\nరేపు ఊరికి పోతున్నాను. తమ చందా\nదయచేయించండి.\" అని అడిగాడు.\n\" అదేమిటి ? గుమాస్తా ఇయ్యలేదా ?\nఇయ్యమని మొన్ననే చెప్పానే? సరే.\nఈరోజు గుమాస్తా ఊళ్ళోలేడు. మీరు రేపు\nరండి,'' అన్నాడు కస్తూరి రంగయ్య.\nఉసూరుమంటూ హరిదాసు వెళ్ళి\nపోయి, మర్నాడు గుమస్తా తిరిగివచ్చిన\nసంగతి తెలుసుకుని చూడబోయాడు.\nగుమస్తా అతన్ని చూసి \"ఏమిటి ఇలా\nవచ్చారు? అని అడిగాడు.\n\"\nహరిదాసు జరిగినదంతా చెప్పాడు.\nగుమస్తా క్షణం ఆలోచించి, ‘“హరిదాసు\nగారూ, మీరు ఏమీ అనుకోకండి. చందా\nవేసేవరకే రంగయ్యగారు ఉదారుడు.\nఆయనను చూసి మిగతావాళ్లు చందాలు\nవేస్తారే. అవన్నీ తానువేసిన చందాలే\nఅనుకుంటాడాయన! రంగయ్యగారి\nచందామీద ఆశ పెట్టుకోకండి,” అన్నాడు.\nహరిదాసుకు విషయం బోధపడింది.\nఆ సాయంకాలం కస్తూరి రంగయ్య\nపదిమందితో మాట్లాడుతుండగా హరిదాసు\nవచ్చి, ''అయ్యా, నేను వెళ్లిపోతున్నాను.\nశలవిప్పించండి. నాతో మీరు ఒక్క\nఅబద్దమే చెప్పారు: మీ చందా సొమ్ము\nనా కియ్యమని మీ గుమస్తాతో చెప్పా\nనన్నారే అది ఒక్క టే మీరు ఆడిన\nఅబద్ధం. నేను మీ గురించి ప్రశంసిస్తూ\nఅబద్ధాలు లు చాలా ఆడాను. బీదవాణ్ణి\nకావటంచేత కక్కుర్తిపడి అసత్యాలాడక\nతప్పలేదు. అందుకే తమకు నాపై\nఅనుగ్రహం కలగలేదనుకుంటున్నాను,”\nఅన్నాడు.\nపదిమంది మధ్య కస్తూరి రంగయ్యకు\nతల తీసేసినట్టయింది. వాళ్ళందరూ\nహరిదాసుకు ఛందాలిచ్చిన వాళ్ళే. అతను\nవెళ్ళిపోతున్న హరిదాసును వెనక్కు\nపిలిచి గుమస్తా మీద ఎగిరిపడి, పాతిక\nరూపాయలూ ఇప్పించాడు. ఇంత\nకాలానికి కస్తూరి రంగయ్యకు చెప్పుతో\nకొట్టినట్టు చెయ్యగలవాడు దొరికాడుగదా\nఅని ఊళ్ళోవాళ్ళు సంతోషించారు.",
            "book_page_end": 45
        },
        {
            "title": "చెడ్డవాడి గొప్పతనం",
            "book_page_start": 46,
            "pdf_page_start": 46,
            "pdf_page_end": 48,
            "author": "చందమామ బృందం",
            "genre": "నీతి కథ",
            "moral": "చెడ్డపనులు చేయడం సులభం కాదు, వాటిని సహించడానికి గొప్ప ఓర్పు కావాలి. అందుకే చెడ్డగా ఉండడం కష్టమన్నారు.",
            "keywords": [
                "చెడ్డవాడు",
                "గొప్పతనం",
                "చిరంజీవి",
                "సంస్కారం",
                "ఓర్పు"
            ],
            "characters": [
                "గోపాలయ్య",
                "గోవిందయ్య",
                "చిరంజీవి",
                "రామయ్య",
                "చంద్రయ్య",
                "బిచ్చగాడు"
            ],
            "locations": [
                "గ్రామం"
            ],
            "content": "గోపాలయ్య కొడుకు గోవిందయ్యకు\nఇరవై ఏళ్లు మీదపడినా బుద్ధి కొంచెం\nకూడా రాలేదు. వాడు ఒక్క మంచిపనీ\nచేసేవాడు కాడు. వాణ్ణి ఎలా మార్చాలో\nతెలియక గోపాలయ్య సతమత మవు\nతున్న సమయంలో ఆగ్రా మాని కి\nచిరంజీవి వచ్చాడు. ఆయన ఎలాంటివారి\nకైనా వివేకం కలిగించగలడని విని, గోపా\nలయ్య ఆయనను తన ఇంటికి ఆహ్వా\nనించి, తన కొడుకు సంగతి చెప్పుకుని\nబాధపడ్డాడు.\nచిరంజీవి గోవిందయ్యను పిలిపించి,\nవాడి వంక కొద్ది క్షణాలు తీక్షణంగాచూసి,\n“అనవసరంగా ఎందుకు బాధపడతావు\nగోపాలయ్యా? నీ కొడుకు చెడ్డ పనులు\nచేస్తేనేం? మంచికంటే చెడు చెయ్య\nటమే ఎంతో కష్టం. కష్టమైన పని చేసే\nవాడు ఎ ప్ప టి కై నా బాగుపడతాడు.''\nఅన్నాడు.\nగోవిందయ్య తండ్రి వంక నిరసనగా\nచూసి అదోలా నవ్వి, అక్కడినుంచి\nవెళ్లిపోయాడు.\nగోపాలయ్య నిరాశచెంది, \"మీరేదో\nమా వాణ్ణి దారిలో పెడతారనుకుంటే\nఇలా చేశారేమిటి ? వాడింకేం బాగుపడ\nతాడు?'' అన్నాడు.\n“అయితే నువు నా మాటల్నే శంకిస్తు\nన్నావన్నమాట!\" అన్నాడు చిరంజీవి\nకోపంగా.\n“లేకపోతే తమబోటి పెద్దలనవలసిన\nమాటలేనా అవి ? మంచి అనిపించు\nకోవడం కష్టంకాని, చెడు అనిపించుకోవ\nదానికి క్షణం పట్టదు.\" అన్నాడు\nగోపాలయ్య.\n“ఊరికే అనగానే సరికాదు. నాకూ,\nనీ అబ్బాయికీ కూడా ఈ మాట రుజువు\nచేసి నిరూపించాలి.\" అన్నాడు చిరం\nజీవి.\nగోపాలయ్య తన కొడుకును మళ్ళీ\nపిలిపించాడు. చిరంజీవి తన పక్షమని\nతెలియగానే, ఈ దెబ్బతో తండ్రిచేత\nమాటలు పడే బాధ శాశ్వతంగా వదిలించు\nకోవచ్చునని, గోవిందయ్య తండ్రి చెప్పి\nనట్టు చెయ్యడానికి ఒప్పుకున్నాడు.\nముగ్గురూ కలిసి ఊళ్ళోని మోతుబరి\nరామయ్య ఇంటికి వెళ్ళారు. రామయ్య\nతన అనుభవాన్ని వా రి కి చెప్పాడు.\nఅయన తన పనివాళ్ళనందరినీ ఎంతో\nఆదరంతో చూస్తాడని పేరు తెచ్చు\nకున్నాడు. అటువంటివాడు ఒకరోజున\nఎందుకో ఒళ్లుతెలియని కోపంవచ్చి, తన\nపాలేరును చావగొట్టాడు. ఇలా ఆ ఒక్క\nసారే జరిగింది. అయినా పనివాళ్ళలో\nఆయనకు చెడ్డపేరు వచ్చింది. ఆ తర\nవాత ఆయన తమతో ఎంత మంచిగా\nఉన్నా, పనివాళ్ళకు ఆయనపట్ల కలిగిన\nఅభిప్రాయం పోలేదు.\n\"ఎన్ని మంచిపనులు చేసినా ఒక్క\nచెడ్డ ప ని తో అవన్నీ తుడిచిపెట్టుకు\nపోతాయి,'' అన్నాడు రామయ్య.\nగోపాలయ్య తన కొడుకునూ, చిరం\nజీవినీ వెంటబెట్టుకుని, ఇలాటి వాళ్లు\nముగ్గురి వద్దకు వెళ్ళాడు. అంద రూ\nరామయ్య చెప్పినటే, మంచిపేరు తెచ్చు\nకోవటం కష్టమనీ, చెడ్డ పేరు తెచ్చు\nకోవటం తేలిక అనీ చెప్పారు.\n\"ఇప్పు డేమంటారు?'' అన్నాడు\nగోపాలయ్య.\n\"ఆగు ! నా మాటలో నిజంకూడా\nరుజువు చేస్తాను. ఈ ఊళ్లో జులాయి\nవెధవగా పేరుబడ్డ వాడి ఒకడి పేరు\nచెప్పు.\" అన్నాడు చిరంజీవి.\n\"ఎవడో ఎందుకు? మావాడేఉన్నాడు.\nఅయితే వాడు మన వెంటే అఘోరిం\nచాడు గనక ఇంకోడి పేరు చెబుతాను.\nవాడి పేరు చంద్రయ్య,\" అన్నాడు గోపా\nలయ్య.\nముగ్గురూకలిసి తాము ముందుచూసిన\nరా మ య్య వగైరాల వద్దకు వెళ్లి,\nచంద్రయ్య గురిం చి వాళ్ళ అభిప్రాయం\nఅడిగారు.\n\"వాడు వొట్టివెధవండీ! వాడిమొహం\nచూస్తేనే పంచమహా పాతకాలూ చుట్టు\nకుంటాయి,'' అన్నారు రామయ్యా, ఇత\nరులూ ఏకగ్రీవంగా.\nఅప్పుడు ముగ్గురూ కలిసి చంద్రయ్య\nదగ్గిరికి వెళ్ళారు. చిరంజీవి వాడితో.\n''ఊరంతా దుర్మార్గుడంటున్నారు నిన్ను.\nఆ విషయం నీకు తెలుసా?\" అన్నాడు.\n\"తెలుసు. ఏ వెధవ ఏ మనుకుంటే\nమాత్రం నాకు లెక్కేమిటి?\" అన్నాడు\nచంద్రయ్య.\nముగ్గురూ అక్కడినుంచి తిరిగి వచ్చే\nటప్పుడు దారిలో ఒక బిచ్చగాడు\nతగిలాడు. చిరంజీవి వాణ్ణి దగ్గిరికి పిలిచి,\n“దున్నపోతులా ఉన్నావు, పని చేసుకుని\nబ్రతకలేవూ, ఇలా అడుక్కు తినక\nపోతే?'' అని అడిగాడు.\n\"ఇష్టమైతే బిచ్చం వెయ్యండి, లేక\nపోతే మానెయ్యండి. అంతేగాని మాటలు\nమిగలకండి ! నేను నామానాన అడుక్కు\nతింటున్నానేగాని చెడ్డపనులు చెయ్యడం\nలేదు,\" అన్నాడు బిచ్చగాడు.\nవాడు వెళ్లిపోయాక చిరంజీవి నవ్వి,\n“చూశారుగా? బిచ్చగాడు కూడా మాట\nపడడంలేదు. ఊరంతా తనను దుమ్మెత్తి\nపోసినా, చెడ్డపనులు చేసేవాడు వాటిని\nసహించి చెడ్డపనులు చేసుకుపోగలుగు\nతున్నాడు. అలాటి ఓర్పు చెడ్డవాళ్ళకు\nతప్ప సాధ్యపడదు. అందుకే చెడ్డగా\nఉండడం కష్టమన్నాను. మానవజన్మ\nఎత్తి మానాభిమానాలు వదిలిపెట్టటంకన్న\nకష్టమైన పని ఏమున్నది ఈ లోకంలో?\"\nఅన్నాడు.\nచిరంజీవి అన్న మాటలలోని వ్యంగ్యం\nగోపాలయ్యకు అర్థమయింది గోవిం\nదయ్యకుకూడా ఆ మాటలు సిగ్గు తెప్పిం\nచాయి. అతను క్రమంగా తన చెడ్డ\nబుద్ధులు వదలిపెట్టేశాడు.",
            "book_page_end": 48
        },
        {
            "title": "దేవీ భాగవతం",
            "book_page_start": 49,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పౌరాణిక కథ",
            "moral": "మమకారం వదిలివేస్తేనే ముక్తి లభిస్తుంది.",
            "keywords": [
                "శుకుడు",
                "జనకుడు",
                "మమకారం",
                "మత్స్యగంధి జననం",
                "వ్యాసుడు",
                "భీష్ముడు"
            ],
            "characters": [
                "శుకుడు",
                "జనకుడు",
                "వ్యాసుడు",
                "పీవరి",
                "ఉపరిచరవసువు",
                "ఆద్రిక",
                "శంతనుడు",
                "సత్యవతి",
                "భీష్ముడు",
                "అంబ",
                "విచిత్రవీర్యుడు"
            ],
            "locations": [
                "చేదిదేశం",
                "యమునానది",
                "కైలాసం",
                "బదరికాశ్రమం",
                "మిథిల"
            ],
            "content": "శుకుడు జనకుడు చెప్పినది విని. \"నువు\nచెప్పినది సంతోషంతో విన్నాను గాని\nనా సందేహం తీరలేదు. పెళ్ళాడిన\nతరవాత పెళ్లాంతో సుఖపడితే అందులో\nచిక్కుకుపోతాడు. సుఖం లభించకపోతే\nఖిన్నుడౌతాడు. అలాటివాడు మోక్షం ఎలా\nపొందుతాడు ? \" అని అడిగాడు.\n“నిర్లిప్తంగా చేసే కర్మలు చెడ్డవే\nఅయినా మంచివి అవుతాయి.” అన్నాడు\nజనకుడు.\n\"మాయలో చిక్కుకున్న. వాడు\nనిర్లిప్తుడు ఎలా అవుతాడు? దీపం పేరు\nచెప్పిన మాత్రాన చీకటి పోదుగదా!\nఅలాగే శాస్త్రజ్ఞానం సంపాదించిన మాత్రాన\nమనిషిలోవున్న అజ్ఞానం తొలగుతుందా?\nఆచరణానుభవం ఉండవద్దా ? నీలో ధన\nవాంఛా, పుత్రవాంఛా, స్త్రీ వాంఛా, రాజ్య\nవాంఛా ఉన్నాయి. నువు జీవన్ముక్తుడివి'.\nఎలా అవుతావు ? రాజుగా నువు దుష్ట\nశిక్షణా, శిష్ట రక్షణా చేయక తప్పదు\nగద! ఈ భేదాలు పాటించే నీకు మోక్షం\nవస్తుందని ఎలా నమ్మటం? నే నంటే,\nనాకు ఏమీ లేదు. సుఖం లేదు, దుఃఖం\nలేదు. శత్రువు లేడు, మిత్రుడు లేడు.\nమానం లేదు, అవమానం లేదు, ఏల\nటానికి ఒక చిన్న పల్లె కూడా లేదు.\nనా వంటి వాడికే గదా జీవన్ముక్తి? '' అని\nశుకుడు అడిగాడు.\n\"సన్యసించి, అరణ్యంలోకి పోయి\nనంతమాత్రాన విచారాలు తప్పుతాయనుకో\nవద్దు. మమకారం వదిలి ఏ మార్గం\nఅవలంబించినా మోక్షం పొందవచ్చు.\nమమకారం వదలకపోతే ఏ మార్గం\nఅవలంబించి కూడా ముక్తి రాదు,”\nఅన్నాడు జనకుడు.\nశుకుడు తృప్తిపడి, తండ్రి వద్దకు\nతిరిగి వెళ్ళాడు.\n\"నాయనా, జనకుడు నీ సందేహం\nతీర్చాడా ? \" అని వ్యాసుడు శుకుణ్ణి\nఅడిగాడు.\n\" ఆ జనకుడిలాగా ఉండటానికి నాకు\nఅభ్యంతరం లేదు,'' అన్నాడు శుకుడు.\nఈ మాట విని వ్యాసుడు సంతోషించి,\nపీవరి అనే కన్యను తెచ్చి శుకుడికి పెళ్లి\nచేశాడు. శుకుడు నిర్లిప్తత విడవకుండా\nఆమెతో కాపరం చేస్తూ, గౌరప్రభుడూ,\nదేవశ్రుతుడూ, భూరీ, కృష్ణుడూ అనే\nనలుగురు కొడుకులనూ, వారి తరవాత\nకీర్తి అనే కుమార్తెనూ కన్నాడు. కీర్తి\nఅ ణు హు డు అనేవాణ్ణి. విభ్రాజుడి\nకొడుకును, పెళ్లాడి బ్రహ్మదత్తుణ్ణి కన్నది.\nబ్రహ్మదత్తుడు రాజై, పరిపాలన\nచేస్తూండగా, ఒకసారి నారదుడు కనిపించి\nమాయా బీజోపదేశం చేశాడు. దానితో\nబ్రహ్మదత్తుడికి జ్ఞానోదయమూ, వైరా\nగ్యమూ కలిగి, రాజ్య భారాన్ని తన\nకొడుకు మీద పెట్టి, బదరికాశ్రమానికి\nవెళ్ళిపోయాడు.\nశుకుడు కూడా తండ్రిని వదిలిపెట్టి\nకైలాస శిఖరానికి వెళ్లి, అక్కడ కొంత\nకాలం ధ్యానంలో గడిపి, తరవాత\nఆ కొండ శిఖరం మీదినుంచి దూకి,\nసిద్ధి పొందాడు.\nకొడుకు పోయినందుకు వ్యాసుడు\nచాలా బాధపడి, అక్కడ ఉండలేక,\n\" అయ్యో, పుత్రా!\" అని కేకలు\nపెట్టుతూ కైలాసానికి వెళ్ళాడు. అంతటా\nనిండి ఉన్న శుకుడు ప్రతిధ్వని రూపంలో\nతండ్రికి జవాబిచ్చాడు.\nఅలా శోకిస్తున్న వ్యాసుడి వద్దకు శివుడు\nవచ్చి, \"నీకొడుకు యోగులకు కూడా\nలభ్యంగాని మోక్షం పొందాడు. అతని\nకోసం శోకించటం భావ్యమా?'' అన్నాడు.\n.. \n\" కొడుకును చూడక నా కళ్ళు చల్లగా\nఉండవు. మనస్సు చిన్నబోయింది.\nనేనేం చేసేది?\" అన్నాడు వ్యాసుడు.\nవ్యాసుడి విచారం తీరేది కాదని\nగ్రహించి శివుడు, “నీ కొడుకు ఎల్లప్పుడూ\nనీడలాగా నీ వెంటే ఉంటాడు,\" అని\nవరమిచ్చి వెళ్లిపోయాడు.\nతరవాత వ్యాసుడు తన ఆశ్రమానికి\nతిరిగివచ్చాడు.\nశౌనకాది మునులు శుకుడి కథ విని,\n\"తరవాత వ్యాసుడు ఏం చేశాడు? \"\nఅని సూతుణ్ణి అడిగారు.\nసూతుడు ఇలా చెప్పాడు:\nధృతరాష్ట్రాదుల జననం\nవ్యాసుడి శిష్యులైన దేవలుడూ, వైశం\nపాయనుడూ, జైమినీ, అసితుడూ,\nసుమంతుడూ అంతకు పూర్వమే గురువు\nగారి వద్ద సెలవు పుచ్చుకుని వెళ్ళి\nపోయారు. ఇప్పుడు శుకుడు కూడా\nపోయాడు. వ్యాసుడు కూడా ఎటైనా\nవెళ్ళిపోదామనుకుని, తన తల్లి అయిన\nసత్యవతి జ్ఞాపకం రాగా, ఆశ్రమం విడిచి\nపెట్టి, తాను పుట్టిన చోటికి వెళ్లి, అక్కడి\nనిషాదులను కలుసుకుని, తన తల్లి\nగురించి అడిగాడు. వాళ్ళు వ్యాసుడికి\nశంతనుడు సత్యవతిని పెళ్ళాడి తీసుకు\nపోయిన సంగతి చెప్పారు.\nవ్యాసుడు ఆ సమీపంలోనే సరస్వతీ\nనదీ తీరాన ఆశ్రమం ఏర్పరచుకుని\nతపస్సు చేసుకుంటూ ఉండిపోయాడు.\nఇలా ఉండగా, శంతనుడు సత్యవతి\nవల్ల చిత్రాంగద విచిత్రవీర్యుల నే\nకొడుకులను కని, కొంతకాలానికి చని\nపోయాడు. శంతనుడి పెద్ద కొడుకైన\nభీష్ముడు తండ్రికి ఉత్తర క్రియలు జరిపి\nతండ్రిస్థానంలో తాను రాజ్యం చెయ్యటం\nఇష్టంలేక, చిత్రాంగదుడికి పట్టంకట్టాడు.\nచిత్రాంగదుడు ఒకసారి వేటకు అర\nణ్యానికి వెళ్లితే అక్షడ అతనికి తన పేరే\nగల గంధర్వుడితో పోరాటం జరిగింది.\nఆ యుద్ధంలో గంధర్వుడైన చిత్రాం\nగదుడు, భీష్ముడి తమ్ముడైన చిత్రాం\nగదుణ్ణి చంపేశాడు.\nతరవాత భీష్ముడు తమ్ముడికి ఉత్తర\nక్రియలు చేసి, విచిత్రవీర్యుడికి పట్టం\nకట్టాడు. దీనికి వ్యాసుడు కూడా సమ్మ\nతించాడు. విచిత్రవీర్యుడు యుక్త\nవయస్కుడయాడు. భీష్ముడు అతనికి\nపెళ్ళి చేసే ఆలోచనలో ఉన్నాడు.\nఆ సమయంలో కాశీరాజు తన కుమార్తె\nలకు స్వయంవరం ఏర్పాటు చేసి, రాజు\nలందరికీ ఆహ్వానాలు పంపాడు. భీష్ముడు\nఆ స్వయంవరానికి వెళ్ళి, మిగిలిన రాజు\nలందరినీ ఓడించి, కాశీరాజు కూతుళ్ళు\nఅంబా, అంబికా, అంబాలికా అనే వాళ్లను\nతన రధం మీద ఎక్కించుకుని, ఇంటికి\nవచ్చి, వారిని తన తల్లికి చూపి, వారిని\nవిచిత్రవీర్యుడికి పెళ్ళి చెయ్యటానికి\nముహూర్తం కూడా నిర్ణయించాడు.\nఅప్పుడు అంబ అనే పిల్ల, సిగ్గుతో\nతలవంచుకుని, భీష్ముడితో, \" నేనూ,\nసాల్వుడూ పరస్పరం ప్రేమించుకున్నాం.\nనువేమో బలంకొద్దీ నన్ను తెచ్చావు.\nనీ అధీనంలోకి వచ్చిన నన్ను ఆ రాజు\nఏలుకుంటాడా? '' అన్నది.\nభీష్ముడు పెద్దలతోనూ, తల్లితోనూ,\nమంత్రులతోనూ సంప్రతించి, అంబను\nస్వేచ్ఛగా పంపేశాడు. ఆమె సాల్వుడి\nవద్దకు వెళ్ళి, \" నేను నిన్ను ప్రేమి\nస్తున్నానని చెప్పేసరికి భీష్ముడు నన్ను\nపంపేశాడు. నన్ను నువు న్యాయంగా\nపెళ్ళిచేసుకో,\" అన్నది.\n\"నేను చూస్తూండగా భీష్ముడు నిన్ను\nతాకాడు. మరెవడో తీసుకుపోయి, వది\nలేసిన దాన్ని ఎవడైనా పెళ్ళాడుతాడా ?\nఎలా వచ్చావో అలాగే తిరిగిపో,\" అన్నాడు\nసాల్వుడు.\nఅయ్యో, ఎందుకూ కాకుండా\nపోయాను!\" అని విలపిస్తూ,\nభీష్ముడి వద్దకు తిరిగివచ్చి, “సాల్వుడు\nనన్ను నిరాకరించాడు. నేను ఎటూ\nకాకుండా చెడ్డాను. నన్ను పెళ్ళాడు.”\nఅని వేడుకున్నది.\n4.\nమరొకరిని ప్రేమించినదాన్ని పెళ్లాడ\nరాదు. నీ తండ్రి వద్దకు వెళ్లు,'' అన్నాడు\nభీష్ముడు.\nఅంబ తండ్రి వద్దకు పోక, అరణ్యంలో\nతపస్సు చేసుకోబోయింది. భీష్ముడు\nమిగిలిన ఇద్దరు కన్యలనూ విచిత్ర\nవీర్యుడి కిచ్చి పెళ్లి చేశాడు. విచిత్ర\nవీర్యుడు ఆ భార్యలతో క్రీడిస్తూ, తొమ్మి\nదేళ్లు రాజ్యం చేసి, క్షయవ్యాధితో చని\nపోయాడు. తన రెండోకొడుకు కూడాపోయి\nనందుకు సత్యవతి దుఃఖించి, భీష్ముణ్ణి\nపిలిచి, ఒంటరిగా అతనితో, \" నువు\n\" కూడా శంతనుడి కొడుకువే గనక, రాజ్యం\nచేపట్టి, నాకు పిల్లలు లేని కొరత తీర్చు.\nపిల్లలు లేకపోతే వంశం నశిస్తుంది.\nఅంబికా, అంబాలికలయందు కొడుకు\nలను కను. అది ధర్మమేగద!\" అన్నది\n\" రాజ్యం చెయ్యనని పెళ్ళాడననీ\nశపథం చేశాను గద. సత్కులానికి\nచెందిన బ్రాహ్మణుడి ద్వారా పిల్లలను\nకని వంశం నిలపటం కూడా ధర్మమే,\"\nఅన్నాడు భీష్ముడు.\nభీష్ముడు ఇలా అనగానే సత్యవతి\nవ్యాసుణ్ణి తలచుకున్నది. వెంటనే\nవ్యాసుడు వచ్చాడు. భీష్ముడు ఆయనకు\nతగిన మర్యాదలు చేశాడు.\nసత్యవతి వ్యాసుడితో, \" నీ తమ్ముడి\nభార్యయందు కొడుకును కని, వంశం\nనిలబెట్టు.\" అన్నది.\nవ్యాసుడు తల్లి ఆజ్ఞ ప్రకారం అంబికకు\nఒక కొడుకును కన్నాడు. కాని ఆ పిల్ల\nవాడు గుడ్డివాడు కావటంచేత రాజ్యార్హత\nగలవాడు కాడు. అది చూసి సత్యవతి\nతన రెండవ కోడలైన అంబాలిక చేత\nవ్యాసుడికి ఒక కొడుకును కనిపించింది.\nఆ బిడ్డ పాండురోగి, రాజ్యార్హుడు కాడు.\nఅప్పుడు సత్యవతి అంబికను మరొకసారి\nకొడుకును కనమన్నది. అంబిక తన\nఅత్తకు ఎదురు చెప్పలేక సరేనని, రహ\nస్యంగా తన దాసిని వ్యాసుడి వద్దకు\nపంపింది. ఆ దాసికి వ్యాసుడి వల్ల\nవిదురుడు పుట్టాడు. అతను మళ్ళీ\nవ్యాసుడంతటివాడు.\nఈ విధంగా భరతవంశాన్ని నిలబెట్ట\nటానికి వ్యాసుడి వల్ల ధృతరాష్ట్రుడూ,\nపాండురాజూ, విదురుడూ పుట్టారు.\nమునులు సూతుడికి అడ్డు వచ్చి,\n\"మహానుభావా, సత్యవతికీ, శంతనుడికి\nవివాహం ఎలా అయింది? అసలు అంతకు\nముందే ఆమెకు వ్యాసుడు ఎలా జన్మిం\nచాడు. ఈ విషయాలు వివరంగా చెప్పు.\"\nఅన్నారు.",
            "book_page_end": 56
        },
        {
            "title": "నెరవేరని ప్రతిజ్ఞ",
            "book_page_start": 57,
            "pdf_page_start": 57,
            "pdf_page_end": 57,
            "author": "కలువకొలను సదానంద",
            "genre": "నీతి కథ",
            "moral": "వ్యసనాలకు బానిసైనవాడు పతనం అవుతాడు. గౌరవం లేని జీవితం కంటే మరణమే మేలు.",
            "keywords": [
                "సుదర్శనుడు",
                "ప్రతిజ్ఞ",
                "జూదం",
                "వ్యసనాలు",
                "ధనవంతుడు"
            ],
            "characters": [
                "సుదర్శనుడు",
                "సుదర్శనుడి భార్య",
                "మిత్రులు"
            ],
            "locations": [
                "చతురావర్తం",
                "సత్రం"
            ],
            "content": "చతురావర్తంలో ఒక ధనికుడికొడుకు సుదర్శను డనేవాడు తండ్రి పోగానే అన్నిరకాల వ్యస\nనాలూ మరిగి, ఉన్నదంతా తగలేసుకుని, ఆస్తితోబాటు స్నేహితులుగా నటించిన వారిని దూరం\nచేసుకుని, భార్యతోనహా మరొక ఊరికి బయలుదేరాడు. అది చూసి అతని పాత మిత్రులు\nనవ్వారు.\n\" నేను మళ్ళీ సంపన్నుడుగా తిరిగివచ్చి, మీ అందరినీ నా చుట్టూ కుక్కల్లాగా తిప్పించు\nకోకపోతే నేను చచ్చినవాడి కింద జమే,” అని అతను ప్రతిజ్ఞచేశాడు.\nమరొక ఊళ్లో అతను వ్యాపారం చేసి, పోగొట్టుకున్న దానికన్న ఎక్కువే సంపాదించి,\nతన ప్రతిజ్ఞ నిలబెట్టుకునేటందుకు చతురావర్తానికి బయలుదేరాడు.\nదారిలో భార్యాభర్తలు ఒక రాత్రి సత్రంలో బసచేశారు. ఆ రాత్రి సత్రం ఆరుగుమీద\nకొందరు జూదం ఆడుతున్నారు. సుదర్శనుడు ఆ ఆటలోచేరి తెల్లవారేలోపల దగ్గిర ఉన్నదంతా\nపోగొట్టుకున్నాడు.\nఅతను తెల్లవారి తిరిగి వెళ్ళేప్రయత్నంలో ఉండటం చూసి భార్య, \"మీ ప్రతిజ్ఞ\nమాటేమిటి?\" అన్నది.\n\" ప్రతిజ్ఞ నెరవేర్చకపోతే ” నేను చచ్చినట్టే నన్నానుగదా? అలాగే కానీ! తాగుబోతూ,\nజూదరి అయిన సుదర్శనుడు ఏనాడోపోయాడు,” అన్నాడతను. —కలువకొలను సదానంద.",
            "book_page_end": 57
        },
        {
            "title": "ఉల్లికాడలు",
            "book_page_start": 58,
            "pdf_page_start": 58,
            "pdf_page_end": 60,
            "author": "మాచిరాజు కామేశ్వరరావు",
            "genre": "నీతి కథ",
            "moral": "భార్యభర్తల మధ్య అన్యోన్యత, అవగాహన ఉండాలి. హింసతో ఏదీ సాధించలేం.",
            "keywords": [
                "దొంగ",
                "చిరంజీవి",
                "ఊర్మిళ",
                "అన్యోన్యత",
                "ఉల్లికాడలు",
                "హింస"
            ],
            "characters": [
                "చిరంజీవి",
                "ఊర్మిళ",
                "దొంగ"
            ],
            "locations": [
                "చిరంజీవి ఇల్లు",
                "రామాలయం"
            ],
            "content": "ఊర్మిళ అమాయకురాలూ, నెమ్మదస్తు\nరాలూనూ. ఆమెను చిన్న ఉద్యోగం\nచేసుకునే చిరంజీవి కిచ్చి పెళ్ళి చేశారు.\nచిరంజీవికి చిన్నప్పటినుంచీ కోపమూ,\nఅసహనమూ జాస్తి.\nకాపరానికి వస్తూనే ఊర్మిళ తన\nభర్తను చూసి దడుచుకోసాగింది. భర్త\nచెప్పేది. భయం మూలంగా, ఆమె\nతల కెక్కేది కాదు; ఆ కారణంవల్ల\nచెప్పిన పని అవకతవకగా చేసి, మొగుడి\nచేత తన్నులు తినేది.\nఒకరోజు సాయంత్రం చిరంజీవి ఉల్లి\nకాడలు తెచ్చి భార్యకిచ్చి \"కింద ఉన్న\nఉల్లిగడ్డలు కూరచేసి, పై ఆకుతో పులుసు\nచెయ్యి. నేను అలా రామాలయందాకా\nవెళ్లివస్తాను,” అని చెప్పి వెళ్లి పోయాడు.\nభర్త మాట్లాడటం మొదలుపెట్టగానే\nకంగారుతో మతిపోయే ఊర్మిళ కూరా,\nపులుసూ అన్న మాటలు తప్ప ఇంకేమీ\nసరిగా వినలేదు. ఆమె ఉల్లిగడ్డలూ,\nఆకులూ విడివిడిగా తరిగి. గడ్డలతో\nపులుసూ, ఆకులతో కూరా చేసి, గిన్నెల\nమీద మూతలు పెట్టి, భర్త రాకకోసం\nచూడసాగింది.\nబాగా చీకటిపడి పొద్దుపోయిం తర\nవాత చిరంజీవి ఇంటికి వచ్చి, వస్తూనే,\nనేను చెప్పినట్టు వంట చేశావా?\"\nఅని భార్యను అడిగాడు.\n.. \n\"ఆ, చేశాను. ఉల్లిగడ్డల పులుసూ.\nఉల్లి ఆకుల కూరా చేశాను,\" అన్నది\nఊర్మిళ.\nఆ మాట విని చిరంజీవి మండిపడి,\nవీధి తలుపు వేసివచ్చి \" నువ్వెప్పుడూ\nఇంతే! నాలుగు తన్నితేగాని చెప్పినది\nచెయ్యవు,'' అంటూ ఊర్మిళ వీపు మీద\nనాలుగు గుద్దులు వేశాడు.\nఊర్మిళ గోడకానుకుని, ఏడుస్తూ\nకూర్చున్నది.\nఇంతలో అటక మీదీనుంచి ఎవరో\nదభీమని కిందికి దూకారు. అది ఒక\nదొంగవాడు. చీకటి పడకముందే వాడు\nఇంట్లో ప్రవేశించి, సమయం కోసం అటక\nఎక్కి కూర్చున్నాడు. వాడి నల్లటి\nశరీరమూ, కోర మీసాలూ, చేతిలో పదు\nనైనకత్తీ చూడగానే చిరంజీవి పైప్రాణాలు\nపైనే పోయాయి. ఏమిచేయటమా అని,\nఅతడు దిక్కులు చూడసాగాడు.\nదొంగ కత్తిని చిరంజీవి పీకకు ఆనించి,\n\"అలా మొద్దులా నిలబడ్డావేం? ఇంట్లో\nఉన్న నగా. నట్రా మూట కట్టుకురా.\"\nఅన్నాడు కర్కశంగా.\nచిరంజీవి గజగజలాడిపోతూ, '' కాస్త\nకత్తి కిందికి దించండి, కదలలేకుండా\nఉన్నాను.\" అన్నాడు.\nతర వాత అతను, దొంగ తనను\nవెన్నంటిరాగా, పెట్టెలో ఉన్న నగలూ,\nడబ్బూ బయటికి తీసి, మూటగట్టి, దొంగ\nచేతికి ఇచ్చాడు.\nదొంగ ఆ నగల మూట చంకలో\nపెట్టుకుని \"ఏదీ ఉల్లిగడ్డల పులుసూ,\nఉల్లి ఆకుల కూరా? నీ భార్యను\nత్వరగా వడ్డించమను!\" అన్నాడు\nచిరంజీవితో.\nచిరంజీవి ఊర్మిళతో అసహనంగా,\n\"అలా గుడ్లు మిటకరించి చూస్తూ\nకూర్చున్నా వెందుకు? చప్పున దొంగగారికి\nవడ్డన చెయ్యి!\" అంటూ భార్యమీద\nవిరుచుకుపడ్డాడు.\nఊర్మిళ దొంగకు కంచం పెట్టి, కూరా,\nపులుసూ వడ్డించి భోజనం పెట్టింది.\nచిరంజీవి దొంగ తింటూన్నంతసేపూ\nవిసురుతూ కూర్చున్నాడు.\n\" అమోఘమైన కూర ! అమృతం\nలాటి పులుసు ! '' అంటూ దొంగ గిన్నెలు\nఖాళీచేసి, చిరంజీవితో, \"అసలు నువు\nమనిషివేనా? ఇంత చక్కగా వంట\nచేసిన మనిషిని చావబాదుతావా? ఇల్లంతా\nదోచిన నాకు పెళ్లాంచేత వడ్డింపజేసి,\nవిసురుతూ కూర్చున్నావు!\" అంటూ\nవిరగబడి నవ్వాడు.\nచిరంజీవికి తల తీసేసి నట్టయింది.\n\"అసలు నేను ఎలా దొంగనయానో\nతెలుసా? '' అన్నాడు దొంగ.\nతెలియదన్నట్టు చిరంజీవి తల\nఆడించాడు.\n\"మా నాన్న తాగుబోతు. ఎప్పుడూ\nమా అమ్మను చావగొట్టేవాడు. మా అమ్మ\nకూలిపని చేసి. డబ్బులు దాచి నన్ను\nచదివించేది. మా నాన్న మా అమ్మను\nకొట్టి ఆ డబ్బులు కూడా తాగడానికి\nతీసుకుపోయేవాడు. మా అమ్మ ఆ దెబ్బల\nతోనే తొందరలో చచ్చిపోయింది. నేను\nఇంక ఆ ఇంట ఉండలేక పారిపోయాను.\nచదువు లేదు. కష్టపడి కూలి చేసి\nసంపాదించుకునే ఈడు కూడా కాదు.\nవిధిలేక దొంగగా మారాను. మొగుడూ\nపెళ్లాలు అన్యోన్యంగా ఉండి చక్కగా\nసంసారం చేసుకుంటే ఆ ఇంటి పిల్లలకు\nనా గతి పట్టదు. ఉల్లి ఆకులకూ, గడ్డలకూ\nఒకే వాసనా, రుచీ ఉన్నట్టే భార్యా\nభర్తలకు కూడా ఒకేరకం' భావాలు\nఉండాలి. ఇకనైనా నువు బుద్ధితెచ్చుకుని,\nభార్యతో అన్యోన్యంగా ఉండు,\" అని\nదొంగ లేచి, తన చంకన ఉన్న నగలమూట\nఊర్మిళకు ఇచ్చేసి, వెళ్ళిపోయాడు.\nఅటుతరవాత చిరంజీవి భార్యమీద.\nచెయ్యి చేసుకోలేదు. ఊర్మిళ అతన్ని\nచూసి దడుచుకోనూలేదు.",
            "book_page_end": 60
        },
        {
            "title": "గిడ్డంగుల రహస్యం",
            "book_page_start": 61,
            "pdf_page_start": 61,
            "pdf_page_end": 61,
            "author": "మల్లాది వెంకటకృష్ణమూర్తి",
            "genre": "చారిత్రక కథ",
            "moral": "రాజ్యంలో రహస్యాలను నిఘా ఉంచడం ముఖ్యం. ద్రోహులను గుర్తించాలి.",
            "keywords": [
                "శ్రీకృష్ణదేవరాయలు",
                "తిమ్మరసు",
                "గిడ్డంగులు",
                "బహమనీ సుల్తానులు",
                "దేశద్రోహం"
            ],
            "characters": [
                "శ్రీకృష్ణదేవరాయలు",
                "తిమ్మరసు"
            ],
            "locations": [
                "విజయనగరం",
                "బహమనీ సుల్తానుల రాజ్యం"
            ],
            "content": "ఒకరోజు శ్రీకృష్ణదేవరాయలతో మహామంత్రి తిమ్మరసు, ఆయుధాల గిడ్డంగుల స్థలాలు మార్చు\nతున్నానని చెప్పాడు. అంత అవసరం ఏం వచ్చిందని శ్రీకృష్ణదేవరాయలు అడిగాడు. దానికి\nతిమ్మరసు ఇలా చెప్పాడు :\n\"మన సైన్యంలో రహస్య గిడ్డంగుల ప్రధానాధికారి దగ్గిరపని చేసే ముఖ్యోద్యోగి\nమరణించాడు. అతడి కొడుకులిద్దరూ ధనం మంచినీరు లాగా ఖర్చుచేస్తున్నట్టు తెలిసింది.\nచచ్చిపోయినవాడు తన సక్రమ సంపాదనలో అంత డబ్బు మిగిల్చి ఉండటం సాధ్యం కాదు.\nమన గిడ్డంగుల రహస్యాలు బహమనీసుల్తానులకు విక్రయించి ఉంటాడు.”\n\" అది కేవలమూ మీ అనుమానమే గదా?” అని శ్రీకృష్ణదేవరాయలు అడిగాడు.\n“ అనుమానం కాదు, నిజం! ఈ మధ్య బహమనీసుల్తానులకు ఆ గిడ్డంగుల రహస్యాలు\nఅమ్మటానికి ఆసక్తి చూపి చూశాను. వారు ఆ రహస్యాలు సంపాదించటానికి ఆసక్తి చూపలేదు.\nవారికి ఆ రహస్యాలు తెలుసునన్నమాట. మరణించిన ఉద్యోగి దేశద్రోహి,” అన్నాడు తిమ్మరసు.\nవెంటనే గిడ్డంగులను ఇతర స్థలాలకు మార్చటానికి శ్రీకృష్ణదేవరాయలు అనుమ\nతించాడు. - మల్లాది వెంకటకృష్ణమూర్తి.",
            "book_page_end": 61
        }
    ],
    "statistics": {
        "total_stories": 16,
        "author_counts": {
            "చందమామ బృందం": 9,
            "రాంబాబు": 1,
            "బూర్లె నాగేశ్వరరావు": 1,
            "ఏ.సి. సర్కార్, ఐంద్రజాలికుడు": 1,
            "వి. యజ్ఞరామయ్య": 1,
            "కలువకొలను సదానంద": 1,
            "మాచిరాజు కామేశ్వరరావు": 1,
            "మల్లాది వెంకటకృష్ణమూర్తి": 1
        },
        "genre_counts": {
            "విజ్ఞానం": 1,
            "నీతి కథ": 5,
            "సాహస కథ": 1,
            "బేతాళ కథ": 1,
            "సామాజిక కథ": 1,
            "పౌరాణిక కథ": 4,
            "జానపద కథ": 1,
            "హాస్యం": 1,
            "చారిత్రక కథ": 1
        }
    }
}