{
    "book_id": "చందమామ_1979_03",
    "stories": [
        {
            "title": "ప్రశ్నోత్తరాలు",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "వ్యాసం",
            "moral": "సామాజిక నియమాలు, చట్టాలు సంఘంలో అవినీతి పెరుగుతున్న కొలదీ పెరుగుతాయి. అతీంద్రియ శక్తులు అనేక ప్రాణులలో ఉన్నా, వాటి వల్ల ప్రపంచానికి ప్రయోజనం తక్కువ.",
            "keywords": [
                "అతీంద్రియశక్తులు",
                "దయ్యాలు",
                "అవినీతి",
                "చట్టాలు",
                "నీతిసూత్రాలు"
            ],
            "characters": [],
            "locations": [],
            "content": "ఉ. నరసింహమూర్తి, గుమ్మడం (ఆంధ్ర)\nప్ర: అతీంద్రియశక్తు లంటే ఏమిటి? వాటి ఉపయోగం ఏమిటి? అసలు దయ్యాలనేవి ఉన్నాయా ?\nస : మనిషికి సాధారణంగా కొన్ని శక్తులు సహజంగా ఉన్నట్టు భావించి, అంతకుమించిన శక్తి ఎవరిలోనైనా ఉంటే దాన్ని అతీంద్రియశక్తి అంటున్నాం. కళ్ళు లేని పుట్టుగుడ్డికి చూడటమనేది అతీంద్రియశక్తి. పిల్లులు మొదలైన నిశాచర ప్రాణులు కటిక చీకటిలో చూడగలవు. మనిషి అలా చూడగలిగితే అది అతీంద్రియశక్తి. అలాగే కుక్కలు కొన్ని ధ్వనులను వినగలవు, వాటిని మనిషి వినలేడు—వింటే వాడిది అతీంద్రియ శక్తి. మనం అతీంద్రియ శక్తులనేవి అనేక ప్రాణులలో ఉన్నాయి. మనుషులలో రకరకాల అతీంద్రియ శక్తులు కనబడతాయి. కాని వాటివల్ల ప్రపంచానికి గల మేలు ఏమీ ఉన్నట్టు కనబడదు. అలాగే దయ్యాల విషయంలో కూడా కొందరు నమ్మకం కనబరిచి, మూఢనమ్మకం గలవాళ్ళు అనిపించుకుంటున్నారు. కాని తద్దినాలు పెట్టేవాళ్ళంతా దయ్యాలున్నాయను కుంటున్నవారే. అయితే, దయ్యాలు లేవనే వారికన్న ఉన్నాయనేవారు గొప్పగా సాధించేది కనబడదు.\nయన్. కనకారావు, పర్లాకిమిడి (ఒరిస్సా)\nప్ర: దేశంలో అవినీతి ఎక్కువైనకొద్దీ చట్టాలు శాసనాలు, నీతిసూత్రాలు ఎక్కువవుతూంటాయంటారు. ఇదెంతవరకు నిజం?\nస : పూర్తిగా నిజం. సంఘంలో ఒక రకం అవినీతి ఆరంభమయేదాకా దానికి విరుద్ధంగా శాసనం చెయ్యవలసిన అవసరం కలగదు. ఆస్తిహక్కులు లేని ఆటవికులలో దొంగతనం అన్నది ఉండదు, దానికి శిక్ష కూడా ఉండదు. గోమాంస భక్షణ తొలిగా నిషేధం కావటానికి కారణం ఆనాటికి గోమాంస భక్షణ ఉండటమే. ఈ విధంగా నేరాలు ఎంత ఎక్కువగా ఉంటే శాసనాలూ, చట్టాలూ అంత ఎక్కువగా ఉంటాయి. అవినీతి ఎంత హెచ్చుగా ఉంటే నీతిసూత్రాలు అంత హెచ్చు. మన దేశంలో హిందూస్త్రీలు పరపురుషుల కంటపడటం అవినీతి కాదు. అందుచేత మనకు ఘోషా నీతి లేదు. అది అవినీతి అయిన చోట దానికి శిక్ష కూడా ఉంటుంది.",
            "book_page_end": 8
        },
        {
            "title": "లబ్ధప్రశం",
            "book_page_start": 9,
            "pdf_page_start": 9,
            "pdf_page_end": 12,
            "author": "పంచతంత్రం",
            "genre": "నీతి కథ",
            "moral": "శత్రువు ఆక్రమించినప్పుడు ధైర్యం వహించి పోరాడాలి. స్వస్థలం వదలి పరాయిచోట సుఖపడాలని చూడకూడదు.",
            "keywords": [
                "పంచతంత్రం",
                "మొసలి",
                "కోతి",
                "శత్రువు",
                "స్వస్థలం"
            ],
            "characters": [
                "మొసలి",
                "కోతి",
                "రైతు భార్య",
                "దుష్టుడు",
                "నక్క",
                "సింహం",
                "పులి",
                "చిరుతపులి",
                "చిత్రాంగం (కుక్క)"
            ],
            "locations": [
                "నది ఒడ్డు",
                "అరణ్యం",
                "పట్టణం"
            ],
            "content": "రైతుభార్యా, దుష్టుడూ పోతూండగా, వారికి ఒక నది అడ్డు వచ్చింది. అక్కడ పడవ ఉన్నదిగాని, పడవవాడు లేడు.\nదుష్టుడు ఆమెతో, \"\"ప్రియా, నేను ముందు నీ డబ్బూ, ఖరీదైన చీరలూ అవతలి ఒడ్డున పెట్టి, తిరిగివచ్చి నిన్ను తీసుకు పోతాను,\" అన్నాడు.\nవాడు అవతలి ఒడ్డుకు చేరి, ఆటు నుంచి అటే వెళ్లిపోయాడు. ఇంతలో ఆమె ఒక దృశ్యం చూసింది.\nఒక ఆ డ నక్క నోట మాంసం కరుచుకుని వస్తున్నది. అంతలో 'ఒక పెద్ద చేప ఎగిరి, ప్రమాదవశాన నది ఒడ్డున పడింది. నక్క మాంసం ముక్ట్లను ఒక చోట ఉంచి, చేప కేసి రాసాగింది. నక్కను చూసి చేప, విశ్వప్రయత్నం చేసి తిరిగి నీటిలోకి దూకి తప్పించుకు పోయింది. నక్క తన మాంసం ముక్ట్ల కేసి బయలుదేరింది. అంతలోనే ఒక గద్ద రివ్వుమంటూ వచ్చి, ఆ మాంసం ముక్ట్లను తన్నుకుపోయింది.\nమొసలి ఈ కథ ముగించే సమయానికి ఇంకొక జలచరం వచ్చి దానితో, \" నీ ఇంటిని మరొక మొసలి ఆక్రమించు కున్నది.\" అని చెప్పింది.\nఈ మాట విని మొసలి, ‘“ విధి నా పట్ల చాలా అన్యాయం గా ' ప్రవర్తిస్తున్నది. మిత్రుణ్ణి పోగొట్టుకున్నాను. భార్య పోయింది, నా ఇల్లు శత్రువు వశమయింది. ఈ కోతిని సలహా అడుగుతాను'' అను కుని కోతికి తన సమస్య చెప్పింది.\n\"నాకు ద్రోహం తలపెట్టిన నువు నా సహాయం పొందటానికి అర్హుడివి కావు,\" అన్నది కోతి.\nదానికి మొసలి. \"నీకు అపకారం చేసిన వాడికి ఉపకారం చెయ్యటమే పుణ్యం. అయ్యో! నేనేం చేతును ? పెళ్ళాం పోయింది. ఇల్లు పోయింది,\" అంటూ ఏడ్చింది.\n''మూర్ఖుడా, ఇది ఏడుస్తూ కూచునే సమయం కాదు, ఉద్యమించాలి. ధైర్యం వహించి, నీ శత్రువుతో పోరాడు. శత్రు వును జయించటానికి సాష్టాంగపడాలి; బలవంతుడైతే, మరొక వాడి మీదికి రెచ్చగొట్టాలి ! నీచుడైతే లంచం పెట్టాలి; సమఉజ్జీ అయితే పోరాటానికి దిగాలి. నీకు నక్కకథ చెబుతాను,\" అంటూ కోతి ఇలా చెప్పింది :\nనక్క— నలుగురు శత్రువులు\nఒక అరణ్యంలో మహాచమరక మనే నక్క ఉండేది. ఒకసారి అది అరణ్యంలో తిరుగుతూ, సహజంగా మరణించిన ఒక ఏనుగును చూసింది. నక్క ఏనుగు కళేబరం చుట్టూ ప్రదక్షిణం చేసింది, కాని ఎక్కడా చర్మం చిట్లినట్టు కనిపించ లేదు. మందమైన ఏనుగు చర్మాన్ని చీల్చేశక్తి నక్కకులేదు. నక్క ఏమి చెయ్యటానికీ పాలుబోక చూస్తూండగా దానికి ఒక సింహం అటు కేసి వస్తూ కనిపించింది.\nనక్క సింహానికి సాష్టాంగ నమసారం చేసి, \"స్వామీ, తమ కోసమే ఈ ఏనుగుకు కాపలా కాస్తున్నాను.'' అన్నది.\n“ఇతరులు చంపిన జంతువును నేను ముట్టను. కనక దీన్ని నువు నాబహు మానంగా పుచ్చుకో,” అన్నది సింహం.\nఈ మాటకు నక్క సంతోషించి, “దొడ్డ ప్రభువులు తమ సేవకులను అలాగే చూస్తారు.\" అన్నది.\nసింహం ఈ మాటలకు పొంగిపోతూ తన దారిన వెళ్ళిపోయింది. తరవాత ఒక పెద్దపులి అటుగా వచ్చింది. దాన్ని చూసి నక్క ఇలా అనుకున్నది : \" ఒక క్రూరాత్ముడికి ఒంగి దణ్ణాలు పెట్టి తప్పించుకున్నాను. ఈ పెద్దపులిని ఎలా వదిలించుకోవటం ? దీనికీ, సింహానికి రంధి కల్పించాలి.'' \nఇలా అనుకుని అది పులిని సమీపించి రహస్యంగా, \" మామా, ఈ ఏనుగును సింహం చంపింది. అది నన్ను దీనికి కాపుపెట్టి, స్నానం చేసి రాబోయింది. పోతూ పోతూ అది నాతో, ' ఇటుగా పెద్ద పులిగాని వస్తే నువు వచ్చి, రహస్యంగా నాకామాట చెప్పు. నాకు పెద్దపులులంటే తగని మంట,' అన్నది.\" అని చెప్పింది.\nఈ మాట విని పెద్దపులి బెదిరిపోయి, నక్షతో, ‘‘అల్లుడూ, నాప్రాణం కాపాడు, \" అంటూ అమిత వేగంగా పారిపోయింది.\nఅది వెళ్ళిందో లేదో చిరుతపులి ఒకటి అటుగా వచ్చింది. దాన్ని చూసి నక్క, \" ఈ చిరుతపులి కోరలు చాలా వాడి. దీనిచేత ఈ ఏనుగు చర్మం చీల్పిస్తాను.\" అనుకుని, చిరుతపులితో, \" ఓహెూ, అల్లుడూ ! నా ఆతిథ్యం స్వీకరించి, కడుపునిండా తిను. ఈ ఏనుగును సింహం చంపింది. ఈ కళేబరానికి నన్ను కాపలా పెట్టి వెళ్ళిన సింహం తిరిగి వచ్చేలోపుగా నువు కడుపునిండా తిని, పారిపో,\" అన్నది.\nచిరుతపులి, ఏనుగుమాంసం కోసం దాని చర్మం చీల్చింది. ఏనుగు చర్మం చీలిన మరుక్షణం నక్క, \"పారిపో, అల్లుడూ! పారిపో! సింహం వస్తున్నది!\" అని అరిచింది. చిరుతపులి కాలి సత్తువకొద్దీ పరిగెత్తి పోయింది.\nనక్క ఏనుగుమాంసం తినటం ఆరం భించిందో లేదో, ఆ మాంసం తినటానికి మరొక నక్క అతివేగంగా వచ్చి పడింది. మొదటి నక్క దాని పైన కలియబడి, దాన్ని చీల్చి చంపేసి, తాపీగా ఏనుగు మాంసం తిన్నది.\nకోతి మొసలికి ఈ కథ చెప్పి, “శత్రువు ఆక్రమించాడనో, ఆపద సంభవించిందనో, తిండికి కరువు వచ్చిందనో, మరొకందుకో ఎన్నడూ స్వస్థలం విడిచిపెట్టకు. దేశం విడిచిపోయిన కుక్క కథ గుర్తుంచుకో,' ' అన్నది.\nదేశం విడిచిన కుక్క కథ\n\"ఏమిటా కథ? \" అని మొసలి అడిగితే, కోతి ఇలా చెప్పింది:\nఒక పట్టణంలో చిత్రాంగం అనే కుక్క సుఖంగా నివశించేది. కొన్ని ఏళ్ళ అనంతరం, ఆ పట్టణంలో కరువు వచ్చింది, శత్రుభయం కూడా ఏర్పడింది. కుక్కకు తిండి దొరకలేదు. అందుచేత అది సుఖంగా బతకటానికిగాను మరొక పట్టణం పోయింది.\nఒక గొప్ప ఇంటి తాలూకు వంటింటి వాకిలి తెరిచి ఉండటం దానికి కనిపిం చింది. అది లోపలికి వెళ్ళి చూస్తే, అనేక వంటకాలు తినటానికి సిద్ధంగా కని పించాయి. అది కడుపునిండా తిని, ఎవరూ చూడకముందే వెళ్ళిపోయింది.\nకాని అది బయటికి రాగానే ఊళ్ళో కుక్కలు కొత్త కుక్షను చూసి మీదపడి కరిచి, హంగామా చేశాయి. చచ్చేటట్టు గాయాలై, కుక్క ఇలా అనుకున్నది:\n\"కరువు వచ్చినా, కాటకం వచ్చినా ఉన్నచోటే ఉండటం మేలు తినటానికి ఉన్నా, లేకపోయినా బంధువుల ఆదరం ఉంటుంది. పరాయిచోట ఇతర కుక్కల ద్వేషం తప్ప ఇంకేమీ ఉండదు.\"\nకుక్ర తన స్వస్థలానికి తిరిగివచ్చింది.\n\"దేశాంతరం పోయావుగదా, అక్కడ ఎలా ఉన్నది? \" అని సాటికుక్కలు అడిగాయి.\n\"అక్కడ ఎన్నిరకాల తిండి అయినా ఉన్నది. ఎంతో బాగున్నది కూడా. కాని ఆ విదేశీ కుక్కలలో స్నేహభావం లేదు. ఆత్మాభిమానంగల ఈ ఊరికుక్ల అక్కడ ఉండటానికి వెళ్ళదు.\" అన్నది కుక్క.\nకోతి ఈ కథ చెప్పి మొసలితో, “నువు నీ ఇంటికి తిరిగి వెళ్లి. నీ శత్రువుతో దీక్షగా పోట్లాడి చంపి, సుఖంగా ఉండు,” అన్నది.\nమొసలి దృఢ చిత్తంతో నీటిలోకి దూకి తన శత్రువుతో భయంకరంగా పోట్లాడి, దాన్ని చంపి శాంతి సౌఖ్యాలతో జీవితం సాగించింది.",
            "book_page_end": 12
        },
        {
            "title": "భల్లూకమాంత్రికుడు",
            "book_page_start": 13,
            "pdf_page_start": 13,
            "pdf_page_end": 19,
            "author": "చందమామ బృందం",
            "genre": "ధారావాహిక నవల",
            "moral": "శత్రువులను తెలివిగా అంచనా వేయాలి. బల ప్రయోగం కంటే వ్యూహం ముఖ్యం.",
            "keywords": [
                "దుర్ముఖుడు",
                "ఉగ్రదండుడు",
                "తలారి భల్లూకుడు",
                "మాంత్రికుడు",
                "చిరుతపులి"
            ],
            "characters": [
                "దుర్ముఖుడు (రాజు)",
                "అంగరక్షకుడు",
                "ఆటవికుడు",
                "ఉగ్రదండుడు (రాక్షసుడు)",
                "నాగమల్లు (దొంగ నాయకుడు)",
                "తలారి భల్లూకుడు (మాంత్రికుడు)",
                "సైనికులు",
                "చిరుతపులి"
            ],
            "locations": [
                "అరణ్యం",
                "చంద్రశిలానగరం",
                "ఉదయగిరి"
            ],
            "content": "[ ఏనుగు వెంటబడగా, అంగరక్షకుడు పరిగెత్తుతూ ఉగ్రదండుడి వద్దకు వచ్చే సమయంలో, రాజు దుర్ముఖుడు మూర్ఛ నుంచి లేచి, అరణ్యంలోకి పారిపోయాడు. అక్కడ అతడి మీదికి ఒక చిరుతపులి దూకబోతూండగా, ఆటవికు డొకడు పులిని బాణంతో కొట్టాడు. ఆ దెబ్బకు గాయపడిన పులితోపాటు, దుర్ముఖుడు కొమ్మలమీదినుంచి కిందపడ్డాడు. తరవాత—]\nరాజు దుర్ముఖుడూ, డొక్కలో బాణం గుచ్చుకున్న చిరుతపులి కొమ్మమీది నుంచి కింద పడటం చూస్తూనే అంగ రక్షకుడు ఎగిరి ఒక గంతువేసి, ఆటవి కుడితో, “ఒరే, అలా చూస్తావేం? మరొక బాణం కొట్టి చిరుతపులిని చంపెయ్యి\" అంటూ కేక పెట్టాడు.\nదుర్ముఖుడు చెట్టు మీది నుంది ఒక పొద మీదపడి, అక్కడి నుంచి నేలపైకి జారటం వల్ల, అతడికి బలమైన దెబ్బ లేమీ తగలలేదు.\nఅంగరక్షకుడు చిరుతపులి కేసి ఓమారు చూసి \" మహారాజా, బలమైన బాణం దెబ్బతిన్నా... పులి 808 మీ మీదికి దూకే ప్రయత్నంలోనే వున్నట్టు న్నది. ఇప్పుడేం చేయటం ? '' అన్నాడు.\nరాజు దుర్ముఖుడు పులినుంచి దూరంగాపోయి, కసిగా అంగరక్షకుడి కేసి చూస్తూ, \" ఒరే, నీ కేమన్నా మతి పోయిందా ఏం! వెంటనే కత్తి దూసి దాని తల నరుకు. ఈ ఆటవికుడు మన రాజ్యం వాడేనా? ఒట్టి బుద్ధిహీనుడిలా వున్నాడు,\" అన్నాడు.\nమాటేమిటి?\" అని బాణాన్ని అంగరక్ష కుడి కేసి ఎక్కుపెట్టి, \" నువ్వీయన్ని మహారాజా అని పిలుస్తున్నావు. అదేమైనా హాస్యమా లేక ఆయన నిజంగానే మహా రాజా ?\" అని అడిగాడు.\nచిరుతపులి మరొకసారి రాజు దుర్ము ఖుడి మీదికి దూకే ప్రయత్నం చేస్తున్నదని గమనించిన అంగరక్షకుడు కత్తి దూసి రాజుతో, \" మహారాజా, మీరు కూడా ఒరలోంచి కత్తి లాగండి. దెబ్బ తిన్న చిరుతపులిని మనిద్దరం ఏకమై చంపటం ఏమంత కష్టం కాదు,” అంటూ ఒకడుగు ముందుకు వేశాడు.\nవెంటనే ఆటవికుడు బాణాన్ని అంగరక్షకుడి ముందు భూమిలో గుచ్చు కునేలా కొట్టి, మరొక బాణం తీసి అతడి కేసి ఎక్కుపెట్టి, \" నేనడిగినదాని కి జవాబు చెప్పావుకాదేం? నా బాణం దెబ్బ నీ ప్రాణాలు తీస్తుంది. చిరుతపులి, నువు రాజనే వాడి గొంతు కొరికి, ఏ వాగు ఒడ్డుకో పోయి గాయం బాధతో చచ్చి పోతుంది,'' అన్నాడు.\nరాజు దుర్ముఖుడు కత్తి దూసి చిరుత పులి కేసి ఒకడుగు వేయబోయినవాడల్లా ఆఖరిక్షణంలో భయ పడి వెనక్కు నడుస్తూ, \" ఒరే, ఆటవికుడా! నేను ఉదయగిరి రాజునైన దుర్ముఖుణ్ణి. విధి వక్రించి యి లా అరణ్యాలు పట్టి యాతనల పాలయాను నీ బాణం దెబ్బ చిరుతపులి ఆయువుపట్టులో తగిలినట్టు లేదు. మరొక బాణంతో దాన్ని చంపు,” అన్నాడు.\n\" ముందే అలా సెలవిచ్చారుకాదేం? సైన్యం వెంట లేకుండా అరణ్యంలోకి రావటం పెద్ద పొరబాటు, మహారాజా !'' అంటూ ఆటవికుడు బాణాన్ని అంగ రక్షకుడి దిక్కునుంచి, చిరుతపులి కేసి తిప్పి వదలబోయేంతలో అది గట్టిగా ఖాండ్రించి రాజు కేసి దూకింది. ఆటవి కుడు వదిలిన బాణం గురి తప్పి చెట్టు బోదెకు గుచ్చుకున్నది.\nరాజు దుర్ముఖుడు పులి తన మీదికి లంఘించబోయేంతలో ఒక చావు కేక పెట్టి, వెనుదిరిగి పరుగు పుచ్చుకున్నాడు. చిరుతపులి అతడి వెంట బడింది. అలా వాళ్లు చెట్లల్లో కొద్ది దూరం పరిగెత్తేంతలో, అటుకేసి వస్తున్న రాక్షసుడు ఉగ్ర దండుడు చప్పున రాజును ఒక చేత్తో పట్టుకుని ఆపి, \" వెధవ చిరతపులిని చూసి భీరువులా పరిగెత్తుతున్నావా? నీ వేమన్న రాజువు ? '' అన్నాడు.\nరాజు దుర్ముఖుడు నిలువెల్లా వణికి పోతూ ఏదో అనబోయేంతలో గాయం బాధతో రెచ్చిపోయి వున్న పులి వేగంగా అతణ్ణి సమీపించింది. ఉగ్రదండుడు చిరుతపులిని కాలితో పైకి ఎగిరేలా తన్ని, అది కిందపడబోయేంతలో దాని మెడ పట్టుకుని, \" దేశాన్ని పాలించే నీ కన్న అరణ్యాల్లో తిరిగే యీ క్షుద్రజంతువే ఎక్కువ ధైర్యశాలిలా వున్నది,” అన్నాడు.\nరాజు దుర్ముఖుడు, రాక్షసుడి పట్టు నుంచి బయట పడేందుకు గింజుకుంటూ, \" అవును, ఉగ్రదండా, ఇందులో ఆశ్చర్య మేమున్నది? నేను రాజును. అది నీ వన్నట్టు కేవలం క్షుద్రజంతువు,” అన్నాడు.\nఆ మరుక్షణం దొంగల నాయకుడు నాగమల్లూ, అతడి ఇద్దరు అనుచరులూ, బతికున్నంతవరకూ యిలా భల్లూకంగానే వదిలివేయటమో చేసి తీరుతాడు. అప్పుడు నేనేం కాను?'' అన్నాడు.\n\" అదీ నిజమే! మరి దారేమిటి?'' అన్నాడు రాక్షసుడు ఉగ్రదండుడు.\nఅంగరక్షకుడు వణుకుతూ ఉగ్ర దండుడి ముందుకు వచ్చి నిలబడి, \"దండ మహారాజా, నా సలహా ఒక టున్నది. మహారాజుగారిని ప్రాణాలతోనే ఆ మాంత్రికుడి దగ్గిరకు తీసుకుపోవటం బావుంటుంది. ఆ తల సంగతేదో అక్కడ ఆ మాంత్రికుడే చూసుకుంటాడు. '' అన్నాడు.\nఈ ఆలోచన మహబావుంది. తలారి భల్లూకా, ఏమంటావు?\" అని అడిగాడు ఉగ్రదండుడు.\n\"ఇంత మహారణ్యం దాటించి, యీ రాజును భల్లూకమాంత్రికుడి దగ్గిరకు తీసుకుపోవటం అంత తేలిగ్గాదు. ఇతడు ఏక్షణాన్నయినా, నా నుంచి పారిపోవచ్చు. ఇంతకుముందే అలాంటి ప్రయత్నం చేసి, చిరుతపులి పుణ్యమా అని మళ్ళీ దొరి కాడు. ఇక యితణ్ణి వదలను,\" అంటూ తలారి భల్లూకుడు రాజు దుర్ముఖుడి కేస్తి ఒకడుగు వేశాడు.\nదుర్ముఖుడు కీచుమంటూ అరిచి, ఉగ్రదండుడి వెనక్కు పోయి నిల బడుతూ, \" ఉగ్రదండ మహా ప్రభో శరణు ! శరణు!\" అన్నాడు.\n\"అభయం యిచ్చాను భయపడకు!\" అని, ఉగ్రదండుడు, తలారిభల్లూకుడితో, \" భల్లూకా, యీ ` రాజును నీ వెంట మాంత్రికుడి దగ్గిరకు తీసుకు రావటానికి నేను బాధ్యత వహిస్తాను. నువ్వు, నీ వాహనమైన మొండి తొండపు టేనుగు మీద బయలుదేరు. ఈ రాజుతోపాటు వెంట నేను నడుస్తాను,\" అన్నాడు.\n“ మాట తప్పవుగదా, ఉగ్రదండా? ఇదే పోయి, నా వాహనానికి కట్టిన తాళ్లు నరికి. యిక్కడి కొస్తాను,” అంటూ తలారి భల్లూకుడు బయలుదేరాడు.\nఅతడికి వెనగ్గా ఆటవికుడు విల్లుకు అంబు తొడిగి గబగబా నడుస్తూ, \" ఓయ్. తలారి భల్లూకం! తొందరపాటులో అజా గ్రత్తగా ఏనుగును సమీపించకు. మాటల ధోరణిలోపడి; ఆ ఏనుగూ, ఒక సింహం చిన్నగా ఘీంకార, గర్జనలు చేస్తూండటం మీరు వినలేదు. ఈ పాటికి ఏనుగు కుంభస్థలాన్ని సింహం బదా బదలు చేసినా చేసి వుండొచ్చు.\"అన్నాడు.\n''నిజమా!'' అంటూ తలారిభల్లూకుడు అదిరిపడి, పరుగు పరుగున ఏనుగు వున్న చోటుకు చేరేంతలో, ఆటవికుడు చెప్పినట్టుగానే, కాళ్లు బంధింపబడిన ఏనుగు మీద పడేందుకు సింహం ఒకటి, దాని చుట్టూ గిరికీలు తిరుగుతూ, మధ్య మధ్య పంజాతో ఏనుగు తలమీద కొట్టేం దుకు ప్రయత్నిస్తున్నది. ఏనుగు ఘీంక రిస్తూ తెగిన తొండాన్ని సింహంకేసి చాచి, కాళ్ల బందాలను తెంచుకునేందుకు నానా తంటాలూ పడుతున్నది.\nతలారి భల్లూకుడు యిది చూస్తూనే రౌద్రంగా ఒక కేక పెట్టి, \" ఆహాఁ, నా అంత వాడి వాహనాన్నే తన చూస్తు న్నావా?\" అంటూ గండ్రగొడ్డలి ఎత్తి సింహం మీదికి దూకాడు.\nసింహం యీ వింత ఎలుగుబంటును చూసి, చిన్నగా బెదిరి పక్కకు రెండడు గులు వేసింది. కాని అంతలోనే తలారి భల్లూకుడు గండ్రగొడ్డలితో వేగంగా వచ్చి పైబడబోయేంతలో కోపంతో రెచ్చిపోయి, గర్జిస్తూ అతడి మీదికి ఎగిరింది. ఆ సమ యంలో తలారి భల్లూకుడు విసిరిన గండ్రగొడ్డలి దెబ్బ గురితప్పి దాని వెనక కాళ్ళలో ఒకదానికి తగిలింది. వెంటనే సింహం కిందపడి లేచి, మరొకసారి తలారి భల్లూకుడి మీదికి లంఘించ బోయేంతలో వెనక వున్న ఆటవికుడు గురిగా దాని గుండెల్లో తగిలేలా బాణం వదిలాడు..\nబాణం దెబ్బ తింటూనే సింహం పక్కకు పడిపోయింది. అది భీకరంగా గర్జిస్తూ తిరిగి లేవబోయేంతలో తలారి భల్లూకుడు, గండ్రగొడ్డలితో దాని కంఠం మీద బలంగా కొట్టాడు.\nసింహం లేచినిలబడే ప్రయత్నం చేసి కంఠం సగం తెగిపోవటంతో పక్కకు పడిపోయి గిలగిలా తన్నుకో సాగింది. గొడ్డలి ఎత్తి మరోసారి కొట్ట బోతున్న తలారి భల్లూకుడి చేయి పట్టు కుని ఆటవికుడు, '\" ఆహా, భల్లూకయ్యా, ఏమి నీ సాహసం! సింహం చచ్చిన దాని కిందే లెక్క. మరోసారి గండ్రగొడ్డలితో కొట్టి, దాని చర్మం పాడుచెయ్యకు. దాని జూలూ, చర్మం నాక్కావాలి,\" అన్నాడు.\nతలారి భల్లూకుడు ఆయాసపడుతూ ఆటవికుడి కేసి చూసి \"నీ బాణం గురి కూడా ఆమోఘమైనది. నీవు ఒంటరిగాడి వైతే, యీ అరణ్యం వదిలి నా వెంట చంద్రశిలానగరం రారాదా! అక్కడ నీకు రాజుగారితో చెప్పి. నా కింద ఉపతలారి నౌకరీ యిప్పిస్తాను.\" అన్నాడు.\nఆటవికుడు తలవంచి, \" నేను, నీ వెంట నగరానికి వస్తాను. చేస్తే, నీలాంటి మహాసాహసి దగ్గిరే ఉద్యోగం చేయాలి,\" అన్నాడు.\nతలారి భల్లూకుడు ఏదో అనబోయేం తలో రాక్షసుడు ఉగ్రదండుడు, మిగతా వాళ్ళతో కలిసి అక్కడికి వస్తూ, \" ఇక్కడ యింత గొడవ జరిగిపోయిం దన్నమాట! తలారి భల్లూకుడికి తగిన సేవకుడే దొరికాడు,\" అన్నాడు.\nఆ మాటలకు ఉప్పొంగిపోయిన తలారి భల్లూకుడు గండ్రగొడ్డలి పైకెత్తి, \"ఒరే, అడవిదొంగ నాగమల్లూ! నువ్వూ, నీ నేస్త గాళ్ళూ కలిసి తక్షణం నా వాహనం కాళ్ళకు కట్టిన తాళ్ళు ఊడదీయండి.' ' అన్నాడు.\n“తలారి భలూక దొరా. అలాగే చేస్తాం. కాని, ఏనుగు కట్లు వూడగానే మమ్మల్ని' తొక్కి చంపకుండా కాపాడే బాధ్యత మీది.\" అన్నాడు దొంగల నాయకుడు నాగమల్లు.\n\"నా చెప్పుచేతల్లో వున్న వాహనం, నా అనుమతి లేకుండా యితర్లకు హాని కలిగించటమా?\" అంటూ తలారి భల్లూకుడు, అడవి దొంగలు ఏనుగు కాళ్ళ కట్లు విప్పుతూండగానే, ఆ తాళ్లతో దాని మెడకు గట్టిగా ఉచ్చు బిగించి, దాని వీపు మీద ఎక్కి కూర్చున్నాడు.\nమొండి తొండపు టేనుగు తన బంధపు తాళ్ళన్నీ ఊడిపోగానే ఘీంకరిస్తూ లేచి నిలబడింది. తలారి భల్లూకుడు, ఆటవి కుణ్ణి చేఎత్తి పిలుస్తూ, \" ఒరే, ఆటవిక సేవకా, నువ్వీ అరణ్యమార్గాలన్నీ బాగా ఎరిగినవాడివిగదా ? వచ్చి, నా వాహనం కుంభస్థలం మీద కూర్చుని, చంద్రశిలా నగరానికి దారి తియ్యి.,\" అని రాక్షసుడు ఉగ్రదండుడితో, ''ఆ రాజు దుర్ముఖుణ్ణి పారిపోకుండా, నా వెంట తెచ్చే బాధ్యత నీది, అవునా?\" అని అడిగాడు.\nరాక్షసుడు ఉగ్రదండుడు తల ఊపుతూ, \" నాకూ. నువ్వనే భల్లూక మాంత్రికుడితో పని వున్నది. మొండి ఏనుగు మీద ముందుండి దారి తియ్యి. ఇక్కడవున్న వాళ్ళం అందరం నీ వెంట వస్తాం. ఇష్టం లేనివాళ్ళు అరణ్యం దాటగానే, ఎవరి దారిన వాళ్ళు వెళ్ళి పోవచ్చు.\" అన్నాడు.\n\"భేషైన మాట ! రాజు దుర్ముఖుడు తప్ప, మిగతా వాళ్ళందరికీ యీ క్షణానే స్వేచ్ఛ యిస్తున్నాను; కావాలంటే యిక్కడి అరణ్యమృగాల మ ధ్య హాయిగా బతకవచ్చు,\" అంటూ తలారి భల్లూకుడు ఏనుగును అదిలించి, ముందుకు పరిగెత్తించాడు.\nమొండితొండపు టేనుగు అలా పరుగు పుచ్చుకోవటంతో ఉగ్రదండుడూ మిగతా వాళ్ళూ కొంచెం వెనకబడి పోయారు. తలారి భల్లూకుణ్ణి, హఠాత్తుగా చెట్ల చాటునుంచి వచ్చిన రెండు ఏనుగులు అడ్డగించినై. వాటి మీద వున్న నలుగురు సైనికులు, \" ఉదయగిరి మహారాజుకూ, జై!\" అంటూ అతడి కేసి బాణాలు వదలసాగారు. —(ఇంకా వుంది)",
            "book_page_end": 19
        },
        {
            "title": "వామనులు",
            "book_page_start": 20,
            "pdf_page_start": 20,
            "pdf_page_end": 24,
            "author": "రాంబాబు",
            "genre": "బేతాళ కథ",
            "moral": "నాగరికతను ఇతరులపై బలవంతంగా రుద్దకూడదు. ప్రతి జాతి జీవన విధానం వారికి సంతృప్తిని ఇస్తుంది. స్వజాతి అభిమానం కలిగి ఉండాలి.",
            "keywords": [
                "విక్రమార్కుడు",
                "బేతాళుడు",
                "వామనులు",
                "నాగరికత",
                "కొండదొర"
            ],
            "characters": [
                "విక్రమార్కుడు",
                "బేతాళుడు",
                "పులిదొర",
                "కొండడు",
                "మల్లు",
                "చండసేనుడు (విజయపురి రాజు)",
                "వామనులు"
            ],
            "locations": [
                "హిమగిరి అరణ్యం",
                "విజయపురి",
                "మందగిరి అరణ్యం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపైనుంచి శవాన్ని దించి భుజాన వేసుకుని ఎప్పటిలాగే శ్మశానం కేసి మౌనంగా బయలుదేరాడు. అప్పుడు శవంలోని బేతాళుడు, \" రాజా, నువు ఎవరిని ఉద్ధరించటానికి ఇలా శ్రమపడు తున్నావో తెలియదుగాని, కొందరు పైకి రావటానికి ఎంతమాత్రమూ ఇష్టపడక, తమను ఉద్ధరించేటందుకు ప్రయత్నించిన వాళ్లను శత్రువులుగా కూడా చూస్తారు. ఇందుకు నిదర్శనంగా వామనులు అనే ఆటవికజాతివారి కథ చెబుతాను, శ్రమ తెలియకుండా విను.” అంటూ ఇలా చెప్పసాగాడు :\nవామనులు హిమగిరి అరణ్యాలలో నివసించిన ఒక జాతివాళ్ళు. వారి జీవిత విధానం అరణ్యానికి, వారి అవసరాలు అరణ్యంలో దొరికే సంపదకూ అను కూలంగా ఏనాడో అమరటం చేత, ఎన్ని వందల ఏళ్ళు గడిచినా వారి జీవితంలో మార్పులేదు. వారికి నాగరికత గురించి ఏమీ తెలీదు.\nఅయితే వారి నాయకుడైన పులిదొర కొడుకు కొండడు అనేవాడు. దూరాన ఉన్న విజయపురి రాజ్యానికి వెళ్ళి, అక్కడి నాగరికత గురించి తెలుసుకుని, అలాటి జీవితం 'గడపాలన్న ఆశతో, విజయపురి రాజైన చండసేనుడి కొలువులో చేరాడు.\nకొంతకాలం గడిచింది. కొండడికి తన తండ్రిని చూడాలనిపించింది. అంతే గాక, తాను పూర్తిగా అర్థం చేసుకున్న నాగరికతను తన జాతికి చెందిన వామనులలో ప్రవేశపెట్టి వారిని పైకి తేవాలని కూడా కొండడు గాఢంగా వాంఛించాడు.\nకొడుకు తనతో చెప్పకుండా వెళ్లిపోయి నప్పటినుంచి పులిదొర, తన కొడుకు మీద పెట్టుకున్న ఆశలన్నీ కూలిపోగా, బెంగపడి మంచం పట్టాడు. తిరిగి కొడుకు కనపడగానే అతను ప్రాణం లేచివచ్చి నట్టయి, \"నాయనా, నేను చెప్పినట్టు మన జాతికి నాయకుడివిగా ఉండు! '\" అని కొడుకు భుజంతట్టి. కిందపడి ప్రాణం వదిలాడు.\nవామనులు పులిదొర ఆశయాన్ని పాటించి కొండణ్ణి తమ కొత్త నాయ కుడుగా స్వీకరించారు.\nఅయితే కొండదొర తన జాతికి నాయ కుడు అవుతూనే తమ అరణ్యాన్ని నరక మని ఉత్తరువు ఇచ్చాడు. వామనులకిది వట్టి ఉన్మాదంగా తోచింది.. అయినా నాయకుడి ఆజ్ఞ శిరసావహించి, వాళ్లు అరణ్యాన్ని నరికారు.\nకొండదొర అరణ్యం సరికించి కలపనూ, ఇతర వస్తువులనూ విజయ పురికి పంపి అమ్మించి, అ డబ్బుతో వామనులకు ఆధునికమైన ఇళ్ళూ, ఇతర నాగరిక సౌకర్యాలూ కలిగించటానికి పూనుకుని, వాళ్ళ పాత గూడెం నాశనం చేయించాడు. హిమగిరి అరణ్యాలు హిమపురిగా మారాయి. కొండదొర తన జాతివాళ్ళను విజయపురికి వెళ్లి, నాగరిక మైన వృత్తులు చేసుకుని, డబ్బు సంపా దించమన్నాడు.\nవామనులకు నాగరికత నచ్చలేదు. లోగడ తాము ఉపయోగించే వస్తువులు' కరువయాయి. ఇప్పుడు ప్రతిదాని కీ డబ్బు కావాలి. కాని వామనులు కోరే అటవీ సంపద డబ్బుకు కూడా దొరకటం లేదు. అడవి పోగానే అవీ పోయాయి. వాళ్ళ జాతి జీవితంలో మొదటిసారిగా వామనులు పస్తులుండే పరిస్థితి కూడా ఏర్పడింది.\nవామనులలో మల్లు అనే వాడు బయలుదేరి కొండదొరకు వ్యతిరేకంగా వామనులను రెచ్చగొట్టసాగాడు. అది చూసి కొండదొర భయపడి, వామనులకు కావలసిన అటవీసంపదను విజయపురి రాజు సహాయంతో తెప్పించి. హిమపురిలో దుకాణాలలో అమ్మించనారంభించాడు.\nఅయితే అవి అందరికీ చాలేవి కావు. వాటికోసం జనం ఎగబడి తొక్కిసలాడు కునేవారు. అయినా కొందరికి అవి లభించేవికావు.\nదీన్ని గురించి మల్లు కొండదొర దగ్గిర ఆక్షేపణ తెలిపాడు. అప్పుడు కొండదొర ఒక చిత్రమైన ఏర్పాటు చేశాడు: మితంగా లభించే అటవీసంపదను మనిషికి ఇంత చొప్పున అని లెక్కకట్టి, పంచాడు. అలా పంచగా వచ్చిన సరుకు ఎవరికీ సరిపోక పోయింది.\nమల్లుకు ఒక అనుమానం పట్టు కున్నది. తమ అడవులు ధ్వంసం కాగా అటవీ సంపద అంతా పోయిందిగదా. ఇప్పుడు వచ్చే ఈ సరుకు ఎక్కడినుంచి వస్తున్నది? మల్లు ఈ విషయం ఆరా తీయగా, ఆ వస్తువులను చండ సేన మహారాజుగారు పంపుతున్నాడనీ. అయితే. అవి విజయపురిలో దొరకవనీ, విజయ పురికి సమీపంలో ఉండే మందగిరి అరణ్యాలలో దొరుకుతాయనీ తెలిసింది.\nమల్లు వామనుల నందరినీ మందగిరికి పదమన్నాడు. వాళ్ళు కూడా మల్లుదొర నాయకత్వం కింద మందగిరి అరణ్యా లలో తమ స్థావరం ఏర్పాటు చేసుకుని, పూర్వంలాగే సుఖంగా జీవించ నిశ్చ యించారు.\nఈ సంగతి తెలిసి కొండదొర, మల్లు దొర నాయకత్వం కింద తాను కూడా మందగిరి అరణ్యాలకు వస్తానన్నాడు. కాని వామనులు అతన్ని జాతినుంచి పూర్తిగా వెలివేసి, \" నువు మాతో ఉండ తగవు!\" అని మల్లుదొర వెంట వెళ్ళి పోయారు.\nబేతాళుడు ఈ కధ చెప్పి, \" రాజా, కొండదొర వామనులకు అన్ని కష్టాలు ఎందుకు తెచ్చి పెట్టాడు? వామనుల జీవితవిధానం మీద అసహ్యం పుట్టినటే, వామనుల జాతి మీద కూడా అసహ్యం పుట్టిందా? వామనులు ఆటవిక జీవితాన్ని వదిలి పెట్టి నాగరికత అలవరచుకోవటానికి ఎందుకు నిరాకరించారు? నాగరికత ఒక మెట్టు పైదే గదా ! తమను నాగరికులను చెయ్యటానికి ప్రయత్నించినందుకు కొండ దొర మీద కృతజ్ఞత లేకపోగా, అతన్ని వాళ్ళు ఎందుకు వెలివేశారు? ఆటవికు లలో వెలికన్న పెద్ద శిక్ష లేదుగదా ! ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది.\" అన్నాడు.\nదానికి విక్రమార్కుడు \"కొండదొర తాను ఉన్నత సంస్కారం అని గుర్తించిన నాగరికతను తన జాతికంతకూ కలిగించా లని ప్రయత్నించాడు. అంతేగాక చిట్ట చివరకు వాళ్ళు మల్లుదొరను నాయకు డుగా ఎన్నుకున్నప్పుడు వాళ్ళ వెంట మామూలు మనిషిగా వెళ్ళటానికి కూడా సిద్ధమయాడు. వీటినిబట్టి కొండదొరకు స్వజాతి మీద ఎంత అభిమానం ఉన్నదీ స్పష్టంగా తెలుస్తుంది. చివ ర లో వామనులు అతన్ని వెలివెయ్యటం వాళ్ళ దృష్టిలో పెద్ద శిక్ష కావచ్చుగాని, కొండడికి పెద్ద శిక్ష కాదు. అతను సంస్కారం రీత్యా వామనులకు ఎప్పుడో వెలి అయాడు. అతను నాగరిక జీవితం జీవించగలడు కూడా. పోతే వామనులు నాగరికతను నిరాకరించటానికి కారణం ఉన్నది. వారి అవసరాలూ, ఆచారాలూ, నమ్మకాలూ నాగరికతకు అనువుగా ఉండేవికావు. ఆటవిక జీవితం వారికి పూర్తి సంతృప్తిని ఇస్తున్నంత కాలమూ, అందులో వీసమెత్తు మార్పును కూడా వాళ్ళు సహించరు. ఈ సంగతి గ్రహించక, తనలో ఎలాటి భావపరివర్తన కలగటంచేత తనకు నాగరికత నచ్చిందో గుర్తించక, కొండడు వామనులకు కష్టాలు తెచ్చి పెట్టాడు, '' అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)",
            "book_page_end": 24
        },
        {
            "title": "విందు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "హాస్యం",
            "moral": "అతిలోభం ఎప్పుడూ హాస్యాస్పదమే అవుతుంది.",
            "keywords": [
                "లోభి",
                "విందు",
                "పుకారు",
                "నౌకరు",
                "ప్రళయం"
            ],
            "characters": [
                "పైడయ్య (లోభి)",
                "రంగడు",
                "నౌకరు"
            ],
            "locations": [
                "గ్రామం"
            ],
            "content": "పైడయ్య మహాలోభి. అయితే అతన్ని వేళాకోళం చెయ్యటానికి ఎవరో, అతను విందు చెయ్య బోతున్నాడని పుకారు లేపారు. కాని పైడయ్య సంగతి అందరికీ తెలుసు గనక ఎవరూ నమ్మలేదు.\nరంగడు అనేవాడు ఈ విందు నిజమో, అబద్ధమో తేల్చుకుందామని, పైడయ్య ఇంటికి వెళ్ళి, పైడయ్య నౌకరును, \" ఏమయ్యా, మీ యజమాని ఊళ్లోవాళ్ళకు విందు చేస్తున్నా డన్నారు, నిజమేనా ? \" అని అడిగాడు.\nదానికి నౌకరు, “మా యజమాని విందు ఇచ్చేమాట నిజమేగాని, ఇంతలో కాదు. ప్రళయం నాడు తప్పక విందు ఇస్తారు,” అన్నాడు.\nఅప్పుడే ఇంట్లో నుండి బయటికి వచ్చిన పైడయ్య ఈ మాటలు విని, \" ఆ విందు ఎప్పు డిచ్చేదీ నిర్ణయించటానికి ఇప్పుడే ఏం తొందర వచ్చిందిరా?” అని నౌకరు మీద కసురుకున్నాడు.",
            "book_page_end": 25
        },
        {
            "title": "మాయవర్తకుడు",
            "book_page_start": 26,
            "pdf_page_start": 26,
            "pdf_page_end": 27,
            "author": "ఎమ్. వి. వి. సత్యనారాయణ",
            "genre": "సాంఘికం",
            "moral": "దురాశకు పోతే మోసపోతాము. తెలియని వాటి జోలికి పోకుండా ఉండాలి.",
            "keywords": [
                "దురాశ",
                "మోసం",
                "సుబ్బిశెట్టి",
                "వరహాలశెట్టి",
                "జమీందారు"
            ],
            "characters": [
                "సుబ్బిశెట్టి",
                "సుబ్బిశెట్టి భార్య",
                "వరహాలశెట్టి (బావమరది)",
                "జమీందారు",
                "వర్తకుడు (మోసగాడు)",
                "మిత్రులు (నలుగురు)"
            ],
            "locations": [
                "గ్రామం"
            ],
            "content": "సుబ్బిశెట్టి కొంతకాలంగా ఇల్లు కొనాలని కోరుతున్నాడుగాని, తనకు కావలసిన పంపిణీలో కట్టిన ఇల్లు ఏమన్నా కారు చౌకగా అమ్మకానికి వస్తే కొందామని ఎదురుచూస్తున్నాడు.\n\"మీ పిసినిగొట్టుతనంతో మనకు ఇల్లు కొనే యోగ్యత లేదు. ఎక్కడన్నా ఇంత స్థలం కొనండి, ఒక చిన్న పాక వేసు కుందాం,\" అన్నది సుబ్బిశెట్టి భార్య.\nఇంతలో పొరుగు గ్రామంలో ఒక అందమైన భవంతి అమ్మకానికి వచ్చింది. ఇల్లు గల ధనికుడు వర్తకం మీద దేశాంతరాలకు పోతూ, చిన్న రాజభవనం లాటి ఇంటిని సుబ్బిశెట్టికి కారుచౌకగా అమ్మి, ఇంటితాళపు చెవులు ఇచ్చేసి వెళ్ళిపోయాడు.\nసుబ్బిశెట్టి మంచి రోజు చూసి తాను కొన్న ఇంట గృహ ప్రవేశం జరిపే ప్రయత్నాలు చేద్దామని పొరుగూరు వెళ్లితే, అప్పటికే నలుగురు మనుషులు సింహ ద్వారం వద్ద కీచులాడుకుంటూ కనిపించారు. వాళ్ళందరూ ఇల్లు కొనుక్కున్న వాళ్ళేనని శెట్టికి తెలియ వచ్చింది. శెట్టి అయిదోవాడు !\nఇంతలో ఇంటి ముందు ఒక గుర్రపు బండి వచ్చి ఆగింది. అందులో నుంచి ఒక జమీందారు దిగి, సింహ ద్వారం వద్ద ఘర్షణ పడుతున్నవారిని, \"మీరంతా ఎవరు? మా ఇంటి ముందు మీకేం పని?\" అని అడిగాడు.\nఆయన దూరపు గ్రామంలో ఉండి ఈ గ్రామంలో ఆ ఇంటిని కొత్తగా కట్టించు కున్నాడట. ఆయన చూపిన పత్రాలవల్ల ఆయన అన్నమాట నిజమేనని తేలి పోయింది. సుబ్బిశెట్టి మిగిలిన వాళ్ళతో, \" అందరమూ మోసపోయాం! పదండి, మనకు ఈ భవంతి అమ్మినవాణ్ణి పట్టు కుందాం. మన సొమ్ము తిరిగి ఇయ్యకేం జేస్తాడు?\" అన్నాడు.\nకాని ఆ మనిషి జాడ దొరకలేదు.\nసుబ్బిశెట్టి తన ఇంటికి తిరిగి వచ్చేశాడు. ఆ సాయంత్రమే సుబ్బిశెట్టి ఇంటికి అతని బావమరది వరహాలశెట్టి వచ్చాడు. వస్తూనే, \"ఏం, బావా ? కొత్త ఇంటి గృహ ప్రవేశం ఎప్పుడు ? \" అని అడిగాడతను.\nసుబ్బిశెట్టి తన బావమరిదికి జరిగిన దంతా వివరంగా చెప్పాడు.\nవరహాలశెట్టి నవ్వు ఆపుకుంటూ. \" కాకపోయినా, నువు చేసిన పెట్టుబడికి విశాలమైన స్థలమే రాదుగదా, అలాటి భవంతి వస్తుందని ఎలా అనుకున్నావు? \" అని అడిగాడు.\nసుబ్బిశెట్టి దుఃఖం ఆపుకుంటూ, \"అవును. దురాశకు పోయాను. అయితే నాలాటి దురాశాపరులు ఇంకా నలుగు రున్నారు,\" అన్నాడు.\nతెల్లవారుతూనే వరహాలశెట్టి వెళ్ళి పోయాడు. ఆసాయంత్రమే, సుబ్బిశెట్టికి భవంతిని అమ్మినవాడు వచ్చాడు. అతన్ని చూసి సుబ్బిశెట్టి చిందులు తొక్కాడు, \" నువు పచ్చి మోసగాడివి!\" అని తిట్టాడు.\nఆ మనిషి నవ్వి, \" మోసగాడి గాడినైతే నై నిన్ను వెతుక్కుంటూ మళ్ళీ ఎందుకు వస్తాను? నీ సొమ్ముకు సరిపడే ఇళ్ళ స్థలం కొన్నాను, తీసుకుంటావా?'' అని అడిగాడు.\nసుబ్బిశెట్టిలో ఆశ చిగురించింది.\nఆ మనిషి స్థలం తాలూకు పత్రాలు సుబ్బిశెట్టికి ఇచ్చి వెళ్ళిపోయాడు. శెట్టి ఆ స్థలంలో ఇల్లు కట్టుకుని, అందులో గృహప్రవేశం చేశాడు.\nతన బావమరిది చేత ఇల్లు కట్టించా టానికి వరహాలశెటే నాటకం ఆడాడనీ, ఆభవంతిని కొన్నట్టు నటించిన నలుగురూ అతని మిత్రులేననీ సుబ్బిశెట్టికి చాలా కాలం తెలియదు.",
            "book_page_end": 27
        },
        {
            "title": "మందులేని జబ్బు",
            "book_page_start": 28,
            "pdf_page_start": 28,
            "pdf_page_end": 28,
            "author": "ఎస్. అగ్బల్",
            "genre": "చిన్న కథ",
            "moral": "శారీరక వైద్యం కంటే మానసిక వైద్యం కొన్నిసార్లు కీలకం. సమస్యకు మూలాన్ని గుర్తించి పరిష్కరించాలి.",
            "keywords": [
                "మనోవ్యాధి",
                "రాణి",
                "వైద్యుడు",
                "జ్యోతిష్కుడు",
                "సంతానయోగం"
            ],
            "characters": [
                "కాంచీపురం రాజు",
                "రాణి",
                "యజ్ఞదత్తుడు (వైద్యుడు)",
                "రాహులుడు (శిష్యుడు)"
            ],
            "locations": [
                "కాంచీపురం"
            ],
            "content": "కాంచీపురం రాజు భార్య మంచానపడింది. ఎంతలేసి వైద్యులూ ఆమె జబ్బునయం చెయ్యలేక పోయారు. ఆమె వ్యాధి కుదిర్చిన వారికి ఒక గ్రామం ఇస్తానని రాజు ప్రకటించాడు. ఈ మాట విని యజ్ఞదత్తుడనే ఘనవైద్యుడు రాహులుడు అనే శిష్యుడితో సహా వచ్చి, రాణిని చూసి, ఆమెది మనోవ్యాధి అనీ, చికిత్సకు లొంగదనీ గ్రహించాడు.\nగురువుగారు బసలో ఈ సంగతి చెబితే, రాహులుడు కొంచెం ఆలోచించి, తనను కూడా రాణి దగ్గిరికి తీసుకుపోయి, హస్తసాముద్రికం తెలిసిన జ్యోతిమ్కడుగా పరిచయం చెయ్య మన్నాడు. రాణికి పిల్లలులేరు. మనోవ్యాధికి అదేకారణం కావచ్చు.\nరాహులుడు రాణి చెయ్యి చూసి, “గురువుగారూ, మహారాణిగారికి సంతానయోగం ఉన్న దండీ. పెద్ద యెత్తున యజ్ఞాలుచెయ్యాలి,” అన్నాడు.\nరాణి ఎంతో సంతోషంతో మంచంలో లేచి కూర్చుని, \"నాకు పిల్లలు నిజంగా కలుగు తారా? \" అని అడిగింది.\n\" కలుగుతారు గాని, ఏం లాభం, మహారాణీ? వారి మూలంగా మీ భార్యాభర్తలకు ఎడ బాటు తప్పదు,” అన్నాడు రాహులుడు.\nరాణి కుంగిపోయి, “ఐతే ఏం చెయ్యాలి?” అన్నది.\n\" పిల్లలను దత్తుచేసుకుంటే సంతానయోగం ఫలిస్తుంది,” అన్నాడు రాహులుడు.\nరాణి మనోవ్యాధి క్రమంగా నయమయింది. రాజు గురుశిష్యులకు అగ్రహారం ఇచ్చాడు.\n-ఎస్. అగ్బల్",
            "book_page_end": 28
        },
        {
            "title": "సఖ్యత కుదిరింది",
            "book_page_start": 29,
            "pdf_page_start": 29,
            "pdf_page_end": 31,
            "author": "బొమ్మిడి అచ్చారావు",
            "genre": "సాంఘికం",
            "moral": "అత్తాకోడళ్ళ మధ్య సఖ్యతకు పరస్పర సహకారమే కీలకం. ఎవరి మీద వారు ఆధిపత్యం చెలాయించాలని చూసినప్పుడు సమస్యలు వస్తాయి.",
            "keywords": [
                "అత్తాకోడళ్లు",
                "సఖ్యత",
                "గృహకలహం",
                "కేశవుడు",
                "ఆధిపత్యం"
            ],
            "characters": [
                "కేశవుడు",
                "వెంకాయమ్మ (అత్త/తల్లి)",
                "సుశీల (కోడలు/భార్య)",
                "సుశీల తల్లిదండ్రులు",
                "సుశీల అన్న",
                "సుశీల వదిన"
            ],
            "locations": [
                "కేశవుడి ఇల్లు",
                "సుశీల పుట్టిల్లు"
            ],
            "content": "కేశవుడికి చిన్నతనంలోనే తండ్రి పోతే, తల్లి వెంకాయమ్మ పెంచి పెద్దచేసి, సుశీల అనే చక్కటి పిల్లను తానే ముచ్చటపడి ఏరి తెచ్చి పెళ్ళిచేసింది.\nకొంతకాలంపాటు అత్తా: కోడళ్లు సఖ్యంగానే ఉన్నారు. కాని క్రమంగా ఇద్దరిమధ్యా చిన్న, చిన్న కీచులాటలు ప్రారంభమై, క్రమంగా శ్రుతి హెచ్చింది. ఇందుకు కారణం కేశవుడిమీది హక్కు కోసం అత్తా కోడళ్లు తమకే తెలియ కుండా పోటీ పడ ట మే కావచ్చు. ఇద్దరూ కేశవుడికి, ఒకరిమీద ఒకరు. చాడీలు చెప్పనారంభించారు. అత్తా, కోడళ్ళ వైరం చిలికి, చిలికి గాలివాన అయినట్టుగా తయారయింది. రానురాను వాళ్ళు, కేశవుడితో నిమిత్తం లేకుండా, ముఖాముఖి యుద్ధానికి తలపడసాగారు. వాళ్ళను సమాధాన పరచటానికి కేశవుడు చేసిన ప్రయత్నాలు ఫలించలేదు.\nచిట్టచివరకు కేశవుడు తనగోడు ఒక స్నేహితుడితో చెప్పుకుని, అతను చెప్పిన సలహాను అమలులో పెట్టాడు. అతను తన భార్యతో, \"నువు చాలాకాలంగా మీవాళ్ళను చూడాలంటున్నావు. నాకే తీరికలేక ఇంతకాలమూ జాప్యం చేశాను, బయలుదేరు, మీ పుట్టింటికి పోదాం!'' అన్నాడు.\nపుట్టింటికి వెళ్ళాలని ఉన్నదని సుశీల చాలాసార్లు భర్తతో అన్నమాట నిజమే. కేశవుడేవాయిదా వేస్తూ వచ్చాడు. ఇప్పుడు అతను తనంతట తానే ప్రయాణం కట్టేసరికి ఆమెకు చాలా ఆనందం కలిగింది. అదీగాక ఆమెకు రోజూ అత్తగారితో పోట్లాడటం తప్ప, సుఖంగా గడిచిన రోజు లేదు. కొంతకాలం తనవాళ్ల మధ్య ఉండే ఆనందంతో బాటు అత్త పెట్టే కోరంటికం మూలాన ఆమెకు ఇప్పుడు ఇంటిపని రోజు చేయాలంటే ఒళ్ళు హూనమై పోతున్నది.\nఇంతకన్న చిత్రం ఏమిటంటే, తాను రోజూ కోడలిని దేనికి తప్పు పట్టిందో. ఎందుకు ఆమెతో పోట్లాడిందో వెంకా యమ్మకు ఎంత ప్రయత్నించినా జ్ఞాపకం రాలేదు. ఆమె కోడలు కోసం బెంగపడ సాగింది.\nచూసి, చూసి ఆమె ఒక రోజు కొడుకుతో, ‘“ఒరే, కేశవా! పోయి కోడల్ని తీసుకురా ! ఎన్నాళ్లుంటుంది పుట్టింట్లో? ఇదే సుఖంగా ఉన్నట్టుంది దానికి!\" అన్నది. కోడల్ని దెప్పుతున్నట్టు ధ్వనించేలాగా.\nకేశవుడు తల్లి మాట వినీ విననట్టు ఊరుకున్నాడు.\nసుశీలకు పుట్టింటో మొదటసుఖంగానే ఉన్నది. అయితే తన పుట్టింటి వాళ్లకు క్రమంగా తనపట్ల శ్రద్ధ తగ్గటం ఆమె గమనించింది. ఆమెను తల్లి మొదట ఆదరంగానే చూసింది కాని కూతురు అత్తవారింటికి తిరిగి వెళ్ళే సూచనలు కనబడక పోయే సరికి, ముభావంగా ఉండ సాగింది.\nఅంతకన్న సుశీలను మరింతగా బాధించినదేమంటే, తన తల్లి తన అన్న భార్యను అడుగడుగునా తప్పుబట్టి. సాధిస్తున్నది. చచ్చేటట్టు చాకిరి చేయి స్తున్నది; తిండికూడా సరిగా పెట్టదు! తన తల్లిలో అలాటి రాక్షసత్వం ఉన్నదని సుశీల అదివరకు ఎరగదు. తల్లి కోరంటికం పెట్టుతూంటే, తన అన్న తన భార్యను ఓదార్చటానికి బదులు తాను కూడా దండిస్తాడు. తన వదినను చూసినాక ఆడది మెట్టినింట ఎంత హీనంగా బతకటానికి వీలున్నదో సుశీల గ్రహించి, ఎప్పుడు తన భర్త వద్దకు వెళ్ళిపోదామా అని తొందరపడసాగింది.\nవెనక్కు తిరిగి చూసుకుంటే, తన అత్తగారు తనపట్ల చూపిన ఆదరం సుశీలకు జ్ఞాపకం వచ్చింది. తాను ఆమెతో రోజూ ఎందుకు జగడమాడవలసి వచ్చిందో సుశీలకు జ్ఞాపకంరాలేదు. ఎప్పుడు వెళ్లి అత్త ఒళ్లో పడదామా అన్నట్టుగా, సుశీల భర్తకోసం ఎదురు చూడటం మానేసి, తానే బయలుదేరి వచ్చేసింది. కోడల్ని చూడగానే వెంకా యమ్మ కౌగలించుకుని, ''అయ్యో, ఇలా చిక్కిపోయావేమే! తల్లీ!\" అన్నది. ఇప్పుడామె కళ్లకు తన కోడలు పుట్టింట అగచాట్లు పడి వచ్చినట్టు కనబడింది!\nఅటుతరవాత ఆ అత్తా, కోడళ్లు తల్లీ కూతుళ్ళకన్న ఎక్కువ ప్రేమగా మసులు కున్నారు.",
            "book_page_end": 31
        },
        {
            "title": "విశ్వామిత్రుడు",
            "book_page_start": 32,
            "pdf_page_start": 32,
            "pdf_page_end": 33,
            "author": "ఋషుల కథలు",
            "genre": "పురాణం",
            "moral": "తపస్సు, పట్టుదల ఎంతటి గొప్ప మార్పునైనా సాధించే శక్తినిస్తాయి. పగ, ఈర్ష్య వ్యక్తిగత లక్ష్య సాధనకు ఆటంకాలు.",
            "keywords": [
                "విశ్వామిత్రుడు",
                "వసిష్ఠుడు",
                "తపస్సు",
                "త్రిశంకుడు",
                "బ్రహ్మర్షి"
            ],
            "characters": [
                "గాధి (రాజు)",
                "సత్యవతి",
                "ఋచీకుడు (తపశ్శాలి)",
                "విశ్వామిత్రుడు",
                "వసిష్ఠుడు",
                "ఇంద్రుడు",
                "మేనక",
                "రంభ",
                "త్రిశంకుడు",
                "శకుంతల"
            ],
            "locations": [
                "వసిష్ఠుడి ఆశ్రమం",
                "త్రిశంకు స్వర్గం"
            ],
            "content": "గాధి అనే రాజుకు సత్యవతి అనే కూతురు ఉండేది. కొడుకులు లేరు. సత్యవతిని ఋచీకుడు అనే తపశ్శాలి పెళ్ళాడాడు. తనకూ, తనతోబాటు తన తల్లికి కొడుకు కలగాలని సత్యవతి ఋచీకుణ్ణి కోరింది.\n\" నువు మేడిచెట్టు మానును కౌగలిం చుకో. నీ తల్లిని రావిచెట్టు మానును కౌగ లించుకోమను.\" అని చెప్పి సత్యవతికీ, ఆమె తల్లికీ వేరు వేరుగా హవ్యాలు ఇచ్చాడు ఋచీకుడు. అయితే వారు ఒకరి హవ్యాన్ని మరొకరు తిన్నారు. ఆ కారణంగా క్షత్రియ స్వభావంతో పుట్టవలసిన గాధి కొడుకు బ్రాహ్మణ స్వభావంతో పుట్టాడు. అతనే విశ్వా మిత్రుడు.\nవిశ్వామిత్రుడు క్షత్రియుడిలాగే పెరిగి, కృశాశ్వుడు అనే ఆయన వద్ద అస్త్రవిద్య నేర్చి, గాధి అనంతరం తాను రాజయాడు. ఒకసారి. విశ్వామిత్రుడు వేటకు వెళ్లి, బడలికతో వసిష్ఠుడి ఆశ్రమం చేరాడు.. వసిష్ఠుడు తన హెూమధేనువు సహాయంతో విశ్వామిత్రుడికీ, అతని పరివారానికీ చక్కని విందు చేశాడు.\nఅది చూసి విశ్వామిత్రుడు వసిష్ఠుడితో, \" కావాలంటే నీకు లక్ష గోవు లిస్తాను. నాకు నీ హెూమధేనువును ఇయ్యి,” అని అడిగాడు.\nఅందుకు వసిష్ఠుడు ఒప్పుకోలేదు. విశ్వామిత్రుడు హెూమ ధేనువు ను బలాత్కారంగా తీ సు కు పో వ టానికి యత్నించాడు. అయితే వసిష్ఠుడితప్పశ్శక్తి చేత ఆ ధేనువునుంచి అసంఖ్యాకంగా సైనికులు పుట్టి, విశ్వామిత్రుడి పరివారాన్ని పారదోలారు.\nఅది లగాయతు విశ్వామిత్రుడికి వసిష్ఠుడిపైన పగా, ఈర్ష్యా కలిగాయి.\nవసిష్ఠుడి శక్తికి తపస్సే మూల కారణమని గ్రహించి, విశ్వామిత్రుడు రాజ్యాన్ని వదిలేసి, తపస్సు ప్రారంభించాడు.\nవిశ్వామిత్రుడి తపస్సు భంగం చెయ్య టానికి ఇంద్రుడు మేనకను పంపాడు. విశ్వామిత్రుడు మేనక మోహంలోపడి, తపస్సుమాని, ఆమెతో సంసారం ప్రారం భించి, ఆమెకు శకుంతల అనే కుమార్తెను కూడా కన్నాడు. తరవాత ఆయన తన పొరపాటు గ్రహించి తిరిగి తపస్సు చేయ నారంభించాడు. కాని ఎంత తపస్సు చేసినా విశ్వామిత్రుడికి కోపంపోలేదు.\nవిశ్వామిత్రుడికి, వసిష్ఠుడికీ పడక పోవటం మూలాన ఒక వింత సంఘటన జరిగింది. సత్యవ్రతుడనే పేరు కూడా గల త్రిశంకు డనే సూర్యవంశపురాజు బొందితో స్వర్గానికి వెళ్ళాలన్న కోరిక కలిగి, అందుకు వీలు కలిగించే యజ్ఞం ఏదైనా తన చేత చేయించమని వసిష్ఠుణ్ణి అడిగాడు. అది సాధ్యమయేపనికాదని వసిష్ఠుడు చెప్పాడు. తన కోరిక తీర్చ నందుకు త్రిశంకుడు వసిష్ఠు. అతని కొడుకులనూ నిందించాడు. వాళ్లు ఇతన్ని చండాలుడు కమ్మని శపించారు.\nతరవాత త్రిశంకుడు తనను బొందితో స్వర్గానికి పంపమని విశ్వామిత్రుణ్ణి కోరితే ఆయన ఒప్పుకున్నాడు. ఆయన ఒక యాగం చేసి, తన తపశ్శక్తినంతా ధార పోసి త్రిశంకుణ్ణి స్వర్గానికి పంపాడు. కాని ఇంద్రుడు త్రిశంకుణ్ణి స్వర్గానికి రానీయక, తిరిగి భూమికేసి తోసేశాడు. కిందపడిపోతున్న త్రిశంకుడి కోసం మధ్య దారిలో విశ్వామిత్రుడు ఒక స్వర్గాన్ని ప్రతిసృష్టి చేశాడు. అదే త్రిశంకు స్వర్గం.\nతాను కూడా వసిష్ఠుడిలాగే బ్రహ్మర్షి అనిపించుకోవాలని విశ్వామిత్రుడు ఘోర తపస్సు చేశాడు. దాన్ని భగ్నం చేయాలని ఇంద్రుడు ఈసారి రంభను పంపాడు. ఒకసారి మేనక మూలంగా తపోభంగం పొంది ఉన్న విశ్వామిత్రుడు ఈసారి రంభకు లొంగక, ఆమెను రాయి కమ్మని శపించాడు.",
            "book_page_end": 33
        },
        {
            "title": "మృతసంజీవనీ విద్య",
            "book_page_start": 34,
            "pdf_page_start": 34,
            "pdf_page_end": 37,
            "author": "చందమామ బృందం",
            "genre": "పురాణం",
            "moral": "లక్ష్యాన్ని సాధించే క్రమంలో ఎదురయ్యే ఆటంకాలను ధైర్యంగా ఎదుర్కొనాలి.",
            "keywords": [
                "కచుడు",
                "దేవయాని",
                "శుక్రాచార్యుడు",
                "మృతసంజీవనీ",
                "గురుదక్షిణ"
            ],
            "characters": [
                "కచుడు",
                "బృహస్పతి",
                "శుక్రాచార్యుడు",
                "దేవయాని",
                "దేవతలు",
                "దానవులు"
            ],
            "locations": [
                "బీడు",
                "అరణ్యం"
            ],
            "content": "తొలికాలంలో దేవదానవులకు జరిగిన మహాదారుణ యుద్ధాలలో ఉభయ పక్షాలా అనేకమంది చచ్చేవారు. అయితే దానవులకు గురువైన శుక్రాచార్యుడికి మృతసంజీవనీ విద్య తెలియటం వల్ల, ఆయన చచ్చిన రాక్షసులను తిరిగి బతికించేవాడు. ఈ విద్య దేవతలకు రాదు.\nదేవతలకు గురువైన బృహస్పతికి కచుడు అనే కొడుకు ఉండేవాడు. వాడు చాలా తెలివిగల వాడు. శుక్రా చార్యుడి వద్ద మృతసంజీవనీ విద్య నేర్చుకు రమ్మని, కచుణ్ణి దేవతలు పంపారు.\nతన కొత్త శిష్యుడైనకచుడి శుశ్రూషలకు శుక్రాచార్యుడు పొంగిపోయాడు. ఆయన కూతురు దేవయాని కచుడితో గాఢస్నేహం చేసింది.\nకచుడి పైన శుక్రుడికీ, దేవయానికీగల గాఢమైన అనురాగం చూసి దానవులు ఈర్ష్య చెంది, అతను మృతసంజీవనీ విద్యకోసం వచ్చినట్టు శంకించి, అతన్ని చంపటానికి ఆలోచన చేశారు.\nఒకనాడు బీడులో కచుడు తన గురువు గారి పశువులను మేపుతూండగా, దాన వులు అకస్మాత్తుగా అతని పైన పడి చంపేశారు. అయితే ఈ విషయం త్వర లోనే దేవయానికి తెలియవచ్చింది.\nతన ప్రియుణ్ణి తిరిగి బతికించమని దేవయాని తన తండ్రిని కోరింది. శుక్రుడు అందుకు ఒప్పుకుని, తన విద్యతో కచుణ్ణి తిరిగి బతికించాడు.\nదానవులు మరొకసారి కుట్రచేశారు. ఈ సారి వాళ్ళు కచుణ్ణి కాల్చి బూడిద చేసి, ఆ బూడిదను మధ్యంలో కలిపేశారు.\nతరవాత వాళ్ళు ఆ మద్యాన్ని తమ గురువైన శుక్రుడికి తాగటానికి ఇచ్చి, కచుడు మళ్ళీ బతికిరాకుండా జాగ్రత్త పడ్డారు. శుక్రుడు తెలియక ఆ మద్యాన్ని తాగాడు.\nదానవులు వెళ్ళిపోయాక, దేవయాని పరిగెత్తుకుంటూ వచ్చి, దానవులు చేసిన మోసం తండ్రికి చెప్పింది. తాను చావ కురడా కచుడు బతికి బయట పడలేడని గ్రహించాడు శుక్రుడు. ఏమంటేకచుడు బతికినా తన పొట్టలోనే ఉంటాడు.\nఅందుచేత శుక్రుడు తన పొట్టలో ఉన్న కచుణ్ణి తన విద్యతో బతికించి, అతడికి మృతసంజీవనీ మంత్రం ఉపదేశించాడు. కచుడు శుక్రుడి పొట్ట చీల్చుకుని తన సహజరూపంతో బయ టకు వచ్చాడు.\nతన కిప్పుడు మృతసంజీవనీ మంత్రం వచ్చును గనుక, కచుడు దాని సహా యంతో శుక్రుణ్ణి బతికించాడు. ఈ విధంగా కచుడు తాను కోరిన విధ్యను సాధించిన వాడైనాడు.\nకచుడు ఇప్పుడు దేవతల వద్దకు తిరిగి పోవలసి ఉన్నది. దేవయాని అతన్ని గాఢంగా ప్రేమించి అతన్ని పెళ్ళాడ దామనుకున్నది. కాని గురువు కుమార్తె చెల్లెలితో సమానం కావటంచేత వారికి వివాహం పొసగలేదు.",
            "book_page_end": 37
        },
        {
            "title": "అభిమన్యుడు",
            "book_page_start": 38,
            "pdf_page_start": 38,
            "pdf_page_end": 39,
            "author": "పురాణ బాలలు",
            "genre": "పురాణం",
            "moral": "కురుక్షేత్ర యుద్ధంలో అభిమన్యుడు చూపిన వీరత్వం, కర్తవ్యనిర్వహణ స్ఫూర్తి అనన్యమైనది.",
            "keywords": [
                "అభిమన్యుడు",
                "పాండవులు",
                "కౌరవులు",
                "పద్మవ్యూహం",
                "వీరమరణం"
            ],
            "characters": [
                "అభిమన్యుడు",
                "అర్జునుడు",
                "సుభద్ర",
                "కృష్ణుడు",
                "బలరాముడు",
                "ఘటోత్కచుడు",
                "శశిరేఖ",
                "ఉత్తర",
                "ద్రోణుడు",
                "సైంధవుడు"
            ],
            "locations": [
                "ద్వారక",
                "విరాట నగరం",
                "కురుక్షేత్రం"
            ],
            "content": "అభిమన్యుడు సుభద్రకూ, అర్జునుడికీ పుట్టిన కొడుకు. పాండవులు శకునితో జూదమాడి ఓడి వనవాసం వెళ్లినప్పుడు, వారి వెంట అరణ్యవాసం చేసినది ద్రౌపది ఒక్షతే. కుంతి హస్తినాపురంలోనే ఉండిపోయింది. కృష్ణ బలరాములు తమ చెల్లెలైన సుభద్రనూ, ఆమె కొడుకు అభిమన్యుణ్ణి తమ వెంట ద్వారకకు తీసుకువెళ్ళారు.\nబలరాముడికి శశిరేఖ అనే కూతురు ఉండేది. ఆమె అభిమన్యుణ్ణి ప్రేమిం చింది. అభిమన్యుడు కూడా ఆమెను ప్రేమించాడు. కాని బలరాముడు శశి రేఖను దుర్యోధనుడి కొడుకైన లక్ష్మ ణుడికి ఇచ్చి చెయ్యాలనే ఉద్దేశంతో ఉన్నాడు. పెళ్ళి ప్రయత్నాలు కూడా పూర్తి అయి, పెళ్లి పీటలమీద ఉండగా, ఘటోత్కచుడు (హిడింబి అనే రాక్షసికి భీముడి వల్ల కలిగిన కొడుకు) శశిరేఖను రాక్షసమాయలు ప్రయోగించి ఎత్తుకు పోయి, అభిమన్యుడితో ఆమెకు వివాహం జరిపించాడు.\nపన్నెండేళ్లు వనవాసం చేసిన అనం తరం పాండవులు మత్స్యదేశంలోని విరాటనగరంలో మారువేషాలతో ఏడాది పాటు అజ్ఞాతవాసం చేసి, చివరకు బయటపడ్డారు. ఈ సంగతి తెలిసిన సుభద్ర అభిమన్యుడితో సహా విరాట నగరం వెళ్ళి, పాండవులను కలుసు కున్నది.\nతన ఇంట బృహన్నలగా ఉంటూ, కౌరవులతో తనకు యుద్ధం వచ్చినప్పుడు తన కొడుకును ఉత్తరుణ్ణి సారధిగా పెట్టుకుని, కౌరవసేనను ఓడించినవాడు సాక్షాత్తూ అర్జునుడేనని తెలియగానే విరాటరాజు అతనితో బంధుత్వం చేయ గోరి. తన కూతురు ఉత్తరను అతనికి ఇచ్చి పెళ్ళిచేస్తానన్నాడు.\nదానికి అర్జునుడు ఉత్తరను తన కొడుకు అభిమన్యుడికి ఇచ్చి చెయ్య మన్నాడు. ఉత్తరాభిమన్యుల వివాహం విరాటనగరంలోనే మహావైభవంగా జరిగి పోయింది.\nఈ పెళ్లి జరిగిన కొద్దికాలానికే కౌరవ పాండవులకు కురుక్షేత్రంలో మహా దారుణమైన యుద్ధం ప్రారంభమయింది. అందులో అభిమన్యుడు అసమాన శౌర్య పరాక్రమాలు ప్రదర్శించి, తన ముందు ఎవరూ నిలవలేని విధంగా యుద్ధం చేస్తూ వచ్చాడు.\nఒకనాడు కౌరవ సేనను పద్మ వ్యూహంలో ద్రోణుడు నిలబెట్టాడు. పద్మ వ్యూహాన్ని ఛేదించటం అర్జునుడికీ అభి మన్యుడికీ తెలుసు. కాని ఆ రోజు అర్జునుడు ఇంకోరంగంలో సంశప్తకులతో యుద్ధం చేయబోయాడు. ఆ కారణంవల్ల ద్రోణుడి అధ్వర్యంలోవున్న కౌరవుల పద్మవ్యూహాన్ని ఛేదించే బాధ్యత అభిమన్యుడి పైన పడింది.\nఅయితే పద్మవ్యూహం ప్రవేశించటం చాతనవునుగాని, అవసరమైతే దాని నుంచి బయటికి వచ్చే మార్గం తనకు తెలియదని అభిమన్యుడు చెప్పాడు.\nకాని ధర్మరాజు మొదలైనవారు, \"నీ కేమీ భయంలేదు. మేమంతా నీ వెనకనే పద్మవ్యూహం ప్రవేశించి, శత్రువుల మధ్య నువు ఒంటరిగా ఉండిపోకుండా చూస్తాం,\" అన్నారు.\nకాని ఇలా జరగలేదు. అభిమన్యుడి వెనకగా పద్మవ్యూహంలో ప్రవేశించ బోతున్న ఇతర పాండవులకు సైంధవుడు అడ్డుపడ్డాడు. చివరకు అభిమన్యుడు కౌరవసేనలో ఒంటరిగా చి-క్షి, ద్రోణుడూ కృపుడూ, అశ్వత్థామా, కృతవర్మా, కర్ణుడూ, దుర్యోధనుడూ మొదలైన మహావీరులు చుట్టుముట్టగా, అందరి తోనూ ఒంటరిగా యుద్ధం చేస్తూ, వీర మరణం పొందాడు.",
            "book_page_end": 39
        },
        {
            "title": "సంఘపీడ",
            "book_page_start": 40,
            "pdf_page_start": 40,
            "pdf_page_end": 42,
            "author": "ఏ. సి. సర్కార్, ఐంద్రజాలికుడు",
            "genre": "సాంఘికం",
            "moral": "కులవివక్షత, అంటరానితనం వంటి సామాజిక రుగ్మతలను తొలగించి, అందరినీ సమానంగా చూడాలి. అన్యాయాన్ని తెలివిగా ఎదుర్కోవాలి.",
            "keywords": [
                "కులవివక్షత",
                "అంటరానితనం",
                "కుట్ర",
                "యదు",
                "రుద్రదేవుడు"
            ],
            "characters": [
                "కాలూ (హరిజనుడు)",
                "రాంభట్టు (బ్రాహ్మణుడు)",
                "యదు (రాంభట్టు బావమరిది)",
                "రుద్రదేవుడు (అర్చకుడు)",
                "జమీందారు"
            ],
            "locations": [
                "గ్రామం",
                "హరిజనవాడ",
                "మహాకాళి ఆలయం"
            ],
            "content": "ఒక సవర్ణుల గ్రామానికి కొద్ది దూరంలో ఒక హరిజనవాడ ఉండేది. హరిజనుల పెద్ద కాలూ అనేవాడు. వాడు సాధువూ, సజ్జనుడూనూ. ఇక గ్రామంలోని సవర్ణులు చాలా సనాతనులు. హరిజనుడి నీడ తమమీద పడినా సహించరు. గ్రామంలో కెల్లా పెద్ద రాంభట్టు అనే శ్రోత్రియ బ్రాహ్మడు.\nఈ రాంభట్టుకు యదు అని ఒక బావమరిది — భార్యకు తమ్ముడు-ఉండే వాడు. వాడు పూర్తిగా చెడిపోయి, అన్ని దుర్వ్యసనాలకూ బానిసగా తయా రయాడు. వాడు బస్తీలో ఉంటూ, అప్పు డప్పుడూ రాంభట్టు ఇంటికి వచ్చి, కొద్ది రోజులు గడిపేవాడు. ఆ రోజులలో యదు హరిజనవాడకు వెళ్ళి. అక్కడ కాపు సారా తాగేవాడు. వాడు కాలూవద్ద చేబదుళ్ళు కూడా చేసి, బాకీ తీర్చమనే సరికి, అంటరానివాడు తన వంటి సత్ప్రహ్మడికి చేబదులిచ్చి మళ్ళీ అడుగుతాడా అని పట్టరాని ఆగ్రహం వచ్చి, కాలూ అంతు తేల్చాలని నిశ్చ యించుకున్నాడు.\nయదు కాలూతో, \"నీ బాకీ తీర్చ మన్నావు కాదూ? మా అక్క రేపు సాయంకాలం నాకు కొంత డబ్బు ఇస్తా నన్నది. నాకు రెండు, మూడు రోజుల పాటు పనితో తీరదు. అందుచేత ఇటు కేసి రాను. రేపు సాయంకాలం రహ స్యంగా మా అక్క ఇంటి పెరట్లో, పశువులపాక వెనకకు వచ్చావంటే, నేను వచ్చి నీకు డబ్బిస్తాను. దేవుడి తోడు ! ' ' అన్నాడు.\nమర్నాడు చీకటి పడినాక కాలూ వచ్చి, పెరట్లో పశువులపాక వెనక వేచి ఉన్నట్టు తెలిసి, యదు దీపంతో వచ్చి, \"ఎవరు వారు ? ఎవరు వారు?\" అని కేకలు పెట్టాడు. ఆ కేకలకు ఇంటిల్లి పాతీ పెరట్లోకి పరిగెత్తుకుంటూ వచ్చారు.\nఅపాయం. శంకించి కాలూ పారి పోయాడు.\nకాలూ దొంగచాటుగా రాంభట్టు పెరట్లోకీ ప్రవేశించాడనేసరికి గ్రామం సంచలనం పొందింది. ఆ మీదట రాంభట్టుగారి ఆవు విషప్రయోగం ద్వారా చచ్చిందని తెలిసేసరికి గ్రామం అట్టుడికి పోయింది.\nగ్రామంలో మహాకాళి ఆలయం ఉన్నది. దాని అర్చకుడు రుద్రదేవుడు ప్రపంచం చూసిన విశాల హృదయుడు. అతని ఉదార భావాలు గ్రామ పెద్దలకు నచ్చేవి కావు, కాని ఆలయానికి యజ మాని అయిన జమీందారుకు అతనంటే చాలా అభిమానం కావటం చేత గ్రామ పెద్దలు ఏమీ చెయ్యలేని స్థితిలో ఉండి పోయారు.\nతన మీద కుట్ర సాగిందని తెలియ గానే కాలూ అడవిలోకి పారిపోయి దాక్కున్నాడు. రాంభట్టు ఆవును చంపినది కాలూయేనని యదు ఆరోపణ చేశాడు. దానిపై గ్రామానికి చెందిన యువకులు కాలూపై పగ తీర్చుకోవ టానికి హరిజనవాడకు వెళ్ళారు. రుద్ర దేవుడు తమ వెంట ఉండి నిగ్రహించక పోతే, ఆ యువకులు కాలూ మీది కక్ష ఇతరుల మీద చూపేవాళ్ళే. రుద్ర దేవుడు కాలూను బాగా ఎరుగును. కాలూ అలాటి పని చేశాడంటే అతను నమ్మలేదు.\nకాలూ అర్ధరాత్రివేళ రుద్రదేవుడింటికి వచ్చి, తనను రక్షించమనీ అంతా పెద్ద కుట్ర అనీ చెప్పి, జరిగినది పూర్తిగా వివరించాడు. అంతా విన్నమీదట అంతకూ మూలకారణం యదు అని రుద్రదేవుడికి స్పష్టంగా తెలిసిపోయింది. వాణ్ణి ఎలా బయట పెట్టటమా అని అతను తీవ్రంగా ఆలోచించి, చిన్న ఇంద్రజాలం ప్రయో గించ నిశ్చయించాడు.\nకంటె గ్రామస్థులలో చాలామందికి కాలూ గోహత్య చెయ్యలేదన్న నమ్మకం కుదిరి పోయింది.\nఅది యదు చేసిన పనే 8000 ఉంటుందని గ్రామస్థులు నమ్మటానికి ఎంతోకాలం పట్టలేదు. మర్నాడు అతని కోసం పోలీసులు వచ్చారు. అతను బస్తీలో చేసిన అనేక నేరాలు బయటికి వచ్చాయి. అవి రుజువు కాగానే పోలీసులు ఆచూకీపట్టి, అతన్ని పట్టుకుపోయారు.\nఇదంతా జరిగినప్పుడు జమీందారు తీర్థయాత్రలకు పోయి ఉన్నాడు. ఆయన తిరిగి వచ్చి సంగతి అంతా విని, తాను హరిజనుల కోసం ఇంకా మంచి ఏర్పాట్లు చేయనందుకు పశ్చాత్తాపపడి, గ్రామ సౌకర్యాలన్నీ వారికి కూడా అందు బాటులో ఉండేటట్టూ, వారికి కూడా ఆలయంలో ప్రవేశం ఉండేటట్టూ ఏర్పాటు చేశాడు.\nతరవాత ఆయన రుద్రదేవుడితో, \"కాలూను రక్షించి ఘనకార్యమే చేశావు గాని, అందులోకి మహాకాళిని ఎలా ఇరికించగలిగావు ? అని నవ్వుతూ అడిగాడు.\n\"అందుకు చిన్న మోసం చేశాను. చెప్పొద్దూ! నేను నల్లటి చొక్కా తొడు క్కున్నాను. పుల్లకు సన్నని నల్లదారం, తగిన నిడుపు గలది పై భాగాన అతికించి, దాని రెండో చివర నా చొక్కా గుండీకి ముడివేశాను. ఆ దారం ఎవరికీ కనబడే అవకాశం లేదు. నీలం రాయి ఉన్న ఉంగరాన్ని పుల్ల పైభాగం నుంచి వేసి నప్పుడు ఆ పుల్లను చొక్కాకు దగ్గిరిగా పట్టుకున్నాను. ఉంగరం పుల్ల వెంబడి దిగి. నా చేతిమీద పడింది. ఎర్ర రాయి ఉంగరం వేసినప్పుడు పుల్లను కొంచెం ఎడంగా పట్టుకున్నాను. ఉంగరం పుల్లి దిగువకు రాకుండా దారం అడ్డింది. తరవాత నేను పుల్లను కొద్దిగా ముందుకూ, వెనక్కూ ఆడిస్తే, ఉంగరం పైకీ, కిందికీ ఆడింది. అంతకన్న విశేషం ఏమీలేదు,” అన్నాడు రుద్రదేవుడు.",
            "book_page_end": 42
        },
        {
            "title": "కళాపిపాస",
            "book_page_start": 43,
            "pdf_page_start": 43,
            "pdf_page_end": 47,
            "author": "బూర్లె నాగేశ్వరరావు",
            "genre": "కళ",
            "moral": "నిజమైన కళాకారుడు కీర్తిని ఆశించడు. అతనికి సృష్టించిన తృప్తి ముఖ్యం.",
            "keywords": [
                "శిల్పి",
                "కళాపిపాస",
                "శ్రీముఖుడు",
                "వైశాఖుడు",
                "రాకుమార్తె"
            ],
            "characters": [
                "విజయపాలుడు (రాజు)",
                "సుచిత్రుడు (శిల్పి)",
                "వైశాఖుడు (సుచిత్రుడి కొడుకు)",
                "శ్రీముఖుడు (శిష్యుడు)",
                "మల్లిక (రాకుమార్తె)"
            ],
            "locations": [
                "చంద్రగిరి",
                "రాజభవనం",
                "కళామందిరం"
            ],
            "content": "చంద్రగిరిని పాలించిన విజయపాలుడు గొప్ప కళాపిపాసి. అతను తన ఆస్థానంలో అనేకమంది కవులనూ, శిల్పులనూ. చిత్రకారులనూ, గాయకులనూ పోషిం చటమేగాక, ఇతర దేశాలలో ఉన్న ఉత్తమ కళాకారులను ప్రోత్సహించే ఉద్దేశంతో ఏటా కళా పోటీలు ఏర్పాటు చేసేవాడు. ఈ పోటీలలో సాధారణంగా చంద్రగిరి ఆస్థాన కళాకారులే నెగ్గేవారు. దారి తప్పి ఇతర దేశాలవాళ్ళు నెగ్గటం జరిగితే వారిని విజయ పాలుడు తన కొలువులోకి తెప్పించుకునేవాడు. ఇతర. కళ ల మాట ఏమైనప్పటికీ శిల్పంలో మటుకు చంద్రగిరిని అనేక సంవత్సరాలుగా ఇంకే దేశమూ మించ లేదు. అందుకు కారణం సుచిత్రుడు అనే అద్భుత శిల్పి. అతన్ని శిల్పకళలో సమీపించగలవాడు నూరు యోజనాల దూరంలో ఎవడూ లేడని చెప్పుకునేవారు. విజయపాలుడికి అతనంటే అమితమైన ఆదరాభిమానాలు. సుచిత్రుడు శిల్ప కళలో చంద్రగిరి పేరు ఉన్నతంగా ఉంచటమేగాక, అతను మరే రాజుకూ అమ్ముడుపోవ నిరాకరించి, లువిజయపాడి ఆదరానికి మరింత పాత్రుడయాడు. అలాటి సుచిత్రుడు ఆకస్మికంగా చని పోయాడు. విజయపాలుడు సుచిత్రుడి కొడుకు వైశాఖుణ్ణి ఆస్థాన శిల్పిగా నియ మించాడు. వైశాఖుడు తండ్రికి చాలా ఏళ్ళుగా సహాయపడ్డాడు. రాయి శిల్పంగా మారే దశలన్నీ అతనికి తెలుసు, కాని అతను అందులో ఒకటి రెండు మెట్లు మాత్రమే ఎక్కగలిగాడు. సుచిత్రుడు అతన్ని తనంత శిల్పిని చెయ్యాలని విశ్వ ప్రయత్నాలు చేశాడు గాని, ఆ ప్రయ త్నాలు ఫలించలేదు.\nఅయినా ఆ యేడు చంద్రగిరిలో జరిగిన శిల్ప పోటీలో వైశాఖుడి శిల్పానికి అగ్రస్థానం లభించింది. పోటీ ఫలితాలు నిర్ణయించిన దేశదేశాల శిల్ప నిపుణులు, వైశాఖుడు తండ్రికి ఏమాత్రమూ తీసి పోడని ఏకగ్రీవంగా ఆమోదించారు.\nఅది మొదలు వైశాఖుడు తయారు చేసిన శిల్పాలన్నిటా అత్యుత్తమ కళా ప్రమాణాలు కనిపించాయి. కాని, అసలు రహస్యం ఏమిటంటే, ఆ శిల్పాలు అతను చెక్కినవి కావు. వాటిని చెక్కినవాడు శ్రీముఖుడు అనే కుర్రవాడు. శ్రీముఖుడు సుచిత్రుడి వద్ద శిష్యుడుగా చేరి, ఒకటి, రెండు ఏళ్ళలో సుచిత్రుడితో సమానమైన సామర్థ్యం సంపాదించాడు. శిల్పకళ అతనికి పూర్వజన్మ సంచితమా అనిపించేది. సుచిత్రుడు ఒకేసారి అనేక శిల్పాలు చేయవలసి వచ్చినప్పుడు వాటిలో కొన్నిటిని శ్రీముఖుడు పూర్తి చేశాడు. ఎవరికీ తేడా తెలియలేదు. సుచిత్రుడు చనిపోతూ శ్రీముఖుడితో, \"నాయనా, నీ కాళ్ళమీద నువు నిలబడి మహా శిల్పిగా గుర్తింపు పొందేదా కా నా కొడుకుకు సహాయపడు.\" అన్నాడు.\nగురువుగారు ఆ మాట అన్నందుకు శ్రీముఖుడు తాను వైశాఖుడి శిష్యుడినని చెప్పుకుంటూ, అతను తయారు చేయ వలసిన శిల్పాలన్నిటినీ తానే తయారు చేస్తూ వచ్చాడు. అతనికి పేరు ప్రఖ్యా తాలను గురించి కొంచెంకూడాధ్యాసలేదు. మంచి శిల్పం తయారు చేసినతృప్తి అతనికి మరే విధంగానూ కలిగేదికాదు.\nవిజయపాలుడికి మల్లిక అనే కుమార్తె ఉన్నది. ఆమె అపూర్వ సౌందర్యవతి. ఆమెకు పెళ్లాడే వయసు సమీపిస్తున్నది. అసాధారణ సౌందర్యం గల తన కుమార్తెకు అపాయం కలగవచ్చునని, విజయపాలుడు ఆమెసు రాజభవనం దాటి బయటికి పోనియ్యలేదు. ఆమె ఎంత అందగత్తె అయినదీ బయటి ప్రపం చానికి గాలి కబురుగా మాత్రమే తెలుసు.\nఉన్నట్టుండి విజయపాలుడికి ఒక ఆలోచన కలిగింది. ఇవాలో, రేపో మల్లిక పెళ్లాడి, భర్త వద్దకు వెళ్లిపోతుంది. అందరిలాగే ఆమెకు కూడా వార్థక్యం వచ్చేస్తుంది. ఇవాళ ఆమెకు గల అద్భుత సౌందర్యం నిజానికి అశాశ్వతం. దాన్ని శాశ్వతం చెయ్యాలంటే ఒకే ఒక మార్గం-ఆమె శిల్పాన్ని తయారు చేయటం. అందుకు ఆస్థానశిల్పి వైశాఖుడున్నాడు!\nవిజయపాలుడికి ఇంకొక ఆలోచన కూడా ఉన్నది. అదేమంటే, మల్లికను వివాహమాడతామని వచ్చే రాకుమారు లందరి ఎదటా మల్లికను ప్రదర్శించ కుండా ఆమె ప్రతిమను ప్రదర్శించవచ్చు. ఆమెను కళ్ళారా చూసినవారికి చిత్త విభ్రమం కలుగుతుందని విజయపాలుడి అనుమానం.\nవిజయపాలుడు వృద్ధుడైన ఆస్థాన చిత్రకారుడి చేత మల్లిక చిత్తరువులు రెండు, మూడు తయారు చేయించి, వాటి సహాయంతో వైశాఖుణ్ణి రాజభవనం లోని కళామందిరంలో మల్లిక విగ్రహాన్ని తయారు చేయమన్నాడు. శిల్పం తయా రయేదాకా శిల్పి తప్ప మరెవరూ అందు 'లోకి వెళ్ళకుండా కట్టుదిట్టం చేశాడు.\nశిల్పానికి తగిన పాలరాతి శిలను ఎన్నికచేసి, దాన్ని ఉంచవలసిన చోట ఉంచారు. వైశాఖుడు కళామందిరంలోకి వచ్చాడు. కాని శిల్పాన్ని తయారు చేయ వలసినవాడు శ్రీముఖుడే. ఆ శ్రీముఖుడు వైశాఖుడి శిష్య సహకారిగా ఉలులూ, సుత్తెలూలాటివి పట్టుకుని తాను కూడా వచ్చాడు.\nప్రతిమ తయారు కాసాగింది. తన తండ్రి తన ప్రతిమ తయారు చేయిస్తు న్నట్టు మల్లికకు చూచాయగా తెలిసింది. అది ఎంత రహస్యంగా జరుగుతున్నదీ ఆమె ఎరగదు. ఒకరోజు ఆమె ఆసక్తి కొద్దీ ప్రతిమను చూడటానికి కళా మందిరం కేసి. వెళ్లింది, శిల ముందు ఉలీ, సుత్తీ చేతబట్టి శ్రీముఖుడు నిలబడి, పక్కనే శిలకు ఆనించి ఉన్న మల్లిక చిత్తరువును చూస్తున్నాడు. వైశాఖుడు దూరంగా కూర్చుని విశ్రాంతి తీసు కుంటున్నాడు.\nమల్లిక రాకను ఇద్దరూ గమనించలేదు.\nమల్లిక చిత్తరువును చూస్తున్న శ్రీముఖుడు, \" గురువర్యా, ఈ అబద్దపు శిల్పాన్ని రాజుగారు ఎందుకు చెక్కిస్తు న్నట్టు? ఎవరైనా ఇంత అందంగా ఉంటారా? ఇంతకన్న అందమైన స్త్రీని ఊహించి శిల్పం చెయ్యమంటే మరింత సులువుగా ఉండేది గదా!\" అన్నాడు.\nశిల్పానికి 308 రూపం సరిగా రాలేదు. దాన్ని చెక్కుతున్నట్టుగా కనిపించే శ్రీముఖుడు అనుభవం చాలని అర్భకుడిలాగా కనిపించాడు.\n\"మొదలు నీకు ఉలి. పట్టటం చేత నవునా ? '\" అన్నదామె.\nశ్రీముఖుడు ఉలిక్కిపడి వెనక్కు తిరిగి చూసి, మల్లిక అందానికి మత్తెక్కి నట్టు అయిపోయి. \" అద్భుతం! ఏమి సౌందర్యం! ఈ సౌందర్యానికి శిల న్యాయం చేకూర్చగలదేమోగాని, . చిత్ర కారుడి కుంచె ఏం న్యాయం చెయ్య గలదు? అమ్మా, నువు నా ఎదట అలాగే నిలబడరాదా? నీ రూపు శిలలోకి దించు తాను ! \" అన్నాడు.\nమల్లికకు ఆగ్రహంతో మాట రాలేదు. ఆమె తండ్రి దగ్గిరికివెళ్ళి, “నా ప్రతిమను ఎవడో అర్భకుడిచేత తయారు చేయిస్తు న్నారా? వాడు నన్ను ఎగాదిగా చూసి, ఏమి అందం అంటూ నోటికి వచ్చినట్టు పేలాడు. వాడు విగ్రహం చెక్కటానికి నేను ఎదురుగా నిలబడాలట!\" అని ఫిర్యాదు చేసింది.\nవిజయపాలుడికి తీరని అవమానం జరిగిందనిపించింది. వెంటనే ఆయన జరిగిన సంగతి విచారించి. మల్లికతో మాట్లాడినవాడు తన ఆస్థానశిల్పి శిష్యు డనీ, ప్రపంచజ్ఞానం తెలిసే ఈడువాడు కూడా కాడనీ తెలుసుకుని. వాణ్ణి దేశ బహిష్కరణ శిక్షతో వదిలేశాడు. వాడి సహాయం లేకుండా తాను మల్లిక ప్రతిమను పూర్తి చెయ్యలేనని వైశాఖుడు ఎంత బతిమాలినా లాభంలేకపోయింది.\nశ్రీముఖుడు శిల్పాన్ని ఎక్కడ వదిలాడో అక్కడే ఉండిపోయింది. చాలా రోజులు చూసి విజయపాలుడు వైశాఖుణ్ణి పిలిచి కారణం అడిగితే, మహారాజా, నేను అసమర్థుణ్ణి! శిల్పం చెయ్యవలసిన వాణ్ణి పంపేశారు! నేను తయారు చేసినట్టు చెప్పుకున్న గొప్ప శిల్పాలన్నీ వాడివే!'' అని నిజం చెప్పాడు.\nవైశాఖుడు ఇప్పుడు చెప్పేది అబద్ధమో, పూర్వం శిల్పిగా నటించినదే అబద్ధమో నిర్ణయించలేక, విజయ పాలుడు అతన్ని చెరసాలలో పెట్టించాడు.\nసంవత్సరం తిరిగి. మళ్ళీ కళా పోటీలు జరిగాయి. ఈ సారి ఆస్థానశిల్పి అందులో పాల్గొనలేదు. పొరుగుదేశం నుంచి ఎవరో పంపిన శిల్పానికి నిర్ణేతలు ఏకగ్రీవంగా మొదటి బహుమానం ఇచ్చారు. అదొక స్త్రీ ప్రతిమ. అది మల్లిక మూర్తి అని రాజూ, మరి కొద్దిమందీ మాత్రమే గుర్తించారు.\nదాన్ని చూసి విజయపాలుడు నిర్ఘాంత పోయాడు. తన ఆస్థానశిల్పి తయారు చేయలేని ప్రతిమను ఎవరో పొరుగుదేశం వాడు ప్రాణం ఉట్టిపడేలాగా తయారు చేశాడు! అలాటివాడు తన ఆస్థానశిల్పిగా ఉండి తీరాలి. వైశాఖుడు కారాగృహంలో ఉన్నది మొదలు ఆ పదవి ఖాళీగా ఉన్నది.\nఆహ్వానం అందగానే మహాశిల్పి వచ్చాడు. వాడు శ్రీముఖుడే! వాడు మల్లికను ఒక్కసారే చూశాడు. కాని ఆమె శరీరంలోని ప్రతి అణువూ ప్రతిమలో కనపడేలాగా చెయ్యగలిగాడు.\nవిజయపాలుడు శ్రీముఖుడికి క్షమాపణ చెప్పుకుని, అతన్ని తన ఆస్థానశిల్పిగా నియమించాడు. వైశాఖుణ్ణి చెరనుంచి విముక్తి చేసి, సన్మానించే షరతుమీద శ్రీముఖుడు ఆస్థానశిల్పి కావటానికి ఒప్పుకున్నాడు.",
            "book_page_end": 47
        },
        {
            "title": "మొహమాటం జ్యోతిష్కుడు",
            "book_page_start": 48,
            "pdf_page_start": 48,
            "pdf_page_end": 49,
            "author": "జొన్నలగడ్డ రామలక్ష్మి",
            "genre": "హాస్యం",
            "moral": "తెలియని విషయంలో జోస్యం చెప్పి ఇతరులను మోసం చేయకూడదు. నిజాయితీగా ఉండాలి.",
            "keywords": [
                "జ్యోతిషం",
                "మురళి",
                "కనకయ్య",
                "మోసం",
                "ధనలాభం"
            ],
            "characters": [
                "కనకయ్య",
                "కమల",
                "రమణయ్య",
                "మురళి (జ్యోతిష్కుడు)"
            ],
            "locations": [
                "గ్రామం"
            ],
            "content": "కనకయ్య కూతురు కమల కురూపి. ఆమెకు పెళ్ళీడు వచ్చింది. కనకయ్యకు ఆమె పెళ్లి గురించి బెంగ పట్టుకున్నది. ఎంత ప్రయత్నించినా ఆ పిల్లకు సంబం ధాలు దొరకడంలేదు. అతని కలవరం చూసి కనకయ్య మిత్రుడు రమణయ్య, \"ఎందుకయ్యా కంగారు? ఘటన ఉండాలిగాని, నీ కూతురి పెళ్లి ఎంత సేపు? దేనికైనా సమయం రావాలి. ఆ సమయం వచ్చేసరికి ఆపాలన్నా నువు పెళ్లి ఆపలేవు.'' అన్నాడు.\n\"ఆ సమయం ఎప్పుడు వస్తుందం టావు? దానికోసమే గదా ఇంతకాలమూ ఎదురు చూస్తున్నాను?\" అని కనకయ్య అడిగాడు.\n\"అది నేనెలా చెప్పగలను ? ఎవరైనా మంచి జ్యోతిష్కుణ్ణి అడగాలి.\" అన్నాడు రమణయ్య.\n\"\"బాబ్బాబు, నీకు తెలిసిన జ్యోతిష్కు డుంటే చెబుదూ, అమ్మాయి జాతకం చూపిస్తాను,\" అన్నాడు కనకయ్య.\nకనకయ్యకు పనికివచ్చే జ్యోతిష్కుడు రమణయ్య బంధువుల్లో నే ఉన్నాడు. అతనొక కుర్రవాడు. పేరు ముర ళి. అతనికి జ్యోతిషం నేర్చుకోవాలని చాలా సరదా. ఎన్నో జ్యోతిష గ్రంథాలు చదివి, తన జ్యోతిష జ్ఞానం పరీక్షించుకోవాలని ఉబలాటపడుతున్నాడు.\nఆ కుర్రవాడు ఒకసారి రమణయ్య జాతకం అడిగి తీసుకుని, “సరిగ్గా రెండు మాసాలలో నీకు ధనలాభం ఉంది.\" అన్నాడు.\nఅప్పట్లో డబ్బు ఇబ్బందుల్లో ఉండిన రమణయ్య, \" సరిగా చూసి చెప్పు నీకు నిజంగా జోస్యం వచ్చా?\" అని అడిగాడు.\n\"నా జోస్యం తప్పదు!\" అన్నాడు మురళి. అతను అంతటితో పోనివ్వక, రోజూ రామణయ్యను కలుసుకుని, అతనికి ధనలాభం కలిగినదీ, లేనిదీ విచారించి వస్తూండేవాడు.\nఇలా రెండు నెలలూ గడిచాయిగాని, ర మ ణ య్య కు ధనలాభం కలగలేదు. తన దగ్గిరికి వచ్చిన మురళితో రమణయ్య, \" ఏం జోస్యంరా నీదీ ? ఒక్క దమ్మిడీ కూడా లాభం రాలేదు,'' అన్నాడు.\n\"\"అలా గనకు, పెదనాన్నా. ఇవేళే గదా రెండు నెలల గడువు పూర్తి అవు తున్నది. నేను రోజులు లెక్కపెడుతూనే ఉన్నాను. ఆరునూరయేది గాక, నా జోస్యాన్ని తప్పు కానియ్యను. ఇవాళ నేనే నీకు వంద రూపాయలిస్తున్నాను,\" అన్నాడు మురళి.\nరమణయ్య నిర్మొహమాటంగా మురళి ఇచ్చిన డబ్బు తీసుకుని, \"జ్యోతిష్కు డంటే నీలా ఉండాలిరా ! పాపం, ఆ కనకయ్య జ్యోతిష్కుడి కోసం వెతుకు తున్నాడు. నువు వెళ్లి కనపడకూడదూ?\" అన్నాడు.\nతన జ్యోతిషజ్ఞానం ప్రదర్శించటానికి మంచి అవకాశం మరొకటి వచ్చిందిగదా అని, మురళి ఉత్సాహంగా కనకయ్య ఇంటికి వెళ్ళాడు. కనకయ్య మురళికి తన కూతురి జాతకం చూపించి, \" ఈ జాతకురాలికి పెళ్లి ఎప్పుడవుతుందో చెప్పు, బాబూ,\" అన్నాడు.",
            "book_page_end": 49
        },
        {
            "title": "దేవీ భాగవతం",
            "book_page_start": 50,
            "pdf_page_start": 50,
            "pdf_page_end": 56,
            "author": "చందమామ బృందం",
            "genre": "పురాణం",
            "moral": "చేసిన ప్రతిజ్ఞకు కట్టుబడి ఉండాలి. ధర్మాన్ని పాటించడం వల్ల కష్టాలు తొలగుతాయి.",
            "keywords": [
                "సత్యవతి",
                "వ్యాసుడు",
                "శంతనుడు",
                "గంగా",
                "వసువులు",
                "శాపం"
            ],
            "characters": [
                "మత్స్యగంధి/సత్యవతి",
                "పరాశరుడు (ముని)",
                "వ్యాసుడు (ద్వైపాయనుడు)",
                "శంతనుడు (రాజు)",
                "గంగ",
                "ప్రతీపుడు",
                "వసిష్ఠుడు",
                "ప్రభాసుడు (వసువు)"
            ],
            "locations": [
                "యమునా నది",
                "సత్యలోకం",
                "వసిష్ఠుడి ఆశ్రమం"
            ],
            "content": "మత్స్యగంధి బెస్తవాడి ఇంట పెరిగి పెద్దదై, చాలా ఆకర్షవంతంగా తయా రయింది.\nఒకనాడు పరాశరు డనే ముని యమున వద్దకు వచ్చి, నది దాటించమని బెస్తవాణ్ణి కేక వేశాడు. అతను G సమయానికి అన్నం తింటూ, మునిని నది దాటించమని తన కూతుర్ని పంపాడు. ఆమె పడవలోకి పరాశరుణ్ణి ఎక్కించుకుని నదిని దాట సాగింది.\nపడవలో తనతో ఉన్న మత్స్యగంధిని చూసి పరాశరుడికి మోహం పుట్టుకొచ్చి, మెల్లిగా ఆమె చేతిని తన చేత్తో తాకాడు. మత్స్యగంధి తన చెయ్యి తీసేసుకుంటూ, నవ్వి, \"మీ వంటి వారు నా వంటిదాన్ని తాకవచ్చునా?\" అన్నది. పరాశరుడు వసిష్ఠుడి మనవడు; తాను బెస్తవాడి కూతురు. తన వద్ద చేపల కంపు. అలాటి వాడు తనను కామిస్తే తోటి రుషులందరూ నవ్వరా?\nఇలా మత్స్యగంధి ఎన్నో విధాలుగా చెబుతున్నప్పటికీ పరాశరుడు విననట్టు నటిస్తూ, ఆమె చేతిని మళ్ళీ పట్టుకున్నాడు.\nఅతను మోహావేశంలో ఉండి తన మాట వినిపించుకోడనీ, అలాటివారు నీతీ, జాతీ కూడాపాటించరనీ, అతన్ని నిగ్రహించటం సాధ్యంకాదనీ గ్రహించి మత్స్యగంధి, పరాశరుణ్ణి చాలా కోరికలు కోరింది : తన కన్యాత్వం చెడకూడదనీ, తన శరీర దుర్గంధం పోవాలనీ, తాను పరాశరుడితో కూడి ఉండగా ఎవరూ చూడరాదనీ, తనకు కలిగే కొడుకు పరాశరుడికి తీసి పోనివాడుగా ఉండాలనీ ఆమె నియమాలు పెట్టింది. పరాశరుడు ఆమె కోరికలన్నీ తీర్చాడు, ఆమె శరీరం సువాసనలు వెదజల్లేటట్టు చేశాడు. తమ చుట్టూ దట్టమైన మంచు కల్పించాడు. ఆమెకు గర్భోత్పత్తి కలిగించి తన దారిన తాను వెళ్ళిపోయాడు. ఆమెకు సద్యోగర్భం కలిగి, వెంటనే ఒక కుమారుడు పుట్టి, \" అమ్మా. నేను పోయి తపస్సు చేసు కుంటాను. నువు ఎప్పుడు తలచుకుంటే అప్పుడు యిక్కడికి వస్తాను.\" అని వెళ్ళిపోయాడు.\nఅతనే వ్యాసుడు, వేదాలను విభజించి వ్యాసుడయాడు. అసలు పేరు ద్వైపా యనుడు. అతను పద్దెనిమిది పురాణాలూ రాసి, తన శిష్యులకు చెప్పాడు. ఆ శిష్యు లలో సుమంతుడూ, జైమినీ, పైలుడూ, వైశంపాయనుడూ, అసితుడూ, దేవలుడూ మొద లైన వారున్నారు. వీరితోబాటు శుకుడు కూడా ఉన్నాడు.\nతరవాత బెస్తవాడి కూతురు సత్యవతి అనే పేరుతో తన తండ్రి ఇంట కొంతకాలం ఉన్న అనంతరం శంతనుడు అనే రాజు ఆమెను పెళ్ళాడి, ఆమె వల్ల బిడ్డలను కన్నాడు.\nసూతుడిలా అనగానే మునులు, \"మహానుభావా, సత్యవతీ. వ్యాసుడూ పుట్టిన విధం చెప్పి మాకు ఆనందం కలిగించావు. కాని శంతనుడు పురు వంశంలో పుట్టిన గొప్ప రాజుకదా, తక్కువ కులానికి చెందినదాన్ని ఎలా పెళ్లాడాడు? అతనికి అంతకు ముందు భార్య లేదా? భీష్ముడు అతని కొడుకే గదా! ఈ వివ రాలన్నీ మాకు చెప్పు.\" అన్నారు.\nదానికి సూతుడు ఇలా చెప్పసాగాడు:\nశంతనుడి కథ\nమహాభిషుడనే గొప్పరాజు ఉండేవాడు, అతను ఆనాటి రాజు లందరిలోనూ మేటి. అతను వెయ్యి అశ్వమేధయాగాలు చేసి, ఇంద్రుణ్ణి మెప్పించి, స్వర్గానికి వెళ్ళి, అక్కడ మరో ఇంద్రుడిలాగా ఉంటూ, ఒకనాడు ఇతర దేవతలతోబాటు బ్రహ్మను చూడటానికి సత్యలోకానికి వెళ్ళాడు. అదే సమ యంలో గంగానది కూడా బ్రహ్మను చూడవచ్చి, ఒక పక్కగా నిలబడింది.\nఅప్పుడు గట్టిగా గాలివీచి, గంగ కట్టు కున్న బట్ట కొంచెం తొలగింది. మిగిలిన దేవతలు మర్యాదగా తమ కళ్లు తిప్పు కున్నారు. కాని మహాభిషుడు మాత్రం సభ్యత ఏ మాత్రమూ పాటించకుండా, గంగ శరీర సౌందర్యంతో మోహావేశుడై, ఆమె కేసి చూస్తూ ఉండిపోయాడు. గంగ కూడా అది గమనించి, మహాభిషుణ్ణి తానుకూడా మోహంతో చూసింది.\nఈ ఇద్దరిమధ్యా పరస్పరాకర్షణ గమ నించి బ్రహ్మ కోపించి, \" పెద్దల మధ్య అవివేకంగా ప్రవర్తించినందుకు మీరిద్దరూ మానవులుగా పుట్టండి,\" అని వారిని శపించాడు. శాపం పొందిన విచారంతో వారిద్దరూ అక్కడి నుంచి వెళ్లిపోయారు.\nతరవాత మహాభిషుడు ఎవరికొడుకై పుట్టుదామా అని ఆలోచించి పురు వంశానికి చెందిన ప్రతీపు డనే రాజుకు కొడుకుగా పుట్ట నిశ్చయించాడు.\nఇది ఇలా ఉండగా ఒకసారి వసువులు ఎనిమిది మందీ తమ భార్యలతో సహా వసిష్ఠుడి ఆశ్రమానికి వెళ్ళారు. వారిలో ప్రభాసుడు అనే వసువు భార్య, నందిని అనే వసిష్ఠుడి గోవును చూసి, దాన్ని గురించి అడిగింది.\n” ఇది వసిష్ఠుడిగోవు. దీని పేరు నందిని. దీని పాలు కొంచెంతాగితే ముసలితనమూ, చావూ రావంటారు,\" అన్నాడు ప్రభాసుడు తన భార్యతో.\n“అలాగైతే, ఈ గోవును నా స్నేహితు రాలైన ఉశీనరరాజు కూతురు జితవతికి ఇస్తే ఆమె చక్కగా ముసలితనమూ, చావులేకుండా ఉంటుంది. ఈ గోవును నా కోసం తీసుకురా!\" అన్నది ప్రభాసుడి భార్య.\nభార్యల వ్యామోహంలో పడిన వాడికి వివేకం ఉండదు గదా ! ప్రభాసుడు మిగిలిన వసువుల సహాయంతో నందినీ ధేనువును దొంగిలించి తీసుకుపోయాడు.\nతరవాత వసిష్ఠుడు తన ఆవు కోసం ఎంతో కష్టపడి వెతికి, చివరకు వసువులు దాన్ని దొంగిలించారని తెలిసి, వారిని మనుషులై పుట్టమని శపించాడు. ఈ సంగతి తెలియగానే వసువులు వసిష్ఠుడి వద్దకువెళ్లి, శాపవిమోచనం అనుగ్రహించ మని వేడుకున్నారు.\nవసిష్ఠుడు వాళ్ళమీద కరుణగలిగి, \"భార్యకోసం నా ధేనువును హరించిన పాపాత్ముడు ప్రభాసుడు మనిషిగా దీర్ఘ కాలం బతుకుతూ, బ్రహ్మచారిగా ఉండి పోతాడు. మిగిలిన ఏడుగురూ పుట్టుతూనే తిరిగి మీ రూపాలు పొందుతారు.\" అన్నాడు. .\nతరవాత వసువులు వసిష్ఠుడి వద్ద నుంచి తిరిగి వస్తూండగా భూలోకానికి పోతున్న గంగ ఎదురయింది. ఒకరి శాపాలు ఒకరికి చెప్పుకున్నాక వసువులు గంగతో, \"తల్లీ, మేం నీ కడుపున పుట్టుతాం. నువు మాయందు అనుగ్రహం ఉంచి, శంతనుడికి భార్యవు కా. అంతేకాదు, పుట్టగానే మమ్మల్ని చంపెయ్యి. అలా చేస్తే మా శాపం త్వరగా తీరిపోతుంది,\" అన్నారు.\nగంగ సరేనన్నది. తరవాత ఎవరి దారిన వారు వెళ్లిపోయారు.\nతరవాత ఒకనాడు ప్రతీపుడు గంగా తీరాన సూర్యుడికి అర్ఘ్యం ఇస్తూండగా, ఒక నవయవ్వని జంకూ, గొంకూ లేకుండా రాజును సమీపించి, స్వతంత్రంగా అతని కుడి తొడ మీద కూర్చున్నది.\nఆమెను చూసి ప్రతీపుడు, “అమ్మాయీ, ఎవరు నువు? ఎందు కిలా వచ్చి నా తొడ మీద కూర్చున్నావు? \" అని అడిగాడు.\nఆమె చిరునవ్వు నవ్వి, చిత్రంగా చూస్తూ, \"నేను ఎవతెనైతే నేం? నువు మన్మధుడిలాగున్నావు. నా యౌవనం నీకు చేసేపని ఎలాటిదైనా సరే, నువు దానికి అభ్యంతరం చెప్ప కూడదు! అదేగాక నాకు అప్రియమైన విధంగా ఎన్నడూ మాట్లాడరాదు. ఇందుకు సమ్మతమైతే నాతో నువు సమస్త సుఖాలూ అనుభవించ వచ్చు. ఈ నియామానికి ఎప్పుడు భంగం కలిగితే అప్పుడే నిన్ను విడిచి వెళ్ళి పోతాను. నన్ను తప్పుపట్టి లాభం లేదు, ముందే చెప్పేస్తున్నాను,\" అన్నది. ఇలా అనేటప్పుడు ఆమె వసువులు తనను కోరిన కోరిక గుర్తుంచుకున్నది.\nఆమె పెట్టిన నియమాలకు శంతనుడు ఒప్పుకు న్నాడు. గంగ కూడా చాలా కాలంగా అతని మీద మనస్సు ఉంచినది కావటంచేత, అతని వెంట అతని ఇంటికి వెళ్లి, అతనితో సుఖాలలో ముణిగి తేల సాగింది.\nశంతనుడికి భార్య అయి గంగ ఏడాది కల్లా ఒక కొడుకును కని, వెంటనే వాణ్ణి నీటిలో పారేసింది. ఇలా ఏడాదికొక వసువు చొప్పున ఏడుగురు వసువులు ఆమె గర్భాన పుట్టి, వెంటనే నీటిలోపడి, శాపవిముక్తులయారు.\nఇది చూసి శంతనుడు చాలా బాధ పడ్డాడు. గంగ ఏడుగురు చక్కని కొడుకులను కని, దయాదాక్షిణ్యాలు లేకుండా చంపేసింది. ఇక ఆమె ద్వారా తన వంశం ఎలా వృద్ధి పొందుతుంది? ఇదేమిటని తాను అన్నాడో, ఆమె తక్షణం తనను విడిచిపెట్టి పోతుంది! నియమం లేని మనిషిని కట్టుకుంటే ఇలా కాక ఏమవుతుంది?\nగంగ ఎనిమిదోసారి గర్భవతిగా ఉన్నది. ఏమైనా సరే, ఈసారి పుట్టే బిడ్డను దక్కించుకుని, వంశాంకురంగా నిలపాలని శంతనుడు అనుకున్నాడు. గంగ ఎనిమి దవ బిడ్డను ప్రసవించింది. ఇతనే శాపం తిన్న ప్రభాసుడు. ఈ బిడ్డను కూడా గంగ నీటిలో పడవేయబోయింది.\nకాని శంతనుడు ఆమెతో ఎంతో వినయంగా, \"నేను నీకు లోబడి ఉంటు న్నాను. నా మాట అలక్ష్యం చెయ్యకు. కన్నకొడుకును చంపుకోవటం ఏం న్యాయం? జాలి కూడా లేదా? గొడ్రాలి లాగా, నీకు ఏ ద్రోహమూ చెయ్యని కొడుకును చేతులారా చంపుకుంటావా ? నీకు మాట ఇచ్చిన దోషానికి వంశనాశనం ఎలా చేసుకోను ? ఏడుగురిని చంపేశావు. వీడినన్నా బతకనియ్యి. ఇంతలో నీకు వ్రతభంగం కాదులే!\" అంటూ ఎన్నో విధాల చెప్పుకున్నాడు.\nకాని గంగ అతని మాటలు వినిపించు కోకుండా తన బిడ్డను చంపటానికి బయలు దేరింది. శంతనుడికి పట్టరాని ఆగ్రహం వచ్చింది. అతను ఆమెకు అడ్డం వెళ్ళి, \"ఓసి దుర్మార్గురాలా! నీకు నా మాట లక్ష్యం లేదు! నరకభయం మొదలే లేదు ! కన్నకొడుకులను గంగలో కలుపు తావా? ఏ దుష్టుడు నిన్ను కన్నాడు? నువు ఉంటే ఉండు, పోతేపో! నిన్ను మాత్రం ఈ బిడ్డను చంపనియ్యను.\" అన్నాడు.\nఅప్పుడు- గంగ అతనితో, '\" ఇచ్చిన మాట తప్పావు. ఇక నీకూ, నాకూ చెల్లు! నువు ఉత్తముడివి. నిన్ను విడిచిపోవటం ధర్మం కాదు. అయితే అందుకు కారణం నీకు చెప్పాలి. నేను మామూలు స్త్రీనికాను, గంగను. ఒక దేవకార్యం నిమిత్తం నిన్ను వరించాను. మునిశాపంవల్ల వసువులు మానవజన్మ ఎత్తవలసిరాగా, నీ ద్వారా నేను వారికి తల్లిని కావటానికి ఒప్పు కున్నాను. వాళ్ళు మానవులుగా ఎంతో కాలం ఉండటానికి ఇష్టపడక, పుట్టిన వెంటనే శాపవిముక్తి కలిగించమని నన్ను వేడుకున్న కారణంగా, నేను పాపానికి ఒడిగట్టి వారిని పుట్టగానే నీటిలో పారేశాను. ఇప్పుడు పుట్టినవాడు ఎనిమిదో వసువు. వీడు దీర్ఘకాలం బతికి, నీకు కీర్తి తెస్తాడు. వీడు యుక్త వయసు వచ్చేదాకా నా దగ్గిరనే ఉంటాడు. తరవాత నేను వీణ్ణి నీకు అప్పగిస్తాను. ఇందుకు ఒప్పుకో!\" అని, కొడుకును తీసుకుని వెళ్ళిపోయింది.",
            "book_page_end": 56
        },
        {
            "title": "విచక్షణ",
            "book_page_start": 57,
            "pdf_page_start": 57,
            "pdf_page_end": 57,
            "author": "కోలార్ కృష్ణ అయ్యర్",
            "genre": "నీతి కథ",
            "moral": "రాజు విచక్షణతో వ్యవహరించి, నిజాన్ని గ్రహించాలి. మహిమలను గుడ్డిగా నమ్మకూడదు.",
            "keywords": [
                "వజ్రపు ఉంగరం",
                "విజయవర్మ",
                "విచక్షణ",
                "మంత్రి",
                "మహిమ"
            ],
            "characters": [
                "రాజు",
                "విజయవర్మ (సామంతరాజు)",
                "మంత్రి",
                "సేనాపతి"
            ],
            "locations": [
                "రాజ్యం"
            ],
            "content": "విజయవర్మ అనే సామంతరాజు వద్ద ఒక వజ్రపు ఉంగరం ఉండేది. అది ధరించిన వారికి ప్రాణభయం ఉండదని ప్రతీతి. అందుచేత దేశాన్ని ఏలేరాజు విజయవర్మను పిలిపించి, అతని వజ్రపుఉంగరాన్ని తనకు ఏ ధరకై నా సరే అమ్మమన్నాడు. విజయవర్మ దాన్ని అమ్మ నిరాకరిస్తూ, “మహారాజా, ప్రాణం కన్న డబ్బుఎక్కువా? నాలో ప్రాణం ఉండగా నేను దీన్ని ఎవరికి ఇయ్యను,” అన్నాడు.\nరాజు విజయవర్మను పంపేసి మంత్రితో, విజయవర్మను చంపించి, ఆ వజ్రపు ఉంగరాన్ని తెప్పించ మన్నాడు. అది మంచిపని కాదని మంత్రి రాజుకు హితవు చెప్పాడు. మంత్రి చెయ్యని పనిని రాజు సేనాపతికి అప్ప జెప్పాడు. సేనాపతి కొంత సేనతో వెళ్ళి విజయవర్మను చంపి వజ్రపు ఉంగరం తెచ్చాడు. రాజు మంత్రిని పిలిచి, తన సేనాపతి విజయవర్మను చంపి వజ్రపుఉంగరం తెచ్చినందుకు సన్మానం ఏర్పాటు చెయ్యమని హెచ్చరించాడు.\n“మహారాజా, ఆ ఉంగరంలో నిజంగా మహిమ ఉంటే మన సేనాపతి విజయవర్మను ఎలా చంపగలిగాడు ? విజయవర్మను హత్యచేసి వచ్చినందుకు సేనాపతికి సన్మానమా?” అని అడిగాడు మంత్రి.\nరాజు తెల్లమొహం వేశాడు.",
            "book_page_end": 57
        },
        {
            "title": "పిశాచాల సలహా",
            "book_page_start": 58,
            "pdf_page_start": 58,
            "pdf_page_end": 60,
            "author": "మాచిరాజు కామేశ్వరరావు",
            "genre": "ఫాంటసీ",
            "moral": "నిధులు, అదృష్టం కోసం ఎదురుచూడకుండా, స్వయంకృషిపై ఆధారపడి జీవించాలి.",
            "keywords": [
                "చంద్రయ్య",
                "రుక్మిణి",
                "పిశాచాలు",
                "నిధినిక్షేపాలు",
                "స్వయంకృషి"
            ],
            "characters": [
                "చంద్రయ్య",
                "రుక్మిణి (భార్య)",
                "అవ్వ",
                "పిశాచాలు (2)"
            ],
            "locations": [
                "గ్రామం",
                "శ్మశానం",
                "పాడుబడిన కొంప"
            ],
            "content": "రుక్మిణికీ, చంద్రయ్యకూ కొత్తగా పెళ్ళి అయింది.\nపెళ్లి కాకముందు ఆమె తన తల్లి దండ్రులను చీరలూ, నగలూ అడిగితే, “రేపు పెళ్లి అయాక నీ మొగుణ్ణి అడుగు కొ ని పె డ తాడు.\" అనేవారు. దానితో ఆమెకు, భర్త అంటే అడగగానే కోరిన వన్నీ కొని ఇచ్చేవాడు అనే అభిప్రాయం ఏర్పడింది.\nచంద్రయ్యది చిన్న ఉద్యోగం. కాని అనాధ అయినవాణ్ణి పెంచి పెద్ద చేసిన అవ్వ వాడికి లంకె బిందెల కధలూ, నిధి నిక్షేపాల కధలూ చెప్పి, తనకు కూడా ఎప్పటికైనా ఏదైనా నిధి దొరుకుతుందన్న భ్రమ కలిగించింది. వాడు అచ్చగా తన అదృష్టం మీద ఆధారపడక, పిశాచాల సహాయంతో నిధులు సంపాదించవచ్చు నని, వాటి స్నేహంకోసం రహస్యంగా శ్మశానంలో కారాడుతూ వచ్చాడు.\nపెళ్లి కాకముందు ఊళ్ళో ఏదో గదిలో ఉంటూండిన చంద్రయ్య, పెళ్లి కాగానే శ్మశానానికి సమీపంలో ఒక పాడుబడిన కొంపలో కాపరం పెట్టాడు.\n\"ఇది ఇల్లా, వల్ల కా డా ? ఇదేం కొంప? మనం ఊరి మధ్య మంచి ఇల్లు కట్టుకుందాం. ఇందులో నేను కాపరం చెయ్యను,\" అన్నది రుక్మిణి. ఆ కొంపను చూస్తూనే.\nచంద్రయ్య ఆ మాటలకు ఆశ్చర్య పోయి, ‘\" ఇల్లు కట్టడం అంటే పక్షిగూడు కట్టడం అనుకున్నావా? మనకు ఒక నిధో, నిక్షేపమో దొర క నీ, అలాగే కట్టు కుందాం!\" అన్నాడు.\n\"నిధి దొరకడం అంటే నీళ్ళు దొర కడం అనుకున్నావా?\" అని రుక్మిణి మొగుణ్ణి ఎత్తి పొడిచింది.\n\"చూస్తూ ఉండు, నీకే తెలుస్తుంది,” అన్నాడు చంద్రయ్య.\nరాత్రి. మంచి నిద్రలో ఉన్న రుక్మిణి ఉలిక్కిపడి లేచింది. శ్మశానం వైపు నుంచి ఏదో కోలాహలం విన వస్తున్నది.\nఆమె భర్తను నిద్ర లేపి, \" ఏమిటా గోల ? \" అని అడిగింది.\n\"పిశాచాలు లాగుంది! నేను వాటితో మాట్లాడి వస్తాను.' అంటూ చంద్రయ్య లేచి కూర్చున్నాడు.\nరుక్మిణి అదిరిపడి, “నీ కేమన్నా మతి పోయిందా? పిశాచాలతో మాట్లాడడం ఏమిటి ? రేపు ఈ ఇల్లు ఖాళీ చేసేద్దాం. ఈ గోల నేను భరించలేను,\" అన్నది.\n\"నీ తెలివి తెల్లవారినటే ఉన్నది. పిశాచాల స్నేహం కోసమే నేను శ్మశానం దగ్గిరగా ఈ ఇల్లు తీసుకున్నాను. అవి అలా అల్లరి చేస్తాయిగాని, హాని చెయ్యవు ! వాటితో స్నేహం చేసుకుంటే, నిధినిక్షేపాల రహస్యాలు చెబుతాయి.\" అని చంద్రయ్య రుక్మిణికి చెప్పి, బయలుదేరి శ్మశానం కేసి వెళ్ళాడు.\nశ్మశానం మొదట్లో ఉన్న మర్రిచెట్టు మీద రెండు పిశాచాలు కేరింతలు కొడుతూ. మొగ్గలు వేస్తున్నాయి. అవి చంద్రయ్యను చూస్తూనే, ఎవరది? ఇక్కడికి రావటానికి నీకెంత ధైర్యం!\" అని అడిగాయి.\n\"ధైర్యం కాదు. మీ మీద ఇష్టం! అందుకే మీతో స్నేహం కోరి వచ్చాను.” అన్నాడు చంద్రయ్య.\nపిశాచాలు అభ్యంతరం చెప్పలేదు. చంద్రయ్య కొంచెంసేపు వాటితో ముచ్చ ట్లాడి, ఇంటికి తిరిగి వచ్చేశాడు.\nభర్తకోసం బిక్కు బిక్కుమంటూ ఎదురుచూస్తున్న రుక్మిణి, “పిశాచాలు కనిపించాయా? నిధినిక్షేపాల మాట చెప్పాయా ? '' అని అడిగింది.\n\"అప్పుడేనా ? మా స్నేహం కాస్త గట్టి పడనియ్యి,\" అన్నాడు చంద్రయ్య.\nతరవాత చంద్రయ్య ప్రతి రాత్రీ పాడుబడిన ఇళ్ళల్లోనూ తవ్వుతూ, ఒక ఇంటి గోడ కూలి చచ్చిపోయి, ఇలా పిశాచాలం అయి, నానాబాధలూ పడు తున్నాం!'' అన్నాయి.\n“అయితే నాకు నిధి దొరికే ఆశ లేనేలేదన్న మాట?'' అన్నాడు చంద్రయ్య తెల్లబోతూ.\n\"నిధులు దొరికితే నీ ప్రయోజకత్వం ఏమిటి? స్వయంకృషితో ఎంత సాధించ గలవో చూడు! \" అంటూ పిశాచాలు ఆకస్మికంగా అదృశ్యమయాయి.\nచంద్రయ్యకు ఈ గుణపాఠం చెప్పటా నికే పుట్టినట్టుగా ఆ పిశాచాలు మళ్ళీ చంద్రయ్య కంట పడలేదు.\nఅతను కూడా నిధినిక్షేపాల ఆశ వదులు కుని వారం రోజులకల్లా శ్మశానం పక్కవున్న ఇంటిని ఖాళీచేసి, ఊరిలో మరొక ఇంటిని అద్దెకు తీసుకున్నాడు. ఆనాటి నుంచీ తాను స్వశక్తితో ఎంత సాధించగలడో చూసుకుంటూ, సార్థ కంగా బతికాడు.",
            "book_page_end": 60
        },
        {
            "title": "అన్నదానఫలం",
            "book_page_start": 61,
            "pdf_page_start": 61,
            "pdf_page_end": 61,
            "author": "కలువకొలను సదానంద",
            "genre": "సాంఘికం",
            "moral": "అవినీతి పెరిగిన సమాజంలో వ్యక్తిగత భద్రత కోసం కూడా ధర్మాలను పాటించాల్సి వస్తుంది.",
            "keywords": [
                "అన్నదానం",
                "అవినీతి",
                "కుశలుడు",
                "ఉలూకభట్టు",
                "జాగ్రత్త"
            ],
            "characters": [
                "కుశలుడు (ఉద్యోగి)",
                "కుశలుడి కొడుకు",
                "ఉలూకభట్టు (రాజప్రతినిధి)"
            ],
            "locations": [
                "భద్రగిరి"
            ],
            "content": "భద్రగిరిలో రాజప్రతినిధిగా ఉలూకభట్టు రాగానే, కుశలుడు అనే చిన్న ఉద్యోగి తన ఇంట్లో ఒక కొత్త నియమం ప్రవేశపెట్టాడు. ప్రతిపూట ఒక అతిథికి సుష్టుగా భోజనం పెట్టి, ఆ అతిథి విశ్రాంతి తీసుకుని, లేచి వెళ్ళిపోయేదాకా ఇంట్లో ఎవరూ పచ్చి మంచినీరయినా ముట్టుకోరాదు.\nకుశలుడు అకస్మాత్తుగా మంచానపడి, తాను ఇంక బతకనని అనుమానంతో తన కొడుకును పిలిచి, \" నేను పోయినా, నువు మాత్రం ఉలూకభట్టు రాజప్రతినిధిగా ఉన్నంత కాలమూ ముందు అతిథికి పెట్టాలన్న నియమాన్ని తప్పవద్దు,\" అన్నాడు.\n“ఈ నియమం మానేస్తే నేం? శక్తికి మించిన ఈ అన్నదానం వల్ల ఏం ఫలం?” అని కొడుకు అడిగాడు.\n\" ఈ ఉలూకభట్టు వట్టి చవట ! లంచగొండి ! స్వార్థపరులతోనూ, అవినీతి పరులతోనూ లాలూచీపడ్డాడు. ప్రతి వస్తువులోనూ కల్తీ! అడిగే నాధుడు లేదు. విషాహారం తిని జనం చావటం గురించి అప్పుడప్పుడూ వింటూనే ఉన్నాం గదా! అందుకే ఈ అన్నదానం! మన జాగ్రత్తలో మనం ఉండటం మంచిది,” అన్నాడు కుశలుడు.",
            "book_page_end": 61
        }
    ],
    "statistics": {
        "total_stories": 18,
        "author_counts": {
            "చందమామ బృందం": 5,
            "పంచతంత్రం": 1,
            "రాంబాబు": 1,
            "ఎమ్. వి. వి. సత్యనారాయణ": 1,
            "ఎస్. అగ్బల్": 1,
            "బొమ్మిడి అచ్చారావు": 1,
            "ఋషుల కథలు": 1,
            "పురాణ బాలలు": 1,
            "ఏ. సి. సర్కార్, ఐంద్రజాలికుడు": 1,
            "బూర్లె నాగేశ్వరరావు": 1,
            "జొన్నలగడ్డ రామలక్ష్మి": 1,
            "కోలార్ కృష్ణ అయ్యర్": 1,
            "మాచిరాజు కామేశ్వరరావు": 1,
            "కలువకొలను సదానంద": 1
        },
        "genre_counts": {
            "వ్యాసం": 1,
            "నీతి కథ": 2,
            "ధారావాహిక నవల": 1,
            "బేతాళ కథ": 1,
            "హాస్యం": 2,
            "సాంఘికం": 4,
            "చిన్న కథ": 1,
            "పురాణం": 4,
            "కళ": 1,
            "ఫాంటసీ": 1
        }
    }
}