{
    "book_id": "చందమామ_1993_06",
    "stories": [
        {
            "title": "శ్రీ కంచి కామకోటి పీఠాధిపతి",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చరిత్ర/విశేషాలు",
            "moral": "ఇతరులకోసం జీవించడమే మానవ జీవిత సార్థక్యం.",
            "keywords": [
                "కంచి",
                "చంద్రశేఖరేంద్ర సరస్వతి",
                "శంకరాచార్య",
                "శతజయంతి",
                "మత సామరస్యం"
            ],
            "characters": [
                "శ్రీ చంద్రశేఖరేంద్ర సరస్వతి",
                "స్వామినాథన్",
                "గాంధీజీ"
            ],
            "locations": [
                "కంచి",
                "కాంచీపురం",
                "కలవై"
            ],
            "content": "కంచి కామకోటి పీఠాధిపతి శ్రీ చంద్రశేఖరేంద్ర\nసరస్వతి మహాస్వాముల వారి శతజయంతి ఉత్స\nవాలు 1993వ సం|| మే నెలలో ప్రారంభ\nమయ్యాయి. యేడాది పాటు ఈ ఉత్సవాలను\nఘనంగా జరుపుకోవాలని భక్తులు నిర్ణ\nయించారు. శ్రీ చంద్రశేఖరేంద్ర స్వాములవారి\nలాగా ఇంత సుదీర్ఘకాలం మరెవరు గాని మరే\nమఠానికి గాని పీఠాధిపతిగా ఉన్నట్టు దాఖలాలు\nలేవు.\nఈనాటి పరమాచార్యులు 86 సంవత్స\nరాలకు పూర్వం ఆదిశంకరుల వారసులుగా\nకాంచీపుర మఠానికి 68వ శంకరాచార్యులుగా\nచాలా విచిత్రమైన పరిస్థితులలో నియమించ\nబడ్డారు. 66వ ఆచార్యులయిన శ్రీ చంద్రశేఖర\nసరస్వతి 1906వ సం||లో 12 ఏళ్ళ స్వామినాథన్\nఅనే బాలుణ్ణి చూశారు. ఆబాలుడి కళ్ళలోని వింతశక్తి స్వామి వారిని ఆకట్టుకున్నది. ఆబాలుడిలో\nఆయన ‘జగద్గురు' అయ్యేలక్షణాలను చూశారు. తన తదనంతరం ఆ బాలుడే కంచిమఠ పీఠాధిపతి\nకావాలని తనవెంట ఉన్న పండితులతో చెప్పారు.\nమరుసంవత్సరం 66వ ఆచార్యులు కంచి సమీపంలోని 'కలవై'అనే గ్రామంలో పరమపదించారు.\nఆ సమయంలో స్వామినాధన్ దిండివనం అనే ఊళ్లో ఒక క్రిస్టియన్ మిషనరీ స్కూల్లో చదువు\nకుంటున్నాడు. స్వామినాధన్ పెదతల్లి కుమారుడు అంతకుముందే కంచి పీఠాధిపతి వెంట ఉండడం\nవల్ల, ఆయనను 67వ శంకరాచార్యులుగా నియమించారు. ఆ విషయం తెలియగానే, ఉన్న ఒక్క\nకుమారుణ్ణి మఠానికి వదులుకున్న వితంతువయిన పెదతల్లిని ఓదార్చడానికి బయలుదేరిన తల్లి\nవెంట వెళ్ళాడు స్వామినాధన్.\nతల్లీ కొడుకులు కంచికి చేరగానే, కంచి పీఠానికి చెందిన ఒక సన్యాసి, కొడుకును తల్లి నుంచి\nవిడదీసి, కలవైకి తీసుకువెళ్ళాడు. మార్గమధ్యంలో ఆయన ప్రస్తుత పీఠాధిపతి కూడా హఠాత్తుగా\nఅనారోగ్యం పాలయ్యాడనీ, అందువల్ల స్వామినాధన్ 68వ శంకరాచార్య పదవీ బాధ్యతలు\nచేపట్టాలనీ కోరాడు. అంటే అతడు ఆ క్షణం నుంచి కుటుంబ బంధాలను వదులు కోవాలన్న మాట!\nఆ విషయం గురించి ప్రస్తావించి నప్పుడు, పరమాచార్యులు, \"అనుకోని ఆ సంఘటనలు నాకు\nదిగ్భ్రాంతిని కలిగించాయి. ఎద్దుల బండిలో కూర్చుని రామనామ స్మరణతో మిగతా ప్రయాణం\nముగించాను”, అన్నారు.\nటెలిగ్రామ్ ద్వారా స్వామినాధన్ తండ్రినుంచి అనుమతి పొందారు. 1907వ సం|| ఫిబ్రవరి 13వ\nతేదీ స్వామినాధన్ కంచి కామకోటి పీఠం 68వ శంకరాచార్య పదవీ బాధ్యతలు చేపట్టారు. 66వ\nఆచార్యుల నామధేయాన్ని స్వీకరించారు.\nయువప్రాయంలో ఉన్న చంద్రశేఖరేంద్ర సరస్వతి, మునుముందు నిర్వర్తించవలసిన\nగురుతరమైన బాధ్యతల దృష్ట్యా, ఏకాంతంలో విద్య, తపస్సుల ద్వారా తన్నుతాను సిద్ధం\nచేసుకోసాగారు. లోక కల్యాణం కాంక్షించి, అహోరాత్రులు నిరంతర ఆధ్యాత్మిక సాధనలో గడిపారు.\n1909వ సం|| నుంచి 21 సంవత్సరాలు భారత దేశమంతటా ఆదిశంకరుల పద్ధతిలో\n'దిగ్విజయం' సాగించారు. ఆయన ఎంత దూరమైనా సరే కాలినడకతోనే వెళ్ళేవారు. మరీ తప్పనిసరి\nఅయినప్పుడు మాత్రమే పల్లకీని వాడేవారు!\nపండితులయిన పరమాచార్యులకు లాటిన్, ఫ్రెంచి, గ్రీకు భాషలతో సహా 17 భాషలు తెలుసు.\nగ్రీకు రాజమాత ఆయనను, 'నిర్మలమైన ఆధ్యాత్మిక స్వరూపం' అనీ ఆమె కూతురు, 'ఆయనను\nదర్శించడం, సంపూర్ణత్వాన్ని సందర్శించడం' అనీ తమ ఆధ్యాత్మిక అనుభూతులను వ్యక్తం చేశారు.\nఒక అమెరికా దౌత్యాధికారి పరమాచార్యులను, 'సన్యాసులలో రాజు' అని వర్ణించారు.\n1927వ సం|| లో గాంధీజీ, కంచిపరమాచార్యులూ చాలాసేపు మాట్లాడుకుంటూండగా, రాజాజీ\nవచ్చి, గాంధీజీతో, \"భోజనానికి వేళయింది\", అని గుర్తు చేసినప్పుడు, గాంధీజీ, \"ఆచార్యులతో\nసంభాషించడమే నాకు ఈ సాయంకాల భోజనం!\" అన్నారట.\nసాధారణంగా 84 సంవత్సరాలు జీవిస్తేనే 'వేయిపున్నములు' చూశారు కనక 'శతాబ్ది అభిషేకం'\nచేయడం ఆనవాయితీ. అయితే, కంచి పరమాచార్యుల వారు పూర్తిగా వంద సంవత్సరాలు\nజీవించడంతో 'శతాబ్ది మహోత్సవాలను', ఘనంగా జరపడానికి భక్తులు పూనుకున్నారు.\n'జీవితం నాకు నేర్పిందేమిటి?' అన్నవ్యాసంలో కొన్నేళ్ళక్రితం పరమాచార్యులు ఇలా పేర్కొన్నారు:\n\"నాకు జీవితం నేర్పింది. ఇది ఒక్కటే\nఇతరులకోసం జీవించడానికే దేవుడు కొందరిని\nసృష్టించాడు!\"\nపరమాచార్యుల సుభాషితాలు :\nవివిధ మతాల సిద్ధాంతాలలో, ఆచారవ్యవహారాలలో భేదాలు ఉండడం తప్పులేదు. అన్నిటినీ ఒకటిగా\nచేయనవసరంలేదు. అయితే, మతాల మధ్య సామరస్యం అవసరం: ఐకమత్యం చాలాముఖ్యం.\nఒక క్రమమూ, తీరూతెన్నూ లేని పనులతో ఈనాటి ప్రపంచం లోని ఉద్రిక్తతలకు తట్టుకుని బతకడం కష్టం. ఈ\nవిషయంలో క్రమశిక్షణ మనకెంతో ఉపకరిస్తుంది. క్రమశిక్షణ మనం అలవరచుకోవలసిన ముఖ్యమైన సుగుణం.\nఎదుటి వారికి ఎటువంటి ఇబ్బంది కలగకుండా మనకర్తవ్యాలనూ, బాధ్యతలనూ జాగ్రత్తగా, భక్తితో నెరవేర్చడం\nద్వారానే ఈ క్రమశిక్షణను అలవరచుకోవడం సాధ్యం. మంచి పనులు చేయడానికి మాత్రమే ఇదిదోహదం చేయడం\nవల్ల, మనలను నిర్మలంగానూ, సంతోషంగానూ ఉంచుకోవచ్చు.",
            "book_page_end": 10
        },
        {
            "title": "అత్త-కోడలు",
            "book_page_start": 11,
            "pdf_page_start": 11,
            "pdf_page_end": 15,
            "author": "ఎన్. శివనాగేశ్వరరావు",
            "genre": "సాంఘిక కథ",
            "moral": "అహంకారాన్ని విడనాడి, పెద్దలను గౌరవించినప్పుడు ప్రేమ లభిస్తుంది.",
            "keywords": [
                "అత్తాకోడలు",
                "అహంకారం",
                "గర్భవతి",
                "స్నేహితురాలు",
                "బాధ్యత"
            ],
            "characters": [
                "భూషయ్య",
                "కామాక్షమ్మ",
                "చందన",
                "కేశవుడు",
                "పార్వతమ్మ",
                "విమల"
            ],
            "locations": [
                "శ్రీపురం"
            ],
            "content": "శ్రీపురం అనే గ్రామంలో భూషయ్య అనే తనలాగా తయారు చేయాలని విశ్వ\nచిన్న భూస్వామి వుండేవాడు. ఆయన ప్రయత్నం చేసింది. ఆ ప్రయత్నం పూర్తిగా\nభార్య కామాక్షమ్మ నోటిదురుసు మనిషి. ఫలించకపోయినా, చందన స్వభావంలో\nమొదట్లో భూషయ్య, కామాక్షమ్మను అదుపు కొంత మార్పు తెచ్చింది.\nచేయాలని చూశాడు. కానీ, ఆయనలోని\nమెతకదనం గమనించి కామాక్షమ్మ మరింత\nనెత్తికెక్కింది. చేసేదిలేక భూషయ్య వూరు\nకున్నాడు.\nభూషయ్య, కామాక్షమ్మలకు ముగ్గురు\nకూతుళ్ళు, ఒక్కడే కొడుకు. పెద్దకూతు\nళ్ళిద్దరూ, కొడుకూ కామాక్షమ్మ ఏం చెబితే,\nదానికల్లా తలలు వూపేవారు. అందువల్ల,\nకామాక్షమ్మ వాళ్ళ విషయంలో దిగులు\nపడేది కాదు. మూడో కూతురు చందన\nతండ్రి స్వభావం. ఎవరితోనూ అంతగా\nమాట్లాడేది కాదు. మాట్లాడితే, ఆ మాటల్లో\nఅభిమానం, గౌరవం వుండేవి. ఇది చూసిన\nకామాక్షమ్మ చిన్నప్పటి నుంచీ చందనను\nపనివాళ్ళను తేలిగ్గా చూడ్డం, పెద్దలను\nలెక్కచేయకపోవడం వంటి మార్పులు గమ\nనించిన భూషయ్య, ఆమెను పిలిచి మంచి\nమాటలు చెప్పేవాడు.\nఈ విధంగా, ఇతరులపట్ల తల్లి ప్రవర్తన\nతప్పని తండ్రీ, తండ్రి ప్రవర్తన తప్పని తల్లీ\nచెబుతూండడంతో, ఏది చెడో, ఏది మంచో\nతెలుసుకోలేని అయోమయంలో పడింది,\nచందన.\nచందన యుక్తవయసుకు రాగానే,\nతండ్రి భూషయ్య ప్రమేయం ఏమీ\nలేకుండా, కామాక్షమ్మ ఆమెకు కేశవుడనే\nయువకుడితో పెళ్ళి సంబంధం నిశ్చయం\nచేసింది. కేశవుడు బాగా చదువుకున్నవాడు.\nదివాణంలో ఉద్యోగం. తండ్రి లేడు; తల్లి,\nఒక చెల్లెలు మాత్రం వున్నారు. చెల్లెలికి\nపెళ్ళయి, వేరే ఊరిలో వుంటున్నది. కేశ\nవుడికి ఆస్తి పెద్దగా లేకపోయినా, ఏ బాదర\nబందీలు లేవనీ,కూతురు సుఖపడుతుందనీ\nభావించింది, కామాక్షమ్మ.\nఒకరోజు చందన స్నేహితురాలు విమల,\nకామాక్షమ్మ ఇంటికి వచ్చింది. విమలకు\nపెళ్ళయి ఏడాది అయింది. చందన, విమల\nమాట్లాడుకుంటూంటే మధ్యలో కామాక్షమ్మ\nకల్పించుకుని విమలను, \"ఏమ్మా, ఎలా :\nవుంది నీ కాపురం?\" అని అడిగింది.\nవిమల బాగానే వుంది అన్నా, కామాక్షమ్మ\nఊరుకోక ప్రశ్న మీద, ప్రశ్న వేసి తనకు\nకావలసిన విషయం రాబట్టింది.\nవిమల అత్తగారు కొంచెం కోపిష్టి మనిషి.\nకోడలు ఏం చేసినా ఆవిడకు నచ్చదు. ఇది\nవిమలకు బాధకలిగించేది. అయినా, అత్త\nగారికి అనుకూలంగా ప్రవర్తించాలని, ఆమె\nచెప్పినట్లు చేసేది. అయినా, ఆమెకు\nసంతృప్తి కలిగేది కాదు. విమల భర్తతో తన\nకష్టం చెప్పుకుంటే, \"అమ్మ చెప్పినట్టు\nనడుచుకో!\" అని సలహా ఇచ్చేవాడే కాని,\nఆమె బాధల విషయం పట్టించుకునేవాడు\nకాదు.\nఇది విన్న కామాక్షమ్మ, విమలతో, “అత్త\nవారింట ఆడపిల్ల గడుసుతనంతో వ్యవహ\nరించాలేగాని, అణిగిమణిగి వుంటే ఇలాగే\nవుంటాయి పాట్లు!\" అని పెద్దగా దీర్ఘం\nతీసింది.\nకొంతసేపయ్యాక విమల వెళ్ళిపోయింది. వాళ్ళు తప్పుచేస్తే మాత్రం ఆమె సహించేది\nఅప్పుడు కామాక్షమ్మ, చందనతో, \"నీ కాదు.\nస్నేహితురాలు చెప్పింది విన్నావుగా! రేపు\nపెళ్ళయి అత్తవారింటికి వెళ్ళాక, నీ అత్త\nచెప్పిన దానికల్లా గంగిరెద్దులా తలవూపకు.\nఅత్తను అదుపులో పెట్టు. అప్పుడే నీ\nకాపురం సవ్యంగా వుంటుంది. అలాకా\nనప్పుడు, నీ కాపురం విమల కాపురం లాగే\nతగలడుతుంది,” అని చెప్పింది.\nఈ మాటలు చందన హృదయంలో\nహత్తుకున్నాయి.\nచందన పెళ్ళి కేశవుడితో ఘనంగా\nజరిగింది. చందన అత్తగారు పార్వతమ్మ\nచాలా శాంత స్వభావురాలు. అందరితో\nమంచిగా మసలుకునేది. అయితే ఎదుటి\nచందన కాపరానికివచ్చిన రోజున చీకటి\nపడేవేళ పార్వతమ్మ వంటగదిలో వుండి,\n\"చందనా! దీపం వెలిగించు,” అని కేక\nవేసింది.\nఅయినా చందన దీపం వెలిగించలేదు.\nకొంచెంసేపు తర్వాత పార్వతమ్మ వంటగది\nనుంచి బయటికి వచ్చి, దీపం వెలిగించి,\n“ఏమ్మా, కేకవేసి చెప్పినా దీపం వెలిగించ\nలేదు. వినబడలేదా?\" అని అడిగింది.\nదానికి చందన, “మా ఇంట్లో మా అమ్మ\nనన్నేపనీ చేయనిచ్చేది కాదు,\" అన్నది.\nఆ మాటకు పార్వతమ్మ, “అది నీ\nపుట్టిల్లు. అక్కడ నువ్వుచిన్న పిల్లకిందలెక్క,\nఏం చేయకపోయినా ఫర్వాలేదు. కానీ ఇది\n' నీ మెట్టినిల్లు. ఇక్కడ అంతా నువ్వే చూసు\nకోవాలి,” అన్నది.\nఇది విని చందన, అత్త అప్పుడే ఇంటి\nపనంతా తననెత్తిన రుద్దాలని చూస్తున్నదని\nఅనుకున్నది.\nఅప్పటి నుంచి అత్తాకోడళ్ళ మధ్య\nప్రచ్ఛన్నయుద్ధం మొదలయింది. అత్త ఏం\nచెప్పినా, చందన ఎడ్డెమంటే తెడ్డెమనే\nరకంగా చేసేది. దానితో పార్వతమ్మ,\nచందనను గట్టిగా కోప్పడేది.\nతల్లికీ, భార్యకూ పడకపోవడం కేశవుడు\nగమనించాడు. భార్య ప్రవర్తన తప్పని\nఅతడికి తెలుసు. మందలించితే చందన\nఅలిగేది. దానితో భార్యాభర్తల మధ్య\nస్పర్థలు మొదలయ్యాయి.\nఅటువంటి పరిస్థితులలో చందన స్నేహి\nతురాలు విమల, తన స్నేహితురాలి\nఅత్తింటి కాపురం ఎలా నడుస్తున్నదో చూసి\nపలకరించి పోదామని వచ్చింది.\nచందన, ఆమెకు తనుకాపరానికి వచ్చిన\nరోజునుంచీ జరిగినదంతా దాచకుండా\nచెప్పి, “మా అత్త కారణంగా మా భార్యా\nభర్తల మధ్య గొడవలు మొదలయ్యాయి,”\nఅన్నది.\nవిమల ఎక్కడలేని ఆశ్చర్యంతో ముక్కు\nమీద వేలేసుకుని, \"అయ్యో, చందనా,\nనువ్వెంత అమాయకురాలివే! నువ్వు\nచెప్పినదాన్ని బట్టి చూస్తూంటే, మీ అత్త\nవంటి ఉత్తమురాలు దొరకడం, నీ\nఅదృష్టం. ఆమె పట్ల నువ్వే గయ్యాళిలా\nప్రవర్తిస్తున్నావు,” అన్నది.\n“అంతేనంటావా?\" అనిచందన కొంచెం\nఆగి, “నా పెళ్ళికి ముందు నువ్వు మా\nఇంటికి వచ్చావు, గుర్తుందా? చెప్పిన\nపనంతా సక్రమంగా చేస్తున్నా, మీ అత్త\nసాధిస్తూనే వుంటుందన్నావు. అది విన్న మా\nఅమ్మ, నాకొక సలహా ఇచ్చింది. అత్త\nచెప్పిన దానికంతకూ గంగిరెద్దులా తల\nవూపవద్దనీ, ఆవిణ్ణి అదుపులో పెట్టాలనీ\nఅన్నది. ఆ సూత్రం అమలు చేస్తున్నాను,”\nఅన్నది.\nదీనికి విమల మరింతగా ఆశ్చర్యపోతూ,\n“మా అత్తకూ, మీ అత్తకూ పొంతనేలేదు.\nపుట్టింటి సంగతీ, మీ అమ్మ అనాలో\nచితంగా ఇచ్చిన సలహాలూ మరిచిపో. కోరి\nకాపురాన్ని ఒడిదుడుకులపాలు చేసుకోకు,”\nఅని కొంతసేపు స్నేహితురాలికి, అత్తింట\nప్రవర్తించ వలసిన తీరు గురించి చెప్ప\nవలసినదంతా చెప్పింది.\nచందన `అంతా శ్రద్ధగా విని, \"సరే,\nకొంతకాలం నీ సలహా కూడా పాటించి\nచూస్తాను,” అన్నది.\nమర్నాడు చందన ఉదయాన్నే లేచి\nస్నానం చేసి వంటగదిలోకి అడుగు\nపెట్టింది. ఏనాడూ లేనిది, కోడలు ఉద\nయాన్నే లేచి స్నానం చేసి వంట చేయ\nడానికి రావడం చూసి పార్వతమ్మ చాలా\nసంతోషించింది.\nఆ మర్నాడు, పార్వతమ్మ వాకిలి చిమ్మి,\nకళ్ళాపిచల్లి ముగ్గువేయబోతుండగా చందన\nకల్పించుకుని, “ముగ్గునేనువేస్తాలేఅత్తయ్యా!\"\nఅని ముగ్గు వేసింది.\nఆ ఉదయం అంతా పార్వతమ్మ, వీధిన\nపోయేవాళ్ళతో, “చూడండర్రా! నా కోడలు\nఎంత చక్కగా ముగ్గువేసిందో!” అని పిలిచి\nచెపుతూనే వుంది.\nఇది చూసిన చందనకు అత్తగారిపట్ల\nఎంతో అభిమానం కలిగింది.\nఆ తర్వాత కొద్ది రోజులకు చందన\nగర్భవతి అయింది. అది తెలిసిన పార్వ\nతమ్మ చేసిన హడావుడి అంతా ఇంతా\nకాదు. చందనను మంచం మీదినుంచి\nకాలుకింద పెట్టనివ్వలేదు. తనే వంటచేసి,\nభోజనం పళ్ళెంలో పెట్టుకుని తీసుకు\nపోయి, చందనకు అందించేది.\nచందన ఒకనాడు హాస్యమాడుతూ,\n\"అత్తయ్యా! చూడబోతే, తినడం కష్టమని\nమీరే తినిపించేలా వున్నారే!” అన్నది.\nఆ మాటకు పార్వతమ్మ చిన్నగా\nనవ్వుకుని, \"అవునే, చందనా! నీలాంటి\nమంచికోడలు దొరికితే, ఏ అత్త అయినా ఆ\nపని చేసి తీరుతుంది,” అన్నది.",
            "book_page_end": 15
        },
        {
            "title": "హింసాప్రవృత్తి",
            "book_page_start": 16,
            "pdf_page_start": 16,
            "pdf_page_end": 16,
            "author": "వక్కలంక 'కిషోర్'",
            "genre": "నీతి కథ",
            "moral": "హింస ఏ రూపంలో ఉన్నా, అది మూర్ఖత్వమే అవుతుంది.",
            "keywords": [
                "హింస",
                "అహింస",
                "వికటసేనుడు",
                "సత్వానందుడు",
                "గురుదక్షిణ"
            ],
            "characters": [
                "వికటసేనుడు",
                "ధర్మకీర్తి",
                "సత్వానందుడు"
            ],
            "locations": [
                "విఘాతపురి"
            ],
            "content": "విఘాతపురి రాజు వికటసేనుడు స్వతహాగా హింసాత్మక ప్రవృత్తి కలవాడు. యుద్ధాలు చేయడం,\nబందీలుగా పట్టుకున్న వారిని నరికిచంపడం, పూజలపేరిట అనేక మూగజీవులను బలులు పెట్టడం\nఅతని అలవాట్లు.\nమంత్రి ధర్మకీర్తి హితబోధలు వికటసేనుడి చెవికెక్కేవి కావు. యథారాజా తథాప్రజా - అన్న రీతిగా\nప్రజల్లో కూడా హింసాప్రవృత్తి బాగా పెరిగి పోయింది.\nఇలా వుండగా, ఒకసారి మంత్రి ఆహ్వానం మీద సత్వానందుడనే ఒక గొప్ప సాధువు రాజును\nచూడవచ్చాడు. ఆయన పురాణాలు, ఉపనిషత్తులు, శృతులు, స్మృతులలోని అనేక విశేషాలను రాజుకు\nకథలుగా వివరిస్తూ అహింస ఎంత గొప్పదో, హింసను ఎందుకు పరిత్యజించాలో, చాలా ఆసక్తికరంగా\nవివరించాడు.\nరాజువికటసేనుడు, సాధువుకు చేతులు జోడించి, \"స్వామీ ! తమరు నాకు గురువులు. దక్షిణ\nఏమిచ్చుకోవాలో ఆజ్ఞాపించండి,” అన్నాడు.\nసాధువు చిరునవ్వు నవ్వి, “రాజా!నీరాజ్యంలో హింస తాండవిస్తున్నది. నువ్వూ, నీరాజ్య ప్రజలూ\nహింసను విడనాడండి. అదే నాకు ఇవ్వదగ్గ గురుదక్షిణ,” అన్నాడు.\n\"అవశ్యం!\" అంటూ వికటసేనుడు వెంటనే సేనాధిపతిని పిలిపించి, “సేనాపతీ! రాజ్యంలో నేటి\nనుంచి అంతా అహింస పాటించి తీరాలి. అలా అని వెంటనే చాటింపు వేయించండి. ప్రజల్లో ఎవరైనా\nఅహింసను పాటించకపోతే, వాళ్ళను అక్కడికక్కడే నిర్దాక్షిణ్యంగా నరికి వేయించండి ! ఇదే మా ఆజ్ఞ,\"\nఅన్నాడు.\nమంత్రి ధర్మకీర్తికీ, సాధువు సత్వానందుడికి ఏమనాలో తోచలేదు. —వక్కలంక 'కిషోర్'",
            "book_page_end": 16
        },
        {
            "title": "విచిత్రపుష్పం-3",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "జానపద ధారావాహిక",
            "moral": "దయ, ఆపదలో ఉన్నవారికి సహాయం చేయడమే రాజధర్మం.",
            "keywords": [
                "శతాబ్దిక శాపం",
                "రాకాసిమృగం",
                "శరణార్థులు",
                "ప్రతాపవర్మ",
                "ప్రియంవద"
            ],
            "characters": [
                "ప్రతాపవర్మ",
                "ప్రియంవద",
                "గౌరీనాధుడు",
                "గంభీరసింహుడు",
                "వీరసింహుడు"
            ],
            "locations": [
                "మాణిక్యపురి",
                "దక్షిణ ప్రాంతం",
                "సముద్ర తీరం"
            ],
            "content": "[రాజు ప్రతాపవర్మకూ, యువరాణి ప్రియంవదకూ రాజగురువు గౌరీనాధుడు విచిత్రపుష్పం 'శతాబ్దిక’\nశాపకారణం గురించిన విషయాన్ని తెలియజేశాడు. మాణిక్యపురి దక్షిణ ప్రాంతంలో సముద్రతీర\nగ్రామాలలోని కొన్ని ఇళ్ళు హఠాత్తుగా నేలమట్టమై పోయాయనీ, ప్రజలు భయభ్రాంతులై ఇల్లూ,\nవాకిలీ వదిలి పారి పోతున్నారనీ సేనాధిపతి గంభీరసింహుడు రాజుకు చెప్పాడు. — తరవాత]\nసముద్ర తీరంలోని గ్రామాలు నేలమట్టమై\nపోవడానికి కారణం ఫలానా అని తెలియదు.\nఅసలు ఏం జరిగిందో ఎవరికీ అంతుబట్ట\nలేదు. ఆ రాత్రంతా ఎప్పటిలాగే ప్రశాంతంగా\nగడిచింది. వర్షం కురియడం గాని సముద్ర\nకెరటాలు పొంగడం గాని జరగలేదు.\nతెల్లవారి లేచి చూసే సరికి చిన్నా పెద్ద\nఇళ్ళన్నీ నేలమట్టమై కనిపించాయి. ఏం\nజరిగిందో అని తలకొక విధంగా ఊహించు\nకుంటూ, అక్కడ ఉంటే తమ ప్రాణాలకే\nముప్పు వాటిల్ల గలదన్న భయంతో గ్రామ\nప్రజలు చెట్టు కొకరు పుట్ట కొకరుగా పరు\nగులు తీశారు.\nఅలా పారిపోయి వచ్చిన వారు కొందరు\nరాజధానీనగరం చేరారు. నగర సింహ\nద్వారం వద్ద ఉన్న కాపలా భటులు, ఈ\nవిషయాన్ని సేనాధిపతికి తెలియజేశారు.\nసేనాధిపతి ఆజ్ఞానుసారం వాళ్ళను సైని\nకులు ప్రత్యేకంగా ఏర్పాటు చేసిన శిబిరాలకు\nతీసుకు వెళ్ళారు. శరణార్థులు కొందరు\nఆలయ ప్రాంగణాల లోనూ, మరికొందరు\nవసంతోత్సవాలు జరిగిన మైదానంలోనూ\nఆ రాత్రి గడిపారు.\nయువరాణి ప్రియంవద, తన చెలిక\nత్తెలతో కలిసి, రాజప్రాసాదంలో ఏభాగాన్ని\nశరణార్థులయిన స్త్రీలకూ, పిల్లలకూ కేటా\nయిస్తే బావుంటుందో పరిశీలించి, ఆ\n'భాగాన్ని ఖాళీ చేయించి సిద్ధం చేయించే\nసరికి అర్ధరాత్రి దాటింది.\nతెల్లవారగానే రాజు ప్రతాపవర్మ, సేనాధి\nపతి గంభీరసింహుడితో కలిసి, శరణార్థు\nలుగా వచ్చిన ప్రజలను పరామర్శించడానికి\nవెళ్ళాడు. రాజును చూడగానే ప్రజలు,\n\"ఇల్లూ, వాకిలీ, గొడ్డూ గోదా అంతా వదిలి\nకట్టుబట్టలతో పారిపోయి వచ్చాము, మహా\nరాజా! తిరిగి వెళ్ళాలన్నా భయంగా ఉన్నది.\nతిరిగి వెళ్ళినా, మా ఇళ్ళన్నీ నాశనం\nకాకుండా ఉంటాయన్న నమ్మకం లేదు. ఏ\nనిమిషాన ఎటువంటి ఆపద ముంచుకు\nవస్తుందో తెలియదు”, అన్నారు దీనంగా,\n“మీకు రక్షణ కల్పించే బాధ్యత నాది.\nమీ ప్రాణాలకు గానీ, ఆస్తిపాస్తులకు గానీ\nఎటువంటి హానీ రాదు. మీరు నిశ్చింతగా\nఉండండి!\" అని రాజు వాళ్ళను ఆప్యా\nయంగా ఓదార్చి, నేనాధిపతి గంభీర\nసింహుడి కేసి చూశాడు.\n\"నిన్ననే మన సైనికులు కొందరిని\nదక్షిణ ప్రాంతానికి పంపాను. ఎటువంటి\nఆపద వచ్చినా ఎదుర్కోవడానికి వాళ్ళు\nసిద్ధంగా వెళ్ళారు. గ్రామస్థులు వదిలి\nవచ్చిన ఇళ్ళనూ, ఆస్తిపాస్తులనూ చెక్కు\nచెదర కుండా రక్షించే బాధ్యత కూడా మన\nసైనికులకు అప్పగించాను. వంతుల\nవారీగా, అంటే – ఉదయం నుంచి సాయం\nవరకు కొందరినీ, సాయంకాలం\nనుంచి తెల్లవారేదాకా మరికొందరినీ కాపలా\nఉంచడానికి ఏర్పాట్లు చేశాను, ప్రభూ!\nఅందుకుకావలసినంత మంది సైనికులను\nపంపాను. కాబట్టి వీళ్ళు తమ ఇళ్ళ భద్రత\nగురించి బెంగపడవలసిన అవసరం ఏమీ\nలేదు,” అన్నాడు సేనాధిపతి.\n\"అలాగా!” అన్నాడు రాజు సంతోషంగా.\n“మరొక శుభవార్త, ప్రభూ! శరణార్థు\nలుగా వచ్చిన స్త్రీల కోసం, పిల్లలకోసం, యువ\nరాణి రాజప్రాసాదం లోని పడమటి దిశ\nభాగాలను కేటాయించారు. స్వయంగా అక్కడి\nఏర్పాట్లన్నీ చూసి, యువరాణి నిద్ర పోవ\nటానికి అర్ధరాత్రి దాటిందని పరిచారికలు\nనాకు తెలియజేశారు,” అన్నాడు సేనాధిపతి.\n“పేదలకు సాయ పడాలనే పరోపకార\nబుద్ధి ప్రియంవదకు బాల్యం నుంచే\nఉన్నది. సరే అక్కడి ఏర్పాట్లు ఎలా ఉన్నవో\nవెళ్ళి చూద్దాం,\" అన్నాడు రాజు ఎంతో\nఉత్సాహంగా.\n“చిత్తం, ప్రభూ!” అని సేనాధిపతి రాజు\nవెంట నడిచాడు.\nరాజూ, సేనాధిపతీ రాజప్రాసాదం\nపడమటి భాగాన్ని చేరే సరికి, అక్కడ\nస్త్రీలూ, పిల్లలూ వరుసలు వరుసలుగా\nకూర్చుని ఉన్నారు. వాళ్ళ ముందు ఆకులు\nపరచి ఉన్నాయి. కొంతసేపటికి, యువ\nరాణి ప్రియంవద వెంట వచ్చిన పరిచా\nరికలు పాత్రలలో తెచ్చిన భోజనం అందరికీ\nవడ్డించారు. అందరూ చాలా సంతోషంగా\nభోజనం చేస్తున్న దృశ్యం చూసిన రాజు\nపరమానందం చెంది, \"ప్రియంవదా, నీ\nఔదార్యం మెచ్చుకో తగినది. బాధలలో\nఉన్నవాళ్ళను ఆదుకోవడం లోనే మానవ\nజన్మకు సార్థక్యం లభిస్తుంది. ఆవిషయం\nగ్రహించిన నిన్ను చూస్తుంటే నాకెంతో\nఆనందంగా ఉన్నది. నిన్ను కన్నందుకు\nనేనెంతో గర్వపడుతున్నాను. ఈ పేద\nప్రజలు నీమేలును చిరకాలం గుర్తుంచు\nకుంటారు. వీళ్ళు ఇక్కడ ఉన్నంత వరకు\nఇప్పటి లాగే వాళ్ళ అవసరాలన్నీ చూసే\nముఖ్యమైన బాధ్యత నీకు అప్పగిస్తున్నాను,\"\nఅన్నాడు.\nయువరాణి సరే అన్నట్టు చిరునవ్వుతో\nతల ఊపుతూ, “మీకు ఇక్కడి విచారమేమీ\nవద్దు, నాన్నా! ఇక్కడి వాళ్ళకు ఎటువంటి\nకొరతా లేకుండా చూసుకునే బాధ్యత నాది.\nమిగతా చోట్ల ఉన్న శరణార్థులను గురించి\nమీరు ఆలోచించండి,\" అన్నది వినయంగా.\nరాజూ, సేనాధిపతీ అక్కడి నుంచి\nబయలుదేరి రాజప్రాసాదం ప్రధాన భవనం\nసమీపిస్తూండగా, నలుగురు సైని కులు\nఎదురు పడ్డారు. వాళ్ళెందుకో ఆందోళన\nచెందుతున్నట్టు కనిపించారు.\n“ఏమిటి అలా ఉన్నారు? ఏం జరి\nగింది?\" అని అడిగాడు సేనాధిపతి.\n“నిన్న దక్షిణ ప్రాంతాలకు వెళ్ళిన మన\nసైనికుల జాడ కనిపించడం లేదు, ప్రభూ !”\nఅన్నారు సైనికులు.\n“ఏమయ్యారు?” అని అడిగాడు సేనాధి\nపతి కోపంగా.\n\"ఆ సంగతి చెప్పడానికి కూడా అక్క\nడెవరూ లేరు. ఈ రోజు ఉదయం మన\nసైనికులు అక్కడికి చేరేసరికి, ఆ ప్రాంత\nమంతా నిర్మానుష్యంగా ఉన్నది. మరికొన్ని\nగ్రామాలు నేలమట్టమై ఉన్నాయి,” అన్నారు\nసైనికులు.\n\"ఉదయం వెళ్ళిన సైనికులు తిరిగి\nవచ్చారా? అక్కడే ఉన్నారా?” అని అడిగాడు\nసేనాధిపతి.\n“ముగ్గురు సైనికులు వచ్చి, ఆ విషయం\nతెలియజేసి, వెంటనే తిరిగి వెళ్ళిపోయారు.\nవాళ్ళ వెంట మన దళనాయకుడు వీర\nసింహుడు కూడా వెళ్ళారు,” అన్నారు సైని\nకులు.\n“అలాగా, వీరసింహుడు రాగానే నన్ను\nచూడమని చెప్పండి,\" అన్నాడు సేనాధిపతి.\n“చిత్తం, ప్రభూ !” అని సైనికులు వెళ్ళి కాలానికి హడావుడిగా తిరిగి వచ్చి, సేనాధి\nపోయారు.\n\"మరిన్ని ఇళ్ళు నేలమట్టమయ్యాయని\nతెలిస్తే, ఇక్కడున్న వాళ్ళు మరింత హడలి\nపోగలరు. ఆవిషయాన్ని మనమధ్యే ఉంచు\nదాం. సముద్ర తీరానికి వెళ్ళిన దళ\nనాయకుడు తిరిగి రాగానే, బహుశా మన\nసైన్యాన్ని అక్కడికి నడిపించవలసి రావచ్చు.\nకాబట్టి సైన్యాన్ని సిద్ధంగా ఉంచడం అవ\nసరం?\" అన్నాడు రాజు.\n“అలాగే చేద్దాం ప్రభూ. దళ నాయ\nకుడు రాగానే మీ దగ్గరికి వస్తాను,” అని\nచెప్పి సేనాధిపతి బయలుదేరాడు.\nసైనికులతో పాటు సముద్ర తీరానికి\nవెళ్ళిన దళనాయకుడు, ఆ రోజు సాయం'\nపతికి నమస్కరించాడు.\n“ఏమిటలా బిక్కమొహంతో ఉన్నావు?\nఅసలు అక్కడ ఏంజరిగిందో తెలుసుకుని\nవచ్చావా?\" అని అడిగాడు సేనాధిపతి.\n“అంతా వింతగా ఉన్నది, ప్రభూ ! నిన్న\nవెళ్ళిన మన సైనికులు సముద్రతీరం\nచేరుకున్నారనడంలో సందేహం లేదు.\nఎందుకంటే వారి అడుగుజాడలు స్పష్టంగా\nకనిపించాయి. వాళ్ళు అక్కడ చేరుకున్న\nతరవాత ఏంజరిగిందో తెలియ లేదు. చెప్ప\nడానికి అక్కడ ఒక పిట్ట కూడా లేదు,”\nఅన్నాడు దళనాయకుడు.\n\"ఇప్పుడేం చేద్దామని నీ ఉద్దేశం?\"\nఅని అడిగాడు సేనాధిపతి.\n“సముద్రతీరంలోని సైనికులందరూ\nఒకేచోట ఉండకుండా వాళ్ళను మూడు\nజట్లుగా విడ దీశాను. మొదటి జట్టు\nసముద్ర తీరంలో ఉంటుంది. రెండవ\nజట్టు వాళ్ళకు కూతవేటు దూరంలో\nఉంటుంది. మూడవ జట్టు ఇంకా\nఇవతల ఉంటుంది. మూడు జట్లకూ\nమధ్య సమాచారం అందుతూనే ఉండే\nవిధంగా అప్రమత్తంగా ఉండమని\nఆజ్ఞాపించి వచ్చాను. తమరు అనుమతిం\nచినట్టయితే తెల్లవారగానే నేను ఒకసారి\nస్వయంగా అక్కడికి వెళ్ళి, సమాచారం\nతెలుసుకుని వచ్చి మీకు తెలియజేస్తాను,\"\nఅన్నాడు దళనాయకుడు.\n“శభాష్ ! అలాగే చెయ్యి”, అని చెప్పి\nసేనాధిపతి రాజభవనానికి వెళ్ళి, రాజుకు\nవిషయం తెలియజేసి, అక్కడి నుంచి\nశరణార్థుల శిబిరాలకు వెళ్ళాడు. అక్కడ\nవచ్చిన వాళ్ళకందరికీ కూడా ఆహారపానీ\nయాలకు గానీ, విశ్రాంతి తీసుకోవడానికి\nగానీ ఎటువంటి ఇబ్బందులూ కలగ లేదు.\nరాజభటులే కాకుండా నగర ప్రజలు కూడా\nవాళ్ళకు సాయపడడం చూసి సేనాధిపతి\nఎంతో సంతోషించాడు.\nమరునాడు తెల్లవారుతూ ఉండగా,\nదళనాయకుడు వీరసింహుడు సేనాధిపతి\nఇంటికి వచ్చాడు. అతన్ని చూడగానే\nసేనాధిపతి, “అప్పుడే వెళ్ళి వచ్చావా? ఎలా\nఉన్నది పరిస్థితి?\" అని అడిగాడు.\n“చాలా భయానకంగా ఉన్నది, ప్రభూ !\nనేను బయలుదేరుతూ ఉండగా అక్కడి\nసైనికులు కొందరు వచ్చి చెప్పారు. ఆ\nరాకాసిమృగం మళ్ళీ వచ్చిందట!” అన్నాడు\nదళనాయకుడు.\n“రాకాసిమృగమా!\" అన్నాడు సేనాధిపతి\nఅమితాశ్చర్యంతో.\n\"అవును ప్రభూ! సరిగ్గా అర్ధరాత్రి\nసమయంలో సముద్రంనుంచి పర్వతా\nకారంలో ఒక రాకాసిమృగం పైకిరావడం\nసైనికులకు కనిపించిందట. అది నేల\nమీద నడుస్తున్నదో లేక గాలిలో అలా\nతేలుతున్నదో తెలియలేదట! అయితే, అది\nతన తలను అటూ ఇటూ ఆడిస్తూ మెల్లగా\nకదులుతున్న కొద్దీ దాని కాళ్ళకింద ఇళ్ళూ,\nఇళ్ళల్లోని మనుషులూ, చెట్లూ సర్వం\nఅలాగే . భూమిలోకి దిగిపోయాయట.\nఅయితే, అది ఏమాత్రం శబ్దం చేయ\nకుండా భీకరమైన తలను అటూ ఇటూ\nఆడిస్తూ ఉత్తర దిశగా కదిలి పోయిందట.\nసముద్ర తీరంలో ఉన్న మన సైనికులు\nదాని పాదాల కిందపడి అలా నేలలోకి\nకూరుకు పోయారట. వాళ్ళకు కొంత\nదూరంలో నిలబడిన మిగతా సైనికులు ఆ\nప్రాణిని వెనకనుంచే చూశారు గాని, దాని\nముఖం చూడ లేదు. అక్కడి నుంచి\nభయభ్రాంతులై పారిపోయి వచ్చారు,”\nఅన్నాడు దళనాయకుడు.\n\" ෂධి\nఎలాంటి రాకాసిమృగమై\nఉంటుంది? అది ఉత్తర దిశగా ఎందుకు\nవెళ్ళింది?” అన్నాడు సేనాధిపతి మనసులో\nఅనుకుంటున్నట్టు.\n“అవును ప్రభూ ! మన సైనికులు దానిని\nఎదుర్కొని వుంటే వాళ్ళు కూడా దాని\nపాదాల కింద పడి భూమిలోకి కూరుకు\nపోయి ఉండేవాళ్ళు ! వాళ్ళు భయపడి\nతిరిగి రావడం వల్లే దాని విషయం మనకు\nతెలిసింది,” అన్నాడు దళనాయకుడు\nనెమ్మదిగా!\nసేనాధిపతి కొంతసేపు మౌనంగా ఆలో\nచించి, \"సరే, అది ఉత్తర దిశగా వెళ్ళిం\nదంటున్నావు. అది సముద్రం నుంచి రావడం\nవల్ల తెల్లవారేలోగా మళ్ళీ సముద్రం చేరి\nఉంటుందనే భావిస్తున్నాను. ఉత్తర దిశకు\nమన సైనికులు కొందరిని పంపు. అక్కడ\nఏదైనా ప్రమాదం వాటిల్లి ఉండవచ్చు.\nదక్షిణ సముద్ర తీరంలో కాపలాను యధా\nప్రకారం కొనసాగించు. నిన్న రాత్రి లాగే\nసైనికులను మూడు జట్లుగా విడదీసి\nకాపలాఉంచు. ఆ రాకాసిమృగం గురించి\nమరేదైనా విషయాలు తెలిస్తే వెంటనే వచ్చి\nచెప్పు. నేనీవిషయం రాజుకు చెప్పివస్తాను.\nఈ అపాయం నుంచి ప్రజలను కాపాడ\nవలసిన బాధ్యత మనకున్నది,” అన్నాడు\nసేనాధిపతి. —(ఇంకావుంది)",
            "book_page_end": 24
        },
        {
            "title": "నిజమైన మిత్రుడు",
            "book_page_start": 25,
            "pdf_page_start": 25,
            "pdf_page_end": 32,
            "author": "చందమామ బృందం",
            "genre": "బేతాళ కథ",
            "moral": "నిజమైన స్నేహం హృదయం నుండి వస్తుంది, సంపదను బట్టి కాదు.",
            "keywords": [
                "స్నేహం",
                "విక్రమార్కుడు",
                "బేతాళుడు",
                "సంపద",
                "విశ్వాసం"
            ],
            "characters": [
                "విక్రమార్కుడు",
                "బేతాళుడు",
                "రామనాధుడు",
                "సీత",
                "సత్యానందుడు",
                "ధనశేఖరుడు"
            ],
            "locations": [
                "పల్లెటూరు",
                "పట్నం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, “రాజా, ఈ అర్ధరాత్రి వేళ\nఅంతఃపురంలో హాయిగా నిద్రపోతూండ\nవలసిన నువ్వు, ఎన్నిసార్లు ప్రయత్నం\nవిఫలమైనా పట్టుదల వీడక పోవడాన్ని\nవివేకమనుకోవాలో, మూర్ఖత్వమనుకోవాలో\nతెలియడం లేదు. చాలామంది వ్యక్తులు,\nతమ వర్తమాన స్థితిగతుల పట్ల అసంతృప్తు\nలైనా, వాటి నుంచి బయటపడేందుకు\nఅవసరం అయిన శక్తి సామర్థ్యాలు తమకు\nలేవని, సాహసించక నిరాశలో కాలం వెళ్ళ\nబుచ్చుతుంటారు. మరికొందరు సాహసించి\nకూడా, తమ లక్ష్యసిద్ధికి సాయపడే నిజమైన\nమిత్రులెవరో గుర్తించలేక తప్పటడుగులు\nవేస్తారు. నువ్వు కూడా ఇలాంటి వారి\nకోవకు చెందిన వాడివేమో అన్న అను\nమానం కలుగుతున్నది. ఏది ఏమైనా-\nనీకు కేవలం హెచ్చరిక గానే కాక, మార్గ\nనిర్దేశికంగాకూడా ఉంటుందన్ననమ్మకంతో,\nరామనాధుడనే అతడి కథ చెబుతాను,\nశ్రమ తెలియకుండా, విను,” అంటూ ఇలా\nచెప్పసాగాడు:\nరామనాధుడనే ఒక చిన్న వ్యాపారి భార్య\nసీతకు, పట్నవాసం చెయ్యాలని కోరిక.\nరామనాధుడికి చాలా విద్యలు వచ్చు.\nఅతడు చక్కగా పాడతాడు, అందంగా\nచిత్రాలు వేస్తాడు. ఇలాంటి వ్యాపారానికి\nసంబంధించని సరదాలకు తోడు, అతడికి\nమొహమాటం ఎక్కువ. ఊళ్ళో అందరూ\nబాగా తెలిసినవారు కావడంవల్ల, దుకా\nణంలో కొన్న సరుకులకు ఇచ్చిన వాళ్ళు\nఇచ్చినంత ఇస్తారు, లేనివాళ్ళు లేదు. అందు\nవల్ల, రామనాధుడికి భుక్తికి లోటు లేక\nపోయినా వ్యాపారం ఎటువంటి ఎదుగూ\nబొదుగూ లేకుండా అంతంత మాత్రంగా\nవుంటున్నది.\nపట్నంలో అయితే తెలిసినవాళ్ళు తక్కువ\nకాబట్టి మొహమాటాలుండవు. అలాంటి\nచోట పాటకూ, చిత్రాలకూ కూడా బాగా\nడబ్బు వస్తుంది. ఇలా చెప్పి భార్య పోరగా,\nపోరగా చివరకు రామనాధుడు ఒప్పుకుని,\nఊళ్ళో తనకున్నవన్నీ అమ్మేసి, ఒక రెండెడ్ల\nబండిమీద పట్నం బయల్దేరాడు.\nకొంతదూరం వెళ్ళాక వాళ్ళ బండి\nఇరుసు విరిగిపోయింది. బండి నడకలో\nతేడా కనిపెట్టిన బండివాడు, భార్యాభర్త\nలను వెంటనే దిగమని ప్రమాదం నుంచి\nవాళ్ళను కాపాడాడు.\nఇప్పుడేం చేయాలా అని వాళ్ళు\nఆలోచిస్తూండగా, రెండెడ్ల బండి ఒకటి\nవారికెదురుగా వచ్చింది. బండివాడు ఆ\nబండిని ఆపి అందులోని వారిని సాయ\nమడిగాడు.\nబండిలోంచి ఒక మీసాల వ్యక్తి దిగి,\n\"అడ్డమైన వాళ్ళందరికీ నేను సాయపడ\nలేను. ఎరిగున్నవాళ్ళకు మాత్రమే సాయం\nచేస్తాను. కాబట్టి నీకూ, నాకూ పరిచ\nయమేదైనా వుందేమో చెప్పు?\" అంటూ\nరామనాధుడి వద్దకు వచ్చాడు.\nరామనాధుడికి ఆ మనిషిని ఎక్కడో\nచూశాననిపించింది. ఇద్దరూ పరస్పరం పరి\nచయాలు చేసుకున్న వెంటనే, ఒకరినొకరు\nకౌగలించుకున్నారు. ఆ మీసాల వ్యక్తి రామ\nనాధుడికి చిన్నతనంలో ప్రాణస్నేహితుడైన\nసత్యానందుడు. ఇప్పుడతడు పట్నంలో\nఉంటున్నాడు.\nసత్యానందుడు, రామనాధుడి బండి మర\nమ్మతుకు సాయపడడమేగాక, “నేనిప్పుడు\nఅవసరం అయిన పని మీద వెళుతున్నాను.\nనా ఇంటి వివరాలు చెబుతాను. మీరు నేను\nవచ్చే వరకూ అక్కడే వుండాలి. నేను తిరిగి\nరావడానికి రెండు మాసాలు పట్టవచ్చు.\nఅయినా, మీరు వేరే చోట వుండడానికి\nవీల్లేదు. నేను తిరిగి రాగానే మీకు స్థిరపడే\nఏర్పాట్లు చేస్తాను,” అని చెప్పి ముందుకు\nవెళ్ళిపోయాడు.\nసీత ఎంతో సంతోషించి, \"ఇంత మంచి\nమిత్రుడు పట్నంలో ఉన్నట్టు, నాకేనాడూ\nచెప్పలేదేం?\" అని భర్త నడిగింది.\n“నాకు పధ్నాలుగేళ్ళ వయసు వచ్చే\nవరకూ సత్యానందుడు, ధనశేఖరుడు అనే\nవాళ్ళు నా ప్రాణస్నేహితులు. నేను గీసే\nబొమ్మలు వాళ్ళకెంతో నచ్చేవి. నాచేత\nవాళ్ళు బొమ్మలు గీయించుకునేవారు.\nపాటలు పాడించుకునేవారు. పల్లెటూరి\nపొలాల గురించి నేను పాడే పాటలు\nవాళ్ళకెంతో ఇష్టం. తర్వాత తల్లిదండ్రులు\nపల్లె విడిచి పెట్టడంతో సత్యానందుడు,\nధనశేఖరుడు వెళ్ళిపోయారు. ఆ తర్వాత\nసత్యానందుడిని ఇదే కలుసుకోవడం,\"\nఅన్నాడు రామనాధుడు.\n“అయితే, ధనశేఖరుడు కూడా పట్నం\nలోనే వున్నాడా?\" అని అడిగింది. సీత\nకుతూహలంగా.\n“నువ్వినలేదా? ధనశేఖరుడి గురించి\nఅడిగితే సత్యానందుడు అయిష్టంగా బదు\nలిచ్చాడు. పెద్దయ్యాక ధనశేఖరుడు మారి\nపోయాడనీ, వాడి గురించి వివరాలడగొద్దనీ\nఅన్నాడు,” అని చెప్పాడు రామనాధుడు.\nతర్వాత వాళ్ళ బండి రెండు రోజులు\nప్రయాణం చేశాక, పట్నం పొలిమేరల్లోని\nఒక ఇరుకు సందును చేరుకున్నది. అక్కడ\nబళ్ళు ఎదురెదురుగా సాగలేవు. ఒక బండి\n.దారికి అడ్డంగా ఆగి వున్నది. బండిలోని\nమనిషి ఒకడు కింద నిలబడ్డవాడితో అదే\nపనిగా మాట్లాడుతున్నాడు. ఇది చూసి\nరామనాధుడు తన బండివాడిని పంపాడు.\nబండివాడు, ఎదుటి బండివాడితో\nసంగతి చెప్పగా, వాడు, \"ఇది ధనశేఖరుడి\nగారి బండి. ఎంతసేపాగినా ప్రశ్నించడానికి\nలేదు. నీకంత అవసరమైన పనుంటే, ఆ\nపక్కన చుట్టుదారి వుంది, వెళ్ళు,\" అన్నాడు\nకోపంగా.\nబండివాడు తిరిగొచ్చి రామనాధుడికి\nజరిగింది చెప్పాడు. రామనాధుడు, ఆ\nధనశేఖరు డెవరో చూద్దామని వెళితే,\nఅతడు తన చిన్ననాటి స్నేహితుడు! ఇద్దరూ\nఒకరినొకరు గుర్తు పట్టి సంతోషంగా కౌగ -\nలించుకున్నారు. మాటల సందర్భంలో\nసత్యానందుడి ప్రసక్తి రాగా, “వాడూ ఈ\nపట్నంలోనే ఉంటున్నాడు. మంచి పలుకు\nబడి సంపాయించినా, నాలాగా డబ్బు\nగడించలేదు. అందువల్ల వాడికి, నేనంటే\nఅసూయ,” అన్నాడు ధనశేఖరుడు.\nసమయంలో ధనశేఖరుడు ఒక\nముఖ్యమైన పని మీద దూరప్రాంతం వెళు\nతున్నాడు. కానీ చిన్ననాటి స్నేహితుణ్ణి\nకలుసుకున్న ఆనందంలో అతడా పనిని\nవాయిదా వేసుకోదలిచి, అంతవరకూ కింద\nనిలబడి మాట్లాడుతున్న మనిషితో, “నర\nసింహం! నేను బలభద్రుడికి నా ప్రయాణం\nవాయిదా వేసుకున్న విషయం చెప్పి వస్తాను.\nనువ్వు వీళ్ళకు మనిల్లు చూపించు,\"\nఅన్నాడు.\nధనశేఖరుడి బండి వెనుదిరిగింది. రామ\nనాధుడి బండి, ఆ బండి వెనకే నడిచింది.\nఇరుకు సందు దాటిన తర్వాత రెండు\nబళ్ళూ చెరొక దారిలో వెళ్ళాయి.\nకొంత దూరం పోయాక రామనాధుడు,\nభార్యతో, \"సత్యానందుడు అంత అభి\nమానంగా తన ఇంటికి వెళ్ళమని చెప్పాడు.\nముందు వాడింటికే వెళదాం,” అన్నాడు\nసంతోషంగా.\nఅందుకు సీత, “చాల్లెండి! ఆయన పని\nమీద పోతూ కనిపించావు గదా అని, తన\nఇంటికి వెళ్ళమన్నాడు. నీ కోసం ఉన్న పని\nమానుకుని తిరిగి వస్తున్నాడు ధనశేఖరుడు.\nమనం ధనశేఖరుడింటికే వెళదాం,” అన్నది.\nరామనాధుడు ఇంకేమీ అనలేక ఊరు\nకున్నాడు.\nనరసింహం వాళ్ళకు ధనశేఖరుడిల్లు\nచూపించి, “ఆయన మీకు ఇల్లు చూపించ\nమన్నాడే తప్ప లోపలికి తీసుకువెళ్ళమన\nలేదు. చెప్పిందానికి అదనంగా ఏం చేసినా\nఆయనతో మాట వస్తుంది,” అని వెళ్ళి\nపోయాడు.\nఅతడి ప్రవర్తనకు ఆశ్చర్య పడుతూనే\nరామనాధుడు, భార్యను వెంట బెట్టుకుని\nఇంద్రభవనంలా వున్న ఆ ఇంటి ఆవ\nరణలో అడుగుపెట్టాడు. ఇంటి గుమ్మం\nవద్ద కాపలావాడు, వాళ్ళ వివరాలడిగి\nతెలుసుకుని లోపలికి వెళ్ళాడు.\nకొద్దిసేపటి తర్వాత ధనశేఖరుడి భార్య\nకామాక్షి బయటికి వచ్చి, \"అయ్యా! మీరె\nవరో నాకు తెలియదు. పట్నంలో మావారి\nకున్న పేరు అంతాయింతా కాదు. అందు\nవల్ల స్నేహితులమంటూ మా ఇంటికెందరో\nవచ్చి పోతూంటారు. అలాంటి వారిలో\nకొందరు అదును చూసుకొని దొంగతనాలు\nచేశారు. కనక మీరు వారింటికి వచ్చేదాకా\nబయటనే వుండాలని కోరుతున్నాను. మీరు\nవారి స్నేహితులే అయితే, నా తప్పుకు\nక్షమాపణ చెప్పుకుంటాను. అన్యధాభావించ\nకండి,\" అన్నది.\nరామనాధుడికి తల తీసేసినట్లయింది.\nఆయన కామాక్షితో, \"అమ్మా! మీ వారు\nమరీ మరీ చెప్పడంవల్ల ఇలా వచ్చాను.\nలేకపోతే నా మిత్రుడు సత్యానందుడింటికే\nసరాసరి వెళ్ళి వుండేవాణ్ణి,” అన్నాడు.\nఆ జవాబు విని కామాక్షి ఆశ్చర్యపడి,\n\"సత్యానందుడి మిత్రులెవరూ మా వారికి\nమిత్రులు కాలేరు. ఆ ఇంటి మీద కాకి, ఈ\nఇంటి మీద వాలదని తెలియక మీరు\nఅబద్ధం చెబుతున్నారని నాకు తోస్తున్నది,\"\nఅన్నది.\nరామనాధుడు క్షణం కూడా ఆగకుండా,\nభార్యను తీసుకుని బయటికి వచ్చాడు.\nజరిగిన అవమానానికి భార్యే కారణమని\nఅతడన్నాడు. దానికి సీత చిరాగ్గా,\n\"చాల్లెండి! నీ స్నేహితులు మా మంచి\nవాళ్ళు. నేను చెడ్డదాన్ని. పట్నంలో వున్న\nవాడి విషయమే ఇలా వుంటే, ఇక లేని\nవాడింటికి వెళితే ఇంకా ఎంత అవమానం\nపాలు కావలసివస్తుందో! పద, ఏ పూట\nకూళ్ళ ఇంట్లోనైనా వుందాం,” అన్నది.\nరామనాధుడికి భార్య మాటలు సబబుగా\nతోచాయి. వాళ్ళు ఒక పూటకూళ్ళ ఇంటికి\nవెళ్ళారు. పూటకూళ్ళ ముసలావిడ వాళ్ళ\nవివరాలడిగి తెలుసుకుని, \"అయితే మీది\nసత్యానందుడి ఊరన్నమాట. మీరిక్కడ\nవుండడానికి వీల్లేదు,” అన్నది.\nరామనాధుడు కోపంగా, “సత్యానందుడి\nఊరి వాళ్ళకీ పట్నంలో పూటకూళ్ళింట్లో\nకూడా చోటుండదా?\" అని అడిగాడు.\nదానికి ముసలావిడ, “బాబూ! నా ఉద్దే\nశమది కాదు. సత్యానందుడెంతో మంచి\nవాడు. నేను కష్టాల్లో వున్నప్పుడాబాబు ఆదు\nకోకపోతే, నేనేమైపోయే దాన్నో! తన ఊరి\nవాళ్ళెవరొచ్చినా తన ఇంట్లోనే వుండాలి\nతప్ప, పూటకూళ్ళ ఇళ్ళల్లో వుండకూడదని\nఅంటాడాబాబు. ఇప్పుడు తమరు నా\nఇంట్లో వుంటే తర్వాత ఆ బాబు నన్ను\nక్షమించడు!\" అంటూ రామనాధుడు వారి\nస్తున్నా వినకుండా, ఒకమనిషి చేత సత్యా\nనందుడింటికి కబురు పంపింది.\nకాసేపటికి సత్యానందుడి భార్య జలజ\nఅక్కడికి వచ్చి, \"అయ్యో, రామనాధం\nఅన్నయ్యా! నీ గురించి, నా భర్త చెప్పగా\nఎన్నో విన్నాను. పల్లెటూరి పొలాల గురించి\nనువ్వు పాడే పాటలు, ఆయన రోజూ\nతలచుకుంటారు. చిన్నప్పుడు నువ్వు గీసిన\nబొమ్మలు చాలా దాచుకున్నాడాయన. నిన్ను\nచూడాలని ఎంతకాలం నుంచో అనుకుంటు\nన్నాను. నీ కుడిబుగ్గ మీద మచ్చకు కారణం\nఆయన కొట్టిన దెబ్బట! అవునా? అది\nతలచుకుని ఇప్పటికీ బాధపడతాడాయన.\nనువ్విక్కడున్నావేమిటి? మీరిద్దరూ మా\nఇంటికి రావలసిందే!\" అన్నది.\nరామనాధుడు, సీత సత్యానందుడింటికి\nవెళ్ళక తప్పలేదు. కొంతసేపటికి రామ\nనాధుడిని తనింటికి రావలసిందిగా ధనశేఖ\nరుడు, నరసింహం ద్వారా కబురంపాడు.\nరామనాధుడు వెళ్ళాడు.\nధనశేఖరుడుజరిగిందానికి బాధపడుతూ,\n“రామనాధా! నాకూ, ఆ సత్యానందుడికీ\nబద్ధవైరం. అందువల్లనే నేను స్వయంగా\nవాళ్ళింటికి రాలేకపోయాను. నేను బలభద్రు\nడింట్లో కాస్త ఎక్కువ సేపే వుండిపోవలసి\nవచ్చింది– చాలా అవసరం అయిన పని\nవాయిదా వేయవలసి వచ్చింది గదా! నేను\nఇంటికి వచ్చాక జరిగింది తెలిసింది. ఎంతో\nబాధ పడ్డాను. కొన్నాళ్ళు పోతే, ఇందులో\nమా తప్పేం లేదని నువ్వూ తెలుసు\nకుంటావు. పట్నం పరిస్థితులలాగున్నాయి!\nఏది ఏమైనా నేనూ, నా భార్యా మన్నించ\nమని వేడుకుంటున్నాం. నువ్వు సతీసమే\nతంగా మా ఇంటికి వచ్చి వుండాలి. నేను\nడబ్బు సంపాయించే మార్గాలన్నీ నీకు నేర్పి,\nనిన్ను నా అంతటి వాణ్ణి చేస్తాను,\"\nఅన్నాడు.\n\"నీ అభిమానానికి కృతజ్ఞుణ్ణి! కానీ నేను\nసత్యానందుడింట్లోనే వుంటాను,” అన్నాడు\nరామనాధుడు.\nధనశేఖరుడు శతవిధాల బ్రతిమాలాడు.\nచివరకు సత్యానందుడితో కలిస్తే, తనతో\nవిరోధం రాగలదని బెదిరించాడు రామ\nనాధుడు దేనికీ చలించకుండా సత్యానందు\nడింటికి తిరిగి వెళ్ళాడు.\nబేతాళుడు ఈ కథ చెప్పి, \"రాజా,\nధనశేఖరుడు చెప్పిన దాన్ని బట్టి, అతడు\nకావాలని రామనాధుణ్ణి అవమానించలేదని\nతెలుస్తూనే వున్నది గదా! అంత గొప్ప\nసంపన్నుడు రామనాధుణ్ణి క్షమించమని\nకోరడం ఎంతో ఉదాత్తమైన విషయం.\nరామనాధుడు, ధనశేఖరుడు కోరినట్టు\nఅతడి ఇంట వుంటే, అతడి సాయంతో లక్ష\nలార్జించకలిగేవాడు. అతడు పట్నం వచ్చిన\nలక్ష్యం సిద్ధించేది. కాని, అతడు తనకు\nనిజమైన మిత్రులెవరో గుర్తించలేక, వచ్చిన\nమంచి అవకాశాన్ని చేజేతులా జారవిడుచు\nకోవడం మూర్ఖత్వమే గదా? ఈ సందేహా\nలకు సమాధానం తెలిసి కూడా చెప్పక\nపోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"పల్లెలో కంటే\nపట్నంలో తన సమర్థత ఎక్కువగా రాణించ\nగలదని, రామనాధుడు పల్లె విడిచి పట్నం\nబయల్దేరాడు. అతడికి ముందుగా పట్నంలో\nతన మిత్రులిద్దరూ చాలా ప్రముఖ వ్యక్తు\nలన్న సంగతి తెలియనే తెలియదు. అంటే-\nరామనాధుడు తన స్వశక్తిని నమ్ముకుని\nపల్లె విడిచాడన్నమాట! మార్గమధ్యంలో\nఒకరి తర్వాత ఒకరుగా మిత్రులు తారస\nపడడం అంతా కాకతాళీయం. ఇక సత్యా\nనందుడూ, ధనశేఖర్లలో రామనాధుడికి\nఎవరు నిజమైన మిత్రులన్న సంగతి: ధన\nశేఖరుడికి, రామనాధుడిపట్ల స్నేహభావ\nమున్నమాట నిజమే! కాని అది అతణ్ణి\nచూసినప్పుడే ధనశేఖరుడికి స్ఫురిస్తుంది.\nఅతడు తన భార్యకు ఏనాడూ తన బాల్య\nమిత్రుడైన రామనాధుణ్ణి గురించి చెప్పనే\nలేదు. సత్యానందుడు అలా కాదు. అతడు\nరామనాధుణ్ణి గురించి ఎంతో వివరంగా\nతన భార్య జలజకు చెప్పాడు. అంతేకాక,\nపూట కూళ్ళమ్మకు కూడా తను పుట్టి\nపెరిగిన పల్లె గురించి ఎంతో అభిమానంగా\nచెప్పుకున్నాడు. అలాంటి ఉత్తముడితో ధన\nశేఖరుడు విరోధం పెట్టుకున్నాడు. ఇవన్నీ\nతెలిసిన తర్వాత రామనాధుడు, ధనశేఖరుణ్ణి\nనమ్మకపోవడంలో ఆశ్చర్యపడవలసిందేమీ\nలేదు. ఈ కారణాలవల్ల, రామనాధుడు తన\nమిత్రులిద్దరిలో ఎవరు నిజమైన మిత్రులో\nగ్రహించగలిగాడు. అతడు ధనశేఖరుణ్ణి\nకాదని, సత్యానందుడి ఇంట వుండేందుకు\nనిర్ణయించుకోవడం మూర్ఖత్వమనిపించు\nకోదు!\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n—(కల్పితం)\n[ఆధారం: “వసుంధర” రచన)",
            "book_page_end": 32
        },
        {
            "title": "దుమ్ములగొండి",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "జంతు విశేషాలు",
            "moral": "N/A",
            "keywords": [
                "దుమ్ములగొండి",
                "హైనా",
                "జంతువు",
                "స్వభావం",
                "భూమి"
            ],
            "characters": [],
            "locations": [
                "భారతదేశం"
            ],
            "content": "పిల్లి మియాఁవ్, మియాఁవ్ అంటుంది. కుక్క మొరుగుతుంది. మరి పిల్లీ, కుక్కా కలిసినట్టున్న దుమ్ములగొండి\nఏంచేస్తుందో తెలుసా? నవ్వుతుంది! ఈ వింతమృగం దూరం నుంచి శబ్దం పుట్టించాలంటే విచిత్రంగా వికవికా\nనవ్వుతుంది. అలా నవ్వుతూ ఎముకల పోగు చుట్టూ ఒక విధమైన నాట్యంకూడా చేస్తుంది.\nదుమ్ములగొండి కాళ్ళు, కుక్క కాళ్ళ లాగానూ, శరీరం పిల్లి లాగానూ ఉంటుంది. అయితే, దీనికి పిల్లి\nమృదుత్వంగానీ, అందంగానీ, కుక్క శరీరం లోని శక్తిగానీ ఉండదు. నిక్కబొడుచుకున్న చెవులతో పెద్దతల\nఉంటుంది. వెనక కాళ్ళు లావుగానూ, పొట్టిగానూ ఉండడం వల్ల శరీరం వెనకభాగం కిందికి వంగి ఉంటుంది.\nఇది 150 సెం.మీ. పొడవూ, 90 సెం.మీ. ఎత్తూ కలిగి ఉంటుంది. బూడిదరంగూ, లేత ఊదా రంగూ కలిసిన శరీరం\nమీద నల్లటి నిలువు చారలు ఉంటాయి. కాళ్ళమీద కూడా నల్లటి చారలు ఉంటాయి.\nదుమ్ములగొండి ఆహారం కోసం ఎప్పుడూ వేటాడదు. ఇతర జంతువులు చంపి తిని వదిలేసిన వాటితోనే కడుపు\nనింపుకుంటుంది. చాలా పిరికి స్వభావంగల ఈ జంతువు మనుషులకు దూరంగానే ఉంటుంది. అయితే అప్పుడే\nపుట్టిన శిశువులను దుమ్ములగొండి ఎత్తుకు పోయిందన్న ఉదంతాలు కూడా ఉన్నాయి!",
            "book_page_end": 33
        },
        {
            "title": "బీరేంద్ర కుమార్ భట్టాచార్య ‘ప్రతిపాద్’",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "సాహిత్య విమర్శ",
            "moral": "N/A",
            "keywords": [
                "ప్రతిపాద్",
                "బీరేంద్ర కుమార్ భట్టాచార్య",
                "జ్ఞానపీఠ పురస్కారం",
                "దిగ్బాయ్ సమ్మె",
                "కార్మికులు"
            ],
            "characters": [
                "చాంది అభీర్",
                "పన్నూ",
                "దిన్బోశ్వర్",
                "గియాసుద్దీన్",
                "జహనారా",
                "చటర్జీ",
                "శ్రీమతి ఫ్లెమియాస్"
            ],
            "locations": [
                "అస్సాం",
                "దిగ్బాయ్"
            ],
            "content": "అస్సాం అడవులలోని బండరాళ్ళకిందభూగర్భంలో పెట్రోలియం కనుగొనబడడంతో, అక్కడి కొండల\nమీద ‘దిగ్బాయ్' పట్టణం ఏర్పడింది. భారతదేశం వివిధ ప్రాంతాల నుంచి కూలీలు అక్కడికి చేరారు.\nమతాలు వేరయినప్పటికీ వాళ్ళందరూ కలిసి మెలిసి జీవించేవారు.\nఅలా అక్కడికి చేరిన వాళ్ళలో చాంది అభీర్ ఒకడు. ఒకసారి అతని భార్యకు జబ్బుచేసి సరైన వైద్య\nసహాయం, ఆహారం లభించక పోవడంతో చనిపోయింది. ఆమె వదిలి వెళ్ళిన సంతానంలో 'పన్నూ'\nచాలా అందమైన అమ్మాయి.\nఆ పట్టణంలోనే దిన్బోశ్వర్ అనే ఒక అధికారి ఉండేవాడు. హిందూమతానికి చెందిన ఆ యువకుడు\nజహనారా అనే ముస్లిం యువతిని పెళ్ళాడాలను కున్నాడు. అందుకోసం అతడు ముస్లింమతం పుచ్చుకుని\nగియాసుద్దీన్ అని పేరు మార్చుకున్నాడు. జహనారాను పెళ్ళాడాడు. అయితే, పెళ్ళయిన కొన్నాళ్ళకే\nదురదృష్టవశాత్తు జహనారా తీరని వ్యాధికి లోనయింది. న్యాయం కోసం పోరాడే మంచి వ్యక్తిత్వం కల తన\nభర్తకు దూరమై పోతున్నామే అని ఆమె బాధపడసాగింది. తాను వ్యాధిగ్రస్తురాలయినప్పటినుంచి, తన\nపక్కన ఉండి సాయపడిన చాందిఅభీర్ కూతురు పన్నూను, తన మరణానంతరం తన భర్తను పెళ్ళాడమని\nచెప్పి జహనారా ప్రాణాలు విడిచింది!\nగియాసుద్దీన్ మళ్ళీ మతం మార్చుకుని హిందువు అయితే తప్ప, తన కూతురును పెళ్ళాడడానికి వీలు\nకాదని పన్నూ తండ్రి పట్టుపట్టాడు. అదే సమయంలో చటర్జీ అనే ఒక యువకుడు పన్నూను ప్రేమించ\nసాగాడు. అయితే అతను బిడియం కారణంగా ఆ విషయాన్ని బయట పెట్టలేదు.\nఅంతలో పట్టణ పరిస్థితులలో వేగంగా మార్పులు రాసాగాయి. అవి వ్యక్తిగతమైన సుఖాలు - దుఃఖాలు,\nబాధలు – విషాదాలకు మించి అందరి దృష్టినీ ఆకర్షించాయి. కార్మికులు ఐకమత్యంతో పోరాడడం బ్రిటిష్\nఆయిల్ కంపెనీ యజమానులకు గిట్టలేదు. ఆధునిక యంత్రాలను ప్రవేశపెట్టి, చాలామంది కార్మికులను\nపనులనుంచి తొలగించారు.\nకార్మికులలో అశాంతి ఏర్పడింది. అలజడి ఆరంభమయింది. వాళ్ళ సమైక్యపోరాటం యజమానులకు\nభయం పుట్టించింది. ఆఖరికి విభజించి పాలించాలన్న సూత్రం ప్రయోగించి, కార్మికుల మధ్య హిందూ\nముస్లిం ద్వేష భావాలను ఉసికొలిపే ప్రయత్నాలలో దిగారు. ఒక మనిషికి డబ్బిచ్చి వాడిచేత ఒక\nహిందువుల ఆలయంలో గోమాంసం పెట్టించారు. అయితే, వాడు పట్టుబడి పోవడంతో కుట్ర\nబయటపడింది.\nఇవన్నీ రెండవ ప్రపంచ యుద్ధం ప్రారంభం కావడానికి ముందు జరిగాయి. ఆ కాలఘట్టంలో బ్రిటిష్\nవాళ్ళు స్వదేశీయులకు కావాలనే దూరంగా ఉండేవారు. ఆంగ్లేయులకూ, భారతీయులకు మధ్య\nఎటువంటి మానవ సంబంధాలూ లేవు. కార్మికులు నమ్మె కట్టడంతో, కంపెనీ యాజమాన్యం, దూరం\nనుంచి కొత్తగా కూలీలను బళ్ళలో తెచ్చిదించింది. అక్కడి కార్మికులు బళ్ళను అడ్డుకున్నారు. ఒక ఆంగ్లేయ\nఅధికారి దానిని సహించలేక వాళ్ళపై కాల్పులు జరిపాడు. ఆ కాల్పులలో పన్నూ తండ్రి చాందిఅభీర్,\nచటర్జీ, అప్పుడే పెళ్ళి చేసుకున్న గాయకుడు బరూవా, గుడిలోకి గోమాంసం విసిరి పట్టుబడిపోయి, ఆ తర\nవాత తను చేసిన అకృత్యానికి పశ్చాత్తాపం చెంది కార్మికులతో భుజం కలిపిన బోధన్ అనే ముఖ్యులయిన\nనలుగురు కార్యకర్తలు ప్రాణాలు కోల్పోయారు.\nఆంగ్లేయులలోనూ న్యాయంకోసం నిలిచిన కరుణాహృదయులు లేక పోలేదు. అటువంటి వారిలో\nశ్రీమతి ఫ్లెమియాస్ ఒకరు. ఆమె పీడిత ప్రజలయిన కార్మికులకు అండగా నిలిచింది.\nపోరాటం ఇంతటితో ఆగదు; మునుముందు మరిన్ని పెద్ద తుఫానులు వస్తాయి! అన్న హెచ్చరికతో\nనవల ముగుస్తుంది.\nప్రముఖ అస్సామీ రచయితా, జ్ఞానపీఠపురస్కార గ్రహీతా అయిన బీరేంద్ర కుమార్ భట్టాచార్య\nరచించిన సుప్రసిద్ధ నవల 'ప్రతిపాద్' ఇతివృత్తం ఇది. ఈ నవల 1939వ సం|| దాదాపు పదివేల మంది\nపాల్గొన్న దిగ్బాయ్ కార్మికుల సమ్మె నేపథ్యంతో రచింప బడిందని చెబుతారు. పాత్రలూ, సన్నివేశాలూ ఎంతో\nవాస్తవికంగా చిత్రింప బడ్డాయి. ఈ నవలను 'నేషనల్ బుక్ ట్రస్ట్ ఆఫ్ ఇండియా', వివిధ భారతీయ\nభాషలలోకి అనువదించింది.",
            "book_page_end": 35
        },
        {
            "title": "మీకు తెలుసా?",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "సామాన్య జ్ఞానం",
            "moral": "N/A",
            "keywords": [
                "టిప్పు సుల్తాన్",
                "డైనమైట్",
                "నోబెల్ బహుమతి",
                "యురేనస్",
                "ఆర్య సమాజం"
            ],
            "characters": [],
            "locations": [
                "మైసూరు",
                "మెక్సికో",
                "ఇంగ్లాండు",
                "కర్నాటక"
            ],
            "content": "1. మైసూరు సుల్తాన్ టిప్పు రాజధాని ఏది?\n2. గరుడపక్షి, పాము ఏదేశ పతాకంలో చోటుచేసుకున్నాయి?\n3. ఇంగ్లాండులో పొగాకును ప్రవేశపెట్టిన వారెవరు?\n4. 1939వ సం|| సెప్టెంబర్ 3వ తేదీ జరిగిన ముఖ్యమైన సంఘటన ఏది?\n5. రవీంద్రనాధ టాగూర్కు నోబెల్ బహుమతిని తెచ్చిపెట్టిన రచన ఏది?\n6. 'డైనమైట్'ను కనుగొన్నవారెవరు?\n7. 'హెూల్కర్లు' ఎక్కడినుంచి పరిపాలించారు?\n8. 'యూకలిప్టస్' చెట్లు విరివిగా ఉన్న దేశం ఏది? .\n9. 'సెలోన్' ఎప్పుడు 'శ్రీలంక' అయింది?\n10. 'శబర్మతి సాధువు' అని ఎవరిని పిలిచే వారు?\n11. పర్షియా రాజ్యస్థాపకుడు ఎవరు?\n12. సతీ సహగమనాన్నీ, బాల్యవివాహాలను వ్యతిరేకించి పోరాడిన భారతీయ సంఘసంస్కర్త ఎవరు?\n13. అంతరిక్షంలోకి వెళ్ళిన మొట్టమొదటి వ్యక్తి ఎవరు?\n14. సూర్యమండలంలోని అతిపెద్ద గ్రహంఏది?\n15. అమృతసర్ లోని స్వర్ణదేవాలయాన్ని ఒక శిక్షుమత గురువు నివసించినచోట నిర్మించారు. ఆయన ఎవరు?\n16. ఒక అడుగు పొడవు గల నాలుక ఉన్నప్పటికీ కంఠస్వరం లేని జంతువు ఏది?\n17. నోబెల్ శాంతి బహుమతీ గ్రహీతలలో అతిపిన్న వయసు వారెవరు?\n18. ఆర్యసమాజ స్థాపకుడు ఎవరు?\n19. కోలార్ బంగారు గనులు ఏ రాష్ట్రంలో ఉన్నాయి?\n20. 'లోక్సభ'ను రద్దు చేసే అధికారం 'స్పేకర్'కు ఉన్నదా? లేకుంటే ఎవరికి ఉన్నది?\nసమాధానాలు\n1. శ్రీరంగపట్నం.\n2. మెక్సికో.\n3. సర్వాల్టర్ ర్యాలీ (1552 - 1618) అనే ఆంగ్లేయుడు.\n4. ఇంగ్లాండు, జర్మనీ మీద యుద్ధం ప్రకటించింది.\n5. గీతాంజలి.\n6. ఆల్ఫ్రెడ్ నోబెల్ (1867)\n7. ఈ నాటి మధ్యప్రదేశ్లోని ఇండోర్.\n8. ఆస్ట్రేలియా.\n9. 2 1972.\n10. మహాత్మాగాంధి.\n11. సైరస్ చక్రవర్తి (క్రీ.పూ. 500- 400).\n12. రాజారాం మోహన్రాయ్.\n13. సోవియట్ వ్యోమగామి యూరీ గగారిన్.\n14. బృహస్పతి (142, 800 కి.మీ).\n15. గురురాం దాస్.\n16. ఏనుగు.\n17. మార్టిన్ లూథర్ కింగ్ జూనియర్. 1964వ సం||లో 35వ యేట లభించింది.\n18. స్వామి దయానంద సరస్వతి.\n19. కర్నాటక,\n20. లేదు. రాష్ట్రపతికి.",
            "book_page_end": 36
        },
        {
            "title": "బైరాగి సలహా",
            "book_page_start": 37,
            "pdf_page_start": 37,
            "pdf_page_end": 40,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "అసూయను విడిచిపెట్టి, నిస్వార్థంగా ఇతరులకు సేవ చేస్తేనే నిజమైన సంతృప్తి లభిస్తుంది.",
            "keywords": [
                "అసంతృప్తి",
                "బైరాగి",
                "అసూయ",
                "పరోపకారం",
                "సంతోషం"
            ],
            "characters": [
                "చంద్రనాధుడు",
                "భ్రమరాంబ",
                "బైరాగి",
                "వీరభద్రుడు",
                "కాంతమ్మ",
                "అచ్చమ్మ"
            ],
            "locations": [],
            "content": "చంద్రనాధుడనే ఒక గృహస్థుకు సాధు\nజనులంటే ప్రీతి. ఒక రోజున ఆయన,\nబైరాగి ఒకడిని తన ఇంటికి పిలిచి పాద\nపూజ చేశాడు. బైరాగి ఎంతో సంతోషించి,\nఏమైనా కోరుకోమన్నాడు.\nచంద్రనాధుడు వినయంగా, \"స్వామీ!\nనాకే కోరికా లేదు. భగవత్కృప వల్లా,\nతమవంటి మహాత్ముల దీవెనలవల్లా నాకు\nడబ్బుకూ, సుఖాలకూ లోటు లేదు. కానీ\nఎందువల్లనోనా భార్య భ్రమరాంబ ఎప్పుడూ\nఅసంతృప్తితో బాధ పడుతూంటుంది.\nకారణం తెలియదు. ఇందుకు తమరేమైనా\nవిరుగుడు చెప్పగలరా?” అన్నాడు.\nబైరాగి తలవూపి భ్రమరాంబను పిలవ\nమన్నాడు. ఆమె వచ్చి అతడడిగిన ప్రశ్న\nలన్నిటికీ బదులిచ్చింది.\nభ్రమరాంబకు భర్త ప్రేమ లభిస్తున్నది.\nకోరిన కోరికలు తీరుతున్నాయి. పనులు\nచేయడాని కింటినిండా పనివాళ్ళున్నారు.\nతీరిక సమయాల్లో మంచి పుస్తకాలు\nచదువు తుంది. హాయిగా సంగీతం పాడు\nకుంటుంది.\n\"మరి నీకు అసంతృప్తి దేనికి?” అని\nఅడిగాడు బైరాగి.\n\"ఏమో- అదే నాకూ తెలియడం లేదు.\nమా మేడ పక్కనే చిన్న పెంకుటిల్లుంది.\nఅందులో వీరభద్రుడనే ఆయనుంటు\nన్నాడు. ఆయన కుటుంబానికి అతికష్టం\nమీద రోజులు గడుస్తున్నాయి. అయినా\nవీరభద్రుడి భార్య కాంతమ్మ ఎప్పుడూ ఉత్సా\nహంగానూ, సంతోషంగానూ ఉంటుంది.\nఅంతా పూర్వజన్మ సుకృతం అనుకోవాలి!”\nఅన్నది భ్రమరాంబ.\nబైరాగి ఒక క్షణం ఆలోచించి, \"తన\nకోసమే బ్రతికే మనిషికి తృప్తి వుండదు.\nకాంతమ్మ తన కోసం ప్రతిఫలం లేకుండా\nకష్టపడడం వల్లనే ఉత్సాహంగానూ, ఎంతో\nతృప్తిగానూ వుంటున్నదనుకొంటాను. నువ్వు\nకూడా ఇతరులకుఅడపాదడపా సాయపడు.\nనీ లోని అసంతృప్తి క్రమంగా తొలగిపో\nతుంది,” అన్నాడు.\nఆ మాటలు భ్రమరాంబకంతగా రుచించ\nలేదు. కానీ బైరాగి నిజమే చెబుతున్నాడేమో\nఅనిపించింది. ఎందుకంటే, అందరూతనకు\nసాయపడేవాళ్ళే తప్ప, తనెప్పుడూ ఎవరికీ\nసాయపడలేదు మరి!\nఅంతలో అక్కడికి అచ్చమ్మ వచ్చింది.\nఅది పేదరాలు. నాలుగిళ్ళల్లో పని చేసి\nపొట్టపోసుకుందామని ఈ ఊరొచ్చింది.\nకానీ ఇంతవరకూ వీరభద్రుడింట్లో తప్ప\nఇంకెక్కడా పని దొరక లేదు. ఒకసారి\nభ్రమరాంబ నడిగితే, కొద్ది రోజులాగి కన\nపడ మన్నది. అందుకని అచ్చమ్మ ఈరోజు\nభ్రమరాంబను చూడవచ్చింది.\n“మా ఇంట్లోనే బోలెడు మంది పని\nవాళ్ళు. నిన్నేం చేసుకోను?” అన్నది భ్రమ\nరాంబ.\nఅచ్చమ్మ వెళ్ళిపోతూంటే బైరాగి ఆపి,\n“నువ్వు వీరభద్రుడింట్లో పని చేస్తున్నావా?\nవాళ్ళు డబ్బుకిబ్బంది పడుతూ పని మని\nషిని కూడా పెట్టుకున్నారా?” అని ప్రశ్నిం\nచాడు.\nదానికి అచ్చమ్మ, \"అయ్యా, ఎవరైనా\nఉట్టినే డబ్బు సాయం చేస్తే నేను తీసు\nకోను. ఉన్నంతలో నాకు సాయపడ్డట్లూ\nవుంటుందనీ, తమకు పని సాయముంటుం\nదనీ వాళ్ళు నన్ను పనిలో పెట్టుకున్నారు.\nవాళ్ళ ఇబ్బందులేమిటో నాకు తెలియదు\nకానీ, తాము తిన్నదే నాకూ పెడతారు. నేను\nఒక్క వరహా చాలన్నా, నాకు వేరే ఎక్కడా\nపని లేదని నెలకు రెండు వరహాలిస్తున్నారు.\nతిండి ఖర్చు అక్కడే వెళ్ళిపోతున్నది. పడక\nకూడా వాళ్ళ ఇంటి అరుగుమీదే! పని\nచేసేందుకు నాలుగిళ్ళు దొరికితే, నేను వేరే\nఇల్లు చూసుకుని వుండొచ్చునని ఆశ!”\nఅన్నది.\nభ్రమరాంబ వెంటనే, “నీ కింత ఇబ్బంది\nవున్నదని తెలియదు. రెండు పూటలా తిండి\nపెట్టి నెలకు పది వరహాలిస్తాను. మా ఇంట్లో\nవుండు,” అన్నది.\n“అలాగే వుంటానమ్మా. కానీ కాంతమ్మ\nగారింట్లో పని మానమనొద్దు. ఆ అమ్మకు\nనేను లేనిదే అసలు గడవదు,\" అన్నది\nఅచ్చమ్మ.\nభ్రమరాంబ కీమాట నచ్చలేదు. కానీ\nకాదంటే బైరాగి తనను తప్పు పడతాడని\nవూరుకుంది. తనవల్ల కాంతమ్మకు నష్టం\nకలక్కూడదు కదా మరి!\nబైరాగి, భ్రమరాంబ మంచి గుణాన్ని\nమెచ్చుకుని, \"కొంతకాలం తర్వాత మళ్ళీ\nవస్తాను. అప్పటికి నీ అసంతృప్తి పూర్తిగా\nపోతుందని, నా నమ్మకం,\" అని వెళ్ళి\nపోయాడు.\nభ్రమరాంబ ఇంట్లో అచ్చమ్మకు చెప్ప\nడానికి పెద్దగా పనేమీలేదు. అందువల్ల,\nభ్రమరాంబ ఆమె చేత రోజూ మంచాలు,\nబీరువాలు గుడ్డతో తుడిపించేది. దేవుడికి\nపూర్వం పూలతో పూజ చేసేది. ఇప్పుడు\nఅచ్చమ్మచేతమాల కట్టించి పూజ చేస్తున్నది.\nఇలాంటి పనులయ్యాక అచ్చమ్మ కాస్త\nవిశ్రాంతిగా కనబడితే, భ్రమరాంబలో అసం\nతృప్తి రేగేది. ఆమె ఏ మాత్రం అవసరంలేని\nపనులు అచ్చమ్మకు పురమాయిస్తూండేది.\nవీధి చివర డాబా ఇంట్లో వున్న రమణయ్య\nగారి భార్య శకుంతలమ్మ, వియ్యంకుల\nఇంటి నుంచి తిరిగొచ్చిందో లేదో చూసి\nరమ్మనో, పెరట్లో కాకి ఒకటేపనిగా అరుస్తు\nన్నది, దాన్ని తోలమనో, వీధిలో ఆగోలే\nమిటి? ఎవరైనా దెబ్బలాడు కుంటున్నారా?\nకాస్త కిటికీలోంచి తొంగి చూడమనో-\nఇలాంటి అనవసరమైనపనులు అచ్చమ్మకు\nచెబుతూండేది.\nఅచ్చమ్మ అన్ని పనులూ అవలీలగా\nచేసేది. అయితే, ఆమె కాంతమ్మ ఇంట్లో\nఉత్సాహంగా వుండేది, భ్రమరాంబ దగ్గిర\nనిరుత్సాహంగా వుండేది. మాటవరస\nక్కూడా అచ్చమ్మ, కాంతమ్మ గురించి\nతప్పుగా అనదు, అననివ్వదు. ఇదంతా\nచూసి భ్రమరాంబకు అసంతృప్తి మరింత\nపెరిగింది.\nకొంతకాలానికి బైరాగి తిరిగి వచ్చి\nసంగతి తెలుసుకున్నాడు. అచ్చమ్మ ప్రవర్త\nనకు కారణం తెలుసుకునేందుకు అక్కడి\nనుంచి కాంతమ్మ ఇంటికి వెళ్ళాడు. అక్కడి\nపరిస్థితి స్వయంగా తెలుసుకుని తిరిగి\nవచ్చాక, భ్రమరాంబ ఇంటి పరిస్థితిని గమ\nనించాడు.\nఅంతా శ్రద్ధగా చూస్తున్న భ్రమరాంబ,\nబైరాగిని, “తేడా ఏమైనా తెలిసిందా, స్వామీ?”\nఅని అడిగింది.\nఅందుకు బైరాగి, \"కాంతమ్మ ఇంట్లో\nపనెక్కువ. అయితే ఆమె అచ్చమ్మ చేత\nఅవసరం మేరకు మాత్రమే పని చేయించు\nకుంటుంది. వాళ్ళింట్లో మంచి నీళ్ళు\nతాగితే లోటాను నీళ్ళతో తొలుచుకుని\nమళ్ళీ వాడుతారు తప్ప, ఎప్పటికప్పుడు పని\nమనిషిని తోమ మనరు. తాము పని చేసే\nటప్పుడు ఎలా ప్రవర్తిస్తారో, పనిమనిషి\nవిషయంలోనూ అలాగే ప్రవర్తిస్తారు.\nఆమెను తమలో ఒకతెగా భావిస్తారు. జీతం\nఇవ్వడం వరకు మాత్రమే ఆమె పని\nమనిషి. అందువల్ల అక్కడ ఆమె ఉత్సా\nహంగా వుంటుంది,” అన్నాడు.\n“నేను మాత్రం దానికి తక్కువేం\nచేశాను?” అన్నది భ్రమరాంబ ఎంతో ఉక్రో\nషంగా.\n\"ఇంకా అర్థం కాలేదా? వాళ్ళు పని\nవుందని పని చేయించు కుంటున్నారు.\nనువ్వు పనిమనిషి వుందని పని చేయించు\nకుంటున్నావు. రెండింటికీ తేడా లేదూ?”\nఅన్నాడు బైరాగి మందలింపు ధోరణిలో.\nభ్రమరాంబకు తన తప్పు అర్థమయింది.\nఆమె ఏదో అనబోయేంతలో బైరాగి, “నీ\nఅసంతృప్తికి కారణం అసూయ. కాంతమ్మ\nనీకంటే సంతోషంగా వుండడం, నువ్వు\nభరించలేక పోతున్నావు. ఆ అసూయను\nవిడిచిపెట్టి కాంతమ్మతో స్నేహం చెయ్యి.\nగొప్ప కోసం కాక మంచి బుద్ధితో ఇతరు\nలకు సాయపడు. అప్పుడు నీకు కలిగే\nతృప్తికి అంతుండదు,\" అన్నాడు.\nభ్రమరాంబ, బైరాగి సలహా పాటించి\nక్రమంగా అందులోని నిజం గ్రహించింది.",
            "book_page_end": 40
        },
        {
            "title": "చందమామ కబుర్లు",
            "book_page_start": 41,
            "pdf_page_start": 41,
            "pdf_page_end": 41,
            "author": "చందమామ బృందం",
            "genre": "వార్తలు",
            "moral": "N/A",
            "keywords": [
                "పేటెంట్",
                "అఖిల్ రస్తోగి",
                "స్క్రేబుల్",
                "ఆల్ ఫ్రెడ్ బట్స్",
                "భారతీయ విద్యార్థి"
            ],
            "characters": [
                "అఖిల్ రస్తోగి",
                "దీప",
                "ఆల్ ఫ్రెడ్ బట్స్"
            ],
            "locations": [
                "వాషింగ్టన్",
                "అమెరికా"
            ],
            "content": "భారతీయ విద్యార్థికి అమెరికా\nప్రోత్సాహం!\nవాషింగ్టన్ సమీపంలోని ఫేర్ఫాక్స్ కౌంటీలో\nఅఖిల్ రస్తోగీ అనే పదకొండేళ్ళ కుర్రాడు ఆరవ\nతరగతి చదువు తున్నాడు. ఆ అబ్బాయి తల్లి\nదీప ఒక బ్యాంక్ ఉద్యోగిని. ఆమె కుడి చేతి\nనరాలు దెబ్బతిన్నాయి. అందువల్ల జగ్గు తీసి,\nకప్పులోకి పాలు పోసేప్పుడు, పాలు ఒలికి\nపోయేవి. దానిని చూసి బాధపడిన అఖిల్\nతీవ్రంగా ఆలోచించి ఒక ప్లాస్టిక్ స్క్రూ గొట్టాన్ని\nరూపొందించాడు. దాని సహాయంతో ఎవరైనా\nసరే జగ్గునుంచి ఒలక కుండా పాలను\nకప్పులోకి పోసే సదుపాయం ఏర్పడింది.\nదానిని చూసి తల్లి ఎంతో సంతోషించింది.\nకుటుంబమిత్రులు ఆపరికరానికి 'పేటెంట్'\nకోసం దరఖాస్తు పెట్టమన్నారు. ఒక అమెరికా\n'సంస్థ పేటెంట్ మంజూరు చేసింది. ఆ\nవిధంగా అఖిల్, అమెరికా పేటెంట్ను పొందిన\nఅతి పిన్న వయస్కులలో ఒకడయ్యాడు!\nఆంగ్లంలో 'గళ్ళనుడి కట్టు'\nఆంగ్లంలో 'గళ్ళనుడికట్టు' ఆటను స్ప్రేబుల్\nఅని అంటారు. ఇంగ్లీషు నేర్చుకునే\nవిద్యార్థులు ఈ ఆటను ఆసక్తిగా ఆడతారు.\nవిద్యార్థుల ‘పదసంపద'ను ఇది పెంచుతుంది.\nఆల్ ఫ్రెడ్ బట్స్ అనే ఒక శిల్పకారుడు ఈ\nఆటను రూపొందించాడు. ఆయన తన 93వ\nయేట గత ఏప్రిల్లో మరణించాడు. ఆయన\nఈ ఆటను 1930వ సం।।లో రూపొందిం\nచాడు. దానిని అతడు బోర్డు వ్యాపారులకు\nఅమ్మచూశాడు. కాని ఎవరూ కొనలేదు. 20\nఏళ్ళ తరవాత దానినొక చిన్న వ్యాపారసంస్థ\nవిడుదల చేసింది. పిల్లలు దానిపట్ల చూపిన\nఅపార ఆసక్తిని గ్రహించి, మొదట నిరాకరిం\nచిన సంస్థ మళ్ళీదానిని తీసుకుని భారీఎత్తున\nతయారు చేసి విడుదల చేసింది. ఈ ఆధార\nసూత్రంతోనే ప్రయాణం చేసేప్పుడు ఆడడానికి\nవీలుగా 'మేగ్నటిక్ సెట్' కూడా రూపొందిం\nచారు. ఆ తరవాత అది వివిధ ప్రపంచ\nభాషలలో వెలువడింది. ఇప్పటికి అది కోట్ల\nవరకు అమ్ముడయి ఉండవచ్చని ఒక\nఅంచనా!",
            "book_page_end": 41
        },
        {
            "title": "విదూషకుడు బుహ్లూల్",
            "book_page_start": 42,
            "pdf_page_start": 42,
            "pdf_page_end": 44,
            "author": "అరేబియా కథ",
            "genre": "హాస్యం/నీతి కథ",
            "moral": "నిజమైన జ్ఞానం సంపద, అధికారం కన్నా గొప్పది. అన్నీ అర్థంలేనివే.",
            "keywords": [
                "బుహ్లూల్",
                "ఖలీఫా హారూన్ అలషీద్",
                "విదూషకుడు",
                "జ్ఞానం",
                "రాజ్యం"
            ],
            "characters": [
                "బుహ్లూల్",
                "ఖలీఫా హారూన్ అలషీద్"
            ],
            "locations": [
                "బాగ్దాద్"
            ],
            "content": "ఖలీఫా హారూన్ అలషీద్ కొలువులో బుహ్లూల్ ఒకనాడు ఖలీఫాలేనిసమయం\nఒకప్పుడు బుహూల్ అనే విదూషకుడు చూసి ఆయన సింహాసనంపై కూర్చున్నాడు.\nఉండేవాడు. అతను కేవలం విదూషకుడే ఈ సాహసం చేసినందుకు దర్బారు ఉద్యో\nగాక జ్ఞాని కూడానూ.\nఒకనాడు ఖలీఫా తన విదూషకుడితో,\n\"బుహ్లూల్, మన బాగ్దాద్నగరంలో ఎంత\nమంది మూఢులున్నారో నీకు తెలుసునా?”\nఅని అడిగాడు.\nతెలుసు నన్నాడు విధూషకుడు.\n“అలా అయితే వారందరి పేర్లు పట్టీ\nతయారుచెయ్యి. అందులో ఒక్క పొరపాటు\nకూడా చెయ్యకూడదు, తెలిసిందా?”\nఅన్నాడు ఖలీఫా.\nవిదూషకుడు విరగబడి నవ్వి, \"అంత\nకంటే బాగ్దాద్ నగరంలో ఉండే జ్ఞానుల\nజాబితా తయారు చెయ్యటం సులువు. ఆ\nజాబితా తయారుచేస్తాను. అందులో లేని\nవారంతా మూఢులే అనుకోండి,” అన్నాడు.\nగులు అతన్ని కర్రలతో కొట్టించారు.\nఖలీఫా వచ్చేసరికి విదూషకుడు బాధతో\nఏడుస్తూ కనిపించాడు. ఖలీఫా జరిగిన\nసంగతి అంతా విని తన విదూషకుణ్ణి\nఓదార్చబోయాడు.\n\"ఏలినవారు పొరబడుతున్నారు. నేను\nనాకు తగిలిన దెబ్బలను గురించి ఏడవటం\nలేదు. కాస్సేపు సింహాసనం మీద కూర్చు\nన్నందుకే నాకిన్ని దెబ్బలు తగిలితే, ఏళ్ల\nతరబడి కూచునే తమకు ఆ లోకంలో ఎన్ని\nదెబ్బలు తగులుతాయో గదా అని విచారి\nస్తున్నాను!\"అన్నాడు విదూషకుడు.\nబుహ్లూల్కు పెళ్లి అంటే పడేదికాదు. ఈ\nసంగతి తెలిసి ఖలీఫాకు కోపం వచ్చింది.\nఆయన ఒకనాడు తన బానిసలలో ఒకతెను,\nఅందమైనదాన్ని ఏరి, తన విదూషకుడి\nకిచ్చి బలాత్కారంగా పెళ్లిచేశాడు. ఆ రాత్రి\nపెళ్లికూతురు వచ్చి తన పక్కన కూచోగానే\nవిదూషకుడు చివాల్న లేచి, \"ఓయమ్మో !\nఓయి బాబో !\" అని బిగ్గరగా కేకలు వేస్తూ\nరాజమందిరం అంతటా అటూఇటూ పరి\nగెత్తాడు.\nఖలీఫా అతన్ని పిలిపించి, “దుర్మార్గుడా,\nనీకు చక్కని పిల్లనిచ్చి పెళ్లిచేస్తే దాన్ని\nవదిలేసిచావుకేకలుపెడుతూ పారిపోతావా?”\nఅని అడిగాడు.\nదానికి విదూషకుడు, “ఏలినవారు క్షమిం\nచాలి! నా భార్య అందమైనదే, సందేహం\nలేదు. కాని ఆమె నాదగ్గరికి వచ్చి కూచో\nగానే ఆమె గుండెలోనుంచి గొంతుకలు విని\nపించాయి. 'నాకు మంచి బట్టలు కావాలి,\nనాకు మంచి నగలు కావాలి,' అని ఆ\nగొంతుకలు అనటం విని నేను బెదిరి పారి\nపోయాను!\" అన్నాడు.\nఅయితే బుహూల్ ఈ మాట లన్నది\nఖలీఫానుంచి డబ్బు రాబట్టటానికి కాదు.\nఎందుకంటే ఒకసారి ఖలీఫా తన విదూష\nకుడికి వెయ్యి బంగారు దీనారాలుబహుమతి\nఇచ్చాడు. కాని విదూషకుడు దానిని నిరాక\nరించాడు. మరి కొంతకాలానికి ఖలీఫా\nమరోసారి వెయ్యి దీనారాలు ఇవ్వబోతే\nవిదూషకుడు అప్పుడుకూడా అవి తీసుకోవ\nటానికి నిరాకరించాడు.\n\"నేను సంతోషించి బహుమతి ఇస్తే\nతీసుకోక నిరాకరిస్తావు, ఏమిటి కారణం?”\nఅని ఖలీఫా అడిగాడు. ఆ ప్రశ్నకు\nసమాధానంగా విదూషకుడు తన అరికాలు\nఎత్తి ఖలీఫా మొహం ముందు పెట్టాడు.\nఈ దుండగం కళ్లారా చూసిన ఖలీఫా\nసేవతులు, విదూషకుడిపై బడి చావ గొట్ట\nబోయారు.\nకాని ఖలీఫా వారిని వారించి, \"ఎందుకు\nఇలా అమర్యాదగా ప్రవర్తిస్తున్నావు?\" అని\nఅడిగాడు.\n\" ఏలినవారు గమనించాలి. నేను తమ\nకేసి చేతులు చాచి తమరి బహుమానాలు\nస్వీకరించినట్టయితే, నాకిప్పుడు తమకేసి\nకాళ్లు చాచే హక్కుండేది కాదు,\" అన్నాడు\nవిదూషకుడు.\nఒకసారి ఖలీఫా యుద్ధంచేసి విజయంతో\nతిరిగివస్తున్నాడు. ఆసమయంలో ఖలీఫా\nవెంట బుహ్లూల్ కూడా ఉన్నాడు. ఒక\nమజిలీలో అర్ధరాత్రి వేళ ఖలీఫాకు\nఅపరిమితంగా దాహమయింది. ఆయన,\n“నీరు, నీరు !” అని అరవటం విని విదూష\nకుడు లేచి వెళ్లి నీరు తెచ్చాడు.\n“ఈ నీరు తాగేముందు ఏలినవారు\nదయచేసి ఒక్క ప్రశ్నకు సమాధానం\nచెప్పాలి. ఈ నీరు లభ్యం కాని పక్షంలో\nదీనికోసం ఏలిన వారు ఎంత ఇచ్చిఉండే\nవారు?” అన్నాడు విదూషకుడు.\n“అర్ధరాజ్యం ఇచ్చేవాణ్ణి!” అంటూ ఖలీఫా\nనీరు తాగాడు.\n“మరొక్క అనుమానానికి కూడా ఏలిన\nవారు సమాధానం చెప్పాలి తాగిన నీరు\nఅల్పాచమానం రూపంలో బయటికి రాక,\nలోపలే అలాగే బిగదీసుకు పోతే దాన్ని\nబయటికి రప్పించటానికి ఎంత ఇస్తారు?”\nఅని విదూషకుడు అడిగాడు.\n\"అవసరమైతే ఆర్ధరాజ్యం ఇస్తాను!\"\nఅన్నాడు. ఖలీఫా.\n“ఇన్ని నీళ్లకూ, ఇంత అల్పాచమానానికీ\nసమానమైన విలవ గల రాజ్యం కోసం\nయుద్ధాలు దేనికి, ప్రభూ?” అన్నాడు\nబుహ్లూల్.\nఖలీఫా ఎంతో సిగ్గుతో తల వంచు\nకున్నాడు.",
            "book_page_end": 44
        },
        {
            "title": "వీరహనుమాన్-37",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణిక ధారావాహిక",
            "moral": "ప్రజల అభిప్రాయం, ధర్మ రక్షణ కోసం రాజు కఠినమైన నిర్ణయాలు తీసుకోవాలి. సీత పవిత్రత అగ్ని పరీక్ష ద్వారా నిరూపించబడింది.",
            "keywords": [
                "రామాయణం",
                "సీత",
                "అగ్ని ప్రవేశం",
                "రావణుడు",
                "పుష్పక విమానం"
            ],
            "characters": [
                "రాముడు",
                "సీత",
                "లక్ష్మణుడు",
                "అగ్నిహోత్రుడు",
                "దశరథుడు",
                "ఇంద్రుడు",
                "సుగ్రీవుడు",
                "విభీషణుడు",
                "తార"
            ],
            "locations": [
                "లంక",
                "కిష్కింధ",
                "అయోధ్య",
                "ఋశ్యమూక పర్వతం"
            ],
            "content": "రాముడు సీతతో కోపం కొద్దీ ఇంత పరు\nషంగా మాట్లాడే సరికి, వింటున్న వాళ్ళకు\nభయమూ, జలదరింపూకలిగాయి. ఎన్నడూ\nఇలాటి మాటలు పడి ఎరగని సీత వంచిన\nతలను మరింతగా వంచుకుని, అంత\nమంది మధ్య జరిగిన అవమానానికి కన్నీరు\nకార్చింది.\nఆమె కన్నీరు తుడుచుకుంటూ దగ్గుత్తి\nకతో, “వీరుడా, ఎందుకు ఇలాటి మాటలు\nఅంటున్నావు? అవి అజ్ఞాని అయినవాడు\nతనకు తెలియనిదాన్ని గురించి మాట్లాడే\nమాటలు. నేను వినటానికి యోగ్యమైనవి\nకావు. నువ్వు అనుకుంటున్నట్టు నేను చెడి\nపోలేదు. కావాలంటే తగిన పరీక్ష ఏదైనా\nపెట్టు. స్త్రీలలో చెడ్డవాళ్ళు ఉన్నారు గదా\nఅని స్త్రీలందరినీ చెడ్డవాళ్ళుగా భావించకు.\nనా స్వభావం నీకు బాగా తెలిసి ఉన్నట్ట\nయితే నా మీద అనుమానం విడిచిపెట్టు.\nరావణుడు నన్నెత్తుకుపోయినప్పుడు వాడి\nశరీరం నాకు తగిలితే అది నా అసహాయత\nవల్ల జరిగినది కాబట్టి, ఆ తప్పు దైవానిది,\nనాది కాదు. నా ఆధీనంలో ఉండిన నా\nమనసు మాత్రం నీ మీదనే ఉన్నది..\nఇంతకాలం కలిసి ఉన్న తరవాత నా\nస్వభావం నీకు తెలియకపోతే, నీకు అది\nమరి ఏ విధంగానూ తెలిసే అవకాశం లేదు.\nనన్ను విడిచిపెట్ట దలచినవాడివైతే నన్ను\nవెదకటానికి హనుమంతుణ్ణి ఎందుకు\nపంపావు? నన్ను విడిచిపెట్టి నట్టు ఆ\nహనుమంతుడి ద్వారా కబురు చేసినా,\nహనుమంతుడు చూస్తూండగానే ప్రాణాలు\nవిడిచి ఉండేదాన్ని. నీకు ఈ యుద్ధం చేసే\nఅవసరం కూడా లేకపోను. నీ మిత్రులు\nఇంతదూరం రావలసిన శ్రమ కూడా తప్పి\nఉండును,” అన్నది.\nతరవాత ఆమె లక్ష్మణుడితో, \"లక్ష్మణా,\nనా బాధకు విరుగుడుగా చితిని పేర్చు.\nఅందులో పడి ప్రాణాలు విడుస్తాను. ఇంత\nమాట పడి బతికి ఉండటం నా కిష్టంలేదు.\nఇంతమంది ఎదట నా భర్త నన్ను వదిలేస్తే\nఅగ్ని ప్రవేశం తప్ప నాకు వేరే గతి ఏము\nన్నది?\" అన్నది.\nఈ మాటకు ఎంతో నొచ్చుకుంటూ\nలక్ష్మణుడు రాముడి ముఖం కేసి చూశాడు.\nరాముడి వాలకం చూస్తే సీత అగ్నిప్రవేశం\nచెయ్యటం అతనికి ఏ మాత్రం అభ్యంతరం\nలేనట్టు కనబడింది. అందుచేత లక్ష్మణుడు\nవెంటనే సీత కోరిన ప్రకారం అక్కడ చితి\nపేర్చాడు.\nచితి బాగా మండుతున్నది. తల వంచు\nకున్న రాముడి చుట్టూ ప్రదక్షిణం చేసి, సీత\nచితిని సమీపించింది. ఆమె చేతులు\nమోడ్చి, “నా మనసు రాముడి మీద తప్ప\nమరొక పురుషుడి మీదికి పోదన్నమాట\nనిజమైతే ఈ అగ్నిహెూత్రుడు నన్ను కాపాడు\nగాక! సూర్యుడూ, వాయువూ, దిశలూ,\nచంద్రుడూ, పగలూ, రాత్రీ, ఉభయ\nసంధ్యలూ, భూమీ, ఇతర దేవతలూ నేను\nపతివ్రతనని ఒప్పుకున్న పక్షంలో అగ్ని\nహెూత్రుడు నన్ను రక్షించుగాక!” అని, చితికి\nప్రదక్షిణం చేసి, మండుతున్న చితిలో ప్రవే\nశించింది.\nఇది చూసి అక్కడ చేరిన వారందరూ\nహాహాకారాలు చేశారు. రాముడు కళ్ళ వెంట\nనీరు కార్చుతూ విచారంగా అలాగే ఉండి\nపోయాడు.\nఅంతలోనే చితి చెల్లాచెదరైపోయింది.\nదానిలో నుంచి అగ్నిహెూత్రుడు మనిషి\nరూపంలో సీతను ఎత్తుకుని ఇవతలికి\nవచ్చాడు.\nసీత ముందులాగే నగలు ధరించి,\nఎర్రచీర కట్టుకుని, నొక్కులు నొక్కుల\nనల్లని జుట్టుతో, ఏ మాత్రమూ కందిపో\nకుండా ఉన్నది.\nఅగ్నిహోత్రుడు రాముడితో, “రాముడా,\nఇదుగో నీ భార్య అయిన సీత! ఈమె ఏ\nపాపమూ ఎరుగదు. ఈమె నిన్ను తప్ప\nమరొక పురుషుణ్ణి తలచలేదు. రావణుడు\nఈమెను తన అంతఃపురంలో ఉంచి,\nభయంకర రాక్షస స్త్రీలను కాపు పెట్టి, ఎన్నో\nఆశలుపెట్టాడు. ఎన్ని విధాలనో బెదిరిం\nచాడు. అయినా ఆమె రావణుణ్ణి తలచనే\nలేదు. ఈ సీతను పరిగ్రహించి ఏలుకో. ఇది\nనా ఆజ్ఞ!\" అన్నాడు.\nఅగ్ని ఇలా చెప్పినందుకు రాముడు\nచాలా తృప్తి పడ్డాడు; ఇలాటి దాన్ని అవ\nమానించి, అగ్నిప్రవేశం చేయించినందుకు\nచాలా విచారించి, కన్నీరు కార్చాడు. అతను\nఅగ్నిహోత్రుడితో ఇలా అన్నాడు: “సీతలో ఏ\nపాపమూ లేని మాట నిజమే. అయితే ఆమె\nరావణుడి ఇంట చాలాకాలం ఉన్నది. నేను\nసీతను పరీక్షించకుండా స్వీకరించి ఉంటే,\nలోకులు, ‘దశరథ మహారాజు కడుపున\nపుట్టిన ఈ రాముడు ధర్మం తెలిసినవాడు\nకాడు,' అని అందురు. మూడు లోకాలకూ\nనిజం తెలియ గలందులకు, సీత\nఅగ్నిప్రవేశం చేస్తూంటే చూస్తూ ఊరు\nకున్నాను, ఆమెకు నా యందే ప్రేమ అని\nతెలియక కాదు. మీ ఆజ్ఞ తప్పక శిరసా వహి\nస్తాను,\" అన్నాడు.\nఆ సమయంలో స్వర్గం నుంచి దశ\nరథుడుదివ్యవిమానంలో అక్కడికివచ్చాడు.\nఆయనను చూసి రామ, లక్ష్మణులు నమ\nస్కారం చేశారు. దశరథుడు తన ప్రియ\nపుత్రుడైన రాముణ్ణి కౌగిలించుకుని ఇలా\nఅన్నాడు:\n“నాయనా, రామా! నిన్ను విడిచి ఉండ\nడంచేత నాకు ఈ స్వర్గసుఖాలూ, దేవర్షులు\nనాకు చూపించే గౌరవమూ ఆనందం కలి\nగించలేక పోయాయి. శత్రువులను చంపి,\nవనవాసదీక్ష పూర్తి చేసిన నిన్ను చూస్తే నాకు\nపరమానందంగా ఉన్నది. నిన్ను అడవికి\nపంపమని కైకేయి కోరిన కోరిక ఇంకా నా\nమనస్సును వేధిస్తూనే ఉన్నది. రావణుణ్ణి\nనువ్వు చంపటం కోసం దేవతలే నీ పట్టా\nభిషేకానికి విఘ్నం కలిగించారని నాకిప్పుడు\nతెలిసింది. నువ్వు వనవాసం మాని ఇంటికి\nతిరిగి వెళ్ళగానే కౌసల్య సంతోషిస్తుంది.\nనువ్వు వెళ్ళి పట్టాభిషేకం చేసుకో. రాజ్య\nపాలన చేస్తూ నీ తమ్ములతో సహా సుఖంగా\nఉండు.”\nరాముడు చేతులు జోడించి దశరథు\nడితో ఇలా అన్నాడు: \"నన్ను వనవాసానికి\nపంపమనే పక్షంలో కైకేయినీ, భరతుణ్ణి\nవిడిచిపెట్టుతానన్నావు. ఇప్పుడు వాళ్ళ మీద\nఅనుగ్రహం చూపించు.”\nదశరథుడు అందుకు ఒప్పుకుని, లక్ష్మ\nణుణ్ణి కౌగలించుకుని, అతను రాముడికి\nచేసిన సేవలను ప్రశంసించాడు. తరవాత\n. ఆయన సీతతో, “రాముడు నిన్ను విడిచి\nపెట్టుతానన్నందుకు కోపగించుకోకు,” అని\nచెప్పి, సంతోషంగా స్వర్గానికి తిరిగి\nవెళ్ళిపోయాడు.\nతరవాత ఇంద్రుడు రాముడి ముందుకు\nవచ్చి, ఏదైనా వరం కోరుకోమన్నాడు తన\nకోసం ప్రాణాలర్పించిన వానరులందరూ\nతిరిగి బతికేలాగు చెయ్యమని రాముడు\nఇంద్రుణ్ణి కోరాడు. ఇంద్రుడు అందుకు\nసమ్మతించాడు. మరు క్షణమే యుద్ధ\nరంగంలో అవయవాలూ, తలలూ తెగి,\nచచ్చిపడి ఉన్న వానరులూ, భల్లూకాలూ\nచెక్కు చెదరకుండా నిద్రలేచినట్టు బతికి\nలేవటం చూసి, బతికి ఉన్నవాళ్ళు ఆశ్చర్య\nపడ్డారు.\nఆ రాత్రి గడిచి తెల్లవార గానే విభీ\nషణుడు రాముడి కోసం స్నానానికి పనికి\nవచ్చే నీరూ, సుగంధ లేపనాలూ, బట్టలూ\nతెచ్చి, రాముడి చేత స్నానం చేయించ\nటానికి స్త్రీలను కూడా తెచ్చాడు.\nరాముడు విభీషణుడితో, “సుగ్రీవుడు\nమొదలైన వానర వీరులను స్నానానికి\nపిలువు. నేను వెంటనే అయోధ్యకు పోవాలి.\nపధ్నాలుగేళ్ళూ నిండిన మర్నాడు నేను\nకనిపించక పోతే అగ్నిప్రవేశం చేస్తానని\nశపథం చేసిన నా తమ్ముడు భరతుణ్ణి\nచూడటం కన్న నాకు ఈ స్నానం వగైరా\nముఖ్యం కాదు,” అన్నాడు.\nదానికి విభీషణుడు, “రామా, నిన్ను ఒక్క\nరోజు లోపల అయోధ్యకు చేర్చగలను.\nకుబేరుడి నుంచి రావణుడు బలాత్కారంగా\nసంగ్రహించిన పుష్పకవిమానం ఉన్నది.\nనీకూ, సీతకూ, లక్ష్మణుడికీ నేను చేసే\nసత్కారాలన్నీ స్వీకరించమని నా ప్రార్థన,\"\nఅన్నాడు.\nదానికి రాముడు, “విభీషణా, నువ్వు\nయుద్ధంలో నాకు సహాయ పడటమే నాకు\nగొప్ప సత్కారం. నా కోసం చిత్రకూట\nపర్వతానికి వచ్చిన భరతుణ్ణి చూడాలని నా\nమనసు చాలా తొందరపడుతున్నది. అంతే\nగాక మా తల్లులైన కౌసల్యనూ, సుమిత్రనూ,\nకైకేయినీ, గురువులైన వసిష్ఠుడు మొదలైన\nవారినీ, స్నేహితులనూ, నగరవాసులనూ\nచూడాలని కూడా తొందరగా ఉన్నది.\nఅందుచేత వెంటనే పుష్పకవిమానం\nతెప్పించు. నేనిక్కడ ఒక్క క్షణం కూడా\nఉండలేను. వెంటనే నేను వెళ్ళిపోవటానికి\nఅనుజ్ఞ ఇయ్యి,” అన్నాడు.\nవెంటనే విభీషణుడు పుష్పకవిమానాన్ని\nతీసుకువచ్చాడు. పూలమాలలతో అలంక\nరించి ఉన్న ఆ విమానాన్ని రాముడికి\nచూపి, \"ఇంక ఏమిసెలవు?” అని అడిగాడు\nవినయంగా.\n“వానరులు చేసిన సహాయం ఇంతా,\nఅంతా కాదు. వారికి బట్టలూ, నగలూ\nమొదలైనవి ఇచ్చి సత్కరించు. దేవతలకు\nలొంగని ఈ లంకానగరం వానరుల\nధర్మమా అంటూ మనకు లొంగింది. వారి\nశ్రమకు తగిన ప్రతిఫలం చూపించు. వారికి\nనీ కృతజ్ఞత చూపితే వాళ్ళు ఎంతగానో\nసంతోషిస్తారు,”అని రాముడు విభీషణుడికి\nచెప్పాడు.\nవిభీషణుడు ఆ ప్రకారమే వానరవీరుల\nనందరినీ సత్కరించాడు. తరవాత రాముడు\nసీతను వెంటబెట్టుకుని పుష్పక విమానం\nఎక్కాడు. వాళ్ళ వెనకగా లక్ష్మణుడు కూడా\nఎక్కాడు. తరవాత రాముడు వానరుల\nతోనూ, సుగ్రీవ విభీషణులతోనూ, “మీరు\nనాకు కార్యసిద్ధి కలిగించారు. ఇక మీరు మీ\nఇష్టం వచ్చిన చోటికి పోవచ్చునని నేను\nఅనునుతిస్తున్నాను. సుగ్రీవుడా, నువ్వు\nబంధువుగానూ, మిత్రుడుగానూ ఎంత\nచెయ్యవచ్చునో అంతా చేశావు. నువ్వు నీ\nసేనలతో కిష్కింధకు తిరిగిపోయి, సుఖంగా\nఉండు. విభీషణా, నేను నీకిచ్చిన లంకా\nరాజ్యాన్ని సుఖంగాఏలుకో. దేవతలు కూడా\nనిన్ను ఎదిరించలేరు. నేనిక అయోధ్యకు\nబయలుదేరుతాను, మీరు అనుమతించండి,”\nఅన్నాడు.\nఅప్పుడు సుగ్రీవుడు మొదలైన వాన\nరులూ, విభీషణుడూ రాముడితో, “మాకు\nకూడా అయోధ్యకు రావాలని ఉన్నది.\nమమ్మల్ని కూడా తీసుకుపో. అక్కడి ప్రజ\nలకు మావల్ల ఏ బాధా లేకుండా అరణ్యం\nలోనూ, నగరంలోనూ సంచరిస్తాం. మేం\nమా కళ్ళారా నీ పట్టాభిషేకం చూసి, కౌసల్యా\nదేవికి నమస్కరించినాకనే మా ఇళ్ళకు\nపోతాం,\" అని వేడుకున్నారు.\n“మీరంతా నా వెంట వస్తామంటే నాకు\nమరీ సంతోషం. సుగ్రీవా, నువ్వూ, నీ వాన\nరులూ వెంటనే పుష్పకంలోకి రండి. విభీ\nషణా, నువ్వూ, నీ మంత్రులూ కూడా రండి,”\nఅన్నాడు రాముడు.\nసుగ్రీవుడి వెంబడి వానరులూ, విభీష\nణుడి వెంట అతని మంత్రులూ ఎక్కగానే\nపుష్పకవిమానం ఆకాశంలోకి లేచింది. అది\nవాయువేగంతో ఆకాశంలో పోతూ ఉంటే,\nరాముడు సీతను త్రికూట పర్వతం మీద\nఉన్న లంకానగరాన్ని, రక్తంతో తడిసిన\nయుద్ధభూమినీ, తాను రావణుణ్ణి చంపిన\nస్థలాన్నీ, కుంభకర్ణుణ్ణి చంపిన స్థలాన్నీ,\nసముద్రాన్నీ, సేతువునూ, విభీషణుడు\nమొట్టమొదట తన వద్దకు వచ్చిన ప్రదే\nశాన్నీ, కిష్కింధా నగరాన్నీ, తాను వాలిని\nచంపిన స్థలాన్నీ చూపాడు.\nసీత రాముడితో, “నేను అయోధ్య ప్రవే\nశించేటప్పుడు నా వెంట సుగ్రీవుడి భార్య\nలైన తార మొదలైన స్త్రీలనూ, ఇతర వానర\nప్రముఖుల భార్యలనూ తీసుకుపోవాలని\nకోరుతున్నాను,” అన్నది.\nరాముడు పుష్పకాన్ని కిష్కింధలో ఆపి,\nసుగ్రీవుడితో, “మీభార్యలందరూ తనవెంట\nఅయోధ్యకు రావాలని సీత కోరుతున్నది.\nఆ మాట మీ ఆడవారందరికీ చెప్పు,\"\nఅన్నాడు.\nసుగ్రీవుడు తార దగ్గరికి పోయి, “నిన్నూ\nఇతర వానర స్త్రీలనూ అయోధ్యకు తీసుకు\nరమ్మని రాముడి ఆజ్ఞ. సీతాదేవి అలా\nకోరిందట. వెంటనే బయలుదేరండి,”\nఅన్నాడు.\nతార ఆపాదమస్తకమూ అలంకరించు\nకుని, మిగిలిన వానర స్త్రీలతో, “మన\nమందరమూ అయోధ్యకు పోయి, అక్కడి\nవిశేషాలు చూసి వద్దాం, బయలుదేరండి,”\nఅన్నది.\nవానర స్త్రీలు అలంకరించుకుని, సీతను\nచూడాలన్న కుతూహలంతో తార వెంట\nబయలుదేరి, పుష్పకవిమానంలో ఎక్కారు.\nతిరిగి విమానం ఆకాశంలో ప్రయాణం\nసాగించింది. రాముడు సీతకు ఋశ్యమూక\nపర్వతాన్నీ, తాను సుగ్రీవుణ్ణి మొదట\nకలుసుకున్న స్థలాన్నీ, అందమైన పంపా\nసరస్సునూ, సీతను పోగొట్టుకుని తాను\nవిలపించిన ప్రాంతాన్నీ, కబంధుణ్ణి చంపిన\nస్థలాన్నీ, ఇతర ముఖ్యమైన ప్రదేశాలనూ\nచూపాడు.\nవిమానం అత్రిమహర్షి ఆశ్రమం మీదు\nగానూ, గుహుడు ఉండే శృంగిబేరపురం\nమీదుగానూ, చిత్రకూటం మీదుగానూ, భర\nద్వాజాశ్రమం మీదుగానూ ఎగురుతూ,\nఅయోధ్యా నగరాన్ని చేరవచ్చింది.",
            "book_page_end": 52
        },
        {
            "title": "వెయ్యిన్నూట పదహార్లు",
            "book_page_start": 53,
            "pdf_page_start": 53,
            "pdf_page_end": 57,
            "author": "మాచిరాజు కామేశ్వరరావు",
            "genre": "నీతి కథ",
            "moral": "కష్టపడి సంపాదించిన డబ్బు గౌరవప్రదమైన జీవితాన్ని ఇస్తుంది. మోసం చేసిన డబ్బు శాంతినివ్వదు.",
            "keywords": [
                "మోసం",
                "అనూరాధ",
                "పైడిరాజు",
                "వెయ్యిన్నూట పదహార్లు",
                "కష్టార్జితం"
            ],
            "characters": [
                "అనూరాధ",
                "దుర్గమ్మ",
                "పైడిరాజు",
                "అవ్వ",
                "భానుమతి",
                "నీలకంఠంగారు",
                "దేవనాధం"
            ],
            "locations": [
                "పట్నం"
            ],
            "content": "అనూరాధ తల్లి చిన్నతనంలోనే పోయింది.\nతండ్రి మరొక పెళ్ళి చేసుకోవడంతో, ఆమె\nపన్నెండేళ్ళ వయసు వచ్చే వరకూ\nఅవ్వ దగ్గిరే పెరిగింది. ఆమె సవతి తల్లి\nదుర్గమ్మ పరమ గయ్యాలి. ఆమెకు ఇద్దరు\nపిల్లలు. ఒక్కతే ఇంటెడు పనీ చేసుకోవడం\nకష్టంగా ఉన్నది.\nఒకరోజు భోజనం చేస్తున్న భర్తతో\nదుర్గమ్మ, “ఆ ముసలిదాని గుడిశెలో మహా\nరాణిలా వున్నది, నీ ముద్దుల కూతురు!\nవేలు గుమ్మరించి పెళ్ళి చేయాల్సిన ఖర్మ\nమనకు తప్పేది కాదు. పెళ్ళి లోపల ఏ పనీ\nపాటా రాకపోతే, సవతి తల్లిని గనక నలు\nగురూ నన్నాడిపోసుకుంటారు. నువ్వు వెళ్ళి\nనీ కూతుర్ని తీసుకురా. నాలుగేళ్ళపాటు\nమనింట్లో వుంచుకుందాం,” అన్నది.\nదుర్గమ్మ చేతిలో కీలుబొమ్మ ఆమె భర్త.\nఅతడు మారుమాట్లాడ కుండా వెళ్ళి,\nఅనూరాధను తీసుకువచ్చాడు. ఆమె\nఆరేళ్ళపాటు సవతి తల్లితో తిట్లు తింటూ\nఅడ్డమైన చాకిరీ చేసింది. పట్నంలోని తన\nతమ్ముడి స్నేహితుడు పైడిరాజు కానీ కట్నం\nలేకుండా అనూరాధను చేసుకుంటాడని\nచెప్పి, భర్త చేత పెళ్ళికి ఒప్పించింది\nదుర్గమ్మ. ఈ పైడిరాజు చిల్లర దొంగత\nనాలతో బతుకుతున్నవాడని, తమ్ముడి\nద్వారా దుర్గమ్మకు ముందే తెలుసు.\nపెళ్ళికి ముందు తనకు పట్నంలో\nఉద్యోగం అని చెప్పాడు, పైడిరాజు. కాప\nరానికివచ్చిన వారం రోజుల్లోనే, అతడి ఉద్యో\nగమేమిటో తెలిసిపోయింది, అనూరాధకు.\n\"మోసం చేసి సంపాదించిన డబ్బు\nసుఖాన్నీ, శాంతినీ యివ్వలేదు. ఏదైనా\nకష్టపడి సంపాదించే మార్గం చూడు!” అని\nఅనూరాధ భర్తను ఎన్నో విధాలుగా\nబ్రతిమిలాడింది.\n\"బతకడం చేతకాని దద్దమ్మలు కాయ\nకష్టం చేస్తారు. నాకా ఖర్మ పట్టలేదు,” అనే\nవాడు పైడిరాజు హేళనగా.\nఅనూరాధ కాపరానికి వచ్చిన ఆరుమాసా\nలకు, ఆమె అవ్వ నుంచి ఆఖరిసారిగా\nచూడాలనుకుంటున్నట్టు కబురు వచ్చింది.\nఅప్పటికప్పుడు బాడుగబండిలో అవ్వ\nఊరుకు వెళ్ళింది, అనూరాధ. కుక్కి\nమంచంలో ఎముకల గూడులా వున్న\nఅవ్వను చూసి, ఆమెకు దుఃఖం పొంగుకు\nవచ్చింది.\nఅవ్వ, అనూరాధనడిగి ఆమె భర్త ఎటు\nవంటి వాడయిందీ తెలుసుకుని, \"సరే\nతల్లీ, యిప్పుడు చేయ గలిగిందేమీ లేదు.\nనాకు ఆఖరి క్షణాలు సమీపిస్తున్నాయని\nగ్రహించి, నీకు కబురు చేశాను,\" అని,\nదిండుకింది నుంచి ఒక సంచీ తీసి,\n“వెయ్యిన్నూట పదహారు రూపాయలు\nకానుకగా యిస్తే, శుభం అట! ఆ మొత్తం\nఇందులో వుంది. ఈ డబ్బుతో నీ భర్తను\nఏదైనా వ్యాపారం ప్రారంభించమను,\" అని\nచెప్పి, సంచిని అనూరాధ చేతిలో పెట్టి\nకన్ను మూసింది.\nతండ్రి వచ్చి, అవ్వ శ్రాద్ధకర్మలు\nముగించాక, అనూరాధ ఇంటికి తిరిగి\nవచ్చి, డబ్బు సంచీని భర్తకిచ్చి, “మన\nశుభం కోరి అవ్వ యీ వెయ్యిన్నూట పద\nహార్లిచ్చింది. ఈ డబ్బుతో ఏదైనా వ్యాపారం\nచెయ్యి. కష్టపడితే ఏడాది తిరిగే సరికి\nపదివేలు కళ్ళ చూడవచ్చు,” అన్నది.\nపైడిరాజు పెద్దగా నవ్వి, “ఈ డబ్బుతో\nసాయంత్రం అలా వెళ్ళి, ఇలా పదివేలు\nతేగలను. ఈ భాగ్యానికి నిండు ఏడాది\nఆగాలా!” అన్నాడు.\nఅన్నట్టుగానే, పైడిరాజు ఆ సాయంత్రం.\nడబ్బుసంచీ జేబులో పెట్టుకుని,\nసంతోషంగా ఇంట్లోంచి వీధిలోకి వచ్చాడు.\nఅంతలో ఒక గుర్రపు బండి అటుగా వచ్చి\nఅతడి ముందాగింది.\nబండిలో నుంచి ఒక మనిషి తల\nబయటకుపెట్టి \"అమ్మవారి గుడికి వెళ్ళే\nదారేదండి?\" అని పైడిరాజును అడిగాడు.\n\"ఇంకా చాలా దూరం వెళ్ళాలి. ఈ వుంటుందని, పైడిరాజు ఊహించి, ఒక\nలోపల బోలెడు మలుపులు!\" అన్నాడు పెడగా వెళ్ళి ఉత్తరం చదవసాగాడు. అది\nపైడిరాజు.\nనీలకంఠయ్య అనే ఆయన, భార్య భాను\nమతికిరాసింది.\n“మీరూ అటే వెళుతున్నట్టయితే, వచ్చి\nబండి ఎక్కండి. బండతనికీ, నాకూ కూడా\nఊరు కొత్త,\" అన్నాడు బండిలో మనిషి.\nపైడిరాజు బండి ఎక్కి, బండితోలేవాడికి\nఅమ్మవారిగుడి దారి చూపసాగాడు. బండి\nగుడి దాపులకు చేరగానే బండిలో వున్న\nమనిషి, పైడిరాజుకు కృతజ్ఞత చెప్పి, హడా\nవిడిగా బండిదిగి వెళ్ళాడు. ఆ తర్వాత\nతాపీగా బండి దిగుతున్న పైడిరాజుకు,\nబండిలో పడివున్న ఒక వుత్తరం కని\nపించింది. అది హడావుడిగా బండి దిగి\nపోయిన మనిషి జేబులోంచి జారిపడి\nఅందులో ఇలా వుంది: నేను పని మీద\nపట్నం వెళుతున్నాను. నువ్వామధ్య పాతిక\nవేలు పెట్టికొన్న హారం నచ్చలేదని, దాన్ని\nచెరిపించి మరొక నమూనా హారం\nచేయించుకుంటానన్నావు గదా. ఈ సమ\nయంలో నువ్వు అమ్మవారి గుడి దగ్గిర\nవుంటావని, ఈ ఉత్తరంతో మనిషిని అక్క\nడికే పంపుతున్నాను. అతడికి హారం యిచ్చి\nపంపించు. పట్నంలో మార్పించి తెస్తాను.\nఇది చదివి తన పంట పండిందని\nపరమానందం చెందాడు,\nపైడిరాజు.\nఅతడు క్షణం ఆలస్యం చెయ్యకుండా\nగుడిలోకి వెళ్ళాడు. గుడిలో జనం పలచగా\nవున్నారు. పైగా చాలా మంది పిల్లలు,\nవృద్ధులు.\nఒక పక్కగా కొబ్బరిచిప్పను ముక్కలు\nచేస్తున్నది, ఒక పాతికేళ్ళ స్త్రీ. పైడిరాజు\nఆమెను సమీపించి, \"మీరేనా భానుమతి\nగారు?\" అని అడిగాడు.\nఆమె అవునన్నట్టు తలవూపింది. పైడి\nరాజు ఉత్తరాన్ని ఆమెకిచ్చాడు. ఆమె\nఉత్తరం చదివి, “ఇంతకు ముందే హారాన్ని\nపార్వతమ్మకిచ్చాను. ఆమె తన కూతురు\nపెళ్ళికి పదిహేను వందలు సర్దమన్నది.\nసమయానికి చేతిలో డబ్బులేదు. హారాన్ని\nఎవరి దగ్గరైనా కుదువ పెట్టి అవసరం\nగడుపు కుంటానంటే యిచ్చాను. అయ్య\nగారు ఈసారి పట్నం వెళ్ళినప్పుడు, హారం\nమార్చే సంగతి చూడవచ్చని చెప్పండి,”\nఅన్నది.\nబంగారంలాంటి అవకాశం, చేతికి చిక్కి\nనట్లే చిక్కి చేజారిపోతున్నందుకు, పైడిరాజు\nవిలవిల్లాడిపోయాడు. అయితే, ఆ మరు\nక్షణం మెరుపులా ఒక ఆలోచన వచ్చింది.\nఅతడు, భానుమతితో, “అయ్యగారు\nమరెన్నాళ్ళకు మళ్ళీ ఒకసారి పట్నం\nవెళతారో తెలియదు. ఇప్పుడే పని పూర్తి\nచేయించవచ్చు. నా దగ్గర వెయ్యిన్నూట\nపదహారు రూపాయలున్నవి. మీరనే ఆ\nపార్వతమ్మకి ఆ డబ్బిచ్చి, హారం తీసుకు\nరండి. నేను నీలకంఠంగారి నడిగి, ఆ\nమొత్తం తీసుకుంటాను,” అన్నాడు.\nభానుమతి, పైడిరాజు యిచ్చిన డబ్బు\nసంచీ తీసుకుని, \"ఈ మొత్తం పార్వ\nతమ్మకు సరిపోతుందో లేదో అడిగి\nచూస్తాను. గుడి వెనకే వాళ్ళ ఇల్లు!\" అంటూ\nవెళ్ళిపోయింది.\nఆ తర్వాత నాలుగైదు నిమిషాలు గడవ\nకుండానే, భానుమతి తిరిగి వచ్చి, హారా\nన్నొకదాన్ని పైడిరాజుకిస్తూ, “మొన్న అయ్య\nగారి మేనకోడలి పెళ్ళిలో, అలివేలుగారు\nవేసుకున్న హారం నమూనాలో కొత్తహారం\nవుండాలని చెప్పండి,\" అన్నది.\nపైడిరాజు హారం తీసుకుని పరమానంద భర్త నీలకంఠంగారూ మీకు తిరుగులేని\nపడిపోతూ, తను తరుచుగా దొంగ వస్తు గుణపాఠం నేర్పేందుకై, ఈ నాటకం\nవులమ్మే దేవనాధం దుకాణానికి వెళ్ళి, ఆడారు. ఒక దొంగకు లేదా మోసగాడికి\nహారం చూపించాడు.\nదేవనాధం హారం` కేసి కొంచెం సేపు\nపరీక్షగా చూసి, తర్వాత తల ఎత్తి పైడి\nరాజుకేసి కోపంగా చూస్తూ, \"ఆహాఁ, ఏరా\nపైడ్రాజూ! పూతబంగారం మెరుపులతో, నా\nకళ్ళే కప్పాలనుకున్నావా?\" అంటూ హారాన్ని\nనేలకేసి కొట్టాడు.\nపైడిరాజుకు నెత్తినపిడుగుపడ్డట్టయింది.\nఎప్పుడూ ఎదుటివారిని మోసంచేసే తను,\nఘోరంగా చిత్తయిపోయాడు. భార్యకు\nముఖం చూపించడం ఎలా?\nపైడిరాజు బాగా పొద్దుపోయే వరకూ\nవీధుల్లో తిరిగి ఇల్లు చేరే సరికి, ఇల్లంతా\nచీకటిగా వున్నది. అనూరాధ లేదు. అతడు\nదీపం వెలిగించగానే, బల్లమీద అనూరాధ\nవదిలిపోయిన ఉత్తరం కంటపడింది.\nఅందులో- నా ద్వారా, మీ గురించి\nవిన్న నా. స్నేహితురాలు భానుమతీ, ఆమె\nభార్య అనిపించుకోవడం కన్నా, చావడం\nమేలు, నా దృష్టిలో. అవ్వ తన చివరి\nఘడియ్యల్లోయిచ్చిన వెయ్యిన్నూట పద\nహార్లు, నాకు ధైర్యం చెబుతున్నాయి. ఈ\nడబ్బుతో రెండు ఆవుల్ని కొనుక్కుని, వాటి\nపాలు అమ్ముకున్నా నా బ్రతుకు గౌరవ\nప్రదంగా గడిచిపోతుంది. అందుకే మా\nఊరు వెళ్ళిపోతున్నాను. ఇప్పటికయినా\nమీరు మనసు మార్చుకుని, మీ తెలివి\nతేటల్ని సక్రమ మార్గంలో వినియోగించు\nకుని, కష్టపడి పని చేయగలననుకుంటే,\nరేపు సూర్యాస్తమయంలోగా మా ఊరు\nరావచ్చును.\nఉత్తరం చదివిన పైడిరాజు కళ్ళముందు\nపొరలు తొలగిపోయాయి. అతడు మర్నాడు\nసూర్యోదయం వేళకే, తన ఇంటి గుమ్మం\nముందు తలవంచుకుని నిలబడివుండడం\nచూసి అనూరాధ పరమానందం చెందింది.",
            "book_page_end": 57
        },
        {
            "title": "ఓర్చలేనితనం",
            "book_page_start": 58,
            "pdf_page_start": 58,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "అసూయ మరియు దురాశ వినాశనానికి దారి తీస్తాయి. కష్టపడే వారికి దేవుడు సహాయం చేస్తాడు.",
            "keywords": [
                "ఓర్చలేనితనం",
                "బలభద్రుడు",
                "అమ్మవారి విగ్రహం",
                "వరం",
                "మండోదరి",
                "దురాశ"
            ],
            "characters": [
                "బలభద్రుడు",
                "భార్య",
                "అమ్మవారి విగ్రహం",
                "మండోదరి",
                "మండోదరి భర్త"
            ],
            "locations": [
                "అడవి"
            ],
            "content": "ఒక గ్రామంలో బలభద్రుడనే పేదకాపు\nఉండేవాడు. వాడికి చాలామంది పిల్లలు.\nబలభద్రుడు రోజూ అడివికి వెళ్లి కట్టెలు\nకొట్టి తెచ్చేవాడు. వాటిని అమ్మగా వచ్చిన\nచిల్లరడబ్బులతో పిల్లల కింత గంజి పోసి,\nతాను తన భార్య కూడా తాగుతూండేవాళ్లు.\nబలభద్రుడు ఎంత కష్టపడినా ఒక పూట\nకూడా వాడి కుటుంబానికి కడుపు నిండా\nతిండి ఉండేది కాదు.\nఒక రోజు ఉదయం బలభద్రుడు గొడ్డలి\nభుజాన వేసుకుని అడివికిబయలుదేరాడు.\nదారిలో సన్నగా చినుకు ఆరంభమై, వాడు\nఅడివికి చేరేలోపుగా ధారాపాతంగా వాన\nకురవసాగింది. అదృష్ట వశాత్తు అడివిలో\nవాడి కొక పాడుపడిన చావడి కనపడింది.\nవాడు అక్కడికి పరిగెత్తి చావడి కింద\nనిలబడి వాన ఎప్పుడు వెలుస్తుందా అని\nచూడసాగాడు.\nకాని వాన ఎంతకీ తగ్గ లేదు. “ఎందు\nకట్టెలన్నీ తడిసిపోయి ఉంటాయి. తడి\nకట్టెలు తీసుకుపోతే ఎవరూ కొనరు. ఈ\nపూట పిల్లలకు గంజికూడా ప్రాప్తంలేదు!”\nఅనుకుంటూ బలభద్రుడు చావడి చుట్టూ\nకలయచూశాడు. ఒక పక్కగా వాడికొక\nకొయ్యవిగ్రహం కనబడింది. వాడు ఆశపడి\nదగ్గిరికి వెళ్లి చూస్తే అది ఒక అమ్మవారి\nవిగ్రహంలాగా తోచింది.\nఅమ్మవారి విగ్రహమైతేనేం, అయ్యగారి\nవిగ్రహమైతేనేం? అది కొయ్యవిగ్రహం;\nవానకు తడవ లేదు; పేళ్లు వేస్తే మోపెడు\nకట్టెలవుతుంది. అడివంతా ఘాలించినా\nఇది తప్ప మరొక ఎండుకట్టె దొరికే\nఅవకాశం లేదు. ఈ కట్టెను పేళ్లు వేసి\nతీసుకుపోతే నాలుగు డబ్బులుగిట్టుతాయి.\nతానూ, భార్యా, పిల్లలూ ఆ పూటకు ఇంత\nగంజి కాచుకుని తాగవచ్చు!\nఈ విధంగా ఆలోచించి బలభద్రుడు. గంజి కూడా లేదు!\" అన్నాడు ఎంతో\nగొడ్డలి ఎత్తి విగ్రహం నెత్తిన వెయ్య వైరాగ్యంగా.\nబోయాడు. అంతలో విగ్రహంలో నుంచి\nమాటలు వినిపించాయి:\n\"ఆఁ, ఆఁ! ఆగు! నన్ను తల పగల\nగొడతావుట్రా, దుర్మార్గుడా? నే నెవరను\nకున్నావు?\"\nబలభద్రుడు వెంటనే గొడ్డలి దించి\nవిగ్రహానికి దణ్ణం పెట్టి, \"క్షమించు, తల్లీ!\nఇందులో నువ్వు ఉన్నావనుకోలేదు. పూజా\nపునస్కారాలు లేని కొయ్యబొమ్మ అనుకు\nన్నాను. కట్టెలు కొట్టుకు పోదామని వస్తే\nవాన వచ్చింది. అడివంతా తడిసిపోయింది.\nఇప్పుడు ఈ బొమ్మలోనేమో నువ్వుంటివి!\nఇంకేముందీ? మాకూ పిల్లలకూ ఈ పూట\n“ఒరే, నీ బీదస్థితి నాకు అర్థమయింది.\nనాకు నీమీద ఏమీ కోపం లేదు. బీదరికం\nఇంతకన్న కూడ ఘోరాలు చేయిస్తుంది.\nనువ్వు సుఖపడే పద్ధతి నేను చెబుతాను\nవిను. నువ్వు ఇంటికి వెళ్ళి కొత్త కుండ\nతెచ్చి, నా పేరు తలుచుకుని దాన్ని ఉత్త\nపొయ్యి మీద పెట్టు. వెంటనే అందులో\nనీకూ, నీ కుటుంబానికీ కావలసిన\nఆహారమంతా ఉంటుంది. ఈ నాటినుంచీ\nతిండికి కొరతలేకుండా మీరూ, మీ పిల్లలూ\nహాయిగా ఉండండి!” అన్నది విగ్రహం.\nబలభద్రుడు తన చేతిలో ఉన్న గొడ్డలి\nదూరంగా గిరవాటేసి, విగ్రహం కాళ్లముందు\nసాష్టాంగ పడి లేచి, వానకూడా లక్ష్య పెట్ట\nకుండా ఇంటికి వెళ్లిపోయాడు.\nతన భర్త వట్టి చేతులతో ఇంటికి\nరావటం చూసి బలభద్రుడి భార్య ఆశ్చర్య\nపోతూ, “కట్టెలు కొట్టుకు రాలేదా? గొడ్డలి\nఏమయింది?. ఈ పూట మనమంతా\nపస్తేనా?\" అని ఆదుర్దాగా అడిగింది.\n“ఇక మనకు కట్టెలతోనూ, గొడ్డలితోనూ\nపనిలేదు. అమ్మవారు అనుగ్రహించింది!\"\nఅంటూ బలభద్రుడు భార్యకు అడివిలో\nజరిగినదంతా చెప్పాడు.\nబలభద్రుడి భార్య ఒక కొత్తకుండ తెచ్చి\nదానిపైన మూత ఒకటి పెట్టి, వట్టి పొయ్యి\nమీద పెట్టి దించింది. మూత తీసి చూస్తే\nఅందులో సమస్తమైన ఆహారాలూ, పిండి\nవంటలూ కూడా ఉన్నాయి. భార్యాభర్తలూ,\nపిల్లలూ కూడా తమ జన్మలో మొదటిసారి\nసుఖంగా భోజనంచేసి పడుకుని హాయిగా\nనిద్రపోయారు.\nఅది మొదలు బలభద్రుడి కుటుం\nబానికి తిండికొరత లేదు. వాళ్లు పూటపూటా'\nషడ్రసోపేతంగా భోజనం చేస్తున్నారు. వాళ్లు\nతినటమే గాక, ఇరుగుపొరుగు వాళ్లను\nపిలిచి వారికి కూడా మృష్టాన్న భోజనాలు\nపెడుతున్నారు.\nబలభద్రుడి ఇంటి పక్కనే ఇంకొక ఇల్లు\nన్నది. ఆ ఇంటావిడ పేరు మండోదరి.\nజన్మలో ఎన్నడూ గంజి తప్ప ఎరగని\nబలభద్రుడి కుటుంబం రోజూ సుష్టుగా\nభోజనం చేస్తూండటం గమనించి మండో\nదరి, \"ఇంత ఉన్నవాళ్లం మాకే సాధ్యం\nకాదుగదా, ఈ గర్భదరిద్రులు రోజూ పిండి\nవంటలు ఎలా చేసుకుంటున్నారు? ఇంత\nలోనే వీళ్లకింత సిరిఎత్తుకోవడానికి కారణ\nమేమిటి?\" అనుకున్నది.\nఆవిడ బలభద్రుడి చిన్న కొడుకును\nపిలిచి, “ఒరే, మీ నాన్నఅడివికిపోయి కట్టెలు\nతీసుకురాటం కూడా లేదు. ఈ వంట\nసరుకులన్నీ ఎట్లా తెస్తున్నారు? రోజూ మీ\nఅమ్మ ఇంత పెద్ద వంటలు ఒంటరిగా ఎట్లా\nచెయ్యగలుగుతున్నది?\" అని అడిగింది\nరహస్యంగా.\nబలభద్రుడి కొడుకు మండోదరితో\nనిజం చెప్పేశాడు. \"అడివిలో దేవత\nఅనుగ్రహించి మాకు కుండలో అన్నీ\nఇస్తున్నది. మా అమ్మ వంట చెయ్యదు,\nమా నాన్న సరుకులూ తీసుకు రాడు!\"\nఅంటూ వాడు అడివిలో జరిగిన వృత్తాంత\nమంతా చెప్పాడు.\nఇది వినేసరికి మండోదరికి పట్టరాని\nఅసూయ కలిగింది. ఆవిడ తలకు గుడ్డ\nకట్టుకుని మూలుగుతూ మూల పడు\nకున్నది. వంట చెయ్యలేదు. \"అమ్మా,\nఅన్నం పెట్టు!\" అని పిల్లలు దగ్గిరికి వస్తే,\nవాళ్లను తిట్టి కసిరి కొట్టింది.\nభోజనం వేళకు మండోదరి భర్త ఇంటికి\nవచ్చి పొయ్యి రాజకపోవటం చూసి, \"ఏం\nజరిగింది?\" అని అడిగాడు.\n“ఏం జరిగిందా? దేశంలో అడ్డమైన\nవాళ్లు దేవత అనుగ్రహం సంపాదించి\nపొయ్యికూడా వెలిగించ కుండా పంచభక్ష్య\nపరమాన్నాలూ మెక్కుతుంటే నేను రోజల్లా\nఒళ్లు విరుచుకుని అంతులేని చాకిరి\nచెయ్యవలిసివచ్చింది!” అన్నది మండోదరి.\nఆవిడ ద్వారా విషయమంతా తెలుసు\nకుని మండోదరి భర్త, \"అయితే నన్ని\nప్పుడేం చెయ్యమంటావు?” అన్నాడు.\n\"205\"\nఅడుగుతావెందుకు? గొడ్డలి\nపట్టుకుపోయి అడివిలో ఉండే అమ్మవారిని\nతల పగలగొడతానని బెదిరించి వంట వరం\nపొంది రా! నేను ఇకమీదట వంట చేసేదిలేదు!”\nఅన్నది మండోదరి చాలా కోపంగా\n“దేవతలను ఎక్కడైనా తల పగలగొడ\nతారా?” అన్నాడు భర్త..\n“నీకుకొంచెమన్నా జ్ఞానంలేదు. మొక్కితే\nవరమియ్యని దేవత మొట్టితే ఇస్తుంది!”\nఅన్నది మండోదరి.\nతన భార్య చెప్పిన ప్రకారం చెయ్యకపోతే\nతనకు శాంతి ఉండదని తెలిసి, మండోదరి\nభర్త గొడ్డలి భుజాన వేసుకుని అడవికి\nవెళ్లాడు. కొంచెం వెతికిన మీదట అతనికి\nఅడివిలో చావిడీ, అమ్మవారి కొయ్యవిగ్ర\nహమూకనిపించాయి. మండోదరి భర్త అమ్మ\nవారి విగ్రహాన్ని సమీపించి గొడ్డలి ఎత్తాడు.\nమరుక్షణం భూమి దద్దరిల్లింది. విగ్రహం\nనుంచి మెరుపులాటి కాంతి వచ్చి అతని\nకళ్లు గుడ్డిగా అయిపోయాయి. ఎవరో తన్ని\nనట్లుగా అతను పడిపోయాడు. ఆ స్థితిలో\nఅతనికి ఒక భీకరమైన కంఠస్వరం విని\nపించింది:\n“నీచుడా! నన్నే తలమీద కొడతావుట్రా!\nఎవరనుకున్నావు?”\nమండోదరి భర్త వణికిపోయాడు. అతని\nశరీరమంతానజ్జునజ్జు అయినట్టయి, మంట\nలెత్తసాగింది.\n“క్షమించు,తల్లీ! నేరక అపరాధం చేశాను.\nఈ పని చేస్తేనే నువ్వు ఆ బలభద్రుడి పైన\nఅనుగ్రహించావు. నాపై ఎందుకాగ్రహించు\nతున్నావు?\" అన్నాడతను.\n\"బలభద్రుడు గర్భదరిద్రుడు! నువ్వు\nదరిద్రుడివి కావే? నిన్నెందుకుక్షమించాలి?\"\nఅన్నది విగ్రహం.\n\"వాడు దరిద్రుడైతే నేను అజ్ఞానిని!\nక్షమించు, తల్లీ!\" అంటూ మండోదరి భర్త\nబోర్లాపడి ఏడిచాడు.\n“ఒక్క షరతు మీద నిన్ను ఈసారికి\nక్షమిస్తాను. నేను బలభద్రుడికి పాత్రలో\nఅన్నీ వచ్చేట్టు అనుగ్రహించాను గాని,\nనెయ్యి ఇవ్వటం మరిచాను. పాపం\nవాళ్లంతా నెయ్యిలేని కూడు తింటున్నారు.\nకనక, నువ్వు ఇంటికి వెళ్లి రోజూ వాళ్లకు\nసేరు చొప్పున మంచి నెయ్యి ఇస్తూ ఉండు!\nఅందుకు ఒప్పుకుంటే నిన్ను క్షమిస్తాను!”\nఅన్నది అమ్మవారి విగ్రహం.\n“నీ ఇష్టం, తల్లీ! నువ్వేం చెయ్యమంటే\nఅది చేస్తాను. నా తప్పుమటుకు క్షమించు!\"\nఅన్నాడు మండోదరి భర్త. అతని బాధలన్నీ\nతీసేసినట్టు పోయాయి. అతను ఇంటికి\nతిరిగివచ్చి జరిగినదంతా భార్యకు చెప్పి,\n“స్త్రీ బుద్ధిప్రళయాంతకమని ఊరికే అన్నారా?\nఇకనుంచీ రోజూ సేరు నెయ్యి బలభద్రుడి\nఇంటికి పంపుతూ ఉండు!\" అన్నాడు.\nచేసేదిలేక మండోదరి భర్త చెప్పినదానికి\nఅంగీకరించి, ఇష్టం లేకపోయినప్పటికీ\nప్రతిరోజూ బలభద్రుడి ఇంటికి సేరు\nనెయ్యి పంపుతూండేది.",
            "book_page_end": 62
        },
        {
            "title": "ప్రకృతి వింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "ప్రకృతి విశేషాలు",
            "moral": "N/A",
            "keywords": [
                "బంగారపు చెట్లు",
                "టేకు",
                "ఎలైట్ మదర్ ట్రీస్",
                "ఎర్ర చందనం",
                "యూకలిప్టస్"
            ],
            "characters": [],
            "locations": [
                "కాలిఫోర్నియా",
                "ఉత్తర ప్రదేశ్",
                "ఆస్ట్రేలియా",
                "థాయ్"
            ],
            "content": "బంగారపు చెట్లు !\nమా దగ్గర వెయ్యి రూపాయలు చెల్లించి ఒక టేకుమొక్క నాటించండి. ఇరవై\nసంవత్సరాలు దానిని పెంచి పెద్ద చేసే బాధ్యత మాది. ఇరవై యేళ్ళ తరవాత\nమీకు వందరెట్లు, అంటే లక్షరూయలు లభిస్తాయి- అనే ప్రకటనలు ఇటీవల\nఎక్కువయ్యాయి. అంటే టేకు కలప బంగారమంత విలువయిన దన్నమాట.\nఅంతేకాదు. ఇద్దరు థాయ్ పరిశోధకులు 'టేకు' అంటేనే బంగారం అంటు\nన్నారు. 'న్యూట్రాన్ ఏవియేషన్' అనే టెక్నిక్ను ఉపయోగించి, వాళ్ళు టేకు\nమొక్కలను కోసిన రంపపు పొడిలో బంగారపు రేణువులు ఉండడం కను\nగొన్నారు. ఈ రకం మొక్కలకు వాళ్ళు 'సాక్ తాంగ్' అని పేరు పెట్టారు. థాయ్\nభాషలో 'సాక్' అంటే టేకు; 'తాంగ్' అంటే బంగారం. దక్షిణ భారతీయులు కూడా\nకొందరు బంగారాన్ని 'తంగం' అని అంటారు.\nచెట్లకు వలయాలు!\nఈ నాడు రకరకాల సంస్థలు ఏర్పడుతున్నాయి. అయితే, చెట్లే సభ్యులుగా\nగల సంస్థను గురించి విన్నారా? ఉత్తరప్రదేశ్లో 'ఎలైట్ మదర్ ట్రీస్' అనే\nసంస్థను ఏర్పాటు చేశారు. వేప, జామ, చింత, మామిడి, ఉసిరిక, సిందూరం\nమొదలైన జాతులకు చెందిన దాదాపు 3,500 చెట్లు ఈ సంస్థలో సభ్యులుగా\nఉన్నాయి. ఈ సంస్థలో సభ్యత్వం పొందిన చెట్లకు ఆరోగ్యకరమైన విత్తనాలు\nపొందడానికి ప్రత్యేక రక్షణ ఏర్పాట్లు చేస్తారు. ఈ సంస్థలో సభ్యత్వం\nపొందాలంటే మొదట ఆ చెట్లు చూడడానికి ఆరోగ్యంగానూ, నిటారు బోదె,\nపొందికగా ఉన్న కొమ్మలూ, గుబురుగా\nఆకులూ ఉండాలి. ఇటువంటి చెట్లను 'మదర్\n'ట్రీస్' అని అంటారు. సభ్యత్వం పొందిన చెట్టు\nబోదె చుట్టూ మొదట పసుపు పచ్చ వలయం\nవేస్తారు. ఆ తరవాత వాటి విత్తనాలను ప్రత్యేకంగా మొలకెత్తింప జేసి, పరీక్ష చేసి\nచూస్తారు. వీటిలో నెగ్గినవృక్షాలను 'ఎలైట్ మదర్స్' అని పిలుస్తారు. ఇటువంటి\nవృక్షాల బోదెల చుట్టూ రెండు వలయాల గుర్తులు వేస్తారు. వాటి విత్తనాలకు\nవేరొక చోటికి పంపి, అవి చక్కగా మొలకెత్తి ఆరోగ్యంగా, ఉన్నాయని తెలిశాక,\nఅటువంటి చెట్టు బోదెల చుట్టూ మూడవ పసుపు రంగు వలయం వేస్తారు.\nఎత్తయిన వృక్షం!\nకాలిఫోర్నియా లోని హంబోల్ట్ స్టేట్ పార్స్లో ఉన్న సీర్రా ఎర్ర చందనం వృక్షం\nఎత్తు 113 మీటర్లు. ఈ వృక్షమే ఈనాడు ప్రపంచంలో కెల్లా చాలా ఎత్తయిన\nవృక్షం అని చెబుతున్నారు. దీనికి 'హ్యారీ కోల్' అని పేరుపెట్టారు. 1988వ సం.\nలోకనుగొన బడిన ఈ వృక్షం బోదె చుట్టూ వున్న వలయాల గుర్తులను బట్టి\nచూస్తే దీని వయసు 3,000 సం|| ఉండవచ్చని చెబుతున్నారు. ఆస్ట్రేలియా,\nవిక్టోరియాలోని 'యూకలిప్టస్ -వృక్షమే చాలా ఎత్తయినదిగా భావించబడేది.\nఅయితే, అక్కడ మరొక యూకలిప్టస్ వృక్షం 143 మీటర్ల ఎత్తుతో ఉండే\nదనికూడా చెబుతున్నారు.",
            "book_page_end": 63
        },
        {
            "title": "ఫోటోవ్యాఖ్యల పోటీ",
            "book_page_start": 65,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "పోటీ",
            "moral": "N/A",
            "keywords": [
                "పోటీ",
                "వ్యాఖ్యలు",
                "బహుమానం",
                "నటరాజన్",
                "ఏప్రిల్ ఫలితాలు"
            ],
            "characters": [],
            "locations": [
                "మద్రాసు"
            ],
            "content": "ఫోటో వ్యాఖ్యల పోటీ : : బహుమానం రు. 100/-\nఈ ఫోటోల వ్యాఖ్యలు 1993 ఆగస్టు నెల సంచికలో ప్రకటింపబడును.\n* పై ఫోటోలకు సరియైన వ్యాఖ్యలు ఒక్క మాటలో గానీ, చిన్న వాక్యంలో గానీ కావాలి.\n(రెండు వ్యాఖ్యలకూ సంబంధం ఉండాలి.) * జూన్ నెల 15వ తేదీలోగా వ్యాఖ్యలు మాకు చేరాలి.\n* మాకు చేరిన వ్యాఖ్యలలో అత్యుత్తమంగా ఉన్న సెట్టుకు (రెండు వ్యాఖ్యలకు కలిపి)\nరు. 100/-లు బహుమానం. వ్యాఖ్యలు రెండూ పోస్టు కార్డుపైన రాసి, ఈ అడ్రసుకు పంపాలి :-\nచందమామ ఫోటో వ్యాఖ్యల పోటీ, మద్రాసు - 600 026.\nఏప్రిల్ నెల పోటీ ఫలితాలు\nమొదటి ఫోటో : వాడని కలిమి!\nరెండవ ఫోటో : వీడని చెలిమి!\nపంపినవారు : పొన్నపల్లి మైత్రీమాధుర్య, మలికిపురం - 533 253 (ఆం.ప్ర)\nబహుమతి మొత్తం రు. 100/- నెలాఖరులోగా పంపబడుతుంది.\nచందమామ\nఇండియాలో సంవత్సర చందా : రూ.48.00\nచందా పంపవలసిన చిరునామా :\nడాల్టన్ ఏజన్సీస్, చందమామ బిల్డింగ్స్, వడపళని, మద్రాసు - 600 026\nPrinted by B.V. REDDI at Prasad Process Private Ltd., 188 N.S.K. Salai, Madras 600 026 (India) and\nPublished by B. VISWANATHA REDDI on behalf of CHANDAMAMA PUBLICATIONS, Chandamama\nBuildings, Vadapalani, Madras 600 026 (India). Controlling Editor: NAGI REDDI.\nThe stories, articles and designs contained herein are the exclusive property of the Publishers and copying or adapting them in any\nmanner will be dealt with according to law.",
            "book_page_end": 65
        }
    ],
    "statistics": {
        "total_stories": 16,
        "author_counts": {
            "చందమామ బృందం": 11,
            "ఎన్. శివనాగేశ్వరరావు": 1,
            "వక్కలంక 'కిషోర్'": 1,
            "జొన్నలగడ్డ రామలక్ష్మి": 1,
            "అరేబియా కథ": 1,
            "మాచిరాజు కామేశ్వరరావు": 1
        },
        "genre_counts": {
            "చరిత్ర/విశేషాలు": 1,
            "సాంఘిక కథ": 1,
            "నీతి కథ": 3,
            "జానపద ధారావాహిక": 1,
            "బేతాళ కథ": 1,
            "జంతు విశేషాలు": 1,
            "సాహిత్య విమర్శ": 1,
            "సామాన్య జ్ఞానం": 1,
            "వార్తలు": 1,
            "హాస్యం/నీతి కథ": 1,
            "పౌరాణిక ధారావాహిక": 1,
            "జానపద కథ": 1,
            "ప్రకృతి విశేషాలు": 1,
            "పోటీ": 1
        }
    }
}