{
    "book_id": "చందమామ_1993_09",
    "stories": [
        {
            "title": "అసలు కారణాలు!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సామాజిక వ్యాసం",
            "moral": "సరళమైన విద్యావిధానం పిల్లలకు అందుబాటులో ఉండాలి.",
            "keywords": [
                "ప్రాథమిక విద్య",
                "సర్వే",
                "ఆర్థిక దుస్థితి",
                "పాఠ్యపుస్తకాలు",
                "విద్యావిధానం"
            ],
            "characters": [],
            "locations": [
                "భారతదేశం",
                "తమిళనాడు",
                "మహారాష్ట్ర",
                "ఢిల్లీ"
            ],
            "content": "మన దేశంలో ఉచిత ప్రాథమిక విద్యావిధానం అమలులో ఉన్నప్పటికీ,\nప్రాథమికవిద్య పూర్తికాకుండానే సగం మంది విద్యార్థులు బడి మాను\nకుంటున్నారు! అలా మానుకోవడానికి అసలు కారణాలు ఏమిటని తెలుసు\nకోవడానికి కొన్ని రాష్ట్రప్రభుత్వాలు పరిశోధనలు జరిపాయి.\nతమిళనాడులో జరిపిన సర్వేలో, పిల్లలు బడి మానుకోవడానికి ముఖ్య\nకారణం తల్లిదండ్రుల ఆర్థిక దుస్థితి అని తెలిసింది. ఇంటిపనులూ,\nవంట పనులూ, బయటి పనులూ చేసి ఆర్థికంగా కన్నవాళ్ళను ఆదుకోవలసి\nఉండడంవల్లపసిపిల్లలుసక్రమంగా బడికివెళ్ళలేకపోతున్నారని తెలియ\nవచ్చింది!\nమహారాష్ట్రలో జరిపిన మరొక సర్వేలో - బడిలో నేర్పే పాఠాలూ,\nబోధనాపద్ధతులూ, పిల్లలను ఆకర్షించే విధంగా లేవనీ, ముఖ్యంగా\nపాఠ్యపుస్తకాలు కఠినంగా ఉండడంతో వాటికి భయపడి పిల్లలు బడికి\nవెళ్ళడం మానుకుంటున్నారన్న విషయం వెలుగులోకి వచ్చింది!\nఢిల్లీలో జరిపిన వేరొక సర్వేలో - పాఠ్యపుస్తకాలకు సంబంధించిన\nమరొక విషయం తెలియవచ్చింది. నర్సరీ స్కూలుకు వెళ్ళే విద్యార్థులు\nఏడాదికి కనీసం ఏడు పుస్తకాలూ, ఆ తరవాత పది పుస్తకాలూ బట్టీ పెట్ట\nవలసి ఉన్నది. ఇది పిల్లల తలకు మించిన బరువు అని వేరుగా చెప్ప\nనవసరం లేదు.\nపిల్లలను వేధించే ఇటువంటి విద్యావిధానం గురించి పలువురు\nవిద్యావేత్తలూ, మేధావులూ అనేకసార్లు తమ అసంతృప్తిని వ్యక్తం చేశారు.\nపసిపిల్లలను జడిపించి, వాళ్ళను బడికి వెళ్ళకుండా చేసే ఈనాటి విద్యా\nవిధానంలో మార్పులు తీసుకురావడం చాలా అవసరం!",
            "book_page_end": 7
        },
        {
            "title": "క్యూబా పరిస్థితులు",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చరిత్ర",
            "moral": "నిరంతర నాయకత్వ పోరాటం ఒక దేశం యొక్క ఆర్థిక, సామాజిక గమనాన్ని నిర్ణయిస్తుంది.",
            "keywords": [
                "క్యూబా విప్లవం",
                "ఫీడల్ కాస్ట్రో",
                "అమెరికా ఆంక్షలు",
                "సోషలిజం",
                "ఆర్థిక సంక్షోభం"
            ],
            "characters": [
                "ఫీడల్ కాస్ట్రో",
                "ఫుల్ గెన్సియో బాటిస్టా",
                "క్రిస్టఫర్ కొలంబస్"
            ],
            "locations": [
                "క్యూబా",
                "శాంటియాగో",
                "హవానా",
                "అమెరికా",
                "సోవియట్ యూనియన్"
            ],
            "content": "క్యూబాలో విప్లవం జరిగి గత జూలై 26వ తేదీకి నలభై ఏళ్ళు పూర్తయింది. అయినప్పటికీ ఆ\nదేశంలో చోటుచేసుకున్న ఆర్థికమాంద్యం కారణంగా ఈ యేడు గత సంవత్సరంలాగా వార్షి\nకోత్సవ వేడుకలను జరుపుకోలేదు. నలభై సంవత్సరాలకు పూర్వం, కమ్యూనిస్టు సిద్ధాంతాలతో\nఉత్తేజితుడై ఫీడల్ కాస్ట్రో రుజ్ అనే యువ న్యాయవాది. తన వంటి తిరుగుబాటుదారులు మరి\nకొందరిని పోగుచేసుకుని శాంటియాగో సైనికస్థావరం మీద దాడి చేశాడు. నియంత ఫుల్ గెన్సియో\nబాటిస్టా నిరంకుశ పాలనను కూలదోయడానికి సాగిన ఆ పోరాటంలో పలువురు వీరులు\n' ప్రాణాలు కోల్పోయారు. కాస్ట్రో పట్టుబడి జైలు పాలయ్యాడు. మూడేళ్ళ తరవాత ఆయన మరొ\nకసారి విప్లవం తీసుకురావడానికి ప్రయత్నించి\nవిజయం సాధించలేక పోయాడు. 1959వ సం||\nజనవరి ఒకటవ తేదీ చేసిన మూడవ ప్రయత్నంలో*\nకాస్ట్రో విజయం సాధించడంతో, నియంత బాటిస్టా\nప్రాణాలతో తప్పించుకుని దేశం వదిలి పారిపో\nవలసివచ్చింది.\nకాస్ట్రో హవానాలో సోషలిస్టు ప్రభుత్వం నెల\nకొల్పాడు. దాంతో అంతవరకు క్యూబా మీద పరో\nక్షంగా అధికారం చెలాయిస్తూవచ్చిన పొరుగు దేశ\nమైన అమెరికాతో సంబంధాలు చెడాయి. 1960వ\nసం||లో ప్రధాని కాస్ట్రో ఎటువంటి నష్టపరిహారం\nచెల్లించకుండా తన దేశంలోని అమెరికా వ్యాపార\nసంస్థలను వశపరచుకున్నాడు. ఆ చర్యకు అగ్ర\nహించిన అమెరికా, క్యూబాతో దౌత్యసంబంధాలను\nరద్దుచేసి, మరు సంవత్సరం దానిని ఆక్రమించ\nడానికి ప్రయత్నించి, పరాజయం పాలయింది\nఆతరవాత కాస్ట్రో, క్యూబా కమ్యూనిస్టు దేశంగా\nకొనసాగుతుందని ప్రకటించి, కమ్యూనిస్టు మార్గం\nలో దేశ ఆర్థికాభివృద్ధి పథకాలు రూపొందించాడు.\nక్యూబా ఏకైక రాజకీయ పార్టీకి క్యూబా కమ్యూనిస్టు\nపార్టీ అని పేరు పెట్టాడు. 1976వ సం||లో ఆయన క్యూబా అధ్యక్షుడయ్యాడు. ఆయన 1979వ\nసం|| లో అలీనోద్యమానికి అధ్యక్షుడై 1982వ సం|| వరకు ఆ పదవీ బాధ్యతలు నిర్వహించాడు.\nక్రిస్టఫర్ కొలంబస్, అమెరికాను కనుగొన్న 1492వ సం||లోనే క్యూబాలో కూడా అడుగుపెట్టాడని\nచెబుతారు. ఆనాటి నుంచి అది స్పెయిన్ అధీనంలోకి వచ్చింది. 1898వ సం|| లో జరిగిన స్పెయిన్\nఅమెరికా యుద్ధంలో స్పెయిన్ ఓడిపోవడంతో క్యూబా అమెరికా వశమయింది. మూడేళ్ళ తరవాత\nఅంటే-1902వ సం|| లో క్యూబా స్వతంత్ర దేశమయింది. అయినప్పటికీ, క్యూబా విదేశ విధానాన్ని\nఅమెరికా నిర్ణయించేది. 1933వ సం|| లో నియంత బాటిస్టా అధికారాన్నిచేజిక్కించుకున్నాడు.1944\nనుంచి 1952 వరకుగల మధ్యకాలంలో తప్ప 1959 వరకు క్యూబాలో బాటిస్టా నిరంకుశపాలనే\nకొనసాగింది.\nఫీడల్ కాస్ట్రో పరిపాలన కు వచ్చినప్పటి నుంచీ అంటే 1959 నుంచి నిన్నమొన్నటి వరకు\nక్యూబాకు సోవియట్\nయూనియన్ మద్దతూ, సహా\nయసహకారాలూ ఉండేవి.\nతూర్పు ఐరోపా దేశాల అండ\nదండలు లభించాయి.\nఅయితే, ఇటీవల అక్కడ\nకమ్యూనిస్టు ప్రభుత్వాలు\nపతనమైపోయి, సోవియట్\nయూనియన్ ఛిన్నాభిన్నమై\nపోయాక క్యూబా ఆర్థిక\nసంక్షోభాన్ని ఎదుర్కోవలసి\nవచ్చింది. 'లాటిన్ అమెరికన్\nఫెడరేషన్' సభ్యదేశాలూ,\nక్యూబాకు మిత్రదేశాలూ\nఅయిన కొలంబియా, అర్జెం\nటీనాలు క్యూబాను అమెరికాతో దౌత్య సంబంధాలు పునరుద్ధరించు కోవలసిందిగా కోరుతున్నాయి.\nఅప్పుడే, అమెరికా క్యూబామీద విధించిన ఆంక్షలను తొలగించగలదని ఆ దేశాలు భావిస్తున్నాయి.\nఆ ప్రతిపాదన అమెరికా నుంచి వచ్చినట్టయితే, ఆ విషయాన్ని పరిశీలించగలననీ, అయితే, సోషలిస్టు\nవిధానాలను వదిలిపెట్టడం మాత్రం జరగదనీ కాస్ట్రో ప్రకటించాడు.\n1993 ఫిబ్రవరి నెలలో జరిగిన ఎన్నికలలో నేషనల్ అసెంబ్లీలో 99 శాతం స్థానాలను కాస్ట్రో పార్టీ\nగెలుచుకున్నది. ఈ సందర్భంగా 66సం|| నిండిన క్యూబా జాతీయ నాయకుడు కాస్ట్రో ఇలా అన్నాడు:\n“మరొక ఐదేళ్ళ తరవాత నా దేశ ప్రజలు నన్ను మళ్ళీ అభ్యర్థిగా పోటీ చేయమని కోర రనుకుంటాను.”\nకమ్యూనిస్టు ప్రభుత్వాలు కొనసాగుతున్న చైనా, వియత్నాం వంటి కొన్ని దేశాలలో క్యూబా ఒకటి.\nవియత్నాం యవతీయువకులు క్యూబాకు బియ్యం పంపారు. ఇప్పుడు 5,000,000 రైటింగ్ ప్యాడ్లూ,\nపేనాలూ పంపడానికి వాటిని సేకరిస్తున్నారు.",
            "book_page_end": 10
        },
        {
            "title": "రాజు - దొంగ",
            "book_page_start": 11,
            "pdf_page_start": 11,
            "pdf_page_end": 16,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "అశాశ్వతమైన అధికారం, అభిమానం కంటే శాశ్వతమైన జ్ఞానమే ముఖ్యం. ప్రజలు, రాజు నిజాయితీని అనుమానించినప్పుడు ఆ రాజ్యంలో లోపం ఉన్నట్టే.",
            "keywords": [
                "రాజ్యకాంక్ష",
                "యోగి",
                "అవినీతి",
                "అభిమానం",
                "రాజనీతి"
            ],
            "characters": [
                "లవంగసేనుడు",
                "అనంగసేనుడు",
                "ప్లవంగుడు",
                "ఇందుమతి",
                "శాంతనవుడు",
                "సుషేణుడు",
                "దీనానాధుడు"
            ],
            "locations": [
                "ప్లవంగదేశం",
                "రాజధాని",
                "శాంతనవుడి ఆశ్రమం"
            ],
            "content": "ప్లవంగదేశాన్ని పాలించే అనంగసేనుడు\nఅర్ధాంతరంగా మరణించాడు. అనంగసేనుడి\nకంటే రెండు సంవత్సరాలు పెద్దవాడైన\nలవంగసేనుడు, సమయానికి అడవిలో శాంత\nనవుడి ఆశ్రమంలో వున్నాడు. ఆయనకు రాజ్య\nకాంక్ష లేకపోవడం వల్ల, చిన్నతనంలోనే\nతల్లిదండ్రుల అనుమతి తీసుకుని జ్ఞాన\nసముపార్జనకై అడవుల్లో యోగులు, జ్ఞానులు,\nఋషులు వుండేచోటుకు వెళ్ళిపోయాడు.\nఅనంగసేనుడి మంత్రులలో పెద్దవాడైన\nసుషేణుడు స్వయంగా అడవికి వెళ్ళి, లవంగ\nసేనుడిని కలుసుకుని పరిస్థితి వివరించి,\n“ప్రభూ! యువరాజుకిప్పటికింకా పది సంవత్స\nరాల వయస్సు. మరొక పదేళ్ళు గడిస్తే తప్ప\nఆయనకు సింహాసనం అధిష్ఠించే అర్హత\nరాదు. తమరు వచ్చి రాజ్యభారం స్వీకరించక\nపోతే ప్లవంగదేశం ఇక్కట్లపాలు కాగలదు,”\nఅన్నాడు.\nఅందుకు లవంగసేనుడు, “నాకు రాజ్య\nకాంక్ష లేదు. పరిపాలనాదక్షత లేదు. ఇహ\nసుఖాల పట్ల ఆసక్తి లేదు. నావల్ల ప్లవంగ\nదేశానికి ప్రయోజనముండదు. ఇక్కడ ఆశ్ర\nమంలో నేనెంతో సంతోషంగా వున్నాను.\nఅదీకాక నారాక నా తమ్ముడి భార్య ఇందు\nమతికి ఇబ్బంది కలిగిస్తుంది. తన బిడ్డ\nప్లవంగుడి భవిష్యత్తుకు నేనే అడ్డంకి అని\nఆమె అనుకోవచ్చు,” అని జవాబిచ్చాడు.\n“అయితే, మహారాణి ఇందుమతే ఇక్కడికి\nవస్తారు. ఆమె స్వయంగా వచ్చి తమరిని\nరాజధానికి ఆహ్వానిస్తారు,” అని సుషేణుడు\nవెళ్ళిపోయాడు.\nఇది జరిగాక లవంగసేనుడు, తన గురు\nవైన శాంతనవుడిని కలుసుకుని, సంగతి చెప్పి\nతానేం చేయాలో ఆదేశించమన్నాడు.\nశాంతనవుడు కాసేపాలోచించి, \"నువ్వు\nఇంతకాలం యోగిలా జీవించావు. నావద్ద\nవున్న జ్ఞానసంపదకు నిన్నే వారసుణ్ణి చేసి\nహిమాలయాలకు పోదామనుకున్నాను. నేను\nమరికొంతకాలం వేచి వుండక తప్పదు.\nనువ్వు ప్లవంగ దేశానికి వెళ్ళి వీలైనంత\nత్వరగా అక్కడి పరిస్థితులు చక్కదిద్దు. రాజ\nకుమారుడికి త్వరితంగా రాజ్యార్హుడయ్యే\nశిక్షణ ఇవ్వు. ఏది ఏమైనా రాజుగా వున్నంత\nకాలం రాజ్యాన్ని శ్రద్ధగా పాలించు,” అని\nసలహా ఇచ్చాడు.\nఆ మర్నాడే రాణి ఇందుమతి ఆశ్రమానికి\nవచ్చి, “నా బిడ్డ క్షేమాన్నీ, నా క్షేమాన్నీ, రాజ్య\nక్షేమాన్ని కాంక్షించేవాడివయితే, వెంటనే\nవచ్చి పరిపాలనా బాధ్యతలు స్వీకరించు,\"\nఅని లవంగసేనుణ్ణి కోరింది.\nలవంగసేనుడు అందుకు అంగీకరించి,\nశాంతనవుడి వద్ద సెలవు తీసుకుని రాజధానీ\nనగరానికి వెళ్ళాడు. ఆయన శాంతనవుడి\nమాటలు మరచిపోలేదు. వెంటనే రాజ్యపాలన\nమీద దృష్టిని కేంద్రీకరించాడు. అప్పుడాయ\nనకు కోశాగారంలో డబ్బు లేదనీ, అవసరమై\nనప్పుడల్లా ప్రజలపై పన్నులు పెంచి కోశాగారం\nనింపడం జరుగుతున్నదనీ అర్థమయింది.\nరాజోద్యోగుల్లో అవినీతి బాగా పెరిగిపోయిం\nదని కూడా ఆయన గ్రహించాడు.\nముందుగా లవంగసేనుడు, మంత్రులతో\nచర్చలు జరిపాడు. రాజైన అనంగసేనుడు\nవారి మాటలు లక్ష్యపెట్టకుండా, అన్నీ\nతనకు తోచినట్లే చేసేవాడనీ, అందువల్లనే\nదేశ పరిస్థితి అధ్వాన్నంగా తయారయిందనీ\nలవంగసేనుడు తెలుసుకున్నాడు. మంత్రుల\nసలహాల్లో మంచివాటిని ఏరి, ఆయన\nఇందుమతితో చర్చించాడు.\nఆమె, లవంగసేనుడితో, \"నా తండ్రి\nచిన్నతనం నుంచీ నాకు రాజనీతిలో శిక్షణ\nఇచ్చాడు. దురదృష్టం కొద్దీ మీ తమ్ముడు\nనా సలహాలు ఏనాడూ పాటించలేదు,” అని\nతనకు తోచిన సలహాలను లవంగసేనుడి\nకిచ్చింది.\nఇందుమతి సలహాలు నిజంగా విజ్ఞతతో\nకూడినవని, లవంగసేనుడికి త్వరలో అర్థ\nమయింది. ఆయన అందరి మాటలకూ\nవిలువనిస్తూ, తన విచక్షణను ఉపయోగిస్తూ\nరాజ్యంలో ఎన్నో సంస్కరణలు ప్రవేశపెట్టాడు.\nఏడాదిలోనే అవి సత్ఫలితాలనిచ్చాయి.\nలవంగసేనుడు రాజ్య వ్యవవహారాలు\nచూస్తూనే, యువరాజు ప్లవంగుడికి రాజ\nనీతిలో శిక్షణ ఇవ్వసాగాడు. ప్లవంగుడు అంతా\nచురుకుగా ఆకళింపు చేసుకుంటున్నాడు.\nఇందుకు లవంగసేనుడెంతో సంతోషించి,\nఒకనాడు ఇందుమతితో, “ప్లవంగుడికి పది\nహేను సంవత్సరాలు రాకుండానే రాజ్యాభిషేకం\nచేసి, నేను ఆశ్రమానికి తిరిగి పోవచ్చును.\nవాడికి నీ సమర్థత తోడయితే ప్లవంగదేశం\nప్లవంగుడి పాలనలో కలకాలం వర్ధిల్లగలదు,”\nఅన్నాడు.\nఈ మాటలకు ఇందుమతి కలవరపడి,\n“అది సాధ్యపడే పని కాదు. మీరు వాడికి\nఇరవై ఏళ్ళు నిండేవరకైనా రాజ్యపాలన\nచూస్తూ, ఆ తర్వాత వాడికి పట్టాభిషేకం\nచేయండి. అలా కానప్పుడు, రాజ్యం పరాయి\nరాజుల హస్తగతమవుతుంది. ఎంతో కాలంగా\nఈ రాజ్యాన్నేలుతున్న, మీ రాజ వంశం\nఅప్రతిష్ఠ పాలవుతుంది. ప్రజలు మిమ్మల్ని\nనిందిస్తారు,” అంది కళ్ళనీళ్ళు పెట్టుకుంటూ.\nమరదలి కన్నీళ్ళూ, బాలుడైన తమ్ముడి\nకొడుకు అసహాయతా లవంగసేనుడి మన\nసును కలవరపరిచినై. అతడు ఇందుమతి\nకోరికకు అడ్డు చెప్పలేకపోయాడు. ప్రవృత్తి\nరీత్యా లవంగసేనుడు దయార్ధ హృదయుడు,\nనిర్వ్యసనపరుడు, సమర్థుడు.\nక్రమంగా లవంగసేనుడి పాలనలో అవి\nనీతిపరులకు స్థానం లేకుండా పోయింది.\nకొందరు అవినీతిపరులకు అతడి పాలన\nకంటగింపుగా వున్నప్పటికీ, వాళ్ళు కుక్కిన\nపేనుల్లా వుండిపోయారు. ఇలా అయిదారు\nసంవత్సరాలు గడిచాయి.\nఒకరోజున శాంతనవుడు తన ఆశ్రమం\nనుంచి ప్లవంగ రాజధానికి వచ్చి, లవంగ\nసేనుణ్ణి కలుసుకుని, “నేను వృద్ధుడనైపోతు\nన్నాను. నువ్వు నావద్ద మిగిలిన జ్ఞాన సంప\nదను పరిగ్రహించి, ఆశ్రమానికి ప్రధానుడవైతే,\nనేను హిమాలయాలకు వెళ్ళగలను. నువ్వు\nవెంటనే బయలుదేరి నాతో ఆశ్రమానికి\nరావాలి,” అన్నాడు.\nనవుడిని, తమ రాజును తిరిగి ఆశ్రమానికి\nతీసుకుపోవద్దని వేడుకున్నారు.\nఇది చూసి లవంగసేనుడు చలించిపోయి\nశాంతనవుణ్ణి, \"స్వామీ! నేను లేకుంటే రాజ్యం\nఅరాచకమైపోతుందనీ, పాలన అస్తవ్యస్తం\nకాగలదనీ ప్రజలు భయపడుతున్నారు. వీరిని\nవదిలిరావడం న్యాయమా?” అని అడిగాడు.\nశాంతనవుడు అప్పుడేమీ జవాబివ్వక,\nతర్వాత ఏకాంతంలో, “నువ్వు జ్ఞానివయుండీ\nమాయాజాలంలో చిక్కుకున్నావు. అశాశ్వత\nమైన దానికోసం, శాశ్వతమైనదాన్ని విడిచి\nపెడుతున్నావు. బాగా ఆలోచించుకో! నెల\nరోజులు గడువిస్తున్నాను, ఆశ్రమానికి రాద\nలిస్తే, ఈలోగా రా,” అని చెప్పి వెళ్ళిపోయాడు.\nవారం రోజులు గడిచాక దొంగ ఒకడు\nకోశాగారం నుంచి ధనం దొంగిలిస్తూ దొరికి\nపోయాడు. తీరా చూస్తే వాడు రాజు గారి\nమంత్రులలో ఒకడైన దీనానాధుడి కొడుకు.\nవాణ్ణి న్యాయస్థానానికి విచారణకు తేగానే\nఎన్నో వింత విషయాలు బయటపడ్డాయి.\nఅప్పటికే దీనానాధుడు కోశాగారం నుంచి\nచాలా ధనం దొంగిలించాడు. దీనానాధుడి\nవద్ద చేరిన ధనంతో రాజ్యంలోని ప్రజలందరికీ\nఉచితంగా తిండి పెట్టవచ్చు.\nన్యాయాధికారి దీనానాధుడికీ, కొడుక్కూ\nమరణశిక్ష విధించాడు. అప్పుడు దీనానాధుడు\nకోపంగా, \"న్యాయం చెప్పే అర్హత నీకెక్కడిది?\nప్రతి ఏటా నీకు లక్ష వరహాలు లంచంగా\nఇస్తున్నాను. కొత్త రాజు రాగానే నువ్వు\nనీతిపరుడిలా నటిస్తూ, నాకు శిక్ష విధిస్తు\nన్నావు!\" అన్నాడు.\nదీనికి న్యాయాధికారి చిన్నబుచ్చుకుని,\n“నువ్వు నోటికి వచ్చినట్లు మాట్లాడుతున్నావు.\nనీ మాటలకు విలువ లేదు. అయినప్పటికీ\nనువ్వు నామీద అభియోగం చేశావు కాబట్టి,\nరాజే నిన్ను విచారించి శిక్షిస్తాడు,” అన్నాడు.\nదీనానాధుడు పకపకా నవ్వి, \"రాజు\nనన్నెలా శిక్షించ గలడు? కోశాగారం నుంచి\nడబ్బు దొంగిలించగల తెలివి నాకున్నదని\nతెలిసి, ఆయన నా సాయం తీసుకుంటు\nన్నాడు. ఆయన దయ లేనిదే, నా కొడుకు\nకోశాగారం చేరగలడా? మా ఇద్దరి దురదృష్టం\nకొద్దీ ఒక నిజాయితీపరుడైన రాజభటుడు,\nనా కొడుకును పట్టుకున్నాడు,” అన్నాడు.\nఈ అభియోగానికి న్యాయస్థానంలోని\nప్రతిఒక్కరూ నిశ్చేష్టులైపోయారు. మంత్రి\nసుషేణుడు ముందుగా తేరుకుని, “రాజుకు\nకోశాగారంలోని డబ్బు దొంగిలించాల్సిన\nఅవసరం దేనికి?\" అని ప్రశ్నించాడు.\nఇందుకు దీనానాధుడు తొణక్కుండా,\n“ఎవరికీ తెలియని ఈ రహస్యం చెబుతు\nన్నాను. లవంగసేనమహారాజుకు అడవిలో\nఒక భార్య వుంది. వారికొక కొడుకున్నాడు.\nతన కొడుకును రాజును చేయాలని ఆయన\nకోరిక. ఇందుకు ఎత్తుగడ ఏమంటే -\nముందుగా కొంత ధనాన్ని కూడబెట్టి, తర్వాత\nసైనికుల్లో చీలికలు తెచ్చి, కొందరిని ఆ\nడబ్బుతో తిప్పుకుంటాడు. మరికొంత డబ్బుతో\nరాజుకొడుకు అడవిలో సైన్యాన్ని సమకూర్చు\nకునిహఠాత్తుగా తిరుగుబాటు చేస్తాడు. రాజు\nఅతడికి సహకరించి ఇందుమతినీ, యువ\nరాజు ప్లవంగుడినీ హతమార్చుతాడు. ఆయన\nరాజు కావడం వల్ల, ఈ పథకంలో భాగ\nస్వామిని కావడం నాకూ తప్పలేదు,” అన్నాడు.\nఈ కుట్ర విశేషం ప్లవంగ రాజ్యంలో\nపెద్ద సంచలనాన్ని సృష్టించింది. సామాన్య\nపౌరుడి నుంచి, రాణి ఇందుమతి వరకూ\nలవంగసేనుణ్ణి సంజాయిషీ అడిగారు. తన\nకేమీ తెలియదని ఆయనంటే, అట్లని ఋజువు\nచేసుకోమన్నారు.\nచివరికొక రోజున రాణి ఇందుమతి,\nలవంగసేనుడితో, “నువ్వు నీ నిర్దోషిత్వాన్ని\nఋజువు చేసుకోలేకపోతే రాజ్యాన్ని విడిచి\nవెళ్ళు. అప్పుడు నీకు రాజ్యకాంక్ష లేదని\nనమ్ముతాను,” అన్నది.\nఅందుకు లవంగసేనుడు వెంటనే, “ఒక్క\nషరతు మీదనే రాజ్యం విడిచిపెట్టి వెళ్ళిపో\nతాను. దీనానాధుడి కేపాపమూ తెలియదు.\nనేను చెప్పడం వల్లనే అతడు కోశాగారంలోకి\nతన కొడుకును పంపాడు. నేను చెప్పమన్న\nఅబద్ధాలే న్యాయస్థానంలో చెప్పాడు. అతడి\nకేశిక్షావిధించకుండావిడిచిపెడతా మని మాట\nఇస్తే, నేను అడవికి వెళ్ళిపోతాను,” అన్నాడు.\n“దీనానాధుడి చేత నీవీ నాటకం ఆడిం\nచావా? ఎందుకు?\" అని అడిగింది ఇందు\nమతి ఆశ్చర్యంగా.\nఆ ప్రశ్నకు లవంగసేనుడు శాంతంగా,\n“మీ అందరి అభిమానం అశాశ్వతమని, నా\nగురువు శాంతనవుడు నాతో అన్నాడు.\nఅందులోని నిజానిజాలు తెలుసుకోవాలని,\nఈ నాటకమాడాను. నేను నిజాయితీతో మీ\nఅందరికీ ఎన్నో సేవలు చేశాను. మీరంతా\nసుఖపడాలని నా శక్తి కొద్దీ కృషి చేశాను.\nకానీ నా ప్రోత్సాహ కారణంగా - దొంగ కాని\nఒక దొంగ ఆపద్ధర్మంగా తన్ను తాను\nరక్షించుకునేందుకు నోటికి వచ్చినట్లు మాట్లా\nడితే, మీరంతా వాడి మాటలకు విలువనిచ్చి\nనన్ను నేరస్థుణ్ణి చేశారు. వాడితో నన్ను\nసమం చేసి, నా నిర్దోషిత్వాన్ని నిరూపించుకో\nమన్నారు. 'లవంగసేనుడలాంటి వాడు కాదు.\nదీనానాధుడు దొంగ. దొంగ మాటలు నమ్మి\nదేవుడి వంటి రాజును అనుమానించకూడదు.\nదీనానాధుడిని తన ఆరోపణలన్నీ ఋజువు\nచేయమనండి!' అని మీలో ఏ ఒక్కరైనా\nఅనివుంటే, నేను సంతోషించేవాడిని. ఏ\nదేశంలో అయితే రాజు దొంగ సమంగా\nగౌరవించబడతారో, ఆ దేశంలో రాజులో\nకానీ, ప్రజల్లో కానీ లోపముంటుంది. నాకు\nలభించే అభిమానం, గౌరవం అశాశ్వతమని\nతెలిసీ శాశ్వతమైన జ్ఞానానికి నేనిక దూరం\nకాలేను,\"\nఅని వారికి చెప్పి రాజ్యాన్ని విడిచి\nశాంతనవుడి ఆశ్రమానికి తిరిగి వెళ్ళిపోయాడు.",
            "book_page_end": 16
        },
        {
            "title": "విచిత్రపుష్పం",
            "book_page_start": 17,
            "pdf_page_start": 17,
            "pdf_page_end": 23,
            "author": "చందమామ బృందం",
            "genre": "ఫాంటసీ ధారావాహిక",
            "moral": "ప్రజల క్షేమం కోసం చేసిన త్యాగాలు గొప్ప గౌరవాన్ని తీసుకొస్తాయి.",
            "keywords": [
                "రాకాసి మృగం",
                "శతాబ్దిక పుష్పాలు",
                "కొండజాతి",
                "రాజధాని",
                "సాహసం"
            ],
            "characters": [
                "ప్రతాపవర్మ",
                "ప్రియంవద",
                "ఉత్తుంగుడు",
                "శుంభుడు",
                "రజని",
                "గంభీరవర్మ"
            ],
            "locations": [
                "మాణిక్యపురి",
                "శృంగ్మాయ్ కొండలు",
                "దక్షిణ సముద్రతీరం"
            ],
            "content": "[మాణిక్యపురి రాజ్యాన్ని రాకాసి మృగం బారి నుంచి కాపాడడానికి, ప్రతాపవర్మ కొండజాతి యువకుల సాయం\nకోసం శృంగ్మాయ్ కొండలకు వెళ్ళాడు. యువరాణితోపాటు వచ్చిన రాజును చూసి అక్కడి ప్రజలూ, వాళ్ళనాయ\nకుడుకుంభుడూఅమితానందంచెందారు. ఉత్తుంగుడు రాజు ఆనతినెరవేర్చగలనని ఆయనకు మాట ఇచ్చాడు.\nయువరాణి శతాబ్దిక పుష్పాలను చూసి వచ్చింది. రాజు సంతోషంగా రాజధానికి వెనుదిరిగాడు. — తరవాత]\nరాజు ప్రతాపవర్మ యువరాణితో కలిసి తమ\nనివాస స్థలానికి రావడం తలుచుకుని\nఉత్తుంగ జాతి ప్రజలు ఆనందంతో ఉప్పొంగి\nపోయారు. రాజు తమ సహాయాన్ని కోరడం,\nరాజ్యానికి వచ్చిన ఆపదను అడ్డుకోవడానికి\nతమ జాతి యువకుడు ఉత్తుంగుడు వెళతా\nననడం వాళ్ళకెంతో ఆనందం కలిగించింది.\nతన ప్రయత్నంలో ఉత్తుంగుడు విజయం\nసాధించాలని అక్కడి ప్రజలు తమ కుల\nదేవతకు మొక్కుకున్నారు. ఆ యువకుడి\nగౌరవార్థం ఆరోజు సాయంకాలం విందు\nఏర్పాటు చేశారు.\nపెద్దలూ, పిన్నలూ గూడానికి సమీపంలో\nఉన్న ఒక విశాల ప్రదేశంలో గుమికూడారు.\nవాళ్ళ నాయకుడు శుంభుడూ, ఇతర కుల\nపెద్దలూ కూర్చున్న స్థలానికి పక్కనే ఉత్తుంగు\nడికి ఉన్నత ఆసనం వేశారు. విందు ఆర\nగిస్తూ కులపెద్దలు, ఉత్తుంగుడు రాకాసి\nమృగాన్ని ఎలా ఎదుర్కుంటే అతని పని\nసులభమవుతుందో దీర్ఘంగా ఆలోచించి\nచర్చించారు.\nవిందూ, వాళ్ళ చర్చలూ అయ్యాక, నాయ\nకుడు శుంభుడు లేచి నిలబడి, \"శతాబ్దిక\nపుష్పాలు పూచివున్న స్థలం మన ఉత్తుంగుడికి\nతెలుసు. కాబట్టి, రేపు తెల్లవారగానే అతనితో\nపాటు ఆరుగురు యువకులు వెళ్ళి ఆ\nపూలను సేకరించాలి. రాత్రివేళ రాకాసి\nమృగం వచ్చే అపాయం ఉన్నది గనక,\nపొద్దుగూకేలోగా ఆ పని పూర్తి చేయాలి.\nకోసిన పువ్వులను కట్టలుగా కట్టి ఒకచోట\nభద్రపరచి రాత్రికి గూడెం చేరుకోవాలి,”\nఅనికొంత సేపు ఆగి, \"ఆ పుష్పాలను సముద్ర\nమధ్యానికి చేర్చాలంటే ఒక పడవ కావాలి.\nసముద్ర తీర ప్రాంతం నాశనమైపోయింది\nగనక, అక్కడ పడవలు లభించే అవకాశం\nలేదు. కాబట్టి, మనమే ఇక్కడొక పడవను\nతయారుచేసుకోవాలి. మీలో ఎవరికైనా పడవ\nతయారుచేయటం వచ్చా?” అని అడిగాడు.\nజనం మధ్య నుంచి ఇద్దరు ముందుకు\nవచ్చి, \"మేము కొన్నాళ్ళు సముద్ర తీర\nగ్రామాలలో వుండి వచ్చాము. అప్పుడు\nమేము పడవను తయారుచేసే పద్ధతి నేర్చు\nకున్నాము. మేము పడవను తయారు చేయ\nగలం,” అన్నారు.\n\"ఎన్ని రోజులలో సిద్ధం చేయగలరు?”\nఅని అడిగాడు నాయకుడు.\n“రెండు రోజులలో సిద్ధం చేయగలం,\nప్రభూ!\" అన్నారు వాళ్ళు.\n“చాలా సంతోషం!\" అని నాయకుడు\nజనం కేసి చూస్తూ, \"మరి, రేపు పొద్దున\nఉత్తుంగుడితో పాటు, పువ్వులు సేకరించడా\nనికి ఎవరు వెళతారు?” అని అడిగాడు.\nవెంటనే, నేనంటే నేను అంటూ యువకు\nలందరూ చేతులెత్తారు.\n“మీ ఉత్సాహానికి సంతోషం! అయినా,\nఇంతమంది అవసరం లేదు. ఆరుగురు\nవస్తే చాలు,\" అంటూ ఉత్తుంగుడు అక్కడి\nవారిలో ఆరుగురిని ఏరి పక్కకు పిలిచాడు.\nఆ తరవాత ఉత్తుంగుడు, నాయకుడితో\nసహా అక్కడ చేరిన పెద్దలకు చేతులెత్తి\nనమస్కరించి, వారి ఆశీస్సులు పొందాడు.\nనాయకుడుశుంభుడుఆప్యాయంగా ఉత్తుం\nగుడి భుజాన్ని తట్టాడు. ఉత్తుంగుడు నవ్వుతూ,\nచెల్లెలు రజనిని తీసుకుని తమ గుడిసెకు\nచేరుకున్నాడు.\nమరునాడు తెల్లవారుజామునే ఉత్తుంగుడు\nఆరుగురు మిత్రులను వెంటబెట్టుకుని,\nశతాబ్దిక పుష్పాలు పూచి వున్న కొండలకేసి\nబయలుదేరాడు. బారెడు పొద్దెక్కేసరికి వాళ్ళు\nఆ చెట్లున్నకొండలను చేరి, పూలున్న చెట్లను\nగొడ్డళ్ళతో మొదలంట నరికి పడగొట్టారు.\nకిందపడిన ఒక్కొక్క చెట్టు చిటారు కొమ్మల\nలోని పువ్వులనూ కోసి కట్టలు కట్టలుగా కట్ట\nసాగారు. సాయంకాలానికి పూలన్నిటినీ కోసి\nకట్టలు కట్టారు. ఉత్తుంగుడు అక్కడ కనిపిం\nచిన రెండు లేత మొక్కలను పెరికి, పూల\nకట్టలతో కట్టి, ఆ కట్టలను ఒక పెద్ద బండ\nరాయి వెనక భద్రపరచాడు. సూర్యుడు అస్త\nమిస్తూండగా ఏడుగురు మిత్రులూ సంతోషంగా\nగూడానికి వెనుదిరిగారు.\nవాళ్ళు గూడాన్ని సమీపిస్తుండగా నాయ\nకుడు ఎదురుపడి, \"మీరు వెళ్ళిన పని పూర్త\nయింది కదా?\" అని అడిగాడు.\n“అయింది,” అన్నాడు ఉత్తుంగుడు\nనవ్వుతూ.\n“రేపు సాయంకాలానికి పడవ సిద్ధమవు\nతుంది. ఎల్లుండి, తెల్లవారుజామున మనం\nసముద్రతీరానికి బయలుదేరవచ్చు,” అన్నాడు\nనాయకుడు పక్కన ఉన్న పడవను వాళ్ళకు\nచూపుతూ.\nఆ తరవాత ఆయన ఉత్తుంగుడితో, “మీరు\nబాగా అలిసిపోయి వచ్చారు. వెళ్ళి నిద్రపొండి.\nనేను ఈ రాత్రికి వేరే కొందరిని గూడానికి\nకాపలా ఉంచుతాను,” అన్నాడు.\nఉత్తుంగుడు సరేనని మిత్రులతో కలిసి\nవెళ్ళిపోయాడు.\nఅర్ధరాత్రి వరకు నాయకుడు కూడా కాపలా\nకాస్తున్న వాళ్ళతో కలిసి తిరిగాడు. ఆ తర\nవాత మిగతావాళ్ళు మరీమరీ చెప్పడంతో\nఆయన ఇంటికి వెళ్ళి పడుకున్నాడు.\nతెల్లవారగానే కాపలా ఉన్నవాళ్ళు వచ్చి\nనాయకుడితో, “రాత్రి ఇటువైపు రాకాసి\nమృగం రాలేదు. కాని, ఎక్కడో చెట్లు కూలడం,\nబండరాళ్ళు దొర్లడం వంటి విచిత్ర ధ్వనులు\nదూరం నుంచి వినిపించాయి. నాలుగో జాము\nనుంచి ఆ ధ్వనులు కూడా క్రమంగా ఆగి\nపోయాయి,” అని చెప్పారు.\n\"అలాగా! సరే, మీరు వెళ్ళండి,” అన్నాడు\nనాయకుడు.\nమరునాడు ఉదయం ఉత్తుంగుడు,\nనాయకుడి ఆజ్ఞ ప్రకారం మిత్రులతో కలిసి\nవెళ్ళి, మొదటి రోజు కోసి, కట్టలు కట్టి ఉంచిన\nశతాబ్దిక పుష్పాలను తీసుకువచ్చాడు. వాళ్ళు\nవచ్చేసరికి పడవ దగ్గర వాళ్ళ నాయకుడూ,\nఉత్తుంగుడి చెల్లెలు రజనీ ఉన్నారు. పడవ\nసిద్ధంగా ఉన్నది. నాయకుడు ఆ పువ్వులను\nఆశ్చర్యంతో కొంతసేపు పరీక్షగా చూశాడు.\nవాటి పరిమళం అక్కడి వారందరినీ ముగ్ధుల్ని\nచేసింది.\nమరునాడు వేకువజామున నాయకుడూ,\nఉత్తుంగుడూ తమ పరివారంతో బయలు\nదేరారు. నాయకుడు ముందూ, ఆయన\nవెనక ఉత్తుంగుడూ అతని చెల్లెలూ, వాళ్ళ\nవెనక పడవను భుజాలపై మోస్తూ నలుగురు\nదృఢకాయులూ దక్షిణ సముద్రం కేసి నడక\nసాగించారు.\nగూడెం ప్రజలు పలువురు, కొంతదూరం\nవాళ్ళ వెనకగా వచ్చి వాళ్ళను సాగనంపారు.\nపొద్దుగూకేలోగా సముద్రతీరం చేరుకోవా\nలన్న పట్టుదలతో వాళ్ళు వేగంగా నడిచి\nమధ్యాన్నానికి సగం దూరం చేరుకుని, ఒక\nవటవృక్షం కింద కొంతసేపు విశ్రాంతి తీసు\nకున్నారు. ఆ తరవాత బయలుదేరి సూర్యాస్త\nమయానికి ముందే సముద్రతీరం చేరారు.\nపడవను మోసుకొచ్చిన వాళ్ళు దానిని సముద్ర\nజలం దగ్గర దించారు. మిగతావాళ్ళు కట్టలు\nకట్టిన పువ్వులను పడవలో వేశారు. పువ్వుల\nనుంచి కమ్మని పరిమళం వీచింది. ఉత్తుం\nగుడు నాయకుడి పాదాలకు నమస్కరించాడు.\nనాయకుడు అతన్ని ఆప్యాయంగా లేవనెత్తి,\n“నీకు తప్పక విజయం సిద్ధిస్తుంది. మన\nకులదేవత కరుణతో నువ్వు త్వరగా జయ\nప్రదంగా తిరిగి రాగలవు,\"\nఅని ఆశీర్వ\nదించాడు.\nపక్కనే వున్న రజని, \"నువ్వు, త్వరగా\nరావాలి అన్నయ్యా! నీకోసం ఎదురుచూస్తూం\nటాము,\"\nఅంటూ అన్నం మూటను ఉత్తుంగు\nడికి అందించి, “ఇది, మార్గమధ్యంలో ఆకలి\nవేస్తే తినడానికి,” అన్నది.\nఉత్తుంగుడు దానిని నవ్వుతూ అందుకుని,\n“నీకు ఎటువంటి కొరతా లేకుండా యువరాణి\nచూసుకుంటుంది. నేను త్వరలో తిరిగి\nవస్తాను. ఆ మాట యువరాణితో చెప్పు,\"\nఅని\nమిత్రులకేసి ఒకసారి నవ్వుతూ చూసి, పడవ\nలోకి ఎక్కి తెడ్డును అందుకున్నాడు.\nమిత్రులు పడవను నీళ్ళలోకి నెట్టారు.\nపడవ అలల మీద కిందికీ పైకీ లేస్తూ ముం\nదుకు సాగింది. గట్టున ఉన్న వాళ్ళందరూ\nనవ్వుతూ చేతులెత్తి ఉత్తుంగుడికి వీడ్కోలు\nపలికారు. పడవ మరింత వేగంగా ముందుకు\nదూసుకుపోసాగింది.\nపడవ కనుమరుగయ్యేంత వరకు అక్కడే\nనిలబడి దానికేసి చూస్తూ ఉండి, నాయకుడు\nవెనుదిరగగానే మిగతావాళ్ళు కూడా ఆయనను\nఅనుసరించారు. నాయకుడు రజని భుజాన్ని\nఓదార్పుగా తాకాడు. అందరూ మౌనంగా\nరాజధానీ నగరం కేసి నడవసాగారు.\nదారిలో వాళ్ళకు నేలమట్టమైపోయిన\nచెట్లూ, నాశనమైపోయిన ప్రదేశాలూ కనిపిం\nచాయి. అంతటి భీకర పరిస్థితిని కేవలం\nమానవమాత్రులు కల్పించడం సాధ్యం కాదనీ,\nఅతీతమైన బలం గల రాకాసిమృగం కారణం\nగానే అలా జరిగి ఉంటుందనీ వాళ్ళు అను\nకుంటూ ముందుకు నడిచారు. రాత్రయ్యేకొద్దీ\nరాకాసిమృగం సముద్రం నుంచి వెలుపలికి\nవచ్చే అపాయం వుంది కాబట్టి, ఆ ప్రాంతం\nనుంచి తప్పించుకోవడం మంచిదని వేగంగా\nనడవసాగారు. కొంతదూరం వెళ్ళాక దట్టమైన\nఅడవి ఎదురయింది. ఆకాశం మేఘాలు\nకమ్ముకుని చీకటిగా ఉండడంతో వాళ్ళు ఇక\nముందుకు వెళ్ళలేక ఒక చోట ఆగి, రాత్రంతా\nఅక్కడే గడిపారు.\nతూరుపు దిక్కున వెలుతురు కనిపించగానే,\nవాళ్ళు బయలుదేరి మధ్యాన్నానికి రాజధానీ\nనగరం చేరారు. రాజప్రాసాదం చేరి కాపలా\nభటులకు తమ రాకను తెలియజేశారు.\nరాజప్రాసాదం లోపల సేనాధిపతి గంభీర\nవర్మతో చర్చ జరుపుతున్న రాజు ప్రతాపవర్మ,\nవాళ్ళు వచ్చిన వార్త వినగానే సేనాధిపతితో\nసహా ఎదురువచ్చి, సాదరంగా ఆహ్వానించాడు.\n“మాణిక్యపురిని ఆపద నుంచి రక్షించ\nడానికి మీరందరూ చూపుతున్న శ్రద్ధ మరువ\nరానిది. ప్రజలు మీ త్యాగనిరతిని కలకాలం\nగుర్తుంచుకుంటారు,” అన్నాడు రాజు.\n“మా బాధ్యతను నేరవేర్చడానికి ఒక అవ\nకాశం కలిగినందుకు మాకెంతో సంతోషంగా\nఉన్నది, మహారాజా! నిన్న సాయంకాలమే\nఉత్తుంగుడు శతాబ్దిక పుష్పాలను తీసుకుని\nరాకాసిమృగాన్ని వెతుక్కుంటూ సముద్రంలోకి\nవెళ్ళాడు,\"\nఅన్నాడు కొండజాతి నాయకుడు\nశుంభుడు.\n“అలాగా! అప్పుడేనా! చాలా సంతోషం!”\nఅంటూ రాజు రజనికేసి తిరిగి, “రజనీ, ఇలా\nరా,” అన్నాడు.\nఅంతలో, రజని రాక తెలిసి అక్కడికి\nవచ్చిన యువరాణి ప్రియంవద నవ్వుతూ\nరజని దగ్గరికి వెళ్ళి, “ఈ క్షణం నుంచి మన\nమిద్దరం స్నేహితులం!” అంటూ ఆమె భుజం\nమీద చేయివేసి, ఆమెను తన అంతఃపుర\nభవనం కేసి నడిపించింది.\n“మా అన్నయ్య పడవ ఎక్కి బయలు\nదేరేప్పుడు, త్వరలో రాగలనని నీతో చెప్పమని\nచెప్పి వెళ్ళాడు,\"\nఅన్నది రజని.\n“అలాగా! చాలా సంతోషం! మీ అన్నయ్య\nవిజయం సాధించి త్వరలో తిరిగి రాగలడన్న\nనమ్మకం నాకున్నది,\"\nఅన్నది యువరాణి\nచిన్నగా నవ్వుతూ. — (ఇంకావుంది)",
            "book_page_end": 23
        },
        {
            "title": "వేదాంతిభార్య",
            "book_page_start": 24,
            "pdf_page_start": 24,
            "pdf_page_end": 24,
            "author": "యస్.లోకేశ్వరి",
            "genre": "హాస్యం",
            "moral": "సంక్లిష్టమైన సిద్ధాంతాలకన్నా, జీవిత భాగస్వామిని అర్థం చేసుకోవడమే గొప్ప జ్ఞానం.",
            "keywords": [
                "వేదాంతి",
                "గ్రంథం",
                "సందేహాలు",
                "దాంపత్య జీవితం",
                "సేవ"
            ],
            "characters": [
                "శ్వేతాంబరుడు",
                "శ్వేతాంబరుడి భార్య",
                "శంకరశాస్త్రి",
                "శంకరశాస్త్రి భార్య"
            ],
            "locations": [
                "విద్యాపురం"
            ],
            "content": "విద్యాపురంలో శ్వేతాంబరుడనే ఒక గొప్ప వేదాంతి వుండేవాడు. ఆయన వేదాంతపరమైన ఎన్నో\nజటిల సమస్యల గురించి గొప్ప గ్రంథం రాసి కాలధర్మం చెందాడు. అందులోని విషయాలు చాలా\nవరకు గొప్ప పండితులక్కూడా అర్థం కాలేదు.\nఆ గ్రంథం మీద వ్యాఖ్యానం రాస్తున్న శంకరశాస్త్రి అనే ఆయనకు ఎన్నో సందేహాలు కలగ\nసాగాయి. వాటికి సంతృప్తికరమైన సమాధానాలు ఎవ్వరూ చెప్పలేకపోతున్నారు.\nఒకనాడు శంకరశాస్త్రి భార్య, భర్తతో, \"శ్వేతాంబర వేదాంతి భార్య బతికే వున్నది కదా! ఆమెపై\nభర్త గారి వేదాంత ప్రభావం అంతో, ఇంతో తప్పక వుండి తీరుతుంది. మీరామె నడిగి, మీ సందే\nహాలు తీర్చుకోండి,\" అన్నది.\nశంకరశాస్త్రి, శ్వేతాంబర వేదాంతి ఇంటికి వెళ్ళి, ఆయన భార్యను, \"అమ్మా! మీ భర్త రాసిన\nవేదాంత గ్రంథంలోని విషయాలు, మీరు చక్కగా అర్థం చేసుకుని వుంటారు. నా సందేహాలు\nతీరుస్తారా?\" అని అడిగాడు.\nదానికి శ్వేతాంబరుడి భార్య మందహాసం చేసి, \"నాయనా! నేను దాంపత్యజీవితమంతా, నా\nభర్తకు సేవచేస్తూ, ఆయనను అర్థం చేసుకునే ప్రయత్నంలోనే గడిపేశాను. అలాంటి నాకు, ఆయన\nరాసిన వేదాంత గ్రంథాన్ని అర్థం చేసుకునే తీరికా, అవకాశం ఎక్కడిది?\" అన్నది.\nఈ జవాబు విని, మారుపలకలేకపోయాడు శంకరశాస్త్రి.",
            "book_page_end": 24
        },
        {
            "title": "సంజీవుడి చమత్కారం",
            "book_page_start": 25,
            "pdf_page_start": 25,
            "pdf_page_end": 32,
            "author": "చందమామ బృందం",
            "genre": "జానపద కథ",
            "moral": "నిజమైన కళాకారుడు స్వతంత్రాన్ని, న్యాయాన్ని కోరుకుంటాడు. డబ్బు లేదా అభిమానం కోసం తన కళను దిగజార్చడు.",
            "keywords": [
                "కవిత్వం",
                "చమత్కారం",
                "నవనీతుడు",
                "స్వాతంత్ర్యం",
                "బేతాళ కథలు"
            ],
            "characters": [
                "విక్రమార్కుడు",
                "బేతాళుడు",
                "రవిచంద్రుడు",
                "సంజీవుడు",
                "నవనీతుడు",
                "వీరవరుడు"
            ],
            "locations": [
                "కుందనదేశం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు\n తిరిగి వెళ్ళి చెట్టుపై నుంచి శవాన్ని దించి\n భుజాన వేసుకుని, ఎప్పటిలాగే మౌనంగా\n శ్మశానం కేసి నడవసాగాడు. అప్పుడు శవం\n లోని బేతాళుడు, “రాజా, ఇంత అర్ధరాత్రి\n వేళ, భీతి గొలిపే ఈ శ్మశానంలో, నువ్వు\n పట్టిన ఏదైనా దీక్షా, ప్రతిజ్ఞా నిలబెట్టుకు\n నేందుకు ఇలా శ్రమపడుతున్నావేమో నాకు\n తెలియదు. కాని, కొన్ని పరిస్థితులలో\n అలాంటి వాటిని నిలబెట్టుకోవడం అసాధ్య\n మవుతుంది. సంజీవుడనే కవి డబ్బుకోసం\n అతిసామాన్యుల మీద చమత్కారంగా గొప్ప\n వాడంటూ కవిత్వం చెప్పి డబ్బు సంపా\nయించుకునేవాడు. అయితే, నిజమైన గొప్ప\n వారి గురించి మాత్రం కవిత్వం రాసే అర్హత\n తనకు లేదనీ, రాయననీ దీక్ష పట్టిన\n వాడిలా మాట్లాడేవాడు. కాని, పరిస్థితుల\n ప్రభావం వల్ల, అందరూ గొప్పవాడనుకునే\nఒక రాజు మీద అతడు కావ్యం రాసి డబ్బు\n సంపాయించుకున్నాడు. నేనతడి కథ చెబు\n తాను, శ్రమ తెలియకుండా, విను,” అంటూ\n ఇలా చెప్పసాగాడు:\n ఒకానొకప్పుడు కుందనదేశాన్ని రవి\n చంద్రుడనే రాజు పాలించేవాడు. ఆయన\n ఎక్కడకు వెళ్ళినా రాజునన్న అహంభావం\n లేకుండా, సామాన్యులలో సామాన్యుడుగా\n కలిసిపోయేవాడు. ఆయనకు తనను ఎవ\n రెంత మాటన్నా కోపం వచ్చేదికాదు. భూలో\n కంలో అంతటి శాంతస్వభావుడు లేదని\n పేరు!\n కుందనదేశంలోనే సంజీవుడనే కవి\n వున్నాడు. చమత్కారాని కతడు పెట్టింది\n పేరు. ఎంత గొప్పవారినైనా అతడు తన\n చమత్కార కవిత్వంతో నవ్వులపాలు చేసే\n వాడు. అతడి కవిత్వం వినాలని చాలా\n మంది కుతూహలపడేవారు.\n ఒకసారి రాజాస్థాన కవి అయిన శ్వేత\n కేతుడు, అనుకోకుండా సంజీవుడుండే\n గ్రామానికి వెళ్ళాడు. అక్కడ ఆయనకు\n కులదీపుడనే భాగ్యవంతుడు ఆతిథ్యం\n ఇచ్చాడు. మాటల సందర్భంలో కుల\n దీపుడు, సంజీవుడి కవిత్వాన్ని తెగ మెచ్చు\n కున్నాడు. శ్వేతకేతుడు సంజీవుడింటికి వెళ్ళి,\n తనను తాను పరిచయం చేసుకుని కవిత్వం\n వినిపించమని కోరాడు.\n సంజీవుడు నవ్వి, “కులదీపుడి మాటలు\n విని మీరు మోసపోకండి. ఆయనకు\n ఆగర్భశత్రువైన మణికంఠుడి మీద, నేను\n చమత్కారంగా కొన్ని పద్యాలు చెప్పాను.\n అవి చదివి అందరూ మణికంఠుణ్ణి వేళా\n కోళం చేస్తూంటారు. అందువల్ల, కుల\n దీపుడికి నేనంటే అభిమానం ఏర్పడింది.\n ఆయన మీదా నాలుగు పద్యాలు చేప్పేదాకే\n వుంటుందా అభిమానం!” అన్నాడు.\n దీనికి శ్వేతకేతుడు కూడా నవ్వి, “మీకు\n కులదీపుడంటే అభిమానమే! ఆయన మీద\n మీరు చెప్పిన పద్యాలు చదివాను. మీరా\n యననెంతో చక్కగా పొగిడారు,\" అన్నాడు.\n \"ఆ పద్యాలు చదివి కులదీపుడు గొప్ప\n వాడనుకోకూడదు. నాకు నాలుగు డబ్బుల\n వసరమయ్యాయి. ఉత్తినే ఎవడు సాయం\n చేస్తాడు? అలాంటప్పుడిలా పద్యాలు రాసి\n డబ్బు సంపాదించుకుంటాను. డబ్బిచ్చి\n తన మీద పద్యాలు రాయించుకునేవాడు\n గొప్పవాడు కాదు!\" అన్నాడు సంజీవుడు.\n \"కానీ మీరు కులదీపుడి మీద చెప్పిన\n పద్యాలు అద్భుతం, అనన్యసామాన్యం.\n ఇలాంటి పద్యాలు మీరు మన రాజైన రవి\n చంద్రుడి మీద చెప్పగలిగితే, తరతరాలకూ\n తరగని ఆస్తి సంపాయించు కోవచ్చు,”\n అన్నాడు శ్వేతకేతుడు.\n ఇందుకు సంజీవుడు అయిష్టంగా,\n \"అయ్యా! డబ్బు కోసం అడ్డమైన వాళ్ళనూ\n పొగిడే నేను, రవిచంద్రుడి వంటి గొప్ప\n రాజు మీద పద్యాలు చెప్పడం, ఆయనకు\n అవమానం, నన్నిలాగే వుండనివ్వండి,\"\n అన్నాడు.\n శ్వేతకేతుడు అప్పటికింకేమీ మాట్లాడక,\n రాజధానికి వెళ్ళిన తర్వాత రాజు రవి\n చంద్రుడికి సంజీవుడి గురించి చెప్పి,\n \"ప్రభూ! ఇంతకాలం నేను చాలా గొప్ప కవి\n నన్న అహంభావం వుంటే, అది సంజీవుణ్ణి\n చూశాక పోయింది. డబ్బు కోసం అనర్హు\n లను పొగుడుతున్నప్పటికీ, అతడికి డబ్బాశ\n లేదు. ఎందుకంటే, తన చమత్కారంతో\n ఎందరో భాగ్యవంతుల మనస్సు నొప్పిం\n చాడు. డబ్బాశ వున్న వాడలాంటి పని చేయ\n లేడు,\"\n అంటూ సంజీవుడి చమత్కారం\n గురించిన కొన్ని అద్భుతమైన విశేషాలు\n చెప్పాడు.\n రవిచంద్రుడు చమత్కార ప్రియుడు.\n ఆయన వెంటనే సంజీవుడికి కబురుపెట్టి,\n తన వద్దకు రప్పించుకుని, “కొంత కాలం\n నా ఆస్థానంలో వుండి నా కోరిక తీర్చు. నీకు\n నచ్చితే నా ఆస్థానకవిగా వుండవచ్చు. లేదా\n నీ గ్రామానికి తిరిగివెళ్ళి జీవితాంతం భుక్తికి\n లోటు లేకుండా జీవించ వచ్చు,\"\n అని\n చెప్పాడు.\n సంజీవుడు క్షణం ఆలోచించి, \" ప్రభూ!\n మీరెవరిపై కోరితే వారిపై కవిత్వం చెప్ప\n గలను. కానీ ముందుగా మీకు వినిపించి\n అటుపైనే సభలో వినిపించగలను,” అన్నాడు.\n\"అలావద్దు. సభికులతో పాటు మొదటి\n సారివినడంలోనే, నాకు ఆనందం\" అన్నాడు\n రవిచంద్రుడు. ఇందుకు సంజీవుడంగీక\n రించక పోగా, చివరకు రాజు సరే నన్నాడు.\n అప్పుడు సంజీవుడు, రాజుతో ఇలా\n అన్నాడు: \"ప్రభూ! నేను మీ వంటవాడికి\n వంటవాడిని చూశాను. నా కెంతో ఆశ్చర్యం\n కలిగింది. వంటవాడి వంటలు రుచి ఎక్కు\n వగా వుండడం వల్ల, రాజు వంటవాడికి\n మిగల్చకుండా వండినదంతా తినేస్తున్నాడా\n అనిపించింది. విషయమేమిటని వాణ్ణి అడి\n గాను. దానికి వాడిలాగన్నాడు: రాచకార్యా\n ల్లోనిమగ్నుడైవుండే రాజుకు తిండి దృష్టి\n వుండదు. రుచి పట్టింపు వుండదు. ఆ\n కారణం వల్ల, వంటవాడెలా వండినా\n ఆయన తినేస్తాడు. అందుకని వంటవాడు\n తను రుచిగా తినాలని వేరే వంట వాణ్ణి\n పెట్టుకున్నాడు.”\n ఇది వింటూనే రాజు పడి పడి నవ్వి,\n సంజీవుణ్ణి మెచ్చుకున్నాడు. తర్వాత సభలో\n కూడా సంజీవుడి చమత్కారాన్నందరూ\n మెచ్చుకున్నారు.\n ఈ విధంగా సంజీవుడు సభ జరిగినప్పు\n డల్లా ఒకరిపై చమత్కరిస్తూండేవాడు.\n అతడి చమత్కారాలు వినడం కోసం సభకు\n వచ్చేవారి సంఖ్య పెరిగింది.\n రవిచంద్రుడికి నలుగురు మంత్రులు\n న్నారు. వాళ్ళు రాజుకు చాలా నమ్మకస్తులు.\n ముఖ్య విషయాల్లో వారిని సంప్రతించ\nకుండా ఆయన ఏపనీ చెయ్యడు.\n ఆ నలుగురిలోనూ ముఖ్యుడు వీర\n వరుడు. ఆయన తలుచుకుంటే రాజును\n దేనికైనా ఒప్పించగలడని అంతా చెప్పు\n కుంటారు. సంజీవుడు ఒక రోజున వీర\n వరుడి మీద చమత్కార కథ అల్లాడు.\n ఆ కథ ప్రకారం ఒకసారి రాజుకు ఏ\n మాత్రం ఇష్టంలేని పనికి వీరవరుడు,\n ఆయనను ఒప్పించాడు. అందువల్ల తర్వాత\n రాజుకు చెప్పలేనంత మేలు జరిగింది.\n రాజెంతో సంతోషించి ఆయనకు రత్నకంక\n ణాన్ని బహూకరిస్తే, వీరవరుడు అది తనకు\n వద్దనీ, అంతకంటే చిన్నదైన రత్నకంకణా\nనిమ్మనీ కోరాడు. ఎవరైనా ఇంకా పెద్దది\n కావాలంటారు. నువ్వు చిన్నదడుగుతున్నా\n వేమిటని, రాజు ఆశ్చర్యపడ్డాడు. పెద్దదైతే\n తన భార్య చేతికి వదులవుతుందన్నాడు\n మంత్రి.\n \"నీ భార్యకు నువ్వు వేరే రత్నకంకణం\n చేయించలేవా? నీకు నేను కానుకగా ఇస్తు\n న్నది చిన్నది చేయించమనడం బుద్ధిహీనత\n కాదా?\" అన్నాడు రాజు.\n “ప్రభూ! తమదయవున్నంత కాలం, నా\n భార్యకు ఎన్ని రత్నకంకణాలైనా చేయించ\n గలను. కానీ తమరిస్తున్న ఈ కానుక నాకు\n కాదు, ఆమెకే! ఆమె ఒప్పుకుని వుండక\n పోతే, నేను తమకా సలహా ఇవ్వగలిగే వాణ్ణి\n కాదు,” అన్నాడు వీరవరుడు వినయంగా.\n వీరవరుడు, భార్య మాట జవదాటడని\n అంతా చెప్పుకుంటారు. అందువల్ల సంజీ\nవుడు చెప్పింది విని రాజు పొట్టచెక్కల\nయ్యేలా నవ్వుకున్నాడు.\n రవిచంద్రుడి రెండో మంత్రి సుబుద్ధి\n అధీనంలో సైన్యం, సైన్యాధిపతి వుంటారు.\n వాళ్ళు ఆయన చెప్పినట్లు మసులుకోవాలి.\n అయితే, సుబుద్ధి సన్నగా, బక్కపలచగా\n వుంటాడు. అందుకని సంజీవుడు, సుబుద్ధి\n గురించి చమత్కరిస్తూ, “రాజుగారెంత\n మంచివారు. బలహీనులనెలా రక్షించాలో\n ఆయనకు తెలుసు! సుబుద్ధి రక్షణకాయన\n మంచి ఏర్పాటే చేశారు!” అన్నాడు.\n రాజు దీనినీ గొప్పగా మెచ్చుకున్నాడు.\n మూడో మంత్రి శిశుపాలుడు సున్నిత మన\nస్కుడు. జాలి కలింగించే చిన్న దృశ్యం\n చూస్తేచాలు, ఆయనకు కళ్ళనీళ్ళు తిరుగు\n తాయి. శిశుపాలుడికి పిల్లలు లేరు. పిల్లల\n కోసం ఆయన ఎన్నో పూజలూ, వ్రతాలూ\n చేస్తున్నాడు.\n సంజీవుడు, శిశుపాలుడి గురించి చమ\nత్కరిస్తూ, “ఒకసారి నేను శిశుపాలుడింటికి\n వెళితే, ఆయన గుక్కపట్టి ఏడుస్తున్నాడు.\n నన్ను చూసి ఆయన భార్య, మీరేమీ\n కంగారు పడవద్దు. పిల్లలులేని లోటు నాకా\nయన రకరకాలుగా తీరుస్తూంటారు. ఇదీ\n ఒక పద్ధతి అన్నది,” అని చెప్పాడు.\n రాజు రవిచంద్రుడు ఇది విని చాలా\n సేపు ఆగకుండా నవ్వి, \"సంజీవా! గుక్క\n పట్టి ఏడుస్తున్న శిశుపాలుణ్ణి సముదా\nయించే భార్యను తలచుకుంటేనే నాకు\n నవ్వాగడం లేదు. ఇలాంటి ఊహలు నీ\n కెలావస్తాయి?\" అని అడిగాడు.\n సభలో కూడా ఈ చమత్కారం అందరి\n మన్ననలనూ పొందింది.\n నాలుగో మంత్రి నవనీతుడు వయసులో\n బాగా చిన్నవాడు. రాజుకు అతడి అవసరం\n లేదనీ, కేవలం అభిమానం కొద్దీ మంత్రిని\n చేశాడనీ అంతా చెప్పుకుంటారు.\n నవనీతుడు చిన్న రాజోద్యోగిగా వున్న\nప్పుడు, ఒకసారి వనవిహారంలో ఏమరు\nపాటున వున్న రాజును నాగుపాము కాటు\nవేయబోతూండగా, నవనీతుడుదాన్ని పక్కకు\nతోశాడు. అప్పుడు నాగుపాము నవనీతుణ్ణి\nకాటేసింది. రాజ వైద్యులు అతణ్ణి కాపా\nడారు. రాజు, నవనీతుణ్ణి ఏమైనా కోరుకో\nమంటే మంత్రిపదవి కావాలన్నాడు. అప్ప\nటికే సమర్థులైన మంత్రులు ముగ్గురు\nన్నారు. అయినప్పటికీ రాజు ప్రాణదాతను\nమన్నించాడు.\n ఇది దృష్టిలో వుంచుకుని సంజీవుడు,\n నవనీతుణ్ణి గురించి ఒక చమత్కారం\n చెప్పాడు. అదేమిటంటే అతడొకసారి\n ఎవరితోనో వైకుంఠపాళి ఆడుతూ పావు\n పాము తోక దగ్గరకు రాగానే, దాన్ని అలాగే\n పైకి తీసుకుని వెళ్లి తనవద్ద పెట్టు\nకున్నాడు.\n అప్పుడు అతడి ప్రత్యర్థి, “నాయనా! అది\n నిచ్చెనకాదు, పాము!\" అన్నాడు.\n “నాకు పాములే నిచ్చెనలు!” అన్నాడు\n నవనీతుడు.\n ఇది వింటూనే రాజు ముఖం ఎర్రగా\n అయింది. ఆయన అసంతృప్తిగా ముఖం\n పెట్టి, \"ఇంతకాలం నీవి ఎంతో ఉన్నతా\n దర్శాలనుకున్నాను. నీ చమత్కారం గొప్ప\n దనుకున్నాను. కానీ నువ్వు గిట్టని వారిని\n అవమానపరచడం కోసం ఎంతటి నీచస్థా\nయికైనా దిగజారతావని ఇప్పుడే అర్థమ\nయింది. నవనీతుడిలో ఎటువంటి సామ\nర్థ్యమూ లేదనీ, ఆశ్రయం వల్లనే పైకి వచ్చా\nడనీ నువ్వు భావిస్తే, అది నిజం కాదు. అతడి\n సలహాలవల్ల, మంత్రాంగం వల్ల నేను ఎన్నో\n సార్లు ప్రయోజనం పొందాను. కావాలంటే\n కొన్ని ఉదాహరణలు కూడా ఇవ్వగలను,”\n అన్నాడు.\n సంజీవుడు రాజిలా అనడం విని ఆశ్చర్య\n పడ్డాడు. అతడు నెమ్మదిమీద తనను తాను\n తమాయించుకుని, \"ప్రభూ! నేనిది సభలో\n చెప్పవచ్చునా?” అని అడిగాడు.\n రవిచంద్రుడు ఏవగింపుగా, \"ఇలాంటి\n అల్పబుద్ధిని సభలో ప్రదర్శించడానికి అను\n మతిస్తే, నీకు చెడ్డపేరు వస్తుంది. నవ\n నీతుడు నొచ్చుకుంటాడు. కానీ ఏకారణం\n వల్లనో నవనీతుడి విషయంలో నీబుద్ధి\n వక్రించింది. అతణ్ణి గురించి మరొక విశే\nషంతో ఇంకేదైనా చమత్కారం చెప్పు!”\n అన్నాడు.\n సంజీవుడు వినయంగా, “ప్రభూ! ఒక\n సారి అల్పబుద్ధి ప్రకటించాక, నేనిక తమ\n ముందు చమత్కారాలు చెప్పలేను. తమర\nనుమతిస్తే, తమపై ఒక కావ్యం రాసి, అటు\n పైన స్వగ్రామానికి తిరిగి వెళ్ళిపోవాలని\n వుంది,” అన్నాడు.\n రాజు ఎంత చెప్పినా సంజీవుడు వినలేదు.\n చివరికతడు రవిచంద్ర విలాసమనే కావ్యం\n రాసి, రాజు ఇచ్చిన అంతులేని కానుకలతో\n తనగ్రామానికి తిరుగు ప్రయాణమయ్యాడు.\n బేతాళుడు ఈ కథ చెప్పి, “రాజా, సంజీ\nవుడు, రాజు మెచ్చినంతకాలం ఇతరులను\n తన చమత్కారంతో అంతో ఇంతో చికాకు\n పెట్టాడు. అయితే, రాజు ఒక్కసారి అతణ్ణి\n అల్పబుద్ధి అనగానే చమత్కారాన్నే విడిచి\n పెట్టాడు. మొదట్లో రాజాస్థానకవి శ్వేత\n కేతుడు రాజు మీద కావ్యం రాయమంటే,\n రాయనన్నాడు. తర్వాత తనకుతానై కావ్యం\n రాశాడు. ఇందుకు కారణం రాజుకు తన\n మీద కోపం వచ్చిందన్న భయమా, లేక\n డబ్బుపై గల ఆశా? ఈ సందేహాలకు సమా\n ధానం తెలిసి కూడా చెప్పక పోయావో, నీ\n తల పగిలిపోతుంది,” అన్నాడు.\n దానికి విక్రమార్కుడు, \"సంజీవుడికి\n తనకు తోచిన విధంగా చమత్కారాలు\n చెప్పడం అలవాటు. రాజు అతణ్ణి ఆస్థానా\nనికి ఆహ్వానించి, సభలో చమత్కారాలు\n చెప్పమన్నప్పుడు, ఆయన ఇచ్చిన స్వతం\n త్రాన్ని దురుపయోగం చేయకూడదనే,\n ముందుగా తాను చెప్పబోయే చమత్కా\nరాన్ని రాజుకు వినిపిస్తూ వచ్చాడు. అయితే,\n రాజుకు నవనీతుడిపై ప్రాణదాత అన్న అభి\nమానం కొద్దీ, సంజీవుడు అతడిపై చెప్పిన\nచమత్కారాన్ని మెచ్చకపోగా, సంజీవుణ్ణి అల్ప\nబుద్ధి అంటూ నిందించాడు. రాజ్యంలో\n అందరూ అనుకుంటూన్నట్టే, సంజీవుడు\n కూడా రాజు నిష్పక్షపాతి అనీ, సహనశీలు\nడనీ భావిస్తూ వచ్చాడు. అలాకాక ఆయ\nనలోకూడా కొన్నయినా అతి సామాన్యమైన\n లక్షణాలున్నాయని బైటపడగానే, ఆయనపై\n కవిత్వం చెప్పి ఇంత డబ్బు చేసుకునేం\nదుకు సంజీవుడు కవిగా తన అర్హత\n గురించి ఆలోచించలేదు! స్వతంత్రం లేని\n చోట చమత్కారాలు ఎలాగూ చెప్పలేడు\n కాబట్టి, సంజీవుడు రాజుపై కావ్యం రాసి,\n ఆయన ఇచ్చిన ధనం తీసుకుని స్వగ్రామం\n వెళ్ళిపోయాడు. ఈ అన్ని కారణాలవల్లా,\n సంజీవుడికి, రాజంటే భయమని గానీ,\n డబ్బంటే ఆశ అని గానీ అనుకోవడానికి\n ఏమాత్రం ఆస్కారం లేదు,” అన్నాడు.\n రాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\n తిరిగి చెట్టెక్కాడు. —(కల్పితం)",
            "book_page_end": 32
        },
        {
            "title": "సారసపక్షులు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "జంతు/పక్షి శాస్త్రం",
            "moral": "సారస పక్షులు జంటగా నివసిస్తూ, పరస్పర ప్రేమతో బతికినన్నాళ్ళు కలిసి ఉంటాయని చెప్పడం వల్ల వాటి విశ్వసనీయతను ఆదర్శంగా తీసుకోవాలి.",
            "keywords": [
                "సారస పక్షులు",
                "కొంగ జాతి",
                "క్రౌంచమిధునం",
                "జంట",
                "విశ్వాసం"
            ],
            "characters": [],
            "locations": [],
            "content": "ఎత్తయిన పక్షులలో దాదాపు అయిదు\n అడుగుల ఎత్తు ఎదిగే కొంగ జాతికి\n చెందిన సారస పక్షులు చాలా అంద\n మైనవి. వీటి శరీరమంతా లేత బూడిద\n రంగులో ఉంటుంది. మెడ కింది భాగం,\n రెక్కల అంచులు మాత్రం తెల్లగా ఉం\n టాయి. మెడ పైభాగం, తలా ఎర్రగా\n ఉంటాయి. వీటి పొడవాటి కాళ్ళు ఎర్రగా\n ఉంటాయి.\n కొంగలన్నిటిలోకీ చాలా దృఢమైన ఈ\n పక్షులు చాలా ధైర్యం కలవి. మనుషులను\n చూసి బెదరవు. క్రిమి కీటకాలనూ, పొలాల\n లోని, ధాన్యాలనూ తింటూ ఇవి, మానవ\n నివాసాలకు సమీపంలో నివసిస్తాయి.\n సారస పక్షులు మామూలుగా జంటలు\n గానే నివసిస్తాయి. ఇవి బతికినన్నాళ్ళు\n పరస్పర ప్రేమతో బతుకుతాయని చెబు\n తారు. ఒకవేళ జంటలో ఒక పక్షి చనిపోతే\n రెండవ పక్షి ఆ దుఃఖంతోనే ప్రాణాలు విడుస్తుందని కూడా చెబుతారు. అందుకే మనదేశంలో\n నూతన వధూవరులను 'క్రౌంచమిధునం'లా జీవించమని ఆశీర్వదిస్తారు.\n ఎగిరే పక్షులన్నిటిలోకీ చాలా ఎత్తయినది సారసపక్షి అని అంటారు. నిదానంగా పైకెగిరి, పెద్ద\n పెద్ద రెక్కలను ఊపుతూ ఇవి హుందాగా ఎగురుతాయి. ఎగిరేప్పుడు ఒక్కొక్కసారి వింత కంఠ\n స్వరంతో అరుస్తాయి.\n సారస పక్షులు చిత్తడి ప్రదేశంలో పుల్లలతో, గడ్డి పరకలతో పెద్ద పెద్ద గూళ్ళు కట్టు\n కుంటాయి. జూలై -డిసెంబర్ నెలలమధ్య గుడ్లు పెడతాయి.",
            "book_page_end": 33
        },
        {
            "title": "జైమినీరాయ్",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "జీవిత చరిత్ర",
            "moral": "స్వంత శైలిని రూపొందించుకోవడానికి సంప్రదాయ పద్ధతులను ఆధునికతతో మేళవించాలి.",
            "keywords": [
                "జైమినీరాయ్",
                "చిత్రకారుడు",
                "జానపద శైలి",
                "భారతీయ చిత్ర కళ",
                "కలకత్తా"
            ],
            "characters": [
                "జైమినీరాయ్"
            ],
            "locations": [
                "పశ్చిమబెంగాల్",
                "బంకూరా జిల్లా",
                "బెలితోల్ గ్రామం",
                "కలకత్తా"
            ],
            "content": "జైమినీరాయ్ వర్ణ చిత్రాలను మొట్టమొదటిసారిగా\nచూస్తున్నప్పుడే అవి మనల్ని ఆకట్టుకుంటాయి.\nఅవి మనకు చిరపరిచితాలుగా కనిపిస్తాయి. భారతీయ\nజానపద శైలినీ, ఆధునిక పద్ధతినీ అందంగా మేళ\nవించి ఆ చిత్రాలు చిత్రించడం వల్ల మనలో అటు\nవంటి భావం కలుగుతుంది. అలాంటి ప్రత్యేకమైన\nశైలిలో చిత్రాలు గీయడంలో ప్రసిద్ధిగాంచిన చిత్రకారుడు\nజైమినీరాయ్!\nపశ్చిమబెంగాల్ లోని బంకూరా జిల్లా, బెలితోల్\nఅనే గ్రామంలో జైమినీరాయ్ 1887వ సం||లో\nజన్మించాడు.\nఇతర గ్రామాలలోలాగే ఆనాటి బెలితోల్\nగ్రామప్రజలు, వివిధ వృత్తులను చేసుకుని జీవించే\nవాళ్ళు. కుర్రవాడుగా వున్న జైమినీరాయ్, కుండలు\nచేసే వాళ్ళనూ, బొమ్మలు చేసే వాళ్ళనూ, వడ్రంగంపని\nచేసే వాళ్ళనూ, నేత నేసే వాళ్ళనూ, బొమ్మలు గీసే\nవాళ్ళనూ ఎంతో ఆసక్తిగా గంటల తరబడి చూస్తూ\nఉండేవాడు. ముఖ్యంగా, వస్త్రాల మీద రంగురంగుల\nబొమ్మలు గీసే వాళ్ళను చూస్తూంటే అతనికి పొద్దు\nపోయేదే తెలిసేదికాదు. '\nవాటిని చూసి కొన్నాళ్ళకు జైమిని, సొంతంగా\nబొమ్మలు గీయడం మొదలు పెట్టాడు. కుర్రవాడి\nఆసక్తిని గమనించిన తండ్రి, అతన్ని కలకత్తాలోని\n'గవర్నమెంటు స్కూల్ ఆఫ్ ఆర్ట్'లో చేర్పించాడు.\nఆ పాఠశాలలో అతనికి పాశ్చాత్య శైలిలో చిత్రాలు\nగీసే పద్ధతిని ఎక్కువగా నేర్పారు. జైమిని దానిని\nక్షుణ్ణంగా అభ్యసించాడు. అందరూ అతని నైపుణ్యాన్ని\nమెచ్చుకున్నారు. ఆ సమయంలో ఆయన తనకంటూ\nఒక ప్రత్యేక శైలిని అభివృద్ధి చేసుకోవాలని, అందు\nకోసం కృషి చేయసాగాడు.\nజానపదుల జీవితాన్ని తీసుకుని, జానపద\nసంప్రదాయ పద్ధతిలో, జానపదులు వాడే రంగులను\nఉపయోగించి, చిత్రాలు చిత్రించడం పూనుకున్నాడు.\nఆ చిత్రాలలో నూతన శక్తి, లయ, స్పష్టంగా కనిపించ\nసాగాయి. అవి ఎంతో ఆకర్షణీయంగా అందరి దృష్టినీ\nఆకర్షించాయి. ఆయన నైపుణ్యానికి మంచి గుర్తింపు\nలభించింది.\nజైమినీరాయ్ ఎందరో యువకళాకారులను ప్రభా\nవితం చేసి, వారి దృష్టిని భారతీయ చిత్ర కళా సంప్ర\nదాయ పద్ధతుల కేసి మళ్ళించాడు.\nఆయన 1972వ సం||ఏప్రిల్ నెలలో కీర్తిశేషుడ\nయ్యాడు.",
            "book_page_end": 35
        },
        {
            "title": "మీకు తెలుసా?",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "ప్రశ్నావళి",
            "moral": "జ్ఞాన సముపార్జనకు ప్రయత్నించాలి.",
            "keywords": [
                "బంగ్లాదేశ్",
                "ఒలింపిక్ క్రీడలు",
                "సున్నా",
                "వాటికన్ నగరం",
                "మహాబలిపురం"
            ],
            "characters": [
                "నెపోలియన్బోనపార్టే",
                "బ్రహ్మగుప్తుడు",
                "డా|| రామన్న"
            ],
            "locations": [
                "బంగ్లాదేశ్",
                "జర్మనీ",
                "గుజరాత్",
                "వాటికన్ నగరం",
                "ఇండోనేషియా",
                "మహాబలిపురం"
            ],
            "content": "1. బంగ్లాదేశ్ ఎప్పుడు ఏర్పడింది?\n2. జీలంనదికి ప్రాచీన కాలంలో వేరొక పేరు ఉండేది. అదేమిటో తెలుసా?\n3. రెండవ ప్రపంచ యుద్ధానంతరం (1945) తూర్పు - పశ్చిమ జర్మనీలుగా విడిపోయిన జర్మనీ, ఆ తరవాత రెండూ ఒకటిగా కలిసిపోయాయి. ఎప్పుడు కలిశాయో తెలుసా?\n4. 'నల్ సరోవర్' అనే పక్షుల శరణాలయం ఏ రాష్ట్రంలో ఉన్నది?\n5. 'పవిత్ర రోమన్ సామ్రాజ్యం'లో 'పవిత్రతా లేదు', 'సామ్రాజ్యమూ లేదు' అంటూ దానిని నిర్మూలించిన ప్రపంచ నాయకుడు ఎవరు?\n6. 'సిక్కిం' మనదేశంలో 22వ రాష్ట్రంగా ఎప్పుడు ఏర్పడింది?\n7. సూర్యుడికన్నా 28 రెట్లు ప్రకాశవంతమైన నక్షత్రం ఏది?\n8. మన రాజ్యాంగం ప్రకారం ఎన్ని 'అధికార' భాషలు ఉన్నాయి?\n9. ప్రాచీన గ్రీకు క్రీడలకూ, ఆధునిక ఒలింపిక్ క్రీడలకూ మధ్య దాదాపు 1,500 సం||ల అంతరం ఉన్నది. మొట్టమొదటి ఆధునిక ఒలింపిక్ క్రీడలు ఎప్పుడు జరిగాయి?\n10. సున్నాను ఒక అంకెగా మొట్టమొదట ఉపయోగించిన భారతీయ శాస్త్రవేత్త ఎవరు?\n11. వైద్యానికి ఎక్కువగా ఉపయోగపడే చెట్టు ఏది?\n12. ప్రపంచంలోకెల్లా అతి చిన్న 'రాజ్యం' ఏది?\n13. పల్లవులు నిర్మించిన అతి ప్రసిద్ధిగాంచిన దేవాలయం ఏది?.\n14. 13,000 ద్వీపాలు కలిగిన దేశం ఏది?\n15. ఈనాటి మన ప్రముఖ అణు శాస్త్రవేత్త డా|| రామన్న మరొక విషయంలో కూడా ప్రసిద్ధుడు. ఎందులో?\nసమాధానాలు: 1. 1971, మార్చి 21. 2. వితస్త. 3. 1990, అక్టోబర్ 3. 4. గుజరాత్. 5. నెపోలియన్బోనపార్టే (1806). 6. 1975. 7. సిరియస్. 8. పదిహేను. 9. 1896. 10. బ్రహ్మగుప్తుడు. 11. వేపచెట్టు. 12. వాటికన్ నగరం. 13. మహాబలిపురం సముద్ర తీర ఆలయం. 14. ఇండోనేషియా. 15. పియానో విద్వాంసుడు.",
            "book_page_end": 36
        },
        {
            "title": "అక్షరశిల్పి",
            "book_page_start": 37,
            "pdf_page_start": 37,
            "pdf_page_end": 41,
            "author": "ఎన్. శివనాగేశ్వరరావు",
            "genre": "నీతి కథ",
            "moral": "చదువుకు వయస్సుతో సంబంధం లేదు. పట్టుదల ఉంటే ఎంతటి కష్టజీవి అయినా జ్ఞానవంతుడిగా, గొప్ప కళాకారుడిగా ఎదగగలడు.",
            "keywords": [
                "కట్టెలు కొట్టేవారు",
                "అక్షరశిల్పి",
                "పట్టుదల",
                "కవిత్వం",
                "మారువేషం"
            ],
            "characters": [
                "రామదాసు",
                "మంగమ్మ",
                "శివుడు",
                "విష్ణుశర్మ",
                "సింహభూపతి"
            ],
            "locations": [
                "అడవి",
                "గ్రామం",
                "రాజధాని"
            ],
            "content": "ఒక అడవి సమీపాన గల గ్రామంలో, రామ\nదాసనే కట్టెలు కొట్టి జీవించేవాడుండేవాడు.\nవాడి భార్య పేరు మంగమ్మ, కొడుకు శివుడు.\nరామదాసుకు చిన్నతనంలో చదువుకోవా\nలని ఆశగా వుండేది. కాని, తండ్రి అందుకు\nఇష్టపడక అతణ్ణి తనతోపాటు అడవికి\nతీసుకుపోయి కట్టెలు కొట్టడం నేర్పాడు.\nఅయితే, రామదాసు మాత్రం తన కొడుకు\nశివుణ్ణి వేరేదైనా వృత్తిలో పెట్టాలనే ఉద్దేశంతో,\nవాణ్ణి గ్రామంలోని వీధిబడిలో చేర్చాడు.\nశివుడికి చదువు మీద ధ్యాస లేదు. ఆట\nపాటలంటే వాడికిష్టం. ఒకనాడు రామదాసు\nఅడవి నుంచి కట్టెలమోపుతో తిరిగి వస్తూం\nడగా, బడిపంతులు వాడికి ఎదురుపడి, \"ఒరే,\nదాసూ! నువ్వు నీ కొడుకును బాగా చదివిం\nచాలని ముచ్చట పడుతున్నావు. కాని,\nవాడికి చదువబ్బేలా లేదు. ఒకసారి గట్టిగా\nకోప్పడి చూడు,” అని హెచ్చరించాడు.\nరామదాసు ఇంటికి వస్తూనే కొడుకును\nపిలిచి, \"ఏరా, శివుడూ! నీకు చదువు మీద\nమనసు పోవడంలేదట. మీ పంతులయ్య\nచెప్పాడు,” అని గదమాయించాడు.\nదానికి శివుడు, “నాకు చదువుకోవాలని\nలేదు. నేను నీతో అడవికొచ్చి కట్టెలు\nకొడతా,” అన్నాడు.\nఇది వింటూనే రామదాసు కోపంతో\nశివుడి వీపు మీద గట్టిగా కొట్టాడు. శివుడు\nరెచ్చిపోయి, “నేను బాగా చదవడం లేదని\nకొట్టావు. అసలు నీకు అక్షరాలే రావే!”అన్నాడు.\nఆ జవాబుకు రామదాసు అభిమానం\nదెబ్బతిన్నది. అతడు భార్యతో, “చూశావా!\nనాకు చదువు రాదని, నా కొడుకే గేలి\nచేశాడు. చదువుకుని వుంటే ఎంత బావుం\nడేది,” అన్నాడు.\nమంగమ్మ సర్దుబాటుగా, “చిన్నవాడు\nతెలియక ఏదో అన్నాడు. నేను చిన్నతనంలో\nఅంతో ఇంతో చదువుకున్నదాన్ని చెబుతాను\nనేర్చుకో,” అన్నది.\n“చదువంటే మాటలా? అందులోనూ\nఈ వయసులో!” అంటూ ఆశ్చర్యపోయాడు\nరామదాసు.\n“చదువుకు వయసేమిటి? పట్టుదల\nవుంటే ఏదైనా సాధించవచ్చు,” అని మంగమ్మ,\nఆ రాత్రి పలక మీద అక్షరాలు రాసి భర్త\nచేత దిద్దించింది. రామదాసు అక్షరాలు దిద్ది\nఆలస్యంగా పడుకున్నాడు. మర్నాడు సూర్యో\nదయంతోనే లేవలేకపోయాడు. లేచేసరికి\nబారెడు పొద్దెక్కి పోయింది. దానితో తిండి\nకూడా సరిగా తినకుండా, గొడ్డలి తీసుకుని\nహడావుడిగా అడవికి వెళ్ళిపోయాడు.\nవారం రోజులపాటు ఇలాగే జరిగింది.\nరామదాసు చదువు మానేస్తానన్నాడు. అయితే,\nభార్య అందుకు ఒప్పుకోక, \"నేను పలక\nమీద అక్షరాలు రాసిస్తాను. అడవిలో కట్టెలు\nకొట్టి అలసిపోయినప్పుడు, కొద్దిసేపైనా విశ్రాంతి\nతీసుకుంటావు గదా! ఆ సమయంలో అక్ష\nరాలు దిద్దుకో,” అని సలహా ఇచ్చింది.\nరామదాసుకు ఈ సలహా నచ్చి, అలాగే\nచేయసాగాడు.\nఒకనాడు మిట్టమధ్యాహ్నం వేళ అడవిలో\nగుర్రం మీద పోతున్న బాటసారి ఒకడు,\nచెట్టు కింద గుర్రాన్ని ఆపి దిగి, చెట్టు\nనీడలో విశ్రాంతి తీసుకుంటూ, రామదాసు\nచెట్టుకు వేళ్ళాడుతున్న పలక తీసుకుని\nఅక్షరాలు దిద్దడం చూసి ఆశ్చర్యపోయాడు.\nబాటసారి, సంగతేమిటో కనుక్కుందామని\nరామదాసు దగ్గరకు వచ్చి, “ఏమయ్యా, నువ్వు\nఅడవికెందుకొచ్చినట్టు! కట్టెలు కొట్టడానికా,\nచదువు నేర్చుకోవడానికా?” అని అడిగాడు.\nఅందుకు రామదాసు, “అయ్యా, నాకు\nచిన్నప్పటి నుంచీ చదువుకోవాలన్న కోరిక\nవుంది,\"\nఅంటూ జరిగిందంతా బాటసారికి\nవివరించాడు. బాటసారి అతణ్ణి మెచ్చుకుని,\n\"నువ్వు పట్టుదల మాత్రం వదలకు!\" అని,\nఅతడి పేరూ, గ్రామం వివరాలన్నీ అడిగి\nతెలుసుకున్నాడు.\nఇది జరిగిన నాలుగు నెలలకు, ఒకనాడు\nరామదాసు అడవి నుంచి రాగానే, భార్య\nమంగమ్మ అతడితో, “నువ్వా మధ్య ఎవరో\nబాటసారి అడవిలో నువ్వు చదువుకోవడాన్ని\nమెచ్చుకున్నాడని చెప్పావు. ఆయన తన\nసేవకులతో నీకోసం చాలా పుస్తకాలు\nపంపాడు. అక్షరాలు నేర్చుకోవడమే కాదు,\nఈ పుస్తకాలన్నీ చదివి జ్ఞానవంతుడివి కావా\nలని చెప్పమన్నాడట!\" అన్నది.\nఆ రోజు నుంచి రామదాసులో విపరీత\nమైన మార్పు వచ్చింది. రాత్రిళ్ళు కూర్చుని\nచిన్న చిన్న పదాలు కూడబలుక్కుంటూ\nపుస్తకాలు చదవడం మొదలుపెట్టాడు.\nతండ్రిని గమనిస్తున్న శివుడు, తను కూడా\nబడి పుస్తకాలు శ్రద్ధగా చదవడం ప్రారంభిం\nచాడు. వాడి చదువులో అభివృద్ధి రాసాగింది.\nఒకరోజు రామదాసు, తాను చదివిన\nదాంట్లో ఏదో అనుమానం కలిగి, భార్యనడి\nగాడు. ఆమె నవ్వి, “నన్నడిగి లాభంలేదు.\nనా వానాకాలం చదువును ఏనాడో మించి\nపోయావు. ఇక నీ అనుమానాల సంగతి\nపండితుడు విష్ణుశర్మగారి నడుగు!” అన్నది.\nఒకనాడు రామదాసు అడవి నుంచి\nవస్తూండగా, ఒక చెట్టు కొమ్మ మీది నుంచి\nకోయిల కుహూ అంటూ అరిచింది. వెంట\nవున్న శివుడు, కోయిల అరుపు విని, తను\nకూడా కుహూ అంటూ అరిచాడు. కోయిల\nజవాబుగా పెద్ద కూత పెట్టింది. ఆ క్షణంలో\nరామదాసు మనసులో ఏవో కొత్త భావాలు\nకదలాడాయి. రోజూ చూసే అడవే అయినా,\nఅది రామదాసుకు ఆరోజు కొత్తగా కనిపిం\nచింది. పచ్చటి చెట్లు, విరబూసిన పూలు,\nమెత్తని పచ్చిక, పాడే పిట్టలు, తనను చూసి\nపారిపోయేచిన్నచిన్నజంతువులు- అన్నీ రామ\nదాసు మనసుకు ఉత్తేజాన్ని కలిగించాయి.\nరామదాసు ఇల్లు చేరగానే, తన మనసులో\nకదలాడే భావాలను కాగితం మీద రాశాడు.\nఅది ఒకసారి చదివి చూస్తే, అతడికి విపరీత\nమైన సంతోషం కలిగింది. మర్నాడు దాన్ని\nతీసుకుపోయి విష్ణుశర్మకు చూపించాడు.\nవిష్ణుశర్మ చదివి, “ఏమోయ్! కవిత్వం\nమొదలుపెట్టావా? ఇలాంటి పిచ్చి పనులు\nచేశావంటే, తినడానికి తిండి కూడా వుండదు.\nహాయిగా కట్టెలు కొట్టుకొని బ్రతుకు, అన్నాడు.\nరామదాసు మనసు చివుక్కుమన్నది.\nఇంటికి పోయి, జరిగింది భార్యకు చెబితే,\nఆమె ఆ రాసిందేమిటో చదివి వినిపించ\nమన్నది. అంతా విని, \"ఇంత బాగా రాస్తే,\nమెచ్చుకోవలసిందిపోయికసురుకున్నాడంటే,\nవిష్ణు శర్మకు నీమీద అసూయ కలిగిందన్న\nమాట! ఇక ఆయన దగ్గరకు వెళ్ళకు,”\nఅన్నది.\nఇది జరిగిన రెండు నెలలకు, రాజధాని\nనుంచి వచ్చిన రాజభటులు గ్రామంలో ఒక\nచాటింపు వేశారు. అదేమంటే – ఉగాదినాడు\nమహారాజు రాజధానిలో కవిత్వపు పోటీలు\nఏర్పాటుచేశాడు. విజేతలకు మంచి బహు\nమతులిస్తారు.\nరామదాసు భార్య, భర్తతో, “ఈ పోటీలకు\nవెళ్ళి, మహారాజు గారికి నీ కవిత్వం వినిపించు,”\nఅన్నది.\nఅందుకు రామదాసు, “అక్కడ ఎందరో\nపెద్ద కవులు వస్తారు. వాళ్ళ ముందు నా\nకవిత్వం ఏపాటిది!\" అన్నాడు.\n“నీకు బహుమతులు రాకపోయినా, వాళ్ళ\nకవిత్వం విని, నిన్ను నీవు మెరుగుపరుచుకో\nవచ్చు,” అన్నది మంగమ్మ.\nఈ సూచన రామదాసుకు సమంజసంగా\nతోచింది. ఉగాది నాడు రామదాసు ఉన్నంతలో\nమంచి బట్టలు వేసుకుని, రాజధాని చేరి,\nరాజుగారి మందిరానికి వెళ్ళాడు.\nమహారాజు సింహభూపతి, అక్కడ చేరిన\nవారితో, “ఇంతవరకూ పండితులే కవిత్వం\nచెప్పేవారు. కానీ, సామాన్యప్రజానీకంలో\nకూడా వెలుగులోకి రాని కవులుంటారని,\nఈ పోటీ పెట్టి దండోరా వేయించాను. సంకో\nచించక, మీ మీ కవిత్వాలు వినిపించండి!\"\nఅన్నాడు.\nఒక్కొక్క కవీ తాను రాసిన కవిత్వం విని\nపించసాగాడు. రామదాసు వంతు వచ్చింది.\nఅతడు 'అడవితల్లి' పేరున అడవి గురించి\nరాసిన కవిత్వం వినిపించాడు. అందులో\nఅడవి గురించిన వర్ణన సరళంగా, మనోరంజ\nకంగా వున్నది.\nన్యాయనిర్ణేతలుగా వ్యవహరించిన కవీశ్వ\nరులు, అందరికంటే ఉత్తమమైన కవిత్వం\nచెప్పినది రామదాసని, హర్షధ్వానాల మధ్య\nప్రకటించారు.\nఇది విని రామదాసు పరమానందం\nచెందాడు. రాజు సింహభూపతి రామదాసును\nఅభినందించి, బహుమతి ప్రదానం చేయ\nబోగా, రామదాసు, “మహారాజా! ఈ క్షణంలో\nనాకు ఆనందంతో పాటు, కించిత్తు బాధ\nకూడా కలుగుతున్నది,” అని, అరణ్యంలో\nకట్టెలు కొట్టుకుంటున్న తనను, బాగా చదువు\nకోమని ప్రోత్సహించడమే కాక, ఇంటికి పుస్త\nకాలు కూడా పంపిన వ్యక్తిని గురించి చెప్పి,\n“ఆ మహానుభావుడి పేరూ, ఊరూ కూడా\nనాకు తెలియదు. ఈ ఆనందసమయంలో\nఆయనకు కృతజ్ఞత చెప్పలేకపోతున్నానన్నది,\nనన్ను బాధిస్తున్నది,” అన్నాడు.\nఇందుకు రాజు చిరునవ్వు నవ్వి, “ఆ\nబాటసారిని నేనే, రామదాసూ!\" అన్నాడు.\nరామదాసు, రాజు ముఖంలోకి పరీక్షగా\nచూసి, ఆయన పాదాలకు నమస్కరించాడు.\nరాజు, రామదాసు భుజం తట్టి, సభికు\nలతో, “నేను గతంలో ఒకసారి మారువేషంలో\nరామదాసు కట్టెలు కొడుతూ, మధ్య మధ్య\nపలక మీది అక్షరాలు దిద్దుతూ కనిపించాడు.\nఒక కష్టజీవి, వయోజనుడు చదువు మీద\nమక్కువ చూపడం, నాకు సంతోషం కలిగిం\nచింది. అందువల్లనే, రాజధాని చేరాక\nమంచి పుస్తకాలు ఎంపిక చేసి రామదాసు\nఇంటికి పంపాను. తర్వాత అతను కవిత్వం\nరాసే స్థాయికి ఎదిగాడని విని చాలా గర్వ\nపడ్డాను. ఒకరకంగా ఈ కవిత్వం పోటీలు\nపెట్టడానికి కారణం రామదాసే. ఒకప్పుడు\nఅక్షరాలు రాని రామదాసు, నేడు పట్టుదలతో\nఅక్షరశిల్పిగా మారి, అక్షరాలను అందమైన\nశిల్పాలుగా మలిచి సుందరమైన కవిత్వం\nచెబుతున్నాడు. మన రాజ్యంలోని నిరక్షరాస్యు\nలలో ఇంకెందరో అక్షరశిల్పులు వుండవచ్చు.\nఅందరూ కృషి చేసి విద్యావంతులు కాగలరని\nఆశిస్తున్నాను!\" అన్నాడు.\nతర్వాత ఆయన, రామదాసును ఘనంగా\nసన్మానించి, అతడుంటున్న గ్రామంలో కొంత\nభూమిని దానంగా ఇచ్చి సాగనంపాడు.",
            "book_page_end": 41
        },
        {
            "title": "ప్రతిఫలం",
            "book_page_start": 42,
            "pdf_page_start": 42,
            "pdf_page_end": 44,
            "author": "సాయిరాం ప్రసాద్",
            "genre": "నీతి కథ",
            "moral": "అనుభవజ్ఞుల సలహాలను, శాస్త్రీయ పద్ధతులను మూఢత్వంగా కొట్టిపారేయకూడదు.",
            "keywords": [
                "బావి తవ్వకం",
                "అనుభవజ్ఞుడు",
                "చెన్నకేశవులు",
                "ప్రతిఫలం",
                "మూఢత్వం"
            ],
            "characters": [
                "వీరభద్రం",
                "చెన్నకేశవులు",
                "రామనాధం"
            ],
            "locations": [
                "గ్రామం"
            ],
            "content": "వీరభద్రం అనే రైతు, తను కొత్తగా కొన్న\nఇంటి పెరట్లో బావి తవ్వించాలన్న ప్రయ\nత్నంలో వున్నాడు. ఈ సంగతి తెలిసి, చెన్న\nకేశవులనే అతను, వీరభద్రాన్ని కలుసుకుని,\n“మీరు కొత్త ఇంటికి బావి తవ్వించాలను\nకుంటున్నారట. ఆ పని నాకు అప్పగించండి.\nనేను భూమి లోపల జల ఎక్కడున్నా పసి\nకట్టి చెప్పగలను. నా తాత తండ్రుల దగ్గిరి\nనుంచి నేర్చుకున్న ఈవిద్యతో నేను ఎందరి\nఇళ్ళల్లోనో ఏ ప్రయాసా లేకుండా బావులు\nతవ్వించాను,” అన్నాడు.\nవీరభద్రం జవాబిచ్చేలోపల, సమయాని\nకక్కడే వున్న పొరుగింటి రామనాధం, “వీర\nభద్రం గారూ! మీరు గ్రామానికి కొత్తవారు.\nఈ చెన్నకేశవుల్ని గురించి మీకు తెలియదు\nగనక చెబుతున్నాను. బావి తవ్వించే పని\nఈయన కప్పగించండి. ఇలాంటి విషయాల్లో,\nఈయన చాలా ప్రజ్ఞావంతుడు,” అని అన్నాడు.\nవీరభద్రం వేళాకోళం చేస్తున్నట్టుగా, “అదే\nమిటి, రామనాధంగారూ! ఒక్కొక్కసారి మనకు\nదాపులనున్న వస్తువులే సరిగా కనబడవు.\nఅలాంటప్పుడు భూమి అడుగున వున్న జల\nఎక్కడ వస్తుందో చెప్పడం ఎలా సాధ్యపడు\nతుంది?” అని, చెన్నకేశవులుతో, “కళ్ళకు\nఅంజనాలు రాసుకునో, లేక మాయాదుర్భి\nణులు ఉపయోగించో మంత్రగాళ్ళు, భూమి\nఅడుగున ఏమున్నదో తెలుసుకునే వాళ్ళని\nకథల్లో చదివాను. అయితే, నాకలాంటి\nవిద్యల్లో నమ్మకం లేదు. కూలివాళ్ళను\nపెట్టి పెరట్లో బావి నేనే తవ్వించుకుంటాను,”\nఅన్నాడు.\nతాను చేయబోయే పనిలో మంత్ర\nతంత్రాల ప్రసక్తే లేదనీ, అంతా సశాస్త్రీయమైన\nపద్ధతే అనీ చెన్నకేశవులు, వీరభద్రానికి వివ\nరించి చెప్పబోయాడు. అయినా, వీరభద్రం\nఅతడి మాటల్ని పట్టించుకోలేదు.\nచివరకు చెన్నకేశవులు వినయంగా, “సరే,\nతమ ఇష్టం!” అని వీరభద్రం దగ్గిర సెలవు\nతీసుకుని వెళ్ళిపోయాడు.\nఆ మర్నాడే వీరభద్రం నలుగురు కూలి\nవాళ్ళను పిలిపించి, పెరట్లో ఒకమూల వాళ్ళ\nచేత బావి తవ్వించడం మొదలుపెట్టాడు.\nపది రోజల పాటు తవ్వగా వాళ్ళకు భూమిలో\nఒక రాతిపొర తగిలి పని ఆగిపోయింది.\nకూలివాళ్ళు, వీరభద్రానికీ సంగతి చెప్పి,\n\"అయ్యా, ఈ రాతిపొరను తవ్వి ఇంకా\nలోతుకు పోవడం, మావల్ల అయ్యే పని\nకాదు. ఒకవేళ అది సాధ్యమైనా, అక్కడ\nనీటి జల కాదు గదా, ఊట అయినా\nవుంటుందో లేదో చెప్పలేం. కనక మా\nకూలిడబ్బులు మాకివ్వండి. పోయి మరెక్క\nడైనా పని చూసుకుంటాం,” అన్నారు.\nఈ జరిగిందానికి వీరభద్రం చాలా బాధ\nపడుతూ, కూలివాళ్ళకు డబ్బులిచ్చి, పొరు\nగింటి రామనాధంతో ఇప్పుడేం చేయాలో\nతోచడం లేదన్నాడు.\nఇందుకు రామనాధం, “మీరు ముందే\nనా సలహా పాటిస్తే బావుండేది. జరిగిన నష్టా\nనికి విచారించకండి. చెన్నకేశవుల్ని పిలి\nపిద్దాం,” అన్నాడు.\nమరొక మార్గం తోచక వీరభద్రం, చెన్న\nకేశవులు కోసం కబురు పెట్టాడు. అతను\nవచ్చి పెరడంతా ఒకసారి కలియతిరిగి,\nఅక్కడ వున్న చిన్న చిన్న మొక్కల్నీ, పచ్చగడ్డి\nపరకల్నీ పరిశీలించి, చివరకు ఈశాన్యం\nమూల గునపాన్ని భూమిలోకి దింపి వీర\nభద్రంతో, “అయ్యా, ఇదీ బావి తవ్వడానికి\nఅనువైన చోటు! నేను రేపు కూలీలను\nవెంటబెట్టుకుని స్వయంగా వచ్చి, బావి పని\nపూర్తి చేస్తాను,” అన్నాడు.\nఆ మర్నాాడు చెన్నకేశవులు నలుగురు\nకూలీలను వెంటబెట్టుకు వచ్చి, గునపం\nగుచ్చిన చోటు వాళ్ళకు చూపించి, “ఇక్కడ\nతవ్వండి!” అన్నాడు.\nకూలీలు మూడు రోజుల పాటు తవ్వకం\nసాగించాక, భూమిలో నుంచి పుష్కలంగా\nనీటి ఊటలు రావడం ప్రారంభమై, చూస్తుండ\nగానే పెద్ద జల పడింది.\nఇదిచూసి వీరభద్రం ఆనందపడిపోగా\nచెన్నకేశవులు, “అయ్యా, చూశారా! మొదటే\nతమరు నాకీ బావి తవ్వే భారం అప్పగిస్తే,\nమీకు అనవసరమైన ఖర్చు తప్పేది. నా\nమాటల మీద నమ్మకం వుంచారు కాదు.\nసరే, నేనూహించిన దానికన్నా పెద్ద జలే\nపడింది. డబ్బిప్పించండి, వెళతాను,” అన్నాడు.\n\"ఎంతేమిటి, ఆ మొత్తం?\" అని అడిగాడు\nవీరభద్రం.\n“అంతా కలిపి అయిదొందలు,\" అన్నాడు\nచెన్నకేశవులు.\nఇది విని వీరభద్రం చిరాకు పడుతూ,\n\"మూడు రోజుల్లో పని పూర్తయింది కదా!\nఐదు వందలు దేనికి?\" అన్నాడు.\nచెన్నకేశవులు తాపీగా, \"అయ్యా! అందులో\nవంద రూపాయలు కూలీల కోసం. మిగిలిన\nనాలుగు వందలూ, ఎక్కడ తవ్వితే జల\nపడుతుందో గ్రహించి బావి తవ్వించినందుకు,\nనేను పుచ్చుకుంటున్న ప్రతిఫలం. ఇందులో\nనేను మంత్రతంత్రాలూ, దుర్భిణిలూ ఉపయో\nగించలేదని, తమరే చూశారు గదా!\" అన్నాడు.\nఆ మాటలతో వీరభద్రం ముఖం చిన్న\nబుచ్చుకుని, ఇంటి లోపలికి వెళ్ళి డబ్బు\nతెచ్చి చెన్నకేశవులుకిచ్చాడు.\nఆ సమయంలో అక్కడికొచ్చిన రామ\nనాధం, 'జరిగిందేమిటో తెలుసుకుని, వీర\nభద్రంతో, “మీరు మొదట్లోనే నా మాట విని\nవుంటే, కొంత శ్రమా తగ్గేది, పెరట్లో వృధాగా\nరెండు నిలువుల లోతు గొయ్యి తవ్విపోయిన\nకూలీలకు ఇచ్చిన డబ్బూ మిగిలేది. ఇదేదో\nచిన్న పెరటి బావి గనుక సరిపోయింది. ఏ\nబీడు ప్రదేశంలోనో, సాగునీళ్ళ కోసం బావి\nతవ్వించాలంటే, ఎక్కడని తవ్వించగలం?\nఅలాంటి సమయాల్లో, ఇదేదో మూఢనమ్మకం\nఅని తోసిపుచ్చక, అనుభవశాలులైన చెన్న\nకేశవులు లాంటి వాళ్ళను సంప్రతించడం\nమేలు! చాలా ఉపయోగకరం! ఏమంటారు?”\nఅన్నాడు.\n\"అనేందుకేమున్నది! ఇక ఈ క్షణం\nనుంచి నచ్చని ప్రతిదాన్నీ మూఢత్వం అను\nకునే, నా మూఢత్వానికి స్వస్తి పలుకుతాను,”\nఅన్నాడు వీరభద్రం.",
            "book_page_end": 44
        },
        {
            "title": "పీఠహనుమాన్",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణిక ధారావాహిక",
            "moral": "భక్తి, శౌర్యం, ధర్మనిరతి ఉన్నవారు దైవబలంతో గొప్ప విజయాలు సాధించగలరు. పతివ్రత యొక్క మాట సత్యానికి నిదర్శనం.",
            "keywords": [
                "శతకంఠ రావణుడు",
                "పీఠహనుమాన్",
                "రామరాజ్యం",
                "విశ్వరూపం",
                "పతివ్రత"
            ],
            "characters": [
                "రాముడు",
                "సీత",
                "హనుమంతుడు",
                "శతకంఠుడు",
                "అగస్త్యుడు",
                "విభీషణుడు"
            ],
            "locations": [
                "అయోధ్య",
                "లంక",
                "మాయానగరం",
                "గంధమాదన పర్వతం"
            ],
            "content": "రాముడు రాజ్యం చేస్తూండగా ఉత్తర దిక్కున\nగంధర్వులు విజృంభించి ప్రజలను బాధించ\nసాగారు. భరతుడు సేనలతో వెళ్ళి గొప్ప\nయుద్ధంచేసి వారిని అణచివేశాడు. గంధ\nర్వుల దుండగాల నుంచి ప్రజలు బయటపడి\nసుఖించారు. అటు పిమ్మట వాయవ్య\nదిక్కున లవణాసురుడు అనే రాక్షసుడు\nప్రళయం లాగ విజృంభించాడు. రాముడు\nశత్రుఘ్నుడికి దివ్యాస్త్రాలను ఇచ్చి లవణుడిని\nసంహరించి రమ్మని చెప్పాడు. శత్రుఘ్నుడికి\nతోడుగా రాక్షసమాయలకు ప్రతిక్రియలు\nచెప్పగల విభీషణుడు కూడా ఉంటే మంచి\nదని, లంకకు హనుమంతుడి చేత కబురు\nపంపించాడు. లంక నుంచి విభీషణుడు\nరాక్షసవీరులను వెంటబెట్టుకొని వచ్చాడు.\nశత్రుఘ్నుడు తన సేనలతో రాక్షసులను\nకూడా కలుపుకుని, విభీషణుడితో కలిసి,\nలవణాసురుడి పైకి యుద్ధానికి వెళ్లాడు.\nశత్రుఘ్నుడు సుదర్శన చక్రాయుధం లాగ\nవిజృంభించి లవణాసురుడి సేనలను చీల్చి\nచెండాడాడు. అప్పుడు జరిగిన ఘోర సంగ్రా\nమంలో, విభీషణుడి రాక్షస సేన కూడా\nగొప్ప పరాక్రమం చూపింది. శత్రుఘ్నుడు\nలవణాసురుడితో యుద్ధం చేసి వాణ్ణి సంహ\nరించాడు. విజయం సాధించి శత్రుఘ్నుడూ,\nవిభీషణుడూ సేనలతో అయోధ్యకు తిరిగి\nవచ్చారు.\nఒకనాడు రాముడు తన కొలువుకూటానికి\nవచ్చి, సింహాసనం మీద కూర్చున్నాడు. ఎడమ\nపక్క సీత కూర్చున్నది. రాముడికి ముందు\nహనుమంతుడు, భరత, లక్ష్మణ, శత్రుఘ్న,\nసుగ్రీవ, అంగద, నల, నీల, జాంబవంత,\nవిభీషణాదులూ, వసిష్ఠ, వామదేవాదులూ\nసభను అలంకరించి ఉన్నారు.\nఆ సమయంలో ఆ సభకు అగస్త్యమహా\nముని వచ్చాడు. రాముడు ఆయనకు చేతు\nలెత్తి నమస్కారం చేసి, అతిథి సత్కారాలు\nజరిపి, క్షేమ సమాచారాలు అడిగాడు.\nదానికి అగస్త్యుడు, “దుష్ట శిక్షణా, శిష్టరక్షణా\nచేసే వాడివి నువ్వు ఉండగా మాకు క్షేమం\nకాకేమి, రామా?నువ్వు దశకంఠుడైన రావణుణ్ణి\nచంపి గొప్ప కీర్తి సంపాదించావు నిజమేగాని,\nతిక్త సముద్రం అవతల మాయానగరం\nరాజధానిగా చేసుకుని శతకంఠుడనే రాక్షసుడు\nనిన్ను జయించాలనే ఉద్దేశంతో ఉన్నాడు,”\nఅన్నాడు.\nరాముడు అమితాశ్చర్యంతో, వాడి కథ\nచెప్పమని అగస్త్యుణ్ణి అడిగాడు. అగస్త్యుడు\nఇలా చెప్పాడు:\n“కశ్యపుడికి వసువు అనే భార్య ఉండేది.\nఆమె అసురసంధ్య వేళ గర్భవతి అయి,\nమహావికృతమైన ఆకారం గల శతకంఠుణ్ణి\nకన్నది. వాడు బ్రహ్మదేవుణ్ణి గురించి దారుణ\nమైన తపస్సు చేశాడు. బ్రహ్మ సంతోషించి,\nశతకంఠుడికి ప్రత్యక్షమై, దేవేంద్రుడు మొదలైన\nదేవతలకు అసాధ్యమైన వరాలు ఇచ్చేశాడు.\nదానితో వాడు విజృంభించి, మూడు లోకా\nలనూ జయించే ఆలోచనలో ఉన్నాడు.\nరామా, నువ్వు వాణ్ణి యుద్ధంలో చంపాలి.”\nరాముడు కొంచెం ఆలోచించి, \"వాడు\nచూడటానికి ఎలా ఉంటాడు?\" అని అగ\nస్త్యుణ్ణి అడిగాడు.\n“వాడు ఎలా ఉంటే మాత్రం నీ బాణాలకు\nఅసాధ్యమేమిటి? రావణుడికి పదిరెట్లు ప్రతా\nపమూ, భీకర కంఠస్వరమూ గలవాడు.\nవాణ్ణి ఎలా చంపాలో నీకు ఒకరు చెప్పాలా?”\nఅన్నాడు అగస్త్యుడు.\nఅగస్త్యుడు వెళ్ళిపోయాక రాముడు తన\nతమ్ములతో, \"యుద్ధంలో రావణ, కుంభకర్ణాది\nరాక్షసులను చంపి అలిసి ఉన్నాను. లక్ష్మణుడు\nకూడా నాతోపాటు శ్రమపడినవాడే. భరతుడు\nగంధర్వులతోనూ, శత్రుఘ్నుడు లవణాసురుడి\nతోనూ యుద్ధం చేసి అలిసిపోయి ఉన్నారు.\nఎక్కడో సముద్రాల అవతల ఉన్న ఈ శత\nకంఠుణ్ణి చంపటానికి ఎవరిని నియోగిస్తాం?\nనూరు యోజనాల సముద్రం దాటటమే\nఎంతో కష్టమయింది గదా!\" అని కొంత\nవిచారంలో పడ్డాడు.\nఇంతలో రాముడి దృష్టి తన ముందు\nకూర్చుని ఉన్న హనుమంతుడి పైన పడింది.\nఅతను వెంటనే, “హనుమంతుడా! ఈ పని\nనీ వల్లనే కావాలి. నువ్వు ఏకపాద రుద్రుడివి!”\nఅన్నాడు.\nహనుమంతుడు రాముడితో, \"మీకీ రాక్ష\nసులనగా ఎంత? నా మీద ఎక్కి ఆ రాక్షసు\nడుండే దీవికి పోయి, వాణ్ణి చంపెయ్యండి!\"\nఅన్నాడు.\nరాముడు హనుమంతుణ్ణి కౌగలించుకుని,\n\"నీకు గల శౌర్యపరాక్రమాలు మరొకరికి\nవస్తాయా?” అని ఎంతగానో ప్రశంసించాడు.\nఇదంతా వింటూన్న సీత రాముడితో,\n\"ఇతన్ని ఏకపాదరుద్రుడన్నారు. రుద్రుడు\nకోతి రూపం ధరించటానికి కారణం?” అని\nఅడిగింది.\nదానికి రాముడు ఇలా చెప్పాడు:\n\"బ్రహ్మాండాన్ని పాలించే ఏకపాదరుద్రుడు\nమహారుద్రగణాలు సేవిస్తూండగా, ఒకసారి\nతన ధ్యానశక్తితో మహావిష్ణువు రూపాన్ని\nచూసి, ఎన్నడూ కనిపించని ఆ రూపం\nతనను కాపాడే ఈశ్వరుడిదే అయి ఉండాలను\nకున్నాడు. వెంటనే అతను అక్కడి నుంచి\nబయలుదేరి, విశ్వమంతా తిరిగి, భూలోకానికి\nవచ్చి, శివుడిలో ఐక్యమయ్యాడు. ఆ శివుడి\nఅంశ నుంచే పరాక్రమశాలి అయిన\nహనుమంతుడు పుట్టాడు. ”\nతరవాత రాముడు శతకంఠుడిపై యుద్ధా\nనికి సిద్ధపడ్డాడు. అతని వెంట సీత కూడా\nవస్తానన్నది. లక్ష్మణ, భరత, శత్రుఘ్నులూ,\nసుగ్రీవ, విభీషులూ, సైన్యమూ యుద్ధానికి\nకదిలారు. రాముడు హనుమంతుడి కోసం\nచూస్తే, హనుమంతుడు విశ్వరూపం ధరించి,\nభూమ్యాకాశాలూ, సమస్త దిక్కులూ నిండి\nకనిపించాడు. అతని పూర్తి రూపం చూడటం\nఎవరికీ సాధ్యం కాలేదు. భయాశ్చర్యాలు\nకొలిపే, ఆ రూపాన్ని చూసి అందరూ\nదిగ్భ్రాంతి చెందారు.\nతరవాత హనుమంతుడు భూమి కోసి\nవంగాడు. అతని వీపు మీద రాముడు\nసీతను ఎక్కించి, తాను ఎక్కి తన వెంట\nవచ్చేవారినీ, వానర, రాక్షస బలాలనూ\nకూడా ఎక్కమన్నాడు. రాముడి సేనలకు\nనడకా, ప్రయాసా లేదు. వాళ్ళు హనుమంతుడి\nవీపు మీద ఆకాశయానం సాగించారు.\nఆకాశాన వెళుతున్న హనుమంతుడు ఎగిరే\nమేరు పర్వతం లాగా కనిపించాడు.\nహనుమంతుడు నాలుగు సముద్రాల\nమీదుగా ఎగిరి పోతూంటే రాముడు సీతకు\nఒక్కొక్క సముద్రాన్నే చూపించాడు. చివరకు,\nశతకంఠుడు ఉండే మాయాపట్టణం కనిపిం\nచింది. ఆ నగరం చుట్టూ బంగారు ప్రాకారం\nఉన్నది. హనుమంతుడి వల్ల సాధ్యమయింది\nగానీ, ఆ సముద్రాలు దాటి ఆ కోటను చేర\nరావటం మరొకరికి సాధ్యం కాదు.\nమాయాపట్టణం గల లంకలో నందన\nవనానికి తీసిపోని వనం ఉన్నది. రాముడు\nహనుమంతుణ్ణి అక్కడ దిగమన్నాడు. సేనలూ\nఅక్కడే దిగాయి. రాముడు సుగ్రీవుడు మొద\nలైన వాళ్ళతో, “మీరు ఈ రాక్షసుడి మీదికి\nయుద్ధానికి వెళ్లండి\" అన్నాడు.\nవెంటనే సుగ్రీవ, అంగద, విభీషణాది\nమహావీరులు తమ సేనలతో శతకంఠుడి\nనగరం పైకి యుద్ధానికి వెళ్ళారు. వానర\nసేనా, రాక్షససేనా కలిసి, కోటను సమీపించి,\nకోట చుట్టూ ఉండే అగడ్తను పూడ్చి, కోట\nగోడలు కూల్చి, గోపురాలు నేలమట్టం చేసి,\nద్వారాల తలుపులు విరగదన్ని విజృంభిం\nచారు.\nఆ కోటను రక్షించే కాలకేయులనే వాళ్ళకు\nఈ కోతులూ, రాక్షసులూ విజృంభించటం\nచూసి ఆశ్చర్యం కలిగింది. “ఈ పట్టణాన్ని\nపాలించేది శతకంఠుడని వీళ్ళకు తెలీదా?\nవీళ్లు ప్రాణాలతో ఎలా తప్పించుకుందా\nమనుకుంటున్నారు?” అనుకుని సింహ\nనాదాలు చేశారు.\nతరవాత ఆ కాలకేయులు రకరకాల\nఆయుధాలు ధరించి వానర, రాక్షస సేన\nమీదికి వచ్చారు. వాళ్ళ దెబ్బకు తట్టుకోలేక\nవానరసేన చెల్లాచెదరయింది. విభీషణుడు\nవానరులను ఆపి, తన రాక్షససేనలను పురి\nకొల్పాడు. వారితో పాటు వానరులు కూడా\nఎదురు తిరిగి కాలకేయులను ప్రతిఘటిం\nచారు. యుద్ధం తీవ్రంగా సాగింది.\nఈలోపల శతకంఠుడు శివపూజ చేస్తూ\nఉండి, యుద్ధ కోలాహలం చెవులపడే\nసరికి, ద్వారపాలకులను, “ఏమిటా కోలా\nహలం?\" అని అడిగాడు.\nద్వారపాలకులు అతనికి నమస్కరించి,\n\"స్వామీ, ఎవరో రాజు కోతి మీద ఎక్కి ఎక్కడి\nనుంచో నరవానర, రాక్షసులుగల సేనతో\nవచ్చి దిగాడు. మన కాలకేయులు వారితో\nయుద్ధం చేస్తున్నారు. అదే ఆ చప్పుడు,”\nఅన్నారు.\n\"ఎవడో రాజు కోతి మీద ఎక్కి, వానర\nసేనతో నా నగరం మీదికి యుద్ధానికి వచ్చా\nడంటే లోకులు నవ్విపోరా! దేవతలే నాకు\nతలవంచగా ఈ రాజు వానరసేనతో ఎలా\nవచ్చాడు?” అని శతకంఠుడు తన మంత్రులు\nమొదలైన వారిని యుద్ధ సన్నద్ధులు కమ్మని,\nరణభేరి వేయించి, తాను కూడా యుద్ధానికి\nసిద్ధమయ్యాడు.\nతనతో యుద్ధానికి వచ్చిన శతకంఠుడి\nకిరీటమూ, అలంకారాల కాంతీ, వాడి శరీ\nరమూ, మదమూ చూసి రాముడు అద్భుతం\nచెందుతూ ఉండిపోయాడు.\nఅది చూసి హనుమంతుడు, \"స్వామీ,\nఏమిటి వాణ్ణి చూసి ఆశ్చర్యపడి పోతున్నావు?\nనీ ప్రతాపం ముందు ఈ రాక్షసుడెంత? వాణ్ణి\nచంపెయ్యి!\" అంటూ వెళ్లి, విశాలంగా\nఉన్న శతకంఠుడి రొమ్ము మీద బలంగా\nపొడిచాడు.\nఆ దెబ్బకు శతకంఠుడు కిందపడి,\nవెంటనే లేచి, ఎదురుగా ఉన్న హనుమం\nతుణ్ణి చూసి, “అరె, ఎంతబలం నీది! వాన\nరుడా, మూడు లోకాలనూ హడలగొట్టే నన్నే\nపిడికిలి పోటుతో పడగొట్టితివే! ఎంతో\nతిరిగాను, ఎందరో దేవతలను యుద్ధంలో\nగెలిచి, ఇంతవాణ్ణి అయ్యాను. కాని నీలాగ\nనన్ను ఎవరూ పడగొట్టలేదు. నీ ముష్టిదెబ్బ\nనేను చూశాను. నా శూలం దెబ్బ నువ్వు\nచూడు!\" అంటూ తనకన్న ఎక్కువ పొడుగు\nగల శూలాన్ని బలంగా హనుమంతుడి\nమీదికి విసిరాడు. దాన్ని హనుమంతుడు\nవిరిచి పారేశాడు.\n\"భేష్!\" అంటూ శతకంఠుడు హనుమం\nతుడి మీద ముసలమూ, గొడ్డలీ, ఖడ్గమూ\nమొదలైన ఆయుధాలు ప్రయోగించాడు.\nఅన్నింటినీ హనుమంతుడు విరిచేశాడు.\nరాముడు హనుమంతుణ్ణి చూసి ఆనందించి,\nతాను ఒక విల్లు తీసుకుని శతకంఠుడిపై\nయుద్ధానికి వచ్చాడు. రాముడితోపాటు\nవిభీషణుడు కూడా వచ్చాడు. శతకంఠుడు\nవారిద్దరి బాణాలనూ దారిలోనే భగ్నంచేస్తూ,\nకాలితో తన్ని, ఇద్దరినీ వెళ్లి లంకలో పడేట్టు\nచేశాడు. \"\nఅప్పుడు హనుమంతుడు తన తోకను\nనాలుగు సముద్రాల మీదుగా సేతువు కట్టినట్టు\nపెట్టాడు. రాముడూ, విభీషణుడూ దానిమీద\nవచ్చారు. వాళ్ళు శతకంఠుడితో యుద్ధం\nప్రారంభించగానే వానర సేనలు చెట్లూ,\nరాళ్ళూ విసిరాయి. శతకంఠుడు అన్నిటినీ\nతన అస్త్రాలతో నుగ్గు చేస్తూ వచ్చాడు.\nఅతని ధాటికి తట్టుకోలేక అంగదుడూ,\nనలుడూ, నీలుడూ, ఋక్షజుడూ లాటి\nమేటి వానర వీరులు అక్కడి నుంచి పారి\nపోయారు. రాముడి తమ్ములు ముగ్గురూ\nఓడిపాయారు.\nఅప్పుడు రాముడు సీతతో హనుమంతుడి\nమీద ఎక్కి శతకంఠుడితో యుద్ధానికి\nవచ్చాడు. అప్పుడు శతకంఠుడు రాముడితో,\n\"నాతో యుద్ధం చెయ్యటమంటే రావణుడితో\nయుద్ధం చెయ్యటమనుకున్నావా? ఈ కోతి\nమీద ఎక్కి ఇంతదూరం నువ్వు ఎందుకు\nవచ్చినట్టు? పైపెచ్చు సీతను కూడా తెచ్చుకు\nన్నావెందుకు?” అని ఆక్షేపించాడు.\nరాముడు అతనిపై అస్త్రాలు వేశాడు.\nఅప్పుడు శతకంఠులు కోట్ల సంఖ్యలో తన\nఎదట ఉన్నట్టు రాముడికి తోచింది. రాముడి\nమహాస్త్రాలన్నీ వ్యర్థమయ్యాయి.\nహనుమంతుడికి పట్టరాని ఆగ్రహం\nవచ్చింది. అతను ప్రచండమైన శక్తితో శత\nకంఠుడి రాక్షస మూకలను నాశనం చేశాడు.\nఅంతవరకూ యుద్ధం చూస్తూన్న రాముడు\nవిశ్రాంతి కోరినట్టుగా, తన విల్లునూ, రెండు\nఅమ్ములపొదులనూ తన చెంత ఉన్నసీతకు\nఇచ్చాడు. వాటిని తీసుకుని సీత శతకం\nఠుడితో యుద్ధం చేసింది. శతకంఠుడికి\nకోపం వచ్చి, ఆమె మీద తన ప్రతాప\nమంతా చూపుతూ యుద్ధం చేశాడు.\n“రాముడు సత్యం తప్పనివాడైతే, నేను\nపతివ్రతనైతే ఈ బాణంతో రాక్షసుడు చచ్చు\nగాక!\" అని సీత వింటికి బాణం సంధించి\nవదిలింది. దానితో శతకంఠుడు చచ్చిపడి\nపోయాడు. సీత తన చేతి విల్లును రాముడికి\nఇచ్చి నమస్కరించింది.\nరాముడు తన మణిహారాన్ని సీతకు\nఇచ్చాడు. సీత రాముడితో, సేనలను చంపి\nశతకంఠ రావణుడి పతనానికి ఎంతగానో\nసహాయపడిన హనుమంతుడికే ఆ హారాన్ని\nఇయ్యమన్నది. రాముడు ఇచ్చిన హారాన్ని\nహనుమంతుడు తన మెడలో వేసుకుని పర\nమానందంతో, “సీతారాములు ప్రసాదించిన\nఈ హారం నా వక్షస్థలం మీద ప్రకాశిస్తూ\nలోపల నా హృదయంలో సీతారాములను\nఎల్లప్పుడూ నిలుపుతుంది,” అన్నాడు.\nఅందరూ తిరిగి అయోధ్యకు వెళ్ళారు.\nరాముడి వద్ద శలవు తీసుకుని విభీషణుడు\nరాక్షసులతో లంకకు వెళ్లాడు. సుగ్రీవుడు\nమొదలైన వానరులంతా కిష్కింధకు వెళ్లారు.\nహనుమంతుడు రాముడి దగ్గరే ఉండి\nపోయాడు.\nశతకంఠ రావణ సంహారానంతరం\nరాముడు నిష్కంటకంగా, ఆదర్శ ప్రాయంగా\nరాజ్యం చేస్తున్నాడు. రామరాజ్యంలో శోకమూ,\nక్రోధమూ, ముసలితనమూ, వైరమూ, లోభ\nమూ, సంక్షోభమూ ఎలా ఉంటాయో మనుషు\nలెరగరు.\nరాముడి సేవలో అయోధ్యలో గడుపుతున్న\nహనుమంతుడికి కొన్నాళ్ళకు తన తల్లి\nఅంజనాదేవిని చూడాలనిపించింది. రాముడి\nఅనుజ్ఞ తీసుకుని హనుమంతుడు గంధ\nమాదన పర్వతం దగ్గిర ఉంటున్న అంజనా\nదేవి ఆశ్రమానికి బయలుదేరి వెళ్ళాడు.",
            "book_page_end": 52
        },
        {
            "title": "రెండు మహావృక్షాలు",
            "book_page_start": 53,
            "pdf_page_start": 53,
            "pdf_page_end": 56,
            "author": "చందమామ బృందం",
            "genre": "నీతి కథ",
            "moral": "నిజమైన భక్తి, నిస్వార్థ అతిథి మర్యాద, ధర్మనిరతి ఉన్నవారు దేవుడి దయను పొంది, చివరికి శాశ్వతమైన కీర్తిని పొందుతారు.",
            "keywords": [
                "నారదుడు",
                "మహావిష్ణువు",
                "అతిథి సత్కారం",
                "ధర్మనిరతి",
                "మహావృక్షాలు"
            ],
            "characters": [
                "మహావిష్ణువు",
                "నారదుడు",
                "వృద్ధ దంపతులు"
            ],
            "locations": [
                "వైకుంఠం",
                "భూలోకం"
            ],
            "content": "పూర్వం ఒకప్పుడు నారదుడు భూలోక\nసంచారం ముగించుకుని, మహావిష్ణువును\nదర్శించుకుందామని వైకుంఠానికి వెళ్ళాడు.\nమహావిష్ణువు, “నారదా! భూలోక సంచారం\nచేసి వస్తున్నట్టున్నావు, విశేషాలేమిటి? అక్కడి\nప్రజలు సర్వసంపదలు కలిగి తృప్తులై సుఖిస్తు\nన్నారా? కలవారిలో దయాధర్మగుణాలూ,\nబీదలలో నియమనిష్ఠలూ వర్థిల్లుతున్నవా?\"\nఅని అడిగాడు.\nఅందుకు నారదుడు నవ్వుతూ, “దేవా,\nమీ ప్రశ్నకు ప్రత్యుత్తరం ఇవ్వటానికి ఎందు\nకనో నాకు మనస్కరించటం లేదు. తమరే\nస్వయంగా ఒకసారి భూలోక సంచారానికి\nబయలుదేరటం ఉత్తమం,” అన్నాడు.\nవిష్ణువు నారదుణ్ణి వెంటబెట్టుకుని\nభూలోక సంచారానికి బయలుదేరాడు. ఇద్దరూ\nబాటసారుల వేషాలలో భూలోకానికి దిగి\nవచ్చారు. వారు ఒకానొక నగరం చేరి, అక్కడ\nకనిపించిన ఒక పెద్ద భవనం దగ్గరకు\nవెళ్లారు. భవన ద్వారాలు మూసివున్నవి.\nవిష్ణుమూర్తి, నారదుడూ ద్వారం దగ్గరకు\nవెళ్ళి లోపల ఉన్నవారిని కేక వేసి పిలిచారు.\nలోపల నుంచి జవాబు లేదు.\nతరవాత ఇద్దరూ మరొక ఇంటికి వెళ్ళారు.\nఆ ఇంటి తలుపులు బార్లా తెరిచి వున్నవి.\nవారు అక్కడకు వెళ్ళి, “మేము బాటసారులం,\nఆకలిగా వుంది. అతిథ్యం ఇవ్వగలరా?\" అని\nఅడిగారు.\nఅందుకు ఇంటివాళ్ళు చిరచిర\nలాడుతూ ఏ జవాబూ ఇవ్వకుండానే దభాలున\nతలుపులు మూసుకున్నారు.\nవిష్ణువుకు ఈ ప్రవర్తన చాలా ఖేదం కలి\nగించింది. నారదుడు మాత్రం తల పక్కకు\nతిప్పుకొని ముసిముసి నవ్వులు నవ్వుకున్నాడు.\nకొంతసేపు ఈవిధంగానే ఇద్దరూ మరికొన్ని\nఇళ్ళకు వెళ్ళారు. “బాటసారులం కరుణించండి,\nనాయనలారా!” అంటూ ఆతిథ్యం అందరినీ\nకోరారు.\n“మీకు ఆతిథ్యం కూడానా? పట్టెడు\nమెతుకులు కూడా పెట్టేది లేదు. వెళ్ళండి,\"\nఅన్నారు కొందరు..\n“పనిచేసుకుని బతక్క, ముష్టి ఎత్తుకో\nవటం ఎందుకు?\" అన్నారు మరికొందరు.\nచివరకు విష్ణుమూర్తీ, నారదుడూ ఒక\nపూరిగుడిసె దగ్గరికి వెళ్ళారు. గుడిసె బయట\nఎవరూ లేరు.\nఇద్దరూ అక్కడకు వెళ్ళి గుడిసెలో ఉన్న\nవారిని పిలిచారు. వారి పిలుపు విని ఒక\nవృద్ధుడు బయటికి తొంగి చూశాడు. మరు\nక్షణం అతడు నవ్వుతూ బయటికి వచ్చి,\n“రండి, నాయనలారా! మీరేదో బాటసారుల\nలాగా వున్నారు. మేము బీదవాళ్ళమయినా,\nఉన్నంతలో మీకు ఆతిథ్యం ఇవ్వగలం,”\nఅంటూ ఆహ్వానించాడు.\nనారదుడూ, విష్ణుమూర్తి, ఆ వృద్ధుడి\nవెనకనే గుడిసెలోకి వెళ్ళారు. అక్కడ ఒక\nవృద్ధురాలు ఉన్నది. ఆమె ఆ వృద్ధుడి\nభార్య. అతిథులను చూస్తూనే లేచి ఒక చింకి\nచాప పరిచి నవ్వుతూ పలకరించింది.\n\"ప్రయాణ బడలికతో వున్నట్టున్నారు.\nకాస్త ఓపిక పట్టారంటే భోజనం తయారు\nచేస్తాను, కూర్చోండి,” అన్నది వృద్ధురాలు.\nవృద్ధుడు ఆ పూరిగుడిసెలో ఒక మూల\nనున్న కుండలూ అవీ వెతికి ఇన్ని బియ్యం\nఒక చేటలో పోశాడు. వాటిని భార్య చేతికి\nఇచ్చాడు. బయటికి వచ్చి గుడిసె మీద\nవున్న బీర తీగ నుంచి నాలుగైదు కాయలు\nకోసి భార్యకు ఇచ్చాడు. తరవాత అతిథుల\nదగ్గరకు వచ్చి, “భోజనానికి కొంత ఆలస్యం\nఅవుతుంది. ఈలోపల ఫలహారం చేద్దురు\nగాని, కొంత స్తిమితంగా వుంటుంది. ఫలహార\nమంటే మరేం లేదు, మా పెరట్లో కాసిన దోస\nపండూ, ఇన్ని గేదె పాలూ,” అన్నాడు.\nతరవాత అతడు ఒక దోసపండు మధ్యకు\nకోసి విష్ణువుకూ, నారదుడికీ చెరో ముక్కా\nఇచ్చాడు. కుండలో వున్న పాలను రెండు\nచిన్న ముంతలలో నిండుగా పోసి వారిముందు\nపెట్టాడు.\nఈ వృద్ధ దంపతులు బీదవారైనా, వారు\nచేసే మర్యాదకూ, అతిథి సేవకూ విష్ణుమూర్తి\nచాలా సంతోషపడ్డాడు.\n“తాతా, మీకు పిల్లాజెల్లలు లేరా? ఈ\nముసలితనంలో మీ పోషణ బాధ్యత వహించే\nబంధువులెవరైనా వున్నారా?” అని అడిగాడు\nవిష్ణుమూర్తి.\nఅందుకు వృద్ధుడు నవ్వుతూ, \"మాకు\nపిల్లలు లేరు. ఇక బంధువుల సంగతి\nచెప్పనే అవసరం లేదు. మాకు మేము\nతప్ప, ఈ లోకంలో నా అనేవారెవరూ లేరు.\nఈ వృద్ధాప్యంలో ఏదో వున్నంతలో సరిపెట్టు\nకుంటూ కాలం గడుపుతున్నాం,” అన్నాడు.\nఅంతలో విష్ణుమూర్తి ముంతలోని పాలు\nసగం తాగి కిందపెట్టాడు. అది ఎప్పటిలా\nనిండుగా తయారైంది. నారదుడు దోస\nముక్కను సగం కొరికి చేతిలో పట్టుకు\nకూర్చున్నాడు. అదీ ఎప్పటిలా సగభాగం\nచెక్కుచెదరకుండా వుంది.\nవృద్ధుడు ఈ వింత చూసి అమితాశ్చర్యం\nచెందాడు. వీరెవరో దేవుళ్ళో, మహాపురుషులో\nఅనుకున్నాడు. తన భార్య దగ్గరకు వెళ్ళి,\n“చూశావా, మన ఇంటికి అతిథులుగా వచ్చిన\nవారు సామాన్యులు కారు. ఇలాంటి వింత\nచూశాను,” అంటూ భార్యకు చెప్పాడు.\nఇక ఆ వృద్ధురాలి ఆశ్చర్యానికీ, ఆనం\nదానికీ అంతు లేదు. ఆమె చేతులు జోడించి,\nఅతిథులు వున్న చోటుకు వచ్చి, “నాయన\nలారా! మీరు ఎవరైనది నాబోటి అజ్ఞానురాలు\nగ్రహించటం సాధ్యమయ్యేది కాదు. కాని,\nమీరు మహాపురుషులని తెలుసుకున్నాను.\nమా ఈ బీదగృహాన్ని పావనం చేసేందుకు\nవచ్చిన మీకు మా అజ్ఞానం వల్ల ఏదైనా\nలోపం జరిగితే క్షమించండి,” అన్నది.\nఅందుకు విష్ణుమూర్తి నవ్వి, “అవ్వా, మీ\nఆతిథ్యానికి చాలా ఆనందం కలుగుతోంది.\nపిల్లలూ, దగ్గరిబంధువులూ లేకపోయినా\nకనీసం ఐశ్వర్యమైనా వుంటే, మీరు కొంతలో\nకొంత అయినా సుఖించగలరు. మీ రిద్దరూ\nమాతో గుడిసె బయటికి రండి,” అన్నాడు.\nవిష్ణుమూర్తీ, నారదుడూ గుడిసె బయటికి\nవచ్చారు. వారివెనకనే వృద్ధదంపతులు కూడా\nబయటికి వచ్చారు. వారికి భయాశ్చర్యాలు\nకొలిపే వింత కనబడింది. గుడిసె ముందు\nకనుచూపుమేర అంతా ఒకే మైదానంలా వుంది.\nఅంతకు ముందున్న మహాభవనాలు ఒక్కటి\nకూడా కానరాకుండా అదృశ్యమయ్యాయి.\n“మహానుభావుల్లారా, ఏమిటీ వింత?\nఇక్కడ వున్న ఇళ్ళూ, చెట్టుచేమలూ ఏమయి\nనాయి?\" అని వృద్ధుడు అడిగాడు.\nఅందుకు విష్ణువు, \"అవన్నీ నేలకలి\nశాయి. ఆకలిగొన్న వారికీ, మార్గాయాసంతో\nవచ్చినవారికీ పట్టెడన్నం గాని, కూర్చునేందుకు\nఇంత చింకి చాప గాని ఇవ్వలేని ఆ గృహ\nస్థులు మట్టి మీద ఉన్నా, మట్టిలో ఉన్నా\nఒకటే. ఇప్పుడు చెప్పండి, మీ కోర్కెలేమిటో?\"\nఅని అడిగాడు.\n\"మేము వృద్ధులం అయ్యాము. మాకు\nవున్న కోర్కె అల్లా ఒక్కటే, మాకు మరణం\nఒకేసారి కలగాలని. అంతవరకూ దైవపూజ\nచేసుకునేందుకు ఇక్కడ ఒక దేవాలయం\nవుంటే మేము హాయిగా జీవితాలు గడప\nగలం,\" అన్నాడు వృద్ధుడు.\nమరుక్షణంలోనే ఆ మైదానంలో చక్కని\nఆలయం వెలిసింది. వృద్ధదంపతుల పూరి\nగుడిసెకు బదులు ఆ ప్రదేశంలో చక్కని\nభవనం ఏర్పడింది. అప్పుడు విష్ణుమూర్తి ఆ\nదంపతులను దీవించి, \"మీరు నిజమైన\nమానవమూర్తులు. మీరు జీవించినంతకాలం\nసుఖంగా జీవించి, తరవాత ఆ ఆలయం\nముందు గొప్ప వటవృక్షాలుగా కలకాలం\nనిలబడతారు,” అని చెప్పి నారదుడితో సహా\nఅదృశ్యమయ్యాడు.\nఈ దంపతులు తమకు వచ్చిన ఐశ్వ\nర్యంతో దానధర్మాలు చేస్తూ, ఆలయంలో\nపూజారులుగా చాలాకాలం జీవించారు.\nమరణానంతరం కూడా ఆలయం ముందు\nరెండు మహావటవృక్షాలై వెలిశారు.\nఆ వృద్ధదంపతుల ధర్మనిరతి, భక్తి\nశ్రద్దలూ చాలామంది గుర్తించారు. అక్కడ\nఉన్న దేవాలయం సాక్షాత్తూ విష్ణువు నిర్మించి\nనదే అని తెలిసిపోయింది. ఇక అప్పటి\nనుంచీ ఆ ప్రదేశం ఒక దివ్యక్షేత్రమై కలకల\nలాడసాగింది.",
            "book_page_end": 56
        }
    ],
    "statistics": {
        "total_stories": 13,
        "author_counts": {
            "చందమామ బృందం": 9,
            "జొన్నలగడ్డ రామలక్ష్మి": 1,
            "యస్.లోకేశ్వరి": 1,
            "ఎన్. శివనాగేశ్వరరావు": 1,
            "సాయిరాం ప్రసాద్": 1
        },
        "genre_counts": {
            "సామాజిక వ్యాసం": 1,
            "చరిత్ర": 1,
            "నీతి కథ": 4,
            "ఫాంటసీ ధారావాహిక": 1,
            "హాస్యం": 1,
            "జానపద కథ": 1,
            "జంతు/పక్షి శాస్త్రం": 1,
            "జీవిత చరిత్ర": 1,
            "ప్రశ్నావళి": 1,
            "పౌరాణిక ధారావాహిక": 1
        }
    }
}