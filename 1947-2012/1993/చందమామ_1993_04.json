{
    "book_id": "చందమామ_1993_04",
    "stories": [
        {
            "title": "శాంతిశతాబ్దం",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "శాశ్వత ప్రపంచ శాంతి కోసం యువతరం పాటుపడాలి.",
            "keywords": [
                "శాంతి",
                "ఒడంబడిక",
                "అమెరికా",
                "రష్యా",
                "అణ్వాయుధాలు"
            ],
            "characters": [
                "జార్జ్ బుష్",
                "ఎల్సిన్"
            ],
            "locations": [
                "క్రెమ్లిన్",
                "మాస్కో"
            ],
            "content": "గత జనవరి 3వ తేదీ చరిత్రలో చాలా ప్రాముఖ్యతను సంతరించుకున్న రోజు.\nతమ వద్ద ఉన్న అణ్వాయుధాలను తగ్గించుకోవడానికి అమెరికా, రష్యా దేశాలు\nఆ రోజు ఒక ఒడంబడికను కుదుర్చుకున్నాయి. అప్పటి అమెరికా అధ్యక్షుడు\nజార్జ్ బుష్, మాస్కో పర్యటనకు వచ్చినప్పుడు, రష్యా అధ్యక్షుడు ఎల్సిన్తో కలిసి\nఆ ఒడంబడికలో సంతకం చేశారు.\n'ఎస్.టి.ఏ.ఆర్.టి. II'గా పేర్కొన్న ఈ ఒడంబడిక ఏర్పడిన వార్తను అన్ని\nపత్రికలూ పతాకశీర్షికలతో ప్రచురించాయి: జనవరి 3వ తేదీ ఉదయం,\nఉభయదేశాల అధ్యక్షులూ, వారి భార్యలతో కలిసి- క్రెమ్లిన్లో బాలబాలికల\nకోసం ఏర్పాటు చేసిన నూతన సంవత్సర వేడుకలను చూడడానికి వచ్చారు. ఆ\nవేళకే అక్కడ వేలాది బాలబాలికలతో పాటు వివిధ రంగాలకు చెందిన\nప్రముఖులు పలువురు హాజరయ్యారు. ప్రధాన కార్యకర్త ముఖ్య అతిథులను\nప్రేక్షకులకు పరిచయం చేశాక, \"మన జీవితాలకు శాంతి సమకూర్చే ఒక\nఅద్భుతమైన ఒడంబడిక ఈ రోజు సంతకం కానున్నది,\" అని చెప్పి, ఒడంబడిక\nలోని ముఖ్య అంశాలను వివరించాడు.\nఆ తరవాత ఆ ఒడంబడికను, అమెరికా అధ్యక్షుడు, 'మానవజాతి ఆశా\nకిరణం'గానూ, రష్యా అధ్యక్షుడు, 'ప్రపంచరక్షణకు హామీ'గానూ అభివర్ణించారు.\nఈ ఒడంబడికను కేవలం రక్షణకు హామీగా మాత్రమే కాకుండా సంపూర్ణ\nనిరాయుధీకరణకూ, శాశ్వత ప్రపంచ శాంతికి, దోహదం చేసేదిగా ఉండాలని\nయువతరం కాంక్షిస్తున్నది. ఆయుధాలను కేవలం రక్షణకు మాత్రమే ఉపయో\nగించుకునే రోజులు రావాలి. మునుముందు 'శాంతిశతాబ్దం' కోసం ప్రతి\nఒక్కరూ పాటుపడాలి !",
            "book_page_end": 7
        },
        {
            "title": "కెనడాలో ఘర్షణలు",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చరిత్ర/విశేషాలు",
            "moral": "ప్రజాభిప్రాయ సేకరణ ద్వారా దేశ సమైక్యతను సాధించడంలో ఉన్న సవాళ్లు. (N/A)",
            "keywords": [
                "కెనడా",
                "బ్రిటన్",
                "ఫ్రాన్స్",
                "రెఫరెండం",
                "రాజకీయాలు"
            ],
            "characters": [
                "జాన్ కాబోట్",
                "జాకస్ కార్టియర్",
                "బ్రియాన్ మల్రోనీ"
            ],
            "locations": [
                "కెనడా",
                "క్యూబెక్",
                "అంటారియో",
                "న్యూఫౌండ్ ల్యాండ్"
            ],
            "content": "మరెక్కడయినా మంచిమిత్రులుగా ఉండవచ్చు గాని, కెనడాలో మాత్రం ఇంగ్లీషువాళ్ళు,\nఫ్రెంచివాళ్ళు గత రెండు వందల సంవత్సరాలుగా ఘర్షణ పడుతున్నారు. ఇంగ్లాండు, ఫ్రాన్స్\nదేశాల మధ్య కెనడా గురించి ఉన్న రాజకీయవివాదాన్ని అంతం చేయడానికీ, కెనడాను\nసమైక్యపరచడానికీ వీలుగా ఇటీవల ఒక రెఫరెండం అంటే, ప్రజాభిప్రాయసేకరణ జరిపారు.\nమొత్తం పది రాష్ట్రాలలో ఏడు రాష్ట్రాలు వారి కోరికకు వ్యతిరేకంగానూ, మిగతా మూడు\nరాష్ట్రాలు అనుకూలంగానూ తీర్పునిచ్చాయి.\nఈనాటి కెనడాను దాదాపు 500 సంవత్సరాలకు పూర్వం అంటే 1497వ సం||లో ఇంగ్లీషు\nనావికుడు జాన్ కాబోట్ కనుగొన్నాడు. అతడు ఆనాడు న్యూఫౌండ్ ల్యాండ్నూ, నోవా\nస్కాషియానూ చేరుకున్నాడు. ఆనాటి నుంచి ఇంగ్లాండు ఆ ప్రాంతం మీద అధికారం\nవహిస్తున్నది. మరొక యాభై సంవత్సరాల తరవాత, ఫ్రెంచి నావికుడు జాకస్ కార్టియర్\nఈనాటి క్యూబెక్కు దక్షిణంగా ఉన్న ఒక గ్రామాన్ని చేరుకున్నాడు. అక్కడి రెడ్ ఇండియన్లు\nఆ ప్రాంతాన్ని “కానాథా' అని పిలవడం విన్నాడు. కెనడా అనేమాట 'కానాథా' అనే హ్యూరాన్\nభాష మాటనుంచే వచ్చిందని చెబుతారు. ఫ్రెంచి ప్రభుత్వం దానిని 'న్యూఫ్రాన్స్' పేరుతో తమ\nఅధీనంలోని ప్రాంతంగా ప్రకటించింది.\n17వ శతాబ్దంలో ఇంగ్లాండ్, ఫ్రాన్స్ల మధ్య ప్రత్యక్షంగా ఘర్షణలు ఆరంభమయ్యాయి.\n1713వ సం॥లో జరిగిన 'ట్రెక్ట్ ఒడంబడిక' ప్రకారం ఇంగ్లాండు కొన్ని ప్రాంతాలను\nరాబట్టుకున్నది. ఏడేళ్ళు సాగిన యుద్ధం తరువాత 1769వ సం॥లో ఏర్పడిన 'ప్యారీస్\nఒడంబడిక' ప్రకారం కెనడా బ్రిటన్ వశమయింది. మరొక వంద సంవత్సరాలలో క్యూబెక్,\nఅంటారియో, నోవాస్కాషియా, న్యూబ్రూన్విక్ రాష్ట్రాలు ఒకటిగా ఏర్పడ్డాయి. మరి\nకొన్నాళ్ళకు వాటితో మానిటోబా, బ్రిటిష్ కొలంబియా, అల్సెరా, సస్కాచ్యువన్ రాష్ట్రాలు కూడా\nకలిశాయి.\n1931వ సం||లో ఏర్పాటు చేసిన 'వెస్ట్ మినిస్టర్ శాసనం' ప్రకారం, ఆ సువిశాల దేశం\nబ్రిటిష్ కామన్వెల్కు లోబడిన స్వతంత్ర ప్రాంతంగా నిర్వచింపబడింది. అయితే, క్యూబెక్\nవంటి ప్రాంతాలలో అధిక సంఖ్యాకులయిన ఫ్రెంచి ప్రజలు తమ భాష, సంస్కృతి\nరక్షణకోసం ఆందోళన జరపసాగారు. ఆ కారణంగా రెండు వైపుల నుంచీ విభజన కోసం\nఒత్తిడులు రాసాగాయి.\nగత రెండు సంవత్సరాలుగా విభజనవాదాన్ని అరికట్టడానికి తీవ్రమైన ఆలోచనలు,\nసంప్రతింపులు వాదోపవాదాలు సాగుతున్నాయి. ప్రధానమంత్రి బ్రియాన్ మల్రోనీ- పది\nరాష్ట్రాల మంత్రులతో కలిసి రాజ్యాంగంలో కొన్ని సంస్కరణలు తీసుకురావాలని ప్రయ\nత్నించాడు. క్యూబెక్కు ప్రత్యేక స్థానం కల్పించడం, సెనేట్ను నామినేషన్ ద్వారా కాకుండా\nఎన్నుకునే వీలు కల్పించడం, స్థానికులయిన రెడ్ ఇండియన్లకూ, ఎస్కిమోలకూ స్వయం\nపాలనాధికారం ఇవ్వడం ఆ సంస్కరణలలోని ముఖ్య అంశాలు. ఈ విషయంలో వాళ్లు 1992\nఆగస్టు 28వ తేదీ ఒక ఒప్పందానికి వచ్చారు.\nకాబట్టి ఇటీవల జరిగిన రెఫరెండం ఒకే ఒక ప్రశ్నను మాత్రం ఆడిగింది: \"ఆగస్టు 28వ\nతేదీ జరిగిన ఒప్పందం ప్రకారం రాజ్యాంగ సవరణకు మీరు అంగీకరిస్తున్నారా?”\nక్యూబెక్ అందుకు అంగీకరించలేదు. ఎందుకంటే, ఆ సంస్కరణల ద్వారా దానికి\nస్వతంత్ర ప్రతిపత్తి రాదు. కెనడాలో అత్యధిక జనాభాగల అంటారియో కూడా ఆ\nఅభిప్రాయాన్ని తిరస్కరించింది. నోవాస్కాషియా, మానిటోబా, సస్కాచ్యువాన్, ఆల్బెర్టా,\nబ్రిటిష్కాలంబియా కూడా ఆ అభిప్రాయాన్ని నిరాకరించాయి. న్యూఫౌండ్ లాండ్,\nన్యూబ్రన్స్విక్, ప్రిన్స్ ఎడ్వర్డ్ ఐలాండ్- ఈ మూడు రాష్ట్రాలలో మాత్రం ఈ అభిప్రాయానికి\nమద్దతు లభించింది. అయితే, ఫెడరల్ పార్లమెంటు, పది రాష్ట్రాల శాసనసభల అంగీకారం\nతోనే రాజ్యాంగ చట్టాన్ని సవరించడం సాధ్యమవుతుంది.\nరెఫరెండం ద్వారానే కాకుండా ఇతరత్రా కూడా ప్రజల మద్దతు కోల్పోయిన మల్రోనీ\nప్రధానమంత్రి పదవిని రాజీనామా చేశాడు.",
            "book_page_end": 10
        },
        {
            "title": "సోమరి పిశాచం",
            "book_page_start": 11,
            "pdf_page_start": 11,
            "pdf_page_end": 15,
            "author": "మాచిరాజు కామేశ్వరరావు",
            "genre": "జానపద కథ",
            "moral": "సోమరితనం అత్యంత ప్రమాదకరం. శ్రమపడి బతికితేనే సుఖం లభిస్తుంది.",
            "keywords": [
                "సోమరితనం",
                "పిశాచం",
                "పరాంకుశం",
                "పశ్చాత్తాపం",
                "ధనం"
            ],
            "characters": [
                "పరాంకుశం",
                "నాగమణి",
                "పరాంకుశం తండ్రి",
                "సోమరిపిశాచం (సోమయ్య)",
                "దుష్టమిత్రులు"
            ],
            "locations": [
                "తోటపల్లె",
                "మర్రిచెట్టు"
            ],
            "content": "తోటపల్లె అనే ఊళ్ళో వుండే పరాంకుశం\nఅనేవాడు పరమబద్దకస్థుడు, సోమరి. వాడికి\nచిన్నతనంలోనే తల్లి పోవడంతో, తండ్రి\nఅల్లారుముద్దుగా పెంచాడు. ఇప్పుడు పాతి\nకేళ్ళవయసునిండినా వాడికి ఇక్కడి వస్తువు\nఅక్కడ పెట్టడానికి బద్దకం. పొద్దున్నే తండ్రి\nగేదెలపాలు తీసి, నాలుగిళ్ళల్లో పోసి, వంట\nచేసి పొలం పనులకు పోయాక వాడు నిద్ర\nలేచేవాడు. తర్వాతభోజనంచేసి, సాయంత్రం\nదాకా ఊళ్ళోని మిత్రులతో హాయిగా కబు\nర్లాడుతూ కాలక్షేపం చేసి, చీకటిపడే వేళకు\nఇల్లుచేరేవాడు.\nపరాంకుశం సోమరితనం ఎరిగిన వాళ్ళు\nకావడంతో, ఊళ్ళో వాడికెవరూ పిల్లనివ్వ\nలేదు. ఎంతో ప్రయత్నం మీద, నాలుగు\nఊళ్ళ అవతలవున్న నాగమణితో వాడి పెళ్ళి\nజరిగింది. పెళ్ళిలో వాడు, 'తాలిబొట్టుకు\nమూడుముళ్ళు వేయడం ఎందుకు? ఒక్క\nముడి గట్టిగా వేస్తే సరిపోదా!' అంటూ\nపురోహితుడితో గొడవపడుతున్నప్పుడే, భర్త\nసోమరితనం అర్థమైపోయింది, నాగమణికి.\nఆమె కాపరానికి వచ్చిన నెల రోజుల\nతర్వాత, ఒకనాడు పరాంకుశంతో, \"అలా\nతిని కూచుంటే పొద్దెలా పోతుంది! అవతల\nమీఅయ్యకిఅరవైఏళ్ళుదాటాయి. ఆయనకు\nపొలంపనుల్లో సాయంగావుండవచ్చుగదా,”\nఅన్నది.\nఆ మాటలకు పరాంకుశం ముఖం\nచిట్లించుకుని, \"బావుంది, మహా బావుంది!\nఈ రోజు మా అయ్యకు పొలం పనుల్లో\nసాయపడమంటావు. రేపు నీకు వంట\nపనుల్లో చేసాయం ఇవ్వమంటావు. నీకు\nతెలీదు - ఏ శరీర శ్రమా పడకుండానే, నా\nబ్రతుకు హాయిగా జరిగిపోతుందని, చిన్న\nతనంలోనే నా జాతకం చూసిన ఒక కోయ\nవాడు చెప్పాడు!\" అన్నాడు.\nఇలా ఒక సంవత్సరంన్నర కాలం గడి\nచింది. పరాంకుశం తండ్రి చనిపోయాడు.\nవాడి భార్య ఒక మగబిడ్డను కన్నది. అయినా\nపరాంకుశంలో ఎలాంటి మార్పూ రాలేదు.\nనాగమణి చంటి బిడ్డతో ఇంటెడు పనీ\nచేసుకుని, పొలం పనులకు కూడా వెళ్ళ\nవలసి వచ్చేది.\nఒకరోజు ఎండ తీవ్రంగా వుండడంతో,\nపది మాసాల కొడుకును భర్తకు అప్పగించి\nపొలానికి వెళ్ళింది నాగమణి. ఆమె సాయం\nకాలం తిరిగి వచ్చేసరికి పిల్లవాడు పెరట్లో\nవున్న పాతకాలపు దిగుడుబావికేసి పాకుతూ\nపోతున్నాడు. పరాంకుశం కొంచెందూరంలో\nముక్కాలిపీట మీద కూర్చుని, తాపీగా వాడి\nకేసి చూస్తున్నాడు.\nఇది చూసి నాగమణి కెవ్వున అరచి,\nచేతిలో వున్న తట్టను కింద పారేసి, చప్పున\nవెళ్ళి కొడుకును ఎత్తుకుని, పరాంకుశంతో,\n\"బిడ్డ, నేను రావడం ఒక్క క్షణం ఆలస్యం\nఅయుంటే బావిలో పడేవాడు. అలా చూస్తూ\nకూర్చున్న నువ్వు తండ్రివా? కసాయి\nవాడివా?\" అన్నది కోపంగా.\n\"ఎలాగూ నువ్వు వచ్చే వేళయిందని\nఆగాను. అనవసరంగా నేను కూర్చున్న చోటి\nనుంచి లేచి వెళ్ళడం దేనికి?\" అన్నాడు\nపరాంకుశం నవ్వుతూ.\n“ఛీ, నిన్నూ నీ సోమరితనాన్నీ చూస్తూంటే\nఅసహ్యం వేస్తున్నది. ఈ చాకిరీ ఎక్కడ\nచేసుకున్నా నాకూ, నా బిడ్డకూ ఏ లోటూ\nరాదు. ఇక్కడుంటే నా బిడ్డకూడా దక్కేట్టు\nలేడు,\" అంటూ కొడుకును తీసుకుని\nనాగమణి పుట్టింటికి వెళ్ళిపోయింది.\nపక్కన వున్న అరుగుకు వారగా ఆనించి\nవున్న మంచాన్ని వాల్చే వాళ్ళు లేకపోవ\nడంతో, రాత్రి రెండోజామువరకూ ముక్కాలి\nపీటమీదే కునికిపాట్లు పడుతున్న పరాం\nకుశం, ఏదో అలికిడయి కళ్ళు తెరిచాడు.\nఅతడికి అరుగుమీద కూర్చునివున్న పిశాచం\nఒకటి కనిపించింది.\nపరాంకుశం ఏమాత్రం భయపడకుండా,\n\"ఇంత అర్ధరాత్రివేళ దేవతలా వచ్చావు!\nసంగతేమిటి? ముందు ఆ మంచం కాస్త\nఇటు వాల్చు,\" అన్నాడు.\n“నేను సోమరిపిశాచాన్ని. నిన్ను చూస్తూనే\nనువ్వూ సోమరివని గ్రహించాను. నాకుచిన్న\nసాయం కావాలి. సోమరిపోతును, సోమరి\nపోతుకాక ఎవరర్థం చేసుకోగలరు? ఎవరు\nసాయపడగలరు?\" అన్నది పిశాచం.\n“ఇంతకూ నేనేం చేయాలి?\" అని అడి\nగాడు పరాంకుశం,\n“ఒక పలుగూ, పారా తీసుకుని నా\nవెంటరా!\" అన్నది సోమరిపిశాచం.\n“అవేవో నువ్వే పట్టుకురా!\" అని పిశాచం\nవెంట బయలుదేరాడు పరాంకుశం.\nదారిలో సోమరి పిశాచం, పరాంకుశంతో,\n“నీకు శ్రమ తెలియకుండా వుండేందుకు,\nనేను పిశాచం అయిన కారణం గురించి\nచెబుతాను, విను!\" అన్నది.\n“సరే, అలాగే చెప్పు!\" అంటూ తలూ\nపాడు పరాంకుశం.\nబతికున్న రోజుల్లో సోమరిపిశాచం పేరు,\nసోమయ్య. ఇంటికి పెద్దకొడుకయినసోమయ్య,\nఏ బాధ్యతా లేకుండా తిని తిరుగుతూండే\nవాడు, వాడికి ముగ్గురు మిత్రులు. మొదటి\nవాడు మహాపాపి, వాడుచేయని పాపకార్యం\nఅంటూ ఏదీలేదు.రెండోవాడుసర్వదుర్గుణాల\nపుట్ట. మూడో వాడిలోలోకంలోవున్న వ్యసనా\nలన్నీ వున్నాయి. సోమయ్య సోమరితనం\nకొద్దీ, కాలక్షేపానికి వాళ్ళతో కలిసి తిరిగే\nవాడు. అయితే వాళ్ళచెడుప్రభావం మాత్రం\nఅతడి మీద పడలేదు.\nసోమయ్య ఒక్కగానొక్క చెల్లెలు పెళ్ళికి\nఎదిగింది. పెళ్ళి ఖర్చులకోసం సోమయ్య\nతండ్రి పొలం అమ్మి, ఆ డబ్బుతో రాత్రివేళ\nపొరుగూరునుంచి తిరిగివస్తూండగా, అతణ్ణి\nఎవరో అనుసరించి రాసాగారు. వాళ్ళను\nదొంగలుగా అనుమానించి సోమయ్య\nతండ్రి డబ్బును ఒక మర్రిచెట్టు కింద పాతి,\nతన ఊరును సమీపించే సమయంలో\nవాళ్ళు ఆయన్ని చుట్టుముట్టి డబ్బు దొరక్క\nపోయేసరికి కొట్టి పారిపోయారు.\nఆ దెబ్బలకు సోమయ్య తండ్రి మంచం\nపట్టి, చనిపోయేముందు సోమయ్యకు ఆ\nడబ్బు ఎక్కడ పాతిందీ వివరంగా చెప్పి,\nఅనుకున్న ముహూర్తానికి చెల్లెలి పెళ్ళి\nఅయేలా చూడమన్నాడు.\nసోమరి సోమయ్యకు తండ్రి చెప్పిన\nచోటుకు వెళ్ళి, డబ్బు తవ్వుకు రావడానికి\nబద్దకం. తల్లి పోరిన మీదట, ఇంకా రెండు\nరోజుల్లో పెళ్ళి గడువనగా, ఒక రాత్రివేళ\nపలుగుతీసుకునిబయలుదేరాడు. ఆపగలు\nమాటల సందర్భంలో సంగతి గ్రహించిన\nఅతడి దుష్టమిత్రులు ముగ్గురూ, చీకట్లో\nచాటుగా సోమయ్యను అనుసరించారు.\nఇది పసిగట్టిన సోమయ్య ప్రమాదాన్ని\nశంకించి, తండ్రి చెప్పిన మర్రిచెట్టు దగ్గి\nరకు పోకుండా, దారిలో కనిపించిన మరొక\nమర్రిచెట్టు కింద తవ్వసాగాడు. ఆ సమ\nయంలో పరమదుష్టులైన అతడి మిత్రులు,\nఅతడి మీద చెట్టుచాటు నుంచి ఒక బండ\nరాయిని విసిరారు. ఆ దెబ్బకు సోమయ్య\nఅక్కడికక్కడే ప్రాణాలు వదిలాడు.\nఅన్నిటా అన్యాయం జయించదంటారు!\nఆసమయంలో ఎవరో ధర్మదేవత ఉసికొల్పి\nనట్టు మూడు పులులు, గాండ్రిస్తూ వచ్చి, ఆ\nముగ్గురు దుర్మార్గుల్నీ చీల్చిచెండాడినై.\nసోమరిపిశాచం తన కథ వివరించి,\n\"నేను డబ్బు తవ్వి తెచ్చేందుకు వెళ్ళి\nప్రాణాలు పోగొట్టుకోవడంతో నా చెల్లెలి\nపెళ్ళి ఆగిపోయింది. ఆ దిగులుతో కొద్ది\nరోజులకే మా అమ్మా, చెల్లెలూ చనిపోవడం\nజరిగింది. దుష్టస్నేహితులు ముగ్గురూ\nనరకానికి పోయారు. నేను మాత్రం ఎటూ\nకాని ఈ లోకంలో తిరుగుతున్నాను,” అని\nముగించేసరికి, వాళ్ళు మర్రిచెట్టు దగ్గిరకు\nవచ్చారు. పిశాచం చెప్పిన చోట తవ్వి, పరాం\nకుశం కొన్నినాణాలను బయటికి తీశాడు.\nఅప్పుడు పిశాచం, పరాంకుశంతో, “ఈ\nసాయంత్రం నీ భార్యా, కొడుకూ ఈ దారి\nవెంట వెళుతుండగా చూశాను. నీ భార్య\nఆకలితో ఏడుస్తూన్న నీ కొడుకును సముదా\nయిస్తూ, “ఒక సోమరి కడుపున పుట్టి\nనందుకు, నీకీ కష్టాలు తప్పవు, తండ్రీ!\"\nఅన్నది కళ్ళనీళ్ళతో. ఈ డబ్బు తీసుకు\nపోయి, ఏదైనా వ్యాపారం ప్రారంభించు.\nభార్యాబిడ్డలను ప్రేమగా చూసుకో. సోమరి\nతనం ఎంత ప్రమాదకరమైందో, నా కథవల్ల\nతెలిసిందిగదా!\" అని, తీతువు పిట్టగా మారి\nచెట్టు మీదికి ఎగిరిపోయింది.\nపరాంకుశం గోతిలోని నాణాలన్నీ పైకి\nతీసి చూశాడు. అవి ఈ కాలంలో చెల్లని\nనాణాలు. వాటిని తిరిగి గోతిలోనే పాతిపెట్టి,\nఇంటికి బయలుదేరాడు పరాంకుశం.\nవారంరోజులతర్వాత, తమ ఊరి మనిషి\nతెచ్చి ఇచ్చిన జాబు అందుకున్నది పరాం\nకుశం భార్య నాగమణి. అందులో పరాం\nకుశం ఇలా రాశాడు: ఇన్నాళ్ళకు, నా తప్పు\nనేను తెలుసుకున్నాను. స్వయంగా వచ్చి\nనిన్ను తీసుకురావడానికి, పొలం పనుల్లో\nక్షణం తీరుబాటు లేదు. నువ్వు బాబును\nతీసుకుని వెంటనే బయలుదేరి రా.\nఆ జాబు ద్వారా, భర్తలోవచ్చిన మార్పును\nఅర్థం చేసుకన్న నాగమణి కళ్ళల్లోంచి\nఆనందబాష్పాలు జాలువారాయి.",
            "book_page_end": 15
        },
        {
            "title": "బిచ్చగాడి తెలివి",
            "book_page_start": 16,
            "pdf_page_start": 16,
            "pdf_page_end": 16,
            "author": "కొనే నాగవెంకట ఆంజనేయులు",
            "genre": "హాస్యం",
            "moral": "తెలివిగా వ్యవహరించడం వలన తప్పు చేసినా బయటపడవచ్చు.",
            "keywords": [
                "బిచ్చగాడు",
                "గుడ్డివాడు",
                "తెలివి",
                "మోసం",
                "మూగవాడు"
            ],
            "characters": [
                "బిచ్చగాడు",
                "దాత"
            ],
            "locations": [
                "హేలాపురి"
            ],
            "content": "హేలాపురిలోని ఒక దేవాలయం ముందు, బిచ్చగాడొకడు ముష్టత్తు కుంటున్నాడు. వాడి\nముందు, \"గుడ్డివాడిని! ధర్మం చెయ్యండి, బాబూ,” అని రాసివున్న పలక ఒకటున్నది.\nఆ దారివెంట వచ్చే వాళ్ళు వాడి ముందు పరిచి వున్న గుడ్డమీద చిల్లర నాణాలు వేస్తున్నారు.\nఒక దాత విసిరిన నాణెం గుడ్డమీద పడి దొర్లుకుంటూ నాలుగైదడుగుల దూరం\nదొర్లిపోయింది. వెంటనే బిచ్చగాడు లేచి వెళ్ళి, ఆ నాణాన్ని తెచ్చి గుడ్డమీద వేసుకున్నాడు.\nఇది చూసిన దాత కోపంగా, “ఏరా, గుడ్డివాడినని పలకమీద రాయించావు. నీకు కళ్ళు బాగానే\nకనబడుతూ వున్నాయి కదా! ఇదేం మోసం?\" అని అడిగాడు.\nదానికా బిచ్చగాడు తొణక్కుండా, \"అయ్యా! మన్నించాలి. నేనసలు మూగవాడినండి.\nపలకమీద రాసినాయన తప్పుగా రాశాడు,” అని జవాబిచ్చాడు.\n\"అలాగా, పాపం! ఈసారయినా కాస్త చదువు సంధ్యలు నేర్చినవాడితో రాయించుకో,” అని\nనొచ్చుకుంటూ వెళ్ళిపోయాడాదాత.",
            "book_page_end": 16
        },
        {
            "title": "విచిత్రపుష్పం",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "జానపద కథ/సాహసం",
            "moral": "శ్రమ విలువ తెలుసుకోవడం, కష్టపడి సాధించిన వస్తువుల విలువ తెలుసుకోవడం ముఖ్యం.",
            "keywords": [
                "వసంతోత్సవం",
                "కొండజాతి",
                "విచిత్రపుష్పం",
                "శతాబ్దిక",
                "అశుభం"
            ],
            "characters": [
                "ప్రతాపవర్మ",
                "ప్రియంవద",
                "ఉత్తుంగుడు",
                "గంభీరసింహుడు",
                "గౌరీనాధుడు"
            ],
            "locations": [
                "మాణిక్యపురి",
                "శృంగ్మాయ్ కొండలు",
                "ఉద్యానవనం"
            ],
            "content": "మన దేశంలో ఈశాన్య ప్రాంతాన గల\nమాణిక్యపురి రాజ్యంలో వసంతరుతువుకు\nస్వాగతం పలికే వసంతోత్సవాలు యేటా\nనెల రోజుల పాటు జరిగేవి. వసంతరుతువు\nరాగానే కొండల మధ్య ఉన్న మాణిక్యపురి\nరాజ్యం-కొత్త వెలుగునూ, చెట్టూచేమలతో\nనూతన శోభను సంతరించుకుంటుంది.\nఅందుకే కొన్ని వేల సంవత్సరాల నాడు\nఅక్కడ వసంతోత్సవాలను కోలాహలంగా\nజరుపుకునేవారు.\nరాజు ప్రతాపవర్మ తండ్రికి తగిన\nవారసుడుగా అనతికాలం లోనే ప్రజల\nఆదరాభిమానాలకు పాత్రుడయ్యాడు. తన\nరాజ్యంలో శాంతి భద్రతలు నెలకొల్పడంతో\nపాటు ఇరుగు పొరుగు రాజ్యాలతో సత్సం\nబంధాలు నెలకొల్పాడు. ఆ కారణంగా\nప్రజలు యుద్ధభయంలేకుండా సుఖసంతో\nషాలతో జీవించసాగారు.\nమాణిక్యపురి రాజు ప్రతాపవర్మ ఆదర్శ\nప్రభువుగా కీర్తి గాంచాడు. తండ్రి పుష్యవర్మ\nకోరిక మేరకు ప్రతాపవర్మ అతి పిన్న\nవయసులోనే మాణిక్యపురి సింహాసనాన్ని\nఅధిష్ఠించి, ప్రజారంజకంగా రాజ్యపాలన\nచేసి, తండ్రికి ఆనందం కలిగించాడు.\nఆయన మెప్పుపొందాడు.\nదేశంలో శాంతి భద్రతలకు కొరత లేదు\nగనక, అవకాశం కలిగినప్పుడల్లా ప్రజలు\nవినోద కార్యక్రమాల పట్ల, ఆసక్తి కనబరచ\nసాగారు. ముఖ్యంగా యేటా జరిగే వసంతో\nత్సవాలలో స్త్రీలూ, పురుషులూ; పిల్లలూ,\nపెద్దలూ అమితోత్సాహంతో పాలుపంచు\nకునేవారు.\nప్రతాపవర్మ మాణిక్యపురి సింహాసనాన్ని\nఅధిష్ఠించి ఇరవై అయిదు సంవత్సరాలు\nపూర్తయిన సందర్భంగా, ఆ యేడు వసంతో\nత్సవాలను మరింత ఘనంగా జరపడానికి\nఏర్పాట్లు జరిగాయి. కేవలం క్రీడల పోటీలే\nకాకుండా సంగీతం, సాహిత్యం, నాట్యం,\nచిత్రకళ మొదలైన లలిత కళలన్నిటిలోనూ\nపోటీలు ఏర్పాటుచేశారు. ప్రత్యేక అంశంగా\nకవులూ, పండితులూ పాల్గొనే పండిత\nసదస్సుకు కూడా ఏర్పాటు చేశారు. ఈ\nఉత్సవాలలోపాలుపంచుకోవడానికి ఇరుగు\nపొరుగు రాజ్యాలలోని క్రీడాకారులకూ, కళా\nకారులకూ పండితులకూ, కవులకూ కూడా\nఆహ్వానాలు పంపారు.\nమొదట ఆటల పోటీలు ఆరంభ\nమయ్యాయి. ఆ పోటీలలో మొదటి నుంచీ\nఒక కొండజాతి యువకుడు ఎక్కువ పోటీ\nలలో విజయం సాధించి అందరి దృష్టినీ\nఆకర్షించాడు. మొదట మల్లయుద్ధంలో\nసునాయాసంగా గెలుపొందాడు. ఆ తర\nవాత పేముకర్రలతో ఆడే 'కుంజే' ఆట\nలోనూ అతడే గెలుపొందాడు. ఆ సంవ\nత్సరం కొత్తగా ఒక క్రీడాపోటీని ప్రవేశ\nపెట్టారు. ఒక దృఢమైన ఎండు కొబ్బరి\nకాయను నేలమీద వేసి, గుర్రం మీద వస్తూ\nచేతిలోని కర్రతో బంతిలాంటి ఆ కొబ్బరి\nకాయను కొట్టాలి. ఆ ఆటపేరు 'లక్పీ'. ఆ\nనూతన క్రీడ పోటీలోనూ ఆ యువకుడు\nతన బృందానికి నాయకత్వం వహించి, అతి\nలాఘవంగా గుర్రం మీద స్వారీ చేస్తూ,\nఎంతో నేర్పుతో బంతిని కొట్టి విజయం\nసాధించాడు. దానిని చూసినవాళ్ళు హర్ష\nధ్వానాలు చేశారు.\nక్రీడాపోటీలు పూర్తయ్యాక బహుమతీ\nప్రదానోత్సవం జరిగింది. రాజు ప్రతాపవర్మ\nస్వయంగా వచ్చి గెలుపొందినవారికి బహు\nమతులు అందజేశాడు. ఎక్కువ బహు\nమతులు అందుకున్న ఆ కొండజాతి యువ\nకుడి కేసి ఆయన ఆప్యాయంగా చూస్తూ,\n“నీ పేరేమిటి?” అని అడిగాడు.\n\"నా పేరు ఉత్తుంగుడు, ప్రభూ!” అని\nఅతడు వినయంగా సమాధానం చెప్పి, తల\nవెనకకు తిప్పి, తనతో వచ్చిన మిత్ర\nబృందాన్ని రాజుకు చూపుతూ, \"వీళ్ళం\nదరూ నాతో వచ్చిన మిత్రులు. మేము\nశృంగ్మాయ్ కొండలలోని ఉత్తుంగ తెగకు\nచెందిన వాళ్ళం, ప్రభూ! తమ రాజ్యంలో\nజరిగే ఈ పోటీలలో ఈ సంవత్సరమే\nమొట్టమొదటిసారిగా పాల్గొన్నాము, ప్రభూ!\"\nఅన్నాడు.\nరాజు మందహాసం చేశాడు.\nఉత్తుంగుడు వెనక్కు తిరిగి, తన మిత్రు\nడొకడి చేతిలోని పుష్పగుచ్చాన్ని తీసుకుని,\nచకచకా మెట్లెక్కి వేదిక మీద ఉన్న యువ\nరాణి ప్రియంవదను సమీపించి, ఆమెకు\nనమస్కరించి, “తమకు పువ్వులంటే చాలా\nఇష్టం అని తెలిసింది. ఇవి మా ప్రాంతంలో\nపూచిన అపూర్వమైన పుష్పాలు. దయతో\nస్వీకరించండి!\" అంటూ పుష్పగుచ్ఛాన్ని\nఅందించి, వేదికనుంచి కిందికి దిగివెళ్ళాడు.\nయువరాణి ప్రియంవద పుష్పగుచ్ఛాన్ని\nచిరునవ్వుతో తీసుకొని ఆ పువ్వులను\nఆనందంగా చూసి, తండ్రి వైపు తిరిగి,\n\"నాన్నా, ఇంతటి అందమైన పువ్వులను\nఇంతకు ముందెన్నడూ చూడలేదు. ఈ\nపూలు పూచే మొక్కలు మన ఉద్యాన\nవనంలో కూడా లేవు!\" అన్నది.\nఅవును అన్నట్టు రాజు తలపంకించాడు.\nకొంతసేపటికి బహుమతీ ప్రదానోత్సవం\nముగిసింది. అప్పుడు రాజు ప్రజల\nనుద్దేశించి ఇలా అన్నాడు: \"ప్రియమైన\nప్రజలారా! ఈ యేడు వసంతోత్సవాలను\nఇంత ఘనంగా నిర్వహించినందుకు\nనాకెంతో ఆనందంగా ఉన్నది. ముఖ్యంగా\nమీరు నిర్వహించిన క్రీడా పోటీలు ప్రశం\nసించ తగ్గవి. వాటిలో పాల్గొన్న కొండజాతి\nయువకులు ప్రదర్శించిన నేర్పు, వాళ్ళ\nనాయకుడు ఉత్తుంగుడుచూపిన నైపుణ్యం\nకొనియాడ తగినవి. అందుకే ఈ సంవ\nత్సరం ప్రారంభించిన నూతన క్రీడకు ఆ\nకొండజాతి ప్రజలు నివసించే శృంగ్మాయ్\nప్రాంతం పేరు మీదగా 'మాయ్ క్రీడ' అని\nనామకరణం చేస్తున్నాను. అంతే కాదు, ఈ\nసంవత్సరం నుంచి మన సైన్యంలో ఈ\nకొండజాతి యువకులకు కూడా స్థానం\nకల్పిస్తున్నాను. రేపు వసంతోత్సవం ఆఖరి\nరోజు గనక, ప్రతియేడులాగా రేపు కూడా\nరాజప్రాసాదం తలుపులు తెరిచే ఉంటాయి.\nమీరు ఎవరు రావాలన్నా నిరభ్యంతరంగా\nరాజప్రాసాదానికి రావచ్చు. రాజకుటుం\nబంతో హాయిగా కలిసి మెలిసి తిరగవచ్చు.\nలైరంబీమాత మనల్ని రక్షించుగాక!”\nఆ మాటలు విని అక్కడ చేరిన వేలాది\nప్రజలు చేసిన, “రాజు ప్రతాపవర్మ వర్థి\nల్లాలి! యువరాణి ప్రియంవద వర్థిల్లాలి!”\nఅన్న నినాదాలు మిన్నుముట్టాయి.\nరాజూ, యువరాణీ వేరు వేరు రథాలలో\nరాజప్రాసాదానికి బయలుదేరారు. రాజు\nరథంలో, ఆయనతోపాటు సేనానాయ\nకుడు గంభీరసింహుడు, యువరాణి\nరథంలో ఆమె వెంట ఇద్దరు చెలికత్తెలూ\nఉన్నారు. నగర ప్రధాన వీధులలో రథాలు\nవెళుతూ ఉంటే వీధికి ఇరువైపులా ప్రజలు\nబారులు తీరి నిలబడి చేతులు జోడించి\nవారికి శుభాకాంక్షలు తెలియజేశారు.\nరాజప్రాసాదాన్ని చేరగానే, యువరాణి\nప్రియంవద చెలికత్తెల చేత, పూలగుచ్చా\nలను అమర్చే పెద్ద తొట్టెను తీసుకురమ్మని,\nఉత్తుంగుడు ఇచ్చిన పుష్పాలను తీసి\nఅందులో స్వయంగా అమర్చింది. అంద\nమైన ఆ పుష్పాలకు, అక్కడ చేరగానే\nమరింత అందం రావడం చూసి యువ\nరాణి ఆనందంతో పొంగిపోయింది.\nమరునాడు తెల్లవారగానే నగరం నాలుగు\nవైపుల నుంచీ ప్రజలు రాజప్రాసాదంకేసి\nతండోపతండాలుగా రాసాగారు. రాజు,\nయువరాణి, రాజబంధువులు మరికొందరు\nమేడ మీద నిలబడి చేతులు ఊపుతూ\nప్రజల శుభాకాంక్షలు స్వీకరించారు.\nయువతీ యువకులు ఒకరిమీద ఒకరు\nరంగు రంగుల నీళ్లూ, పొడులూ చల్లు.\nకుంటూ, ఆనందంతో పాటలు పాడుతూ,\nనృత్యం చేస్తూ ఆరోజంతా సంతోషంగా\nగడిపారు.\nసాయంకాలానికి ఉత్సవాల హడావుడి\nతగ్గిన తరవాత, రాజు, సేనాధిపతిని పిలిచి,\n\"మొన్న శృంగ్మాయ్ కొండల ప్రాంతం\nనుంచి వచ్చిన ఉత్తుంగుడు, యువరాణికి\nఇచ్చిన పుష్పాలను నువ్వు చూశావు కదా! ఆ\nపూల మొక్కలను మన ఉద్యానవనంలో\nనాటించాలని ప్రియంవద కోరుతున్నది.\nకాబట్టి మన సైన్యంలోని ఇద్దరు సమర్థు\nలైన యువకులను శృంగ్మాయ్ కొండలకు\nపంపి, ఆ పూలమొక్కలను తెచ్చే ఏర్పాటు\nచెయ్యి. అక్కడ వాళ్ళకు ఉత్తుంగుడు\nసాయపడ గలడు. అక్కడికి వెళ్ళే వారిని\nమొదట ఆ యువకుణ్ణి చూడమని చెప్పు,\"\nఅన్నాడు.\n“చిత్తం, మహారాజా!\" అని అక్కడి నుంచి\nవెళ్ళిన సేనాధిపతి గంభీరసింహుడు, కొంత\nసేపటికి దృఢకాయులైన ఇద్దరు సైనికు\nలను వెంట బెట్టుకుని వచ్చాడు. వారికి\nఅతడు యువరాణి భవనంలో ఉన్న పువ్వు\nలను చూపి రాజు కోరికను తెలియ జేశాడు.\nఆ పువ్వులను చూసి సైనికులు కూడా\nఎంతో సంతోషించారు. “ఈ పువ్వులు\nచాలా అందమైనవి. వాటిని గుర్తించడం\nచాలా సులభం,\" అని వాళ్ళు సేనాధిపతితో\nచెప్పి, యువరాణికేసి తిరిగి, \"మీరు కోరిన\nఈ పూలమొక్కలతో తిరిగి వస్తాము. మాకు\nసెలవివ్వండి, యువరాణీ!\" అని నమస్క\nరించి, అక్కడి నుంచి వెళ్ళిపోయారు.\nసైనికులు శృంగ్మాయ్ కొండలకు వెళ్ళి\nఒకవారం రోజులు గడిచి పోయింది. కాని\nవాళ్ళ జాడలేదు. వాళ్ళు ఇంకా ఎందుకు\nతిరిగి రాలేదా అని యువరాణి ఆలో\nచిస్తూన్న కొద్దీ ఆమెలో ఓర్పు నశించ\nసాగింది. అయితే ఉత్తంగుడు ఇచ్చిన\nపువ్వులు, పదిరోజులయినా ఇంకా ఏ\nమాత్రం వాడకుండా అప్పుడే పూచినట్టు\nన్నాయి. యువరాణికి అది కాస్త ఉప\nశమనం కలిగించ సాగింది.\nఇలా మూడు వారాలు గడిచాక పూల\nమొక్కల కోసం వెళ్ళిన ఇద్దరు సైనికులు\nమరిన్ని పువ్వులతో రాజధానికి తిరిగి\nవచ్చారు. సేనాధిపతి గంభీరసింహుడు\nవారిద్దరినీ వెంటబెట్టుకుని రాజప్రాసాదా\nనికి వెళ్ళాడు. అక్కడ రాజూ, యువరాణీ,\nవాళ్ళ రాకకోసం ఎదురు చూస్తున్నారు.\nగంభీరసింహుడు వాళ్ళు తెచ్చిన పువ్వులను\nయువరాణికి ఇచ్చి, రాజుతో, \"శృంగ్మాయ్\nకొండలలో వీళ్ళకు ప్రస్తుతం ఈ పువ్వులు\nమాత్రమే లభించాయట. మొక్కలు లభ్యం\nకాలేదట!\" అన్నాడు.\nఎందుకు అన్నట్టు రాజు ఆ సైనికులకేసి\nచూశాడు. అప్పుడు వాళ్ళలో ఒకడు, “మహా\nప్రభూ! తమ ఆజ్ఞానుసారం మేము వారం\nరోజులు ప్రయాణం చేసి అతికష్టం మీద\nశృంగ్మాయ్ కొండలను చేరుకున్నాము.\nఉత్తుంగుణ్ణి కలుసుకున్నాము. ఆ యువ\nకుడు మమ్మల్ని చూసి ఎంతో సంతో\nషించాడు. మమ్మల్ని వెంట బెట్టుకుని\nఅక్కడికి చాలా దూరంలో ఉన్న కొండల\nమీదికి తీసుకు వెళ్ళాడు. ఆ కొండల మధ్య\nచిన్న చిన్న పొదలుగా వెదుళ్ళలాంటి\nమొక్కలు ఆకాశాన్నంటుతూ ఉన్నాయి. ఆ\nచెట్ల చిటారు కొమ్మలలో మెరుపుల్లా\nమెరుస్తూ ఈ పువ్వులు కనిపించాయి.\nఅక్కడి వాళ్ళు వాటిని మెరుపుపూలనీ,\nవంద సంవత్సరాలకు ఒకసారి పూయడం\nవల్ల 'శతాబ్దిక' అనీ పిలుస్తారట. వాళ్ళు\nకూడా వాటిని ఇప్పుడే మొట్టమొదట చూశా\nరట. పూవులు పూచిన రెండేళ్ళ తరవాత\nవీటి మొక్కలు అక్కడక్కడ గుంపులు\nగుంపులుగా పుట్టుకొస్తాయనీ, అవి పెరిగి\nపెద్దవై పూయడానికి వంద సంవత్సరాలు\nపడుతుందనీ, అక్కడి పెద్దలు చెప్పారు.\nయువరాణికి ఆశాభంగం కలగకూడదని\nఒక చెట్టును నరికించి, వాటి పూలను\nతెచ్చాము, ప్రభూ!\" అన్నాడు.\nసైనికుడి మాటలను శ్రద్ధగా ఆలకించిన\nరాజు, “చాలా వింతగా ఉన్నది. సరే మరొక\nరెండేళ్ళలో వాటి మొక్కలు మొలిచేప్పుడు\nవాటిని తెచ్చి, ఉద్యానవనంలో నాటిద్దాం,\"\nఅన్నాడు.\n\"ఆ మొక్కలు పూయడానికి ఇంకా\nనూరేళ్ళు పడుతుందా? అలా అయితే ఆ\nమొక్కలు పూయడం చూసే అదృష్టం నాకు\nలేదన్నమాట!\" అన్నది యువరాణి ఎంతో\nనిరుత్సాహంగా.\nరాజు సైనికులతో, \"ఇంత శ్రమపడి ఆ\nపూలను తెచ్చినందుకు మీకు ధన్య\nవాదాలు!\" అని, సేనాధిపతి వైపు తిరిగి,\n“వీరిని ఉచిత రీతిలో సత్కరించి పంపు,\"\nఅన్నాడు.\n“చిత్తం, మహారాజా!\" అని అక్కడి నుంచి\nబయలుదేరాడు సేనాధిపతి. సైనికులు\nఆయన వెంట నడిచారు.\nసైనికులు శృంగ్మాయ్ కొండలకు వెళ్ళి,\nఅక్కడ శతాబ్దిక గురించి సేకరించుకుని\nవచ్చిన విషయాలు, క్రమంగా ప్రజల మధ్య\nవ్యాపించాయి. అది ఆ నోటా ఆ నోటా పడి,\nవయోవృద్ధుడైన రాజగురువు గౌరీనాధుడి\nచెవిలో పడింది. 'శతాబ్దిక' అన్నమాట విన\nగానే అతడు ఉలిక్కి పడ్డాడు. రాజగురువు\nవిద్యాధికుడు. రాజకుటుంబం యోగ\nక్షేమాల పట్ల ఎంతో శ్రద్ధగలవాడు. వెంటనే\nఅతడు తన వద్ద ఉన్న' తాళపత్ర గ్రంథా\nలన్నిటినీ తిరగ వేశాడు. ఒక నిర్ణయానికి\nవచ్చి, తాను వస్తున్నట్టు రాజుగారికి ఒక\nభటుడి ద్వారా కబురు పంపాడు.\nరాజగురువు వస్తున్నాడన్న వార్త వినగానే,\nరాజు ఈ అపరాత్రి వేళ ఆయన రావడానికి\nకారణం ఏమై ఉంటుందా అని ఆలోచిస్తూ,\nఆయన రాకకోసం ఎదురు చూడసాగాడు.\nరాజగురువు రాజప్రాసాదంలో అడుగు\nపెట్టగానే, రాజు ఎదురు వెళ్ళి ఆయనకు\nపాదాభివందనం చేసి, గౌరవంగా లోపలికి\nతీసుకువెళ్ళాడు. ఆయన ఉచితాసనంలో\nకూర్చున్న తరువాత రాజు, “గురుదేవా! తమ\nరాకకు కారణం...” అనగానే, “ముఖ్యమై\nనదే, మహారాజా!\" అన్నాడు రాజగురువు.\nఏమిటి అన్నట్టు చూశాడు రాజు.\n“శతాబ్దిక గురించి విన్నాను. ఆ పువ్వు\nపూయడం రాజకుటుం బానికీ, రాజ్యానికీ\nఅశుభాన్ని సూచిస్తుంది, మహారాజా!”\nఅన్నాడు రాజగురువు.\n\"అశుభాన్ని సూచిస్తుందా?\" అన్నాడు\nరాజు విస్మయంతో తన చెవులను తానే\nనమ్మలేనట్టు.\n—(ఇంకావుంది)",
            "book_page_end": 24
        },
        {
            "title": "అదనపు అర్హత",
            "book_page_start": 25,
            "pdf_page_start": 25,
            "pdf_page_end": 31,
            "author": "కల్పితం (ఆధారం : “శర్మిల\" రచన)",
            "genre": "బేతాళ కథ",
            "moral": "రాజులకు వ్యక్తిగత అభిమానం కన్నా రాజ్య పరిపాలనా దక్షత, వివేకం, ప్రజల సంక్షేమం ముఖ్యమైన అర్హతలుగా పరిగణించాలి.",
            "keywords": [
                "విశాలవర్మ",
                "విజయవర్మ",
                "సౌమిత్రి",
                "శ్రీలేఖ",
                "రాజకీయదక్షత"
            ],
            "characters": [
                "విక్రమార్కుడు",
                "బేతాళుడు",
                "విశాలవర్మ",
                "విజయవర్మ",
                "వైశాలి",
                "సౌమిత్రి",
                "సింహకేతుడు",
                "స్వర్ణలత",
                "శ్రీలేఖ"
            ],
            "locations": [
                "వైశాలినీదేశం",
                "అవంతీదేశం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, “రాజా, కొందరు వ్యక్తులు\nఎంతో పట్టుదలా, శ్రమలకోర్చి కూడా\nసాధించ దలచిన కార్యం సాధించలేక విసిగి\nపోయి, గొప్ప వివేకంతో చేస్తున్నామను\nకుంటూ, అవివేకమైన నిర్ణయాలు చేసి,\nఆత్మవంచనకు పాల్పడతారు. ఇందుకు\nఉదాహరణగా, విశాలవర్మ అనే రాజు, తన\nకుమారుడి వివాహం విషయంలో చేసిన\nనిర్ణయాన్ని గురించి చెబుతాను, శ్రమ\nతెలియకుండా, విను,\" అంటూ ఇలా చెప్ప\nసాగాడు:\nపూర్వం వైశాలినీదేశాన్ని, విశాలవర్మ అనే\nమహారాజు పాలిస్తూండేవాడు. ఆయనకు\nఒక చెల్లెలు వుండేది. ఆమె, వివాహమైన\nకొద్దికాలానికే ఒక కుమార్తెను 'కని, చని\nపోయింది. చెల్లెలి పట్ల అపరిమితమైన\nవాత్సల్యం గల విశాలవర్మ, బావగారి\nఅనుమతి తీసుకుని, చెల్లెలి బిడ్డను తనే\nపెంచసాగాడు. ఆ బాలికకు వైశాలి అని\nనామకరణంచేసిన విశాలవర్మ, ఆమెను తన\nఏకైకపుత్రుడు విజయవర్మతో సమానంగా\nఆదరిస్తూ, వారిద్దరికీ వివాహంచేసి, చెల్లెలి\nఆత్మకు శాంతి చేకూర్చాలన్న ఆలోచనను\nకూడా పెంపొందించుకోసాగాడు.\nఇలారోజులుగడిచి, వైశాలి, విజయవర్మ\nఇద్దరూ యుక్తవయస్కులయ్యారు. ఎప్పటి\nకప్పుడు వాళ్ళ ప్రవర్తనను పరిశీలిస్తూ\nవస్తున్న విశాలవర్మ, కొడుకు మేనకోడలి\nపట్లఎటువంటి ప్రత్యేకాభిమానమూ చూపక\nపోవడం గమనించి, అతడు వైశాలిని\nవివాహమాడేందుకు తిరస్కరిస్తాడేమోనని\nఆందోళన పడసాగాడు. చివరకు ఆందోళన\nభరించలేని విశాలవర్మ, కొడుకును\nఏకాంతంగా కలుసుకుని, తన మనసులోని\nమాట బైట పెట్టాడు.\nవిజయవర్మ ఆ మాటవిని కొంతసేపు\nమౌనంగా ఉండి, సంకోచం గానే, \"వైశాలి\nఅనుకూలవతి అయిన సహధర్మచారిణి\nకాగలదు కాని, భావి మహారాజుకు తగిన\nమహారాణి కాగల అర్హత మాత్రం ఆమెకు\nలేదని నా అభిప్రాయం!\" అన్నాడు.\nకొడుకు మాటలతో తీవ్రమైన ఆశాభంగా\nనికి గురైన విశాలవర్మ, ఆగ్రహంతోకూడిన\nవెటకారంతో, “ఓహెూఁ, అనుకూలత గాక,\nమహారాణికి అదనపు అర్హతలుండాలన్న\nమాట! సరే, ఆ అర్హతలేమైనా వుంటే - అవి\nవైశాలికికాక మరెవరికున్నట్టు?\" అని ప్రశ్నిం\nచాడు.\nవిజయవర్మ ఒక్క క్షణం తటపటా\nయించి, చివరకు, \"నాతో బాటు విద్యా\nభ్యాసం చేసిన, మన మహాసేనాధిపతి\nకుమార్తె సౌమిత్రి పూర్తిగా అర్హురాలని నా\nవిశ్వాసం,\" అన్నాడు.\nఆ జవాబుతో విశాలవర్మ మనసు ఒక్క\nక్షణం భగ్గుమన్నది. ఆయన కోపంగా,\n\"ఏమిటి, సౌమిత్రి, వైశాలికంటే అధికు\nరాలా? దేనిలో అధికురాలు? అంద\nచందాలలోనా? సౌశీల్యంలోనా? ఏమిటా\nఅదనపు అర్హత?\" అని అడిగాడు.\nవిజయవర్మ శాంతంగా, “మన్నించండి\nనాన్నగారూ! ఆగ్రహంలో వున్న మీకు, నా\nమాటలు కటువుగా ధ్వనిస్తాయి,” అన్నాడు.\nఈ జవాబు వింటూనే విశాలవర్మ అక్కడి\nనుంచి లేచి పోయాడు. తర్వాత ఆయన\nకొడుకు దగ్గిర, ఈ ప్రస్తావన ఒకటి, రెండు\nసార్లు తెచ్చాడు. అయితే, విజయవర్మ,\nతండ్రికి తను పూర్వం ఇచ్చిన జవాబే\nఇచ్చాడు.\nదీనితో విసిగిపోయిన రాజు విశాలవర్మ,\n“నీ మొండి పట్టుదల విడవవన్న మాట? నీ\nవివాహం ఇంత గడ్డు సమస్యగా పరిణ\nమిస్తుందని నేనేనాడూ ఊహించ లేదు,\"\nఅన్నాడు.\nతండ్రి మానసికంగా ఎంత ఆందోళన\nచెందుతున్నదీ గ్రహించిన విజయవర్మ,\nఆయనతో, “అయితే, నాన్నగారూ, ఈ గడ్డు\nసమస్యను పరిష్కరించే మార్గం గురించి\nనేనాలోచించాను. ఒక పనిచెయ్యండి. నేను\nమీకొక కథ చెబుతాను. కథ చివరిలో కొన్ని\nప్రశ్నలు వేస్తాను. వాటికి మీరు జవాబు\nచెప్పనవసరం లేదు. వైశాలిని, సౌమిత్రిని\nదగ్గర కూర్చోబెట్టి, ఆ కథ వారికి చెప్పి, అవే\nప్రశ్నలు వారినడగండి. వాళ్ళు వాటికిచ్చే\nసమాధానాల్లోనే, మీకు కావలసిన జవాబు\nవుంటుంది!\" అని తను చెప్పదలుచుకున్న\nకథ విశాలవర్మకు చెప్పాడు.\nవిశాలవర్మ అయిష్టంగానే కథంతా విని,\nమర్నాడు అంతఃపురంలో వైశాలీ, సౌమిత్రీ\nవీణావాదనలో నిమగ్నమైవుండగా, అక్కడికి\nపోయి ఇద్దరినీ పలకరించి, ఆ మాటా ఈ\nమాటా మాట్లాడి కొద్దిసేపు గడవ నిచ్చి,\nతర్వాత, \"మీ ఇద్దరికీ నేనొక చక్కని కథ\nచెబుతాను. శ్రద్ధగా వినండి!” అంటూ ఇలా\nచెప్పసాగాడు :\nపూర్వం అవంతీదేశాన్నిపాలించిన సింహ\nకేతుడికి ఇద్దరు భార్యలు. వంశాచారం\nప్రకారంతల్లిదండ్రులునిర్ణయించినస్వర్ణలత\nఅతడి పెద్దభార్య కాగా, చిన్నభార్య శ్రీలేఖ\nగుణగణాలూ, వ్యక్తిత్వమూ విని, అతడు\nకోరి ఆమెను వివాహం చేసుకున్నాడు.\nపెద్దభార్య స్వర్ణలత, రాను రాను రాజు\nతనకంటే శ్రీలేఖనే ఎక్కువ అభిమానిస్తున్నా\nడన్న అనుమానంతో కృంగిపోసాగింది.\nదానికి తగినట్టే శ్రీలేఖ తరుచు పురుషవేషం\nధరించి, రాచకార్యాల్లోనూ, మృగయా\nవినోదంలోనూ కూడా భర్తకు చేదోడు\nవాదోడుగా వుండేది.\nఇదంతా చూస్తున్న స్వర్ణలత, తాను\nకూడా పురుష వేషం ధరించి, భర్తతోపాటు\nతిరగాలని నిర్ణయించుకున్నది.\nభార్య నిర్ణయం విన్న సింహకేతుడు,\nఆమెకేసి ఆశ్చర్యంగా చూసి ఏదో చెప్ప\nబోయాడు. కాని, స్వర్ణలత, భర్తకు మాట్లాడే\nఅవకాశం ఇవ్వకుండా, “శ్రీలేఖలాగే నేను\nకూడా గుర్రపుస్వారీ, కత్తియుద్ధంలాంటివి\nనేర్చుకున్నదాన్నే, ప్రభూ!\" అన్నది.\nఆ మాటలు విన్న సింహకేతుడు చిన్నగా\nనవ్వుకుని, \"సరే, అలాగే కానీ, దేవీ!\"\nఅన్నాడు.\nతర్వాత వారం తిరక్కుండానే, స్వర్ణలత\nపురుషవేషం ధరించి భర్త వెంట అడవికి\nవేటకు వెళ్ళింది. అడవిలో చెల్లాచెదురుగా\nగిరిజనుల పర్ణ కుటీరాలున్నవి. వేటలో\nడస్సిపోయిన రాజు సింహకేతుడు, రాణి ని\nవెంటబెట్టుకుని, దగ్గరలో వున్న ఒక కుటీ\nరానికి వెళ్ళాడు. ఆ సమయాన ఇంట ఒక\nస్త్రీ మాత్రం వున్నది.\nఆమె, రాజదంపతులను సాదరంగా\nఆహ్వానించి, లోపలి నుంచి రెండు మట్టి\nపాత్రలనిండా ఏదో పదార్థం తీసుకువచ్చి,\nవారికి ఇస్తూ, “మా గిరిజనుల ఇళ్ళల్లో, ఇది\nప్రత్యేకంగా వండుతాము, దొరా!\" అంటూ\nసంబరంగా చెప్పింది.\nసింహకేతుడు చిరునవ్వుతో, ఆమె దగ్గర\nనుంచి పాత్ర తీసుకుని తినసాగాడు. స్వర్ణ\nలత కూడా పాత్ర తీసుకుని, లోపలవున్న.\nపదార్థం కొద్దిగా తీసి నోట పెట్టుకున్నది.\nవెంటనే ఆమెకు వాంతి అయినంత పని\nఅయింది. భర్త మాత్రం ఆప్యాయంగా\nతింటున్నాడు.\nరాజు పూర్తిగా తినడం అయ్యాక, గిరిజన\nస్త్రీతో, “చాలా బాగుందమ్మా! అలాగే, మీ\nఅడవి తేనె కూడా వుంటే కాస్త ఇస్తావా?”\nఅని అడిగాడు.\nఆ స్త్రీ ఆనందంగా తలవూపి, రెండు\nచిన్న పాత్రల నిండుగా తేనె తీసుకువచ్చి,\nరాజదంపతులకు ఇచ్చింది. వాళ్ళు తేనె\nతాగి, విశ్రాంతి తీసుకుని, అక్కడి నుంచి\nబయలుదేరారు. వారిని సాగనంపడం\nకోసం, గిరిజన స్త్రీ కూడా బైటికి వచ్చింది.\nబయలుదేరబోయే క్షణాన స్వర్ణలత\nభర్తతో, \"ప్రభూ! ఒక్క క్షణం,” అని గిరిజన\nస్త్రీని లోపలికి తీసుకువెళ్ళి, తమకు ఇచ్చిన\nపదార్థాన్ని తయారుచేసే విధానం అడిగి\nతెలుసుకున్నది.\nఒక వారం రోజులు గడిచిన తర్వాత,\nఒకనాడు స్వర్ణలత అంతఃపురానికి వెళ్ళిన\nసింహకేతుడికి, స్వర్ణలత స్వయంగా ఒక\nబంగారుపాత్ర నిండా ఏదో పదార్థం తెచ్చి\nఇస్తూ, \"ఆనాడు అడవిలో గిరిజనుల ఇంట\nమీరు ఇష్టంగా తిన్న వంటకం ప్రభూ!”\nఅన్నది.\nఇందుకు సింహకేతుడు చిన్నగా నవ్వి,\nపాత్రను పక్కనే వున్న బల్లమీద పెట్టి, తన\nమెడలోని ముత్యాలపతకం తీసి ఆమె\nమెడలో వేస్తూ, \"నీకు నా పట్లవున్న శ్రద్ధకూ,\nఅభిమానానికీ నాకు చాలా ఆనందంగా\nవుంది దేవీ! ఇటువంటి నువ్వు, కోమల\nమైన శిరీష పుష్పంలా అంతఃపురంలో\nవుండడమే తప్ప, ఆరుబయట నాతోబాటు\nకష్టపడడం నాకిష్టంలేదు,” అన్నాడు చిన్నగా\nనవ్వుతూ.\nభర్త మాటలకు ఆనందించాలో, బాధ\nపడాలో అర్థం కాక, మౌనంగా వుండి\nపోయింది స్వర్ణలత,\nకథ పూర్తిచేసిన విశాలవర్మ, వైశాలి,\nసౌమిత్రిల వైపు కొంతసేపు మార్చి మార్చి\nచూస్తూ, \"అమ్మా, నాకొక సందేహం! రాజు\nసింహకేతుడి ప్రవర్తన, అతడు తన ఇద్దరు\nభార్యలయిన స్వర్ణలతా శ్రీలేఖల మధ్య\nతేడా చూపిస్తున్నాడన్న విషయాన్ని స్పష్టపరు\nస్తూనే వున్నది. అయితే, అతడి ప్రవర్తన\nఅక్రమమైనదా? సక్రమమైనదా?\" అని\nప్రశ్నించాడు.\nవైశాలి వెంటనే, “సింహకేతుడి ప్రవర్తన\nస్వర్ణలత పట్ల అక్రమమైనదనడంలో, ఏ\nమాత్రం సందేహం లేదు. భార్యలిద్దరూ\nసమానవిద్యగలవారైనా, అతడు శ్రీలేఖను\nతనతో తీసుకువెళుతూ, స్వర్ణలతను అంతః\nపురంలోనే వుండమని చెప్పడంలోనే,\nఅతడి అక్రమ ప్రవర్తన స్పష్టమవుతున్నది,\"\nఅన్నది.\nరాజు విశాలవర్మ తల పంకించి, సౌమిత్రి\nవైపు తిరిగి, “ఏం తల్లీ! నీ సమాధానంకూడా\nఅదేనా?\" అని ప్రశ్నించాడు.\nసౌమిత్రి చిరునవ్వుతో కాదన్నట్టుగా తల\nవూపి, “సింహకేతుడి ప్రవర్తన సక్రమమైనదే\nకాక, రాజకీయదక్షతకూ, మానవతా విలువ\nలకూ పట్టం కడుతున్నది ప్రభూ!\" అన్నది\nచిన్నగా నవ్వుతూ.\nఈ జవాబు విని, ఒక క్షణం నివ్వెర\nపోయిన విశాలవర్మ, మౌనంగా తలవంచు\nకుని కొద్దిసేపు తీవ్రంగా ఆలోచిస్తూ వుండి\nపోయి, చప్పున లేచి అక్కడి నుంచి వెళ్ళి\nపోయాడు.\nఆ తర్వాత నెలతిరక్కుండానే ఆయన,\nసౌమిత్రితో విజయవర్మకు అత్యంత\nవైభంగా వివాహం జరిపి, రాజ్యభారాన్ని\nఅతడికి అప్పగించాడు.\nబేతాళుడు ఈ కథ చెప్పి, “రాజా, తన\nప్రశ్నకు వైశాలి జవాబు కన్న, సౌమిత్రి ఇచ్చిన\nజవాబు విశాలవర్మను ఏ కారణంవల్ల\nసంతృప్తి పరిచిందో అర్థం కావడం లేదు.\nసమానమైన విద్యాసౌశీల్యాలు గల ఇద్దరు\nభార్యల్లో, సింహకేతుడు, శ్రీలేఖపట్ల ఎక్కువ\nఆదరాభిమానాలు చూపడం అక్రమ ప్రవ\nర్తనే అవుతుందిగదా! అలాంటప్పుడు రాజు\nవిశాలవర్మ, సౌమిత్రి జవాబును మెచ్చు\nకుని, ఆమెను తన కొడుకుకు కట్టబెట్టడం\nవివేకహీనం అనిపించుకోదా? కొడుకు\nఎలాగూ వైశాలిని వివాహమాడడన్న నమ్మ\nకంతో, సౌమిత్రి జవాబుకు తృప్తిపడినట్టు\nనటించడం, విశాలవర్మ ఆత్మవంచన\nచేసుకోవడమే గదా? ఈ సందేహాలకు సమా\nధానం తెలిసికూడా చెప్పక పోయావో, నీ\nతల పగిలిపోతుంది,” అన్నాడు.\nదానికి విక్రమార్కుడు, “సాధారణ వ్యక్తికీ\nఒక దేశాన్ని పాలించే రాజుకూ ప్రవర్తన\nవిషయంలో చాలాతేడా వుంటుంది. రాజైన\nవాడికి రాజ్యమంతా తన కుటుంబమే.\nకేవలం గిరిజన స్త్రీని సంతృప్తి పరచడం\nకోసమే సింహకేతుడు తనకు నచ్చని\nపదార్థాన్ని ఎంతో ఇష్టంగా తిన్నాడు. ఆ\nసంగతి స్వర్ణలత గ్రహించలేక పోయింది.\nఅదే శ్రీలేఖ అయితే అతణ్ణి ఎంతగానో\nమెచ్చుకునేది. పైగా స్వర్ణలత గిరిజన స్త్రీ\nవండిన పదార్థంలాంటిదే వండించి, భర్తను\nతినమని కోరడం, ఆమె అమాయకత్వాన్ని\nచాటుతుంది. ఇలాంటివారు కేవలం అంతః\nపురానికే పరిమితం కావడం, గ్రహింపు\nజ్ఞానంలాంటి అదనపుఅర్హత గల శ్రీలేఖ\nవంటి వారు, సర్వదా భర్తలకు చేరువగా\nవుండడం సహజమే. విశాలవర్మ చెప్పిన\nకథలో విజయవర్మ, సింహకేతుడైతే,\nసౌమిత్రి, శ్రీలేఖ. వైశాలీ, సౌమిత్రిల\nజవాబులు విన్నాక రాజు విశాలవర్మ ఈ\nసంగతి గ్రహించాడు. అందువల్లనే ఆయన\nతన కొడుకుకు సౌమిత్రితో వివాహం జరి\nపించాడు. ఇందులో ఆయన ఆత్మవంచన\nప్రసక్తే లేదు!\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. \n- (కల్పితం)",
            "book_page_end": 31
        },
        {
            "title": "చందమామ కబుర్లు",
            "book_page_start": 32,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "విశేషాలు",
            "moral": "చిన్నవయసులోనే అసాధారణ ప్రతిభతో విజయాన్ని సాధించవచ్చు.",
            "keywords": [
                "రోజర్ కుట్టన్",
                "బిల్ క్లింటన్",
                "ల్యారీ విల్లేలా",
                "బ్లేక్ స్లాంక్",
                "అమెరికా"
            ],
            "characters": [
                "రోజర్ కుట్టన్",
                "ల్యారీ విల్లేలా",
                "బ్లేక్ స్లాంక్",
                "బిల్ క్లింటన్"
            ],
            "locations": [
                "అమెరికా",
                "కేరళ",
                "ఉత్తర డకోటా"
            ],
            "content": "ఇటీవల ముగ్గురు కుర్రవాళ్ళు వార్తలలోకి వచ్చారు.\nముగ్గురూ అమెరికాకు చెందినవారే. ముగ్గురిలో\nపెద్దవాడు అమెరికాలో స్థిరపడిన భారతీయ సంతతివాడు.\n“ఆశాజ్యోతి”\nజనవరి 20వ తేదీ నూతన అమెరికా అధ్యక్షుడుగా బిల్లింటన్\nపదవీ బాధ్యతలు స్వీకరించిన సందర్భంగా ఏర్పాటు చేసిన\nవిందుకు, యాభైమంది ప్రముఖులను ప్రత్యేకంగా ఆహ్వా\nనించాడు. బిల్ క్లింటన్ చేత 'ఆశాజ్యోతి' అనిపించుకుని, అలా ప్రత్యేక ఆహ్వానం అందుకున్న వారిలో\nమన కేరళ ప్రాంతం నుంచి వెళ్ళి అమెరికాలో స్థిరపడిన డా|| అప్పుకుట్టన్ అబ్బాయి రోజర్ కుట్టన్\nఒకడు. \"ప్రెసిడెంట్ నుంచి ఆ ఆహ్వానం రాగానే, నేనూ, మా తండ్రి, తల్లీ, చెల్లెలూ ఎంతో\nఆనందించాము. మా అమ్మకయితే కొంతసేపు నోటమాట రాలేదు!\" అన్నాడు పందొమ్మిదేళ్ళ రోజర్.\nఅతడు విందులో పాల్గొని ఇంటికి రాగానే, “చరిత్రాత్మకమైన ఒక సంఘటనను చూడడమే కాదు!\nఅందులో పాలుపంచుకోవడం నిజంగా చెప్పలేనంత ఆనందంగా ఉన్నది.\" అన్నాడు.\nరోజర్ అసలుపేరు రాజ్. అతడు మూడేళ్ళ బాలుడుగా ఉన్నప్పుడే కారు నంబర్లు చూసి, వాటిని\nగుర్తు పట్టేవాడు. మరిచిపోయే వాడు కాదు. దానిని గమనించిన అతని తండ్రి అతన్ని హార్కిన్స్\nవిశ్వవిద్యాలయానికి తీసుకువెళ్ళారు. అక్కడ ప్రవేశ పరీక్షలో 90% మార్కులతో ఉత్తీర్ణుడై తొమ్మిదవ\nయేట గణితశాస్త్రంలో పట్టభద్రుడయ్యాడు. ఆ తరవాత 'వాల్ట్'లోని కోటీశ్వరులు కొందరికి 'మనీ\nమేనేజర్' అయ్యాడు. ఇప్పుడతడు అమెరికా అధ్యక్షుడు బిల్ క్లింటన్ ఆర్థిక సలహాదారులలో ఒకడు!\nఅమెరికా ప్రభుత్వానికి విరాళం!\nఅమెరికా లోని ఉత్తర డకోటా-ఫార్గోకు చెందిన ల్యారీ విల్లేలా అనే కుర్రవాడి వయసు 14 యేళ్ళు.\nఅతడు మొక్కల వ్యాపారం చేసి, సంపాదించిన ఆదాయంలో అమెరికా ప్రభుత్వానికి 1,000 డాలర్లు\nవిరాళంగా పంపాడు. అధ్యక్షుడు బిల్ క్లింటన్ పదవీ స్వీకారం చేశాక, బడ్జెట్టును సరిచేయాలని\nప్రజలకు విజ్ఞప్తి చేశాడు. దానికి తన వంతు బాధ్యతగా విరాళం పంపి ఆ మొత్తాన్ని విద్యకూ, 'ఎయిడ్స్'\nపరిశోధనకూ ఉపయోగించాలని ల్యారీ కోరాడు.\nఅతి పిన్నవయసు ప్రచురణకర్త!\nఅమెరికాలో 'లేట్నెట్' టీవీ కార్యక్రమాలను నిర్వహించే\nడేవిడ్ లెటర్ మన్- గ్లెన్ ఎల్లిన్కు చెందిన బ్లేక్ స్లాంక్ అనే\nపదేళ్ళ కుర్రాణ్ణి ఇటీవల ప్రత్యేకంగా ఇంటర్వ్యూ చేశాడు.\nనాలగవ తరగతి చదువు తున్న ఈ కుర్రాడు 'అవుట్ ఆఫ్ ది\nవరల్డ్' అనే వార్తాపత్రికను నాలుగేళ్ళనుంచి నడుపుతున్నాడు.\nప్రపంచ వ్యాప్తంగా చందాదారులున్న ఆ పత్రికకు, ఇంటర్వ్యూ\nచేసిన డేవిడ్ కూడా ఒక చందాదారుడే!",
            "book_page_end": 32
        },
        {
            "title": "చిరుతపులులు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "ప్రకృతి విజ్ఞానం",
            "moral": "N/A",
            "keywords": [
                "చిరుతపులులు",
                "పిల్లిజాతి",
                "మంచు పులులు",
                "వేట",
                "అనుబంధం"
            ],
            "characters": [],
            "locations": [
                "హిమాలయ పర్వత ప్రాంతం"
            ],
            "content": "శరీరం మీది మచ్చలనుబట్టి చిరుతపులులను ముఖ్యంగా రెండు రకాలుగా విడదీయవచ్చు. ఒక\nరకం చిరుతపులులకు శరీరం మీద గుండ్రటి చిన్న చిన్న మచ్చలుంటాయి. రెండవ రకం\nచిరుతపులులకు శరీరంమీద పెద్ద పెద్ద మచ్చలూ, ముఖంమీదా, మెడమీదా చారలూ తోకమీద\nఉంగరాల చారలూ వుంటాయి. పులులలాగే ఇవి కూడా పిల్లిజాతికి చెందినవే. ఇవి పులుల కన్నా\nచిన్నవి (200-215 సెం.మీ.). మామూలుగా పసుపుపచ్చ రంగులో ఉంటాయి. నల్లచిరుత\nపులులు మరీ అరుదుగా కనిపిస్తాయి. మనదేశంలో పులులు నశించిపోతున్నాయే తప్ప, చిరుత\nపులులకు ఇంకా ఆ స్థితి రాలేదు. అవి దేశమంతటా ఉన్నాయి. అప్పుడప్పుడు కొన్ని గ్రామాల\nమీదపడుతూ ఉంటాయి.\nహిమాలయ పర్వత ప్రాంతంలోని చిరుతపులులలో రెండు రకాలు ఉన్నాయి. తూర్పు\nహిమాలయ పర్వత సానువులలో బూడిద రంగు చిరుతపులులూ, మంచు కప్పిన కొండల\nప్రాంతంలో మంచు పులులూ ఉంటున్నాయి. ఈ మంచు పులులు చాలా అందమైనవి. నల్లటి\nమచ్చలతో, గచ్చకాయ రంగులో ఉన్న వీటి చర్మాలకు మంచి గిరాకీ ఉన్నది. కాబట్టి వీటిని\nఎక్కువగా వేటాడుతూ ఉంటారు. హిమాలయ ప్రాంతంలోని ఈ పులులు మామూలు\nచిరుతపులుల కన్నా చిన్నవి (100-110 సెం.మీ.).\nమామూలుగా పులులకు చెట్లెక్కడం చేతకాదు. చిరుతపులులు మాత్రం చక్కగా చెట్ల మీదికి\nఎక్కగలవు.",
            "book_page_end": 33
        },
        {
            "title": "మన సమకాలీన సాహిత్యం (జావర్ చంద్ మెఘానీ 'మన్సై-న-దివ’)",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "సాహిత్యం/నీతి కథ",
            "moral": "దొంగలు కూడా పశ్చాత్తాపపడి మంచి మార్గాన్ని స్వీకరించవచ్చు. సంఘ సంస్కర్తల కృషి అద్భుతమైన మార్పులను తీసుకురాగలదు.",
            "keywords": [
                "దొంగలు",
                "జావర్ చంద్ మెఘానీ",
                "రవిశంకర్ మహరాజ్",
                "సంఘ సంస్కర్త",
                "మన్సై-న-దివ"
            ],
            "characters": [
                "బాటసారి",
                "దొంగల నాయకుడు",
                "రవిశంకర్ మహరాజ్"
            ],
            "locations": [
                "గుజరాత్",
                "అడవి"
            ],
            "content": "ఆకాశంలో చుక్కలు తప్ప ఏమీ కనిపించని చిమ్మచీకటి కమ్ముకున్న అమావాస్య అర్ధరాత్రి\nసమయంలో ఒంటరిగా నడుస్తూన్న ఒక బాటసారికి దొంగల ముఠా ఒకటి ఎదురు పడింది.\nదొంగల మాటలను బట్టి వాళ్ళు పక్క గ్రామాన్ని కొల్లగొట్టడానికి వస్తున్నారని ఆ బాటసారి\nగ్రహించాడు. దొంగల నాయకుడు తమవైపు ఎవరో రావడం చూసి, \"ఆగు అక్కడే! అడుగు\nముందుకు వేశావో ప్రాణాలు దక్కవు!\" అని హెచ్చరించాడు.\n\"చావుకు భయపడేవాణ్ణి కాను నేను. నిన్ను చూడడానికే వస్తున్నాను!\" అన్నాడా వ్యక్తి.\nజావర్ చంద్ మెఘానీ 'మన్సై-న-దివ’\n\"నన్ను చూడడానికా! నాతో నీకేం పని? అసలు నువ్వెవరు?\" అని అడిగాడు దొంగల\nనాయకుడు.\n\"నేను దేశభక్తుణ్ణి. మాతృభూమి మీద అధికారం చెలాయిస్తున్న విదేశీయులు దుర్మార్గాన్ని\nఎదిరించి దేశ స్వాతంత్ర్యంకోసం పోరాడుతున్నవాణ్ణి!\" అన్నాడావ్యక్తి.\n“ఒక విధంగా మేమూ నీలాంటి వాళ్ళమే. దుర్మార్గులయిన ధనికుల ఇళ్ళల్లో బందీగా\nఉంటూన్న లక్ష్మీదేవికి స్వతంత్రం ఇవ్వడానికి పాటుపడుతున్నాము. మేము ఎంత దూరంలో\nఉన్నా సంపన్నుల ఇళ్ళల్లో బాధపడుతున్న లక్ష్మీదేవి ఆర్తనాదం మా చెవులకు వినిపిస్తుంది!”\nఅన్నాడు దొంగ హేళనగా.\n“మీరు దోచుకుంటున్నది ధనికులను మాత్రమేనా? అమాయకులయిన పేద ప్రజలను\nహింసించడం లేదా?” అని ప్రశ్నించాడావ్యక్తి.\n“లేదు. అమాయకుల జోలికి పోము, వారిని వేధించం,\" అన్నాడు దొంగ.\n“అలాగా! అయితే, మీ పేరు వినగానే పేద ప్రజలు గాలిలోని ఆకుల్లా అల్లాడిపోతారెందుకు?\nమీరు వస్తారని తెలియగానే హడలెత్తి గొడ్డూగోదను వదిలిపెట్టి, పిల్లాజల్లతో అడవులలోకి\nపారిపోతున్నారే అది ఎందుకు? మీరు వచ్చి వెళ్ళాక పోలీసులు వచ్చి పెట్టే నానాబాధలు \nభరించలేక వాళ్ళు గజ గజ వణికిపోతారన్న సంగతి మీకు తెలియదా? వాళ్ళు సక్రమంగా\nవ్యవసాయం చేసుకోలేకపోతున్నారు. మరి ఇవన్నీ వేధించడం కాదా?” అని ప్రశ్నల వర్షం\nకురిపించాడావ్యక్తి.\nఆ ప్రశ్నలకు దొంగల నాయకుడు సరైన సమాధానం చెప్పలేకపోయాడు. దొంగలు మౌనంగా\nవెనక్కు తిరిగి వెళ్ళారు.\nఆ వ్యక్తి పక్క గ్రామానికి తిరిగి వెళ్ళి, దొంగలు వస్తున్న సంగతి చెప్పాడు. ప్రజలు\nభయపడిపోయి దాపులనున్న అడవిలోకి వెళ్ళి దాక్కున్నారు. అయినప్పటికీ దొంగలు మాత్రం\nరానే లేదు!\nదొంగల మనసులలో సైతం మార్పు తీసుకు వచ్చిన ఆ మహనీయుడు గుజరాత్కు చెందిన\nసుప్రసిద్ధ సంఘ సంస్కర్త రవిశంకర్ మహరాజ్!\n1927వ సం|| ప్రాంతంలో రవిశంకర్ మహరాజ్ను గురించి ప్రజలు గొప్పగా చెప్పుకునేవాళ్ళు.\nబాధలలో ఉన్న సామాన్య పేద ప్రజలను ఆయన ఆదుకునేవాడు. ఆయనకు అద్భుతశక్తులు\nఉండేవని కూడా సామాన్య ప్రజలు విశ్వసించేవారు. అందుకే దుర్మార్గులయిన మనుషులే\nకాకుండా దుష్ట జంతువులు కూడా ఆయన చెప్పినట్టు వింటాయని చెప్పుకునేవారు. ఇతరుల\nదృష్టిలో దుర్మార్గులయిన వారిని కూడా చేరదీసి, మంచి మార్గానికి మళ్ళించే అద్భుతశక్తి\nఆయనకు ఉండేది. కర్కశ హృదయులైన నేరస్థులను కూడా సానుభూతితో అర్థం చేసుకోవ\nడానికీ, వారికి మంచిమార్గం చూపడానికీ మహరాజ్ ప్రయత్నించాడు.\nవంద సంవత్సరాలకు పైగా జీవించి, ఇటీవల కీర్తిశేషులైన రవిశంకర్ మహరాజ్ జీవిత చరిత్ర\nగుజరాతీ భాషలో 'మన్సై-న-దివ' (మట్టిదీపం) పేరుతో వెలువడింది. అద్భుత రసప్రధానమైన\nనవలలాగా సాగే ఈ జీవితచరిత్రను సుప్రసిద్ధ గుజరాతీ రచయిత జావర్ చంద్ మెఘానీ\n(1897 - 1947) రచించాడు. ఆయన ఇంకా చాలా నవలలూ, నాటకాలూ, కథానికలూ, కవితలూ\nరచించాడు.",
            "book_page_end": 35
        },
        {
            "title": "మీకు తెలుసా?",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "విజ్ఞానం",
            "moral": "N/A",
            "keywords": [
                "తాజ్ మహల్",
                "లోక్ సభ",
                "కూచిపూడి",
                "ఈఫిల్ టవర్",
                "నోబెల్ శాంతి బహుమతి"
            ],
            "characters": [],
            "locations": [],
            "content": "1. తాజ్మహల్ను ఆనుకుని ప్రవహిస్తూన్న నది ఏది?\n2. లోక్ సభకు ఎక్కువ సభ్యులను పంపే రాష్ట్రం ఏది?\n3. శాంతి ప్రేమలకు చిహ్నంగా ఏ పక్షిని చెబుతారు?\n4. ప్రపంచంలోకెల్లా అతి పెద్ద జంతువు ఏది?\n5. 'కూచిపూడి నాట్యం' ఏ రాష్ట్రం నుంచి వచ్చింది?\n6. 'కారకోరం మార్గం' రెండు దేశాలను కలుపుతుంది. అవి ఏవి?\n7. చైనా రాజధాని 'బీజింగ్'. మరి ఆ దేశంలో అతి పెద్ద నగరం ఏదో తెలుసా?\n8. ఆధునిక భవనాలలో ఉపయోగించే 'లిఫ్ట్'లను ఎవరు కనుగొన్నారు?\n9. వెండి అత్యధికంగా లభించే దేశం ఏది?\n10. నోబెల్ శాంతి బహుమతి పొందిన అమెరికాకు చెందిన నీగ్రో నాయకుడు ఎవరు?\n11. 'ఈఫిల్ టవర్' ఎక్కడ ఉన్నది?\n12. టర్కీలోని 'ఇస్టాన్బుల్' నగరం ప్రాచీన నామం ఏది?\n13. మనదేశానికి స్వాతంత్ర్యం ఇవ్వడానికి ఇంగ్లాండు అంగీకరించినప్పుడు, అక్కడి\nప్రధానమంత్రి ఎవరు?\n14. 'రేఖాగణితపిత'గా ఎవరిని చెబుతారు?\n15. దక్షిణ అమెరికాలోని చిలీలో ఏ భాష మాట్లాడతారు?\n16. తెల్లటి జాతీయ పతాకం గల దేశం ఏది?\n17. 'ఆధునిక బ్యాంకింగ్' విధానం ఎక్కడ ఆరంభమయింది?\n18. తలుపులకు తాళం వేసి, తాళంచెవులను ఉపయోగించే పద్ధతిని మొట్టమొదట\nకనుగొన్నవారెవరు?\nసమాధానాలు\n1. యమున\n2. ఉత్తరప్రదేశ్\n3. పావురం\n4. నీలి తిమింగలం\n5. ఆంధ్రప్రదేశ్\n6. పాకిస్తాన్-చైనా\n7. షాంగాయ్\n8. ఎలీషా ఓటిస్\n9. మెక్సికో\n10. మార్టిన్ లూథర్ కింగ్\n11. ప్యారీస్\n12. కాన్స్టాంటినోపిల్\n13. క్లెమెంట్ అట్లీ\n14. యూక్లిడ్\n15. స్పానిష్\n16. పశ్చిమ సహారా\n17. ఇటలీ\n18. ఈజిప్టు దేశస్థులు",
            "book_page_end": 36
        },
        {
            "title": "పొగరుబోతు సిద్ధయ్య",
            "book_page_start": 37,
            "pdf_page_start": 37,
            "pdf_page_end": 40,
            "author": "జె. ఉదయనాగశిరీష",
            "genre": "నీతి కథ",
            "moral": "పొగరుబోతుతనం, దురుసు ప్రవర్తన ఎప్పటికీ మంచిది కాదు. దేవుడు అలాంటివారిని కఠినంగా శిక్షిస్తాడు, పశ్చాత్తాపం చెందితేనే క్షమ లభిస్తుంది.",
            "keywords": [
                "పొగరు",
                "సిద్ధయ్య",
                "సన్యాసి",
                "శిక్ష",
                "రాచపుండు"
            ],
            "characters": [
                "సిద్ధయ్య",
                "చంద్రన్న",
                "వర్తకుడు",
                "సన్యాసి",
                "పేదరాలు"
            ],
            "locations": [
                "రాజన్నపేట గ్రామం"
            ],
            "content": "చాలాకాలం క్రితం రాజన్నపేట అనే\nగ్రామంలో, సిద్ధయ్య అనే ఒక పొగరుబోతు\nవాడుండేవాడు. వాడెంత పొగరుబోతంటే—\nకోపంవస్తే, ఆఖరుకు ఆత్మబంధువులలాటి\nవారినైనా నానా తిట్లూ తిడుతూ కొట్టేందుకు\nవెళ్ళేవాడు. వాడిఈదుష్ప్రవర్తనకు అలవాటు\nపడిన గ్రామస్థులు వాడంటేదూరంగా వుండే\nవాళ్ళు.\nఒకసారి వాడి పొలంలో చంద్రన్న అనే\nవాడి గేదె పడి మేయసాగింది. సిద్ధయ్య\nదాన్ని కర్రతో బాది, చంద్రన్న ఇంటికి\nపోయి, “ఒరేయ్, చంద్రన్నా! నీ గేదె నా చేలో\nపడి సర్వనాశనం చేసింది. ఇప్పుడు నా\nఆవులన్నిటినీ నీ పంటపొలంలోకి తోలబో\nతున్నాను,” అన్నాడు రౌద్రంగా.\nవాడి కోపం ఎరిగిన చంద్రన్న శాంతంగా,\n\"అదేదో నోరులేని గేదె, పైగా నీ పొలంలో\nఏ పంటా లేదాయె. ఏదో పచ్చిగడ్డి మేసి\nఉంటుంది. ఈసారికి క్షమించు, సిద్ధయ్యా!”\nఅన్నాడు.\nఅయినా, సిద్ధయ్య శాంతపడక, “దానికి\nనోరు లేదు, నువ్వు నోరున్న చవటవి. జరి\nగిందానికి శిక్షగా, నువ్వు వారం రోజుల\nపాటు దాని పాలు మా ఇంట ఇచ్చి\nపోవాలి. లేదా, నా ఆవులు పచ్చగా వున్న నీ\nపంట పొలంలో పడి మేయడం ఖాయం,”\nఅన్నాడు.\nచంద్రన్న చేసేదిలేక, వారం రోజుల\nపాటు గేదె పాలను సిద్ధయ్యకు ఇచ్చు\nకున్నాడు.\nఇంకొకసారి, ఆ ఊరి వర్తకుడు పొర\nబాటున సిద్ధయ్యకొన్న బెల్లం తూకం తక్కువ\nతూచాడు. సిద్ధయ్య ఇంటికి వెళ్ళి జరిగింది\nగ్రహించి, గావుకేకలు పెదుతూ వర్తకుడి\nదుకాణానికి వచ్చి, \"నేనంటే ఈ ఊళ్ళోనే\nకాదు, ఈ పరగణా అంతకూ హడలు.\nఅలాంటి నాకే దొంగ తూకాలు తూస్తావా?”\nఅన్నాడు.\nవర్తకుడు ఎంతో మర్యాదగా, \"అయ్యా,\nసిద్ధయ్యా! పొరబాటనేది ఎవరికైనా సహజం.\nనేను కావాలని నీకు తక్కువ తూయలేదు.\nఒక వేళ నేను మోసకారి ననుకుంటే, నా\nదగ్గిర సరుకు కొనడం మానెయ్యండి. అలా\nరంకెలేస్తూ, నోటికి వచ్చినట్టల్లా తిట్టకండి,\"\nఅన్నాడు.\n“నాకు నీతులుచెపుతావా? సరే, చూస్తా నీ\nసంగతి!\" అంటూ వేగంగా వెళ్ళిపోయాడు\nసిద్ధయ్య.\nఆ రాత్రి వర్తకుడు తవుడు బస్తాలు\nదాచుకున్న పాక అంటుకు పోయింది. అది\nసిద్ధయ్య చేసినపనే అని వర్తకుడితో పాటు,\nఊళ్ళోఅందరికీ తెలిసినా, వాడి పొగరుబోతు\nతనానికి భయపడి ఎవరూ నోరెత్తలేదు.\nఇలా వుండగా, ఆ ఊరుకు ఎక్కడి\nనుంచో ఒక సన్యాసి వచ్చాడు. వారం తిర\nక్కుండానే ఆ సన్యాసి గొప్ప మహిమలు\nకలవాడని, ఊళ్ళో అందరికీ నమ్మకం\nకుదిరింది. ఆ కారణంగా, ఆయనను వాళ్ళు\nరోజుకొకరింట భిక్షకు ఆహ్వానించసాగారు.\nఇది చూసిన సిద్ధయ్య, భార్యతో, “ఊళ్ళో\nఒక పూట తిండి గడవని వెధవలందరూ,\nఆ సన్యాసికి ఘనంగా భోజనాలు పెడు\nతున్నారు. నేనో— ఊరూ, పరగణా అంతకూ\nపేరు మోసినవాణ్ణి! నేను ఆ సన్యాసిని ఈ\nమధ్యాన్నం మనింటికి భోజనానికి పిలుస్తు\nన్నాను. నువ్వు మరవక, నీకు తెలిసిన\nపిండి వంటలన్నీ తయారు చెయ్యి,” అని\nచెప్పాడు.\nఆ వెంటనే సిద్ధయ్య, సన్యాసి దగ్గిరకు\nవెళ్ళి, \"నేనంటే ఊళ్ళో అందరికీ తగని\nభయం. ఆ సంగతి ఈ సరికి నీకు తెలిసే\nవుంటుంది. ఈ మధ్యాన్నం, నా ఇంటికి\nభోజనానికి రా,” అన్నాడు.\nఅక్కడున్న వాళ్ళలో ఒకళ్ళిద్దరు ధైర్యం\nచేసి, \"ఆ చెప్పేదేదో కాస్త మర్యాదగా చెప్ప\nరాదా, సిద్ధయ్యా!\" అన్నారు.\nఅయితే సన్యాసి వాళ్ళతో, “అందరూ నా\nదృష్టిలో సమానులు. నాకు ఎలా పిలిచా\nరన్నది ముఖ్యం కాదు. నన్ను పిలిచిన\nవారింటికి తప్పకుండా భిక్షకు వెళతాను,\"\nఅన్నాడు.\n\"ఆహాఁ, ఈ మతిమాలిన వెధవలకు\nబాగా చెప్పావు!\" అని సిద్ధయ్య, సన్యాసిని\nమెచ్చుకుని, “నాకు ఏ పనైనా అనుకున్న\nవేళకుజరిగిపోవలసిందే. అందువల్ల, సరిగ్గా\nపన్నెండు గంటలకు, మా ఇంటికి రావాలి,”\nఅని చెప్పి వెళ్ళిపోయాడు.\nసిద్ధయ్య చెప్పిన వేళకు సన్యాసి బయలు\nదేరబోతూండగా, పాము కరిచిన వ్యక్తి\nనొకణ్ణి అతడి బంధువులు మోసుకువచ్చి,\nఆయన పాదాల ముందు పడవేసి మంత్రం\nవెయ్యమన్నారు.\nసన్యాసి వాళ్ళతో, \"మంచి మనసుతో\nఅందరికీ శుభం కోరుకోవడమే మంత్రం!\"\nఅని, సంచీలోంచి విభూతితీసి పాముకాటు\nతిన్నవాడి నుదుట పెట్టాడు. కొంతసేపటికి\nవాడు నిద్ర నుంచి లేచినవాడిలా లేచి\nకూర్చున్నాడు.\nఇది ముగిసి సన్యాసి, సిద్ధయ్య ఇంటికి\nచేరుకునేసరికి పన్నెండు దాటింది. సిద్ధయ్య\nఆయనకేసి పళ్ళుకొరుకుతూ చూసి, \"నాకు,\nఏ పనైనా అనుకున్న వేళకు జరిగి పోవల\nసిందే అని ముందే హెచ్చరించాను. నేను\nపన్నెండు గంటలకు భోజనం చేసేశాను.\nఇప్పుడుపన్నెండున్నర. ఇకవెళ్ళు,” అన్నాడు.\n“అతిథి నారాయణుడితో సమానం. భోజ\nనానికి పిలిచిన అతిథి రాకుండా భోజనం\nచేయడంగృహస్థుచేయకూడని పని. జరిగిం\nదేదో జరిగింది. అతిథిని పొమ్మని మరింత\nపాపం కట్టుకోకు,\" అన్నాడు సన్యాసి.\nఇది విని రెచ్చిపోయిన సిద్ధయ్య, “నాకే\nనీతులు చెబుతావా?\" అంటూ సన్యాసి\nచెంప మీద గట్టిగా కొట్టాడు.\nఇది చూసిన వాళ్ళు కోపం పట్టలేక,\nమూక ఉమ్మడిగా పోయి సిద్ధయ్యను కొట్ట\nబోయారు. అయితే, సన్యాసి వాళ్ళను ఆగ\nమని, \"మనిషికి పొగరుబోతుతనం ఉండ\nకూడదు. ఇతడికి ఆ భగవంతుడే బుద్ధి\nచెబుతాడు. నా మీది గౌరవంతో అతణ్ణి\nవదిలెయ్యండి,\" అన్నాడు.\nసరిగ్గా సన్యాసిని కొట్టిన ఆరునెలలకు,\nసిద్ధయ్య కుడి అరచేతిలో చిన్న పొక్కులేచి\nక్రమంగా పెద్దదై భరించలేనంత బాధగా\nతయారైంది. పరీక్షించిన వైద్యులు అది\nరాచపుండని తేల్చారు.\nసిద్ధయ్య ఎన్ని వైద్యాలు చేయించినా\nపుండు మానలేదు. చివరకు వైద్యులు\nశస్త్రచికిత్స చేసి, చెయ్యి తీసెయ్యక పోతే,\nమరెన్నాళ్ళో బతకవని సిద్ధయ్యకు చెప్పారు.\nఇప్పుడు సిద్ధయ్యలో చావు భయం కొద్దీ\nకాస్త పశ్చాత్తాపం రేకెత్తింది. సన్యాసిని కొట్టి\nనందువల్లే, తనకీ దుర్గతి ప్రాప్తించిందని\nవాడు గ్రహించాడు. అయితే, ఇంతకాలంగా\nఊరంతనూ హడలెత్తించిన తను, శస్త్ర\nచికిత్స చేయించుకుని మొండిచేత్తో తిరుగు\nతుంటే, అందరూ హేళన చేస్తారని, వాడికి\nబాధ కలిగింది.\nఈ స్థితిలో, సన్యాసి మరొకసారి, ఆ\nఊరు వచ్చి సిద్ధయ్యను గురించి వాకబు\nచేశాడు. వాడి దీనస్థితి తెలుసుకుని,\nఒంటరిగా వాణ్ణిచూడబోయి, ఎంతో జాలిగా,\nదయగా, “సిద్ధయ్యా, ఎలా వున్నావు?” అని\nఅడిగాడు.\nసిద్ధయ్య ఒక్కసారి భోరుమని, “స్వామీ,\nఇలా వున్నాను! మీరో, దేవుడో నన్ను\nకఠినంగా శిక్షించారు,\" అంటూ సన్యాసి\nపాదాల మీద పడ్డాడు.\nసన్యాసి వాణ్ణి లేవనెత్తి, “నాయనా, నీలో\nపశ్చాత్తాపం కలిగినందుకు చాలా సంతో\nషంగా వుంది. ఎవరో కాదు, నీ పొగరు\nబోతుతనమే నిన్ను శిక్షించింది! ఏదీ, ఆ\nచెయ్యి చాచు,\" అని వాడి చేతిలో ఇంత\nవిభూతి చల్లాడు.\nమరుక్షణం వాడి అరచేతిలో వున్న రాచ\nపుండు మటుమాయమైంది. సన్యాసి మారు\nమాట్లాడకుండా అక్కడి నుంచి బయలు\nదేరి ఎటో వెళ్ళిపోయాడు.\nఆ తర్వాత, సిద్ధయ్య పూర్తిగా మారి\nపోయాడు. క్రమంగా ఆ ఊరిలోనే కాక,\nచుట్టుపట్ల కూడా, వాడివంటి సౌమ్యుడూ,\nదయాగుణం కలవాడూ లేడని పేరు తెచ్చు\nకున్నాడు.",
            "book_page_end": 40
        },
        {
            "title": "నిర్భయురాలు",
            "book_page_start": 41,
            "pdf_page_start": 41,
            "pdf_page_end": 44,
            "author": "టర్కీ జానపద కథ",
            "genre": "జానపద కథ",
            "moral": "ధైర్యం, నిర్భయత్వం అద్భుతమైన సంపదకు, సంతోషకరమైన జీవితానికి దారితీస్తాయి.",
            "keywords": [
                "నిర్భయురాలు",
                "సల్మా",
                "భూతం",
                "శ్మశానం",
                "పందెం"
            ],
            "characters": [
                "అమీర్",
                "సల్మా",
                "అహమ్మద్",
                "ఖాన్",
                "సులేమాన్",
                "సులేమాన్ తల్లి భూతం"
            ],
            "locations": [
                "టర్కీ దేశం",
                "శ్మశానం",
                "సులేమాన్ ఇల్లు"
            ],
            "content": "పూర్వం టర్కీ దేశంలో, అమీర్ అనే\nపేదవాడుండే వాడు. కొంతకాలం క్రితం\nఅతడి భార్య చనిపోయింది. అతడికి సల్మా\nఅనే కూతురున్నది. ఎదిగి పెళ్ళీడు కొచ్చిన\nసల్మాని చూసి, వృద్ధాప్యంలో పడ్డ అమీర్\nచాలా విచార పడుతూండే వాడు. జీవిత\nమంతా కష్టపడి కూడా అతడు ఎర్రని\nఏగాణీ వెనకేయలేక పోయాడు. ఈ పరి\nస్థితిలో కూతురి పెళ్ళి చేయడం ఎలా? ఇదీ\nఅతడి విచారానికి కారణం.\nసల్మాకు చిన్నప్పటి నుంచీ దయ్యాలు -\nభూతాలు గురించిన కథలు వినడం మహా\nసరదా. అలా విని విని ఆమె భయం అంటే\nఏమిటో తెలియని దానిలా మారిపోయింది.\nఒకసారి అమీర్ ఇంట్లో చిన్న విందు జరి\nగింది. ఆ రాత్రి విందుకు అమీర్ బాల్యస్నేహి\nతుడు అహమ్మద్ కూడా వచ్చాడు. ఆయన\nతోళ్ళ వ్యాపారంలో బాగా సంపాదించాడు.\nవిందు అర్ధరాత్రి వరకూ సాగింది.\nఇంతలో దుకాణం నుంచి కొని తెచ్చిన\nతేనెరొట్టెలు అయిపోయాయి. అహమ్మద్\nఇంకా కావాలని అడగడంతో అమీర్,\nకూతురు సల్మాను పిలిచి, \"అమ్మా! నువ్వు\nవెళ్ళి దాదా దుకాణం నుంచి నాలుగు తేనె\nరొట్టెలు తీసుకురా,” అన్నాడు.\nఅహమ్మద్ ఇదివిని ఆశ్చర్యపోతూ, “దాదా\nదుకాణం శ్మశానం ఆవల వుంది. ఈ\nఅర్ధరాత్రి సమయంలో శ్మశానంలో నుంచి\nవెళ్ళడానికి సల్మాకు భయం వేయదా?”\nఅని అడిగాడు.\n“ఉహు! సల్మా ప్రపంచంలో దేనికీ భయ\nపడదు,\" అన్నాడు అమీర్ సగర్వంగా.\nసల్మా, దాదా దుకాణం నుంచి తేనె\nరొట్టెలు తీసుకొచ్చింది. అప్పుడు అహ\nమ్మద్, అమీర్ తో, “రేపు అమావాస్య. రేపు\nఅర్ధరాత్రి నీ కూతురు శ్మశానంలోకి వెళ్ళి,\nఅక్కడ నుంచి ఒక కపాలం తీసుకురా\nగలదా?\" అని అడిగాడు.\n\"ఒకటేం ఖర్మ! అక్కడ దొరికిన కపాలా\nలన్నీ తెమ్మన్నా తెస్తుంది. ఏం, పందెం\nకాస్తావా? వంద బంగారుకాసులు!\" అన్నాడు\nఅమీర్ నవ్వుతూ.\nపందానికి అంగీకరించాడు, అహమ్మద్.\nతెల్లవారాక అతడు ఖాన్ అనే ముసలివాడికి\nడబ్బాశ చూపించి, ఆ రాత్రి శ్మశానంలో ఏం\nచేయాలో వాడికి చెప్పి, అర్ధరాత్రి అవుతూనే\nఅమీర్ ఇంటికి వచ్చి, సల్మాతో శ్మశానానికి\nపోయి కపాలం ఒకటి తెమ్మన్నాడు.\nసల్మా, తండ్రి అమీర్ అనుమతి తీసు\nకుని, శ్మశానానికి వెళ్ళింది. అక్కడ అహమ్మద్\nవేసిన పథకం ప్రకారం, ఒక గోరీ వెనక\nగొయ్యిలో ముసలి ఖాన్ రహస్యంగా దాక్కు\nన్నాడు.\nసల్మా చీకట్లో వెదికి ఒక కపాలం\nతీసుకున్నది. వెంటనే ఖాన్ కీచుగొంతుతో,\n“ఏయ్, పిల్లా! ఆ కపాలం, మా అమ్మది.\nదాన్ని ముట్టుకోకు,\" అన్నాడు.\nసల్మా దాన్ని వదిలేసి మరొక కపాలాన్ని\nతీసుకున్నది. ఖాన్ గోరీ వెనక గొయ్యిలోంచి\nమరింత కీచుగొంతుతో, “ఏయ్, అది మా\nనాన్న కపాలం! ముట్టకు,” అన్నాడు.\nఇది విని సల్మా కపాలాన్ని కింద పడ\nవేసి, కోపంగా గోరీ వెనక్కు వెళ్ళింది. ఆ\nచీకట్లో గొయ్యిలో దాగివున్న ఖాన్ బట్టతల,\nఆమెకు కపాలంలా కనిపించింది. అయితే,\nఅది అటూ ఇటూ ఊగుతూండడం, ఆమె\nగమనించింది.\nసల్మా గట్టిగా పళ్ళు కొరుకుతూ, “ఒరే,\nబట్టతల సైతాన్, ఇక నోర్ముయ్యి! మళ్ళీ\nనోరెత్తావో బండరాయితో చితక్కొట్టి, నీ కపా\nలాన్నే తీసుకుపోతాను,” అంటూ ఖాన్ తల\nమీద నాలుగైదు సార్లు బలంగా తన్నింది.\nఆ దెబ్బలతో ఖాన్ దిమ్మ తిరిగి గోతిలోనే\nస్పృహ కోల్పోయాడు. సల్మా అక్కడ దొరి\nకిన మరొక కపాలాన్ని తీసుకొని ఇంటికి\nతిరిగొచ్చింది. ఓడిపోయిన అహమ్మద్,\nపందెం ప్రకారం అమీరక్కు వంద బంగారు\nకాసు లిచ్చుకున్నాడు.\nఆనాటి నుంచీ నిర్భయానికి మారు\nపేరుగా, సల్మాను ఆ గ్రామంలో చెప్పుకో\nసాగారు.\nసల్మా వుండే గ్రామానికి పక్కన వున్న ఒక\nగ్రామంలో, సులేమాన్ అనే ఒక ధన\nవంతుడైన యువకుడుండేవాడు. అతడు.\nధనికుడే కాక మంచి అందగాడు. అయినా,\nఅతడికి పిల్లనివ్వడానికి ఎవరూ ముందుకు\nరాలేదు. అంతేకాక, అతడి ఇంట్లో పనికి\nకుదిరిన నౌకర్లు, వారం తిరక్కుండానే\nపారిపోయేవాళ్ళు. ఇందుక్కారణం, చని\nపోయిన అతడి తల్లి భూతరూపంలో, ఇంట\nతిరుగుతూండడం.\nసల్మా ధైర్యసాహసాల గురించి విన్న\nసులేమాన్, ఆమెకు పెద్ద జీతం ఆశ చూపి\nతన ఇంట్లోపనికి కుదుర్చుకున్నాడు. 'సల్మా,\nసులేమాన్ కు భోజనం వడ్డించినప్పుడల్లా,\nపక్కన మరొక పళ్ళెంలో కూడా భోజనం\nవడ్డించి, సులేమాన్ తల్లి భూతంతో,\n\"పెద్దమ్మా! కూరలూ అవీ బావున్నవి. తృప్తిగా\nతిను,” అంటూ మంచి మాటలతో భూతం\nఆదరణను సంపాయించుకున్నది.\nఒకనాడు సులేమాన్ వ్యాపారం పనిమీద\nపట్నం వెళ్ళాడు. రాత్రివేళ సల్మా ఇంటి\nపనులు చేసుకుంటూండగా, తల్లి భూతం\nఆమెకు కనిపించి, \"ఏమే, అమ్మాయ్!\nనన్ను చూస్తే నీకు భయం కలగడంలేదా?”\nఅని అడిగింది.\nసల్మా తాపీగా, “భయమా? నాకేనాడూ\nభయంఅంటేఏమిటోతెలియదు, పెద్దమ్మా.\nపైగా మీరు చాలా మంచివారు,” అన్నది.\nఆ జవాబుకు తల్లి భూతం చిన్నగా నవ్వు\nకుని, “నీ నిర్భీతీ, అందచందాలూ నాకు\nతృప్తి కలిగించినై. అయితే, వీటికి తోడుగా,\nఎంతో సంపన్నుడైన నా కొడుకు ఇంటి\nయజమానురాలుగా మంచి తెలివితేటలు\nకూడా కావాలి. అవి నీలో ఏ పాటివున్నవో\nనాకు తెలియడంలేదు,” అన్నది.\nఆ మాటలకు సల్మా తలవంచుకుని\nముసిముసిగా నవ్వుకున్నది.\nతల్లిభూతం ఒక క్షణం ఆగి, “ఈ ఇంటి\nదిగువున ఒక నేలమాళిగ వున్నది. ఆ\nఅర్ధరాత్రి చీకట్లో నువ్వు నా వెంట అక్కడికి\nరాగలవా?\" అని అడిగింది. “అదెంత పెద్ద\nపని, పెద్దమ్మా!”అన్నది సల్మా తొణక్కుండా.\nతల్లిభూతం ముందుండి దారి తీసింది.\nసల్మా, భూతంనుంచి వచ్చే వెలుగులో దాని\nవెనకనే నడవసాగింది. భూతం, ఆమెను\nఒక గదిలో వున్న మెట్ల మీది నుంచి కిందికి\nతీసుకుపోయింది. అక్కడ కొన్ని ఇటుక\nరాళ్ళు చిందరవందరగా పడి ఉన్నవి.\nభూతం, సల్మాతో ఆ ఇటుకరాళ్ళను\nపక్కకులాగమన్నది. సల్మా అలాగే చేసింది.\nఅక్కడ వున్న ఒక గుంటలో రెండు రాగి\nబిందెలున్నవి. అందులో ఒకటి పెద్దది,\nరెండవదిచిన్నది. రెండింటినిండా అంచుల\nవరకూబంగారుకాసులుమెరుస్తూకనిపించినై.\nభూతం, ఆ బిందెలను సల్మాకు\nచూపుతూ, \"సల్మా, నువ్వు అన్ని విధాలా\nనాకు నచ్చావు. ఇక ఈ ఇంట నా కొడుక్కు\nరక్షణగా నేనుండనవసరంలేదు. ఆ పెద్ద\nబిందె నా కొడుకుకివ్వు, చిన్న బిందె నువ్వు\nతీసుకో, సరేనా!\" అంటూ మాయమైంది.\nతెల్లవారి సులేమాన్ పట్నం నుంచి తిరిగి\nరాగానే సల్మా, అతడికి రాత్రి జరిగింది\nచెప్పి, “మీ అమ్మగారు బంగారు కాసులున్న\nపెద్ద బిందె నన్ను తీసుకుని, చిన్న బిందె\nమీకివ్వమన్నారు!\" అన్నది.\nఆ మాటలు వింటూనే సులేమాన్,\nసల్మాను ఒకసారి నఖశిఖ పర్యంతం పరీక్షగా\nచూసి, \"ఆహాఁ,” అంటూ పెద్దగా నవ్వి,\n\"సల్మా! వెయ్యి మాటలెందుకు? నేను నిన్ను\nపెళ్ళాడదలిచాను. అప్పుడు పెద్దా, చిన్న\nబిందెల నిండు బంగారమంతా మనదే\nఅవుతుంది. ఏమంటావు?\" అన్నాడు.\nసల్మా సిగ్గుతో తలపక్కకు తిప్పుకుని, ఏ\nజవాబూ చెప్పకుండా తన ఇంటికి వెళ్ళి,\nతండ్రి అమీర్తో జరిగినదంతా చెప్పింది.\nఅతడు కూతురు అదృష్టానికి పరమా\nనందం చెందాడు.\nఆ తర్వాత వారం తిరక్కుండానే, చుట్టు\nపక్కల నూరుగ్రామాల్లో అందరి కన్నా సంప\nన్నుడైన సులేమాన్, భయమంటే ఎరగని\nసల్మా వివాహం వైభవంగా జరిగిపోయింది.",
            "book_page_end": 44
        },
        {
            "title": "వీరహనుమాన్-35 (రావణుడి మరణం)",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పురాణ కథ",
            "moral": "దుర్మార్గం ఎంతటి బలవంతులనైనా నాశనం చేస్తుంది. ధర్మబద్ధమైన జీవితం మాత్రమే శాంతినిస్తుంది.",
            "keywords": [
                "రామరావణ యుద్ధం",
                "బ్రహ్మాస్త్రం",
                "గాంధర్వాస్త్రం",
                "విభీషణుడు",
                "ఆదిత్యహృదయం"
            ],
            "characters": [
                "రాముడు",
                "రావణుడు",
                "విభీషణుడు",
                "మాతలి",
                "అగస్త్యమహర్షి",
                "మండోదరి"
            ],
            "locations": [
                "లంక",
                "యుద్ధరంగం"
            ],
            "content": "రాముడు రథంమీదనిలబడితనపైకి బాణ\nప్రయోగం ప్రారంభించేసరికి, రావణుడు\nకోపంతో ఉగ్రుడై పోయి, రాముడి మీద\nగాంధర్వాస్త్రాన్ని వేశాడు. అయితే దివ్యాస్త్రాల\nప్రభావం క్షుణ్ణంగా ఎరిగి వున్న రాముడు\nగాంధర్వాస్త్రాన్ని, గాంధర్వాస్త్రంతోనూ, తర\nవాత రావణుడు ప్రయోగించిన దైవస్త్రాన్ని,\nదైవాస్త్రంతోనూ క్షణంలో తునాతునియలు\nచేశాడు.\nఈసారి రావణుడు, రాముడి మీద మహా\nభయంకరమైన రాక్షసాస్త్రాన్ని ప్రయోగిం\nచాడు. ఆ అస్త్రం నుంచి వెలువడిన అనేక\nవిషసర్పాలు, తమ నోళ్ళ వెంట మంటలు\nకక్కుతూ, రాముడికేసి రాసాగినై. రాముడు\nవెంటనే వాటిపైకి గరుడాస్త్రాన్ని ప్రయోగిం\nచాడు. దానిలోనుంచి వెలువడిన గరుడ\nపక్షులు, రావణుడు ప్రయోగించిన విష\nసర్పాలను తమ నోళ్ళతో పట్టి సంహ\nరించినై.\nరావణుడు ఇది చూసి మరింత కోపో\nద్రిక్తుడై, రాముడి మీద బాణవర్షం కురిపిం\nచాడు. ఒక శక్తివంతమైన బాణంతో\nరాముడెక్కివున్న రథపు ధ్వజస్తంభాన్ని పడ\nగొట్టాడు. మరికొన్ని బాణాలతో రథాశ్వా\nలను నొప్పించాడు. ఆకాశంలో వుండి\nఅతిదారుణమైన ఈ రామరావణ యుద్ధాన్ని\nచూస్తున్నదేవతలు, గంధర్వులు, యక్షులు,\nకిన్నరులు, కింపురుషులు, చారణులు --\nపరమదుష్టుడైన రావణుడు, రాముణ్ణి తన\nబాణాలతో బాధించటమేగాక, దేవేంద్రుడి\nరథపు ధ్వజాన్ని కూలవేసినందుకు చాలా\nవిచారపడ్డారు.\nవిభీషణుడితో పాటు వానరులందరూ\nయుద్ధంలో రావణుడిది పైచెయ్యి కావటం\nచూసి కలత చెందారు.\nరాముణ్ణి సంహరించటానికి ఇదే మంచి\nఅదననిభావించిన రావణుడు, ఇంద్రుడి\nవజ్రాయుధంతో సమానమైన ఒక శూలాన్ని\nచేతికి తీసుకున్నాడు. అది దట్టమైన నల్లటి\nపొగలు చిమ్ముతూ, ఎర్రని మంటలు\nకక్కుతూ మహాభయంకరంగా ఉన్నది.\nరావణుడు ఆ జ్వలిస్తున్న శూలాన్ని ఎత్తి\nపట్టుకుని రాముడితో, “ఓ, రాముడా!\nఇదుగో, నీ పాలిటి మృత్యువు! ఈ క్షణం\nలోనే నిన్నూ, నీ తమ్ముణ్ణి చంపి, నా\nతోబుట్టువూ, కుమారులతో పాటు మహా\nశూరులైన రాక్షసవీరులనువధించినందుకు\nనీ మీద పగతీర్చుకోబోతున్నాను,” అంటూ\nరాముడికేసి విసిరాడు.\nరావణుడు అలావిసిరిన శూలం నాలుగు\nవైపులా జ్వాలలతోనూ, మెరుపులతోనూ\nప్రళయ భయంకరంగా గర్జిస్తూ, రాముడి\nకేసి వేగంగా రాసాగింది. రాముడు దానికేసి\n• ప్రయోగించిన బాణాలన్నీ, దాన్ని తాకి\nభస్మమైపోయి, బూడిద గాలిలోకి లేచింది.\nరాముడు ఆ సరికి రావణుడు వదిలిన\nమహాస్త్రం ఎంత శక్తివంతమైనదో గ్రహించి,\nఇంద్రుడు తన రథంతోపాటు పంపిన\nమహాశక్తిని దాని మీద ప్రయోగించాడు.\nఅది తాకగానే రావణుడు ప్రయోగించిన\nశూలం రెండుగా విరిగి, నేలకూలింది.\nఉ వెంటనే రాముడు విజృంభించి,\nరావణుడి మీద వివిధాస్త్రాలు ప్రయోగించ\nసాగాడు. తాను వేసిన మహాశక్తి ఈ విధంగా\nనిష్ప్రయోజనం అవటం చూసి, రావణుడు\nదిగులుపడ్డాడు. ఇప్పుడు రాముడు వేసే\nబాణాల నుంచి ఆత్మరక్షణ కూడా చేసుకో\nలేని స్థితికి దిగజారాడు. అది గమనించిన\nరావణుడి రథసారథి, రథాన్ని యుద్ధరంగం\nనుంచి దూరంగా తోలుకుపోసాగాడు.\nరాక్షసులు భయకంపితులై హాహాకారాలు\nచేశారు.\nతన రథం ఆ విధంగా యుద్ధభూమిని\nవదిలి కొంత దూరం పోగానే, రావణుడు\nతేరుకుని, రథ సారథిపై ఆగ్రహం చెంది,\n“ఓరీ, దుష్టుడా! నా అనుమతి లేకుండా\nరథాన్ని యుద్ధరంగం నుంచి ఎందుకు\nమళ్ళించావు? నేనేమైనా పిరికివాణ్ణి, అసమ\nర్థుణ్ణి అనుకుంటున్నావా? అస్త్ర ప్రయోగం\nచేతకానివాణ్ణి, యుద్ధంలో శౌర్యప్రతాపాలూ,\nఅవసరమయితే యుక్తులూ ప్రదర్శించలేని\nచేతకాని వాణ్ణనుకుంటున్నావా? ఛీ, నాకు\nఅవమానంకలిగించే ఈ మతిమాలిన పని\nఎందుకుచేశావు? శత్రువుల నుంచి ఏమైనా '\nప్రతిఫలం పుచ్చుకున్నావా? వెంటనే రథాన్ని\nయుద్ధరంగం మధ్యకు నడుపు,” అన్నాడు.\nఈ పరుష వాక్కులకు సారధి ముఖం\nచిన్నబుచ్చుకుని, రావణుడితో, \"మహారాజా!\nనీ క్షేమం కోరిన వాణ్ణి గనకనే, రథాన్ని\nయుద్ధరంగం నుంచి దూరంగా నడిపాను.\nరాముడు చేసే అతి తీవ్రమైన యుద్ధానికి,\nనీవు తగిన విధంగా ప్రతియుద్ధం చేయ\nటంలేదు. నీవు బాగా అలిసి ఉన్నావు.\nఅంతేకాదు. రథాశ్వాలు కూడా బాగా డస్సి\nపోయి ఉన్నాయి. నీకూ, వాటికీ కొంత\nవిశ్రాంతి అవసరం అని భావించి రథాన్ని\nఇలా నడుపుకు వచ్చాను. అంతేకాని వేరొక\nఉద్దేశం లేదు. యుద్ధరంగంలో రథాన్ని\nఎప్పుడు ఎలా నడిపించాలో తెలియకపోతే,\nనేను సారధి నెలా అవుతాను? సరే జరిగి\nపోయిందేదో అయింది. ఇప్పుడేం చెయ్య\nమని ఆజ్ఞ?\" అన్నాడు.\nసారధి ఇలా అనగానే, రావణుడు అతడి\nరాజభక్తికీ, సమయస్ఫూర్తికీ మెచ్చి, అతడికి\nవిలువైన ఒక హస్త కంకణాన్ని బహూక\nరించి, \"రాముణ్ణి ఈ క్షణంలోనే, నా బాణ\nఘాతానికి బలి చెయ్యబోతున్నాను. నేను\nఅలిసి వున్నానని ఏ మాత్రం సంశయించక\nరథాన్ని వెంటనే అతడి కేసి తీసుకుపో,”\nఅన్నాడు.\nసారధి రథాన్ని రాముడి ముందుకు\nతెచ్చి నిలిపాడు.\nఆ సమయంలో రాముడు బాగా అలిసి\nపోయి, రావణుడితో యుద్ధం చేసే శక్తిలేని\nస్థితిలో ఉన్నాడు. రామ, రావణ యుద్ధం\nచూడ వచ్చిన దేవతలతో పాటు ఉన్న\nఅగస్త్యమహర్షి అది గమనించాడు. ఆయన\nత్రికాలజ్ఞుడు. ఆయన రాముడి వద్దకు\nవచ్చి, “రామా, నీ అలసట పోయేందుకూ,\nతిరిగి నీలో యుద్ధోత్సాహం కలిగేందుకూ,\nనీకు ఆదిత్యహృదయం అనే స్తోత్రం చెబు\n* తాను. అది సర్వ స్తోత్రాలలోనూ ఉత్తమ\nమైనది. దానిని జపించి, తిరిగి శక్తివంతు\nడవై రావణునితో యుద్ధం చెయ్యి,\" అని\nరాముడికి ఆదిత్యహృదయం ఉపదేశించి,\nవెళ్ళిపోయాడు.\nరాముడు ఆ స్తోత్రాన్ని మూడుసార్లు\nభక్తితో జపించి, ఇనుమడించిన బలోత్సా\nహాలతో విల్లంబులు చేతబట్టి, రావణుడితో\nయుద్ధం చేసేందుకు వేగంగా ముందుకు\nవచ్చాడు.\nరాముడు రథసారథి అయిన మాతలితో,\n\"మాతలీ! ఇప్పుడు రావణుణ్ణి నిశ్చయంగా\nచంపబోతున్నాను. నువ్వు రథాన్ని ఎంతో\nఒడుపుగా, చాకచక్యంతో నడపవలసి\nవుంటుంది. దేవేంద్రుడి రథసారథివయిన\nనీకు ఇంతగా చెప్పవలసిన అవసరంలేదని\nనాకు తెలుసు. అయినా, నువ్వేమాత్రం\nఏమరుపాటూ, అజాగ్రత్తా లేకుండా రథం\nనడపటం అవసరం అని, ఇలా హెచ్చరి\nస్తున్నాను,\" అన్నాడు.\nమాతలి రథాశ్వాలను గట్టిగా అదిలించి,\nరథం వేగంగా కదిలేటప్పుడు రేగినదుమ్ము,\nరావణుణ్ణి క్షణంలో చుట్టుముట్టేలా చేశాడు.\nరావణుడు ఇది చూసి కోపోద్రిక్తుడై,\nరాముడి మీద బాణవర్షం కురిపించాడు.\nరాముడు తనకు ఇంద్రుడు పంపిన\nవిల్లూ, బాణాలూ తీసుకుని రావణుడితో\nయుద్ధానికి ఉపక్రమించాడు.\nరామ, రావణుల మధ్య యుద్ధం అతి\nభయంకరంగా సాగింది. రెండు శత్రుపక్షాల\nవీరులూ యుద్ధం మాని, వాళ్ళ ద్వంద్వ\nయుద్ధాన్ని భయాశ్చర్యాలతో చూడసాగారు.\nరాముడూ, రావణుడూ కూడా ఇదే తమ\nఅంతిమ పోరాటం అన్నంత తీవ్రంగా\nయుద్ధం చేశారు.\nఇలా ఇద్దరి మధ్య కొద్దిసేపు యుద్ధం\nజరిగాక రాముడు ప్రయోగించిన అతి\nతీక్షణమైన బాణం దెబ్బకు, రావణుడి\nశిరస్సు తెగి నేలమీద పడింది. కాని, అదే\nక్షణంలో రావణుడికి మరొక శిరస్సు పుట్టు\nకొచ్చింది.\nరాముడు మరొక వాడి బాణంతో ఆ\nశిరస్సును కూడా ఖండించాడు. అది నేల\nబడేలోపుగా రావణుడికి మరొక శిరస్సు\nమొలిచింది.\nరాముడు ఈ విధంగా నూట ఒక్కసార్లు\nరావణుడి శిరస్సు ఖండించాడు. కాని ప్రతి\nసారీ రావణుడికి మరొక శిరస్సు మొలవ\nటంతో, అతడు మరణించ లేదు.\nఇది చూసి రాముడికి చాలా ఆశ్చర్యం\nకలిగింది. లోగడ తాను దండకారణ్యంలో\nవిరాధుణ్ణి, క్రౌంచారణ్యంలో కబంధుణ్ణి\nవధించేందుకు ఉపయోగించిన వాడి\nబాణాలు రావణుడిపట్ల ఎందుకు వృధా\nఅవుతున్నవో అతడికి అర్థం కాలేదు.\nరామ రావణులు ఈ విధంగా ఒక్క క్షణ\nమైనా విశ్రాంతిలేకుండా ఏడు పగళ్ళూ, ఏడు\nరాత్రులూ యుద్ధంచేశారు. రాముడి బాణాలు\nరావణుడి మీద ఎందుకు వ్యర్థమవు\nతున్నవో మాతలికి తెలుసు. కారణం, రావ\nణుడి మరణకాలం ఇంకా సమీపించలేదు.\nఎనిమిదవనాడు రావణుడి అంత్యకాలం\nసమీపించిందని తెలియగానే మాతలి,\nరాముడితో, “రామా, ఇదేమంచి సమయం.\nఇక తాత్సారం చేయక, ఈ దుష్ట రావణుడి\nపైన బ్రహ్మాస్త్రం ప్రయోగించి, వధించు,”\nఅన్నాడు.\nమాతలి ఇలా హెచ్చరించగానే రాముడు,\nభయంకర సర్పం లాంటి బాణాన్నొక దాన్ని\nచేతికి తీసుకున్నాడు. దేదీప్యమానంగా\nవెలిగిపోతున్న ఆ బాణాన్ని బ్రహ్మ ఒకప్పుడు\nఇంద్రుడి కోసం సృష్టించాడు. అది చాలా\nబరువైనది. పెద్ద పెద్ద రెక్కలు గలది.\nవజ్రంలాగా అతి కఠినమైన ఆయుధాలను\nసహితం ఛేదించగలది.\nరాముడు ఆ సర్వశక్తిమంతమైన మహా\nస్త్రాన్ని, వేదోక్తంగా మంత్రించి ఎక్కుపెట్టి,\nరావణుడి పైన వేశాడు. అది రావణుడి\nరొమ్మును ఛేదించి, అతడి వీపులోంచి\nదూసుకుపోయి బయిటికి వచ్చింది.\nరావణుడు తన చేతగల ధనుర్భాణా\nలను జారవిడిచి, ప్రాణాలు పోగా, రథం\nమీది నుంచి నేలమీద పడ్డాడు.\nతమ రాజు మరణించటం చూస్తూనే\nరాక్షసులుగుండెలవిసి, హాహాకారాలు చేస్తూ\nలంకానగరంకేసి పారిపోసాగారు. వానరులు\nవిజయ ధ్వానాలు చేస్తూ, పెకలించిన\nవృక్షాలూ, ఇతర ఆయుధాలూ పట్టుకుని,\nవాళ్ళను వెంటదగిలి, అందిన వారిని అంది\nనట్టు చంపసాగారు.\nరావణుడు చావగానే దేవదుందుభులు\nమోగాయి. ఆకాశం నుంచి పుష్పవర్షం\nకురిసింది. వానరులతోపాటు ఆకాశంలోని\nదేవతలూ, గంధర్వులూ, యక్షులూ, కిన్న\nరులూ, కింపురుషులూచారణులూ రాముణ్ణి\nగొప్పగా స్తుతించారు.\nసుగ్రీవుడూ, అంగదుడూ చాలా ఆనంద\nపడ్డారు. విభీషణుడూ, వానర ముఖ్యులూ\nరామలక్ష్మణులను ప్రశంసించారు.\nవిభీషణుడికి తన అన్న మరణం చాలా\nదుఃఖం కలిగించింది. ధర్మవిరుద్ధంగా\nసీతను అపహరించి తెచ్చినందుకు\nదుర్మరణం పాలయ్యాడే గాని, అతడు\nనిజంగా మహా పురుషుడని చెప్పదగిన\nవాడు. గొప్ప తపశ్శాలి, పండితుడు, పరమ\nనిష్ఠాపరుడు, అసమాన శౌర్యపరాక్రమ\nవంతుడు!\nఅన్న మరణించినందుకు ఇలా దుఃఖ\nవివశుడైన విభీషణుణ్ణి, రాముడు ఓదా\nర్చుతూ, “రావణుడు పిరికివాడిలా\nమరణించలేదు; వీరుడులాగా పోరాడుతూ\nయుద్ధరంగంలో మరణించాడు. ఎంత మహా\nవీరుడైనా యుద్ధంలో శత్రువు చేత హతుడు\nకావచ్చు. వీరుడిలా మరణించి, వీరస్వర్గం\nచేరిన వాడి కోసం శోకించ కూడదు,”\nఅన్నాడు. రాముడు ఇలా చెప్పిన మీదట\nవిభీషణుడికి కొంచెం ఓదార్పు కలిగింది.\nతరవాత రాముడి అనుమతి తీసుకుని\nవిభీషణుడు, తన అన్నకు శాస్త్రోక్తంగా\nదహనక్రియలు జరిపేందుకు ఏర్పాట్లు\nచేయ సాగాడు.\nరావణుడి మరణవార్త తెలియగానే అతని\nభార్యలు అంతఃపురం నుంచి బయలుదేరి,\nఉత్తర ద్వారంగుండా యుద్ధభూమికి వచ్చి,\nఅక్కడ రావణుడి శవాన్ని చూసి, దానిపైపడి\nగుండెలు అవిసేలా విలపించారు. విభీష\nణుడు చెప్పినట్టు సీతను, రాముడికి ఇచ్చి\nవున్నట్టయితే, ఈ విపత్తు సంభవించేది\nకాదని ఆక్రోశించారు.\n\"మూడు లోకాలనూ జయించి, దేవత\nలంతటి వారిచేత ఊడిగం చేయించుకున్న\nనీవు, చివరకు ఒక మానవ మాత్రుడి\nచేతిలో ప్రాణాలు కోల్పోయావా?\" అంటూ\nహృదయవిదారకంగా మండోదరి విలపిం\nచింది.\nరాముడు, విభీషణుణ్ణి దగ్గిరకు పిలిచి,\n“విభీషణా, ఇక్కడ శోకించే స్త్రీ లందరినీ\nవెంటనే అంతఃపురానికి పంపి, త్వరగా నీ\nఅన్నకు ఉత్తరక్రియలు చెయ్యి,\" అని\nచెప్పాడు.\nఆఖరి క్షణంలో విభీషణుడికి ఒక ధర్మ\nసందేహం కలిగింది. తన అన్న ఇతరత్రా\nఎంత ధర్మపరుడూ, మహాజ్ఞానీ అయినా,\nపరస్త్రీని చెరబట్టి తీసుకు రావటంతో,\nపరమనీచుడూ, దుష్టుడూ అయిపోయాడు.\nఅలాంటి వాడికి తాను అగ్నిసంస్కారం\nలాంటి కర్మలు చేయటం ధర్మవిహితమైన\nకార్యం అవుతుందా?\nఈ సందేహన్ని విభీషణుడు రాముడికి\nవెల్లడించినప్పుడు రాముడు, రావణుడి\nఇతర గుణగణాలను గొప్పగా ప్రశంసించి,\n\"నీ అన్నకు నీ చేతి మీదుగా ఉత్తర\nక్రియలుజరపటం పూర్తిగా ధర్మసమ్మతం,”\nఅన్నాడు.\nబ్రాహ్మణులు చందనపు చెక్కలతో చితి\nపేర్చి, దాని పైన ఒక గొంగళీ పరిచి,\nరావణుడి శవాన్ని అలంకరించి, దానిపైన\nపడుకోబెట్టారు. విభీషణుడు చితికి నిప్పు\nపెట్టాడు. తరవాత అతడు స్నానం చేసి,\nనీళ్ళు వదిలి, రావణుడి భార్యలను లంకకు\nపంపి, రాముడి దగ్గిరకు వచ్చాడు.",
            "book_page_end": 52
        }
    ],
    "statistics": {
        "total_stories": 13,
        "author_counts": {
            "చందమామ బృందం": 8,
            "మాచిరాజు కామేశ్వరరావు": 1,
            "కొనే నాగవెంకట ఆంజనేయులు": 1,
            "కల్పితం (ఆధారం : “శర్మిల\" రచన)": 1,
            "జె. ఉదయనాగశిరీష": 1,
            "టర్కీ జానపద కథ": 1
        },
        "genre_counts": {
            "సంపాదకీయం": 1,
            "చరిత్ర/విశేషాలు": 1,
            "జానపద కథ": 2,
            "హాస్యం": 1,
            "జానపద కథ/సాహసం": 1,
            "బేతాళ కథ": 1,
            "విశేషాలు": 1,
            "ప్రకృతి విజ్ఞానం": 1,
            "సాహిత్యం/నీతి కథ": 1,
            "విజ్ఞానం": 1,
            "నీతి కథ": 1,
            "పురాణ కథ": 1
        }
    }
}