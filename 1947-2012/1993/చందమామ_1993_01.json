{
    "book_id": "చందమామ_1993_01",
    "stories": [
        {
            "title": "ప్రేమమతం",
            "book_page_start": 7,
            "pdf_page_start": 7,
            "pdf_page_end": 7,
            "author": "చక్రపాణి",
            "genre": "వ్యాసం",
            "moral": "అహంకారాన్నీ, మనలోని బలహీనతలనూ జయించినప్పుడే నిజమైన ప్రేమ చిరకాలం నిలుస్తుంది!",
            "keywords": [
                "వివేకానంద",
                "ప్రేమమతం",
                "హైందవ సిద్ధాంతాలు",
                "అహంకారం",
                "మహాత్మగాంధీ"
            ],
            "characters": [
                "స్వామి వివేకానంద",
                "మహాత్మగాంధీ"
            ],
            "locations": [
                "చికాగో",
                "భారతదేశం"
            ],
            "content": "1993 మనకూ, మన దేశానికీ ఎంతో ప్రాముఖ్యతగల సంవత్సరం. స్వామి\nవివేకానంద చికాగోలో జరిగిన ప్రపంచమతాలమహాసభలో ఉపన్యసించి, ఈ\nసంవత్సరంతో వందసంవత్సరాలు పూర్తవుతాయి. ప్రపంచ దృష్టిని ఆకర్షించిన\nస్వామివివేకానంద, ఆ ఉపన్యాసం ద్వారానే మహోన్నతమైన హైందవ మత\nసిద్ధాంతాలు ప్రపంచానికి తెలియవచ్చాయి.\nస్వామి వివేకానంద ఆ మహాసభలో మాట్లాడడానికి ముందు, వేదికమీది\nపెద్దలకు బదులు, ఎదుట కూర్చున్న సాధారణ శ్రోతలకు నమస్కరించాడని\nచెబుతారు. “ఆమెరికా సోదర సోదరీమణులారా!\" అని ఆయన తన ఉపన్యాసం\nప్రారంభించడంతోనే శ్రోతలు ఆనంద పారవశ్యం చెందారట! ఒక్క\nఉపన్యాసంతో ఆయన అక్కడి శ్రోతలలోనే కాదు; ప్రపంచంలోని ఆలోచనా\nపరులందరి హృదయాలలోనూ మహత్తరమైన మార్పును తీసుకువచ్చాడు.\nవివేకానందుడు ప్రబోధించింది ప్రేమమతం. ఏ దేశానికి చెందినవారైనా,\nఏ మతానికి చెందినవారైనా ప్రజలందరూ సమానులేనని ఆయన ప్రబోధిం\nచాడు. ప్రజల మధ్య పరస్పర ప్రేమానురాగాలను పెంచేదే నిజమైన మతమని\nఆయన ఉద్బోధించాడు.\nఆయన తరవాత, మహాత్మగాంధీ కూడా ఈ సిద్ధాంతాలనే బోధించాడు.\nదేశ ప్రజలలో ఆత్మవిశ్వాసాన్నీ, త్యాగనిరతినీ, నూతనోత్తేజాన్నీ కలిగించాడు.\nఅవే మన స్వాతంత్ర్యసిద్ధికి దోహదం చేశాయి.\n\"మనది, పరులను జయించాలన్న కోరిక గల జాతి కాదు. అందుకే\nఇంకా నిలబడ గలుగుతున్నాం!\" అన్నాడు వివేకానంద ఒక సందర్భంలో. ఇది\nనిజమే అయినప్పటికీ- మనం జయించవలసినది కూడా ఒకటి ఉన్నది.\nఅదే - మనలోని అహంకారం. అహంకారాన్నీ, మనలోని బలహీనతలనూ\nజయించినప్పుడే నిజమైన ప్రేమ చిరకాలం నిలుస్తుంది!\nసంపుటి 91\nజనవరి’93\nసంచిక 1\nవిడి ప్రతి : 4.00\n: సంవత్సర చందా : 48.00",
            "book_page_end": 7
        },
        {
            "title": "మన ఐకమత్యాన్ని కాపాడుకుందాం",
            "book_page_start": 8,
            "pdf_page_start": 8,
            "pdf_page_end": 8,
            "author": "బి. విశ్వనాధరెడ్డి",
            "genre": "వ్యాసం",
            "moral": "మతాలు వేరయినప్పటికీ, రాజకీయాలు ఏమయినప్పటికీ మనమందరం భారతీయులం అనే సత్యాన్ని గ్రహించి శాంతిసామరస్యాలను నెలకొల్పాలి.",
            "keywords": [
                "ఐకమత్యం",
                "భారతీయులం",
                "శాంతి",
                "మతసామరస్యం",
                "అభివృద్ధి"
            ],
            "characters": [
                "చందమామ బృందం"
            ],
            "locations": [
                "భారతదేశం"
            ],
            "content": "45 సంవత్సరాల క్రితం మన పత్రిక చందమామను ప్రారంభించాము. మనదేశ ఆధునిక\nచరిత్రలో చాలా ముఖ్యమైన కాలఘట్టం అది. పరాయి పాలన విముక్తికోసం సాగిన సుదీర్ఘ\nపోరాటం విజయవంతం కావడం: అఖండ భారతదేశం - ఇండియా, పాకిస్తాన్లుగా విడిపోవడం\nరెండూ అప్పుడే జరిగాయి.\nదాస్యశృంఖలాలూ, మతద్వేషాలూ తొలగిపోయాయి; ఇక ముందున్నదంతా - శాంతి, సౌఖ్యం,\nసమైక్యత, అభివృద్ధి అని దేశప్రజలందరూ ఉజ్వల భవిష్యత్తుకోసం కొండంత ఆశతో ఎదురు\nచూసిన సమయం అది.\nఆ ఆశలన్నీ ఇప్పుడు పగటికలలు కావలసిందేనా? తమ జీవితాలను త్యాగంచేసిన మన\nపెద్దల విశ్వాసం వమ్ము కావలసిందేనా? ఇటీవల కొన్ని దురదృష్టకరమైన సంఘటనలు జరిగి\nపోయాయి. మతాలూ, రాజకీయాలూ మన మధ్య గోడలు లేపుతున్నాయి. అయితే, మతాలు\nవేరయినప్పటికీ మనమందరం ఒక దేశమాత బిడ్డలం: మన రాజకీయాలు ఏమయినప్పటికీ\nమన మందరం భారతీయులం - అన్న సత్యం మరచిపోకూడదు. మన జీవితాలు నాశనమై,\nముందు తరాల వారి జీవితాలు అంధకారబంధురం కాకుండా ఉండాలంటే ఈ సత్యాన్ని ప్రతి\nఒక్కరూ గ్రహించి తీరాలి.\n\"ప్రతి ప్రాణిలోనూ దేవుడున్నాడు; అందరినీ ప్రేమించాలి,\" అని హైందవ మత గ్రంథాలు\nప్రబోధిస్తున్నాయి. ప్రవక్త మహమ్మద్, \"దేవుడికోసం నువ్వు నిస్వార్ధంగా చేసే మంచి పనులనే\nదేవుడు ఎక్కువగా ఇష్టపడతాడు,\" అని ఉద్భోదించారు. ఏసుక్రీస్తు, \"నిన్ను నువ్వు ప్రేమించే\nలాగానే నీ పొరుగువారిని కూడా ప్రేమించు.\" అని అదేశించారు. అంతేకాని, ఎదుటివారిని\nద్వేషించమని ఏ మతమూ చెప్పడం లేదు.\nభిన్నత్వంలో ఏకత్వానికి ప్రతీక మన చందమామ. వివిధ భాషలలో వెలువడుతూ, భారత\nదేశంలోని బాలబాలికలందరికీ వినోదవిజ్ఞానాలు అందిస్తున్నది. అందుకే, మతకలహాలతో\nభారతజాతి ఐకమత్యాన్ని కోల్పోవడాన్ని ఎంతో బాధాకరమైన విషయంగా భావిస్తున్నది. మనదేశ\nచరిత్రలో దీనినొకతాత్కాలికమైన అపశ్రుతిగానే భావిస్తూ, దానిని త్వరగా తొలగించి, ప్రజల మధ్య\nశాంతిసామరస్యాలను నెలకొల్పడానికి ప్రియమైన చందమామ పాఠకులందరూ కృషిచేయాలని\nఆశిస్తున్నాము.\nజైహింద్!\nబి. విశ్వనాధరెడ్డి\nచందమామ పబ్లికేషన్స్.",
            "book_page_end": 8
        },
        {
            "title": "చైనాలో వస్తూన్న మార్పులు",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వార్తా వ్యాసం",
            "moral": "చారిత్రక మార్పులు దేశాభివృద్ధికి, ఆధునీకరణకు దోహదపడతాయి.",
            "keywords": [
                "చైనా",
                "కమ్యూనిజం",
                "డెంగ్ సీయోపింగ్",
                "సంస్కరణలు",
                "మార్కెట్ ఎకానమీ"
            ],
            "characters": [
                "డెంగ్ సీయోపింగ్",
                "మావోసేటుంగ్",
                "సన్ యట్సేన్"
            ],
            "locations": [
                "చైనా",
                "బీజింగ్",
                "సోవియట్ యూనియన్"
            ],
            "content": "1991వసం||లో సోవియట్\nయూనియన్లో కమ్యూనిస్టు\nప్రభుత్వపతనం, సోవియట్\nయూనియన్ విచ్ఛిత్తి, వీటి\nకారణంగా చైనా వంటి\nఇతర కమ్యూనిస్టు దేశాల\nలోనూ కొన్నిమార్పులు వస్తు\nన్నాయి.\nగత అక్టోబర్ నెలలో\nచైనా కమ్యూనిస్టుపార్టీ 14వ\nజాతీయ కాంగ్రెస్ మహాసభలు జరిగాయి.\nఅప్పుడు 'సోషలిస్టు ఎకానమీ' ప్రాతిపదికగా\nసంస్కరణలు తీసుకురావాలన్న ఉద్దేశంతో\nరాజ్యాంగచట్టంలో కొన్ని సవరణలు ప్రవేశ\nపెట్టారు. చైనాను ఇంతవరకు 'వెదురుతెర'\nదేశంగా వర్ణించేవారు. అంటే, విదేశ పెట్టు\nబడులనూ, వనరులనూ, సాంకేతిక పరి\nజ్ఞానాన్నీ అక్కడ అనుమతించేవారు కాదు.\nఅయితే, ఇప్పుడు ఇతర దేశాలతో ఆర్థిక,\nసాంకేతిక సహకారాలను పెంపొందించు\nకోవాలని ఆ సమావేశం తీర్మానించింది.\nఅంటే, చైనా బయట ప్రపంచంతో ఆర్థిక\nసంబంధాలకు తలుపులు తెరిచిందన్న\nమాట!\n'బూజుపట్టిన' పాత విధానాలు దేశ\nఆర్థిక పురోగతికి ఆటంకంగా ఉన్నట్టు ఆ\nసమావేశం అభిప్రాయం వెలిబుచ్చింది.\nఈనాటి చైనా 'నేత' జాతీయ కాంగ్రెస్\nసమావేశాలకుహాజరుకాలేదు. కాని, ఆఖరు\nరోజుమాత్రం 'పోలిట్బీరో'సభ్యులను పలక\nరించడానికి కొంతసేపు కనిపించి వెళ్ళారు.\n'పోలిట్బీరో' సభ్యులలో అధికసంఖ్యాకులు\nయాభై వయసువాళ్ళే తన సిద్ధాంతాలను\nఆ 'యువతరం' మిత్రులే విజయవంతం\nచేయగలరని డెంగ్ ఆశిస్తున్నారు.\nచైనాను క్రీ.పూ. 18-12 శతాబ్దాల మధ్య షాంగ్ వంశస్థులు పరిపాలించారు. క్రీ.పూ. 3వ\nశతాబ్దంలో అదొక సామ్రాజ్యంగా ఏర్పడింది. అప్పుడే హాన్ వంశస్థుల రక్షణకోసం\nమహాకుడ్యాన్ని (1,450 మైళ్ళ (2,250 కి.మీ.) పొడవూ, 25 అడుగుల (8మీ.) ఎత్తుగలది!\nనిర్మించారు. క్రీ.శ. 3వ శతాబ్దం తరవాత క్విన్ వంశస్థులు అధికారంలోకి వచ్చారు. ఆ తరవాత\nటాంగ్ వంశస్థులు (7-10 శతాబ్దాలు) సాంగ్ వంశస్థులు (10-13) శతాబ్దాలు క్వింగ్ వంశస్థులు\n1912 వరకు పాలించారు. 1912వ సం||లో సన్ యట్సేన్, పాలకులను దించి ప్రజాస్వామ్యం\nనెలకొల్పాడు. ఆయన అనంతరం జనరల్ ఛియాంగ్ కాయ్ షెక్, కుమింటాంగ్ (జాతీయపార్టీ)\nఅధికారంలో ఉన్నారు. రెండవ ప్రపంచయుద్ధ సమయంలో (1939-45) చైనాలో కొంత\nభాగాన్ని జపాను ఆక్రమించింది. అయితే, జపాన్ ఓటమి తరువాత కమ్యూనిస్టులు\nచైనానంతటినీ తమ అధికారంలోకి తెచ్చారు. 1949 అక్టోబర్ 1వ తేదీ 'పీపుల్స్ రిపబ్లిక్ ఆఫ్\nచైనా' ఆవిర్భవించింది!\nపార్టీ ప్రధాన కార్యదర్శి\nసమర్పించిన 2,600\nమాటల నివేదికలో-\nమార్కెట్ శక్తులకు స్వేచ్ఛ\nనిచ్చినప్పుడల్లా ఆర్థిక\nరంగంలో శక్తివంతమైన,\nసత్వరమైన అధిక అభి\nవృద్ధినిసాధించినట్టు పేర్కొ\nన్నారు. “సంస్కరణ కూడా\nవిప్లవమే. ఉత్పత్తి శక్తు\nలకు స్వేచ్ఛనివ్వడమే దాని లక్ష్యం\" - అని\nనివేదిక తెలియజేసింది.\nకాంగ్రెస్ తీసుకున్న నిర్ణయాన్ని 'రెండవ\nచైనా విప్లవం'గా హర్షించారు. 1949వ\nసం॥లో మావోసేటుంగ్ నాయకత్వంలో\nకమ్యూనిస్టుపార్టీ అధికారంలోకి వచ్చింది.\nమావోకు కుడిభుజం వంటివాడైన\nడెంగ్సీయోపింగ్, మావో మరణానంతరం\n1978వ సం|| నుంచి చైనాను ఆధునీకరణ\nచేయడానికీ, ఆర్థికరంగ పునర్నిర్మాణానికి\nపూనుకున్నారు. 1987వ సం||లో జరిగిన\n13వ జాతీయ కాంగ్రెస్ సమావేశానికి\nఅధ్యక్షత వహించిన తరవాత ఆయన\n'పోలిట్బీరో 'నుంచి వైదొలగారు. ఆయనకు\nఇప్పుడు 88 సంవత్సరాలు. అయినప్పటికీ,\nఆయన శాంతియుత విప్లవానికి కృషి\nచేస్తున్నారు. ఒక సంవత్సరం క్రితమే దేశాన్ని\nత్వరతగతిలో 'మార్కెట్ఎకానమీ' వైపు\nమళ్ళించడానికి ధైర్యంగా ప్రచారం ప్రారం\nభించారు. 'డెంగ్ సిద్ధాంతం' అని దానికి\nపేరుపెట్టారు. ఆధునిక చైనా చరిత్రలో అది\nఒక సుస్థిరమైన, సుసంపన్న శకానికి నాంది\nపలక గలదని భావిస్తున్నారు. ఇటీవల జరి\nగిన జాతీయకాంగ్రెస్ తీర్మానం దానిని సాధి\nకారంగా ఆమోదించింది.",
            "book_page_end": 10
        },
        {
            "title": "బాకీ వసూలు",
            "book_page_start": 11,
            "pdf_page_start": 11,
            "pdf_page_end": 14,
            "author": "దాసరి వెంకటరమణ",
            "genre": "నీతి కథ",
            "moral": "నిజాయితీతో కూడిన వ్యాపారం, ధర్మబద్ధమైన వడ్డీ మాత్రమే తీసుకోవాలి. ఇతరుల కష్టాన్ని ఆసరా చేసుకోకూడదు.",
            "keywords": [
                "వడ్డీ వ్యాపారం",
                "సుమేధుడు",
                "నిజాయితీ",
                "రామరాజు",
                "ధర్మం"
            ],
            "characters": [
                "సూరయ్య",
                "సుమేధుడు",
                "సుందరయ్య",
                "రామరాజు",
                "చంద్రస్వామి",
                "సువర్చల",
                "శంకరయ్య"
            ],
            "locations": [
                "సీతాపురం",
                "చందనపురి"
            ],
            "content": "సూరయ్య సీతాపురానికి కొత్తగా వచ్చి స్థిర\nపడినవాడు. మొదటినుంచీ అవసరంలో\nవున్న వారికి, మితిమీరిన వడ్డీలకు అప్పు\nలిచ్చి బాగా కూడబెట్టాడు. పూర్వం వున్న\nఊళ్ళో కొంతమంది కుర్రకారు తిరగబడి,\nఇకపై అధిక వడ్డీలు వసూలు చేస్తే సహిం\nచేదిలేదని గట్టిగా బుద్ధిచెప్పడంతో, స్థిరా\nస్తులన్నీ అమ్మి, సీతాపురం చేరాడు.\nసీతాపురం వచ్చాక కూడా, సూరయ్య\nతన పాత ధోరణిని మార్చుకోలేదు. అతడు\nఅప్పులైతే ఇచ్చాడు కానీ, వాటిని తిరిగి\nవసూలు చేయడం కష్టమైంది.\nసూరయ్య అవస్థ చూసిన పొరుగువాడు,\n“నీకు సాయపడగలవాడు ఒక్క చందనపురి\nసుమేధుడు మాత్రమే. వెళ్ళిఅతడిసహాయం\nఅడుగు,” అని సలహా ఇచ్చాడు.\nసూరయ్య వెంటనే చందనపురి వెళ్ళి,\nసుమేధుడిని కలుసుకున్నాడు. సుమేధుడు\nఇరవై ఏళ్ళ యువకుడు. చందనపురి\nశివారులోని మామిడితోపులోవుంటున్నాడు.\nసుమేధుడితో తను వచ్చిన పని వివ\nరించి, ఎలాగైనా సహాయపడాలని వేడు\nకున్నాడు సూరయ్య. సుమేధుడు ఒక\nవారం రోజుల్లో సీతాపురం రాగలనని\nచెప్పాడు.\nఅన్నట్టుగా సుమేధుడు సీతాపురం\nవచ్చాడు. సూరయ్య, అతడికి తన వద్ద\nఅప్పు తీసుకుని ఇవ్వకుండా తిప్పుతున్న\nవాళ్ళపేర్లుచెప్పాడు. అంతావిని సుమేధుడు,\nఒక్కవారం రోజుల్లో వాళ్ళనుంచి బాకీ\nవసూలు చేయడం గానీ, సుళువుగా వసూ\nలయ్యే మార్గంగానీ సూచించగలనని, సూర\nయ్యకు చెప్పాడు.\nరెండు రోజుల తర్వాత సుమేధుడు,\nసూరయ్యను అతనికి బాకీవున్న సుంద\nరయ్య ఇంటికి తీసుకువెళ్ళి, అక్కడ ఏం\nచెయ్యాలో వివరంగా చెప్పి, తనకు వేరే\nపనుందని వెళ్ళిపోయాడు.\nసూరయ్య, సుందరయ్యను బయటకు\nపిలిచి బాకీ విషయం అడిగాడు.\nసుందరయ్య, “ఇస్తాలేవయ్యా, నా దగ్గి\nరున్నప్పుడు!\" అని నిర్లక్ష్యంగా సమాధానం\nచెప్పాడు.\nసూరయ్య అతణ్ణి వదలకుండా, ఇచ్చే\nదాకా కదిలేదిలేదని మొండికేశాడు. ఈ\nగొడవకు వీధిలో నలుగురూ పోగయ్యారు.\nపెద్ద రచ్చ అవుతుందని భయపడిన సుంద\nరయ్య, సూరయ్యను లోపలికి పిలిచి, “నా\nదగ్గిర డబ్బు రాగానే, తప్పకుండా నీ బాకీ\nవడ్డీతో సహా తీరుస్తానయ్యా! దయచేసి నా\nమాటనమ్ము,” అని ఎంతగానో బతిమాలు\nకున్నాడు.\n\"ఆ మాట ఊళ్ళోని నలుగురు పెద్ద\nమనుషుల ముందు ఒప్పుకుంటే ప్రస్తుతా\nనికి వదిలేస్తాను,\" అన్నాడు సూరయ్య.\nచేసేదిలేక సుందరయ్య పెద్దమనుషుల\nముందు సూరయ్యకు వాగ్దానం చేశాడు.\nఅంతలో అక్కడికి ఒక వ్యక్తి వచ్చాడు.\nవస్తూనే సుందరయ్యతో, \"క్షమించండి,\nసుందరయ్యగారూ! పట్నంలో గొడవలుగా\nవుండడంతో, నాకు డబ్బు సకాలంలో\nఅందలేదు. నిన్ననే అంది, నేనే వద్దామని\nఅనుకుంటూంటే, మీ తాలూకు మనిషి\nవచ్చి, సూరయ్యగారికి డబ్బు ఇవ్వవలసి\nవచ్చిందని, వెంటనే రమ్మంటున్నారని\nచెప్పాడు. ఇదుగోనండి డబ్బు! సూరయ్య\nగారికి ఎంత ఇవ్వాలో ఇచ్చెయ్యండి!”\nఅన్నాడు.\nసుందరయ్య ముఖం వాడిపోయింది.\nనీరసంగా డబ్బు అందుకుని, పెద్దమను\nషుల ముందు సూరయ్య బాకీ తీర్చేశాడు.\nసుందరయ్య వడ్ల బస్తాలు, ఫలానా వ్యక్తి\nద్వారా పట్నంలో అమ్మాడనీ, అతడి నుంచి\nసుందరయ్యకు డబ్బు రావలసి వుందనీ\nతెలుసుకున్న సుమేధుడు, ఈ పథకం\nవేశాడు.\nసూరయ్యకు బాకీ వున్న మరొక వ్యక్తి\nచంద్రస్వామి. సుమేధుడు అతణ్ణి ప్రతి\nక్షణం వెంటాడి పరిశీలించసాగాడు. అతడి\nకేమీ ఆధారం దొరకలేదు. కానీ, చంద్ర\nస్వామి తరచుగా ఊరి మధ్యలోని పెద్ద\nభవంతిలో వుండే రామరాజు ఇంటికి వెళ్ళి\nవస్తూంటాడని తెలిసింది.\nసుమేధుడు మరికొంత ప్రయత్నం చేసే\nసరికి అసలు విషయం తెలిసిపోయింది.\nరామరాజు నగరంలో చాలా పలుకుబడి\nవున్నవ్యక్తి. చంద్రస్వామికి, చదువు పూర్తయి\nనిరుద్యోగిగా తిరుగుతున్న ఒక కొడుకు\nన్నాడు. రామరాజు ద్వారా వాడికి రాజాస్థా\nనంలో ఏదైనా ఉద్యోగం వేయించాలని\nఅతని ఉద్దేశ్యం. అందుకు రామరాజు\nచేసిన ప్రయత్నం ఫలించి, త్వరలో చంద్ర\nస్వామికొడుకుకు నగరంలో ఉద్యోగంవచ్చే\nసూచనలు కన్పిస్తున్నాయి.\nసుమేధుడు బాగా ఆలోచించిన మీదట\nసూరయ్యను పిలిచి, రామరాజు ఇంటికి\nవెళ్ళి ఏం చెయ్యాలో చెప్పాడు.\nసూరయ్య అదే ప్రకారం రామరాజు\nవద్దకు వెళ్ళి, తనకు చంద్రస్వామి బాకీ\nవున్న విషయం చెప్పి, \"చాలా రోజుల\nనుంచి బాకీ వాయిదా వేస్తూ వస్తున్నాడు.\nదయచేసి, చంద్రస్వామి నా బాకీ చెల్లిం\nచేలా చూడండి. మీ మేలు ఎప్పటికీ మరు\nవను,” అన్నాడు.\nరామరాజు, సూరయ్య ముందే చంద్ర\nస్వామిని పిలిపించి, \"ఏమయ్యా! అప్పు\nతీసుకున్న వాడివి, దాన్ని సక్రమంగా తీర్చా\nలన్న ధ్యాసలేదా? రేపు నాక్కూడా ఇలాగే\nచేస్తావా?\" అని అడిగాడు.\nచంద్రస్వామి ముఖం చిన్నబుచ్చుకుని,\nఅప్పటికప్పుడే వెళ్ళి, డబ్బుతో తిరిగివచ్చి,\nసూరయ్య అప్పు చెల్లించాడు.\nసూరయ్య, సుమేధుడి తెలివితేటల్ని\nపొగిడి, \"నీ సహాయం నేను మరిచిపో\nలేనిది. అయితే, ఇకముందు కూడా\nనావ్యాపారం సజావుగా జరగడానికి, ఏదైనా\nమంచి చిట్కా చెప్పి వెళ్ళు,” అన్నాడు.\nదానికి సుమేధుడు, \"ఎన్ని చిట్కాలు\nచెప్పి ఏం లాభం! మన వ్యాపారం నిజా\nయితీతోకూడుకుని, నలుగురూ హర్షించేలా\nవున్నప్పుడు, ఎలాంటి చిట్కాలూ అవసరం\nలేదు. ఎదుటి వాడి అవసరాన్ని ఆసరాగా\nతీసుకుని, మితిమీరిన వడ్డీకి ఆశపడ\nకుండా, ధర్మవడ్డీ తీసుకోండి, చాలు!\"\nఅన్నాడు.\n\"అంతా బావుంది కానీ, ఇంకా ఒక్క బాకీ\nమిగిలిపోయింది. అదికూడా వసూలయి\nవుంటే బావుండేది,\" అన్నాడు సూరయ్య\nపెద్దగా నిట్టూర్చుతూ.\n“ఎవరూ? ఆ శంకరయ్య సంగతేనా?\nచెప్పాను కదా! పాపం, అతణ్ణి వదిలెయ్యి.\nవాళ్ళ తమ్ముడితో గొడవపడి పంతానికి\nపోయి, చాలా నష్టపోయాడు,” అన్నాడు\nసుమేధుడు.\n“అయితే, ఆ బాకీ నేను పూర్తిగా వదులు\nకోవలసిందేనా?” అన్నాడు సూరయ్య చాలా\nబాధగా.\nసుమేధుడు కాసేపు మౌనంగా ఆలో\nచించి, \"నీకు ఇన్ని బాకీలు వసూలు చేసి\nపెట్టాను, అందుకు నాకు ప్రతిఫలంగా\nకొంత ఇస్తావు కదా! ఆ సొమ్ము నాకేం\nవద్దులే. దానిని శంకరయ్య బాకీ కింద\nజమకట్టుకో,” అన్నాడు.\nనిర్వికారంగా, మాటలో ఏమాత్రం\nవిరుపు లేకుండా అంటున్న సుమేధుడి\nముఖంలోకి చూసిన సూరయ్యకు, జ్ఞానో\nదయం అయినట్లయింది. అంతేకాదు,\nఅప్పటికప్పుడు ఒక నిశ్చయానికి వచ్చాడు.\nసుమేధుడిపై అంత నమ్మకం కలిగింది,\nసూరయ్యకు.\nసూరయ్య ఒకసారి గొంతు సవరించు\nకుని, \"నువ్వు తెలివైన వాడివే కాదు; మంచి\nమనసున్న వాడివి. నువ్వన్నట్టు నీకివ్వ\nవలసిన డబ్బు, శంకరయ్య బాకీ కింద\nజమ కట్టుకుంటాను. కానీ నీకు ప్రతి\nఫలంగా, నేనొక కానుక ఇవ్వదలిచాను. ఆ\nవిషయం మా అమ్మాయి సువర్చల నడిగి\nచెబుతాను,\" అంటూ లోపలికి నడిచాడు.\nఅంతవరకూ తలుపు చాటున వుండి,\nవాళ్ళ సంభాషణ వింటున్న సూరయ్య ఏకైక\nపుత్రిక సువర్చల సిగ్గుతో పెరట్లోకి పరుగు\nతీసింది.",
            "book_page_end": 14
        },
        {
            "title": "వ్యాఘేశ్వరభూపతి",
            "book_page_start": 15,
            "pdf_page_start": 15,
            "pdf_page_end": 16,
            "author": "జెట్టి శంకరరావు",
            "genre": "నీతి కథ",
            "moral": "అహంకారాన్ని విడనాడి, విచక్షణాజ్ఞానంతో ప్రజారంజకంగా రాజ్యపాలన చేయాలి.",
            "keywords": [
                "వ్యాఘేశ్వరభూపతి",
                "రుషి",
                "దైవభావన",
                "అహంకారం",
                "ప్రజారంజక పాలన"
            ],
            "characters": [
                "వ్యాఘేశ్వరభూపతి",
                "రుషి",
                "సర్వజ్ఞచూడామణి",
                "మంత్రులు",
                "పండితుడు"
            ],
            "locations": [
                "దండకారణ్యం",
                "పులిచింతల",
                "వ్యాఘ్రపురి",
                "హిమాలయాలు"
            ],
            "content": "దండకారణ్య సమీపాన గల పులిచింతల\nఅనే పరగణాను వ్యాఘేశ్వరభూపతి అనే\nరాజు పాలించేవాడు. ఆయన పేరుకు\nతగ్గట్టు అక్షరాలా చండశాసనుడు. ఆయన\nమాటలకూ, చర్యలకూ ఎదురన్నది లేదు.\nఎవరైనా కాదుకూడదనేందుకు సాహసిస్తే,\nతక్షణం ఉరితీయించేవాడు.\nవ్యాఘేశ్వరభూపతి, పులిచింతల పర\nగణాలోని కొన్ని అస్థిరపరిస్థితుల కారణంగా\nరాజయ్యాడు. రాజవుతూనే ఆ పరగణాకు\nవ్యాఘ్రపురి రాజ్యం అని పేరు పెట్టాడు.\nదానికి రాజైన తను వ్యామ్రేశ్వరుడు!\nఆశ్రయంకోరి వచ్చిన ఒక పేదపండితుడు,\nఆయనకు-భూపతి అంటే భూమికంతటికీ\nసమ్రాట్టు అనీ, రాజంటేసాక్షాత్తూ, ఆ దేవుడే\nఅనీ చెప్పాడు. ఇదిబాగా తలకెక్కించుకున్న\nవ్యాఘేశ్వరుడి గొంతు మారింది, మాట\nతీరు మారింది, హావభావాలు మారాయి.\nఇటువంటి పరిస్థితుల్లో, హిమాలయాల్లో\nచిరకాలం కఠిన తపస్సు చేసిన, ఒక రుషీ\nశ్వరుడు వ్యాఘ్రపురికి వచ్చాడు. ఆయన\nఎన్నో సిద్ధులు పొందినవాడు.\nప్రజలు ఆ రుషికి భక్తివిధేయతలతో\nసేవలూ, పూజలూ చేస్తూ, ఆయన చేసే\nధర్మబోధ వినసాగారు. ఈ సమాచారం\nవేగులవాళ్ళు రాజుకు నివేదించారు. దేవుణ్ణి\nగురించి ఆయనకున్న విశ్వాసానికిభిన్నంగా,\nరుషి బోధలు చేస్తున్నాడని చెప్పారు.\nఇది విని, వ్యాఘేశ్వరుడు నిప్పులు\nకక్కుతూ, భటులను పిలిచి, “ఒరే, మీరు\nతక్షణంపోయి, హిమాలయాలనుంచి వచ్చిన\nరుషిని, సభకు ఈడ్చుకురండి! వాడికి ఆ\nహిమాలయాల్లో చలిదెబ్బకు మతి మంద\nగించి వుంటుంది,” అన్నాడు.\nభటులు పోయి రుషిని సభకు లాక్కు\nవచ్చారు. ఆయన్ని చూస్తూనే, వ్యాఘేశ్వ\nరుడు కళ్ళెర్రచేసి, “నేను భూపతిని; అంటే\nసమ్రాట్టును. భూపాలకుడైనరాజు, సాక్షాత్తూ\nదేవుడే అని, మా ఆస్థాన పండితుడు సర్వజ్ఞ\nచూడామణి, ఏనాడో నాకు చెప్పాడు.\nఅలాంటిది, నువ్వు మరెవరో దేవుడంటూ\nప్రజల్లో ప్రచారంచేస్తూ, నన్ను అవమాన\nపరుస్తున్నావు. నిన్నీ క్షణంలోనే ఉరి తీయి\nస్తాను!\" అన్నాడు.\nఇందుకు రుషి చిరునవ్వు నవ్వి, \"రాజా,\nమీ వద్ద సర్వజ్ఞచూడామణితోపాటు, వివేక\nవంతులైన మరిద్దరు మంత్రులున్నారని\nవిన్నాను. వారిని నేనొక ప్రశ్న అడగ దలి\nచాను. వారి జవాబులు తెలిశాక, నన్నలాగే\nఉరితీయించండి,\" అన్నాడు.\nరుషి అడిగినదానికి, వ్యాఘేశ్వరభూపతి\nసరేనన్నాడు. అప్పుడు రుషి మూడు తాళ\nపత్రాలమీద, “మట్టి అనగా ఏమిటి?\" అని\nరాసి ముగ్గురికీ ఇచ్చాడు.\nదానికి జవాబుగా ఒక మంత్రి, \"భూమి\nఏర్పడింది ఈ పదార్థంతోనే,” అని రాశాడు.\nరెండవ మంత్రి, “మట్టి, నీటికి భిన్నమైన\nపదార్థం,” అని రాశాడు. పండితుడు,\n“చరాచర జీవులన్నింటికీ చరమ దశలో\nఆశ్రయం ఇచ్చేదే మట్టి,” అని రాశాడు.\nఆ మూడు తాళపత్రాలనూ రుషి, రాజు\nచేతికిచ్చి, \"రాజా, చూశావా! మహా వివేక\nవంతులూ, ప్రతిభాశాలులైన ముగ్గురూ,\nమట్టివంటి అతి సామాన్య పదార్థం గురించి\nభిన్నాభిప్రాయాలు వెలువరించారు. అటు\nవంటప్పుడు, ఉన్నతోన్నతమైన దైవభావ\nనకు, ఒకేవిధమైన సమాధానం సాధ్యమవు\nతుందా?” అని ప్రశ్నించాడు.\nవ్యాఘేశ్వరభూపతి కొద్దిసేపు మౌనంగా\nవూరుకుని, తర్వాత సింహాసనం దిగి రుషిని\nసమీపించి, తలవంచి, “మహర్షీ! మీ ప్రశ్న\nద్వారా ఈ క్షణంలో నాకు యుక్తాయుక్త\nవిచక్షణాజ్ఞానం కలిగించారు. నేను తమ\nశిష్యుణ్ణి, ఆశీర్వదించండి!” అన్నాడు.\nరుషి, రాజును ఆశీర్వదించాడు. ఆ\nతర్వాత వ్యాఘేశ్వరభూపతి తన చంద\nశాసనాలన్నిటినీ రద్దు పరిచి, ప్రజారంజ\nకంగా చాలాకాలం రాజ్యపాలన చేశాడు.",
            "book_page_end": 16
        },
        {
            "title": "మాయా భవనం",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ధారావాహిక",
            "moral": "చందమామ బృందం",
            "keywords": [
                "మహేంద్రనాధుడు",
                "విద్యావతి",
                "మాయాభవనం",
                "అపహరణ",
                "కుట్ర"
            ],
            "characters": [
                "మహేంద్రనాధుడు",
                "యువరాణి విద్యావతి",
                "ద్వారపాలకుడు",
                "కమల",
                "జగత్పతి"
            ],
            "locations": [
                "మాయా భవనం",
                "ఉద్యానవనం",
                "వీరగిరి"
            ],
            "content": "[విద్యావతి కనిపించకుండా పోయిన నాటి నుంచి తన దగ్గరకు రాని జగత్పతి ప్రవర్తనపట్ల\nవాచస్పతాచార్యులకు అనుమానం కలిగి, ఆయన ఆ సంగతిని రాజుకు తెలియపరచాడు.\nయువరాణిని వెతకడానికి వెళ్ళిన మహేంద్రనాధుడు, అరణ్యమధ్యంలోని మాయాభవనం\nకాపలాదారుగా చేరి అక్కడి పరిసరాలను ఎంతో జాగ్రత్తగా పరిశీలించ సాగాడు. – తరవాత]\nమరునాడు సాయంకాలం మహేంద్ర\nనాధుడు, ముందుగానే తాను కాపలా\nఉండవలసిన ద్వారం, దగ్గరికి చేరు\nకున్నాడు. మాయాభవనం నుంచి ఎవరైనా\nవెలుపలికి వస్తారా అని మాటిమాటికి\nఉద్యానవనం కేసి చూడసాగాడు. కొంత\nసేపటికి ముగ్గురు యువతులు భవనం\nనుంచి వెలుపలికి వచ్చారు. వాళ్ళ వెంట\nవృద్ధస్త్రీ లేదు. ముగ్గురు యువతులూ\nఒకేవిధమైన దుస్తులూ, ఆభరణాలూ\nధరించి ఉండడంవల్ల, వెంటనే నిన్న\nకనిపించిన యువతి ఎవరో పోల్చుకోలేక\nపోయాడుమహేంద్రనాధుడు కొంతసేపటికి\nఆ ముగ్గురిలో ఒక యువతి వెళ్ళిపోయింది.\nఉద్యానవనంలో ఇద్దరు మాత్రమే మిగి\nలారు. తరువాత ఆ ఇరువురిలో ఒక యువతి\nఉద్యానవనంలో విహరించ సాగింది.\nమరొక యువతి ఒక చోట కూర్చున్నది.\nమహేంద్రనాధుడు ఒక చెట్టు చాటున\nనిలబడి, ఆ యువతి అటుకేసి వచ్చి\nనప్పుడు, \"యువరాణి, విద్యావతీ!\" అని\nపిలిచాడు మెల్లగా. ఆ యువతి చప్పున తల\nతిప్పి కంఠస్వరం వినిపించిన దిక్కుకేసి\nచూసింది. కాని అతడెక్కడున్నాడో పసి\nగట్టలేక ముందుకు నడిచింది. తిరిగి ఆమె\nఆ చెట్టు దగ్గిరికి వచ్చినప్పుడు మళ్ళీ\nమహేంద్రనాధుడు ఆమె పేరుపెట్టి\nపిలిచాడు. అప్పుడా యువతి కొంతసేపు\nఅక్కడ ఆగిందే తప్ప, తనకు కాపలా ఉన్న\nపరిచారికకు అనుమానం రాకుండా\nఉండాలన్న ఉద్దేశంతో, మళ్ళీ కొంత\nముందుకు నడిచి వెనక్కు తిరిగి వచ్చింది.\nఅప్పుడు మహేంద్రనాధుడు చెట్టు చాటు\nనుంచి తొంగి చూశాడు. వెంటనే ఆ\nయువతి తన వేలిని నోటికి అడ్డుగా ఉంచి\nగట్టిగా మాట్లాడ వద్దని అతన్ని హెచ్చ\nరించింది. అంతలో దూరంగా కూర్చున్న\nపరిచారిక లేచి వేగంగా తనకేసి రావడం\nగమనించిన ఆ యువతి, ఆకాశం కేసి\nచూస్తూ, “రేపు” అని చెప్పి తిన్నగా భవనం\nకేసి నడవ సాగింది.\nఆనాటి రాత్రి మహేంద్రనాధుడు\nమరింత జాగ్రత్తగా కాపలాకాయ సాగాడు.\nమాయాభవనం పైఅంతస్థులోని ఒకే ఒక\nగదిలో మాత్రం దీపాలు వెలుగుతున్నాయి.\nఅయితే, అది నిన్న దీపాలు వెలిగిన గది\nకాదు. అంటే, ఉద్యానవనం నుంచి తిరిగి\nవెళ్ళిన ఆ యువతి ఒక్కొక్క రాత్రి ఒక్కొక్క\nగదిలో గడపడానికి ఏర్పాట్లు చేశారని\nఅతడు గ్రహించాడు. పైగా, ముగ్గురు\nయువతులూ ఒకేవిధమైన దుస్తులూ,\nఆభరణాలూ, ధరించేట్టు చేయడం, కొత్త\nవాళ్ళకు యువరాణిని గుర్తుపట్టకుండా\nచేయడానికి తీసుకున్న జాగ్రత్త అని కూడా\nమహేంద్రనాధుడు గ్రహించాడు.\nకొంతసేపటికి అక్కడికి వచ్చిన\nద్వారపాలకుణ్ణి, \"మిత్రమా! ఈ రోజంతా\nకనిపించనేలేదు, ఏమిటి విశేషం?\" అని\nచిరునవ్వుతో పలకరించాడు మహేంద్ర\nనాధుడు.\n\"అవును, ఇవాళ మరికొందరు పండి\nతులు వచ్చారు. వచ్చినవారిని వెంటనే\nయజమాని దగ్గరికి తీసుకువెళ్ళాలి కదా!\nఅందుకని అక్కడే ఉండిపోయాను.\nనువ్విక్కడ జాగ్రత్తగా ఉండు సుమా!\" అని\nహెచ్చరించి హడావుడిగా వెళ్ళిపోయాడు\nద్వారపాలకుడు.\nమరునాడు ఉదయం కూడా వంటశాల\nనుంచి ఇద్దరు పరిచారికలు ఆహార\nపానీయాలు తీసుకుని వెళ్ళడం మహేంద్ర\nనాధుడు గమనించాడు. అప్పుడు వాళ్ళ\nవెంట వృద్ధస్త్రీ లేదు.\nఆ రోజు సాయంకాలం ఆ యువతి కాస్త\nముందుగానే -వనవిహారానికి వచ్చింది.\nఆమె వెంట ఒక పరిచారిక మాత్రమే\nఉన్నది. ఇద్దరూ కలిసి కొంతసేపు వనంలో\nఅటూ ఇటూ తిరిగారు. ఆ తరవాత\nపరిచారిక ఒకచోట కూర్చున్నది. ఆ\nయువతి ఏపుగా ఉన్న చెట్ల దగ్గరికి వచ్చి\nఎవరినో వెతుకుతున్నట్టు చెట్లలోకి చూసి\nముందుకు వెళ్ళింది. ఆమె మళ్ళీ అటు\nవచ్చినప్పుడు, “యువరాణీ! నేను మహేంద్ర\nనాధుణ్ణి, వీరగిరి నుంచి వచ్చాను,” అన్నాడు\nచెట్టుచాటున దాక్కుని ఉన్న మహేంద్ర\nనాధుడు.\nఆ యువతి ఆ మాటలను వినికూడా\nఅక్కడ ఆగలేదు. కొంతదూరం ముందుకు\nవెళ్ళి, తిరిగివచ్చి, \"అవును, నేను యువ\nరాణి విద్యావతినే! ఇక్కడి నుంచి బయట\nపడాలి!\" అన్నది మెల్లగా.\n“యువరాణీ! నిన్ను ఇక్కడికి అపహ\nరించుకుని వచ్చిన వారెవరు?\" అని\nఅడిగాడు మహేంద్రనాధుడు.\n“నాకు తెలియదు. ఆ సంగతి ఒక్క\nవృద్ధస్త్రీకి మాత్రమే తెలుసు,\" అన్నది\nయువరాణి.\n\"ఆమె ఎవరు? ఎక్కడ ఉంటుంది?”\nఅని అడిగాడు మహేంద్రనాధుడు.\n\"ఆమె పేరు కమల అని చెప్పు\nకుంటుంది. ఆమె రూపం మాత్రం, రాజ\nప్రాసాదం లోని వృద్ధపరిచారిక కమలలాగే\nఉంటుంది. అయితే, ఆమె కూడా నిన్నటి\nనుంచి కనిపించ లేదు!\" అన్నది యువ\nరాణి.\n“నీ వెంటవున్న పరిచారికలు ఎవరు?”\nఅని అడిగాడు మహేంద్రనాధుడు.\n“చాలామంది ఉన్నారు. చూడడానికి\nఅందరూ ఒకే లాగా ఉంటారు. వాళ్ళ పేర్లు\nకూడా నాకు సరిగ్గా గుర్తులేదు!\" అన్నది\nయువరాణి.\n\"వాళ్ళేమీ నీతో చెప్పలేదా?\" అని అడి\nగాడు మహేంద్రనాధుడు.\n\"అవసరానికి మించి ఒక్క ముక్క\nమాట్లాడరు. ఏదో కుట్రలాగా కనిపిస్తున్నది.\nఆపద ముంచుకురాక ముందే ఇక్కడి\nనుంచి తప్పించుకోవాలి,” అని చెప్పి,\nయువరాణి దూరంగా ఉన్న పరిచారిక\nదగ్గరికి వెళ్ళింది. అంతలో అక్కడికి మరొక\nపరిచారిక కూడా రావడంతో, ముగ్గురూ\nకలిసి మౌనంగా మాయాభవనం లోపలికి\nవెళ్ళారు.\nయువరాణిని చూసిన ఉత్సాహంతో\nఉప్పొంగిపోయాడు మహేంద్రనాధుడు.\nఅదృష్టవశాత్తు యువరాణి క్షేమంగానే\nఉన్నది. ఆమెను ఇక్కడికి తీసుకువచ్చిన\nవారెవ్వరు? తాను దూరం నుంచి చూసిన\nఈ మాయాభవన యజమాని, ఆ పని చేసి\nఉంటాడా? అతడు కాకపోతే మరెవ్వరు\nచేశారు? ఎందుకు ఆ పని చేశారు?\nయువరాణిని సురక్షితంగా రాజుగారికి\nఅప్పగించడం ఎలాగా? అని ఆలోచిస్తూ\nకూర్చున్నాడు. మహేంద్రనాధుడు.\n\"ఏమిటి బాగా అలిసి పోయినట్టు\nన్నావు?\" అన్న ద్వారపాలకుడి కంఠస్వరం\nవిని ఉలిక్కిపడి, వెంటనే తేరుకుని,\n\"లేదు, మిత్రమా! నీ సలహా ప్రకారం కాస్త\nపెందలాడే ఇక్కడికి వచ్చి కూర్చున్నాను.\nఅంతే! ఇంతకు ముందు ఎవరో కొందరు\nస్త్రీలు ఉద్యానవనంలో తిరగడం చూశాను,”\nఅన్నాడు మహేంద్రనాధుడు, ఏమాత్రం\nఆసక్తి లేనివాడిలాగా.\n\"స్త్రీలా? నువ్వు వాళ్ళను అంతకు\nముందు చూశావా?” అని అడిగాడు ద్వార\nపాలకుడు.\n“లేదు,” అన్నాడు మహేంద్రనాధుడు\nతల అడ్డంగా ఊపుతూ.\n\"అయితే, వాళ్ళను ఇక మీదట చూసే\nఅవకాశం కూడా నీకు లేదు. ఎందుకంటే\nవచ్చిన పండితులందరూ తిరిగివెళు\nతున్నారు. ఒక పల్లకీని తీసుకురమ్మని\nయజమాని ఆజ్ఞాపించాడు. ఆయన\nపల్లకీలో వెళ్ళడం నేనెప్పుడూ చూడలేదు.\nబహుశా, అది ప్రస్తుతం భవనంలో ఉన్న\nయువరాణి కోసమే అయి ఉంటుంది.\nఆమె వెళ్ళిందంటే ఆమె వెంట స్త్రీలందరూ\nకూడా వెళ్ళిపోతారు కదా!” అన్నాడు ద్వార\nపాలకుడు నవ్వుతూ.\n“అలాగా!” అన్నాడు మహేంద్రనాధుడు.\n\"అవును మిత్రమా! ఈ ఒక్కరాత్రి చాలా\nజాగ్రత్తగా ఉండు,\" అనిచెప్పి వెళ్ళిపోయాడు\nద్వారపాలకుడు.\nమహేంద్రనాధుడి మనసులో మళ్ళీ\nఆలోచనలు ప్రారంభమయింది. ద్వార\nపాలకుడు చెప్పిన విషయాన్ని యువరాణికి\nతెలియజేయడం ఎలాగా అని ఆలోచిస్తూ\nకూర్చున్నాడు. అర్ధరాత్రి దాటింది. భవనం\nలోని దీపాలన్నీ ఆరిపోయాయి. మహేంద్ర\nనాధుడు చప్పుడు కాకుండా మెల్లగా\nభవనంలోకి ప్రవేశించాడు. ప్రధాన ద్వారం\nతలుపులు మూసి ఉన్నాయి. గొళ్ళాన్ని\nపట్టుకుని కాస్త అటూ ఇటూ కదిలించి\nచూశాడు. లోపల గడిపెట్టినట్టున్నది.\nఇంకొక తలుపు ఉన్నదేమో అనుకుని\nపక్కలకు వెళ్ళిచూసి కనిపించకపోయేసరికి\nమళ్ళీ వెనక్కు వచ్చి, తలుపును ఎడమ\nచేత్తో ముందుకు తోశాడు. అంతే!\nతలుపులు అమాంతంగా తెరుచుకున్నవి.\nఎదుట సన్నటి మార్గం కనిపించింది.\nరెండువైపులా తలుపులు మూసిన గదులు.\nఎక్కడా మనుషుల అలికిడి లేదు.\nమహేంద్రనాధుడు ఆ మార్గంకుండా వెళ్ళి,\nచివర ఉన్న మెట్ల మీదుగా పై అంతస్తుకు\nచేరుకున్నాడు. అక్కడ కూడా సన్నటి\nమార్గమూ, రెండు వైపులా తలుపులు\nమూసిన గదులూ కనిపించాయి. అయితే,\nఅతడు ఎడమచేత్తో తాకగానే తలుపులు\nవాటంతట అవి లోపలికి తెరుచుకో\nసాగాయి. అలా అతడు ఒక గదిలోకి ప్రవే\nశించాడు. ఎవరో ఎదుట నిలబడినట్టని\nపించి ఒక్క క్షణం ఉలిక్కిపడ్డాడు. అయితే,\nఅది ఎదురుగుండా ఉన్న నిలువుటద్దంలో\nపడిన తన ప్రతిబింబమే అని వెంటనే\nగ్రహించాడు. ఆ గదినిండా నిలువుటద్దాలు\nఅమర్చబడి ఉన్నాయి. మసక చీకటిలో\nఎటువైపు తిరిగినా తన నీడే కనిపించింది.\nఅక్కడి నుంచి పక్క గదిలోకి వెళ్ళాడు.\nఆ గది కూడా ఖాళీగానే ఉన్నది.\nఅక్కడి నుంచి మూడవ గదిలోకి వెళ్ళాడు.\nఅక్కడ కొందరు స్త్రీలు మంచాలపై\nపడుకుని నిద్రపోతున్నారు. వాళ్ళల్లో యువ\nరాణి ఉన్నదా అని కొంతసేపు పరిశీలించి\nచూసి, కనిపించకపోయేసరికి, అక్కడి\nనుంచి పక్కగదిలోకి వెళ్ళాడు. అక్కడా\nకొంతమంది స్త్రీలు నిద్రపోతున్నారు.\nఆఖరికి మహేంద్రనాధుడు ఐదవ గదిలోకి\nప్రవేశించాడు. అక్కడ హంసతూలికాతల్పం\nమీద ఒక యువతి నిద్రపోతున్నది. ఆమె\nయువరాణి అయివుంటుందని గ్రహించి,\nఆమెను సమీపించబోయినప్పుడు, అతని\nఎడమ చేతి వేలికి పెట్టుకున్న ఉంగరం\nఒకసారి తళుక్కున మెరిసింది. మార్గ\nమధ్యంలో ముని ప్రసాదించిన ఉంగరం\nమహిమ కారణంగానే తలుపులువాటంతట\nఅవి తెరుచుకున్నాయని అతడు గ్రహిం\nచాడు. అతడు యువరాణి భుజాన్ని మెల్లగా\nతాకాడు. ఆమె ఉలిక్కిపడి లేచి,\nమరుక్షణమే తల్పం పై నుంచి దిగి,\n\"మహేంద్రనాధా! నువ్వు ఇక్కడికి ఎలా\nవచ్చావు?\" అని అడుగుతూ అతని వెంట\nవెలుపలికి వచ్చింది.\n“ఆ సంగతి తరవాత చెబుతాను. రేపు నీ\nప్రయాణానికి పల్లకీ సిద్ధంగా ఉన్నది. ఈ\nభవనం యజమాని ఏర్పాటు చేసి ఉన్నాడు!”\nఅన్నాడు మహేంద్రనాధుడు.\n\"ఎక్కడికి తీసుకువెళతారు?\" అని\nఅడిగింది యువరాణి.\n\"ఆ విషయం నాకు తెలియదు\nయువరాణీ! వాళ్ళు తీసుకువెళ్ళే చోటికి\nవెళ్ళడానికి నీకు సమ్మతమా, కాదా అన్న\nవిషయం నాకు తెలియాలి,\" అన్నాడు\nమహేంద్రనాధుడు.\n\"నేను వాళ్ళతో వెళ్ళను. నా తల్లి\nదండ్రులను చూడాలి. నువ్వు సహాయం\nచేయగలవా?” అని అడిగింది యువరాణి.\n\"నిన్ను మన రాజ్యానికి తీసుకుపోయి,\nరాజుగారికి అప్పగించడానికే నేను వచ్చాను\nయువరాణీ! అందుకు రాజుగారి అనుమతి\nకూడా పొందాను. మీ కుడిభుజంమీద\nపుట్టుమచ్చ ఉన్నట్టు రాజుగారు ఆనవాలుగా\nచెప్పమన్నారు... మీరు నన్ను నమ్మాలి!\"\nఅన్నాడు మహేంద్రనాధుడు.\nయువరాణి సరే అన్నట్టు తల పంకించి\n“మరి ఆలస్యం ఎందుకు? ఇప్పుడే వెళ్ళి\nపోదాం!\" అన్నది.\n\"అవును. అదే ఉత్తమం. నా దగ్గర\nద్వారం తలుపు తాళంచెవి ఉన్నది. అయినా,\nఈ అపరాత్రి వేళ బయలుదేరడానికి నీకు\nభయంగా లేదు కదా!” అని అడిగాడు\nమహేంద్రనాధుడు.\n“లేదు. ఇక్కడ వుండి, తెల్లవారగానే ఏం\nజరుగుతుందో అని భయపడడం కన్నా,\nఇక్కడి నుంచి వెళ్ళిపోవడమే మేలు.\nనువ్వు, తోడుగా ఉన్నావు కదా! మరింకేం\nభయం, కాలయాపన చేయకుండా వెళ్ళి\nపోదాం!\" అన్నది యువరాణి.\n\"అలాగే యువరాణీ! భవనం నుంచి\nబయటపడేవరకు నువ్వు నా వెంట కొద్ది\nదూరంలో నిశ్శబ్దంగా నడిచి రావాలి,” అని\nహెచ్చరించి మహేంద్రనాధుడు భవనం\nవెలుపలికి నడిచాడు.\nఇద్దరూ వెలుపలి ద్వారాన్ని సమీపిం\nచారు. అంతా నిశ్శబ్దంగా ఉన్నది.\nమహేంద్రనాధుడు, ఏమాత్రం అలికిడి\nకాకుండా జాగ్రత్తగా తలుపు తెరిచి, మొదట\nయువరాణిని వెలుపలికి పంపి తానూ\nవచ్చి, జాగ్రత్తగా లోపలివైపు తాళం వేశాడు.\n\"మాయాభవనం నుంచి బయటపడ్డాం.\nమరి ఇప్పుడు ఎటు వెళ్ళాలి? వీరగిరికి వెళ్ళే\nమార్గం నీకు తెలుసా?” అని అడిగింది\nయువరాణి. –(ఇంకావుంది)",
            "book_page_end": 24
        },
        {
            "title": "దేవతాపుష్పం",
            "book_page_start": 25,
            "pdf_page_start": 25,
            "pdf_page_end": 31,
            "author": "ఆర్. పట్టాభిరామరాజు",
            "genre": "ఫాంటసీ",
            "moral": "మానవ నైజంలో కలిగే అల్పమైన బలహీనతలను మతిభ్రమగా చూడకూడదు. సత్యసంధత, త్యాగం జీవితంలో పరమార్థాన్ని తెలుసుకోవడానికి దారితీస్తాయి.",
            "keywords": [
                "విక్రమార్కుడు",
                "బేతాళుడు",
                "వసంతవర్మ",
                "యవ్వన ప్రలోభం",
                "సన్యాసం"
            ],
            "characters": [
                "విక్రమార్కుడు",
                "బేతాళుడు",
                "వసంతవర్మ",
                "చరణగుప్తుడు",
                "సింగన్న (గజదొంగ)"
            ],
            "locations": [
                "వైజయంతీపురం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, ఒక దేశానికి అధి\nనేతగా సకల సౌఖ్యాలూ అనుభవించే అవ\nకాశమున్న నువ్వు, ఈ అర్ధరాత్రివేళ భీతి\nకొలిపే శ్మశానంలో, ఏ అదనపు సౌఖ్యాన్ని\nఆశించి పడరానిపాట్లు పడుతున్నావో, నేను\nఊహించలేక పోతున్నాను. బహుశా, ఏ\nఅతీంద్రియశక్తులో సాధించి, నిత్యయవ్వ\nనుడిగా జీవించాలనే కోరికతో కాదు గదా?\nఒకవేళ అదే నీ కోరిక అయితే, వెంటనే\nదురాశకు స్వస్తి చెప్పి, నీ రాజ్యానికి తిరిగి\nవెళ్ళడం మేలని నా అభిప్రాయం. ఎందు\nకంటే ఒక్కొక్కసారి అతీంద్రియశక్తుల\nసాయంతో సాధించదలచిన కార్యం కూడా,\nఅతిచంచలమైన మానవనైజంతో పొత్తు\nకుదరని కారణంగా, విఫలం కావడం\nజరుగుతుంది. ఇందుకు ఉదాహరణగా,\nవసంతవర్మ అనే వృద్ధరాజు కథ చెబుతాను,\nశ్రమ తెలియకుండా, విను,\" అంటూ ఇలా\nచెప్ప సాగాడు:\nపూర్వం వైజయంతీపురాన్ని వసంతవర్మ\nఅనే రాజు పాలించేవాడు. ఆయన చాలా\nవృద్ధుడై పోయాడు. సంతానహీనుడైన ఆ\nమహారాజుకు, తన తదనంతరం రాజ్యానికి\nవారసులు లేకుండా పోతారే అన్న దిగులు\nపట్టుకున్నది. అంతేకాక, మరికొన్నాళ్ళకు\nతానీలోకం వదిలి పోక తప్పదు గదా అన్న\nభీతితోకూడిన విచారం ఆయనను మరింత\nకృంగదీయసాగింది ఇలా వుండగా - ఒక\nనాటి పున్నమి రాత్రి ఆయన, మంత్రి చరణ\nగుప్తుడితో కలిసి రాజప్రాసాదంపైన విహ\nరించసాగాడు.\nఆ సమయంలో ఆయన వున్నట్టుండి\nమంత్రితో, “మహామంత్రీ! ఈ మనోహర\nమైన వెన్నెల, సొగసైన ఉద్యానవనం, నా\nరాజప్రాసాదం, రాజ్యం - ఇవన్నీ విడిచి\nపెట్టి, అంతూదరీ తెలియని ఏవో లోకాలకు\nనేను త్వరలో ఒంటరిగా పయనించక\nతప్పదు. నా సార్వభౌమత్వం రేపు నన్ను\nనిర్దాక్షిణ్యంగా కబళించే ఆ మృత్యుకోరల\nనుంచి కాపాడలేదు కదా!” అన్నాడు ఎంతో\nవిచారంగా.\nమహారాజు మృత్యునైరాశ్యాన్ని ఎలా పోగా\nట్టాలో మహామంత్రికి తోచలేదు. ఆ కార\nణంగా ఆయన తలవంచుకుని మౌనంగా\nవుండిపోయాడు.\nఇంతలో ఒక చిత్రం జరిగింది. ఆకాశ\nమార్గం నుంచి గాల్లో తేలుతూ వచ్చిన ఒక\nబంగారు వన్నె పుష్పం, సరిగ్గా వారి ముందు\nపడింది.\nమహారాజు ఆశ్చర్యంతో వంగి, ఆ పుష్పాన్ని\nతీసుకుని వాసన చూసి, “మహామంత్రీ! ఈ\nపుష్ప పరిమళాన్ని వర్ణించడానికి, నాకు\nమాటలు రావడం లేదు,” అన్నాడు పరవ\nశంగా.\n“ప్రభూ, ఆకాశయానం చేసే, ఏ గంధర్వ\nకాంత సిగనుంచో జారిపడ్డ పువ్వయి\nవుంటుంది. దీనివల్ల ఏదో ప్రయోజనం\nవుండే వుంటుంది. దీనివిషయం రేపు మన\nఆస్థాన పురోహితుడితో చర్చించడం అవ\nసరం,” అన్నాడు మంత్రి.\nమర్నాడు రాజపురోహితుడు ఏకాగ్రతతో\nపుష్పలక్షణాలను క్షుణ్ణంగా పరిశీలించి,\n“మహారాజా! అమరలోకపు గంధర్వ, కిన్నెర\nస్త్రీలు ఎంతో అపురూపంగా భావించీ\nధరించే, అమృతవర్ధిని అనే పుష్పం ఇది.\nవృద్ధులకు యవ్వనాన్ని ప్రసాదించే అద్భుత\nమైనశక్తి, ఇలాంటి పుష్పాలకు వుంటుం\nదని, వైద్యశాస్త్రవేత్తలు సూచించారు. ఒక\nయువకుడు కానీ, యువతి కానీ విధాతను\nమనసారా ధ్యానించి, ఈ దివ్యపుష్పాన్ని\nఆఘ్రాణించి, తన కిష్టమైన వృద్ధులకు,\nతమ యవ్వనాన్ని దానం చెయ్యవచ్చు. ఒక\nఅమృతవర్ధిని పుష్పం కేవలం ఒక వ్యక్తికి\nమాత్రమే యవ్వనాన్ని ప్రసాదించగలదు,\"\nఅంటూ, ఆ పుష్పమహాత్యం వివరించాడు.\nఇది విని మహారాజు పట్టరాని ఉత్సా\nహంతో, “మహామంత్రీ! మహారాజుకు తన\nయవ్వనాన్ని ధారపోసే యువకుడికి, అర్ధ\nరాజ్యమిచ్చిఅమూల్యమైన కానుకలతో సత్క\nరిస్తామనిచాటింపువేయించండి!” అన్నాడు.\nఅయితే, చాటింపు వేయించి వారం\nరోజులు గడిచినా ఏ ఒక్కయువకుడూ\nముందుకురాకపోవడం, మహారాజును తీవ్ర\nమైన ఆశాభంగానికి గురిచేసింది.\nఇలా లాభంలేదని నలుగురు భటుల్ని\nవెంటతీసుకుని, మంత్రి స్వయంగా నగరం\nలోకి బయలుదేరాడు. ఒకచోట ఆయనకు\nసత్రం అరుగు మీద కూర్చుని యాచించు\nకుంటున్న ఇద్దరు బిచ్చగాళ్ళు కనిపించారు.\nవాళ్ళల్లో ఒకడు రెండు కళ్ళూ లేనివాడు.\nమరొకడు ఏదో చర్మ వ్యాధితో బాధపడు\nతున్నవాడు. అయితే, ఇద్దరూ పాతికేళ్ళలోపు\nయువకులు.\nమంత్రి వాళ్ళను సమీపించి, \"వారం\nరోజు ల క్రితం మహారాజు వేయించిన\nచాటింపు వినేవుంటారు. మహారాజుకు తన\nయవ్వనాన్ని ధారపోసిన త్యాగవంతుడికి,\nఅర్ధరాజ్యమిచ్చి గౌరవించడమే కాకుండా,\nమహారాజు మరెన్నో విలువైన కానుకలిచ్చి\nసత్కరిస్తాడు. ఇప్పుడు దీనికోసం మీలో\nమీరు పోటీ పడడం మాని, త్వరగా ఎవరో\nఒకరు ముందుకు రండి!\" అన్నాడు\nలౌక్యంగా.\nమంత్రి చెప్పింది విని, బిచ్చగాళ్ళిద్దరూ\nనిరాసక్తంగా వుండిపోయారు. ఇది చూసి\nమంత్రి కోపంగా, “ఏరా, మీకు అర్ధరాజ్యం\nఏలుకోవడం కన్న, ఇలా అడుక్కుతిని\nబతకడమే సుఖంగా వుందా?\" అని\nఅడిగాడు.\nఅందుకు గుడ్డివాడు, \"గుడ్డివాణ్ణయిన\nనాకు అర్ధరాజ్యమెందుకు? గుడ్డివాళ్ళకు\nకూడా అర్ధరాజ్య మివ్వజూపే ధర్మ\nప్రభువులు పదికాలాల పాటు చల్లగా\nవుండాలి,\" అన్నాడు భయపడుతూ జీవం\nలేని నవ్వొకటి నవ్వి.\nవెంటనే రెండోవాడు, \"బాబూ, రాజు\nగారికి నా యవ్వనాన్నిచ్చి, నేను ముసలి\nవాణ్ణయ్యాక, ఆ అర్ధరాజ్యం వల్ల నేనను\nభవించే సుఖం ఏముంటుంది? ఉన్న\nవ్యాధితో పాటు అకాలవార్థక్యం కూడా\nతోడయితే, దానికన్న నరకం మేలు!\"\nఅన్నాడు ఈసడిస్తున్నట్టు.\nబిచ్చగాళ్ళ మాటలకు ఒళ్ళుమండిన\nమంత్రి, \"ఛీ ఛీ, ముష్టివెధవలక్కూడా\nలోకువైపోయాను!\" అని గొణుక్కుంటూ,\nవెనుదిరిగి కోటకు బయలుదేరాడు.\nఆయన కోటచేరేసరికి, ఆరోజు బంధించి\nతెచ్చిన గజదొంగ సింగన్నను విచారిస్తు\nన్నాడు రాజు. ఇరవైఏళ్ళు దాటని సింగన్నను\nచూసి; మంత్రి విస్మయం చెందాడు.\nరాజు ప్రశ్నించిన మీదట సింగన్న,\n\"ప్రభూ, నేను నగరంలోని అక్రమార్జనా\nపరులైన సంపన్నుల గృహాలే దోచాను. ఆ\nసొమ్మంతా నిరుపేదలకు పంచిపెట్టాను.\nనేనేనాడూ స్త్రీలను దోపిడీ చెయ్యలేదు;\nఅవమానించలేదు. నాకు ప్రాణాపాయం\nఏర్పడిన పరిస్థితుల్లో కూడా, హత్యలకు\nపాల్పడ లేదు,\" అన్నాడు నిర్భయంగా.\nదొంగ మొహం చూస్తే, అసత్యాలు పలికే\nవాడిలా కనిపించలేదు రాజుకు. వాడి నీతి\nనియమాలు కూడా రాజును ముగ్ధుణ్ణి\nచేశాయి. అయినా, వాడు దొంగ! వాణ్ణి\nఎలా శిక్షించకుండా వదలడం? అని రాజు\nఆలోచిస్తున్నంతలో మంత్రి ఆయనను\nసమీపించి, చిన్నగొంతుతో, \"ప్రభూ, నగర\nమంతా గాలించి వస్తున్నాను. అర్ధరాజ్యం\nఆశచూపినా, ముష్టివాళ్ళుకూడా ముందుకు\nరావడంలేదు. ఈ నేరస్థుడికి ఏ శిక్ష\nవిధించినా, మనకు కలిగే లాభం ఏమీ\nలేదు. మీరు ఊఁ అనండి చాలు! మిగతా\nకథ నేను నడుపుతాను,\" అన్నాడు.\nఇందుకు మహారాజు యవ్వన ప్రలో\nభంతో సరే అని తల ఊపాడు.\nమంత్రి, దొంగను సమీపించి, గొంతు\nసవరించుకుని, \"సింగన్నా, నువ్వు చేసిన\nదోపిడీలకు ఎలాగూ నీకు ఉరిశిక్ష పడు\nతుంది... \" అంటూ ఇంకా ఏదో చెప్పబో\nతుండగా, దొంగ మధ్యలోనే అందుకుని,\n\"రాజుగారికి, నా యవ్వనం దానమిస్తే,\nఉరిశిక్షా తప్పుతుంది, అర్ధరాజ్యమూ దక్కు\nతుంది — ఇదేకదా మీరు చెప్పదలచింది?\"\nఅన్నాడు చిరునవ్వుతో.\nమంత్రి, దొంగ తెలివితేటలకు అబ్బుర\nపడి, “నువ్వు నా మనసులోని ఆలోచనను\nఇట్టే గ్రహించావు! నేను చెప్పదలచింది,\nనీకిష్టమేగదా?\" అని అడిగాడు.\nగజదొంగ పకపకా నవ్వి, “మహారాజు\nసహృదయంతో నన్ను క్షమించి వుంటే,\nఆయన ఔదార్యానికి సంతోషించేవాణ్ణి.\nలేదా చట్టబద్ధంగా ఏ శిక్ష విధించినా,\nఆయన నిజాయితీకి గర్వపడేవాణ్ణి. ఈ\nరెండూ జరక్కపోవడంతో నా అంచనాలన్నీ\nతలకిందులయ్యాయి. రాజుగారి చాటింపు\nనేను విన్నాను. అర్ధరాజ్యం కూడా ఆశించ\nకుండా, నా యవ్వనాన్ని మహారాజుకు\nత్యాగం చెయ్యాలని నిశ్చయించుకున్నాను.\nఆ ఉద్దేశంతోనే, కావాలని మీ భటులకు\nచిక్కాను. అయితే, ఇప్పుడు నా నిర్ణయం\nమార్చుకున్నాను! ఆపదలో చిక్కుకున్న\nవాళ్ళను, తమ స్వప్రయోజనాలకు ఉపయో\nగించుకోవాలను కోవడం, నీచాతినీచం.\nఇప్పుడు మహారాజు చేసిందదే!\" అన్నాడు.\nగజదొంగ మాటలకు ఉగ్రుడైపోయిన\nరాజు, “నువ్వుచేసిన దారుణమైననేరాలకు,\nఈ క్షణమే నిన్ను ఉరితీయించ గలను,”\nఅన్నాడు.\nసింగన్న ఏమాత్రం తొణక్కుండా, “మీకు\nన్యాయమని తోస్తే, అలాగే ఉరితీయిం\nచండి, ప్రభూ! అయితే, మీరు విధించే\nశిక్షకు భయపడి, నేను కాళ్ళబేరానికొస్తా\nనని మాత్రం భ్రమపడకండి,” అన్నాడు.\nసింగన్న మాటలు మహారాజును నిశ్చే\nష్టుణ్ణి చేశాయి. అవమానభారంతో ఆయన\nమొహం కందగడ్డలా అయింది. చాలాసేపు\nమౌనంగావుండి, తర్వాత సింహాసనం మీది\nనుంచి దిగి వచ్చి, సింగన్నను సమీపించి,\nఎంతో ఆప్యాయంగా వాణ్ణి ఆలింగనం\nచేసుకుని, \"సింగన్నా, నువ్వు నా కళ్ళు\nతెరిపించిన మహర్షివి. జీవితపు ఆఖరి\nదశలోనైనా, నువ్వు నాకు తారసిల్లడం, నా\nపూర్వజన్మ సుకృతంగా భావిస్తున్నాను.\nవారసులులేని నా సింహాసనానికి, నిన్నీ\nక్షణమే వారసుడిగా నియమించి, నేను\nసన్యాసం స్వీకరిస్తున్నాను,” అన్నాడు పరమా\nనందంతో.\nబేతాళుడు ఈ కథ చెప్పి, \"రాజా,\nవృద్ధాప్యంలో రాజు వసంతవర్మకు మతి\nభ్రమించినట్టు కనబడుతున్నది. లేకుంటే\nదోపిడీలు చేసి జీవించే ఒక మామూలు\nదొంగను, మహర్షి అంటూ ప్రశంసిస్తాడా?\nదొంగకు రాజ్యాధికారం అప్పగించడం\nకంటే మూర్ఖత్వం మరేదైనా వుంటుందా?\nసరే, దొంగను రాజును చేస్తే చేశాడు. తను\nసన్యాసం ఎందుకు స్వీకరించినట్టు? ఈ\nసందేహాలకు సమాధానం తెలిసి కూడా\nచెప్పకపోయావో, నీ తల పగిలిపోతుంది,”\nఅన్నాడు.\nదానికి విక్రమార్కుడు, \"రాజు వసంత\nవర్మ మాటతీరూ,ప్రవర్తనాసరళీ చూస్తూంటే,\nఅతడు సంస్కారవంతుడనీ, ప్రకృతి\nసౌందర్యాన్ని చూసి పరవశించిపోయే\nకళాహృదయం కలవాడనీ తెలుస్తున్నది.\nదీన్ని మనం అతడి సహజ నైజంగా గుర్తిం\nచాలి! ఇలాంటి వ్యక్తులు జీవితంలో కొన్ని\nకొన్ని, సందర్భాలలో తాత్కాలికంగా మాన\nసికమైన బలహీనతలకు లొంగిపోతారు.\nఅంత మాత్రాన దాన్ని మతిభ్రమ అనడం\nసరికాదు. ఈ చరాచర సృష్టి సమస్తం,\nప్రకృతి ధర్మానికి లోబడి నడుస్తున్నదన్న\nసత్యం, అందరెరిగినదే. అయితే, యవ్వన\nప్రలోభానికి వశుడైపోయిన వసంతవర్మకు\nగజదొంగ తన ప్రాణాన్ని పణంగా పెట్టి అన్న\nమాటలతో గాని కనువిప్పు కలగలేదు. అది\nజరిగాక, సాహసం, సంస్కారం, త్యాగనిరతి\nమూర్తీభవించిన గజదొంగను మహర్షి అని\nసంబోధించి, సింహాసనాన్ని అప్పగించాడు.\nఆ తర్వాత, అనివార్యమైన మరణాన్ని చిరు\nనవ్వుతో ఆహ్వానించడమే, జీవితపరమార్థం\nఅని గ్రహించి, సన్యాసం స్వీకరించాడు,\"\nఅన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. --(కల్పితం)",
            "book_page_end": 31
        },
        {
            "title": "తగిన పరిష్కారం",
            "book_page_start": 32,
            "pdf_page_start": 32,
            "pdf_page_end": 32,
            "author": "యస్. లోకేశ్వరి",
            "genre": "నీతి కథ",
            "moral": "సామాజిక సమస్యలకు శాశ్వత పరిష్కారం ప్రజలలో విద్య ద్వారా చైతన్యం తీసుకురావడమే.",
            "keywords": [
                "వడ్డీ వ్యాపారం",
                "విద్య",
                "పాఠశాల",
                "మోసం",
                "రాజు"
            ],
            "characters": [
                "చిన్నశెట్టి",
                "పెద్దశెట్టి",
                "గ్రామాధికారి",
                "రాజు"
            ],
            "locations": [
                "నాగలాపురం"
            ],
            "content": "నాగలాపురం అనే గ్రామంలో, పేదరైతులకు అప్పులిచ్చే చిన్నశెట్టి, చాలా తక్కువ కాలంలోనే\nధనవంతుడైపోయి, నాలుగంతస్థుల మేడ కట్టాడు. ఇది చూసి అదే గ్రామం వాడైన పెద్దశెట్టికి\nకన్ను కుట్టింది. చిన్నశెట్టి వడ్డీకింద నూటికి ఇరవై, పాతికా పేదల నుంచి గుంజుతున్నాడు.\nపెద్దశెట్టి, చిన్నశెట్టి వడ్డీవ్యాపారం పడగొట్టాలని, గ్రామాధికారి వద్దకుపోయి, చిన్నశెట్టి\nవసూలు చేస్తున్న వడ్డీ పరమ అన్యాయమంటూ ఆయనకు చెప్పాడు. అయితే, చిన్నశెట్టి\nనుంచి చిన్నాపెద్దా సహాయాలు పొందుతున్న గ్రామాధికారి నవ్వి వూరుకున్నాడు.\nపెద్దశెట్టి తిన్నగా రాజుగారి దగ్గిరకు వెళ్ళి, చిన్నశెట్టి ధనదాహం గురించీ, గ్రామాధికారి\nఅసమర్థత గురించీ ఆయనకు చెప్పాడు.\nఅంతా విన్న రాజు, \"సరే, మీ గ్రామంలో ఒక పాఠశాల పెట్టిస్తాను. దానికి వ్యవహార\nజ్ఞానంతోపాటు, నిజాయితీపరుడైన ఉపాధ్యాయుణ్ణి నియమిస్తాను. ఇక వెళ్ళు!\" అన్నాడు.\n\"అదేమిటి, ప్రభూ! చిన్నశెట్టి దురన్యాయం గురించీ, అతడితో చేయి కలిపిన గ్రామాధికారి\nసంగతీ విన్నవిస్తే, పాఠశాల పెట్టిస్తానంటారేమిటి? పాఠశాల కావాలని నేనడగలేదే!\" అన్నాడు\nపెద్దశెట్టి ఆశ్చర్యపోతూ.\nఅందుకు రాజు నవ్వి, “మీ గ్రామ ప్రజలు చదువుసంధ్యల్లేని అమాయకులు కావడంతో,\nచిన్నశెట్టిలాంటి వాళ్ళ చేతుల్లో మోసపోతున్నారు. చిన్నశెట్టిని దండిస్తే, మరొక బుల్లిశెట్టి\nవాళ్ళను మోసం చెయ్యవచ్చు. దీనికి తగిన పరిష్కారం ప్రజలు విద్యావంతులయి, మోస\nపోకుండా వుండేందుకు తగినశక్తి సంపాయించడం ఒక్కటే! అందువల్ల, మీ గ్రామానికి\nపాఠశాల అవసరం. నువ్విక నిశ్చింతగా వెళ్ళిరా!\" అని చెప్పాడు.",
            "book_page_end": 32
        },
        {
            "title": "చందమామ అనుబంధం-51: వదరుపిట్టలు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "విజ్ఞాన వ్యాసం",
            "moral": "చందమామ బృందం",
            "keywords": [
                "వదరుపిట్టలు",
                "పక్షులు",
                "గుంపుగా నివాసం",
                "ఆహారపు అలవాట్లు",
                "జీవకళ"
            ],
            "characters": [],
            "locations": [
                "భారతదేశం",
                "ఉత్తర భారతదేశం",
                "దక్షిణాది"
            ],
            "content": "సాధారణంగా పక్షులు రాత్రిపూట నిశ్శబ్దంగా ఉంటాయి. అయితే, వదరుపిట్టలు మాత్రం\nఅప్పుడప్పుడు బిగ్గరగా అరుస్తాయి. తమను పట్టుకోవడానికి వచ్చే శత్రువులను భయపెట్టడానికే\nఇవి ఇలా అరుస్తాయని చెబుతారు. పక్షులన్నిటిలోకి ఎక్కువగా వాగేవి కూడా ఈ వదరుపిట్టలే.\nఎక్కడికి వెళ్ళినా ఒకటిగా కలిసి వెళ్ళడం, ఈ పిట్టల ప్రత్యేకగుణం. ఆహారంకోసం ఒకటిగానే\nబయలుదేరతాయి. కలిసే గుడ్లుపెడతాయి; పిల్లలను పొదిగి పెంచుతాయి. ఒక పిట్ట ఈకలను\nమరొక పిట్ట శుభ్రం చేస్తుంది. ఒక పిట్టను పంజరంలో బంధించామంటే మిగతా పిట్టలన్నీ వచ్చి\nచుట్టుముడతాయి. ఎందుకు? పంజరంలోని పిట్టను విడిపించడానికా అంటే, కాదు. ఆ\nపిట్టతోపాటు తాము కూడా పంజరంలో చేరడం కోసమే. సాధారణంగా ఆరు, ఏడు పిట్టలు కలిసి\nఒక గుంపుగా నివసిస్తాయి.\nఅడవి వదరుపిట్టలు దాదాపు 10 అంగుళాల (25 సెం.మీ.)పొడవు ఉంటాయి. మసక\nఊదారంగులో ఉండే వీటి శరీరం అడుగుభాగం లేత పసుపుపచ్చ-బూడిద రంగులో ఉంటుంది.\nవీటి కనుగుడ్లు లేతపసుపు చారలతో తెల్లగా ఉంటాయి. ముక్కూ, కాళ్ళూ ఉల్లిపాయ లేతఎరుపు\nరంగులో ఉంటాయి.\nఇవి చాలా అరుదుగానే ఎత్తులో ఎగురుతాయి. గుబురు ఆకులుగల చెట్ల కొమ్మలలో గూళ్ళు\nకడతాయి. ఉత్తర భారతదేశంలోకన్నా, దక్షిణాదిలోని ఈ పిట్టలు కాస్త పెద్దవిగా ఉంటాయి.\nవీటివల్ల అడవులకు ఒక జీవకళ వస్తుంది!",
            "book_page_end": 33
        },
        {
            "title": "మన సమకాలీన సాహిత్యం: వైక్కం మహమ్మద్ బషీర్ 'పాతుమ్మయూడె ఆడు'",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "సాహిత్య వ్యాసం",
            "moral": "సాహిత్యం పేద ప్రజల బ్రతుకులలోని చిన్న చిన్న ఆశలనూ, విశ్వాసాలనూ సున్నితమైన హాస్యంతో తెలియజేస్తుంది.",
            "keywords": [
                "వైక్కం మహమ్మద్ బషీర్",
                "మలయాళ సాహిత్యం",
                "పాతుమ్మయూడె ఆడు",
                "మేక",
                "హాస్యం"
            ],
            "characters": [
                "వైక్కం మహమ్మద్ బషీర్",
                "పాతుమ్మ"
            ],
            "locations": [
                "కేరళ"
            ],
            "content": "ప్రత్యేకమైన ఇతివృత్తం అంటూ లేకుండానే నవల ఉంటుందా? ఉండవచ్చు. సుప్రసిద్ధ\nమలయాళ రచయిత వైక్కం మహమ్మద్ బషీర్ రచించిన 'పాతుమ్మయూడె ఆడు' అనే\nనవలను చదివినట్టయితే ఈ మాటను మీరూ అంగీకరిస్తారు.\nరచయిత స్వయంగా చెబుతున్నట్టు నడుస్తుందీ నవల. అనేక సంవత్సరాలు\nఅక్కడక్కడా సంచార జీవనం గడిపి, ఆఖరికి స్వగ్రామంలోనే స్థిరపడాలని ఇంటికి\nతిరిగివస్తాడు రచయిత. ఆనాటికే ఆయన చాలా నవలలు రచించి రచయితగా\nప్రసిద్ధుడయి ఉంటాడు.\nఅయితే వాళ్ళ ఇల్లు చిన్నది. ఇంటినిండా\nమనుషులు. - రచయిత తల్లీ, భార్యాపిల్లలతో\nఇద్దరన్నదమ్ములు; చెల్లెలు, ఆమె భర్త; పెళ్ళి\nకావలసిన కడగొట్టు తమ్ముడు. వీళ్లకుతోడు\nపిల్లులూ, ఎలుకలూ, కోళ్ళూ. వీటన్నిటితో ఇల్లు\nపొద్దస్తమానం హడావుడిగా, గందరగోళంగా\nఉంటుంది. ఇవన్నీ చాలవన్నట్టు ఇంట్లో\nఎక్కడపడితే అక్కడ విచ్చలవిడిగా తిరుగుతూ\nఉంటుంది ఒక మేక!\nఒకనాడు ఆమేక తన పడకమీదికి లాఘవంగా\nఎక్కి, తాను రాసిన రెండు పుస్తకాలను ఆసక్తితో\nనమలడం చూసి రచయిత ఆశ్చర్యపోతాడు.\nఅయినా, దానిని తరమకుండా అలాగే ఓర్పుగా\nచూస్తూ ఉండిపోతాడు. అయితే, ఆ మేక అంతటితో తృప్తి చెందకుండా తాను\nయాభైరూపాయలు పెట్టి కొన్న దుప్పటిని రుచి చూడడానికి పూనుకోవడం. చూస్తూ\nఊరుకోలేక పోతాడు!\nఈ నవల ఆద్యంతం ఈ మేక ప్రస్తావన వస్తుంది. అది అదే గ్రామంలో ఉంటున్న\nరచయిత సోదరి పాతుమ్మది. ఒక్కొక్కసారి అది చాలా విచిత్రమైన పరిస్థితులను\nసృష్టిస్తుంది. ఆ విధంగా\nఒకసారి ఆ మేక తలను\nహాయిగా ఒక మట్టికుండ\nలోకి దూర్చి, వెలుపలికి\nతీయకుండా-- కుండను\nపగులగొట్టి ఆ సమస్యను\nపరిష్కరించే బాధ్యతను\nఇతరులకు వదిలిపెడు\nతుంది!\nప్రశాంత వాతావరణంలో\nతన రచనా వ్యాసంగాన్ని\nకొనసాగించాలన్న రచయిత కల త్వరలోనే చెదిరి పోతుంది. ఆయన తల్లీ, అక్క చెల్లెళ్ళూ,\nబంధుమిత్రులూ ఆయన నుంచి ధనసహాయం ఆశిస్తారు. అయితే, ప్రతి ఒక్కరు కూడా\nఆ విషయం మరొకరికి తెలియకూడదని జాగ్రత్తపడతారు.\nపాతుమ్మకు మరొక ఆశ: ఆమె మేక త్వరలోనే ఈనుతుంది. అప్పుడది బోలెడంత\nపాలిస్తుంది. ఆ పాలు అమ్మి కావలసినంత సొమ్ము కూడబెట్టవచ్చు!\nఆఖరికి మేక అందమైన తెల్లపిల్లను ఈనుతుంది. అయితే, బంధువులే దొంగతనంగా\nమేకనుంచి పాలుపితకడం ప్రారంభిస్తారు. అయినా, దొంగిలించిన పాల నుంచి కుటుంబ\nసభ్యులందరికీ కూడా టీకి కావలసిన పాలు వస్తూ ఉంటాయి.\nఈ చిన్న నవలలోని మిగతాభాగం రచయిత చిన్ననాటి ముచ్చట్లనూ, బంధుమిత్రుల\nవిచిత్ర ప్రవర్తననూ తెలియజేస్తుంది. బంధువు ఒకాయన - తన అవసరాలు తీర్చకపోతే\nవెళ్ళి మిలిటరీలో చేరిపోతానని మాటిమాటికీ బెదిరిస్తూ ఉంటాడు. ఒకసారి స్థానిక\nపాఠశాల విద్యార్థినులు కొందరు రచయితకేసి చూస్తారు. గొప్ప రచయితనైన తనను\nచూస్తున్నారని ఒక క్షణం మురిసిపోతాడాయన. అయితే, ఆ అమ్మాయిలు చూసింది\nతనను కాదనీ, తన వెనక ఉన్న విరగకాసిన ఫలవృక్షాన్ననీ అతడు కొంతసేపటికి\nగ్రహిస్తాడు పాపం!\nసున్నితమైన హాస్యంతో హాయిగా సాగే ఈ నవల కేరళ ప్రాంతంలోని ఒక సాధారణ\nముస్లిం కుటుంబానికి దర్పణం పడుతుంది. పేద ప్రజల బ్రతుకులలోని చిన్న చిన్న\nఆశలనూ, విశ్వాసాలనూ తెలియజేస్తుంది..\nసమకాలీన మలయాళ కథా సాహిత్య మార్గదర్శకులు వైక్కం మహమ్మద్ బషీర్.\nఆయన 1910వ సం॥లో జన్మించారు.",
            "book_page_end": 35
        },
        {
            "title": "శివయ్య పశ్చాత్తాపం",
            "book_page_start": 37,
            "pdf_page_start": 37,
            "pdf_page_end": 40,
            "author": "రావినూతల సువర్నాకన్నన్",
            "genre": "కుటుంబ కథ",
            "moral": "నిజాయితీ, మంచి మనసును గుర్తించి గౌరవించాలి. అపోహల కారణంగా ఇతరులకు అన్యాయం చేస్తే పశ్చాత్తాపం తప్పదు.",
            "keywords": [
                "పశ్చాత్తాపం",
                "నిజాయితీ",
                "రామచంద్రం",
                "మందాకిని",
                "ధర్మయ్య"
            ],
            "characters": [
                "శివయ్య",
                "మందాకిని",
                "రామచంద్రం",
                "ధర్మయ్య",
                "శివయ్య భార్య"
            ],
            "locations": [
                "ఐనవరం గ్రామం",
                "దూరగ్రామం"
            ],
            "content": "ఐనవరం అనే గ్రామంలో, శివయ్య అనే\nధనికుడుండేవాడు. ఆయనకు ఒక్కగానొక్క\nకుమార్తె, ఆమెపేరు మందాకిని.\nమందాకిని గొప్ప సౌందర్యవతి. ఆస్తి\nపాస్తులూ, అందచందాలూ వున్న ఆమెను\nపెళ్ళాడాలని సంపన్న కుటుంబాల యువ\nకులు కొందరు ముందుకొచ్చారు. అయితే,\nఆమె తన తండ్రి దగ్గిర ఎంతో కాలంగా పని\nచేస్తున్న రామచంద్రం అనే యువకుణ్ణి\nప్రేమించి, అతణ్ణి పెళ్ళాడాలన్న ఆలోచనలో\nవున్నది.\nరామచంద్రం అందమైనవాడు. అమాయ\nకుడు. అతిమంచివాడు. అబద్ధం ఆడడం\nఅంటే, అతడి దృష్టిలో హత్య చేసినంత\nపాపం. నా అన్నవారు ఎవరూ లేని అతను,\nచాలాకాలంగా శివయ్య దగ్గిర వుంటూ,\nఅన్ని విషయాల్లోనూ ఆయనకు చేదోడు\nవాదోడుగా వుండేవాడు.\nశివయ్య, మందాకినికి తగిన వరుణ్ణి\nచూసే ప్రయత్నంలోవుండగా, ఆమె తండ్రికి\nతాను రామచంద్రాన్ని వివాహం ఆడదలచి\nనట్టు చెప్పేసింది. ఇది విన్న శివయ్య,\nముందు నిర్ఘాంతపోయి, తర్వాత మందాకి\nనిని గట్టిగా మందలించాడు.\nతన దగ్గిర పనిచేసేవాణ్ణి అల్లుడిగా చేసు\nకోవడం, శివయ్యకు పెద్ద అవమానంగా\nతోచింది. ఆయన బాగా ఆలోచించి రామ\nచంద్రం మీద లేనినింద మోపి, పనిలో\nనించి తీసివేశాడు.\nజరిగిన దానికి, రామచంద్రం బాధ\nపడుతూ గ్రామం వదిలి వెళ్ళాక, శివయ్య\nభార్యా, కూతురూ ఆయన్ని నానామాటలూ\nఅన్నారు. మందాకిని, తను రామచంద్రాన్ని\nతప్ప మరెవర్నీ పెళ్ళాడనని పట్టుపట్టింది.\nఇందుకు తల్లి తన పూర్తి అంగీకారాన్ని తెలి\nపింది. చేసేదిలేక శివయ్య రామచంద్రం\nకోసం వెతికించాడు. కాని అతడి జాడ కని\nపించలేదు. ఇదీ ఒకరకంగా మేలే అను\nకుంటూ శివయ్యలోలోపలసంతోషించాడు.\nఇలా రేండేళ్ళు గడిచాయి. తనకు అన్ని\nపనుల్లోనూ పక్కన వుండి సాయపడే రామ\nచంద్రం దూరమవడం, కూతురు పెళ్ళికి\nఒప్పుకోకపోవడం, శివయ్యకు పెద్ద దిగు\nలుగా పరిణమించి, క్రమంగా ఆయన\nఆరోగ్యం కోల్పోసాగాడు.\nఇది గమనించిన శివయ్య భార్య, కూతు\nరుకు రకరకాలుగా నచ్చచెప్పి, ఎలాగైతేనేం\nపెళ్ళికి ఒప్పించింది. ఈ వార్త చెవిన\nపడగానే శివయ్య పరమానందం చెంది,\nమందాకినికి సంబంధాలు వెతకడం ప్రారం\nభించాడు.\nఇలాంటి సమయంలో, దూరగ్రామంలో\nవున్న ధర్మయ్య అనే కోటీశ్వరుడి కొడుకు\nసంబంధం వచ్చింది. శివయ్య, ఒక పెద్ద\nమనిషిని వెంటబెట్టుకుని, ధర్మయ్య వుండే\nగ్రామానికి వెళ్ళాడు. అయితే, ఆ సమ\nయంలో ధర్మయ్య కొడుకు ఇంట్లో లేడు.\nధర్మయ్య, శివయ్యకు అన్ని మర్యాదలూ\nచేసి, \"మా అబ్బాయికి కబురు చేస్తాను.\nనాకు వ్యవసాయంతో పాటు వ్యాపారం\nకూడా వున్న సంగతి, మీరు వినే వుంటారు.\nమావాడికి ఎప్పుడూ ఒకే వ్యాపారం ధ్యాసే!”\nఅని కొత్తగా ఉద్యోగంలో పెట్టుకున్న గుమా\nస్తాను పిలిచాడు.\nఆ వచ్చిన వాణ్ణి చూసి శివయ్య ఆశ్చర్య\nపోయాడు. కారణం, అతను రామచంద్రం.\nహఠాత్తుగా అతనక్కడ కనబడేసరికి, శివ\nయ్యకు గుండెల్లో రాయిపడినట్టయింది.\nరామచంద్రం నవ్వుతూ శివయ్యను పలక\nరించి, పేరుపేరునా అందరి క్షేమం\nఅడిగాడు.\nఇది చూసి ధర్మయ్య, “ఇతణ్ణిమధ్యే\nపనిలో పెట్టుకున్నాను. లోగడ మీ దగ్గిర\nపనిచేశాడన్నమాట!\" అని శివయ్యతో అని,\nరామచంద్రంతో, “వెంటనే వెళ్ళి, అబ్బా\nయిని పిలుచుకురా!\" అన్నాడు.\nఇందుకు రామచంద్రం తాపీగా, \"ఆయన\nఇప్పుడు రారండి,\" అన్నాడు.\n“వస్తాడు, ఎందుకురాడు? ఆ వ్యాపార\nవిషయాలూ అవీ తర్వాత నిదానంగా\nచూసుకోవచ్చు, ముందు రమ్మను. పెళ్ళి\nచూపులకు వచ్చారని చెప్పు!\" అన్నాడు\nధర్మరాజు సైగచేస్తూ. కాని అది గమ\nనించని రామచంద్రం, \"ఆయనగారి సమ\nయంలో నీలవేణమ్మ ఇంట్లో వుంటాడండి.\nఒకవేళ ఆయన బయలుదేరినా, ఆవిడ\nకదలనియ్యదండి,\" అన్నాడు.\n“ఎవరీ నీలవేణి?\" అంటూ అను\nమానంగా చూశాడు శివయ్య.\nధర్మయ్య ఏదో సర్ది చెప్పబోయేంతలో,\nరామచంద్రం కల్పించుకుని, \"ఆ నీల\nవేణమ్మ, మంజువాణమ్మ కూతురు. ఆ\nమధ్య బాబుగారు ఏదో పానీయం కాస్త\nఅతిగా పుచ్చుకుని, వీధిలో పడిపోతే, ఆ\nతల్లీకూతుళ్ళు వాళ్ళ ఇంట్లోకి తీసుకుపోయి\nఆయనకు ఎన్నో సేవలు చేశారు. బాబుగారు\nతన కాబేయో అల్లుడని మంజువాణమ్మ ఆ\nవీధిలో అందరికీ చెబుతూంటుంది,”\nఅన్నాడు.\nఇది వింటూనే శివయ్యకు విషయం\nపూర్తిగా అర్థమయింది. నోట మాట పెగ\nలక, రామచంద్రం కేసి రౌద్రంగా చూస్తున్న\nధర్మయ్యతో ఏమీ అనకుండా, శివయ్య\nవెంటవచ్చిన పెద్దమనిషితోసహా వీధిలోకి\nవచ్చాడు.\nఇంతలో ధర్మయ్య పూవకం వచ్చిన\nవాడిలా పెద్దగా అరుస్తూ, రామచంద్రం\nమెడపట్టుకుని వీధి వాకిలి మెట్లవరకూ\nలాక్కొచ్చి, “ఒరే, బుద్ధిలేని వెధవా! నిన్ను\nపనిలో పెట్టుకుని కొరివితో తలగోక్కు\nన్నాను. ఫో, ఇక్కణ్ణుంచి!\" అంటూ మెట్ల\nమీది నుంచి వీధిలోకి తోశాడు.\nఆ తోపుకు బోర్లా కిందపడబోతున్న\nరామచంద్రాన్ని, శివయ్య రెండు చేతులతో\nపట్టుకుని, “రామచంద్రా! ఇక పద,\nమనింటికి పోదాం,” అన్నాడు ఎంతో ఆప్యా\nయంగా.\nమెట్ల మీద నిలబడి ధర్మయ్య ఆయాస\nపడుతూ, “వాడి మాటలు నమ్మకండి!\"\nఅన్నాడు.\nశివయ్య చిన్నగా నవ్వి, “ఈ రామ\nచంద్రం ఎంత మంచివాడో, నేను తప్ప\nఇంట్లో అందరూ గ్రహించారు. ఇప్పుడు\nనేనూ గ్రహించాను. వీడు ప్రాణం పోయినా\nఅబద్ధం ఆడడని, నాకు తెలుసు. వీణ్ణి\nఅన్యాయంగా ఇంట్లోంచి తరిమేశాను.\nఅందుకు పశ్చాత్తాప పడుతున్నాను. కాని\nవీడు మాత్రం, నాకూతురు జీవితం బుగ్గి\nపాలుకాకుండా కాపాడాడు. ఇప్పుడు వీణ్ణి\nనౌకరుగా కాదు, నాకాబోయే అల్లుడిగా\nఇంటికి తీసుకుపోతున్నాను, సెలవు!\"\nఅంటూఅక్కణ్ణించి తనగ్రామానికి బయలు\nదేరాడు.\nజరిగిందంతా విన్న శివయ్యభార్య చాలా\nసంతోషించింది. మందాకిని ఆనందానికి\nఅవధులు లేవు. ఒక శుభమూహూర్తాన\nశివయ్య, తన కూతుర్ని రామచంద్రానికిచ్చి\nఘనంగా వివాహం జరిపించాడు.",
            "book_page_end": 40
        },
        {
            "title": "అమాయకులు",
            "book_page_start": 41,
            "pdf_page_start": 41,
            "pdf_page_end": 44,
            "author": "రష్యా జానపద కథ",
            "genre": "హాస్యం",
            "moral": "అమాయకత్వం, అతి నమ్మకం ఉన్నవారు మోసగాళ్ల చేతిలో సులభంగా చిక్కుకుంటారు. తెలివి తేటలు ఉపయోగించి మోసాలను తప్పించుకోవాలి.",
            "keywords": [
                "ముసలమ్మ",
                "మోసం",
                "సిపాయి",
                "జమీందారు",
                "పంది",
                "అమాయకత్వం"
            ],
            "characters": [
                "ముసలమ్మ",
                "ముసలమ్మ రెండో కొడుకు",
                "సిపాయి",
                "జమీందారు",
                "జమీందారు భార్య",
                "దాసీ",
                "ఆడపంది"
            ],
            "locations": [
                "రష్యా గ్రామం"
            ],
            "content": "పూర్వం రష్యాలో ఒక ముసలావిడ ఉండేది.\nఆవిడకిద్దరు కుమారులుండే వారు. వారిలో\nఒకడు చనిపోయాడు. రెండవ వాడు దూర\nదేశం ప్రయాణమై వెళ్ళాడు.\nవాడు వెళ్ళిన మూడు రోజులకే ముస\nలావిడ ఇంటికి ఒక సిపాయివచ్చి, \"అవ్వా,\nచీకటి పడుతున్నది, ఈ రాత్రికి మీ ఇంట్లో\nపడుకోనిస్తావా?\" అని అడిగాడు.\n\"అలాగేలే నాయనా. అయితే, నువ్వు\nఎక్కణ్ణుంచి వస్తున్నావు?\" అని అడిగింది\nముసిలావిడ.\n\"నేను ఆలోకం నుంచి వస్తున్నాలే!”\nఅన్నాడు సిపాయి.\n“నిజంగానా! నా కొడుకు ఈ మధ్యనే\nపోయాడు. వాడుగాని నీకక్కడ కనపడలేదు\nగద?\" అని అడిగింది ముసలావిడ.\n\"కనబడకేం? అతనూ, నేనూ ఒకే గదిలో\nఉండేవాళ్ళం,\" అన్నాడు సిపాయి.\n“నిజంగానా!” అన్నది ముసలావిడ చాలా\nఆదుర్దాగా.\n“మీ వాడు ఆ లోకంలో కొంగలను కాస్తు\nన్నాడవ్వా!\" అన్నాడు సిపాయి.\n\"అయ్యో, పాపం! మావాడెంత కష్టపడి\nపోతున్నాడో?” అన్నది ముసలమ్మ.\n\"కష్టం కాదా, అవ్వా? కొంగలంటే ఎటు\nవంటివనుకున్నావు? ముళ్లపొదల మధ్యకి\nపారిపోతాయి,” అన్నాడు సిపాయి.\n\"ఇంకేం? వాడి బట్టలన్నీ కొర్రుపట్టి\nఉంటాయి!\" అన్నది ముసలమ్మ.\n\"అతని బట్టలన్నీ పీలికలూ, వాలికలూ\nఅయ్యాయంటే నమ్ము,” అన్నాడు సిపాయి.\n“నా దగ్గిర నలభై గజాల తానూ, కొంత\nడబ్బూ ఉన్నది, వాటిని తీసుకు పోయి\nవాడికిస్తావా?\" అని అడిగింది ముసలమ్మ.\n“అలాగేలే, అవ్వా,” అని వాడారాత్రి ముస\nలమ్మ ఇంటపడుకుని మర్నాడు బట్టల\nతానూ, డబ్బూ తీసుకుని తనదారిన తాను\nవెళ్ళిపోయాడు.\nఇది జరిగిన కొంతకాలానికి, దూరదేశం\nవెళ్ళిన ముసలమ్మకొడుకు తిరిగివచ్చాడు.\n“ఒరే, నాయనా, నువ్వు వెళ్ళిన సమ\nయంలో ఆ లోకం నుంచి ఒకడు వచ్చాడు.\nచచ్చిపోయిన నీఅన్నవిషయాలన్నీచెప్పాడు.\nఇద్దరూ ఒకగదిలోనే ఉంటున్నారుట. మీ\nఅన్నకివ్వమని ఒక బట్టలతానూ, డబ్బూ\nఇచ్చి పంపించా,\" అన్నది ముసలమ్మ తన\nరెండో కొడుకుతో.\n\"చాలా గొప్పపని చేశావు! నిన్ను అమా\nయకురాలిని చేసి ఎవడో దోపిడీ చేశాడు.\nనీ వంటి అమాయకులు ప్రపంచంలో\nఇంకా ఎందరున్నారో చూసి, నా తెలివి\nతేటలు వాళ్ళ మీద చూపిస్తాను,\" అంటూ\nముసలమ్మ కొడుకు బయలుదేరాడు.\nపోగాపోగా ఒక గ్రామం వచ్చింది. ఆ\nగ్రామం జమీందారు భవంతి పక్కన వున్న\nపశువులశాల ముందు ఒక ఆడపందీ, దాని\nపిల్లలూ మేత తింటున్నాయి. ముసలమ్మ\nకొడుకు ఆడపంది ముందు మోకరించి\nనేలకు వంగి నమస్కారం చేశాడు.\nఇదంతా భవంతి కిటికీనుంచి చూస్తున్న\nజమీందారు భార్య, తన దాసీని పిలిచి,\n“వాడు ఎందుకట్లా నమస్కారం చేస్తున్నాడో\nవిచారించి రావే!\" అని పంపింది.\nదాసీది వచ్చి ముసలమ్మకొడుకుతో, “మా\nపందిముందు సాష్టాంగ పడుతున్నావేం?”\nఅని అడిగింది.\n“చల్లనితల్లీ; ఈ పంది నా భార్యకు\nవేలువిడిచిన బంధువు. రేపు నా కొడుకు\nపెళ్ళి. పెళ్ళిపెత్తనం చెయ్యడానికి పందినీ,\nతోడుపెళ్ళికూతుళ్ళుగా పందిపిల్లల్నీ పంపు\nతారేమో కాస్త అమ్మగారి నడిగివస్తావా?”\nఅన్నాడు ముసలమ్మ కొడుకు.\nదాసీ చెప్పిన మాటలు విని జమీందారు\nభార్య, \"పెళ్ళికి పందుల్ని పిలుచుకుపో\nవచ్చాడా? ఎంత వెర్రివాడూ! సరేకానీ, వాణ్ణి\nచూసే నవ్వుతారు, మనకేం? ఆ పందికి నా\nఉన్నికోటును తొడిగి, పిల్లలతో సహా గుర్ర\nబ్బండిలో పంపించు!\" అన్నది నవ్వుతూ.\nగుర్రాలను బండికి పూన్చి, పందినీ,\nపిల్లల్నీ అందులో కూచోబెట్టి, బండీని ముస\nలమ్మ కొడుక్కు వప్పగించారు. వాడు బండి\nతోలుకుంటూ ఇంటికి బయలుదేరాడు.\nవేటకు పోయిన జమీందారు ఇంటికి\nతిరిగిరాగానే జమీందారు భార్య నవ్వుతూ,\n\"అయ్యో, నవ్వలేక చచ్చాం! ఇక్కడికొక\nకాపువాడు వచ్చి మన ఆడపందికి వంగి,\nవంగి దణ్ణాలు పెట్టసాగాడు. ఏమిట్రా\nఅంటే ఆ పంది తన భార్యకు వేలువిడిచిన\nబంధువనీ, దానిని తన కొడుకు పెళ్ళికి\nపెత్తనం చెయ్యటానికీ, తోడు పెళ్ళికూతుళ్ళుగా\nపందిపిల్లల్నీ తనవెంట పంపమన్నాడు,”\nఅన్నది.\n\"ఇంకేం? నువ్వు పంపావు, అవునా?\"\nఅన్నాడు జమీందారు.\n“అవును. పందికి నా ఉన్నికోటు తొడిగి\nపిల్లలతోసహా గుర్రబ్బండిలో ఎక్కించి మరీ\nపంపాను,” అన్నది భార్య.\n\"వాడెక్కడ ఉంటాడు?\" అని అడిగాడు\nజమీందారు.\n“నాకేం తెలుసునండీ?” అన్నది భార్య.\n“మతిలేనిదానవు నువ్వు, వాడు కాడు!\"\nఅంటూ జమీందారు తన గుర్రం ఎక్కి\nబయలుదేరాడు. గుర్రపుడెక్కలచప్పుడును\nబట్టి ముసలమ్మకొడుకు తనవెంట ఎవరో\nపడ్డట్టు పసికట్టాడు. బండిని దట్టమైన\nఅరణ్యంలోకి తోలి, తాను బాటమీదికి\nవచ్చి, తన టోపీని నేలమీద పెట్టి, దాని\nపక్కనే కూచున్నాడు.\nఇంతలో జమీందారు అక్కడికి వచ్చి,\n“ఏయ్, కుర్రవాడా? గుర్రబ్బండిమీద\nపందినీ, పిల్లల్నీ ఎక్కించుకుని ఇటుగా\nఎవడన్నా పారిపోవటం నువ్వు చూశావా?”\nఅని ముసలమ్మ కొడుకును అడిగాడు.\n\"చూశాను దొరా. వాడు వెళ్ళి చాలా\nసేపాయె!\" అన్నాడు ముసలమ్మకొడుకు.\n\"వాణ్ణిపట్టుకోవాలి. ఎటుగా వెళ్లాడూ?”\nఅని అడిగాడు జమీందారు.\n“వాణ్ణి మీరు పట్టుకోలేకేం? పోనీ, మీకీ\nప్రాంతాల అడ్డదార్లు తెలుసా?\" అన్నాడు\nముసలమ్మకొడుకు.\n\"ఒరే, నువ్వు చాలా మంచివాడివిగాని,\nకాస్త నువ్వువెళ్ళి వాణ్ణి పట్టుకురా!\" అన్నాడు\nజమీందారు.\n\"నేనాండీ? నావల్లకాదండీ! నా టోపీ\nకింద డేగ ఉన్నది. దానికి కాపలా కాస్తు\nన్నాను,” అన్నాడు ముసలమ్మకొడుకు.\n“నీ డేగను నేను చూస్తూంటాలే,” అన్నాడు\nజమీందారు.\n“అది పోయిందంటే యజమాని నా పీక\nకోసేస్తాడు,\" అన్నాడు ముసలమ్మకొడుకు\nభయపడుతూ.\n“దాని ఖరీదెంత?”అన్నాడు జమీందారు.\n\"మూడువందలకు తగ్గదు,” అన్నాడు\nముసలమ్మ కొడుకు.",
            "book_page_end": 44
        },
        {
            "title": "మైరావణ సంహారం (పీరహనుమాన్)",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పౌరాణిక కథ",
            "moral": "సత్యసంధత, ప్రజా సుఖం ప్రధానం. అపారమైన శక్తిని యుక్తితో ఉపయోగించి ధర్మాన్ని నిలబెట్టాలి.",
            "keywords": [
                "హనుమంతుడు",
                "మైరావణుడు",
                "పంచముఖాంజనేయ",
                "చంద్రసేన",
                "రత్నపేటిక",
                "పాతాళ లంక"
            ],
            "characters": [
                "హనుమంతుడు",
                "మైరావణుడు",
                "రాముడు",
                "లక్ష్మణుడు",
                "చంద్రసేన",
                "మత్స్యవల్లభుడు",
                "బేతాళుడు (గుహలో)",
                "బ్రహ్మ",
                "శివుడు"
            ],
            "locations": [
                "పాతాళ లంక",
                "జ్వాలాముఖి పద్మం",
                "మకరబిలం"
            ],
            "content": "హనుమంతుడు శరవేగంతో పోయి, చంద్ర\nసేన వున్నరాణివాసభవనాన్ని చేరుకున్నాడు.\nఆ భవనం పచ్చరాతితో, అద్భుతమైన\nశిల్పంతో నిర్మించబడి ఉన్నది. అంత\nచీకటిలో కూడా భవనం పచ్చని కాంతులు\nవిరజిమ్ముతున్నది; అక్కడక్కడ తాపిన\nఅందమైన కెంపులు ఎర్రని వెలుతురును\nప్రసరిస్తున్నవి.\nభవనద్వారం వద్ద రాక్షసులెవరూ కాపలా\nలేరు. అందరూ కాళికాలయం దగ్గిర జరిగే\nమహెూత్సవంలో పాల్గొనేందుకు వెళ్ళి\nపోయారు. కాని, ద్వారం ముందు ఎర్రగా\nమెరుస్తున్న కనుగుడ్లను తిప్పుతూ, కాళ్ళు\nగల ఒక భయంకరమైన రక్కసిసర్పం\nతిరుగుతున్నది.\nహనుమంతుడు, రక్కసిసర్పాన్ని, సర్పం\nహనుమంతుణ్ణిఒకేసారిచూడటం జరిగింది.\nవెంటనే సర్పం బుసలు కొడుతూ ఉవ్వెత్తున\nలేచింది. దాని ముక్కుపుటాల నుంచి\nపొగలూ, జ్వాలలూ వెలువడసాగినై. హను\nమంతుణ్ణి మింగేందుకు అది నోరు తెరిచి\nముందుకు రాసాగింది. హనుమంతుడు,\nఆ రక్కసిసర్పాన్ని చంపేందుకు లంఘించ\nబోయేంతలో, భవనం పైభాగం నుంచి\nకోమలమైన స్త్రీ కంఠం చేసిన ఆర్తనాదం\nవినిపించింది.\nహనుమంతుడు మరుక్షణం సూక్ష్మ\nరూపం ధరించి, రక్కసిసర్పం నోటి గుండా\nలోపల ప్రవేశించి, దాని పొట్ట చీల్చి చంపి,\nభవనంలోకి పరిగెత్తాడు. భవనం అంతా\nచీకటిమయంగా ఉన్నది. అక్కడక్కడ\nమాత్రం ఎర్రని కెంపులు చిన్నగా మెరుస్తు\nన్నాయి. హనుమంతుడు స్త్రీ ఆర్తనాదం\nవచ్చిన ప్రదేశంకోసందిక్కులు చూసేంతలో,\nభవనం పైఅంతస్తు నుంచి కొరడా ఛెళు\nకులూ, ఆర్తస్వరమూ మరొకసారి వినిపిం\nచాయి.\nహనుమంతుడు చప్పున కదిలి చంద్రసేన\nబంధింపబడి వున్న గది దగ్గిరకుపోయాడు.\nగది తలుపులు లోపల గడి పెట్టబడి\nవున్నాయి. హనుమంతుడు ఎత్తుగా వున్న\nకిటికీ గుండా లోపలికి చూశాడు. అప్పుడే\n'మూర్చనుంచి తేరుకున్న చంద్రసేనను\nకంటకి కొరడాతో కొడుతూ, \"ముదనష్టపు\nదానా! బుద్ధిమాలి మైరావణుడు, మా పాతాళ\nలంకకు చీడపురుగును తెచ్చినట్టు నిన్ను\nతెచ్చిపెట్టాడు. కాళికాలయంలోకి ఎవడిని\nపంపావో చెప్పు? ఇప్పుడే గొడ్డలితో నీ తల\nనరికివేస్తా. ఉహుఁ, కాదు, గొంతు పిసికి\nచంపటమే నీకు తగిన శిక్ష!\" అంటూ\nపట్టరాని కోపంతో చంద్రసేన గొంతు పట్టు\nకున్నది.\nహనుమంతుడు వెంటనే తన వాలాన్ని\nపెంచి కిటికీలోకుండా లోపలికి పంపాడు.\nకంటకి చంద్రసేన గొంతు నులుము\nతున్నంతలో, హనుమంతుడి తోక ఆ రాక్షసి\nమెడను చుట్టి, గట్టిగా బిగించి, ఇవతలికి\nగుంజింది. కంటకి చాపచుట్టలా నేల మీద\nపడి, ప్రాణాలు వదిలింది.\nహనుమంతుడు గదితలుపులు విరగదన్ని\nలోపల ప్రవేశించి, చంద్రసేనకు నమస్క\nరించాడు. తరవాత కొద్ది మాటల్లో పరిస్థితి\nఅంతా ఆమెకు వివరించి, మైరావణుణ్ణి\nచంపే మార్గం తెలియపరచమన్నాడు.\nరాముడి పేరు వింటూనే చంద్రసేన\nతాను కంటకి వల్ల పడిన హింస అంతా\nమరిచి, సేదదేరి, “హనుమంతుడా! నీకు\nమైరావణుడి ప్రాణరహస్యం చెబుతాను.\nకాని, ముందుగా నువ్వు, ఒక వాగ్దానం\nచేయాలి. మైరావణ సంహారం జరిగాక, నీ\nయజమానిని నా దగ్గిరకు తీసుకురావాలి,”\nఅన్నది.\nహనుమంతుడు అలాగే రాముణ్ణి తీసుకు\nవస్తానని వాగ్దానం చేశాడు. చంద్రసేన\nఅతడికి మైరావణుడి ప్రాణాలు భద్రపరిచి\nవున్న చోటు గురించి చెప్పింది. వెంటనే\nహనుమంతుడు గది బయటికి వచ్చి,\nఆకాశంలోకి ఎగిరి, సప్తసముద్ర మధ్యంలో\nవున్న జ్వాలాముఖి పద్మాన్ని చేరుకున్నాడు.\nభగ భగ మండే జ్వాలలే ఆ పద్మానికి\nరేకులుగా వున్నవి. హనుమంతుడు భక్తితో\nఅగ్నిదేవుణ్ణి స్మరించి, పద్మంలో ప్రవేశించి,\nదాని కాడ గుండా జారి, క్షణంలో మకర\nబిలాన్ని చేరాడు.\nమకరబిలంలో భయంకరమైన సర్పాలు\nబుసలుకొడుతున్నవి; పిశాచగణాలు హుంక\nరిస్తున్నవి. హనుమంతుడు పెద్దగా సింహ\nనాదం చేసి, ఆ దుష్టశక్తులను ఎడా పెడా\nపిడికిళ్ళతో కుమ్ముతూ, కరాళ గుహలోకి\n`పోయాడు. అతడి ధాటి చూసిన భూత\nశక్తులన్నీ పారిపోయాయి. కాని, గుహ\nఎత్తున వున్న ఒకే ఒక్క నల్లని భయంక\nరాకారం, తెల్లని కోరలతో, ఎర్రని కళ్ళతో\nఅతడి దారికి అడ్డంగా నిలబడి భయాన\nకంగా వికటాట్టహాసం చేసింది.\n\"ఎవడవురా నీవు? అడ్డం తొలుగు!\"\nఅన్నాడు హనుమంతుడు తీవ్రస్వరంతో.\nఆ మాటలకు భయంకరాకారం వికవిక\nనవ్వి, “నేను బేతాళుడను; భూత, ప్రేత,\nపిశాచాలకు నాయకుడను! నువ్వెవడివి?\nఇక్కడికి రాగలవారు ఇద్దరే. ఒకడు మైరావ\nణుడు- నువ్వు మైరావణుడివి కావు! ఇక\nపోతే, నీవు ఆ రెండో మహాశక్తిమంతుడవే\nఅయివుండాలి,\" అన్నది.\nహనుమంతుడు బిగ్గరగా నవ్వి, “ఔరా,\nబేతాళా! శ్మశానాల్లో స్వేచ్ఛగా విహరించే\nనీకు, ఈ చీకటి గుహలో వుండే దురవస్థ\nఎందుక్కలిగింది? ఛీ, అడ్డం తొలగు! లేక\nపోతే నా శక్తి ఎలాంటిదో ఇప్పుడు నీ మీద\nచూపవలసి వస్తుంది,” అన్నాడు.\nబేతాళుడు హేళనగా నవ్వి, “ఏదీ, ఆ శక్తి\nఏపాటిదో చూస్తాను!\" అన్నాడు.\nహనుమంతుడు చప్పున పిడికిలితో బేతా\nళుణ్ణి పొడిచాడు. ఆ దెబ్బకు బేతాళుడు\nనేలకొరిగి, హనుమంతుడికి నమస్కరిస్తూ,\n\"స్వామీ హనుమా! ధన్యుణ్ణి, చిన్న అప\nచారం చేసి, ఈ గుహలో పడివుండేట్టుగా\nశాపం పొందాను. నీ స్పర్శతో నాకు శాప\nవిముక్తి కలుగుతుందని శివుడు చెప్పాడు.\nజై, వీరహనుమా!” అంటూ అక్కడినుంచి\nమాయమయ్యాడు.\nహనుమంతుడు గుహమధ్యకుపోయాడు.\nఅక్కడ ఉన్నతమైన ఒక శిలావేదిక మీద\nగుండ్రటి రత్నపేటిక ఒకటి ఉన్నది. దాని\nమూత మీద అగ్నిశిఖ జ్వలిస్తున్నది. అతడు\nపేటికను సమీపించే సరికి, ప్రచండమైన\nఅగ్నిజ్వాలలు చెలరేగి, అతడి శరీరం కంది\nపోయేట్లుగా చుట్టుముట్టాయి. వెంటనే\nహనుమంతుడు గట్టిగా గాలిపీల్చి, మంటల\nమీదికి ప్రళయమారుతంలాగా ఊదాడు.\nకాని, మంటలు చల్లారకపోగా, అవి అతణ్ణి\nమరింత తీవ్రంగా చుట్టుముట్టాయి.\nహనుమంతుడు చేతులెత్తి, \"అగ్నిదేవా!\nనేను నీ మిత్రుడైన వాయువు కుమారుణ్ణి,\nఅనుగ్రహించు!\" అంటూ అగ్నిని ధ్యానిం\nచాడు. వెంటనే అగ్ని జ్వాలలన్నీ చల్లారి\nపోయాయి.\nఆ వెంటనే రత్నపేటిక మీది జ్యోతి\nనుంచి ఇలా మాటలు వినిపించాయి:\n\"మారుతీ! నీకు ఒక ముఖ్య విషయం\nచెప్పేందుకే, నేనిలా విజృంభించాను. నీవు\nఈ పేటికలోని తుమ్మెదలను ఒక్కసారిగా\nసంహరించాలంటే, ఐదు ముఖాలు తెచ్చు\nకుని, వాటిని నీ నోళ్ళతో లోపలికి పీలుస్తూ,\nవెనువెంటనే నమిలి వెయ్యాలి. ఆ సంగతి\nబాగా గుర్తుంచుకో!”\nహనుమంతుడు అగ్నికి నమస్కరించి,\nతుమ్మెదలున్న రత్నపేటికను తీసుకుని\nవాయువేగంతోరామలక్ష్మణులున్న చోటుకు\nవచ్చాడు. అక్కడ వాళ్ళిద్దరూ ఇంకా\nఅసంఖ్యాకులైన మైరావణులతో పోరాడు\nతూనే ఉన్నారు. హనుమంతుడు పెద్దగా\nసింహనాదం చేస్తూ, మైరావణుడి ఎదురుగా\nవాలి, నిలబడి, రత్నపేటికను ఎత్తి పట్టుకుని,\n\"ఒరే, పాతాళ లంకేశ్వరా! నీ పంచ ప్రాణా\nలున్న పేటికను తెచ్చాను. ఇప్పటికైనా బుద్ధి\nతెచ్చుకుని, రామ లక్ష్మణులను శరణు\nవేడుకో!” అన్నాడు.\nతన పంచప్రాణాలు గల రత్నపేటికను\nచూసి మైరావణుడు కలవరపడ్డాడు. శరీరం\nబండరాళ్ళ మధ్య నలిగిపోతున్నట్టు బాధ\nపడుతూ, \"ఎంతపని చేశావురా వానరా!\nపేటికలో ఉన్నవి నా ప్రాణాలే కాని, అవి\nరామలక్ష్మణుల పాలిటా, నీపాలిటా మృత్యు\nవనుకో. ఆ పేటికను తెరిచావో అవి నిన్ను\nకుట్టి, నీ శరీరాన్ని కాలకూట విషంతో\nనింపి, నిన్ను నిలువునా దగ్ధం చేస్తాయి. మీ\nముగ్గరి మృత్యువునూ ఇక్కడికి మోసు\nకొచ్చావు. ప్రాణాలమీద ఆశ వుంటే, ఆ\nపేటికను కిందపెట్టు,\" అన్నాడు.\nహనుమంతుడు ఆ మాటలకు పెద్దగా\nనవ్వి, “నిద్రలో వున్న రామలక్ష్మణులను\nమాయతో ఇక్కడికి తెచ్చినందుకు, నీకు\nచావు తప్పదు. చచ్చేముందు మరేవైనా తెలి\nసిన మాయమంత్రాలుంటే ప్రదర్శించు,”\nఅన్నాడు.\nహనుమంతుడి నిర్భయత్వం చూసి,\nమైరావణుడు బెంబేలుపడిపోతూ, “కంటకీ!\nకంటకీ! వెంటనే చంద్రసేనను చంపు!\"\nఅని బిగ్గరగా అరిచాడు. హనుమంతుడు\nమందహాసం చేసి, “ఓరి మాయల మైరా\nవణా! ఆ కంటకి నీ కన్న మరి కాస్త ముందు\nచూపున్న దుర్మార్గురాలు. అది ఇంతకు *\nముందే చంద్రసేనను చంపే ప్రయత్నం\nచేసింది. కాని, ఆ సమయంలోనే దాని\nఆయువు తీరిపోయింది,” అన్నాడు.\nమైరావణుడికి జరిగినదంతా అర్థమై\nపోయింది. అతడు బిగ్గరగా ఒక కేకపెట్టి,\nఅందుబాటులో వున్న ప్రతి ఆయుధాన్నీ\nబాణంలా ప్రయోగిస్తూ, రామలక్ష్మణుల\nమీదికి వెళ్ళాడు. అతడు మధ్య మధ్య తన\nశరీరాన్ని తానే గాయపరుచుకుని రక్తం\nచిందించుతూంటే, మైరావణులు తండోప\nతండాలుగా పుట్టుకొచ్చి, రామలక్ష్మణులను\nచుట్టుముట్టారు. అది చూసి హనుమంతుడు\nవెంటనే శివుణ్ణి స్మరించి, ఐదు ముఖాలు\nతెచ్చుకుని, పంచముఖాంజనేయుడుగా\nఅవతరించాడు.\nహనుమంతుడు ఐదు ముఖాలతోనూ\nఒకేసారి ప్రళయహుంకారం చేసి, రత్న\nపేటిక మూత తీయగానే, ఉరుములురిమి\nపిడుగులు పడినట్టుగా, ఎర్రని మెరుపులతో\nప్రళయఝుంకారం చేస్తూ వెలువడిన ఐదు\nతుమ్మెదలు, అతణ్ణి కాటు వేసేందుకు\nమీదికి వెళ్ళాయి. హనుమంతుడు ఒక్కొక్క\nముఖంతో గట్టిగా లోపలికి గాలి పీలుస్తూ,\nఒక్కొక్క తుమ్మెదనూ నోటపట్టి, కసిగా\nఏకకాలంలో వాటిని గట్టిగా నమిలి చంపి,\nనేలమీద ఊశాడు. మరుక్షణం మాయ\nమైరావణ మూక అంతా ఈగలలాగా నేల\nకూలి ప్రాణాలు వదిలారు.\nఈ విధంగా తన బలగమంతా నశించినా,\nమైరావణుడు పారిపోయే ప్రయత్నం చేయక\nరామలక్ష్మణుల మీద రకరకాల ఆయు\nధాలూ, బాణాలూ ప్రయోగించ సాగాడు.\nఅప్పుడు రాముడు ఒక మహాస్త్రం ప్రయో\nగించి మైరావణుడి తల తెగి నేల మీద\nపడేలా కొట్టి, అతణ్ణి చంపాడు.\nపంచముఖాంజనేయ, రామలక్ష్మణులపై\nపూలజల్లు కురిసింది. బ్రహ్మాది దేవతలూ,\nశివుడూ అక్కడి కొచ్చారు. బ్రహ్మ రాముడితో,\n“రామా! ఈ మైరావణుడు కాలనేమి\nఅంశతో జన్మించినవాడు. హనుమంతుడి\nసాయంవల్ల, నీచేతిలో అతడు చావటం\nజరిగింది. హనుమంతుడు, శివుడి అంశతో\nజన్మించినవాడు గనకనే, మైరావణ సంహా\nరానికి అవసరం అయిన, ఆ రత్నపేటికను\nసప్త సముద్రాల మధ్య నుంచి తేగలిగాడు,”\nఅని చెప్పాడు.\nశివుడు హనుమంతుణ్ణి ఆశీర్వదించి,\n\"హనుమంతుడా, నీ శక్తియుక్తులూ, బల\nపరాక్రమాలూ అపారమైనవి. మైరావణ\nసంహారం మాటలు కాదు! ఎంతో దుర్ఘట\nమైన కార్యాన్ని విజయవంతంగా\nనెరవేర్చావు. మహిమాన్వితమైన పంచ\nముఖాంజనేయ రూపాన్ని స్మరించినవారికి,\nభూత పిశాచాదుల నుంచి ఎటువంటి హానీ\nకలగదు,\" అన్నాడు.\nహనుమంతుడుతనపంచముఖ స్వరూ\nపాన్ని ఉపసంహరించుకుని, బ్రహ్మకూ,\nశివుడికీ ప్రణామాలు చేశాడు. బ్రహ్మా, పాలకుడుగా అభిషేకించి, పట్టాభిషిక్తుణ్ణి\nశివుడూ వారి వెంట వచ్చిన దేవతలూ, రామ\nలక్ష్మణులకు విజయం కలగాలని ఆశీర్వ\nదించి, వెళ్ళిపోయారు.\nబ్రహ్మ వెళ్ళిపోయే ముందు రాముడికి,\nపాతాళ లంకారాజ్యానికి మత్స్యవల్లభుణ్ణి\nఅధిపతిగా చేయమని ఆదేశంఇస్తూ, “రామా!\nసత్యసంధుడూ, ప్రజల సుఖమే తనదిగా\nభావించి రాజ్యమేలే వాడూ మొదట ఎన్ని\nకష్టాలు అనుభవించినా, చివరకు అతడికి\nవిజయం తప్పదు. తిరుగులేని, ఈ ధర్మ\nసూత్రం నీ పట్ల నిజమయింది,” అన్నాడు.\nబ్రహ్మ చెప్పినదానికి రాముడు\nపరమానంద భరితుడై, హనుమంతుడికి,\nవెంటనే మత్స్యవల్లభుణ్ణి పిలిపించవల\nసిందిగా చెప్పాడు.\nత్వరలోనే మత్స్యవల్లభుడు రాముడున్న\nచోటుకు వచ్చి నమస్కరించాడు. రాముడు\nఅతడికి సంగతి చెప్పి ఆశీర్వదించి పాతాళ\nలంకావాసుల, ఆనంద కోలాహలాల\nమధ్య, మత్స్యవల్లభుణ్ణి, పాతాళలంక\nచేశాడు.\nఇవన్నీ పూర్తి అయిన తరవాత హను\nమంతుడు ఎంతో వినయంగా రాముడికి,\nతాను చంద్రసేనకు చేసిన వాగ్దానం గురించి\nచెప్పి, \"రామా, ఆ చంద్రసేన సహాయం\nలేకపోయినట్టయితే, నేను మైరావణుడి\nప్రాణాలున్న ప్రదేశం కనుక్కోవటం సాధ్య\nమయ్యేది కాదు. అప్పటి పరిస్థితుల్లో తప్పని\nసరి అయినకారణంగా, మైరావణసంహారం\nతరవాత నిన్ను, ఆమె దగ్గిరకు తీసుకువస్తా\nనని వాగ్దానం చేశాను,” అన్నాడు.\nఇది విని, రాముడు ఆశ్చర్యపోతున్న\nవాడిలా హనుమంతుడి కేసిచూసి, కొంచెం\nసేపు మౌనంగా ఆలోచించి, తల పంకిస్తూ,\n“అలాగా! సరే పద,” అన్నాడు.\nరాముడు ఇలా అనగానే హనుమంతుడు\nఎంతో సంతోషపడి, చంద్రసేన ఉన్న\nమందిరానికి ముందుండి దారి తీశాడు.\nరాముడు చిరునవ్వు నవ్వుతూ అతణ్ణి\nఅనుసరించాడు.",
            "book_page_end": 52
        },
        {
            "title": "సహజగుణం",
            "book_page_start": 53,
            "pdf_page_start": 53,
            "pdf_page_end": 57,
            "author": "వసుంధర",
            "genre": "నీతి కథ",
            "moral": "నిజమైన దైవభక్తి అంటే స్వార్థం, అహంకారం, ద్వేషం వంటి దుర్గుణాలను విడనాడటం. మానవత్వం లేని భక్తి నిష్ఫలం.",
            "keywords": [
                "గోపాలుడు",
                "గోవిందుడు",
                "దైవభక్తి",
                "స్వార్థం",
                "మానవత్వం",
                "ఆత్మానందస్వామి"
            ],
            "characters": [
                "గోపాలుడు",
                "గోపాలుడి భార్య",
                "గోవిందుడు",
                "ఆత్మానందస్వామి"
            ],
            "locations": [
                "నాగపట్నం",
                "పల్లవరం",
                "శృంగవరం"
            ],
            "content": "నాగపట్నంలో గోపాలుడనే వాడుండే\nవాడు. వాడిది చిన్నప్పటినుంచీ మంచి\nమనసు. తనచుట్టూ వున్న వారందరూ,\nతనంత సుఖంగా వున్నప్పుడే వాడు సంతో\nషంగా వుండగలడు. అందువల్ల పెరిగి\nపెద్దవుతున్నకొద్దీ వాడిలో ఉపకారగుణం\nప్రబలింది. కొందరికి మాటసాయం చేసే\nవాడు. కొందరికి పనిసాయం చేసేవాడు.\nకొందరికి ధనసాయం చేసేవాడు.\nఇలా కొంతకాలం, జరిగేసరికి గోపాలుడి\nఉపకార గుణానికి విలువ లేకుండా\nపోయింది. అడిగి అందరికీ సాయపడడం\nవల్ల, చాలామంది కష్టాల్లో వున్నప్పుడు వాడి\nవద్దకు వెళ్ళేవారుకాదు సరికదా, వాడొచ్చి\nఅడగలేదని దెబ్బలాడేవారు.\nఅందరికీ అన్నివేళలా సాయపడ్డం,\nగోపాలుడు ఒక్కడివల్లా అయేపనికాదు! ఆ\nకారణంగా ఎవరికైనా సాయం చేయ\nలేనంటే, \"నిన్ను నమ్ముకుని అందర్నీ\nకాదన్నాను. ఎవర్నీ అడగలేదు. ఇప్పుడు\nనేనేమైపోవాలి?\" అని నిలదీసేవారు.\nఇంతేకాక, కొందరు చాటుమాటుగా\nగోపాలుడి గురించి చెప్పుకుని నవ్వు\nకునేవారు. ఒక రోజున ఎవరో, “ఆ\nగోపాలుడికి కట్టుకుపోయేంత డబ్బుంది.\nఅయినా, సొంతానికి వాడుకోడు. పేరు\nప్రతిష్ఠలకోసం వాళ్ళకూ వీళ్ళకూ కొంచెం\nకొంచెంగా సాయం చేసినా, ఇచ్చే డబ్బు\nతక్కువ. డబ్బెక్కువైతే రెండు చేతులా\nదానాలు చేయాలి కానీ, ఇలా చిల్లర\nసాయాలుచేసి ఏమి లాభం?” అనుకోవడం\nగోపాలుడు విన్నాడు.\nఇది విన్న గోపాలుడి మనసు పాడ\nయింది. వాడు భార్యతో తనువిన్న మాటలు\nచెప్పి, “నా మంచితనాన్నెవరూ అర్థం చేసు\nకోవడంలేదు. ఇచ్చిన వాళ్ళకు తృప్తి లేదు.\nఇవ్వనివాళ్ళకు కోపం. నా అవసరంలేని\nవాళ్ళకు అసూయ, ద్వేషాలూ! ఇక మీదట\nకొంతకాలంపాటు నేనెవర్నీ పట్టించుకో\nకుండా ఉండడం మంచిదనుకుంటాను,”\nఅన్నాడు.\nఅందుకు వాడి భార్య నవ్వి, \"తనను\nరక్షించినవాడినైనా సరే తేలు కుట్టకుండా\nవుండలేదు. రాయి మీదవిసిరిన వాడికి\nచెట్టు పండునివ్వకుండా వుండలేదు. ఇవి\nసహజగుణాలు! మీ సహజగుణాన్ని మాను\nకుని,మీరు సుఖపడలేరు. అయితే ప్రస్తుతం\nమీకు మనశ్శాంతి లేదు. కాబట్టి కొన్నాళ్ళ\nపాటు తీర్థయాత్రలు చేసి దైవదర్శనం\nకావించుకుని తరించి వద్దాం,” అన్నది.\nదానికి గోపాలుడు విచారంగా, “నేను\nమంచితనాన్నే తప్ప, దేవుడినెప్పుడూ నమ్మ\nలేదు. తీర్థయాత్రలవల్ల నాకు మనశ్శాంతి\nకలగదు,” అన్నాడు.\n“దేవుడిని నమ్మకపోవడం వల్లనే, మీకు\nమనశ్శాంతి లేకుండా పోయింది. ఒక్కసారి\nనమ్మిచూడండి, ఎంతహాయిగా వుంటుందో\nమనసుకు!\" అన్నది వాడి భార్య.\nఅయినా గోపాలుడు అంగీకరించక,\n\"జీవమున్న మనిషికంటే, గుడిలో వున్న\nరాతిబొమ్మ గొప్పదని నేను నమ్మను. ఈ\nవిషయంలో మాత్రం నన్ను వేధించకు,”\nఅన్నాడు.\nవాడి భార్య వెంటనే, “పోనీ, మనిషి\nరూపంలోని దేవుడినే నమ్మండి. శృంగ\nవరంలో ఆత్మానందుడనే మహానుభావుడు,\nతాను దేవుడి అవతారాన్నని చెప్పుకుంటూ\nఎన్నో మహిమలు ప్రత్యక్ష నిదర్శనంగా చేసి\nచూపుతున్నాడట. మీ పెదనాన్నగారబ్బాయి\nగోవిందుడికి, ఆయనంటే గాఢభక్తి ఏర్ప\nడిందట. ఆయనకూడా ఒకప్పుడు మీలాగే\nనాస్తికుడు కదా!\" అన్నది.\nఆ మాటలతో గోపాలుడిలో చలనం\nకలిగింది. గోవిందుడిలో భక్తిభావం ప్రవేశ\nపెట్టగలిగాడంటే ఆ ఆత్మానందుడు\nనిజంగా అవతారపురుషుడే అయుండాలి!\nఎందుకంటే, గోవిందుడు చిన్నప్పటినుంచీ\nచెప్పలేనంత స్వార్థపరుడని పేరు. వాడు\nమోసం చేసి తమ్ముళ్ళ ఆస్తి కాజేశాడు.\nలంచాలతో రాజోద్యోగులను మెప్పించి\nపల్లవరం గ్రామాధికారి అయ్యాడు. ఇప్పుడు\nవాడు భక్తుడయ్యాడంటే, వాడిలో చాలా\nమార్పు వచ్చి వుండాలి!\nగోపాలుడు ఇలా ఆలోచించి, భార్యతో,\n\"మనం పల్లవరం వెళ్ళి గోవిందుడింట్లో\nవుందాం. వాడిలో మంచి మార్పు వచ్చి\nవుంటే, అప్పుడు నేను మనస్ఫూర్తిగా శృంగ\nవరం వెళ్ళి, ఆత్మానందస్వామి దర్శనం\nచేసుకుని మనశ్శాంతి పొందుతాను,”\nఅన్నాడు.\nఇందుకు భార్య సరేనన్నది.\nఇద్దరూ పల్లవరం వెళ్ళారు. వాళ్ళు వెళ్ళే\nసరికి గోవిందుడింట్లో అట్టహాసంగా పూజ\nజరుగుతున్నది. ఎందరో భక్తులు పూజలో\nపాల్గొని భక్తిపారవశ్యంతో పాటలు పాడు\nతున్నారు.\nతర్వాత అందరూ వెళ్ళిపోయాక\nగోవిందుడు, గోపాలుణ్ణి కౌగలించుకుని,\n“మన ఊరిలో నువ్వొక్కడివే నాకు ఆప్తుడివి.\nమన ఊళ్ళో అంతా నన్ను పైకి రాలే\nవనితిట్టేవారు. ఆత్మానందస్వామి దయవల్ల,\nనేనిప్పుడెంత వైభవంగా వున్నానో చూడు!\"\nఅన్నాడు.\nదానికి గోపాలుడు, \"మన ఊళ్ళో నిన్నె\nవరు తిట్టినా, వాళ్ళకు నీపైన ద్వేషభావం\nమాత్రం లేదు. నువ్వు అక్రమ మార్గాల్లో\nనడుస్తున్నావని వాళ్ళ అనుమానం. నువ్వు\nబాగావున్నట్టే అక్కడవాళ్లూ బాగానేవున్నారు,”\nఅన్నాడు.\nగోవిందుడికి కోపంవచ్చినా అణుచు\nకుని, \"అక్కడ వాళ్ళు బాగానే వుండొచ్చు\nకానీ, నా అంత బాగాలేరు. మన ఊరి\nవీరయ్య కొడుక్కు రాజు కొలువులో\nఉద్యోగం రావలసిందే! మన ఊరివాడని\nతెలిసి రాజోద్యోగులు నన్ను సలహా\nఅడిగారు. ఒకసారి వీరయ్య నా తమ్ముడి\nతరఫునచేరి నన్ను నానామాటలూ అన్నాడు.\nనేనుమర్చిపోతానా?వాడికుద్యోగం రాకుండా\nచేశానంతే!\" అంటూ తన ప్రతాపం చెప్పు\nకున్నాడు.\nగోపాలుడాశ్చర్యపోయి, “నువ్విప్పుడు దైవ\nభక్తుడివయ్యావుకదా! నీకు రాగద్వేషాలుండ\nవనుకున్నాను. పాత పగలు గుర్తుపెట్టుకుని\nప్రతీకారం తీర్చుకోవడం, నీకు తగునా?”\nఅని అడిగాడు.\nవెంటనే గోవిందుడు విసుగ్గా, \"పాత\nపగల సంగతి అలావుంచు! ఈ ఊరికి\nమొన్నంటే మొన్న, మనూరి శంకరు\nడొచ్చాడు. వాడి కూతురు కీఊళ్ళో మంచి\nసంబంధం దొరికింది. శంకరుడు మనూరి\nవాడని తెలిసి, వాళ్ళు వాడి కూతురు\nగురించి నన్నడిగారు. నిజం చెప్పొద్దూ—\nవాడికీ నాకూ ఏనాడూ ఏ గొడవాలేదు. కానీ\nఒకసారి ఎవరో వాడి కూతుర్ని, నాకూతు\nరిత్ తో పోల్చి పొగిడి దాని పెళ్ళి నా కూతురి\nపెళ్ళికంటే ముందవుతుందన్నారు. అంతే!\nఅది నాకు గుర్తుండిపోయింది. నా కూతురి\nకింకా సంబంధాలు చూస్తున్నాను. ఒక్కటీ\nకుదరలేదు. అందుకని ఆ పెళ్ళి చెడ\nగొట్టేశాను. ఆత్మానందస్వామి దయవల్ల\nఒక్క రోజు తర్వాత - అంటే నిన్న నా\nకూతురికి సంబంధం కుదిరింది. అందుకే\nఈ రోజు ఇంత ఘనంగా పూజ చేశాను,”\nఅన్నాడు.\nఇది విని గోపాలుడు నివ్వెరపోయి,\n\"తొందరపడి ఒక పెళ్ళి సంబంధం చెడ\nగొట్టినందుకు నీకు బాధగా లేదా?\" అని\nఅడిగాడు.\n\"బాధ నాకెందుకు? అంతా ఆస్వామి\nలీల. శంకరుడి కూతురుకా సంబంధం\nరాసిపెట్టి వుంటే, నా కూతురు పెళ్ళి ఇంకో\nరెండు రోజుల ముందరే కుదిరి వుండేది.\nఅంతా శంకరుడి దురదృష్టం!” అన్నాడు\nగోవిందుడు.\n“నీకు మాత్రమే మంచి చేస్తూ, ఇతరు\nలకు హాని చేసేవాడు దైవస్వరూపుడవు\nతాడా? నువ్వు పొగిడే, ఆ ఆత్మానంద\nస్వామిని శంకరుడు తిట్టడా?” అన్నాడు\nగోపాలుడు.\nగోవిందుడు చిరునవ్వుతో, “ఎవరేమంటే\nనాకెందుకు? నేనూ, నా కుటుంబం పచ్చగా\nవుండాలి. నాకు మేలు జరిగినంతకాలం,\nఆత్మానందస్వామి నాకు దేవుడు. నేను నా\nకోసం ఆయన భక్తుడినయ్యాను తప్ప,\nఇతరులకు మేలు జరగాలని దైవభక్తినల\nవరుచుకోలేదు,” అంటూ తన మనసులోని\nమాటను స్పష్టం చేశాడు.\nగోపాలుడికి, ఆ ఇంట్లో ముళ్ళమీద\nవున్నట్టుగా వుంది. వాడు మర్యాదగా వుండ\nదని అక్కడ ఒక్కరోజు మాత్రం వుండి,\nమళ్ళీ ప్రయాణమయ్యాడు. ఉన్న కాసేపూ\nగోవిందుడు తన గొప్పతనం గురించి,\nఇంకా ఎవరిపై పగతీర్చుకోనున్నదీ, గోపా\nలుడికి వివరించి చెప్పాడు.\nఅక్కడి నుంచి తిన్నగా ఇంటికే వెళదా\nమనుకున్నది, గోపాలుడి భార్య. ఆశ్చర్యంగా\nగోపాలుడు శృంగవరంలోని ఆత్మానందుడి\nవద్దకు వెళదామన్నాడు.\nఇందుకు గోపాలుడి భార్య, \"మీ పెద\nనాన్నగారబ్బాయి దైవభక్తుడైనా, అతడిలో\nస్వార్థం, అహంకారం ఏమాత్రం నశించ\nలేదు. మానవత్వాన్ని మరిచి ఇతరులపై\nద్వేషం పెంచుకుని అపకారం చేస్తున్నాడు.\nఆయన్ను చూస్తూంటే నాకే దేవుడి మీద\nనమ్మకం పోతున్నది. అలాంటిది మీరిప్పుడు\nఆత్మానందుడివద్దకు వెళ్ళి ఏం చేస్తారు?”\nఅని అడిగింది.\nగోపాలుడు ఒకటి, రెండు క్షణాలు\nమౌనంగా వూరుకుని తర్వాత, “దైవభక్తి\nఅంటే పలుకుబడికి, ప్రతీకారానికి సాధన\nకాకూడదు. దురహంకారంతో కూడిన\nసహజగుణాలు దైవభక్తి అనే అగ్నిలో నశించి\nపోవాలి. మా గోవిందుడి విషయంలో అలా'\nజరగలేదు. ఆ ఆత్మానందస్వామి నిజంగా\nఅవతారపురుషుడే! స్వార్థం తప్ప తెలియని\nగోవిందుడిలో, ఎంతో కొంత దైవభక్తిని\nప్రవేశపెట్టాడు. గోవిందుడి సహజగుణాలు\nతెలిస్తే, ఆయనే వాడిని మార్చగలడు.\nఅందుకే నేను ఇప్పుడే వెళ్ళి ఆ ఆత్మానంద\nస్వామిని కలుసుకోవాలనుకుంటున్నాను,”\nఅన్నాడు.\nఇక భర్తకు అడ్డు పలికి ప్రయోజనం\nలేదనుకుని గోపాలుడి భార్య, వాడితోపాటు\nశృంగవరానికి బయలుదేరింది.",
            "book_page_end": 57
        }
    ],
    "statistics": {
        "total_stories": 14,
        "author_counts": {
            "చక్రపాణి": 1,
            "బి. విశ్వనాధరెడ్డి": 1,
            "చందమామ బృందం": 5,
            "దాసరి వెంకటరమణ": 1,
            "జెట్టి శంకరరావు": 1,
            "ఆర్. పట్టాభిరామరాజు": 1,
            "యస్. లోకేశ్వరి": 1,
            "రావినూతల సువర్నాకన్నన్": 1,
            "రష్యా జానపద కథ": 1,
            "వసుంధర": 1
        },
        "genre_counts": {
            "వ్యాసం": 2,
            "వార్తా వ్యాసం": 1,
            "నీతి కథ": 4,
            "ధారావాహిక": 1,
            "ఫాంటసీ": 1,
            "విజ్ఞాన వ్యాసం": 1,
            "సాహిత్య వ్యాసం": 1,
            "కుటుంబ కథ": 1,
            "హాస్యం": 1,
            "పౌరాణిక కథ": 1
        }
    }
}