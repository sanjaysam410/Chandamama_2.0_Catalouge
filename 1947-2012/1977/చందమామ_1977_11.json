{
    "book_id": "చందమామ_1977_11",
    "stories": [
        {
            "title": "అమరవాణి",
            "book_page_start": 1,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "సూక్తులు",
            "moral": "ధనం, శతృవు, యుద్ధధర్మం గురించి సూక్తులు.",
            "keywords": [
                "సూక్తులు",
                "ధర్మం",
                "యుద్ధం",
                "సంపద",
                "శాంతి"
            ],
            "characters": [],
            "locations": [],
            "content": "హర్షః, కామశ్చ, దర్పశ్చ,\nధర్మాః, క్రోధ, శ్శమో, దమః\nఅర్థా దేశాని సర్వాణి\nప్రవర్తంతే....\n1\n[ సంతోషమూ, కామమూ, గర్వమూ, దర్సమూ, ధర్మమూ, కోపమూ, శాంతీ, దాంతీ, ఇవన్నీ\nధనమున్న వాడిలోనే రాణిస్తాయి.]\nపీడాకర మమిశ్రాణాం\nయత్స్యాత్ కర్తవ్యమేవ తత్.\n[ శత్రువులకు ఏది బాధాకరమో ఆదంతా చేయదగినదే.]\n2\nఆయుధ్యమానం, ప్రచ్ఛన్నం,\nప్రాంజలిం, శరణాగతమ్,\nపలాయంతం, ప్రమత్తం వా,\nన త్వం హంతు మిహార్షసి.\n3\n[యుద్ధానికి సిద్ధంగా లేనివాణ్ణి, దాగినవాణ్ణి, దణ్ణం పెట్టేసినవాణ్ణి, శరణన్న వాణ్ణి,\nపారిపోయేవాణ్ణి, విమరి ఉన్నవాణ్ణి (నువు) చంపరాదు.]\nన రణే శక్యతే జేతుం\nవినా యుద్ధోన వాగ్బలాత్.\n[ యుద్ధంలో పోరి జయించాలిగాని మాటలతో కాదు.]",
            "book_page_end": 1
        },
        {
            "title": "గూకోమాలయం (పంచతంత్రం)",
            "book_page_start": 53,
            "pdf_page_start": 9,
            "pdf_page_end": 11,
            "author": "చందమామ బృందం",
            "genre": "జానపద కథ",
            "moral": "స్వార్థపరులతో స్నేహం ప్రమాదకరం.",
            "keywords": [
                "కాకులు",
                "గుడ్లగూబలు",
                "పాము",
                "బ్రాహ్మణుడు",
                "పగ"
            ],
            "characters": [
                "అరిమర్దనం",
                "మేఘవర్ణం",
                "స్థిరజీవి",
                "హరిదత్తుడు",
                "నాగుపాము"
            ],
            "locations": [
                "మర్రిచెట్టు",
                "లేళ్లకొండ",
                "పొలం"
            ],
            "content": "చీకటిపడే వేళకు అరిమర్దనం తన అనుచరులతో కాకులను వేటాడటానికి మర్రిచెట్టు వద్దకు వచ్చి “రాజుకూ కుల పెద్దకూ చెడిందిగనకనూ, వాళ్ళు వెళ్ళి -పోయే ప్రయత్నంలో ఉన్నారుగనకనూ, మనకు పెద్ద ప్రతిఘటన ఉండబోదు,” అన్నది.\nగుడ్లగూబలు పెద్ద అట్టహాసంతో మర్రి చెట్టు మీద విరుచుకు పడ్డాయి. కాని ఆ చెట్టుపైన ఒక్క కాకి కూడా లేదు. వాటికి చెట్టుకింద గాయపడి, హీనస్వరం పడి ఉన్న స్థిరజీవి మాత్రమే కనిపించింది. గుడ్లగూబలు దాన్ని చంపబోతే, అది వాటితో, “నన్ను చంపకండి. నన్ను మీ రాజు దగ్గరికి తీసుకుపొండి. నేను అతనికి చాలా విషయాలు చెప్పాలి,” అన్నది.\nగుడ్లగూబలు అరిమర్ధనానికి ఈ మాట చెప్పాయి. అది స్థిరజీవి వద్దకు ఎగిరి వచ్చి, “అయ్యా, నువు కాకుల పెద్దవు గదా, ఇలా గాయపడి, దుస్థితికి రావటానికి కారణం ఏమిటి ? ” అని అడిగింది.\nస్థిరజీవి ఇలా అన్నది :\n“రాజా, విను. నిన్న ఆ దుర్మార్గపు మేఘవర్ణం, తన కాకులను చాలా వాటిని నువు చంపావని, మీ గుడ్లగూబల గుహ మీదికి దాడి తల పెట్టింది. బలవంతు లతో విరోధం తగదు, సంధి చేసుకుని, కాకిజాతిని కాపాడుకోమన్నాను. అతను మండిపడి నా ఈకలు పీకి, నన్ను చీల్చి చెండాడి, నన్ను రాజద్రోహి అని, ఇక్కడ పడేసి, 'నీ మిత్రులైన గుడ్లగూబలతోనే ఉండు,' అని లేళ్లకొండకు సపరివారంగా వెళ్ళిపోయాడు.”\nదానికి అరిమర్దనం “మూర్ఖుడు! వాడు చేరిన కొత్తచోటు నాకు బాగా తెలుసునని ఎరగడు. నిన్ను ఇలా చేసి నందుకు వాణీ, వాడి కాకిబలగాన్నీ చంపి ప్రతిక్రియ చేస్తాను,” అన్నది.\n“రాజా, నువే నాకు దిక్కు. నేను వాడికి విశ్వాసం చూపటం మాని, నీకు చూపుతాను. నిన్ను ఆ దుర్మార్గుడి స్థావ రానికి తీసుకుపోయి, కాకులను నిర్మూ లించటానికి తోడ్పడతాను.\" అన్నది స్థిరజీవి.\nఅరిమర్దనం తన మంత్రులతో సంప్ర తించింది. వాటి పేర్లు రక్తాక్షి, క్రూరాక్ష, దీపాక్ష, వక్రనాస, ప్రాకారకర్ణాలు. స్థిర జీవిని ఏం చెయ్యాలి. దాని సహాయం పొందాలా, వద్దా అన్న ప్రశ్నలు చర్చకు వచ్చాయి. “నీ అభిప్రాయం ఏమిటి? '' అని అడిగితే రక్తాక్షి, “వెధవను చంపి పారెయ్యండి. గాయపడి దుర్బలంగా కూడా ఉన్నాడు. తేలికగా చంపవచ్చు. మళ్ళీ కోలుకుంటే ఎగిరి పారిపోయి మనకు సమస్య అయి కూర్చోవచ్చు. బ్రాహ్మడి కొడుకును చంపి, బ్రాహ్మడు స్వార్థంతో చేసిన రాజీబేరాన్ని తోసిపుచ్చిన పాములాగా, మీరు దీని సలహా, సహ కారాలను నిరాకరించండి.\" అన్నది.\n“ఏమిటా కథ ? \" అని అరిమర్ధనం అడగగా రక్తాక్షి \"బ్రాహ్మణుడు—పాము\" కథ ఇలా చెప్పింది :\nహరిదత్తుడు అనే బ్రాహ్మణుడు ఉండే వాడు. అతనికి ఒక పనికిమాలిన పొలం ఉండేది. అందులో పండే పంట అతనూ, భార్యా, కొడుకూ తినటానికే చాలేది కాదు. అతను ఒక రోజు తన చేనుకు కాపలా కాస్తూ ఒక చెట్టు నీడన చిన్నకునుకు తీశాడు. అతను మళ్ళీ కళ్ళు తెరిచి చూసేసరికి, పొలంలో ఉన్న పుట్టలో నుంచి ఒక భయంకరమైన నాగుపాము బయటికి వస్తూండటం కనబడింది. “ఓహెూ, ఇది నా పొలానికి అధిష్ఠాన దేవత అయి ఉండాలి. దీనిని ఆరాధించక\nపోవటం చేతనే నన్ను దరిద్రం వెంటాడు తున్నది,\" అనుకుని హరిదత్తుడు ఒక పిడతలో పాలు తీసుకొని వచ్చి, ఆ పాలను పుట్టకన్నం వద్ద ఉంచి, \"నాగరాజా, దారిద్య్రబాధ అనుభవిస్తున్న నన్ను అనుగ్రహించు,\" అని ప్రార్ధించాడు.\nపాము ఆ పాలను తృప్తిగా తాగింది. మర్నాడు హరిదత్తుడు అక్కడికి వెళ్ళి, పిడతలో బంగారునాణెం ఉండటం చూసి, తాను పోసిన పాలకు అది ప్రతి ఫలం కాబోలు ననుకున్నాడు.\nఅటుతరవాత అతను రోజూ పాముకు ముంతెడు పాలు ఇచ్చి పూజించి, మర్నాడు ఒక బంగారు నాణెం పుచ్చు కుంటూ వచ్చాడు.\nఒకసారి అతను పొరుగూరు వెళ్ళ వలసివచ్చి, పుట్ట వద్దకు పాలు తెచ్చి, పామును పూజించేపని తన కొడుక్కు అప్పగించాడు.\n“పుట్టనిండా బంగారు కాసులు ఉండి ఉంటాయి. ఈ వెధవపాము ఒక్కొక్క కాసే ఇస్తున్నది,\" అనుకుని బ్రాహ్మడి కొడుకు పాము పాలు తాగేటప్పుడు, దాన్ని చంపే ఉద్దేశంతో కర్రపెట్టి దాని నెత్తినకొట్టాడు. తరవాత పుట్ట తవ్వి బంగారం తీసుకోవాలని వాడి ఉద్దేశం.\nఅయితే పాము దెబ్బ తప్పుకుని దారుణమైన కోపంతో కుర్రాణ్ణి కాటేసి చంపింది. బ్రాహ్మడు తిరిగివచ్చి ఈవార్త విని, కుర్రాడికి దహనక్రియలు జరిపి, మళ్ళీ పాము కోసం పాలు తీసుకుపోయి, \"నాగరాజా, నీ తప్పేమీలేదు. నిన్ను చంపబోయి మా వాడే తన చావు తెచ్చు కున్నాడు.\" అన్నాడు.\nదానికి పాము ఇలా అన్నది :\n\" బ్రాహ్మడా, నేను నీ కొడుకును చంపినప్పుడే మనిద్దరి మధ్యా ఉన్న బంధం తెగిపోయింది. ఈ జన్మలో మళ్ళీ నువు నన్ను ప్రేమించలేవు. నీ కొడుకు శవం మన ఇద్దరి మధ్యా శాశ్వతమైన అడ్డంకి, అందుచేత నువు నీ దారినపో. నేను కూడా ఈ పుట్ట విడిచిపోతున్నాను. \"",
            "book_page_end": 55
        },
        {
            "title": "మూడువేల ఏళ్ళ చరిత్ర",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "చరిత్ర వ్యాసం",
            "moral": "చరిత్ర తెలుసుకోవడం ముఖ్యం.",
            "keywords": [
                "బేరూట్",
                "చరిత్ర",
                "శిలలు",
                "శాసనాలు",
                "అసిరియా రాజు"
            ],
            "characters": [
                "ఆఘర్నాజిర్పాలా"
            ],
            "locations": [
                "బేరూట్",
                "ఈజిప్టు",
                "ఆసిరియా",
                "గ్రీస్",
                "రోమ్",
                "ఫ్రాన్స్"
            ],
            "content": "బేరూట్ లోని ఈ శిలల మీద 3,000 ఏళ్ళ చరిత్ర లిఖించి ఉన్నది. ఈజిప్టు, ఆసిరియా, గ్రీస్, రోమ్,\nఫ్రాన్స్ వగైరా అనేక దేశాల సేనలు ఇటుగా వెళ్ళాయి. కొందరు ప్రతిమలనూ, శాసనాలనూ కూడా\nచెక్కారు. దిగువన అరిగిపోతూ అన్పష్టంగా ఉన్న శిల్పం క్రీస్తు పూర్వం 9 వ శతాబ్దినాటి అసిరియా\nరాజు, మూడవ ఆఘర్నాజిర్పాలా అని చెబుతారు.\n.\nMhe British Desert Mounted Corps\nonderd by\nThe Arab Forces of King Hussein\ncaptured\nDaved utisoms and Alepp\nOctaheriora",
            "book_page_end": 12
        },
        {
            "title": "మాయాసరోవరం",
            "book_page_start": 23,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "సాహసం",
            "moral": "ఆపదలో ఉన్న మిత్రులకు సహాయం చేయాలి. పగ సాధించడానికి సరైన సమయం కోసం వేచి ఉండాలి.",
            "keywords": [
                "మాయాసరోవరం",
                "జలరాక్షసులు",
                "నరవానరం",
                "మకరకేతు",
                "సిద్ధసాధకుడు"
            ],
            "characters": [
                "జయశీల",
                "సిద్ధసాధకుడు",
                "దేవశర్మ",
                "మకరకేతు",
                "సరోవరేశ్వరుడు",
                "కాంచనమాల",
                "అంగరక్షకుడు",
                "మరుగుజ్జు సేనాని"
            ],
            "locations": [
                "నది",
                "అరణ్యం",
                "హిమాలయ శిఖరాలు"
            ],
            "content": "[ జయశీల, సిద్ధసాధకులకు నది దగ్గిర మకరకేతుతోపాటు దేవశర్మ కూడా కనిపించాడు. ఆ సమ\nయంలో హంసలరధం ఒకటి వచ్చి నదిలో దిగింది. ఆ రధం మీదినుంచి జారి అరణ్యంలో\nపడిపోయిన మాయాసరోవరేశ్వరుణ్ణి కాంచనమాలనూ ఎలా రక్షించటమా అని వాళ్ళు\nఆలోచించేంతలో జలపృకరాక్షసులు హంసలరధం మీదికి దాడి వచ్చారు. తరవాత —\nహంసల రథాన్ని చుట్టుముట్టి పట్టు\nకోవాలని చూస్తున్న జలరాక్షసులు కంట\nబడగానే, జయశీలుడు దూరంగా పార\nవేసిన కత్తిని చప్పున చేతికి తీసుకుని,\n“వీళ్ళేనా జలవృక రాక్షసులు ! తోడేళ్ళ\nతలలూ, మానవ శరీరాలూ — వింతగా\nవున్నారు,'' అన్నాడు.\nమకరకేతు తన చేతగల ఆయుధాన్ని\nపైకెత్తి పట్టుకుని, ఎంతో ఆదుర్దా పడి\nపోతూ నాలుగడుగులు నది కేసి నడిచి,\nఅంతలోనే ఆగిపోయి, జయశీలుడితో,\n\"జయశీలా ! ఈ జలరాక్షసులు హంసల\nరధాన్ని పట్టుకోవాలని చూస్తున్నారు.\nవాళ్లను హతమార్చేందుకు మాకు సాయం\nరాలేవా ? \" అని అడిగాడు.\nజయశీలుడు తాపీగా తన కత్తిని\nఒరలో పెడుతూ, “మా కనకాక్షరాజు\nగారి పిల్లలను మీ మాయాసరోవరపు\nరాజు అపహరించుకుపోయాడు. నాకు\nవాళ్ళను రక్షించవలసిన బాధ్యతే కాక,\nఈ దుర్మార్గానికి పాల్పడిన మీ రాజు మీద\nపగ తీర్చుకోవలసిన అవసరం కూడా\nవున్నది. ఆ హంసల రధంలో మీ రాజు\nలేకపోవటం, అతగాడి అదృష్టం, తెలి\nసిందా? \" అన్నాడు కోపంగా.\nఆ జవాబుకు మకరకేతుడు వెలవెల\nపోయి, దేవశర్మతో, \" వైద్యదేవా, జయ\nశీలుడికి మా మీద యింత గాఢమైన\nశత్రుత్వం వుంటుందని నేనూహించలేదు.\nరాచపిల్లల కెలాంటి హానీ, మాయాసరోవ\nరేశ్వరుడు చేయకపోగా, వాళ్ళిద్దరినీ\nఎంతో ప్రేమగా సాకుతున్నాడు,\" అన్నాడు.\n\"జయశీలా, నా మాట విని, ముందు\nకత్తిని ఒరలోనుంచి బయిటికి లాగు.\nసరోవరేశ్వరుడి మీద పగ సాధించేందుకు\nయిది సరి అయిన తరుణం కాదు,\"\nఅన్నాడు దేవశర్మ.\nఆ మరుక్షణం జయశీలుడు కత్తి\nదూశాడు. ఆ వెంటనే సిద్ధసాధకుడు,\n“జై, మహాకాళా ! ” అంటూ ఎగిరి\nనరవానరం మీద కూర్చున్నాడు. కను\nమూసి తెరిచేంతలో అందరూ భీకరంగా\nఅరుస్తూ పోయి, నదిలో దూకి, జల\nరాక్షసులను ఎదుర్కున్నారు.\nఈ లోపల హంసల రధంలో వున్న\nఅంగరక్షకుడు రధాన్ని జలరాక్షసుల\nచేతబడకుండా నదిలో అటూ ఇటూ\nపరిగెత్తించసాగాడు. ఏనుగు జలగ్రహం\nమీద ఎక్కి, కత్తి తిప్పుతూ తమ పైకి\nవచ్చిన మకరకేతుణ్ణి, నరవానరం మీద\nసవారీ చేస్తూ వచ్చిపడిన సిద్ధసాధకుణ్ణి\nచూసి జలరాక్షసులు హడలిపోయారు.\nవాళ్ళు పారిపోయేందుకు నీట మునగ\nబోయేంతలో, మకరకేతుడు ఉసికొల్పిన\nజలగ్రహం, వాళ్ళను తొండంతో పట్టి\nఎత్తి, నది ఒడ్డుకు విసిరి వేయసాగింది.\nజయశీలుడు నీళ్ళలో ఈదుతూ, అందిన\nశత్రువులను అందినట్టు తన కత్తితో\nపొడవసాగాడు.\nఒక పావుగంట కాలం గడిచే లోపలే\nజలవృకరాక్షసుల్లో కొందరు మరణిం\nచారు. చాలామంది బాగా గాయపడి,\nనీట మునగలేకా, తేలలేకా నదీజలం\nవాలున పడి కొట్టుకుపోసాగారు. జల\nగ్రహం తొండంతో చుట్టి ఒడ్డుకు విసిరిన\nవాళ్ళు, నడుమూ, కాళ్ళూ చేతులూ\nబెణకటంతో, లేచి నీటి దగ్గిరకు పోబోయి,\n໖໖ సాధ్యంకాక కీచుమని అరుస్తూ\nగిలగిలా తన్నుకోసాగారు.\nసిద్ధసాధకుడు ఎక్కివున్న నరవానరం\nఒక జలవృక రాక్షసుణ్ణి రెండు చేతులతో\nగట్టిగా పట్టుకుని, సాధకుడితోపాటు నీటి\nనుంచి బ యి టికి వచ్చింది. అతడి\nవెనకగా మకరకేతుడూ, సర్పనఖ, సర్ప\nస్వరులూ ఒడ్డు చేరారు. జయశీలుడు\nమాత్రంహంసల రధంలో ఎక్కి కూర్చుని,\nఅందులో వున్నవాడికి కత్తి చూపి\nబెదిరిస్తూ, \" ఒరే, సరోవరేశ్వరుడి అంగ\nరక్షకుడా, రధాన్ని ఒడ్డుకుచేర్చు! రధంతో\nపాటు ఆకాశంలోకి ఎగిరి పారిపోవాలని\nచూశావో, ముందు నీ తల మొండెం నుంచి\nవేరైపోతుంది, జాగ్రత్త ! \" అని హెచ్చ\nరించాడు.\nఆ మాటలకు అంగరక్షకుడు కళ్ళెర్ర\nచేసి, \"మహాశక్తి సంపన్నుడైన మాయా\nసరోవరేశ్వరుడి అంగరక్షకుణ్ణి, నేను!\nఅలాంటి నన్ను యింతవరకూ యిలా\nదూషించి అవమానపరిచిన వాడెవడూ\nలేడు!\" అన్నాడు.\n\"నేనున్నాను! ఏదీ చూస్తాను, కత్తి\nదూయగలవా?\" అంటూ జయశీలుడు\nతన కత్తిని కిందపెట్టి, ఎడమ చేత్తో అంగ\nరక్షకుడి మెడను గట్టిగా వడిసి పట్టు\nకున్నాడు.\nఅంగరక్షకుడు ఆ గుప్పెట బిగింపుకు\nవిలవిల్లాడిపోతూ, “ నువ్వెవరోగాని గొప్ప\nధైర్యశాలివేగాక; బలవంతుడివి కూడా.\nనా మెడ వదులు,” అన్నాడు.\nజయశీలుడు అతడిని వదిలి, \"ఇక\nమారు మాట్లాడకుండా, నీ రధాన్ని ఒడ్డుకు\nనడుపు. నీ యజమాని గురించి, నీతో\nమాట్లాడవలసింది చాలా వున్నది,\"\nఅన్నాడు.\nఅంగరక్షకుడు మరి నోరెత్తకుండా\nహంసలను అదిలించి, వాటిచేత రధాన్ని\nనది ఒడ్డుకు లాగించాడు. రధం ఒడ్డుకు\nచేరగానే సిద్ధసాధకుడు ఉత్సాహంగా\nనరవానరం మీది నుంచి కిందికి దూకి,\nవానరం చేతుల్లో భయకంపితుడై వున్న\nజలవృక రాక్షసుడి చెవులు రెండూ పట్టు\nకుని నేలమీదికి దింపి, \"ఓరే, నీటి\nతోడేలు వెధవా, పారిపోవాలని చూశావో\nచిత్రవధ చెయ్యగలను!\" అని హెచ్చ\nరించి, హంసల రధం దగ్గిరకుపోయి,\n“జయశీలా! ఈ రధంమీద నరవానరంతో\nహిమాలయ శిఖరాలకుపోయి, అక్కడ\nతపస్సు చేసు కో వాల ని వున్నది.\nమా ఇద్దర్నీ యిది మోయగలదంటావా?”\nఅని అడిగాడు.\nఆ ప్రశ్నకు చిరున వ్వు నవ్వుతూ\nజయశీలుడు, రధంలో వున్న అంగ\nరక్షకుడి కేసి చూశాడు. అంగరక్షకుడు\nరధచక్రాన్ని కళ్ళకద్దుకుని, ''అయ్యా,\nయిది మహత్తుగల రధం. ఈ హంసలు\nకేవలం అలంకార ప్రా య మై న వి.\nసరోవరేశ్వరుడు కోరితే రధం, ఏడేడు\nపధ్నాలుగు లోకాలూ చుట్టబెట్టి రాగలదు.\nనా మాట నమ్మండి,” అన్నాడు.\n\"అలాగా ! అంత మహత్తైన రధం\nఅరణ్యంలో రాబందుల దాడికి తలకిందు\nలెందుకైంది? ఆ సమయంలో నువ్వనే\nమాయాసరోవరేశ్వరుడు కూడా రధంలోనే\nవున్నాడు కదా ? ఇక నోరుముయ్యి,\nశూలానికి గుచ్చి నది మధ్యకు విసిరివేయ\nగలను,\" అంటూ సిద్ధసాధకుడు అంగ\nరక్షకుడి పైకి శూలం ఎత్తాడు.\nజయశీలుడు అతణ్ణి శాంతించమని,\n“సాధకా, రధంమీది నుంచి అరణ్య\nవృక్షాల్లోకి జారిపడింది ఒక్క సరో\nపరేశ్వరుడే కాదు; హిరణ్యపురం రాజు\nకనకాక్షుడి కుమార్తె కాంచనమాల కూడా\nప్రమాదానికి గురైంది. ఆ మా ట\nమరవకు,” అన్నాడు.\nమకరకేతుడు విచారంగా ముఖంపెట్టి, తల పైకెత్తి,\n“జ య శీ లా, మా రాజును వెతికి\nరక్షించేందుకు మేం యీ హంసల రధం\nమీద బయలుదేరుతున్నాం. ఆ మహారాజు\nఎలా వున్నాడో ఏమో ? అన్నాడు.\n“మేమూ బయలుదేరుతున్నాం. రాజ\nకుమార్తె కాంచనమాల ఏమైందో తెలుసు\nకోవాలి. ఒకవేళ ఆమెకు పెద్ద ప్రమాదం\nఏమైనా జరిగివుంటే, అందుకు మీ రాజుదే\nపూర్తి బాధ్యత. అతడి తలను కనకాక్ష\nరాజుకు కానుకగా యివ్వబోతున్నాను.\"\nఅన్నాడు జయశీలుడు.\nఅంతవరకూ తలవంచుకుని దీర్ఘంగా\nఆలోచిస్తున్న దేవశర్మ, అప్పుడు చప్పున\n\"జయ శీ లా, లోగడే\nచెప్పాను, పగ సాధించేందుకు యిది\nసమయం కాదని. వెంటనే బయలుదేరి\nఆ సరోవరేశ్వరుడూ, కాంచనమాలా\nఅరణ్యంలో ప్రాణాలతో వున్నారో లేదో\nతెలుసుకోవటం ముఖ్యం,\" అన్నాడు.\n“అవునవును, సరోవరరాజు మాటేమో\nగాని, కాంచనమాల సజీవురాలు అవునో\nకాదో తెలుసుకోవటం నాకూ, సిద్ధ\nసాధకుడికీ ముఖ్యం. ఏం, సాధకా, యిక\nప్రయాణం అవుదామా?\" అన్నాడు\nజయశీలుడు.\nసిద్ధసాధకుడు చుట్టూ ఓమారు కలయ\nచూసి, \"ఇంత భీకర మహారణ్యంలో\nవాళ్ళు ఎక్కడ పడిపోయారో తెలుసు\nకోవటం ఎలా?\" అన్నాడు.\nసా ధ కు డు యిలా ప్రశ్నించగానే\nహంసల రధంలోని అంగరక్షకుడు ఒడ్డుకు\nదిగి. సాధకుణ్ణి సమీపించబోయి, నర\nవానరం కళ్ళురమగానే వెనక్కు రెండడు\nగులువేసి, ''అయ్యా, మా రాజుగారూ,\nకాంచనమాల అనే రాజకుమారీ\nఅరణ్యంలో పడిపోయిన చోటు నాకు\nబాగా తెలుసు. ఆ ప్రదేశానికి దాపులనే\nఒక కొండవున్నది ; ఆకాశాన్నంటే మహా\nవృక్షాలున్నవి; ఒక చోట చెట్టూచేమా\nలేని ఖాళీ ప్రదేశాన్నుంచి, తెల్లనిపొగ\nఆకాశం కేసి లేస్తున్నది,” అన్నాడు.\n\"అదీ సంగతి! అంగరక్షకు డి\nసాయంతో మనం ఆ ప్రదేశాన్ని చేరగలం.\nఇక రధం ఎక్కండి,\" అంటూ దేవశర్మ\nరధం కేసి బయలుదేరాడు.\n“ వైద్యదేవా ! రధంలో అందరికీ\nచోటుంటుందా ? సిద్ధసాధకుడూ, అతడి\nవాహనం మాటేమిటి ? మకరకేతు తన\nజలగ్రహంతో ఆకాశంలోకి ఎగిరి, మనను\nఅనుసరిస్తాడా? '' అన్నాడు జయశీలుడు.\nదేవశర్మ అందరికేసీ ఓమారు చూసి,\n\"వాహనాలున్న వాళ్ళంతా, తమ\nవాహనాల మీద రావలసిందే. ఏం,\nసాధకా? ఏం, మకరకేతూ?\" అన్నాడు.\nమకరకేతు, సిద్ధసాధకుడి కేసి\nచూశాడు. సిద్ధసాధకుడు పళ్లుకొరుకుతూ\nమకరకేతు కేసి గుచ్చి చూస్తూ, “మేము,\nమీ అంత వేగంగానూ, ఆ అరణ్య\nప్రాంతాన్ని చేరగలం. కాని, దారిలో\nయీ మకరకేతు ఏదైనా మోసం చేయాలని\nచూశాడో — యితగాణ్ణి నా నరవానరానికి\nమేతగా వేస్తాను,” అన్నాడు.\n\"సాధకా, కోప్పడకు. ఇప్పుడు మన\nమంతా మిత్రులం,\" అన్నాడు మకరకేతు\nనవ్వేందుకు నానా హైరానాపడిపోతూ.\n\"ఈ మాట చాలాసార్లు విన్నాను!\nరాజుగారి పిల్లలు కాంచనమాలా, కాంచన\nవర్మా సురక్షితంగా మాకు దొరికేవరకూ,\nమీ మాయాసరోవరం తండాగాళ్ళందరూ\nమాకు పరమ శత్రువులు!\" అన్నాడు\nసిద్ధసాధకుడు.\nఆ తరవాత సాధకుడూ, మకరకేతూ\nతప్ప మిగతావాళ్ళందరూ హంసల\nరధంలో ఎక్కారు అంగరక్షకుడు\nవాళ్ళిద్దరికి రావలసిన దిక్కు చూపించి,\n\"ఒక పెద్దకొండా, మేఘాలను తాకే\nమహావృక్షాలూ....బాగా గుర్తుంచుకోండి, \"\nఅన్నాడు.\nహంసలరధం ఆకాశంలోకి లేచింది.\nఅది అలా కనబడకుండా పోగానే సిద్ధ\nసాధకుడు నరవానరం భుజాల మీద\nఎక్కి కూర్చుని, “ కేతూ, యిక బయలు\nదేరుదామా? '' అన్నాడు.\nమకరకేతు తల ఊపి, జలగ్రహం\nమీదికి పోయాడు. అంతలో సాధకుడికి\nబందీగా దొరికిన జలవృకరాక్షసుడు,\nఅతడికి ప్రాణాచారం పడిపోతూ, “మహా\nవీరుడా, నన్ను మీ బంటుగా వెంట\nతీసుకుపొండి. ఈ నాటినుంచీ నేను తమ\nసేవకుణ్ణి!\" అన్నాడు.\nఆ మాటలకు సిద్ధసాధకుడు ఉప్పొంగి\nపోయి, \"ఒరే, జలవృకా, లెస్స పలికావు!\nనా నరవానరం అంత వేగంగా నన్నను\nసరించి రాగలవా? '' అన్నాడు.\n“దొరా, నాకు రెక్కలొకటే తక్కువ,\nఅయినా నేలమీద ఆకాశంలోని పక్షి\nఅంత వేగంగానూ పరిగెత్తగలను, ”\nఅన్నాడు జలరాక్షసుడు.\n\"ఆహాఁ, మెచ్చదగిన మాటరా,\nసేవకా ! \" అంటూ సిద్ధసాధకుడు, జల\nరాక్షసుడి భుజంతట్టి, నరవానరాన్ని\nఅదిలించబోయేంతలో అక్కడికి, మరు\nగుజ్జు సేనాని కొందరు అనుచరులతో కలిసి\nపొటేళ్ళ వాహనాల మీద వచ్చాడు.\n“ఓహెూఁ, వీర మరుగుజ్జు సేనానా!\nఏమిటీ విశేషం?\" అని అడిగాడు\nసిద్ధసాధకుడు.\nమరుగుజ్జు సేనాని, నది ఒడ్డున\nగాయపడి గిలగిల్లాడుతున్న జలవృక\nరాక్షసులను సాధకుడికి చూపుతూ,\n\"దొరా, యిక్కడ జరిగినదంతా\nమేమా గుట్టచాటున వుండి చూశాం.\nఈ తోడేలు తలల మనుషుల్ని ఏం చేయ\nమన్నారు? వీళ్ళనిలా చికిత్స లేకుండా\nచావనివ్వటం ధర్మంకాదు గదా? '\nఅన్నాడు.\n\"మంచి మాట పలికావు! ఆ దుర్మా\nగ్గుల్ని చికిత్స చేసే పరలోకానికి పంపు.\nకాని జాగ్రత్త, కాస్త ఊపిరీ, శక్తీ రాగానే\nవాళ్లు మిమ్మల్ని పట్టుకుతినేసే ప్రమాదం\nవున్నది,” అన్నాడు సిద్ధసాధకుడు.\nసిద్ధసాధకుడు మాట ముగించే లోపలే,\nమరుగుజ్జుసేనాని నదికి ఆవలివైపునున్న\nఅరణ్యం కేసి ఆశ్చర్యంగా చూస్తూ,\n“దొరా, అటుకేసి చూడండి ! ఆకాశా\nన్నంటుతున్న ఆ తెల్లని పొగ ఏమిటి?\nమహారణ్యం నిలువునా కాలిపోతున్నదా?\"\nఅన్నాడు.\n\"అరణ్యం కాలటం కాదు; ఆ పొగకు\nకారణం అయిన మంటల్లో మాయా\nసరోవరేశ్వరు డనే దుర్మార్గుడి శరీరం,\nసజీవదహనం అవుతున్నది! నరవానరా,\nఆ లేస్తున్న పొగ కేసి వాయువేగంతో\nపరిగెత్తు,” అంటూ సిద్ధసాధకుడు\nవానరాన్ని అదిలించాడు,\nనరవానరం అరణ్యం ప్రతిధ్వనించేలా\nఒక కేక పెట్టి, వేగంగా బయలుదేరింది.\nదాని వెన క గా జలవృక రాక్షసుడూ,\nఏనుగు జలగ్రహం మీద మకరకేతుడూ\nకదిలారు. \n—(ఇంకావుంది)",
            "book_page_end": 30
        },
        {
            "title": "దరిద్రునివాక్కు",
            "book_page_start": 21,
            "pdf_page_start": 21,
            "pdf_page_end": 23,
            "author": "కె. హరనాథ్",
            "genre": "బేతాళ కథ",
            "moral": "నిస్వార్థంగా జీవించేవారి మాటలకు గొప్ప మహిమ ఉంటుంది. కష్టపడకుండా సంపాదించిన ధనం శాశ్వతం కాదు.",
            "keywords": [
                "బేతాళుడు",
                "విక్రమార్కుడు",
                "దరిద్రుడు",
                "లక్షాధికారి",
                "కర్మ"
            ],
            "characters": [
                "విక్రమార్కుడు",
                "బేతాళుడు",
                "దరిద్రుడు",
                "లక్షాధికారి"
            ],
            "locations": [
                "శ్మశానం",
                "శివాలయం",
                "గ్రామం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగివెళ్ళి, చెట్టు పైనుంచి శవాన్ని\nదించి భుజానవేసుకుని, * ఎప్పటిలాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, “రాజా,\nమహత్తరశక్తులు సాధించటానికే నువు\nఇలా శ్రమపడుతున్నపక్షంలో అలాటి\nశక్తులు తపస్సు ద్వారానూ యోగం\nద్వారానూ మాత్రమే వస్తాయ ని\nభయపడకు. అవి అతిసామాన్యమైన\nపేదవాడిలోకూడా ఉండవచ్చు. అందుకు\nనిదర్శనంగా, ఒక లక్షాధికారి జీవితాన్ని\nపూర్తిగా మార్చేసిన దరిద్రుడి కథ\nచెబుతాను, శ్రమతెలియకుండా విను,\"\nఅంటూ ఇలా చెప్పసాగాడు:\nఒక గ్రామంలో ఒక దరిద్రుడు ఉండే\nవాడు. వాడికి నా అన్న వారెవరూ లేరు.\nవాడు రోజూ ఆ ఊరి చెరువులో స్నానం\nచేసి, పక్కనే ఉన్న శివాలయంలో చేరే\nవాడు. శివాలయానికి వచ్చే భక్తులు రోజూ\nవాడి ముందు కొబ్బరి చిప్పలూ, అరటి\nపళ్ళూ, చిల్లర డబ్బులూ వేసేవాళ్ళు.\nవాడు దొరికిన రోజు తిని, దొరకనప్పుడు\nపస్తు ఉండేవాడు తప్ప ఎవరినీ ఎన్నడూ\nయాచించేవాడుకాడు.\nఒకరోజు ఒక లక్షాధికారి తన భార్యతో\nసహా శివుడికి అర్చన చేయించటానికి\nవచ్చాడు. వారికి సంతానంలేదు. లక్షాధి\nకారి దరిద్రుడి ముందు ఒక అరటిపండు\nవేశాడు. దరిద్రుడు దాన్ని తీసుకుని,\nఏదో ఆలోచించి, లక్షాధికారికి పండును\nతిరిగి ఇస్తూ, “దీన్ని నీ భార్యను తినమను.\nఏడాది లోపల ఆమె కొడుకును\nకంటుంది,\" అన్నాడు.\nసంతానం విషయంలో ఎవరి ఆశీర్వ\nచనమైనా స్వీకరించటానికి సిద్ధంగా\nఉన్న లక్షాధికారి ఆ అరటిపండును\nతన భార్య కిచ్చి, తినమన్నాడు. ఆమె\nసంవత్సరం తిరిగే లోపుగా కొడుకును\nకన్నది.\nఅదంతా దరి ద్రు డి మహిమగా\nభావించి, లక్షాధికారి శివాలయానికి\nవచ్చి, దరిద్రుణ్ణి చూశాడు.\n. “పిల్లవాడు ఏడుస్తున్నాడా ?\" అని\nఅడిగాడు దరిద్రుడు.\nలక్షాధికారి దరిద్రుణ్ణి పొగడి, \"మీ\nమహిమవల్ల నాకు పుత్రప్రాప్తి కలిగింది.\nనాకు శక్తి ఉన్నంతలో మీరు ఏది కోరినా\nఇస్తాను. కోరుకోండి,\" అన్నాడు.\n“నా కేమీ వద్దు. నువు అక్రమంగా\nలోకుల సొత్తు స్వాధీనం చేసుకుని,\nవాళ్ళను దరిద్రులనుచేసి, దొంగవ్యాపా\nరమూ, దారుణమైన వడ్డీలూ, అబద్ధపు\nపత్రాల సృష్టి మొదలైన ఘోరాలు\nచేశావు. అలాటి వ్యాపారాలు మానుకో,\nనీ బిడ్డ క్షేమంగా ఉంటాడు. లేకపోతే\nనీ కర్మ !\" అన్నాడు దరిద్రుడు.\nలక్షాధికారి నెత్తిన పిడుగు పడ్డ\nట్టయింది. అతను లోగడ అక్రమంగా\nస్వాధీనపరుచుకున్న ఆస్తులు ఎవరివి\nవారి కి ఇ చ్చేసి, అధిక వడ్డీలు\nపుచ్చుకున్న వారికి డబ్బు తిరిగి ఇచ్చి,\nదొంగవ్యాపారాలు కట్టిపెట్టి, న్యాయంగా\nవ్యాపారం చేస్తూ, తేలికపడిన మనస్సుతో\nజీవించాడు.\nబేతాళుడు ఈ కథ చెప్పి, “రాజా,\nదరిద్రుడి వాక్కుకు అలాటి మహిమ\nఎలా వచ్చింది ? అతను తన కాలమంతా\nశివాలయంలో ఉంటూ, దేవుడి ప్రసాదం\nమీద బతుకుతూ ఉండటంవల్లనా ? ఈ\nసందేహానికి సమాధానం తెలిసి కూ'డా\nచెప్పకపోయావో నీతల పగిలిపోతుంది\"\nఅన్నాడు.\nదానికి విక్రమార్కుడు, “దరిద్రుడిలో\nమ హి మ ఉన్న దనుకునేటందుకు\nఆధారం లేదు. వాడు అన్నమాటలన్నీ\nనిజమైతే ఆ ఊరి వాళ్లు వాణ్ణి ఎప్పుడో\nఅందలం ఎక్కించి ఉందురు. అయితే\nనిస్వార్థంగా జీవించేవాడి మాటలు\nఒక్కొక్కసారి నిజమవుతాయి. 'లక్షాధి\nకారికి \"కొడుకు పుట్టడం అలాటిది.\nఅయితే లక్షాధికారి దరిద్రుడిలో\nమహిమ ఉన్నదని ఎందుకు అనుకున్నా\nడంటే ఎన్నోవేల దంపతులు ఎన్ని\nనోములు నోచినా, ఎన్ని తీర్థయాత్రలు\nచేసినా, ఎంతో మంది దేవుళ్ళకు\nమొక్కినా పిల్లలను కనలేక, ఏ సాధువో\nఇచ్చిన పండు తిని పిల్లలను కంటారు.\nఆ సాధువులు నిజంగా మహిమగల\nవాళ్ళే. ఆ లెక్కప్రకారం ఈ దరిద్రుడికీ\nమహిమ ఉండాలని లక్షాధికారి అను\nకున్నాడు. అతని నమ్మకం అంతదాకా\nవచ్చినాక లేక లేక పుట్టిన పిల్లవాడి\nక్షేమంకోసం విధిగా తన జీవిత విధాన\nమంతా మార్చుకోక తప్పలేదు,”\nఅన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు. —(కల్పితం)",
            "book_page_end": 23
        },
        {
            "title": "మేకుల గుర్తులు",
            "book_page_start": 24,
            "pdf_page_start": 24,
            "pdf_page_end": 24,
            "author": "ఎం. ఆర్. కె. నాయర్.",
            "genre": "నీతి కథ",
            "moral": "చెడ్డపనులు మానేసినా వాటి ప్రభావం (గుర్తులు) శాశ్వతంగా ఉండిపోతాయి. చెడ్డపనులు చేయకుండా ఉండటమే మంచిది.",
            "keywords": [
                "రాజు",
                "అల్లరి",
                "తండ్రి",
                "పశ్చాత్తాపం",
                "మేకులు"
            ],
            "characters": [
                "రాజు (కొడుకు)",
                "తండ్రి"
            ],
            "locations": [
                "పూజామందిరం"
            ],
            "content": "రాజు చాలా అల్లరివాడు. అన్నీ పాడుపనులు చేసేవాడు. తండ్రి వాణ్ణి తిట్టీ, కొట్టీ\nమార్చలేకపోయాడు. వాడిమీద ఫిర్యాదు వచ్చినప్పుడల్లా పూజామందిరం తలుపులో ఒక మేకు\nకొట్టుతూ వచ్చాడాయన. కొంతకాలానికి తలుపు అంతా మేకులతో నిండిపోయింది.\nఅకస్మాత్తుగా రాజులో పరివర్తన వచ్చింది. వాడు చెడ్డపనులు చెయ్యటం మానటమే కాక\nఆందరికీ సహాయంచేస్తూ మంచిపనులు చేయసాగాడు. వాడు ఒక్కొక్క మంచిపని చేసినప్పుడల్లా\nతండ్రి తలుపునుంచి ఒక్కొక్క మేకు లాగెయ్యసాగాడు. సంవత్సరంలోపల మేకులన్నీ\nతలుపునుంచి వచ్చేశాయి.\nచివరి మేకు తలుపునుంచి లాగేసిన రోజున రాజు ఏడుస్తూ, తండ్రి కాళ్ళమీద పడి,\n“నాన్నా, మేకులైతే తీసేశావు గాని, వాటి గుర్తులు తలుపుమీద శాశ్వతంగా ఉండిపోయాయి!”\nఅన్నాడు.\n“అవును, నాయనా. చెడ్డపనులు మానినా వాటి వాసన వదలదు. అందుచేత చెడ్డపనులు\nచెయ్యకుండానే ఉండాలి,” అన్నాడు తండ్రి.",
            "book_page_end": 24
        },
        {
            "title": "ఆరోగ్య రహస్యం",
            "book_page_start": 25,
            "pdf_page_start": 25,
            "pdf_page_end": 28,
            "author": "చందమామ బృందం",
            "genre": "సామాజికం",
            "moral": "ఆకలి వేస్తేనే తినడం, శరీర శ్రమ, మానసిక ఉల్లాసం ఆరోగ్యానికి రహస్యాలు.",
            "keywords": [
                "ఆరోగ్యం",
                "రహస్యం",
                "ఆహారం",
                "శరీర శ్రమ",
                "వినోదం"
            ],
            "characters": [
                "కుబేరుడు",
                "చరకుడు",
                "కోయదొర"
            ],
            "locations": [
                "కోయగూడెం",
                "అడవి"
            ],
            "content": "కుబేరుడు అ నే యువకుడి కి\nఅష్టఐశ్వర్యాలూ ఉన్నాయిగాని ఆరోగ్యం\nలేదు. తన ఆరోగ్యం చక్కబడడానికి\nఎన్నో మందులు సేవించాడుగాని,\nలాభం కలగలేదు. అందుచేత అతను\nఎప్పుడూ దిగులుగా ఉండేవాడు.\nకుబేరుడి మిత్రుడు చ ర కు డు\nఅనేవాడు ఏదో పనిమీద వచ్చి, కుబేరుడి\nఇంట బసచేశాడు. అతను తన మిత్రుడి\nఅనారోగ్యం గురించి విచారించాడు.\nఅతను పెద్ద ఘనవైద్యుడు కాకపోయినా,\nగృహవైద్యం తెలిసినవాడు. అతను\nకుబేరుణ్ణి తనకు తెలి సిన మేర కు\nపరీక్షించి, అతని శరీరంలో ఏ దోషమూ\nలేదని తెలుసుకున్నాడు. చ ర 'కు డు\nకు బేరుడి దినచర్య గురించి\nప్రశ్నించాడు.\nకుబేరుడు ఉదయం కాలకృత్యాలు\nతీర్చుకుని ఫలహారం చేస్తాడు. తరవాత\nకొంతసేపు తమ ఆస్తికి సంబంధించిన\nలెక్కలు చూస్తాడు. మధ్యన పళ్ళరసం\nతీసుకుంటాడు. తరవాత కా స్సేపు\nవిశ్రాంతి తీసుకుని భోజనం చేస్తాడు.\nభోజనంచేసి నిద్రపోతాడు. నిద్ర అయాక\nతమ వ్యవహారాలు చూసే ఉద్యోగుల\nమీద అజమాయిషీ చేసి, తన తండ్రితో\nసొంత వ్య వ హా రా ల ను గురించి\nచర్చిస్తాడు. రాత్రి భోజనం అయాక,\nపడుకునేముందు మళ్ళీ పళ్ళరసం\nతాగుతాడు.\nకుబేరుడు ఈ వివరాలన్నీ చెప్పి,\nచరకుడితో, \"నన్నేదో భయంకరమైన\nవ్యాధి పట్టుకున్నది. అది మందులకు\nలొంగేదికాదు. పళ్ళరసం నోటికి\nబాగుండదు. భోజనం హితవుగా\nఉండదు. నా జీవితం ఇలా గడచి\nపోవలసిందేగదా అని నిరుత్సాహంగా\nఉంటుంది,\" అన్నాడు.\nచరకుడు నవ్వి, “నిరుత్సాహపడకు.\nనీకు ఔషధాలతోబాటు గాలి మార్పు\nకూడా అవసరం. ఒక మాసంపాటు\nమా ఊరు వచ్చి ఉండు. నీ ఆరోగ్యం\nబాగుపడుతుందని నా నమ్మకం,”\nఅన్నాడు.\nకుబేరుడు తండ్రి అనుమతి తో\nచరకుడి ఊరు వెళ్ళాడు. ఆ\nగ్రామంలోని సంపన్నులు కళాప్రియులు.\nఅందుచేత అక్కడ నిత్యమూ వినోద\nకార్యక్రమాలు జరుగుతూ ఉండేవి.\nకుబేరుడికి ఆ కార్యక్రమాలు అమితమైన\nఆనందం కలిగించాయి. అందుచేత\nఅతను - రోజూ సాయంకాలం కోసం\nఆత్రంగా ఎదురుచూసేవాడు.\nఅతనిలో కొత్త ఉత్సాహం చూసి\nచరకుడు, \"మా ఊరి గాలి నీకు\nపడినట్టున్నది. నీలో ముందులేని\nఉత్సాహం కనబడుతున్నది. నిన్నరాత్రి\nనాకు ఒక గోసాయి కనిపించాడు.\nఅతనికి నీ జబ్బు గురించి చెబితే,\nఆడవిలో కోయగూడెం సమీపంలో ఒక\nమూలిక ఉన్నదనీ, దాన్ని వాడేవాడే\nస్వయంగా పీకాలనీ, ఆ మూలికతో\nనీ వ్యాధి నయమవుతుందనీ అన్నాడు.\nనీకు అభ్యంతరం లేకపోతే ఇప్పుడే\nబయలుదేరి వెళ్ళివద్దాం,\" అన్నాడు.\n“సాయంత్రా ని క ల్లా తిరిగి\nరాగలమా ?\" అని కుబేరుడు అడిగాడు.\n\"ఎందుకు రాలేం ? ప్రయాణం\nకొద్దిగంటలే పట్టుతుంది.\" అన్నాడు\nచరకుడు.\nమిత్రులిద్దరూ అడవిలో కాలిబాటల\nవెంట నడుస్తూ వెళ్లారు. చరకుడు\nచకచకా నడిచేస్తున్నాడుగాని, కుబేరుడు\nనడవలేక మధ్య మధ్య ఆగిపోతున్నాడు.\n“నా వయసు వాడి వేగదా, నాతో బాటు\nనడవలేక పోవడమేమిటి ?'' అన్నాడు\nచరకుడు.\n“నా ఆరోగ్యం సరిగా ఉంటే నేనూ\nనడుద్దును,\" అన్నాడు కుబేరుడు.\n\"నీ ఆ రో గ్యం గురించేగద\nపోతున్నాం ? త్వరగా పోకపోతే తిరిగి\nత్వరగా రాలేం,\" అన్నాడు చరకుడు.\nఆ మాట వినే సరికి కుబేరుడు\nపట్టుదలగా చరకుడి వెంట నడిచాడు.\nఇద్దరూ చాలాదూరం నడిచి వెళ్లాక,\nచరకుడు ఒక మొక్కను చూపి,\n\"ఇదే మూలిక ! నీ చేత్తోనే పెకలించు,\"\nఅన్నాడు.\nకుబేరుడు ఆ మొక్కను రెండు\nచేతు లా పట్టి లాగితే వేరుతోసహా\nవచ్చింది.. దాన్ని సమీపంలో ఉన్న\nకొలనులో శుభ్రంగా కడిగినమీదట,\nచరకుడు దాని వేరును కుబేరుడి చేత\nతినిపించి, \"ఇక మనం వెనక్కు\nవెళ్ళవచ్చు.\" అన్నాడు.\nతాము వచ్చిన దూరమంతా తలచు\nకునేసరికి కుబేరుడి గుండెల్లో రాయి\nపడినట్టయింది. పైగా అతనికి ఆకలిగా\nఉన్నది. \"మిత్రమా, నాకు ఆకలి మండి\nపోతున్నది. అడుగు తీసి అడుగు\nవెయ్యలేను తినడాని కేమైనా కావాలి,”\nఅన్నాడు కుబేరుడు నీరసంగా.\n“అప్పుడే ఔషధం పనిచేస్తున్నదన్న\nమాట. ఈ సంగతి తెలిస్తే, వెంట\nతినడాని కేమైనా తెచ్చేవాణ్ణి. ఇప్పుడైనా\nమించిపోయిందేమీలేదు. దగ్గిరలో నే\nకోయగూడెం ఉన్నది. అక్కడ తినడానికి\nఏదైనా దొరక్కపోదు.” అన్నాడు\nచరకుడు.\nకోయగూడెం అంత దగ్గిరలో ఏమీ\nలేదు. అయినా గత్యంతరంలే క\nకుబేరుడు అక్కడిదాకా నడిచాడు.\nకోయదొర వారికి స్వాగతం చెప్పి,\nఅప్పటికప్పుడు వె దు రు బి య్య ం\nవండించి పెట్టాడు. ఆకలి కరకర\nలాడుతూంటే, తాను ఏమి తింటున్నదీ\nతెలీకుండానే కుబేరుడు ఆవురావురని\nతినేశాడు.\nభోజనం అయాక ఇద్దరికీ నిద్ర\nవచ్చింది. కోయదొర వాళ్ళకు పడకలు\nఏర్పాటుచేశాడు. వాళ్లు నిద్రలేచేసరికి\nసాయంకాలం కావస్తున్నది. ఇద్దరూ\nఇంటికి వచ్చేటప్పుడు కుబేరుడు, “నీ\nమందు అద్భుతం ! నాకు మంచి నిద్ర\nపట్టింది. ఒంట్లో చాలా సుఖంగా ఉన్నది, \"\nఅని చరకుడితో అన్నాడు.\nఆ రాత్రి కూడా కుబేరుడు కడుపు\nనిండా తిని, ఒళ్ళు తెలియకుండా\nనిద్రపోయాడు.\nమర్నాడు చరకుడు అతనితో, ''నీ\nఆరోగ్యం చక్కబడింది గనక అసలు\nవిషయం చెబుతాను. ఆకలి పుట్టడానికి\nఉపవాసం తప్ప మరో మందు లేదు.\nనిద్రపట్టడానికి శరీరశ్రమ తప్ప మరో\nమార్గంలేదు. మనసు ఉల్లాసంగా\nఉండాలంటే వినోద కార్యక్రమాలు\nఅవసరం. ముందే ఈ మాట చెబితే\nనువు నమ్మవని, మందు పేరు చెప్పి\nఇలా తీసుకొచ్చాను. ఇకముందు ఆకలి\nవేస్తేనేగాని తినకు. శరీరవ్యాయామం\nకొంత అయినా చెయ్యి,” అన్నాడు.\nకుబేరుడు ముందు ఆశ్చర్యపడినా\nతరవాత నిజం గ్రహించి, తన ఊరికి\nతిరిగి పోయి, చరకుడి సలహాను అమలు\nచేస్తూ వచ్చాడు. తమ గ్రామంలో అతనే\nవినోద కార్యక్రమాలు కూడా ఏర్పాటు\nచేశాడు.",
            "book_page_end": 28
        },
        {
            "title": "స్నేహధర్మం",
            "book_page_start": 29,
            "pdf_page_start": 29,
            "pdf_page_end": 32,
            "author": "మాచిరాజు కామేశ్వరరావు",
            "genre": "నీతి కథ",
            "moral": "పిత్రార్జితం మీద ఆధారపడటం కంటే స్వయంకృషితో ఎదగడం, అదృష్టం కలిసిరావడం ముఖ్యం. ధనంతో పాటు సంతోషంగా ఉండటం విలువైనది.",
            "keywords": [
                "స్నేహం",
                "వ్యాపారం",
                "ధర్మం",
                "అదృష్టం",
                "సంపద"
            ],
            "characters": [
                "భూపతి",
                "గజపతి",
                "మాణిక్యవర్మ",
                "ముసలివాడు (జమీందారు తండ్రి)"
            ],
            "locations": [
                "రాజధాని",
                "గ్రామం"
            ],
            "content": "భూపతికి బో లెడంత పొలమూ,\nలంకంత ఇల్లూ ఉన్నాయి. అతని ఏక\nపుత్రుడు గజపతి.\nఒకసారి తండ్రి కొడుకు లిద్దరూ\nరాజధానిలో జరిగే ఉత్సవాలు చూడ\nబోయారు. రెండురోజులపాటు నగర\nవైభవాన్నీ, ఉత్సవాల సంరంభాన్నీ\nచూసి, మూడోరోజు ఒక పెద్ద భవంతి\nముందుకు వచ్చి, నగరంలో అలాటి\nభవంతి మరొకటి లేదనుకున్నారు. అది\nఎవరిదని దారేపోయేవాణ్ణి అడిగితే,\nమాణిక్యవర్మ అనే ధనవంతుడిదని\nతెలిసింది.\n\"నా నా తో బంగారం పంచుకున్న\nమాణిక్యవర్మ కాడుగద!\" అని భూపతి\nపైకే గొణిగాడు.\nగజపతికి ఆ మాట వినపడనే\nవినబడింది.\n“ఎవరు నీతో బంగారం పంచుకున్న\nమాణిక్యవర్మ ?\" అని అతను తండ్రిని\nఅడిగాడు. భూపతి ఇలా చెప్పాడు :\nచిన్నతనంలో భూపతి బొత్తిగా దిక్కు\nలేనివాడు, ఎవరికి పడితే వారికి చిల్లర\nపనులు చేసిపెట్టి, వాళ్ళిచ్చే డబ్బులతో\nపొట్టపోసుకునేవాడు. మాణిక్యవర్మ\nభూపతికి మంచి స్నేహితుడు. ఊరి\nచివర పాడుపడిన భవనం ఒకటి\nఉండేది. అది ఒక జమీందారుది;\nపిడుగుపడి కూలిపోయింది. జమీందారు\nకుటుంబం అందరూ చచ్చిపోయారు.\nఒక్క జమీందారు తండ్రి మాత్రం\nబతికాడు. అతను ఆ సమయానికి ఊళ్ళో\nలేడు. తిరిగివచ్చి జరిగినది చూడగానే\nఅతనికి మతిపోయింది.\nఆ వృద్ధుడు తరవాత కొంతకాలం\nబతికాడు; ఎప్పుడైనా ఊళ్ళోకి వచ్చి,\nకుర్రవాళ్ళతో, ‘“మీకు బంగారం\nకావాలి రా ?\" అని గట్టిగా కేకలు పెట్టే\nవాడు. అతన్ని చూసి కుర్రవాళ్ళు భయ\nపడేవాళ్ళు. ఒక్కోసారి దూరంనుంచి\nఅతనిమీద రాళ్లు వేసేవాళ్లు.\nభూపతీ, మాణిక్యవర్మా మాత్రం ఆ\nపిచ్చివాడిపట్ల స్నేహంగా ఉండేవాళ్లు.\nఅప్పుడప్పుడూ కూ లి పో యి న\nభవనానికి పోయి, ముసలివాడితో కబుర్లు\nచెప్పేవాళ్లు. ఒకరోజు వాళ్లు వెళ్ళేసరికి,\nముసలివాడు చావు బతుకుల్లో ఉన్నాడు.\nఇద్దరూ యింత నీరు తెచ్చి అతని\nగొంతులో పోశారు.\nము స లి వా డు గుటకలు వేసి,\n\"పిల్లలూ, పెరట్లో వేపచెట్టు మొదట్లో\nబంగారం ఉంది, తవ్వి తీసుకోండి!\"\nఅని ప్రాణం వదిలాడు.\nకొద్దిరోజులు గడవ నిచ్చి, భూపతీ,\nమాణిక్యవర్మా చెట్టు మొదట్లో కాస్త,\nకాస్తగా త వ్వ సా గా రు. పదిరోజులు\nతవ్వినాక, పాత కా ల పు నిధి\nకనబడింది. దాని నిండా బంగారు నాణా\nలున్నాయి. వాటిని స్నేహితులిద్దరూ\nసమంగా పంచుకున్నారు.\nతనవంతు బంగారంతో మాణిక్యవర్మ\nనగరంలో వ్యాపారం చేయ నిశ్చయిం\nచాడు భూపతి పల్లెప్రాంతానికి పోయి\nభూములు కొని, భూస్వామిగా బతకాలని\nనిశ్చయించాడు. స్నే హితు లిద్ద రూ\nవిడిపోయి, తిరిగి కలుసుకోలేదు.\nతాము చూసిన ఇల్లు ఆ మాణిక్యవర్మ\nదేనని త్వరగానే తె లి సి పో యిం ది.\nమాణిక్యవర్మ భూపతిని చూసి గుర్తు\nపట్టి, నౌకరును పంపి లోపలికి\nపిలిపించాడు.\nతండ్రి కొడుకులిద్దరూ ఇల్లంతా తిరిగి\nచూసి, అమిత ఆశ్చర్యపడ్డారు. గజపతికి\nఆ ఇంటి వైభవం చూసినాక తండ్రిమీద\nచాలా కోపం వచ్చింది. \"నాన్నా, నువు\nనాకు తీరని అన్యాయం చేశావు. నువు\nకూడా వ్యాపారం చేసి ఉంటే మనం\nకూడా ఇంత హాయిగానూ ఉందుము.\nమన జీవితం తలుచుకుంటే రోత\nపుట్టుతున్నది.\" అంటూ బయటికి\nవెళ్ళిపోయాడు.\nకొడుకు చేత అంతమాట అనిపించు\nకున్నందుకు భూపతి బాధపడ్డాడు.\nమాణిక్యవర్మ అతన్ని చూసి, \"అలా\nఉన్నావేం?\" అని అడిగితే భూపతి తన\nకొడుకు అన్నమాట చెప్పాడు.\n\"తెలియనితనం ! నువ్వేమీ బాధ\nపడకు,\" అని మాణిక్యవర్మ భూపతికి\nభోజనం పెట్టించి, విశ్రాంతి సదుపాయం\nచేశాడు.\nకొద్దిసేపటికి గ జ ప తి ఎర్రబడిన\nకళ్ళతో, చెరిగిన జుట్టుతో, ఇంటికి\nతిరిగి వచ్చాడు.\nమాణిక్యవర్మ అతన్ని కూడా\nభోజనానికి కూర్చోబెట్టి, అలా ఉన్నా\n\"మా నాన్న నాకు తీరని అన్యాయం\nచేశాడు. మీతోపా టే ఆయన కూడా\nనగరంలో వ్యాపారం చేసి ఉంటే, మేం\nకూడా మీలాగే హాయిగా ఉండేవాళ్ళం,\"\nఅన్నాడు గజపతి.\nమాణిక్యవర్మ నవ్వి, “అలా ఎన్నటికీ\nఅనుకోకు. మీ నాన్న చేసిన నిర్ణయం\nముందు చూపుతో కూడినది. వ్యాపార\nమంటే జూదం. ఓడలు బళ్లు కావచ్చు,\nబళ్లు ఓడలు కావచ్చు. నా వంతు\nబంగారంతో మా అన్నను కూడా\nవ్యాపారం చెయ్యమన్నాను. కాని అతనికి\nఇష్టం లేకపోయింది. నా దగ్గిర ఉన్న\nబంగారంలో సగం తీసుకుని, ఓడ\nవ్యాపారం సాగించాడు. నడిసముద్రంలో\nఓడ మునిగి, సరుకంతా పోయింది. నా\nదగ్గిర మరికొంత బంగారం తీసుకుని\nకలప వ్యాపారం సాగించాడు. అగ్ని\nప్రమాదంలో అతని కలప అంతా కాలి\nబూడిద అయిపోయింది. నేను చేసిన\nవ్యాపారం నాకు బాగా కలిసి వచ్చింది.\nవ్యవసాయంలాగా కాదు, వ్యాపారానికి\nస్వయం కృషికన్న అదృష్టం కలిసి\nరావటం ముఖ్యం. ఇవాళ కుబేరుడుగా\nఉన్నవాడు రేపు బికారి కావచ్చు.\nవ్యాపారం చేసేవాడికి చింత తప్ప,\nసంసార సుఖం కూడా ఉండదు. నీ -\nజీవితంలో ఎలాటి సమస్యలూ లేవంటే\nఅది మీ నాన్న చలవే!\" అన్నాడు.\nగజపతికి కను విప్పు కలిగింది.\nఅతను తన అజ్ఞానానికి ఎంతగానో సిగ్గు\nపడ్డాడు.\nమర్నాడు భూపతి మాణిక్యవర్మతో,\n“నువు మా వాడికి మీ అన్న గురించి .\nచెప్పావుటగదా ? ఎవరా అన్నయ్య ?\nనే నెన్నడూ ఎరగనే ?\" అన్నాడు.\n\"నీ పట్ల స్నేహధర్మాన్ని బట్టి ఒక\nచిన్న కట్టుకథ అల్లి చెప్పాను. మీ వాడి\nమనసు మారినట్టే ఉంది.\" అన్నాడు\nమాణిక్యవర్మ.",
            "book_page_end": 32
        },
        {
            "title": "సమఉజ్జీలు",
            "book_page_start": 33,
            "pdf_page_start": 33,
            "pdf_page_end": 37,
            "author": "పోలిశెట్టి వేణుగోపాలరావు",
            "genre": "చారిత్రక కథ",
            "moral": "తండ్రీకొడుకులిద్దరూ సమర్థులు. పాలకుడు సాహసి, చాకచక్యం గలవాడై ఉండాలి.",
            "keywords": [
                "దొంగతనం",
                "రాజు",
                "సమఉజ్జీలు",
                "పరీక్ష",
                "ధీరదత్తుడు"
            ],
            "characters": [
                "ధీరదత్తుడు",
                "రాజశేఖరుడు",
                "వీరభల్లడు",
                "కారాగారాధికారి",
                "పరదేశి"
            ],
            "locations": [
                "అవంతీ రాజ్యం",
                "నగరం",
                "గుహలు",
                "రాజసభ"
            ],
            "content": "పూర్వం అవంతీ రాజ్యాన్ని పాలించిన\nధీరదత్తుడు ఆదర్శపాలకుడు. అతని\nరాజ్యంలో చోరభయం మచ్చుకైనా\nఉండకుండా తగిన కట్టుదిట్టాలు\nఉండేవి. ధీరదత్తుడి కొడుకు రాజశేఖ\nరుడు. ధీరదత్తుడు ముసలివాడైపోయి,\nతాను బతికి ఉండగానే తన కొడుక్కు\nపట్టం కట్టాడు.\nపట్టాభి షేకం జరిగే ముందురోజు\nరాజ శేఖ రు డి కి ఒక విషయం\nఆశ్చర్యంగా తోచింది. తమ రాజ్యంలో\nచిన్న దొంగతనాలు కూడా ఎందుకు\nలేవు ? అవిలేకుండా తన తండ్రి తీసు\nకుంటున్న చర్య లేమిటి ? ఇది తెలుసు\nకునేటందుకు తాను దొంగతనం చెయ్యా\nలనుకుని, అతను ఒకరాత్రి మారు\nవేషంలో ఒ క ధ ని కు డి ఇంట\nప్రవేశించి, అతని సొత్తు కొంత దొంగి\nలించి, బయలుదేరి, తన ఇంటికి\nబయలుదేరాడు.\nఅతను చీకటిలో చప్పుడు చెయ్య\nకుండా వెళుతుండగా, ఎవరిదో బలమైన\nచెయ్యి అతనిమీద పడింది. అతను\nవెనుతిరిగి చూస్తే, ఒక దొంగలాటి\nమనిషి కనబడి, \"చప్పుడు చెయ్యకు,\nప హ రా వాళ్ళు ఉన్నారు. నేనూ\nదొంగనే, \" ' అన్నాడు రహస్యంగా\nరాజశేఖరుడికి దివ్యమైన ఆలోచన\nవచ్చింది. తనకే ఒక దొంగ దొరికాడు !\nవాణ్ణి ఖైదు చేయించి, తన తండ్రికన్న\nతానే సమర్థు డనిపించుకోవాలి..\n“నా పేరు వీరభల్లడు. నా స్థావ -\nరానికి వచ్చి, నువు దొంగిలించిన\nదానిలో నా వాటా నా కిచ్చి నీ దారిన\nనువు వెళ్ళు.\" అన్నాడు దొంగ.\nఇద్దరూ కలిసి నగరం పొలిమేరలో\nఉన్న రెండు పెద్ద గుహలు చేరారు.\nవీరభల్లడు రాజ శేఖరుణ్ణి ఒక గుహలోకి\nతీసుకుపోయాడు. కాగడా వెలుతురులో\nరాజ శేఖరుడికి గు హ గో డ ల మీ ద\nకత్తులూ, ఇతర ఆయుధాలూ కనిపిం\nచాయి గాని, వీరభల్లడి అనుచరుడు\nఒక్కడూ కనిపించలేదు.\nరాజ శేఖరుడు అతన్ని, \"నీకు అను\nచరులు లేరా ?\" అనేసరికి, వీరభల్లడు\nచప్పట్లు కొట్టాడు. వెంటనే రెండో గుహ\nనుంచి ఇరవైమంది రక్షకభటులు వచ్చి,\nరాజశేఖరుణ్ణి బంధించారు. అతను\nనివ్వెరపోయాడు.\nవీరభల్లడు నవ్వి, “చోర యువకుడా,\nనా రాజ్యంలో దొంగతనం చెయ్యటం\nఅంత సులువు అనుకున్నావా ? నిన్ను\nరెండు రోజులలో బహిరంగంగా\nవిచారించి, శిక్ష ఇస్తాను.\" అన్నాడు.\nఅది తన తండ్రి గొంతేనని గ్రహించి\nరాజ శేఖరుడు సంతోషించాడు. ఆయన\nతనను ఎలా విచారణ చేస్తాడో, ఏ శిక్ష\nవిధిస్తాడో తెలుసుకోవాలన్న ఉద్దేశంతో\nఅతను తన నిజరూపం తండ్రికి తెలియ\nనియ్యలేదు. రాజభటులు అతన్ని\nకారాగృహానికి తీసుకుపోయి బంధిం\nచారు. తన మిత్రుడైన కారాగృహాధి\nకారికి తానెవరో చెప్పి, రాజశేఖరుడు\nతన దొంగవేషం విప్పి, జైలునుంచి తన\nమందిరానికి వెళ్ళిపోయాడు.\nతెల్లవారింది. ఆ రోజే రాజశేఖరుడి\nరాజ్యాభిషేకం. ఆ కార్యక్రమం విజయ\nవంతంగా ముగియగానే, ధీరదత్తుడు\nతన కొడుకుతో, “ఏనాడూ లేనిది, నిన్న\nఒక దొంగ పట్టుబడటం నన్ను కలవర\nపెడుతున్నది. కనక మన రాజ్యంలోని\nదొంగలను గురించి నువు ఇకముందు\nఇంకా జాగ్రత్తగా ఉండటం అవసరం,”\nఅన్నాడు.\nరాజశేఖరుడు ఆ మాటలు గుర్తుంచు\nకుని, ఆ రాత్రి తన గుర్రంమీద, నగర\nమంతా 300, ర క్ష క భ టు లు\nఅప్రమత్తులై ఉన్నారో, లేదో చూడటానికి\nబయలుదేరాడు.\nఅతను కొంతదూరం వెళ్ళేసరికి ఒక\nదొంగలగుంపు అకస్మాత్తుగా అతన్ని\nచుట్టుముట్టింది. రాజశేఖరుడు కత్తి\nదూసి, వారినుంచి తనను రక్షించుకునే\nప్రయత్నం చేశాడు. ఇంతకాలమూ\nమచ్చుకైనా దొంగ అనేవాడు కనిపించని\nతమ రాజ్యంలో ఒక్కసారిగా ఇంత\nమంది దొంగలు కనబడటం, అది కూడా\nతాను రాజైన రోజునే జరగటం, అతనికి\nఆశ్చర్యం కలిగించింది.\nఇంతలో ఎవరో ఒకవ్యక్తి గుర్రంమీద\nవచ్చి, కత్తిదూసి, దొంగల పైబడి,\nవారిని తరిమేశాడు. ఆ పారిపోయే\nదొంగలను పట్టుకోవాలని రాజశేఖరుడు\nవారివెంట పోబోయాడు.\nకాని అతనికి సాయంవచ్చిన వ్యక్తి,\n\"రాజా, ఇక నీకు వాళ్ళు దొరకరు.\nవాళ్ళు మీ రాజ్యంలోనే ఉండరు!\"\nఅన్నాడు.\nరాజశేఖరుడు ఆ వ్యక్తితో, \"నువు\nఎవరు ? మీది ఈ దేశం కాదా ? నువు\nఈ సమయంలో నాకు ఎలా సహాయం\nవచ్చావు ?\" అంటూ ప్రశ్నల వర్షం\nకురిపించాడు.\n\"రాజా, మాది పొరుగుదేశం. మా\nదేశంలో బతకలేక, నేనూ, నా కొడుకూ\nకొన్ని నెలలక్రితం మీ దేశం వచ్చాం.\nనిన్నటి నుంచి నా కుమారుడు కనిపిం\nచటంలేదు. నేను వాణ్ణి వెతుక్కుంటూ\nవస్తూండగా, దొంగలు మిమ్మల్ని చుట్టు\nముట్టటం కనిపించింది. నిన్న మీ పట్టాభి\nషేకం చూశాను గనక మిమ్మల్ని\nగుర్తుపట్టాను. మీకు సహాయపడటం\nనా ధర్మం అనిపించింది,\" అన్నాడు\nఆ మనిషి.\nతన దేశంవాడు కాకపోయినా, తనకు\nఅలా సహాయపడిన వ్యక్తిని సత్కరిం\nచడం తన ధర్మం అనుకుని, రాజ\nశేఖరుడు తన ఉంగరం తీసి ఆ\nమనిషికి ఇస్తూ, \"రేపు ఉదయా నే\nరాజసభకు వచ్చి, ఈ ఉంగరం\nచూపితే, నువు ఏది కోరినా సరే తప్పక\nఇస్తాను,\" అన్నాడు.\nమర్నాడు దర్బారు కిటకిటలాడు\nతున్నది. అందరూ వచ్చారు గాని, తన\nతండ్రి ఇంకా రాలేదని రాజ శేఖరుడు\nగమనించి, కారణం గ్రహించలేక\nపోయాడు. ఇంతలో పరదేశీ ఉంగరంతో\nసహా వచ్చాడు.\nరాజ శేఖరుడు అతన్ని దగ్గిరికి రమ్మని,\n\"నీ కోరిక ఏమిటో చెప్పు, తీరుస్తాను.”\nఅన్నాడు.\n\"ప్రభూ, మొన్న రాత్రి నా కుమారుడు\nదొంగతనం చేస్తూ, మీ తండ్రిగారికి\nదొరికిపోయి కారాగారంలో ఉన్నాడట.\nదయచేసి వాడి తప్పు మన్నించి, వాణ్ణి\nవదిలి పెట్టండి. వాడు నాకు ఒక్కడే\nకొడుకు. మేం మా దేశం వెళ్ళిపోతాం,”\nఅన్నాడు పరదేశి.\nరాజశేఖరుడు క్షణంపాటు నిస్తబ్ధుడు\nఅయిపోయి, ఇలా ఆలోచించాడు :\nమొన్నరాత్రి దొంగతనం చేసినది తనే.\nమరొక దొంగతనం ఏదీ జరగలేదు.\nపట్టుబడి ఖైదులోపడిన తనను “నా\nకొడుకే” అని ఈ పరదేశీ అనటంలో\nఅర్థం ఏమిటి ? సభలో తన తండ్రి\nఉంటే ఈ చిక్కును క్షణంలో\nవిడగొట్టును !\nరాజశేఖరుడు చప్పున తన సింహా\nసనం మీదినుంచి లేచి, తన నివాసానికి\nవెళ్ళిపోయాడు. సభికులకు జరిగిన\nదంతా అయోమయంగా ఉన్నది.\nఅప్పుడు పరదేశి తన వేషం విప్పేసి,\nధీరదత్త మహారాజుగా సభికుల ముందు\nనిలబడ్డాడు. వాళ్ళు హర్షధ్వానాలు\nచేశారు. ఆయన తన ఆసనంమీద\nకూర్చుని, సభికులు కోరిన మీదట,\nతానే తన కొడుక్కు ఈ పరీక్ష పెట్టినట్టు\nచెప్పాడు.\nఅంతలో రాజ శేఖరుడు తాను మొదలు\nధరించిన చోరుడి వేషంలో సభకు వచ్చి,\n\"తండ్రీ, తమ రెక్కడ ఉన్నారు? వెళ్ళి\nపోదాం రండి. రాజుగారు మీ కోరికపై\nనన్ను యిప్పుడే ఖైదునుంచి విడుదల\nచేశారు,\" అని బిగ్గరగా అరిచాడు.\nఖైదీని చూడగానే ధీరదత్తుడు సింహా\nసనం మీదినుంచి లేచి, ‘\"నిన్ను విడుదల\nచేసిన రాజుగారు ఎక్కడ ?\" అడిగాడు.\nపరదేశి తన తండ్రేనని ఆకస్మికంగా\nరాజ శేఖరుడు గుర్తించి, \"చోర యువ\nకుణ్ణి ఖైదులో నుంచి విడుదల చేసిన\nరాజును నేనే!\" అంటూ తన వేషం\nతొలగించాడు.\nసభలో వర్ణనాతీతమైన కోలాహలం\nచెలరేగింది.\nధీరదత్తుడు తన కొడుకును ప్రేమతో\nకౌగలించుకున్నాడు.\n\"మీ పాలనలో సామర్థ్యం తెలుసు\nకోవాలని నేను చోరుడుగా నటించాను.\nనన్ను బంధించినది మీరేనని తెలిసి\nకూడా, మీ విచారణా, శిక్ష ఎలా\nఉంటాయో తెలుసుకుందామని నేను\nబయటపడలేదు. మీరు ఎంత సమర్థ\nతతో దేశాన్ని రక్షిస్తున్నారో గ్రహించాను.\nకాని మధ్యలో పరదేశి పాత్ర ఎలా\nవచ్చిందో నాకు అంతుపట్టలేదు, \"\nఅన్నాడు రాజశేఖరుడు.\n\"నీ సూక్ష్మబుద్ధికి నేను చాలా సంతో\nషిస్తున్నాను. నీ శక్తి సామర్థ్యాలు పరీ\nక్షించటానికి దొంగలు నీ మీద దాడిచేసి\nనట్టు నేనే నాటకం ఆడించాను. చోర\nయువకుడి విషయంలో నీ నిర్ణయం\nఎలా ఉంటుందో చూడటానికి, పరదేశి గా\nవచ్చి నిన్ను అలా కోరాను. పరదేశిని\nనేనని నువు గ్రహించనట్టే, చోరయువ\nకుడివి నువేనని నేనూ తెలుసుకోలేక\nపోయాను,\" అన్నాడు ధీరదత్తుడు.\n\"తండ్రి కొడుకులు సమఉజ్జీలు !\nఎవరికి ఎవరూ తీసిపోరు !' ' అని\nసభికులు ప్రశంసించారు.",
            "book_page_end": 37
        },
        {
            "title": "దేవుడు అన్నం పెట్టడా ?",
            "book_page_start": 38,
            "pdf_page_start": 38,
            "pdf_page_end": 38,
            "author": "మైనొద్దీన్",
            "genre": "హాస్యం",
            "moral": "దేవుడి దయ ఉన్నా, దాన్ని అందుకోవాలంటే మనిషి కష్టపడాలి.",
            "keywords": [
                "దేవుడు",
                "అన్నం",
                "కష్టం",
                "సోమరితనం",
                "శ్రమ"
            ],
            "characters": [
                "రాముడు",
                "భీముడు"
            ],
            "locations": [
                "గ్రామం"
            ],
            "content": "ఒక గ్రామంలో రాముడూ, భీముడూ అని ఇద్దరు స్నేహితులు ఉన్నారు. భీముడికి ఎవరూ\nలేరు, కష్టపడి పనిచేసి పొట్టపోసుకునేవాడు. రాముడు పనిచేసేవాడు కాడు, తల్లి పెట్టితే\nతినేవాడు.\nభీముడు రాముణ్ణి మందలించాడు. దేవుడే అన్నం పెడతాడు అన్నాడు రాముడు.\nకష్టపడనిదే దేవుడుకూడా అన్నం పెట్టడన్నాడు భీముడు.\nదేవుడు తనకు అన్నం పెడతాడని రుజువుచెయ్యటానికి రాముడు ఒకరోజు భోజనం\nమాని కూర్చున్నాడు. భీముడు పక్కనే కూర్చున్నాడు. కొద్దిసేపటికి నిజంగానే ఒక పళ్లెం\nఅన్నంతో సహా రాముడి ముందుకు వచ్చింది. వాడు దాన్ని అందుకోబోయాడు. అది వెనక్కు\nజరిగింది. రాముడు లేచి దాన్ని పట్టుకోబోయాడు. అది వాణ్ణి నానా తిప్పలూ పెట్టింది.\nరొప్పుతూ, చెమటలు దిగగారుతూ, రాముడు దానివెంట పరిగెత్తి, ఎలాగో పట్టుకున్నాడు.\n“ఏంరా, దేవుడిచ్చిన అన్నం కూడా ఇంత శ్రమపడితేగాని దక్కలేదు?” అన్నాడు\nభీముడు. రాముడితో !",
            "book_page_end": 38
        },
        {
            "title": "ముగ్గురు సఖువులు",
            "book_page_start": 39,
            "pdf_page_start": 39,
            "pdf_page_end": 42,
            "author": "ఏ. సి. సర్కార్, ఐంద్రజాలికుడు",
            "genre": "ఫాంటసీ",
            "moral": "ప్రేమించిన వ్యక్తిని పొందడానికి తెలివైన ఉపాయాలు వాడాలి. ఇంద్రజాలం కన్నా తెలివితేటలే గొప్పవి.",
            "keywords": [
                "ప్రేమ",
                "ఐంద్రజాలం",
                "రాజకుమార్తెలు",
                "కుంకుమ పరీక్ష",
                "రాజనీతి"
            ],
            "characters": [
                "దేవాశీషు",
                "కల్యాణ్",
                "నందిని",
                "లతికా",
                "స్వప్నా",
                "సోమనాథుడు"
            ],
            "locations": [
                "మాయాపూర్ సంస్థానం",
                "రత్నగఢ్",
                "దేవాలయం"
            ],
            "content": "మాయాపూర్ సంస్థానం చుట్టూ మరి\nమూడు సంస్థానా లున్నాయి. అవి\nరత్నగఢ్. కుబేరపురం, సింహభూమ్.\nఈ మూడు సంస్థానాల ప్రభువులకూ\nమగ సంతులేదు, ఒక్కొక్క కూతు\nరున్నది. వారిపేర్లు నందినీ, లతికా,\nస్వప్నా. ముగ్గురూ వివాహయోగ్యమైన\nవయసులో ఉన్నారు.\nమాయాపూర్ రాజైన దేవాశీషు\nకల్యాణ్ అని ఒకడే కొడుకు. అతను\nబలపరాక్రమాలు కలిగిన యువకుడు.\nఅందుచేత ప రి సర సంస్థానాల\nపాలకులకు అతన్ని అల్లుడు చేసుకోవా\nలనిపించింది. వాళ్ళు కబురు పంపారు.\nదేవాశీష్ సంకటంలో పడ్డాడు. అతను\nతన పొరుగు రాజ్యాలవారికి వ్యతిరేకంగా\nపోలేడు. వారు ముగ్గురూ తనకన్న\nబలవంతులే; కోపంవస్తే తనను చిత్తు\nచేయగలరు. రత్నగఢ్ సమస్య ప్రత్యే\nకించి క్లిష్ట మైన ది. మాయాపూరకు\nఆయువుపట్టులాంటి వర్త క మార్గం\nరత్నగఢ్ గుండా పోతుంది. అందుచేత\nరత్నగఢ్ శత్రుత్వమంటే మాయా\nపూర్కు ఆత్మహత్యలాటిది. అది అలా\nఉంచి, అందరు రాజకుమార్తెలూ సుంద\nరులే అయినా, రత్నగఢ్ రాజకుమార్తె\nనందిని ముగ్గురిలోకీ అందకత్తె. రాజ\nకుమారుడు కల్యాణ్కు ఆమె అంటే\nచాలా ఇష్టం. అతను లోగడ ఆమెను\nకలుసుకోవటం తటస్థించింది. నందినికి\nకూడా అతనంటే ప్రత్యేక ఆకర్షణ\nఉన్నది.\nముగ్గురు రాజుల దూతలూ వెళ్ళి\nపోయాక దేవాశీష్ తన కొడుకుతో రహస్య\nసమాలోచన జరిపి, \"మనకు వచ్చిన\nసమస్య ఎంత క్లిష్టమైనదో నీకు తెలిసే\nఉంటుంది. దీనికి ఒక్కటే పరిష్కారం\nఉన్నది – ముగ్గురు రాజకుమార్తెలనూ\nఒకేసారి పెళ్ళాడటం,” అన్నాడు.\n“అందుకు ఆ రాజులు ఒప్పుకుంటా\nరనుకోను,” అన్నాడు కల్యాణ్.\n“అయితే ఏమిటి చెయ్యటం ?\" అని\nతండ్రి అడిగాడు.\n\"మన నిర్ణయం తెలపటానికి కొంత\n. వ్యవధి కోరండి. ఈ లోపల ఏదో మార్గం\nచూతాం,” అన్నాడు కల్యాణ్.\nఆస్థాన ఐంద్రజాలికుడు రాజకుమా\nరుడి ఆప్తమిత్రుడు కల్యాణ్ను చూసి,\n\"ఏం, మిత్రమా, ఎందుకంత విచారంగా\nఉన్నావు ?\" అని అడిగాడు.\nకల్యాణ్ అతనికి సంగతి అంతా\nచెప్పి, తనకు నందిని మీద మనసు ఉన్న\nమాట కూడా తెలిపాడు\n\"అదా సంగతి ? ఒక్క దెబ్బకు\nరెండు పిట్టలను కొట్టాలనా నీ ఉద్దేశం ?*\nనీకు రత్నగఢ్ రాజు సఖ్యమూ,\nనందినితో పరిణయమూ కావాలి,\nమిగిలిన రాజుల విరోధం రాకూడదు !\nఅవునా ?' ' అన్నాడు సోమనాథుడు\nనవ్వుతూ.\n\"ఇంద్ర జాలం ఏమైనా\nతోడ్పడేనా ?\" అని కల్యాణ్ అతన్ని\nఅడిగాడు.\n\"తెలివితేటలూ, ఉపజ్ఞా ఉండాలే\nగానీ, ఇంద్రజాలం పరిష్కరించలేని\nసమస్య అంటూ ఉండదు. ఇంతకూ\nనీకు నందినితో పరిచయం ఉన్నదా ?\"\nఅని సోమనాథుడు అడిగాడు.\n“అంత గాఢమైన పరిచయం లేదు\nగాని, కావాలంటే ఆమెను సంప్రతించ\nగలను,\" అన్నాడు కల్యాణ్.\n\"అవసరమైతే, మన పథకం పాఠ\nగ లందు లకు నువు చెప్పినట్టు\nచేస్తుందా ?\" అని సోమ నా థు డు\nఅడిగాడు.\n\"నన్ను పెళ్ళాడగలందులకు ఆమె\nఏం చెయ్యమన్నా చేస్తుందనుకుంటాను,\"\nఅన్నాడు కల్యాణ్.\n\"అలా అయితే నీ సమస్య పరిష్క\nరించగలను,\" అని సోమనాథుడు\nధైర్యంగా చెప్పాడు.\nమర్నాడు కల్యాణ్ తన తండ్రిని\nకలుసుకుని, “మనలాగే ముగ్గురు\nరాజులూ విధి నిర్ణయంలో విశ్వాసంగల\nవాళ్ళే గనక, నాకు వధువును నిర్ణయించ\nటానికి పూజలూ, కొంత తతంగమూ\nఏర్పాటు చేద్దాం. అందుకుగాను\nకుంకుమ పరీక్ష ఒకటి ఉన్నది. మీరు\nముగ్గురు రాజులనూ అలాటి పరీక్షకు\nఒప్పుకునేలా చెయ్యండి, '' అన్నాడు.\nఅతను తండ్రికి తమ పథకం అంతా\nచెప్పేశాడు. రాజు చిరునవ్వు నవ్వి, తన\nపట్టపుటేనుగుమీద, సపరివారంగా వెళ్ళి\nముగ్గురు రాజులనూ కలుసుకున్నాడు.\nఏర్పాటు ప్రకారం ముగ్గురు రాజులూ\nతమ కుమార్తెలనూ, బంధుమిత్ర\nపరివారాన్నీ, పురోహితులనూ వెంట\nబెట్టుకుని, మాయాపూర్ లోని పెద్ద\nదేవాలయం ఆవరణకు వేంచేశారు.\nఆలయం చక్కగా అలంకరించి ఉన్నది.\nకల్యాణ్ పెళ్ళి కొడుకు వేషంలో\nఉన్నాడు. ముగ్గురు రాజకుమార్తెలూ\nపెళ్ళికూతుళ్ళ వేషాల లో ఉన్నారు.\nనందినీ, లతికా, స్వప్నా ఒక పక్కగా\nనిలబడితే కల్యాణ్ రెండో పక్క\nనిలబడ్డాడు.\nగుడి అర్చకుడు దేవుడి పూజ పూర్తి\nచేసి, ఒక ఇత్తడి పళ్లెంలో నూనె కలిపిన\nకుంకుమ పెట్టుకుని బయటికి వచ్చాడు.\nఆయన ముగ్గురు రాజకుమార్తెల అర\nచేతులూ శుభ్రమైన గుడ్డతో తుడిచి,\nగుప్పిళ్ళు గట్టిగా ముడుచుకోమన్నాడు.\nతరవాత ఆయన కల్యాణ్ అరచెయ్యి\nతుడిచి, దానిమీద కుంకం బొట్టుపెట్టి,\n\"ఈ ముగ్గురు కన్యలలో ఎవరు రాజ\nకుమారుడికి భార్య కావాలని రాసిపెట్టి\nఉన్నదో ఆ కన్య చేతికి ఈ కుంకం\nగుర్తు మారుతుంది,\" అంటూ కల్యాణ్\nచేతిమీది కుంకాన్ని తుడిపేశాడు.\nతరవాత ఆయన రాజకుమార్తెల కేసి తిరిగి,\n''తల్లులారా, మీరు మీ గుప్పిళ్ళను\nతెరిచి చూపండి,\" అన్నాడు.\nలతిక, స్వప్నల అరచేతులు శుభ్రంగా\nఉన్నాయి. నందిని అరచేతిలో మాత్రమే\nకుంకం గుర్తు ఉన్నది. ముగ్గురు\nరాజులూ ముందుకు వచ్చి నందినినీ,\nకల్యాణా్నూ ఆశీర్వదించారు. లతికా,\nస్వప్నా తమ ఆశాభంగాన్ని సహించి,\nతమ తండ్రులతోపాటు వివాహమహెూత్స\nవంలో పాల్గొన్నారు.\nనందిని అరచేతిలోకి కుంకుం మరక\nఎలా వచ్చింది ? ఆమె తన మధ్య వేలి\nగోరుమీద కుంకుమ పూసుకున్నది. అన్ని\nవేళ్ళకూ గోరింటాకు పెట్టుకుని ఉన్నం\nదున రంగులో రంగు కలిసిపోయి చూసే\nవాళ్ళకు తెలియ రా లే దు. చెయ్యి\nముడుచుకున్నప్పుడు ఆ గోరును అరచేతి\nలోకి నొక్కింది. అప్పుడు కుంకుమ\nమరక అరచేతికి అంటింది. ఈ పని\nఆమె చేత చేయించినవాడు కల్యాణ్.",
            "book_page_end": 42
        },
        {
            "title": "మాట నేర్పు",
            "book_page_start": 43,
            "pdf_page_start": 43,
            "pdf_page_end": 43,
            "author": "కోలార్ కృష్ణయ్యర్",
            "genre": "హాస్యం",
            "moral": "మాటల్లో నైపుణ్యం (నేర్పు) ఉన్నవారు తమ పనిని సాధించుకోగలరు.",
            "keywords": [
                "జ్యోతిష్కుడు",
                "రాజు",
                "ఉద్యోగం",
                "నేర్పు",
                "తెలివి"
            ],
            "characters": [
                "రామశాస్త్రి",
                "కీళ్లంగేరి రాజు"
            ],
            "locations": [
                "కీళ్లంగేరి దేశం",
                "రాజసభ"
            ],
            "content": "కీళ్లంగేరి అనే దేశంలో రామశాస్త్రి అనే జ్యోతిష్కుడు ఉండేవాడు. అతనికి ఆస్థాన\nజ్యోతిష్కుడు కావాలని కోరిక కలిగింది. ఒకరోజు రాజుగారికి తన కోరిక తెలిపాడు\nఅయితే రాజుకు జ్యోతిషంలో నమ్మకం అంతగాలేదు. ఇలా జ్యోతిష్కులమని ఉద్యోగం\nకోరుతూ వచ్చిన వారిని ఆయన, “నేను మీకు ఉద్యోగం ఇయ్యదలిచానా, లేదా ? చెప్పండి,”\nఅని అడిగేవాడు. “అయ్యదలిచారు,” అని వాళ్లు అంటే, \"తప్పు! నేను ఉద్యోగం ఇయ్య\nదలచలేదు, వెళ్లండి,” అనేవాడు.\n“ఇయ్యదలచలేదు!” అంటే తమ జ్యోతిషానికే అవమానం గనక, ఆ మాట ఎవరూ\nఅనేవారు కారు.\nకాని మాటకారి అయిన రామశాస్త్రి మటుకు, “మీరు నాకు ఉద్యోగం ఇయ్యదలచలేదు,”\nఅన్నాడు.\n“మీ మాట అబద్ధం అయింది. నేను మీకు ఉద్యోగం ఇయ్యదలిచాను. కాని మీ జోస్యం\nఅబద్దమయింది గనక వెళ్లిరండి!” అన్నాడు రాజు.\n“నా జ్యోతిషం అబద్ధం కాలేదే. మీరు నాకు ఉద్యోగం ఇయ్యటంలేదు గదా !\nనా జ్యోతిషం నిజంగా అబద్ధం చేయాలంటే నాకు ఉద్యోగం' ఇయ్యండి. లేదూ, జ్యోతిషం\nమాట అటుంచి, నాకు ఉద్యోగం ఇయ్యదలిచారు గనక ఇయ్యండి,” అన్నాడు రామశాస్త్రి.",
            "book_page_end": 43
        },
        {
            "title": "కనువిప్పు",
            "book_page_start": 44,
            "pdf_page_start": 44,
            "pdf_page_end": 46,
            "author": "వేమూరు వెంకయ్య",
            "genre": "నీతి కథ",
            "moral": "ఇతరులను చిన్నచూపు చూడకుండా, వారి శ్రమను గౌరవించాలి. అహంకారం తగదు.",
            "keywords": [
                "వ్యాపారం",
                "అహంకారం",
                "గుణపాఠం",
                "కనువిప్పు",
                "గుమాస్తా"
            ],
            "characters": [
                "వెంకయ్య",
                "సుబ్బయ్య",
                "వెంకయ్య అన్నలు",
                "మేస్త్రీ"
            ],
            "locations": [
                "గ్రామం",
                "ఏటి అవతల గ్రామాలు"
            ],
            "content": "ఒక గ్రామంలో వెంకయ్య అనే రైతు\nధాన్యంవ్యాపారం చేసేవాడు. అతని\nముగ్గురు అన్నలూ వ్యవసాయం చేసి,\nడబ్బు వెనక వేసుకుని, మరికొంత పొలం\nకొనుక్కున్నారు. మరొకడు బాగుపడు\nతూంటే వెంకయ్య ఓర్చలేడు.\nవెంకయ్య దగ్గిర గు మా స్తా గా\nఉంటున్న సుబ్బయ్య వెంకయ్యతో,\n‘“నువు ఇచ్చే జీతంతో నాకు జరుగుబాటు\nకావటంలేదు. నాకు కొంత డబ్బు అప్పు\nపెడితే, నేను కూడా ధాన్యం వ్యాపారం\nలోకి దిగి, నేను కొన్న ధాన్యంమీద కొద్ది\nమామూలు తీసుకుని, దాన్ని నీకే\nఅమ్ముతాను. నువు లాభానికి అమ్ముకో,”\nఅన్నాడు.\nఈ మాట విని వెంకయ్య నవ్వి,\n“నువు కూడా నా అంతవాడివి కావాలని\nఉందా ? ఆ తరవాత నాకు గుమాస్తా\nపని ఎవరు చేస్తారు ?\" అన్నాడు.\nదానికి ఏమనాలో తెలీక సుబ్బయ్య\nఊరుకున్నాడు.\nఒకరోజు వెంకయ్యా, సుబ్బయ్యా\nఏటి అవతల గ్రామాలలో ధాన్యం\nకొనుగోలు చెయ్యటానికి వెళ్ళారు.\nఅక్కడి దళార్లు, \"మీరు ఇక్కడే\nఉండండి. మేము రైతుల వద్ద ధాన్యం\nబేరం చేసుకు వస్తాం.* మాకు పుట్టికి\nనాలుగు రూపాయ లియ్యండి, చాలు,”\nఅన్నారు.\nవెంకయ్య పక్కున నవ్వి, దళార్లతో,\n''మీరు కూడా నా అంత కావాలను\nకుంటున్నారా? వద్దు, వద్దు. మీరు పడవ\nదగ్గిరికి బస్తాలు మోసేపని చూడండి,'\nఅన్నాడు. దళార్లు మండిపడ్డారు కాని, ఆ\nకూలి డబ్బులు కూడా రావేమో ననుకొని,\nపైకి ఏమీ అనలేదు.\nవెంకయ్య ఆ గ్రామంలో నాలుగు\nపడవలకు సరిపోయే ధాన్యం కొని,\nదాన్ని సుబ్బయ్యను పడవలలో వేసుకు\nరమ్మని, తాను ఇల్లు చేరుకున్నాడు.\nరెండురోజుల తరవాత సుబ్బయ్య\nవెంకయ్య ఇంటికి వెళ్ళి, కంటనీరు\nపెట్టుకుంటూ, ఇంటి వసారాలో నిల\nబడ్డాడు. - వెంకయ్య బయటికి వచ్చి,\nసుబ్బయ్య వాలకం చూసి, \"ఎందుకు\nఅలా ఉన్నావు ? ఏం జరిగింది ?\" అని\nఅడిగాడు.\n\"ఏం చెప్పమన్నారు ? ధాన్యం\nతెస్తూండిన నాలుగు పడవలూ, సుడిగాలి\nవచ్చి, నట్టేట మునిగిపోయాయి. - మా\nపిల్లలు చేసుకున్న పుణ్యాన నేను\nప్రాణాలతో బయటపడ్డాను,\" అన్నాడు\nసుబ్బయ్య.\nఈ మాట వినగానే వెంకయ్యకు\nగుండెలో రాయిపడినట్టయింది. అతను\nఅప్పుతెచ్చి భారీఎత్తున వ్యాపారం చేస్తే,\nసరుకంతా నీటిపాలు అయిపోయింది.\nఅతను తన అన్నల వద్దకు వెళ్ళి,\nతన గోడు చెప్పుకున్నాడు. వాళ్ళు\nఅతనితో, ‘'తమ్ముడూ, నీకు అప్పుచేసి\nవ్యాపారం చెయ్యమని మేం చెప్పలేదు.\nఉమ్మడి ఆస్తిలో నీ వాటా నువు\nతీసుకుని, ఏమైనా చేసుకో,” అన్నారు.\nతన ఇల్లూ, గొడ్డూ, గోదా అంతా\nఅమ్మేసి, బాకీదార్లకు దామాషా ప్రకారం\nబాకీలు తీర్చి, వెంకయ్య దివాలా తీసినా,\nఋణవిముక్తి పొరిదాడు.\nనిలవ నీడలేని పరిస్థితిలో సుబ్బయ్య\nవెంకయ్యకు తన ఇంట ఆశ్రయం\nఇచ్చాడు. వెంకయ్య భార్య, \"గుడిసెల్లో\nతలదాచుకునే కర్మ నాకేం పట్టింది ?''\nఅని పుట్టింటికి వెళ్ళిపోయింది.\n“నాదీ నలుగురు పిల్లల కుటుంబం.\nమనం కూలిపనులకు పోతే తప్ప జరుగు\nబాటు కాదు,'' అని సుబ్బయ్య తన\nవెంట వెంకయ్యను ఒక తాపీ మేస్త్రీ\nవద్దకు తీసుకుపోయాడు. ఆ మేస్త్రీ\nవాళ్ళిద్దరికీ తట్టలుమోసే పని ఇచ్చాడు.\nవెంకయ్యకు ఈ పని బాధగా\nఉండటమేగాక, గిట్టుబాటుగా కూడా\nకనిపించలేదు. అందుచేత అతను\nమేస్త్రీతో, “నాకు కూడా మేస్త్రీ కావాలని\nఉన్నది. ఇల్లు కట్టేపని నేర్పించు,\"\nఅన్నాడు.\nమేస్త్రీ పక్కున నవ్వి, “నువు కూడా\nనా అంతటివాడివై, నాకు పోటీ రావా\nలనుకుంటున్నావా? నీకు తట్ట మోసేపని\nఉందిగా ?'' అన్నాడు.\nవెంకయ్యకు, తాను ఇతరులను\nఇలాగే అన్న సంగతి జ్ఞాపకం వచ్చి,\nకనువిప్పు కలిగింది.\nకొద్దిరోజులకు వాళ్ళు కట్టుతున్న ఇల్లు\nపూర్తిఅయింది. వెంకయ్యకు తెలియ\nకుండా సుబ్బయ్య అతని అత్తవారింటికి\nకబురు చేశాడు : వ్యా పా ర ం లో\nవెంకయ్యకు చాలా లాభం వచ్చింది:\nకొత్త ఇల్లు కట్టుకున్నాడు; వెంకయ్య\nభార్య గృహప్రవేశానికి రావాలి!\nవెంక య్య భార్య వచ్చింది.\nసుబ్బయ్యవెంకయ్యనూ, అతనిభార్యనూ\nస్నానంచేయించి, పీటలమీద కూర్చో\nబెట్టాడు. పురోహితుడు వచ్చి, మంత్రాలు\nచదివాడు. వెంకయ్య బంధువులంతా\nవచ్చి, క ట్నా లూ, కా ను క లూ\nచదివించారు.\nవెంక య్య కు ఇదంతా అయో\nమయంగా ఉన్నది. అందరూ భోజనాలు\nచేశాక సుబ్బయ్య వెంకయ్య పక్కన\nకూర్చుని, \"ఈ ఇల్లు నీదే. నీ ధాన్యం\nనీటిపాలు కాలేదు. అయితే నువు\nమమ్మల్ని గురించి చాలా చులకనగా\nమాట్లాడావు. నీకు కనువిప్పు కలిగిం\nచాలని ఇలా చేశాను,\" అన్నాడు.\n“నువు కూడా నా అంతటివాడివి\nఅంటూ వెంక య్య\nసుబ్బయ్యకు తన ఆ స్తిలో సగం\nఇచ్చేశాడు. అతనిలో మార్పుకు అన్నలు\nకూడా సంతోషించారు.",
            "book_page_end": 46
        },
        {
            "title": "రామాపురం",
            "book_page_start": 47,
            "pdf_page_start": 47,
            "pdf_page_end": 50,
            "author": "బూర్లె నాగేశ్వరరావు",
            "genre": "జానపద కథ",
            "moral": "తెలివిగా, వ్యూహాత్మకంగా సమస్యలను పరిష్కరించాలి. అహంకారం, దురాశ నాశనానికి దారి తీస్తాయి.",
            "keywords": [
                "దయ్యాలు",
                "దొంగలు",
                "రామాపురం",
                "యువకుడు",
                "కరణం"
            ],
            "characters": [
                "చిన్నడు",
                "కుక్క",
                "గ్రామాధికారి",
                "గోపన్న",
                "కరణం"
            ],
            "locations": [
                "రామాపురం",
                "రాజభవనం"
            ],
            "content": "రామాపురం ప్రజలకు రెండు భయాలు\nఒకేసారి పట్టుకున్నాయి. ఒకటి దొంగల\nభయం. రెండోది దయ్యాల భయం. ఒక\nపురాతన రాజభవనం ఊరికి ఒక\nపక్కగా ఉండేది. అందులో దయ్యాలు\nచేరాయని ఊరి ప్రజలు చీకటి పడినాక\nతమ ఇళ్ళనుంచి బయటికి రావటానికి\nభయపడేవాళ్ళు. ఇది దొంగలకు చాలా\nఅనుకూలంగా ఉండేది.\nఈ రెండు పీడలతోనూ రామాపురం\nసతమతమవుతూండగా చిన్నడు తన\nకుక్కతోసహా ఊరు వచ్చాడు.\nచిన్నడికి సొంత మనిషిగాని, సొంత\nఊరుగాని లేదు. వాడు ఊళ్ళవెంట\nతిరుగుతూ, ఆపదలో ఉన్న వారిని తన\nశక్తికొద్దీ ఆదు కుంటూండేవాడు.\nరామాపురం ప్రజలు పిరికివారైపోయి,\nమానసికంగానూ, ఆర్థికంగానూ బాధ\nపడుతున్నారని తెలియగానే వాడికి ఆ\nఊరు వదిలిపోబుద్ధి కాలేదు.\nవాడు దయ్యాల ఇంటనే మకాంపెట్టి,\nఇల్లంతా పరిశీలించాడు. ఇల్లు చాలా\nపురాతనమైనది తప్పిస్తే, వాణ్ణిగాని, వాడి\nకుక్కనుగాని ఏ దయ్యమూ బాధించ\nలేదు. ప్రజలలో దయ్యాల భయానికి,\nదొంగల విజృంభణకూ, ఏదో సంబంధం\nఉన్నది. అందుచేత రెండు సమస్యలనూ\nఒకేసారి పరిష్కరించాలని చిన్నడికి\nతోచింది.\nమర్నాడు చిన్నడు గ్రామాధికారి\nఇంటికివెళ్ళి, తాను దొంగల బెడద\nపోగొట్టుతాననీ, తా ను చెప్పి న ట్టు\nచాటింపు వేయించమనీ అన్నాడు.\nఅదేమంటే చీ కటిపడినా క ఎవరూ\nబయటికి రాకూడదని గ్రామం అంతటా\nతాను గస్తీ తిరిగి, బయట కనిపించిన\nవాడినల్లా దొంగగా అనుమానించి\nపట్టుకుంటానని వాడు గ్రామాధికారితో\nచెప్పాడు.\nఆ ప్రకారమే చిన్నడు తెల్లవార్లూ\nత న కు క్క తో స హా ఊరంతా\nగస్తీ తిరిగి, వీధిలో దొరికిన ప్రతివాణ్ణి\nతీసుకుపోయి దయ్యాల భవనంలో\nబంధించి, తెల్లవారగానే విడిచి పెట్టుతూ\nవచ్చాడు.\nఇలా రోజూ ఇద్దరో, ముగ్గురో ఒకరాత్రి\nకాలమంతా దయ్యాల భవనంలో\nగడుపుతూ వచ్చారు.\nచిన్నడి ఈ ప్రయత్నంవల్ల గ్రామానికి\nరెండందాలా మేలు జరిగింది. వాడు\nతెల్లవార్లూ గస్తీతిరగటంచేత దొంగల\nఆటకట్టయింది. గ్రామస్థులు చాలామంది\nదయ్యాల భవనంలో దయ్యాలు లేవనీ,\nఉన్నా అవి ఎవరి జోలికి రావనీ\nతెలుసుకున్నారు.\nఅయితే చిన్నడు అడ్డమైనవాళ్ళనూ\nదొంగల కింద అనుమానించి పట్టుకుం\nటున్నాడని కొందరు గ్రామాధికారికి\nఫిర్యాదు చేశారు. గ్రామాధికారి అడిగితే,\nచిన్నడు, \"ఊళ్లోవాళ్ళకు దయ్యాల\nభయంలేకుండా చేస్తున్నాను. దయ్యాల\nభయం పోతేనేగాని దొంగల భయం\nపోదు,” అన్నాడు.\nగ్రామాధికారి చిన్నడి యుక్తిని అర్థం\nచేసుకుని మెచ్చుకుని, ఊళ్ళో దొంగ\nతనాలను అరికట్టినందుకు చిన్నణ్ణి\nబహిరంగంగా సత్కరించాడు.\nఇది జరిగిన తరవాత ఒక రాత్రి\nదయ్యాల భవనంలో చిన్నణ్ణి కలుసు\nకునేటందుకు ఇద్దరు కుర్రవాళ్లు వచ్చి,\n\"బాబూ. నువు ఊరికి కన్నపు దొంగల\nభయంలేకుండా చేశావుట. ఘరానా\nదొంగలను ఏమీ చెయ్యలేవా ?\" అని\nఅడిగారు.\n“ఎవరా ఘరానా దొంగలు ?\" అని\nచిన్నడు అడిగితే వాళ్ళు తమ తండ్రి\nగురించి చెప్పారు. వాళ్ళ తండ్రి\nగోపన్న. ఆయన బతికుండగా కరణం\nదగ్గిర నాలుగువేలు అప్పుచేసి, పత్రం\nరాశాడు. తరవాత బాకీ తీర్చాడుగాని,\nకరణం పత్రాన్ని తిరిగి ఇయ్యలేదు.\nతరవాత కొద్దిరోజులకే గోపన్న చనిపోతూ\nతన కొడుకులతో, కరణంగారివద్ద పత్రం\nతిరిగి పుచ్చుకోమన్నాడు.\nకరణం పత్రం గోపన్న కొడుకులకు\nతిరిగి ఇయ్యకపోగా, దాని ఆధారంతో\nగోపన్న ఇల్లు ఆ క్ర మించుకుని,\nఅందులోనే ఉంటున్నాడు. గోపన్న\nకొడుకులకు ని ల వ నీడ లేకుండా\nపోయింది.\n\"మీరు చెప్పినది నిజమవునో కాదో\nతెలుసుకుని, కరణంగారి సంగతి\nచూస్తాను. మీరు వెళ్ళండి, '' అని\nచిన్నడు వాళ్ళను పంపేసి, ఆ రాత్రి\nగ స్తీతి రి గే టప్పు డు కరణంగారున్న\nఇంటి గోడకు కన్నంపెట్టి వదిలేశాడు.\nమర్నాడు ఉద యం చిన్నడు\nగ్రామాధికారి ఇంటికి వెళ్ళి, “ఒక్కసారి\nకరణంగారిని పిలిపించండి,\" అన్నాడు.\nకరణంగారు వస్తూనే చిన్నణ్ణి చూసి,\n\"బాబూ, నువు ఊరికి దొంగల\nబాధ లేకుండా చేశావని చెప్పుకుం\nటున్నారు గదా. రాత్రి మా ఇంటి గోడకు\nఎవరో కన్నం వేశారు !\" అన్నాడు.\n“అది మనుషుల పని అయి ఉండదు,\nకరణంగారూ. దయ్యాల పని అయి\nఉంటుంది !\" అన్నాడు చిన్నడు.\n\"ద య్యా ల పనా ? నీ కెలా\nతెలుసూ ?'' 'అన్నాడు కరణంగారు.\n“నే నుండేది దయ్యాల కొంపలోనే\nగదండీ ?\" అన్నాడు చిన్నడు.\n“అవునుగాని, ఆ దయ్యాలు నిన్నేమీ\nచెయ్యటంలేదా ?\" అని కరణంగారు\nఅడిగాడు.\n\"వాళ్ళకు అపకారం చేస్తేనే అవి\nఏమన్నా చేస్తాయి. నేను వాటికేం\nఅపకారం చేశాను ? అన్నట్టు గోపన్న\nఅన్న దయ్యం ఒకటి నాతో రోజూ తనకు\nఎవరో ద్రోహం చేశారంటుంది. అది\nమిమ్మల్ని ఒకరాత్రి దయ్యాల ఇంటికి\nరమ్మని చెప్పమన్నదండి !\" అన్నాడు\nచిన్నడు.\nకరణం ముఖం పాలిపోయింది.\nఅతను వణకసాగాడు. -\n“దయ్యాలు చాలా మంచివి\nసుమండీ! ఇవాళరాత్రి మీరు నాతో రండి.\nమీతో గోపన్న ఏం మాట్లాడతాడో వినాలని\nఉన్నది.'\" అన్నాడు చిన్నడు మళ్ళీ.\n“అవును, కరణంగారూ! దయ్యాలతో\nమాట్లాడే అవకాశం పోగొట్టుకోకండి,\"\nఅన్నాడు గ్రామాధికారి.\nఅ మ్మో ! న న్ను గో ప న్న\nచంపేస్తాడు. వాడే మా ఇంటికి కన్నం\nవేసి ఉంటాడు !\" అన్నాడు కరణం.\n\"వాడికి మీ మీద ఎందుకు కోపం?\"\nఅని గ్రామాధికారి అడిగాడు.\n“వాడు నా దగ్గిర డబ్బు తీసుకుని\nతిరిగి ఇచ్చాడు. కాని వాడు రాసిచ్చిన\nపత్రం నేను తిరిగి ఇచ్చే లోపల వా\nచచ్చిపోయాడు. దురాశతో నేను\nపత్రం చూపి, వాడి ఇల్లు స్వాధీ\nనం చేసుకున్నాను. వాడి పిల్లలకు దిక్కు\nలేకుండా చేశాను. వాడు నా మీద\nపట్టినట్టున్నాడు.\" అన్నాడు కరణం\nవణికిపోతూ.\n\"అదా సంగతి ? అయితే ఆ ఇల్లు\nవాడి పిల్లలకు తిరిగి ఇచ్చేసి, పరిహారం\nకింద ఒక వెయ్యిరూపాయలు పిల్లలకి\nఇచ్చుకోండి. మీ జోలికి రావద్దని గోపన్న\nదయ్యానికి నేను చెబుతాను,” అన్నాడు\nచిన్నడు.\nకరణం గోపన్న పత్రాన్ని గ్రామాధి\nకారికి ఇచ్చి, గోపన్న ఇంటిని ఆ\nపిల్లల పరం చేసి, వాళ్ళకు వెయ్యి\nరూపాయలు పరిహారం ఇచ్చాడు.\nఇది జరిగిన మర్నాడే చిన్నడు ఆ\nకుక్కతోసహా రా మా పు ర ం వదిలి\nసంచారంమీద వెళ్ళిపోయాడు.",
            "book_page_end": 50
        },
        {
            "title": "వ్యర్థప్రాణులు",
            "book_page_start": 51,
            "pdf_page_start": 51,
            "pdf_page_end": 52,
            "author": "అన్వర్",
            "genre": "నీతి కథ, వ్యాసం",
            "moral": "దేశం కోసం లేదా సంఘం కోసం ప్రాణాలను అర్పించినప్పుడే వీరస్వర్గం లభిస్తుంది. అకారణంగా ప్రాణాలు పోగొట్టుకోవడం వ్యర్థం.",
            "keywords": [
                "ప్రాణత్యాగం",
                "వీరస్వర్గం",
                "విలుకాళ్ళు",
                "సునందుడు",
                "స్వార్థం"
            ],
            "characters": [
                "వృద్ధ అధ్యాపకుడు",
                "సునందుడు",
                "ఇద్దరు వేటగాళ్ళు"
            ],
            "locations": [
                "తక్షశిల విశ్వవిద్యాలయం",
                "అంగదేశం",
                "అరణ్యం"
            ],
            "content": "పూర్వం తక్షశిల విశ్వవిద్యాలయ\nస్నాతకోపన్యాసం చేస్తూ, వృద్ధుడైన\nఒక అధ్యాపకుడు విద్యార్థులతో,\n“మానవజన్మ ఉత్కృష్ట మై న ది.\nదానిని దుర్వినియోగ పరచరాదు. మనిషి\nతన ప్రాణాన్ని పోగొట్టుకున్నా దానివల్ల\nదేశానికో, సంఘానికో, ఇతరులకో,\nకనీసం తనకో మేలు జరిగేటట్టు\nచూడాలి, కాని అకారణంగా ప్రాణాలను\nపోగొట్టుకుని వ్యర్థప్రాణు లనిపించు\nకోరాదు,\" అన్నాడు.\n'' ఎటువంటి వారు వ్యర్థప్రాణు\nలౌతారు, ఆచార్యులుగారూ ?\" అని ఒక\nవిద్యార్థి ప్రశ్నించాడు.\n\"అందుకు ఒక చిన్న కథ చెబు\nతాను,\" అంటూ ఆ వృద్ధ అధ్యాపకుడు\nఇలా చెప్పాడు :\nపూర్వం అంగదేశాన్ని సునందు డనే\nరాజు పాలించేవాడు. అతను సమర్ధుడే\nఅయినా, పరిస్థితుల వైపరీత్యంవల్ల\nఅతని రాజ్యంలో అరాజకం బయలు\nదేరింది. అది అవకాశంగా చూసుకుని\nశత్రురాజులు అతని పైన ధ్వజమెత్తారు.\nఆ విధంగా సునందుడు బలవంతు\nడైన శత్రురాజునూ, తన రాజ్యంలోనే\nవుండి, అధికారం చేజిక్కించుకు నేం\nదుకు ప్రయత్నిస్తున్న రాజద్రోహులనూ\nఒ కేసారి ఎదుర్కోవలసి వచ్చింది.\nఅయినా, ఆయన నిరుత్సాహపడక, తన\nపరిపాలనకింద వున్న కత్తిపట్టగల ప్రతి\nపౌరుణ్ణి సైన్యంలో చేర్చేందుకు గట్టి\nప్రయత్నాలు ప్రారంభించాడు.\nఆ రాజ్యంలో, విలువిద్యలో అఖండు\nలైన ఇద్దరు వేట గా ళ్లు వుండేవారు.\nవాళ్ళిద్దరినీ సైన్యంలో చేర్చటంవల్ల\nఎంతో ప్రయోజనం వుంటుందని, సేనా\nనాయకుడు రాజుకు సలహా యిచ్చాడు. \nఆ నిపుణులైన విలుకాళ్ళను, శత్రురాజు\nదాడికి వచ్చే మార్గంలో చెట్లపైన కాపు\nవుంచినట్టయితే, వాళ్లు శత్రుపక్షంలోని\nము ఖ్యు ల ను వి డి వి డి గా, తమ\nబాణాలతో కొట్టి చంపగలరని సేనాని\nఆశించాడు.\nరాజభటులు ఆ విలుకాళ్ళ కోసం\nవెతుకుతూ బయలుదేరారు. ఆ సంగతి\nతెలుసుకున్న విలుకాళ్లు, రాజుగారి\nసైన్యంలో చేరి, దేశరక్షణకు ఉపయోగ\nపడేకన్న, స్వేచ్ఛగా అడవులలో వేటాడి\nబతకటమే మేలు గా భావించారు.\nవేటగాళ్ళిద్దరూ, రాజభటుల కంట\nబడకుండా నగరం వదిలి, అరణ్యాల\nకేసి పోయారు. పగలంతా ఎంత వెతికినా\nవాళ్ళకు వేటాడేందుకు ఒక్క జంతువు\nకూడా కనబడలేదు. కాని, చీకటిపడే\nసమయానికి ఒక దుప్పి పిల్ల పొదల\nమధ్యగా పరిగెత్తుతూ వాళ్ళ కంట\nబడింది. వెంట నే ఇద్దరూ దాన్ని తమ\nబాణాలతో ఒకేసారి కొట్టారు. ఇద్దరూ\nమంచి గురికలవాళ్లు కావటంచేత దుప్పి\nపిల్ల ఆ క్షణమే చచ్చి పడిపోయింది.\nతరవాత ఆ వేటగాళ్ళకు ఆ దుప్పి\nపిల్ల ఎవరికి చెందుతుందని వాగ్వాదం\nవచ్చింది. నాదంటే నా దని చాలాసేపు\nకీచులాడుకున్నారు. దాన్ని తానే ముందు\nచూసినట్టూ, తన బాణమే ముందు\nదానికి తగిలినట్టూ, దానితోనే అది చచ్చి\nపోయినట్టూ ఇద్దరూ మరికొంత సేపు\nవాదించుకున్నారు.\nరాను రాను ఇద్దరికీ ఆవేశం పెరిగి\nపోయింది. చివరకు ఇద్దరూ తమ పిడి\nకత్తులు పైకి లాగి, ఒకరి నొకరు\nపొడుచుకుని, ఇద్దరూ చచ్చారు.\nవృద్ధ అధ్యాపకుడు ఈ కథ చెప్పి,\n\"ఇద్దరూ వ్యర్థప్రాణులే. వారు ఆ\nప్రాణాలనే రణరంగంలో కోల్పోయి\nఉంటే తమ దేశంకోసం ప్రాణత్యాగం '\nచేసిన కీర్తి, వీరస్వర్గ మూ కూడా\nలభించి ఉండును,\" అన్నాడు.",
            "book_page_end": 52
        },
        {
            "title": "వీరహనుమాన్ (రామ పట్టాభిషేకం)",
            "book_page_start": 53,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "సోదర ప్రేమ, విశ్వాసం, మిత్రధర్మం గొప్పవి.",
            "keywords": [
                "రామాయణం",
                "పట్టాభిషేకం",
                "భరతుడు",
                "హనుమంతుడు",
                "సుగ్రీవుడు"
            ],
            "characters": [
                "రాముడు",
                "భరతుడు",
                "లక్ష్మణుడు",
                "సీత",
                "హనుమంతుడు",
                "భరద్వాజుడు",
                "సుగ్రీవుడు",
                "విభీషణుడు",
                "శత్రుఘ్నుడు"
            ],
            "locations": [
                "అయోధ్య",
                "భరద్వాజాశ్రమం",
                "శృంగిబేరపురం",
                "నందిగ్రామం",
                "గోమతీ నది"
            ],
            "content": "రాముడు అయోధ్య విడిచి, వనవాసానికి\nబయలుదేరింది చైత్ర శుద్ధ పంచమినాడు.\nపధ్నాలుగేళ్లు చైత్రశుద్ధ చవితికి పూర్తి\nఅయ్యాయి. ఆ మర్నాడు అతను భర\nద్వాజాశ్రమం చేరాడు. అతను భర\nద్వాజుడికి నమస్కరించి, \" స్వామీ,\nఅయోధ్యానగరం సుభిక్షంగా ఉన్నదా?\nభరతుడు చక్కగా పరిపాలిస్తున్నాడా ?\nమా తల్లులు సుఖంగా ఉన్నారా ? అని\nఅడిగాడు.\nదానికి భరద్వాజుడు, “భరతుడు\nదేహ సంస్కారం లేక, మట్టికొట్టుకుని,\nజుట్టు జడలు కట్టి, నీ పాదుకలు\nముందుంచుకుని రాజ్యపాలన చేస్తు\nన్నాడు. నీ రాకకోసం ఎదురు చూస్తు\nన్నాడు. అంతా క్షేమంగానే ఉన్నారు,”\nఅని చెప్పాడు.\nఆయన రా ము ణ్ణి రోజు తన\nఅతిథిగా ఉండి, మర్నాడు అయోధ్యకు\nవెళ్ళమని కోరాడు.\nరాముడు ముందుగా హనుమంతుణ్ణి\nపంపదలచి, అతనితో, \" నువు శృంగిబేర\nపురానికి వెళ్లి అక్కడి బోయరాజైన\nగుహుడితో, నేను శత్రువులను జయించి,\nక్షేమంగా తిరిగి వస్తున్న సంగతి చెప్పు.\nనాకు ఆప్తుడైన గుహుడు చాలా సంతో\nపిస్తాడు. అతను నీకు అయోధ్యకు దారి\nచెప్పి, భరతుడి విశేషాలు కూడా చెబు\nతాడు. తరవాత నువు భరతుణ్ణి కలుసు\nకుని, నా క్షేమం తెలిపి, నేను వనవాసం\nపూర్తిచేసి సీతా లక్ష్మణ సహితంగా\nవస్తున్నానని చెప్పు. నువు భరతుడితో\nసీతాపహరణం లగాయతు రావణ\nసంహారం వరకూ విపులీకరించి\nచెప్పి, అతని ముఖాన ఎలాటి భావాలు\nగోచరిస్తాయో శ్రద్ధగా గ్రహించు. నేను\nశత్రువుల నందరినీ జయించి, అంతు\nలేని కీర్తి సంపాదించి, మహా బలవంతు\nలైన స్నేహితులతో వస్తున్నానంటే\nభరతుడి మనసులో ఎలాటి వికారాలు\nకలుగుతాయో నువు తెలుసుకుని రావాలి.\nతండ్రి తాతల రాజ్యాన్ని అనుభవిస్తున్న\nవాడికి దాన్ని విడిచిపెట్టటం చాలా కష్టం.\nచాలా కాలంగా రాజ్యపాలన చేస్తున్న\nభరతుడికి రాజుగా ఉండాలన్న కోరిక\nఉంటే, పోనీ అతన్నే పాలించనీ! నువు\nమాత్రం మేం ఎక్కువ దూరం ప్రయాణం\nచెయ్యకముందే తిరిగి రావాలి.,” అన్నాడు.\nరాముడు ఇలా ఆజ్ఞాపించగా హను\nమంతుడు మనుష్య రూపంలో ఆకాశ\nమార్గాన అయోధ్యకు వేగంగా బయలు\nదేరాడు. అతను శృంగిబేరపురం చేరి,\nగుహుణ్ణి కలుసుకుని, “ రాముడు తన\nక్షేమం నీకు తెలుపమన్నాడు. అతను\nసీతా లక్ష్మణులతో సహా ఈ రాత్రికి\nభరద్వాజా శ్రమంలో ఉండి, రేపు\nఉదయం బయలుదేరుతాడు. త్వరలోనే\nనువు అతన్ని చూడగలవు,” అని అతనితో\nచెప్పి, తిరిగి ఆకాశ మార్గాన అతివేగంగా\nబయలుదేరి, నందిగ్రామం చేరబోయాడు.\nనందిగ్రామం చుట్టూ ఉండే చెట్లు\nచాలా అందంగా, నందనోద్యానానికి\nసాటివచ్చేవిగా ఉంటాయి. అక్కడికి\nఅయోధ్య రెండు ఘడియల ప్రయాణం.\nఅక్కడ భరతుడు ఆశ్రమం నిర్మించు\nకుని, జింకతోళ్ళే బట్టలుగా ధరించి,\nపధ్నాలుగేళ్ళు నిండినా రాముడు ఇంకా\nరాలేదే అని విచారంగా ఉన్నాడు. అతను\nస్నానం లేక మట్టిగొట్టుకొని ఉన్నాడు.\nజుట్టు జడలు కట్టుకుపోయింది. అతను\nకేవలమూ కందమూల ఫలాలే తింటు\nన్నాడు. ఆ స్థితిలో నే అతను మంత్రులనూ,\nపురోహితులనూ, సేనాధ్యక్షులనూ వెంట\nబెట్టుకుని రాజ్యం పాలిస్తున్నాడు. అతని\nకింద కొలువు చేస్తున్నవారందరూ\nకాషాయవస్త్రాలు ధరించి ఉన్నారు.\nహనుమంతుడు భరతుణ్ణి చూసి,\nనమస్కరించి, \" రాముడు తన క్షేమం\nనీకు చెప్పమన్నాడు. నీవిచారం తొల\nగించే వార్త చెబుతాను. నువు త్వరలోనే\nరాముణ్ణి చూడగలవు. రాముడు రావణుణ్ణి\nచంపి, సీతను తిరిగి పొంది, కోరికలన్నీ\nతీరినవాడై, మహా బలవంతులైన మిత్రు\nలతో సహా వస్తున్నాడు. అతని వెంట\nసీతా, లక్ష్మణుడూ కూడా వస్తున్నారు.\"\nఅని చెప్పాడు.\nఈ వార్త వినగానే భరతుడు సంతోషం\nపట్టలేక మూర్ఛపోయాడు. తరవాత\nమూర్ఛతేరి అతను హమమంతుడితో\n“అయ్యా, నాకు ఇంత ప్రియమైన వార్త\nతెచ్చిన నువు మనిషివో, దేవతవో\nతెలియదు. నీకు బహుమానంగా లక్ష\nగోవులూ, నూరు గ్రామాలూ, సమస్త\nఆభరణాలూ, పధ్నాలుగురు చక్కని\nకన్యలనూ ఇస్తాను,\" అన్నాడు.\nఅతను కోరినమీదట హనుమంతుడు,\nభరతుడు రామపాదుకలు తీసుకుని\nచిత్రకూటం నుంచి అయోధ్యకు తిరిగి\nపోయిన అనంతరం జరిగిన విషయాలన్నీ\nచెప్పాడు.\nభరతుడు అంతా విని పరమానంద\nభరితుడై, శత్రుఘ్నుడితో, “ పురుషు\nలందరూ చక్కగా స్నానం చేసి, పట్టణం\nలోని చతుష్పధ మంటపాలలో దేవతల\nనందరినీ సుగంధ పుష్పాలతోనూ,\nవాద్యాలతోనూ పూజించేట్టు చూడు.\nరాముణ్ణి చూడటానికి వైతాళికులూ,\nవేశ్యలూ, బాజా భజంత్రీలతో గుంపులు,\nగుంపులుగా బయలుదేరాలి.\" అని ఆజ్ఞా\nపించాడు.\nశత్రుఘ్నుడు అనేక వేలమంది సేవ\nకులను పిలిపించి, \" మీరు నందిగ్రామం\nనుంచి అయోధ్య దాకా గల దారిని\nమిట్టపల్లాలు లేకుండా చదును చెయ్యండి.\nకొందరు దారి పొడుగునా మంచులాటి\nచల్లని నీరు చల్లి, పైన పూలు పరచండి.\nతెల్లవారే లోపల అయోధ్యలో వీధు\nలన్నిటినీ, ఇళ్ళనన్నిటినీ అలంకరించాలి.\nవిశాలమైన రాజమార్గం పొడుగునా పూల\nతోరణాలు కట్టి, పూలూ, గంధమూ చల్లి,\nఅయిదు రంగుల చూర్ణాలతో ముగ్గులు\nపెట్టాలి,” అని ఆజ్ఞాపించాడు.\nరాణులూ, మంత్రులూ, సైనికులూ,\nవాళ్ళ భార్యలూ, బ్రాహ్మణులూ, క్షత్రి\nయులూ, గణనాయకులూ, గణాలవారూ\nరాముణ్ణి చూడటానికి బయలుదేరారు.\nకొందరు ఏనుగులమీదా, కొందరు రధాల\nమీదా వెళ్ళారు. సైనికులు రకరకాల\nఆయుధాలు పట్టుకుని నడిచారు. ధృష్టి,\nజయంతుడూ, విజయుడూ, సిద్ధార్థుడూ,\nఅర్థసాధకుడూ, అశోకుడూ, మంత్ర\nపాలుడూ, సుమంత్రుడూ అనే మంత్రులు\nబయలుదేరారు. దశరథుడి భార్యలు\nవాహనాలలో నందిగ్రామం చేరారు.\nభరతుడు రామ పాదుకలు నెత్తిన\nపెట్టుకుని రాముడికి ఎదురు బయలు\nదేరాడు. అతని వెంట బ్రాహ్మణులూ,\nవర్తకులూ, పురప్రముఖులూ, దండలు\nచేతపట్టుకుని మంత్రులూ, స్తోత్ర\nపాఠకులూ బయలుదేరారు. భరతుడి\nవెంట రాజ చిహ్నాల యిన ఛత్ర,\nచామరాలూ, బంగారు దండమూ వెళ్లాయి.\nఎంత సేప టికీ రాముడు ఎదురు\nరాకపోయేసరికి భరతుడు హనుమం\nతుడితో, \"కోతిబుద్ధి కారణంగా రాముడు\nవస్తున్నాడని చెప్పావా ఏం? ఏడీ\nరాముడు? కనిపించడేం?\" అని\nఅడిగాడు.\n“భరద్వాజ మహాముని వానర సేనలకు\nబ్రహ్మాండమైన విందు చేశాడు. ఆయన\nఆశ్రమంలో చెట్లన్నీ ఫలపుష్పాలతో నిండి,\nవానరులకు ఉత్సాహం కలిగించాయి.\nవాళ్ళ కోలాహలం వినిపిస్తున్నది. వాళ్ళు\nఇప్పుడు గోమతీ నదిని దాటుతున్నట్టు\nతోస్తున్నది. అదుగో పుష్పకం! దూరాన\nకనిపిస్తున్నది. ఒకప్పుడు కుబేరుడిదైన\nఈ విమానం ఇప్పుడు రాముడి దయింది.\nఅందులో రాముడితోబాటు సీతాదేవీ,\nలక్ష్మణుడూ, వానర రాజైన సుగ్రీవుడూ,\nరాక్షస రాజైన విభీషణుడూ ఉన్నారు,\"\nఅని హనుమంతుడు భరతుడితో అన్నాడు.\nవెంట నే, \"అడుగో, రాముడు!\nవస్తున్నాడు!\" అన్న కేకలు మిన్ను\nముట్టాయి. రాముణ్ణి చూడటానికి వచ్చిన\nవారందరూ తమ తమ వాహనాల మీది\nనుంచి దిగి, నేలమీద నిలబడ్డారు.\nరాముడు రానే వచ్చాడు. తన\nఎదురుగా నిలబడిన రాముడికి నమ\nస్కారం చేసి, భరతుడు, \"అన్నమాట\nతప్పకుండా మా అందరికీ శుభం కలిగే\nలాగు వచ్చావు.\" అని పొగడాడు.\nరాముడు భరతుణ్ణి విమానంలో\nఎక్షించుకుని, ఆనందంతో కౌగలించు\nకున్నాడు. భరతుడు లక్ష్మణుణ్ణి పరామ\nర్శించి, సీతకు నమస్కారం చేశాడు.\nఅతను వానర వీరులందరినీ కౌగలించు\nకున్నాడు. అతను సుగ్రీవుడితో, “నువు మా\nనలుగురు అన్నదమ్ములకూ అయిదోవాడివి\nఅయావు. ఉపకారం చేసినవాడు మిత్రు\nడవుతాడు.” అని, విభీషణుడితో, “నువు\nమాకు గొప్ప సహాయం చేశావు,\" అన్నాడు.\nశత్రుఘ్నుడు రామ, లక్ష్మణులకు\nనమస్కారం చేసి, సీత పాదాల కు\nవందనం చేశాడు. రాముడు తన తల్లిని\nచూడబోయి, ఆమె పాదాలకు నమసారం\nచేశాడు, తరవాత సుమిత్రకూ, కై కేయికీ,\nవసిష్ఠుడికి నమస్కారం చేశాడు. పౌరు\nలందరూ రాముడికి సంతోషంగా స్వాగతం\nపలికారు.\nభరతుడు రాముడి పాదుకలను తన\nచేత్తోనే రాముడి కాళ్ళకు తగిలించాడు.\nఅతను రాముడితో, \"ఇన్నాళ్ళూ నేను\nచూస్తూ ఉండిన నీ రాజ్యాన్ని తిరిగి నీకు\nఇచ్చేశాను. నువు మళ్ళీ అయోధ్యకు\nతిరిగి రావటం కళ్ళారా చూశానుగనక\nనా జన్మ సార్థకమయింది. నా కోరిక\nనెరవేరింది,\" అన్నాడు.\nరాముడు విమానంతోనే నందిగ్రామం\nచేరాడు. అక్కడ అతను తన వెంటవున్న\nవారందరితోపాటు విమానం నుంచి దిగి,\nఆ విమానాన్ని కుబేరుడి దగ్గిరికి వెళ్ళి\nపొమ్మన్నాడు.\nరాముడి పట్టాభిషేకానికి ముహూర్తం\nనిర్ణయమయింది. రామ, లక్ష్మణ,\nభరతులు మంగళ్ళచేత క్షారం చేయించు\nకున్నారు. భరతుడూ, లక్ష్మణుడూ,\nసుగ్రీవుడూ, విభీషణుడూ, రాముడూ\nవరసగా మంగళ స్నానాలు చేశారు.\nరాముడు పుష్పమాలలు ధరించి, శరీ\nరానికి చందనం పూయించుకుని, పచ్చని\nపట్టుబట్టలు కట్టుకుని సింహాసనం మీద\nకూర్చున్నాడు. శత్రుఘ్నుడు రామ,\nలక్ష్మణ, భరతులకు హారాలూ, కేయూ\nరాలూ, ఇతర ఆభరణాలు తొడిగి అలంక\nరించాడు. దశరధుడి భార్యలు సీతను\nఅలంకరించారు\nసుమంత్రుడనే సారధి రాముడి కోసం\nరధం తెచ్చి, అందులో రాముణ్ణి ఎక్కించు\nకున్నాడు. సుగ్రీవుడూ, హనుమంతుడూ\nస్నానాలు చేసి, మంచి బట్టలూ,\nఆభరణాలూ ధరించి, అయోధ్యకు\nబయలుదేరారు.\nదశరథుడి మంత్రులు ముందుగానే\nఅయోధ్యకు పోయి, వసిష్ఠుడితో సంప్ర\nతించి, పట్టాభిషేక సన్నాహాలు\nచేయించారు.\nరాముడు తనకు సుగ్రీవుడితో మైత్రీ,\nహనుమంతుడి ప్రభావమూ, యుద్ధంలో\nవానరులు చూపిన పరాక్రమమూ,\nవిభీషణుడు తన పక్షం వచ్చెయ్యటమూ\nచెప్పితే, పౌరులు ఆశ్చర్యపోయారు.\nరాముడు దశరథుడి మందిరం ప్రవే\nశించాడు. రాముడి మందిరం, అంతః\nపురోద్యానంతో సహా, సుగ్రీవుడికి విడిదిగా\nఏర్పాటు చేయబడింది.\nసుగ్రీవుడు నాలుగు బంగారు\nకలశాలను నలుగురు వానరోత్తములకిచ్చి,\n“రేపు తెల్లవారేసరికి, మీరు నాలుగు\nసముద్రాల జలంతోనూ సిద్ధంగా\nఉండాలి,” అని ఆజ్ఞాపించాడు.\nజాంబవంతుడూ, హనుమంతుడూ,\nవేగదర్శీ, ఋషభుడూ కలశాలు\nతీసుకుని, అయిదు వందల నదుల\nజలాలు తెచ్చారు. నాలుగు సముద్ర\nజలాలు కూడా వచ్చేశాయి.\nతరవాత శాస్త్రోక్తంగా రాముడి పట్టాభి\nషేకం జరిగింది. రాముణ్ణి, సీతనూ రత్న\nఖచితమైన పీఠం మీద కూర్చోబెట్టారు.\nతరవాత ఋత్విజులూ, బ్రాహ్మణులూ,\nకన్యకలూ, పౌరులూ, యోధులూ ఒకరి\nతరవాత ఒకరు రాముణ్ణి అభిషేకించారు.\nరాముడికి శత్రుఘ్నుడు తెల్లగొడుగు\nపట్టాడు. సుగ్రీవుడు వింజామర వీచాడు.\nవిభీషణుడు మరొక వింజామర వీచాడు.\nతన పట్టాభి షేక సందర్భంలో రాముడు\nబ్రాహ్మణులకు దూడలతో సహా గోవులనూ,\nబంగారాన్నీ, బట్టలనూ దానం చేశాడు.\nఅతను సీతకు ఒక ముత్యాలహారం ఇచ్చి,\nవానరులలో తనకు ఎక్కువ అభిమానం\nగల వాడికి దాన్ని ఇయ్యమన్నాడు. సీత\nవెంటనే దాన్ని హనుమంతుడికి ఇచ్చింది.\nతరవాత రాముడు ఇతర వానరవీరులకు\nబహుమానాలిచ్చాడు.\nవిభీషణుడు లంకకు తిరిగి వెళ్ళాడు.\nతరవాత రాముడు భరతుణ్ణి యువరాజుగా\nచేసి, రాజ్యపాలన చేయసాగాడు.",
            "book_page_end": 60
        },
        {
            "title": "చాంద్బీబీ",
            "book_page_start": 61,
            "pdf_page_start": 61,
            "pdf_page_end": 64,
            "author": "చందమామ బృందం",
            "genre": "చారిత్రక కథ",
            "moral": "చాంద్బీబీ యొక్క ధైర్య సాహసాలు, పరిపాలనా దక్షత చరిత్రలో సుస్థిర స్థానాన్ని సంపాదించిపెట్టాయి.",
            "keywords": [
                "చాంద్బీబీ",
                "అహమ్మద్ నగర్",
                "బిజాపూర్",
                "అక్బర్",
                "మొగలులు"
            ],
            "characters": [
                "చాంద్బీబీ",
                "హుసేన్ నిజాం షా",
                "ఆలీ ఆదిల్ షా",
                "ఇబ్రహీం",
                "ముర్తజా",
                "అక్బర్"
            ],
            "locations": [
                "అహమ్మద్ నగర్",
                "బిజాపూర్",
                "షోలాపూర్",
                "ఢిల్లీ"
            ],
            "content": "చాంద్బాబీ, అహమ్మద్నగర్ సుల్తా\nనయిన హుసేన్ నిజాం షా (1554 –\n1565) కుమార్తె. ఆమె అద్భుత\nసౌందర్యవతి. బాల్యమంతా జనానా\nలోనే గడిపినా, ఆమె వివేకం, ధైర్య\nసాహసాలూ గలదిగా, ఆ పిన్న వయసు\nలోనే పేరు తెచ్చుకున్నది.\nషోలాపూర్ నగరం ఎవరికి చెందాలన్న\nవివాదంతో, ఆహమ్మద్ నగర్,\nబిజాపూర్ పాలకుల మధ్య శత్రుత్వం\nఏర్పడింది. అది కొనసాగటం క్షేమం\nకాదనుకున్న అహమ్మద్ నగర్ సుల్తాను,\nతన కుమార్తె చాంద్బాబీకి, బిజాపూర్\nసుల్తానయిన ఆలీ ఆదిల్ షా తో\nపరిణయం జరిపి, అతడికి కట్నం కింద\nషోలాపూర్ నగరాన్ని యిచ్చాడు.\nసుల్తాన్ ఆదిల్ షా 1580 లో హత్య\nచేయబడ్డాడు. అతడికి పిల్లలు లేని\nకారణం వల్ల, తొమ్మిదేళ్ళ వయసు\nవాడైన, అతడి తమ్ముడి కుమారుడు\nఇబ్రహీం అనేవాడు, సుల్తానయాడు.\nచాంద్బ్బా ఆ బాలుడికి సంరక్షకు\nరాలుగా బిజాపూర్ పరిపాలన నిర్వ\nహించసాగింది. అప్పటి ఆమె పరి\nపాలనా దక్షతను, ప్రతి ఒక్కరూ\nఎంతగానో ప్రశంసించారు.\nఆ సమయంలో చాంద్బీబీ సోదరు\nడైన ముర్తజా అహమ్మద్ నగర్\nసుల్తానుగా వున్నాడు. అతడు దాదాపు\nవెర్రివాడు. హుసేన్ అనే అతడి\nకుమారుడి చేతనే, ముర్తజా హత్య\nచేయబడ్డాడు. ఈ హుసేన్ పరమ\nక్రూరుడు. సర్దారులు తిరగబడి అతణ్ణి\nచంపి, అతడి సోదరుడి కుమారుణ్ణి\nనుల్తానుగా ప్రకటించారు. ఈ దుర\nదృష్టకర సంఘటనలు చాంద్్బబీని\nచాలా కలతపరిచినై.\nఅయితే, ధన దాహంతో ప్రజలను\nపీడిస్తూ, ఖజానాను కూడా కొల్లగొట్ట\nదలచిన సర్దారులకు, చాంద్ బీబీ\nఅధికారం కంటగింపుగా తయారైంది.\nవాళ్ళు బాలుడైన సుల్తానుతోపాటు,\nచాంద్బీబీని కూడా హత్య చేసేందుకు\nకుట్ర చేయసాగారు. అది తెలిసిన చాంద్\nబీబీ, తన సంరక్షణలో వున్న సుల్తానును\nవెంటబెట్టుకుని, తన పుట్టినిల్లయిన\nఅహమ్మద్ నగర్కు వెళ్ళిపోయింది.\nఅహమ్మద్ నగర్ లో రేగిన ఈ అరాజకం\nసంగతి, ఢిల్లీలోని మొగల్ చక్రవర్తి\nఅయిన అక్బర్కు తెలిసింది. అహమ్మద్\nనగర్ను జయించటానికి యిదే మంచి\nఅదననుకుని, అక్బర్ పెద్ద మొగల్\nసేనను అహమ్మద్ నగర్ పైకి పంపాడు.\nఅహమ్మద్ నగర్ సేనలో యుద్ధ\nనైపుణ్యం గల సేనానులు లేరని\nగ్రహించిన చాంద్బ్బా, తానే స్వయంగా\nసైనికనాయకత్వం వహించింది.\nమొగలులు కోటను ముట్టడించి,\nముందుగా దాని బురుజులను పడ\nకొట్టేందుకు పథకం వేశారు. చాంద్బీబి\nబురుజులను కాపాడుకునేందుకు\nమొగలులతో పోరాటం సాగించింది.\nఅయినా అధిక సంఖ్యలో వున్న\nమొగలులు ఒక బురుజుకు తుపాకీ\nమందు దట్టించి, దాన్ని పేల్చారు.\nకాని, ఆ సరికి సూర్యాస్తమయం\nకావటంతో, వాళ్ళు కోటలో జోర\nబడేందుకు సాహసించలేకపోయారు.\nచాంద్ బీబీ రానున్న ప్రమాదాన్ని\nగుర్తించి, ఆ రాత్రికి రాత్రే కోటలో\nవున్న ఆడా, మగా అందర్నీ సమీకరించి,\nతెల్లవారేలోపల బురుజులో పడిపోయిన\nభాగాలను రాళ్ళతో మూయించి,\nఎప్పటిలా కట్టుదిట్టం చేసి, సైనికులను\nకాపు పెట్టింది.\nతెల్లవారుతూనే మొగల్ సైనికులు\nమరింత తీవ్రంగా విజృంభించారు.\nకొంతసేపు భయంకర పోరాటం\nజరిగాక, వార్తాహరుల ద్వారా చాంద్\nబీబీకి మందుగుండు సామగ్రి అయి\nపోయినట్టు తెలిసింది. ఆమె కోటలో\nవున్న బంగారు, వెండి, రాగి నాణాలనే\nకాక, నగలను కూడా కరిగింపించి,\nఆ గుళ్ళను ఫిరంగులలో దట్టించి,\nశత్రువులపై ప్రయోగించింది.\nమరొకసారి మొగలుల దాడి విఫలం\nకావటమేగాక, వాళ్ళు అధికమైన సైనిక\nనష్టం కూడా పొందారు. ఇక కోటను\nవశపరచుకోవటం అసంభవం అని\nగ్రహించిన మొగలు సేనాని, చాంద్\nబీబీతో రాజీపడి, అప్పటికి తిరిగి\nవెళ్ళిపోయాడు.\nచాంద్ బీబీ జీవించి వుండగా,\nఅహమ్మద్నగర్ను జయించలేమని\nమొగలులు తెలుసుకున్నారు. మరికొంత\nకాలానికి పెద్ద సేనతో వాళ్లు మరొకసారి\nఅహమ్మద్నగర్ కోటను ముట్టడించారు.\nఈ సారి యుద్ధం ప్రారంభమవుతూనే,\nచాంద్బీబీ కోటలోని విరోధివర్గం చేత\nహత్య చేయబడింది. కాని, అప్పటికే\nఆమె భారతదేశ చరిత్రలోని ప్రముఖ\nమహిళలలో ఒకతెగా తన స్థానాన్ని\nసుస్థిరం చేసుకున్నది.",
            "book_page_end": 64
        }
    ],
    "statistics": {
        "total_stories": 17,
        "author_counts": {
            "చందమామ బృందం": 7,
            "కె. హరనాథ్": 1,
            "ఎం. ఆర్. కె. నాయర్.": 1,
            "మాచిరాజు కామేశ్వరరావు": 1,
            "పోలిశెట్టి వేణుగోపాలరావు": 1,
            "మైనొద్దీన్": 1,
            "ఏ. సి. సర్కార్, ఐంద్రజాలికుడు": 1,
            "కోలార్ కృష్ణయ్యర్": 1,
            "వేమూరు వెంకయ్య": 1,
            "బూర్లె నాగేశ్వరరావు": 1,
            "అన్వర్": 1
        },
        "genre_counts": {
            "సూక్తులు": 1,
            "జానపద కథ": 2,
            "చరిత్ర వ్యాసం": 1,
            "సాహసం": 1,
            "బేతాళ కథ": 1,
            "నీతి కథ": 3,
            "సామాజికం": 1,
            "చారిత్రక కథ": 2,
            "హాస్యం": 2,
            "ఫాంటసీ": 1,
            "నీతి కథ, వ్యాసం": 1,
            "పౌరాణికం": 1
        }
    }
}