{
    "book_id": "చందమామ_1977_01",
    "stories": [
        {
            "title": "మిత్రసంప్రాప్తి",
            "book_page_start": 43,
            "pdf_page_start": 9,
            "pdf_page_end": 11,
            "author": "చందమామ బృందం",
            "genre": "నీతి కథ",
            "moral": "అత్యంత బలహీనులైన మిత్రులు సైతం ఆపదలో గొప్ప సహాయం చేయగలరు.",
            "keywords": [
                "మైత్రి",
                "దుప్పి",
                "వేటగాళ్ళు",
                "ఎలుకలు",
                "ఏనుగులు"
            ],
            "characters": [
                "కాకి",
                "తాబేలు (మంధరకం)",
                "ఎలుక",
                "చిత్రాంగం (దుప్పి)",
                "ఏనుగుల రాజు",
                "ఆడ ఏనుగు",
                "వేటగాళ్ళు"
            ],
            "locations": [
                "సరస్సు తీరం",
                "అరణ్యం",
                "శిథిలాలయం",
                "కోనేరు"
            ],
            "content": "కాకీ, తాబేలూ, ఎలుకా ఈ ముగ్గురు\nమిత్రులూ' సరస్సు తీరాన సుఖంగా\nజీవిస్తూవచ్చారు.\nఒకనాడు ముగ్గురూ గోష్ఠి జరుపు\nతూండగా అక్కడికి చిత్రాంగమనే దుప్పి,\nవేటగాళ్ళు తరుముకొస్తున్నట్టుగా పరిగెత్తు\nకుంటూ సరస్సులో వచ్చి పడింది. దాని\nవెనకగా వేటగాళ్ళు వస్తున్నారేమోనని\nభయపడి తాబేలు నీటిలోకి దూకింది.\nఎలుక బిలంలోకి వెళ్ళింది; కాకి సమీ\nపంలో ఉన్న చెట్టు మీదికి ఎగిరింది.\nకాని ఎంతసేపటికీ ఎవరూ వస్తున్న\nజాడ కాకికి కనిపించలేదు. దుప్పి\nఆబగా నీళ్ళు తాగటం చూసి, అది తన\nమిత్రులైన తాబేలునూ, ఎలుకనూ పిలిచి,\n“వేటగాళ్ళు ఎవరూ దుప్పిని తరమలేదు.\nఅది అమితమైన దాహంకొద్దీ పరిగెత్తు\nకుంటూ వచ్చింది. మనం నిష్కారణంగా\nభయపడ్డాం.\" అన్నది.\nదానికి మంధర కం (తాబేలు,)\n\"మిత్రమా, నువు పొరబడ్డావు. వేటగాళ్లు\nతరిమినట్టు దాని ముఖం చూస్తేనే\nతెలుస్తున్నది. అంత వేగంగా పరిగెత్తు\nకొస్తూ కూడా అది వెనక్కు తిరిగి మళ్లీ.\nమళ్ళీ చూసింది. దాని గుండె అమిత\nవేగంగా కొట్టుకున్నది. ప్రాణభయంకొద్దీ\nపారిపోయేవారిలోనే అలాటి లక్షణాలు\nకనిపిస్తాయి. అచ్చగా దాహమే అయితే\nఅంత శరవేగంతో రావలసిన పనిలేదు,\"\nఅని, చిత్రాంగం కేసి తిరిగి. \" మిత్రమా,\nనేనన్నది నిజమేనా? \" అని అడిగింది.\nదానికి చిత్రాంగం, మంధర కా,\nనాభయానికి కారణం సరిగా గ్రహిం\nచావు. అనేకమంది వేటగాళ్ళు నన్ను\nతరిమారు. వాళ్ళ బాణాలు వెంట్రుక\nవాసిలో తప్పిపోయాయి. ఆ దుర్మార్గులు\nనా మందనంతటినీ చంపేశారు. నేను\nమీ శరణుకోరుతున్నాను. నన్ను ఇక్కడ.\nఉండనిచ్చి, కాపాడండి.” అన్నది.\n\" ఓ దుప్పీ. నువు ఇక్కడే ఉండి\nపోయి, మా కున్నదానిలో భాగం పంచు\nకోవటానికి ఎలాటి అభ్యంతరమూ లేదు.\nశత్రువుల నుంచి తప్పించుకోవాలంటే\nపిక్కబలమో, భుజబలమో ఉండాలి.\nవేటగాళ్ళు వచ్చి పడకముందే మనం\nత్వరగా దట్టమైన కారడవిలోకి పోదాం,\"\nఅన్నది తాబేలు.\nచెట్టు మీది నుంచి చూస్తున్న కాకి\n\"వేటగాళ్ళు వాళ్ళ శిబిరానికి వెళ్ళి\nపోతున్నారు. ప్రస్తుతానికి భయంలేదు.\nమనం ఈ పెద్దచెట్టు చల్లనినీడన సుఖంగా\nకాలక్షేపం చెయ్యవచ్చు.'' అన్నది.\nకాకితోనూ, తాబేలుతోనూ, ఎలుకతోనూ\nమైత్రి నెరపాలన్న కోరికను చిత్రాంగం\n(దుప్పి) వ్యక్తం చేసింది.\n\"మేం బొత్తిగా అల్పప్రాణులం కదా,\nమా మైత్రి నీకు ఎలా ఉపకరిస్తుంది ?\nరక్షణ కోరేవారు బలవంతులైన మిత్రు\nలను గదా కోరాలి? '' అని మంధరకం\nఅడిగింది.\n\"మిత్రులు అత్యల్పులయినప్పటికీ\nగొప్పవారికి సైతం ఎంతో సహాయం\nచెయ్యవచ్చు. ఏనుగులను విడిపించిన\nఎలుకల కథ అదేగదా ! '' అన్నదీ దుప్పి.\nఆ కథ ఏమిటని మంధరకం అడగగా, ఏనుగులు శిథిలాల మధ్యగా నడవటం\nచిత్రాంగం ఇలా చెప్పింది :\n\" ఏనుగులను విడిపించిన ఎలుకలు \"\nఒక అరణ్యంలో ఒక శిథిలాలయం\nఉండేది. దానిముందు ఒక గొప్ప కోనేరు\nఉండేది. ఆలయ శిథిలాలలో లక్షల\nకొద్దీ ఎలుకలు సుఖంగా ఉంటున్నాయి.\nఒకసారి నీటి కరుపు రాగా ఒక\nఏనుగుల రాజు తన మందతో నీటిని\nవెతుక్కుంటూ శిథిలాలయం ముందు\nఉన్న కోనేరుకు వచ్చింది. వినుగులు\nఆలయ శిథిలాల మధ్యగా వస్తూ అనేక\nఎలుకలను తొక్కే శాయి. ఎలుకలు\nసమావేశం జరిపి తమకు ఏర్పడిన\nప్రాణభయం గురించి చర్చించుకుని,\nఏనుగుల రాజు వద్దకు రాయబారం పంపి,\nమాపట్ల భూతదయ చూపండి. ఎంత\nక్షుద్ర ప్రాణులమైనా మా వల్ల మీకు\nప్రయోజనం ఉండవచ్చు.\" అన్నాయి.\nఏనుగుల రాజు ఈ మాటకు నవ్వి\nకూడా ఎలుకల కోరికను మన్నించింది.\nమానేసి, కోనేటి వద్దకు చుట్టు తిరిగి\nపోతూ వచ్చాయి.\nఅక్కడికి సమీపంలో ఉన్న ఒక\nరాజు ఏనుగుల ఆచూకీ తెలిసి, నీటిలో\nఏనుగులను పట్టే ఏర్పాట్లు చేయించాడు.\nనీటిలో వేసిన ఉచ్చులు చూడ క\nఏనుగులు అనేకం చిక్కుపడిపోయాయి.\nఏనుగుల రాజు ఎలుకల వాగ్దానం\nజ్ఞాపకం పెట్టుకుని, బంధంలో చిక్కుకోని\nఆడఏనుగును ఎలుకల వద్దకు పంపింది.\nఎలుకలు వచ్చి ఏనుగుల దీనస్థితి చూసి,\nవాడి అయిన తమ పళ్ళతో ఏనుగుల\nబంధాలను కొరికేసి, వాటికి విముక్తి\nకలిగించాయి.\nఏనుగుల రాజు తన అనుచరులతో,\n\"స్నేహం చెయ్యండి, స్నేహం చెయ్యండి!\nఎంత దుర్బలులైన మిత్రులు సైతం\nఆపదలో ఆదుకోవచ్చు ! ఈ సంగతి\nఎలుకలు ప్రత్యక్షంగా నిరూపించాయి.\"\nఅని చెప్పింది.",
            "book_page_end": 45
        },
        {
            "title": "అతి ప్రాచీన వృక్షం",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "అరిజోనా",
                "వృక్షం",
                "శిలీభూతం",
                "ఫాసిల్",
                "గౌతముడు"
            ],
            "characters": [
                "చందమామ బృందం"
            ],
            "locations": [
                "ఆరిజోనా రాష్ట్రం"
            ],
            "content": "ఆరిజోనా రాష్ట్రంలో అనేక కోట్ల సంవత్సరాల క్రితం అరణ్యాలుండేవి. అందులో మహావృక్షాలుండేవి.\nకాలక్రమాన అవి శిలీభూతమై, ఫాసిల్ రూపం ధరించాయి. అహల్యను శిల కమ్మని గౌతముడు\nశపించాడు. కాని కాలం ప్రాణం ఉన్న ప్రతిదానినీ శిలగా మార్చగలదు. అలా శిల అయిపోయిన\nమహావృక్షం బొమ్మలో కనిపిస్తుంది.",
            "book_page_end": 12
        },
        {
            "title": "మాయాసరోవరం",
            "book_page_start": 13,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "ఫాంటసీ",
            "moral": "మంచిని కాపాడటానికి, బలహీనులకు సహాయం చేయడానికి సాహసం అవసరం.",
            "keywords": [
                "జయశీలుడు",
                "సిద్ధసాధకుడు",
                "రాక్షసవృక్షం",
                "మరుగుజ్జురాణి",
                "నరవానరం",
                "సాహసం"
            ],
            "characters": [
                "జయశీలుడు",
                "సిద్ధసాధకుడు",
                "జలగ్రహం",
                "పులి",
                "మరుగుజ్జు సేనాని",
                "మరుగుజ్జు రాణి",
                "నరవానరం"
            ],
            "locations": [
                "కొండ చెరువు",
                "మకరకేతు కొండ",
                "జలపాతం",
                "గడేకారి ప్రాంతం"
            ],
            "content": "[ కొండ చెరువులో మునిగిన జలగ్రహాన్ని, మకరకేతు కొండ మీది జలాశయంలోకి తీసుకు\nపోయి, అక్కడ జయశీలుణ్ణి, సిద్ధసాధకుణ్ణి వదిలి, జలగ్రహంతోపాటు నీట మునిగాడు.\nజయశీలుడూ, సిద్ధసాధకుడూ జలపాతంలో చిక్కుకుని, దిగువకు పడ్డారు. స్పృహకోల్పో\nయిన సిద్ధసాధకుణ్ణి, పులి ఒకటి సమీపిస్తూండగా జయశీలుడు అక్కడికి వెళ్లాడు. తరవాత-]\nపులి నుంచి సిద్ధసాధకుడికి రానున్న\nప్రమాదాన్ని గుర్తించి, జయశీలుడు\nవేగంగా పరిగెత్తుతూ, పులి తన ముందు\nకాళ్ళతో సాధకుడి తలను కొట్టబోయే\nసమయానికి, దాని దృష్టిని మరల్చేం\nదుకు, \" హెూయ్ !\" అంటూ పెద్దగా\nఅరిచి, సమయానికి చేతికందిన ఒక\nచిన్న రాయిని తీసుకుని దానిమీదికి\nగురిగా విసిరాడు.\nఆ సమయంలో జయశీలుడు యింకా\nపులికి ఇరవై ముఫై అడుగుల దూరంలో\nవున్నాడు. మనిషి కేకతోపాటు, రాయి\nవచ్చి శరీరానికి తగలగానే పులి చప్పున\nతలతిప్పి వెనక్కు చూసింది. అదే\nఅదనుగా జయశీలుడు వేగంగా ముందుకు\nపరిగెత్తి, అందుబాటులో వున్న పులి\nవెనక కాళ్ళను పట్టుకుని గుంజాడు.\nపులి ముందు కాళ్ళ మీద లేవబోయి,\nపట్టు దొరకక, కోపంతో భీకరంగా\nగాండ్రించింది.\nఅప్పటివరకూ స్పృహలేకుండా పడి\nవున్న సిద్ధసాధకుడు తృళ్ళిపడి తల\nఎత్తి, పులి కంటబడగానే, \" జై మహా\nకాళా!'' అంటూ అలవాటు ప్రకారం\nశూలం ఎత్తబోయాడు. కాని, శూలం\nచేతిలో లేక పోవటంతో, భయంకొద్దీ\nవెనక్కుపోబోయి నీటిలోపడ్డాడు.\nఈ లోపల జయశీలుడు, అది వెనక\nకాళ్ళు రెండూ విరిగిన పులి అని\nగ్రహించి, దాని విరిగిన కాళ్ళు పట్టుకుని\nదూరంగా లాగి, సిద్ధసాధకుడితో,\n\"సాధకా! నీ దృష్టికి పులి తప్ప, దాని\nవెనకనే వున్న నేను కనిపించినట్టు లేదే!\"\nఅన్నాడు.\nఆ ప్రశ్న వింటూనే సాధకుడు నీళ్ళల్లో\nలేచి నిలబడి, \" జయశీలా నువ్వు\nయిక్కడే వున్నావా? జలపాతం నుంచి\nకిందపడటం వరకు తెలుసు; ఆ తరవాత\nఏం జరిగిందీ నాకు తెలియదు. పులి\nఅరుపుతో నాకు ప్రాణం తిరిగొచ్చింది.\"\nఅన్నాడు.\n\"ఎలాగైతేనేం, ఇద్దరం ప్రాణాలతో\nవున్నాం.'' అని జయశీలుడు తల తిప్పి.\nదూరంగా నేల మీద పొర్లుతూ, చిన్నగా\nఅరుస్తున్న పులి కేసి చూసి, \" పాపం,\nజలపాతంలోంచి రాళ్ళ మీద పడి\nయీ పులి రెండు కాళ్ళూ విరగ్గొట్టుకున్నది.\nఇక దీనికి ఆహారం సంపాయించే శక్తి\nలేదు. ఆకలితో కృశించి చచ్చేకన్న.\nయీ క్షణాన చావటమే దానికి హాయి.\"\nఅంటూ కత్తి ఎత్తి పులి తల నరికేందుకు\nదానికేసి కదిలాడు.\nఈ లోపల సిద్ధసాధకుడు కనిపించ\nకుండాపోయిన తన శూలం కోసం వెతక\nసాగాడు. అది నీటి ఒడ్డున కొంచెం\nదిగువగా అతడికి దొరికింది. అతడు\nఉత్సాహంగా శూలం పట్టుకుని జయ\nశీలుడి కేసి బయలుదేరాడు. జయశీలుడు\nతలవంచి పులి కేసే చూస్తూ, '' సాధకా,\nయీ పులి మనకు చేసిన హాని ఏమీ లేదు\nగదా? దీన్ని చంపటానికి నాకు చేతు\nలాడటం లేదు,\" అన్నాడు.\nసిద్ధసాధకుడు, జయశీలుడి చేతి\nనుంచి కత్తి తీసుకుని, \" ప్రాణాలతో\nనరక బాధపడే యీ పులికి, బాధా\nనివృత్తి చేస్తున్నాం.\nఅలా చేయటం\nపుణ్యం!'' అంటూ కత్తితో ఒక్క వేటుకు\nపులి తలను మొండెం నుంచి వేరుచేశాడు.\nజయశీలుడు చుట్టూ ఓ మారు కలయ\nచూసి, \" సాధకా, యిప్పుడు మన\nప్రయాణం ఎటువైపు ? కనకాక్షరాజుగారి\nపిల్లలను అపహరించుకుపోయినవాడి\nబంటును మనం వదిలేశాం వాణ్ణి\nవదలవలసింది కాదు,\" అన్నాడు.\n\" జయశీలా, వాణ్ణి మనం వదిలామో\nలేక వాడే మనను వదిలించుకున్నాడో\nచెప్పటం కష్టం. ఆ జలగ్రహంతోపాటు\nమనం నీటిలో ఎంతకాలం బతగ్గలం ?\nఅయినా, యిప్పుడు ఆలోచించవలసింది,\nజరిగిపోయినదాన్ని గురించి కాదు. మనం\nఎలాంటి ప్రాంతానికి చేరాం?\nఈ ప్రాంతాల ఎక్కడైనా మానవనివాసా\nలున్నవా? అదీ ప్రశ్న!\" అన్నాడు\nసిద్ధసాధకుడు.\nసిద్ధసాధకుడి ప్రశ్నకు జవాబా\nఅన్నట్టు, అతడు మాట ముగించే లోపలే,\nనదికి దిగువనున్న గుబురుచెట్ల ప్రాంతా\nన్నుంచి ఒక మనిషి పెట్టిన చావు కేకా,\nకొండగొర్రె అరుపూ వినిపించినై.\n\"కొండగొర్రె మనిషిని పట్టిందా? లేక\nమనిషి కొండగొర్రెను పట్టాడా? ఇద్దరూ\nప్రాణభయంతో అరిచినట్టుందే!\" అన్నాడు\nసిద్ధసాధకుడు, ఆ ధ్వని వచ్చినవైపుకు\nతిరిగిచూస్తూ.\n\"సాధకా, ఆ ఇద్దర్నీ మరేదో బలమైన\nక్రూరమృగం పట్టినట్టున్నది! ఊఁ,\nపరిగెత్తు,\" అంటూ జయశీలుడు నది\nదిగువ కేసి పరిగెత్తాడు.\nజయశీలుడూ, సిద్ధసాధకుడూ అలా\nకొంతదూరం వెళ్ళేసరికి, వాళ్ళకు భయా\nశ్చర్యాలు కలిగించే దృశ్యం ఒకటి కంట\nబడింది. నీటి ఒడ్డున వున్న ఒక మహా\nవృక్షం కొమ్మ నుంచి, ఒక గొర్రెపొటేలూ,\nఒక మరుగుజ్జుమనిషి వేళ్ళాడుతున్నారు.\nచెట్టుకొమ్మలకు చాలా చిన్న చిన్న\nఆకులున్నవి.\n“ఇదేదో చాలా వింతగా వున్నది! కొమ్మ\nమీద ఎలాంటి ప్రాణి లేదు. పొటేలునూ,\nమరుగుజ్జుమనిషినీ పైకి లాగుతున్న\nదెవరు?\" అన్నాడు జయశీలుడు.\n\"ఆ పని చేస్తున్నది అదృశ్యంగా\nవున్న ఏదో పిశాచి! నా హలంతో దాని\nగుండెల్ని చీల్చబోతున్నాను,\" అంటూ సిద్ధ\nసాధకుడు కొమ్మ కిందికి పోయి, శూలం\nఎత్తబోయేంతలో మరొక చెట్టుకొమ్మ, అతడి\nకేసి వంగి భుజం పట్టుకున్నది.\nఎవరో బలమైన మనిషి ఒకడు తన\nభుజం పట్టుకుని పైకి గుంజబోయినట్టు\nఅనుమానం కలగ్గానే సిద్ధసాధకుడు ఎగిరి\nయివతలికి ఒక్కగంతువేసి, '' జయశీలా,\nజాగ్రత్తసుమా! ఇదేదో రాక్షసవృక్షం\"\nఅన్నాడు.\n\"రాక్షసవృక్షమో, పిశాచివృక్ష మో\nనాకు తెలియదుగాని, ఇది అందుబాటు\nలోకి వచ్చిన మనుషులనూ, జంతువులనూ\nపట్టుకుతినే చెట్టు మాత్రం అవును,\"\nఅంటూ జయశీలుడు ఒక ఎగురునపోయి,\nకత్తితో మరుగుజ్జువాణ్ణి, కొండగొర్రెనూ\nపట్టుకున్న చెట్టుకొమ్మను నరికాడు.\nవెంటనే కొమ్మకు వేళ్లాడుతున్న యిద్దరూ\nదిగువనున్న నీళ్ళలో పడ్డారు.\nజయశీలుడూ, సిద్ధసాధకుడూ గబ\nగబా పోయి, నీటిలోపడిన మరుగుజ్జువాణ్ణి\nఒడ్డుకులాగారు. గొర్రెపొటేలు గట్టుమీదికి\nఎక్కి, ఒంటికిపట్టిన నీటిని ఒకటి రెండు\nసార్లు విదిలించుకుని తలఎత్తి పెద్దగా\nఅరిచింది.\n\"జయశీలా, ఇది మామూయి కొండ\nపొటేలు కాదు; దానికి సవారీ గుర్రానికి\nవున్నట్టు జీనూ కళ్లెమూ — అన్నీ వున్నవి,\"\nఅన్నాడు సిద్ధసాధకుడు.\nఅప్పటివరకూ చావుభయం, ఆ తర\nవాత నీళ్లమునకతో వడవడ వణికిపోతున్న\nమరుగుజ్జువాడు, జయశీలుడూ, సిద్ధ\nసాధకుల కేసి కళ్ళు చికిలించి చూస్తూ,\n'' అయ్యా, తన సేనానాయకుణ్ణి, మనుషు\nలను తినే చెట్టు నుంచి కాపాడినందుకు,\nమా గడేకారిరాణి తమకు తప్పక మంచి\nబహుమానం యిస్తుంది,'' అన్నాడు.\nజయశీలుడు, మరుగుజ్జువాడి కేసి\nఆశ్చర్యపోతూ చూసి, \" ఈ ప్రాంతాలను\nపాలిస్తూ ఒక రాణీ, ఆ రాణికి సైనికులూ,\nసైనికులకు నీబోటివాడు సేనా\nనాయకుడూ వున్నారన్నమాట! వింతగా\nవుంది,\" అన్నాడు.\n\"జయశీలా, అన్నిటికన్నా వింత,\nయీ ప్రాణులను తినే చెట్టు. ఇలాంటి\nచెట్లు వున్నవని వినటమేతప్ప, యీనాటి\nవరకూ చూడలేదు.'\" అంటూ సిద్ధ\nసాధకుడు చెట్టు వెనక్కు వెళ్ళి, గట్టిగా\nచప్పట్లుచరుస్తూ,‘“ జయశీలా, యీ రాక్షస్తి\nచెట్టుది మామూలు ఆకలి కాదు; కుంభ\nకర్ణుణి ఆకలి! ఇక్కడికొచ్చి చూడు,\nఎన్ని జంతు, మానవ కంకాళాలు పడి\nవున్నవో,\" అన్నాడు.\nజయశీలుడు, సిద్ధసాధకుడి దగ్గిరకు\nపోయి, దిగువున పల్లంలోనూ, పొదల\nమీదా చెల్లాచెదరుగా పడి వున్న చాలా\nకంకాళాలను చూశాడు. అలా చూస్తూ,\nఅతడు చెట్టుకొమ్మల కిందికి వచ్చేసరికి,\nదిగువగా వున్న కొమ్మ ఒకటి జుయ్ఁ\nమంటూ వంగి, అతణ్ణి పట్టుకోబోయింది.\nజయశీలుడు చప్పున దూరంగా పరిగెత్తి\nపోయి, వింతపడుతూ చెట్టు కేసి చూడ\nసాగాడు.\nమరుగుజ్జు సేనాని, తన వాహనం\nఅయిన కొండ పొటేలును కళ్ళెం పట్టు\nకుని నడుపుతూ, జయశీలుడూ, సిద్ధ\nసాధకుల ముందుకు వచ్చి, '' అయ్యా,\nనన్ను ప్రాణాపద నుంచి కాపాడి, గడే\nకారిజాతికి చాలా మేలు చేశారు. రండి,\nరాణిగారి దగ్గరకు వెళదాం.\" అన్నాడు.\nమాటలకు సాధకుడు గట్టిగా\nవిసుక్కుని, '' ఛీ, ప్రాణాలు తీస్తుందని\nఎరిగి వున్న చెట్టు నుంచి, నిన్ను నీవు\nకాపాడుకోలేని వాడివి, ఒక సేనానాయ\nకుడివా? మీ రాణి మాకేం బహుమానం\nయిస్తుంది? బహుశా యిన్ని చిలకడ\nదుంపలూ, ఒక సోలెడు వెదురు\nబియ్యమూ, అంతేనా? ఇక నీ దారిన\nనువ్వు పో. మా దారి మేం చూసు\nకుంటాం.'' అన్నాడు.\nఆ యీసడింపుకు మరుగుజ్జు సేనాని\nముఖం చిన్నబుచ్చుకుని ఏం చేయటమా\nఅని దిక్కులు చూసేంతలో, చెట్లచాటున\nపెద్ద కలకలం బయలుదేరింది. జయ\nశీలుడూ, సాధకుడూ, ఆ ధ్వని వచ్చిన\nవైపుకు తలలు తిప్పారు. రెండు కొండ\nపొటేళ్ళను పూన్చిన రధం మీద జింక\nచర్మాలు ధరించి, కొంగా, నెమలి ఈకలు\nకలిపి కుట్టిన కిరీటం పెట్టుకున్న ఒక\nస్త్రీ వాళ్ల కేసి వచ్చింది. ఆ రధం వెనకా,\nపక్కలా పొటేళ్ళను ఎక్కి, చేత బళ్ళా\nలను పట్టుకున్న చాలామంది మరుగుజ్జు\nవాళ్ళు వున్నారు.\nవాళ్ళను చూస్తూనే మరుగుజ్జు సేనాని\nముందుకు పోయి, \"మహారాణీ !\"\nఅంటూ రధంలో వున్న మరుగుజ్జు స్త్రీకి\nవంగి నమస్కారం చేసి, ఆమెకు, జయ\nశీలు, సాధకుణ్ణి చూపుతూ, ''ఈ ఇద్దరూ\nనన్ను జీవభక్షకపృక్షం నుంచి కాపా\nడారు.\" అని చెప్పాడు.\nమరుగుజ్జు రాణి రధాన్ని జయశీల,\nసిద్ధసాధకుల ముందు ఆపి, \"ఓఁ, మహా\nకాయుల్లారా, రాత్రి నా కలలో కనిపించి,\nమా గడేకారిజాతి శత్రువుల నందరినీ\nహత మార్చి, మాకు శాశ్వత రక్షణ\nకల్పిస్తామని మాట యిచ్చిన వాళ్ళు,\nమీరే కదా?\" అని అడిగింది.\n\"ఈ రాణీ ఏదో పెద్ద గడుసుపిండం\nలాగుందే! జయశీలా, మనం తగు\nజాగ్రత్తలోవుండాలి,\" అన్నాడు సాధకుడు\nమెలిగా, జయశీలుడితో.\n\" మంచి మాట నేర్పరి! పాపం,\nయీ పొట్టి మనుషులకు ఎవరి నుంచి\nప్రమాదం రానున్నదో! వీలైతే సాయం\nచేద్దాం.'' అన్నాడు జయశీలుడు.\nఆ మాటలకు సాధకుడు అయిష్టంగా\nముఖం పెట్టి, '' జయశీలా, మనం ఒక\nమహోన్నత కార్యం సాధించేందుకు\nబయలుదేరాం. సంగతే మరిచి,\nఈ పిల్లిపెసర గింజలు ఏరే పనుల్లో\nపడ్డామంటే, ఎందుకూ కొరగాకుండా\nపోతాం.\" అన్నాడు.\n\"సాధకా, కనకాక్షరాజుగారి పిల్లల\nప్రాణాల్లాంటివే. యీ మరుగుజ్జు మను\nషుల ప్రాణాలు కూడా. 'వీళ్ళకు ఎవరి\nనుంచి ప్రమాదం రానున్నదో విని చేతనైన\nసాయంచేయటం అన్నివిధాలా ధర్మం\nఅనిపించు కుంటుంది.\" అన్నాడు\nజయశీలుడు.\nజయశీలుడు మాట ముగించే లోపలే\nదాపులనున్న ఒక కొండ గుట్ట మీదినుంచి\nభయం గొల్పే అరుపు వినిపించింది.\nజయశీలుడితో పాటు అందరూ అటు కేసి\nతలలు తిప్పి చూశారు. పదీ పన్నెం\nడడుగుల ఎత్తున్న వికృతాకారం ఒకటి\nగుట్టమీద నిలబడి వున్నది. అది రెండు\nచేతులతో ఒక పెద్ద బండరాయిని ఎత్తి\nపట్టుకుని వున్నది. దాని నడుముకు\nకట్టిన ఇనపగొలుసును ఒక చేత్తో\nపట్టుకుని, రెండవ చేతిలో కత్తి పట్టుకుని,\nఒక మనిషి నిలబడి వున్నాడు.\nవికృతాకారాన్ని చూస్తూనే,\nమరుగుజ్జురాణితో పాటు, ఆమె అను\nచరులందరూ గడగడ వణికిపోసాగారు.\nఅంతలో వికృతాకారం పక్కన నిల\nబడినవాడు, కత్తితో దాన్ని వెన్నుమీద\nగీరాడు. వికృతాకారం రాయిని అలాగే\nపట్టుకుని, అరుస్తూ అటూ యిటూ గెంత\nసాగింది.\nజయశీలుడు, సిద్ధ సాధ కు డి తో,\n\" సాధకా, ఆ భయంకర జంతువును\nమచ్చిక చేసి ఆడిస్తున్నవాడు మరుగుజ్జు\nకాదు; మనలాంటివాడే! ఇది, ఏజాతి\nజంతువై వుంటుంది ? అని, మరుగుజ్జు\nరాణితో, \"మహారాణీ ! మీకు శత్రువు\nలన్నావే, వాళ్లు . ఆ కనబడే భయంకర\nజంతువూ, దాని వెంటవున్న మనిషేనా?\"\nఅని అడిగాడు.\nఆ ప్రశ్నతో రాణి కాస్త స్థిమితపడి,\nరధం దిగి జయశీల, సిద్ధసాధకుల\nముందుకు వచ్చి, \"మహాకాయుల్లారా,\nమా శత్రువులు, కొండ అవతల వున్న\nమా లాంటి పొట్టి జాతివాళ్ళే. కాని,\nవాళ్ళు తాము యక్షజాతి నుంచి ఉద్భ\nవించామనీ, మా కన్న ఉన్నతులమనీ\nఅహంకరించి, మమ్మల్ని నాశనం చేయ\nచూస్తున్నారు.\" అన్నది.\n\"అంత పెద్ద భయంకర ప్రాణిని\nమచ్చిక చేసినవాళ్ళు మిమ్మల్ని ఏనాడో\nలొంగదీసుకుని వుండవలసిందే!\"\nఅన్నాడు సిద్ధసాధకుడు.\n\"మహాకాయుల్లారా! ఆ భయంకర\nజంతువు. నరవానరం. దానిచేత\nమా మీదికి రాళ్ళు విసిరిస్తున్నవాడు.\nమీలాంటి మనిషి. ఆ ఇద్దరూ పదీ\nపన్నెండు రోజుల క్రితమే మా శత్రు\nవులతో వచ్చి చేరారు.\" అన్నది\nమరుగుజ్జు రాణి.\nరాణి మాట ముగించే లోపలే, నర\nవానరం ప్రళయ భయంకరంగా అరిచి,\nఎత్తి పట్టుకుని వున్న బండరాయిని,\nకొండమీది నుంచి మరుగుజ్జు జాతి వాళ్ళ\nకేసి విసిరింది. —(ఇంకావుంది)",
            "book_page_end": 20
        },
        {
            "title": "రాచకొలువు",
            "book_page_start": 21,
            "pdf_page_start": 21,
            "pdf_page_end": 25,
            "author": "గంగిశెట్టి శివకుమార్",
            "genre": "పౌరాణికం",
            "moral": "జీవితంలో మనశ్శాంతి, ఆనందం ముఖ్యం. దేనినైనా కేవలం గుర్తింపు కోసమో, జీవనోపాధి కోసమో కాకుండా ప్రేమతో చేయాలి.",
            "keywords": [
                "విశ్వనాధుడు",
                "సంగీతం",
                "వీణ",
                "పోటీ",
                "మనశ్శాంతి"
            ],
            "characters": [
                "విక్రమార్కుడు",
                "బేతాళుడు",
                "విశ్వనాధుడు",
                "మీనాక్షి",
                "రాజు (చిత్రకూటం)",
                "మంత్రి",
                "కుంజరుడు (రత్నపురం)"
            ],
            "locations": [
                "చిత్రకూటం",
                "రత్నపురం",
                "శ్మశానం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి. చెట్టు పైనుంచి\nశవాన్ని దించి భుజాన వేసుకుని, ఎప్పటి\nలాగే మౌనంగా శ్మశానం కేసి నడవ\nసాగాడు. అప్పుడు శవంలోని బేతాళుడు,\n\" రాజా, నువు నీ ప్రయత్నంలో నెగ్గిన\nపక్షంలో ఫలితాన్ని వదులుకోకు. కొందరు\nశ్రమపడి విజయం సాధించి, దానివల్ల\nలభించే ప్రయోజనాన్ని కాలతన్నేస్తారు.\nఇందుకు నిదర్శనంగా నీకు విశ్వనాధుడనే\nకృషీవలుడి కథ చెబుతాను, శ్రమ\nతెలియకుండా విను,\" అంటూ ఇలా\nచెప్పసాగాడు :\nచిత్రకూటంలో విశ్వనాధుడు అనేవాడు\nకర్షకుల కుటుంబంలో జన్మించాడు.\nఏ పూర్వజన్మ సుకృతం చేతనోగాని\nఅతనికి చిన్నతనం నుంచీ సంగీతంలో\nసహజ పాండిత్యం ఉంటూ వచ్చింది.\nఅది చూసి అతని తండ్రి అతన్ని తన\nఇష్టం వచ్చినట్టు తిరిగి సంగీతం నేర్చుకో\nనిచ్చాడు. ఆ విధంగా విశ్వనాధుడు\nమంచి వైణికుడుగా తయారయి, ఇంటికి\nతిరిగి వచ్చి, తండ్రితోపాటు వ్యవసాయం\nపనులు రోజల్లా చేస్తూ, పొద్దుగూకి ఇంటికి\nవచ్చాక, ఇంటి అరుగుమీద వీణ\nవాయించుకుంటూ, పాడుతూ ఆనం\nదించేవాడు.\nవిశ్వనాధుడికి వివాహం అయింది.\nఅతని భార్య మీనాక్షి కూడా తన భర్త\nవీణ వాయించటంలో అపార ప్రజ్ఞ\nగలవాడని గ్రహించింది. సాయంకాలం\nపూట అతను వీణ వాయిస్తూ, పాడు\nతూంటే వినటానికి మూగే వాళ్ళలో\nసంగీతం తెలిసినవాళ్లు కూడా\nఉండేవాళ్ళు. అలాటివాళ్ళు మెచ్చినది\nవిశ్వనాధుడి సంగీతం.\nఅనేకమంది విశ్వనాధుడితో, '\" ఇంత\nసంగీతం ఉన్న నిన్ను ఏ రాజైనా నిక్షేపంగా\nతన ఆస్థానంలో ఉంచుకుంటాడు. రోజల్లా,\nవాననక, ఎండనక ఒళ్ళు విరుచుకుని\nవ్యవసాయం చేసి నువు బావుకునేది\nఏమిటి? \" అన్నారు.\nమీనాక్షికి కూడా మనసులో అలాటి\nఉద్దేశం ఉండేది. కాని విశ్వనాధుడికి\nరాజుల వద్ద కొలువు చెయ్యాలనిగాని,\nఅందుకోసం ఎవరినో ఆశ్రయించి తన\nసంగీతాన్ని ప్రదర్శనకు పెట్టాలనిగాని\nఎంతమాత్రమూ లేదు. అది గ్రహించి\nమీనాక్షి తన అభిప్రాయాన్ని అతనికి\nచెప్పలేదు.\nఅయితే ఆమె కోరిక ఎవరి ప్రయ\nత్నమూ, శిఫార్సూ లేకుండానే తీరి\nపోయింది. ఒకనాడు విశ్వనాధుడు అరుగు\nమీద కూర్చుని వీణ వాయిస్తూండగా\nఎవరో ఇద్దరు మనుషులు, ఏ వూరివాళ్ళో\nవచ్చి అతని సంగీతం శ్రద్ధగా చివరిదాకా\nవిని వెళ్ళిపోయారు.\nవాళ్ళు మారువేషంలోవున్న ఆ దేశపు\nరాజూ, మంత్రీనూ.\nతరవాత కొద్ది రోజులకు రాజు విశ్వ\nనాధుణ్ణి సగౌరవంగా తన వద్దకు రప్పించి,\nఅతనికి తన ఆస్థానంలో ఉద్యోగం\nఇచ్చాడు. మొదట విశ్వనాధుడికి ఆస్థానం\nఖైదులాగా తోచినా, రానురాను గొప్ప\nవాళ్ళ మధ్య మసలటమూ, తన సంగీ\nతాన్ని రాజు మొదలుకుని చిల్లర ఉద్యోగి\nవరకూ రోజూ మెచ్చుకుంటూ ఉండటమూ\nఅతనికి ఆనందం చేకూర్చసాగాయి.\nఇలా ఉండగా ఒకసారి రత్నపురం\nనుంచి చిత్రకూటానికి కుంజరుడు అనే\nసంగీత విద్వాంసుడు తన శిష్యులతో\nవచ్చాడు. అతని కోరిక పై రాజు విశ్వ\nనాధుడికీ, కుంజరుడికీ పోటీ ఏర్పాటు\nచేశాడు.\nఅయితే పోటీలో విశ్వనాధుడు ఓడి\nపోయాడు. ఎందుకంటే, విశ్వనాధుడు\nవీణ వాయించటంలో ఎంత ప్రావీణ్యం\nగలవాడైనప్పటికీ కుంజరుడు సంగీ\nతంలో అసమాన పాండిత్యం గలవాడు.\nఆ సంగతి రాజుకూ, సభికులకూ మాత్రమే\nగాక విశ్వనాధుడికి కూడా కొట్టవచ్చినట్టు\nస్పష్టంగా కనిపించింది.\nఇది జరిగిన మరుక్షణం నుంచీ\nవిశ్వనాధుడి పట్ల రాజుకూ, రాజు వద్ద\nకొలువుచేసే వారికీ ఆదరం ఒక్కసారిగా\nతగ్గిపోయింది. విశ్వనాధుడు వారి దృష్టిలో\nచేసిన పెద్ద నేరమేమంటే రాజ్యప్రతిష్ఠను\nనిలబెట్టలేక పోవటం.\nఈ సంగతి గ్రహించి విశ్వనాధుడు\nమానసికంగా అమిత బాధపడ్డాడు.\n\"మీ కెందుకు విచారం? జయాప\nజయాలు దైవాధీనాలు,\" అన్నది మీనాక్షి.\n\"నన్ను బాధిస్తున్నది అపజయం\nకాదు. నేను సమర్ధుడి చేతిలోనే ఓడి\nపోయాను. రాజుగారి ప్రవర్తన నన్ను\nబాధిస్తున్నది.'' అన్నాడు విశ్వనాధుడు.\nఅతను ఒక నిర్ణయానికి వచ్చి.\nకొలువుకు వెళ్ళటం మానేసి, సంగీతంలో\nరాక్షససాధన ప్రారంభించాడు. ఆరు\nనెలల పాటు అతను అలా సాధన చేసినా\nఅతను కొలువుకు రాలేదని విచారించిన\nవారులేరు.\nఆరు నెలలు సాధనచేసి విశ్వనాధుడు\nరత్నపురికి వెళ్ళి కుంజరుణ్ణి తనతో\nపోటీకి ఆహ్వానించి, పోటీలో అతన్ని\nఓడించాడు. కుంజరుడు పరమానందంతో\nవిశ్వనాధుణ్ణి కౌగలించుకుని, తన ఓటమి\nఒప్పుకుంటూ, విశ్వనాధుడి పట్టుదలను\nప్రశంసించాడు.\nవిశ్వనాధుడు కుంజరుణ్ణి ఓడించి\nవచ్చాడని తెలియగానే రాజూ, అతని\nఅనుచరులూ విశ్వనాధుణ్ణి చూడవచ్చి,\nఅతని గొప్పతనాన్ని సరిగా గుర్తించ\nనందుకు క్షమాపణ చెప్పుకుని, అతన్ని\nరోజూ ఆస్థానానికి వస్తూ ఉండవలసి\nనదిగా కోరారు.\nవిశ్వనాధుడు వారితో తనకు యిక\nఆస్థాన ఉద్యోగం అవసరం లేదనీ, తాను\nతన గ్రామానికి తిరిగి పోతున్నాననీ\nచెప్పాడు. అతను తన ఇంటికి తిరిగి\nవచ్చి, పూర్వంలాగే పగలు వ్యవసాయం\nచేసుకుంటూ, సాయంకాలం వీణ\nవాయించుకుని, వినవచ్చే వారిని ఆనంద\nపరుస్తూ, సుఖంగా జీవించాడు.\nబేతాళుడు ఈ కథ చెప్పి. \" రాజా,\nవిశ్వనాధుడు ఎలాటి మనిషి అనాలి?\nఅతను పోటీలో ఓడిపోయినప్పుడు\nసంతోషంగా ఎందుకు ఓటమి ఒప్పు\nకున్నాడు? ఓటమికి అభ్యంతరం లేని\nవాడు ఆరు మాసాలు రాక్షససాధన\nచేసి కుంజరుణ్ణి పనిపెట్టుకుని ఎందుకు\nఓడించాడు ? ఓడించి రాజుగారి సద్భా\nవాన్ని తిరిగి సంపాదించుకున్న వాడు\nఆస్థాన విద్వాంసుడి పదవి వదులుకుని,\nఇంటికి తిరిగివచ్చి, వ్యవసాయం ఎందుకు\nచేసుకున్నాడు ? ఈ ప్రశ్నలకు సమా\nధానం తెలిసి కూడా చెప్పక పోయావో\nనీ తల బద్దలవుతుంది.'\" అన్నాడు.\nదానికి విక్రమార్హుడు, \"విశ్వనాధుడు\nసంగీత ప్రవీణుడే కాదు, సంగీతప్రియుడు.\nఅతను తన ఆనందం కోసం వీణ\nవాయించుకుంటూ బతుకు తెరువుకోసం\nవ్యవసాయం చేసుకునేవాడు. అయితే\nరాజుగారి దృష్టిలో పడటంతో అతనికి\nసంగీతమే బతుకుతెరువయింది. తన\nకన్న గొప్పవాడు తనను ఓడిస్తే అందులో\nఅతనికి అవమానం కనిపించలేదు. కాని\nఅది రాజుగారికి అవమానమయింది.\nగొడ్డుసాధన చేసి ఎవరైనా విజయం\nసాధించవచ్చుననీ, సంగీత ప్రియత్వానికీ,\nజయాపజయాలకూ సంబంధం లేదనీ\nనిరూపించటానికి అతను కుంజరుణ్ణి\nఓడించాడు. కాని సంగీతం బతుకు\nతెరువుగా పెట్టుకోవటంలో సుఖంగాని,\nమనశ్శాంతిగాని లేవని తెలిసివచ్చి,\nవిశ్వనాధుడు రాజుకొలువు మానేసి, తన\nఇంటికి తిరిగివచ్చి, మళ్ళీ వ్యవసాయం\nచేపట్టాడు.\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 25
        },
        {
            "title": "రాజుగారి పోటీలు",
            "book_page_start": 26,
            "pdf_page_start": 26,
            "pdf_page_end": 30,
            "author": "చందమామ బృందం",
            "genre": "చారిత్రక కల్పన",
            "moral": "కేవలం వారసత్వం ద్వారా కాకుండా, స్వశక్తి, ప్రజాభిమానం ద్వారా పొందిన అధికారం శాశ్వతంగా ఉంటుంది. ప్రజల కష్టాలను తెలుసుకోవడం మంచి రాజు లక్షణం.",
            "keywords": [
                "కుమారవర్మ",
                "కర్పూరవల్లి",
                "భైరవుడు",
                "పోటీలు",
                "యుద్ధవిద్య"
            ],
            "characters": [
                "కుమారవర్మ",
                "కర్పూరవల్లి (రాణి)",
                "రామరాజు",
                "విద్యానాధుడు",
                "భైరవుడు (మంత్రి/రాజు)",
                "యువకులు/సైన్యం"
            ],
            "locations": [
                "కాంభోజ రాజ్యం",
                "రాజధాని",
                "మారుమూల గ్రామం"
            ],
            "content": "ఒకప్పుడు కాంభోజరాజ్యాన్ని కుమారవర్మ\nపాలించాడు. తాను అన్నివిద్యలలోనూ\nసాటిలేనిమేటి అనీ, ప్రజారంజకంగా\nరాజ్యంచేయడంలో తనకుతానేసాటి అనీ\nఆయనకు గట్టినమ్మకం.\nఒకసారి ఆయన భార్య కర్పూరవల్లి\nతన భర్తతో ఛలో కిగా వారసత్వంతో\nరాజుకావడం విశేషం కాదనీ, స్వశక్తితో\nరాజ్యాన్ని సంపాదించుకోవడమే గొప్ప\nఅనీ అన్నది. రాణి ఈ మాటలు\nపరిహాసానికి అన్నప్పటికీ, కుమారవర్మ\nమీద అవి బాగాపనిచేశాయి. తన గొప్ప\nతనం రాణికి రుజువుచెయ్యాలని ఆయన\nఅనేకరంగాలలో పోటీలు ఏర్పాటుచేశాడు.\nఆ పోటీలలో పాల్గొనడానికి దేశం అన్ని\nప్రాంతాల నుంచీ ఉత్సాహవంతులైన\nయువకులూ, శక్తిమంతులూ వచ్చారు.\nఆయారంగాలలో ప్రవీణులైనవారు నిర్ణేత\nలుగా పనిచేశారు. పోటీలు జయప్రదంగా\nముగిశాయి. బహుమతి ప్రదానం జరగ\nవలసి ఉన్నది.\nకుమారవర్మ, కత్తియుద్ధంలో ఉత్తము\nడుగా నిర్ణయించబడిన రామరాజు అనే\nఅతన్ని చూపి, \"మన దేశంలో ఇంతకు\nమించిన ఖడ్గయుద్ధ నిపుణుడు లేడని\nతేలిందిగదా?\" అన్నాడు.\nసభలో అందరూ అవునన్నారు.\n'' ఆ సంగతి నేను తేల్చాలి,” అంటూ\nరాజు కత్తి చేతబట్టి రామరాజుతో\nయుద్ధానికి వచ్చాడు. అందరూ ఆశ్చర్య\nపోయారు. రామ రాజు కూ, కుమార\nవర్మ కూ చాలాసేపు తీవ్ర పోరాటం\nజరిగింది. చివరకు రామరాజు కుమార\nవర్మ చేతి కత్తిని ఎగరగొట్టేశాడు. కుమార\nవర్మ ముఖంలో కత్తివాటుకు నెత్తురు\nచుక్కలేదు.\nఇంతలో నిర్ణేతలు ముందుకు వచ్చి\nరామరాజు నియమాలను ఉల్లంఘించా\nడన్నారు. వాళ్ళు రామరాజుకు రహ\nస్యంగా ఏదో చెప్పారు. రామ రా జు\nకుమారవర్మ వద్దకు వచ్చి, చేతులు\nజోడించి, \" ప్రభూ, మీ చాకచాక్యానికి\nతట్టుకోలేక నియమాలు కొన్నిటిని\nతప్పాను. తమతో మరొకసారి యుద్ధం\nచేసే అవకాశం ఇప్పించండి,” అన్నాడు.\nఈ సారి కుమారవర్మ రామరాజు చేతి\nకత్తిని అతి శీఘ్రంగా ఎగరగొట్టేశాడు.\nబహుమతి రాజుకు లభించింది.\nఇదేవిధంగా సాహిత్యగోష్ఠిలో అందరినీ\nఓడించిన విద్యానాధుణ్ణి రాజు సవాలు\nచేశాడు. ఇద్దరూ చర్చ జరుపుతూండగా\nమధ్యలో నిర్ణేతలు విద్యానాధుడిలో\nవ్యాకరణ దోషాలు కలిగాయని, బహుమతి\nరాజుకే నిర్ణయించారు.\nఒక టేమిటి ? అన్ని రంగాలలోనూ\nరాజు బహుమతులను ఇలాగే సంపా\nదించుకున్నాడు. ఇలా ఒక సంవత్సరం\nకా దు; అయి దు సంవత్సరాలపాటు\nకుమారవర్మ తాను ఏర్పాటు చేసిన\nపోటీలన్నిటిలోనూ తానే బహుమతులు\nపొందాడు. ఆయన ఈ సంగతి గర్వంగా\nచెప్పినప్పుడు, ఆయన భార్య\nఆమె నవ్వి\nఊరుకున్నది.\nఇలా ఉండగా కుమారవర్మకు ఒక\nదారుణ వార్త తెలిసింది. మంత్రి భైరవుడు\nచాలాకాలంగా రాజ్యాన్ని కాజేసేటందుకు\nకుట్ర చేస్తున్నాడు. ఆయన పథకం\nదాదాపు పూర్తి అయింది.\nఈవార్త తెలియగానే కుమారవర్మ, తన\nభార్యతో సహా రహస్యమార్గాన తప్పించు\nకుని, మారువేషాలతో నగరం విడిచి\nపారిపోయాడు. ఇక రాజు మామూలు\nమనిషే గనక, మంత్రి నిశ్చింతగా రాజ్యాభి\nషేకం చేసుకున్నాడు.\nకుమారవర్మా, కర్పూరవల్లీ ఒక మారు\nమూలగ్రామం చేరి, మారు పేర్లు పెట్టు\nకుని, పేదవాళ్ళ దుస్తులు ధరించి,\nకాయకష్టం చేసుకుని బతకసాగారు.\nప్రజలమధ్య బతకటం ప్రారంభించినాక\nకుమారవర్మకు ప్రజల అవసరాలూ, కష్ట\nసుఖాలూ బాగాతెలిసి వచ్చాయి. ఎందు\nకంటే, అవి ఇప్పుడు తనవికూడానూ. తన\nపరిపాలన తాను అనుకున్నట్టు ప్రజారం\nజకంగా ఉండి ఉండలేదనీ, తన పాలనలో\nప్రజలకు అన్యాయం చాలా జరిగిందనీ\nఆయనకు ఇప్పుడు తెలిసివచ్చింది.\nఆ సంవత్సరం కూడా రాజధానిలో\nఎప్పటిలాగే పోటీలు జరుగుతాయని\nతెలిసి ఆయనకు చాలా ఉత్సాహం\nకలిగింది. అయితే ఆ పోటీలను గురించి\nయువకులలో ఎలాటి ఉత్సాహమూ లేక\nపోవటం చూసి ఆశ్చర్యపడి, చాలామందిని\nకారణం అడిగితే, \" ఎందుకొచ్చిన\nపోటీలు ? బహుమతులు రాజుగారికే\nగద ! '' అన్నారు. పెదవి విరుస్తూ.\nతన ప్రతిభను ప్రజలు గుర్తుంచుకున్నా\nరనుకుని కుమారవర్మ సంతోషించాడు.\nకాని ఇప్పుడు రాజు భైరవుడు మంత్రా\nలోచనలో తప్ప ఇంకెందులోనూ\nసామర్థ్యం గలవాడు కాడు. ఆ కారణం\nచేత కుమారవర్మ పోటీలలో పాల్గొని,\nబహుమానాలు పొందుదామని రాజధానికి\nబయలుదేరి వెళ్ళాడు.\nవేరు వేరు రంగాలలో పోటీకి వచ్చిన\nవారి శక్తి సామర్థ్యాలు చూస్తుంటే\nకుమారవర్మకు ఆశ్చర్యం కలిగింది.\nదేశం బొత్తిగా చచ్చుపడిపోయినట్టున్నది.\nకుమారవర్మ చాలా రంగాలలో నెగ్గాడు.\nఅన్ని రంగాలలోనూ గెలిచిన వారిని\nచిట్టచివరకు, రాజైన భైరవుడు సవాలు\nచేశాడు. అతనికీ, కుమారవర్మకూ కత్తి\nయుద్ధం జరిగింది. కుమారవర్మ కొద్ది\nక్షణాలలోనే భైరవుణ్ణి నిరాయుధుడుగా\nచేశాడు. వెంటనే నిర్ణేతలు కలగ\nజేసుకుని కుమారవర్మ నియమోల్లంఘన\nచేశాడనీ లేకపోతే విజయం భైరవుడిది\nఉండేదనీ అన్నారు. వాళ్ళు\nకుమారవర్మను అవతలికి తీసుకుపోయి,\n\" వెర్రివాడా, నువు పోటీ చేస్తున్నది ఒక\nవ్యక్తితో కాదు, ఒక గొప్ప పదవితో!\nనువు ఓడిపోవలసినది భైరవుడికి కాదు,\nసింహాసనానికి ! రాజును క్షమాపణ కోరి,\nమరొక పోరాటానికి అవకాశం వేడుకుని,\nఈసారి ఓడిపో ! లేకుంటే ప్రమాదంలో\nపడగలవు,\" అన్నారు.\nగత్యంతరం లేక కుమారవర్మ వాళ్ళు\nచెప్పినట్టే చేసి, రెండోసారి భైరవుణ్ణి\nగెలవనిచ్చాడు. తాను రాజుగా ఉంటూ\nబహుమానాలందు కోవటంలో ఉండిన\nరహస్యం కుమారవర్మకు అర్థమయింది.\nఅతను గ్రామానికి తిరిగి రాగానే\nకొంతమంది అతనితో,\" ఏమయింది?\nఅన్ని రంగాల్లోనూ భైరవమహారాజే\nగెలిచాడా ? ఈ భాగ్యానికి శ్రమపడి\nరాజధానికి ఎందుకు వెళ్ళావు? నీకు\nబహుమతే కావాలంటే నువు రాజువు\nకావాలి.\" అన్నారు.\nభైరవుడి పరిపాలనలో ప్రజాపీడన\nఅంతకంతకూ హెచ్చిపోతున్నది. అది\nగ్రహించి కుమారవర్మ దేశ సంచారం\nచేసి, ఉత్సాహ ధైర్యాలు గల యువ\nకులను తనతో చేర్చుకుని. రహస్య\nసైన్యాన్ని తయారు చేసుకున్నాడు.\nఆ సైన్యానికి నాయకుణ్ణి ఎన్నుకోవటానికి\nయువకుల మధ్య పోటీలు జరిగాయి.\nఅమిత ఉత్సాహంతో జరిగిన యుద్ధ\nవిద్యల పోటీలన్నిటిలోనూ కుమారవర్మ\nనెగ్గి, సేనానాయకుడుగా ఎన్నుకోబడ్డాడు.\nతిరిగి రాజ్యాన్ని సంపాదించటానికి\nకుమారవర్మ చాలా చక్కనిపథకం\nఆలోచించాడు. మరుసటి ఏడు జరిగిన\nపోటీలకు కుమారవర్మ తన సైన్యాన్ని\nవెంటబెట్టుకుని వెళ్ళి, యుద్ధవిద్యలకు\nసంబంధించిన పోటీలన్నిటా నెగ్గాడు.\nతరవాత భైరవుడు అతన్ని కత్తి\nయుద్ధంలో సవాలు చేశాడు. కుమారవర్మ\nఅతి సులువుగా భైరవుడి చేతి కత్తిని\nఎగరగొట్టి, తన క త్తిని భైరవుడి గుండెలకు\nఆనించి, అక్కడ చేరిన ప్రజలతో,\n\" ఈ దుర్మార్గుడు నన్ను చంపాలని\nచూశాడు, కాని విశ్వాసపాత్రులు హెచ్చ\nరించటం వల్ల నేను ప్రాణాలతో బయట\nపడ్డాను. - నేను ఒకప్పుడు మీ రాజును,\nకుమారవర్మను. ఈ భైరవుడు ప్రజా\nరంజకంగా మిమ్మల్ని పరిపాలించి ఉంటే\nనేను కలుగజేసుకుని ఉండను. ప్రజల\nక్షేమం కోసమే నేను ముందుకు వచ్చాను\nనన్ను తిరిగి రాజుగా మీరు ఆమోదిస్తారా?\nలేక సింహాసనం కోసం యుద్ధం\nచెయ్యాలా?\" అంటూ తన మారువేషం\nతొలగించాడు..\nసభికులు జయజయధ్వానాలు చేశారు.\nరక్తపాతం అవసరం లేకుండానే రాజ్యం\nతిరిగి కుమారవర్మ వశమయింది.\nతిరిగి రాణి అయిన కర్పూరవల్లి తన\nభర్తతో, \"మీరే కుమారవర్మ అని\nమీ సైన్యానికి తెలియనిచ్చి ఉంటే మీరు\nఎప్పుడో రాజు అయేవారుగదా?\" అన్నది.\n\"ఈసారి రాజ్యాన్ని వారసత్వంగా\nకాక స్వశక్తితో సంపాదించదలిచాను.\nఇప్పుడు నా శక్తిలో నాకు నమ్మకం\nకలిగింది గనక, నేను నిర్వహించే\nపోటీలలో నేను పాల్గొనే అవసరం\nలేదు.\" అన్నాడు కుమారవర్మ.\nతరవాత ఆయన ప్రజాజీవితం నుంచి\nనేర్చుకున్న అనుభవంతో ప్రజారంజకంగా\nపాలించాడు. ఆయన పాల్గొనటం\nమానటంచేత ఆయన నిర్వహించే పోటీలు\nనిజమైన శక్తి సామర్థ్యాలు గలవాళ్ళను\nఆకర్షించాయి.",
            "book_page_end": 30
        },
        {
            "title": "దైవాధీన జీవితం",
            "book_page_start": 31,
            "pdf_page_start": 31,
            "pdf_page_end": 34,
            "author": "ఎం. వి. వి. సత్యనారాయణ",
            "genre": "సామాజిక కథ",
            "moral": "మూఢనమ్మకాలు సమాజానికి హాని చేస్తాయి. శ్రమ, పని మీద దృష్టి పెట్టినప్పుడు దైవం జోక్యం చేసుకోదు.",
            "keywords": [
                "గోపయ్య",
                "భూషయ్య",
                "పూనకం",
                "కాళికాలయం",
                "మూఢనమ్మకాలు"
            ],
            "characters": [
                "గోపయ్య",
                "భూషయ్య (పూజారి)",
                "గ్రామస్థులు",
                "కాళికాదేవి"
            ],
            "locations": [
                "మధురాపురం",
                "కాళికాలయం",
                "గ్రామం"
            ],
            "content": "మధురాపురంలో గోపయ్య అనే\nయువకుడు గాలికి తిగుతూండేవాడు.\nఆ గ్రామానికి చెందిన కాళికాలయం\nపూజారి భూషయ్య దృష్టి గోపయ్య మీద\nపడింది. భూషయ్యకు గోపయ్య లాంటి\nవాడి అవసరం ఎంతైనా ఉన్నది.\nగ్రామం దీనస్థితిలో ఉండిన కాలంలో\nగ్రామస్థులు కాళికాదేవినే అన్నిటికీ నమ్ము\nకుని, ఆవిడకు మొక్కులూ, ముడుపులూ,\nనైవేద్యాలూ బాగా చెల్లించేవారు. అందు\nచేత పూజారి భూషయ్య పని మూడు\nపూలూ, ఆరు కాయలుగా ఉండేది.\nఇటీవల గ్రామానికి మంచి సౌకర్యాలు\nఏర్పడ్డాయి. పంటలు బాగా పండు\nతున్నాయి. ప్రజలకు రోగాల బాధ కూడా\nఅంతగా ఉండటంలేదు. వచ్చే రోగాలేవో\nకాళికాదేవి అనుగ్రహం అవసరం లేకుం\nడానే మందులతో నయమవుతున్నాయి.\nగ్రామస్థులకు దేవి భయం తగ్గిపోయిన\nకొద్దీ భూషయ్య రాబడి కూడా తగ్గి\nపోయింది. ప్రజలలో దైవభీతి కలిగించ\nటానికి ఒక నాటకం ఆడాలి. అందుకు\nభూషయ్యకు కావలసినది గోపయ్యలాగా\nగాలికి తిరిగేవాడు. అందుచేత భూషయ్య\nగోపయ్యను చేరదీసి, భక్తులు దేవి కిచ్చే\nనైవేద్యాలు తినటానికి ఇచ్చి, అప్పు\nడప్పుడూ చిల్లర డబ్బులు కూడా వాడి\nచేతిలోపెట్టి, క్రమంగా వాణ్ణి మంచి\nచేసుకున్నాడు.\nఒకనాడు భూషయ్య గోపయ్యతో, “ఒరే\nఅబ్బీ, నేను చెప్పినట్టు చేశావంటే నీకు\nఇప్పుడున్న చెడ్డపేరు పోయి గొప్పపేరు\nవస్తుంది. మన ఎత్తు పారిందంటే నీకు\nకొంత నెల జీతం కూడా ఏర్పాటు చేయ\nగలను.\" అని, గోపయ్య ఏంచెయ్య\nవలసినదీ చెప్పాడు.\nభూషయ్య తాను ఆడదలచిన నాటకం\nగురించి అంతా చెప్పినాక, అందులో తన\nపాత్ర తాను నిర్వహించటానికి గోపయ్య\nఒప్పుకున్నాడు.\nసాయంత్రం ఇంటికి వస్తూనే గోపయ్య\nవిరుచుకుపడిపోయాడు. వాడి తల్లి\nదండ్రులు పైత్య వికారమనుకున్నారు.\nవెధవ తిరుగుళ్ళు తిరుగుతున్నందుకు\nకొట్టబోయిన తండ్రికి గోపయ్య ఎదురు\nతిరిగి, '' మింగేస్తాను రోయ్!\" అని పెడ\nబొబ్బలు పెట్టాడు.\nదారేపోతూ వింత చూడటానికి మూగిన\nవాళ్ళు, \" ఈ అబ్బాయికి పూనకం!\"\nఅన్నారు.\nపిలిచినట్టుగా, పూజారి భూషయ్య వేప\nకొమ్మలతో పరుగు పరుగున అక్కడికి\nవచ్చి, \" ఎవరు, తల్లీ, నువూ ? \" అని\nఅడిగాడు.\nగోపయ్య పూజారి జుట్టు పట్టుకుని\nఊపి ఒక్కతోపు తోసి, \" శుంఠా, నన్నే\nగుర్తుపట్టలేదుట్రా?\" అన్నాడు.\nకింద పడిన పూజారి సాష్టాంగపడి,\n\"తల్లీ, నువా? రక్షించు, కాళీమాతా!\nఅపచారం జరిగింది, రక్షించు, తల్లీ! \"\nఅన్నాడు.\n'\" మింగేస్తాన్రోయ్ ! ఊరు వల్లకాడు\nచేస్తాన్రోయ్! ఆహారం! \" అన్నాడు\nగోపయ్య.\n\"ఆహారం ఇచ్చుకుంటాం, తల్లీ!\nశాంతించు!\" అన్నాడు పూజారి భూషయ్య.\nతరవాత గోపయ్యకు స్పృహతప్పినట్టు\nకనబడింది. మొహాన నీళ్ళు చల్లినాక\nవాడు నిద్రలేచినట్టు లేచాడు.\nఈనాటకం వృధాపోలేదు. గ్రామస్థులు\nదేవతకు భయపడి, మొక్కుబళ్ళు చాలా\nఎక్కువగా చెల్లించసాగారు. భూషయ్య\nపని బాగయింది. దేవత పూనినాక\nగోపయ్యను గ్రామంలో వాళ్ళు గౌరవంగా\nచూడసాగారు. వాడు రోజూ సాయంకాలం.\nపూట అంతా దేవాలయంలోనే ఉండి,\nభూషయ్య ఇచ్చినవి తెచ్చి ఇంట్లో ఇచ్చే\nవాడు అందుచేత వాడికి ఇంట్లో కూడా\nగౌరవం పెరిగింది.\nదేవత మీద భక్తివిశ్వాసాలు పెరిగిన\nమీదట గ్రామస్థులు అన్నింటికీ ఆ దేవినే\nనమ్ముకోసాగారు. దాదాపు అందరూ\nకాళికాలయానికి రోజూ వెళ్ళి. దేవికి\nదణ్ణం పెట్టుకుని వచ్చేవాళ్ళు. ఈ మార్పు\nగోపయ్యకు నచ్చలేదు.\nగోపయ్య పూజారిని కలుసుకుని తాను\nఇక పూనకం నటించనన్నాడు. పూజారి\nఇంకా హెచ్చు డబ్బులిస్తానన్నాడుగాని\nగోపయ్య ససేమిరా అన్నాడు.\nభూషయ్య గొంతులో పచ్చి వెలగ\nకాయ పడింది. ‘“అయితే నేను పూనకం\nనటిస్తాను. నువు వేపమండలు పట్టుకునే\nవేషం నటించు,'' అన్నాడతను.\nగోపయ్య కొంచెం మెత్తబడ్డాడు. డబ్బు\nఊరికే వస్తున్నది మరి! అయినా\nఈ నాటకం ఇలా ఆడుతూ పోయినందు\nవల్ల తన ఇంట్లో వాళ్ళకు దైవాధీనం\nజబ్బు మరీ ఎక్కువైతే, ఈ నాటకం\nసంగతి తన ఇంట్లో వాళ్ళకు చెప్పటానికి\nకూడా వాడు నిశ్చయించుకున్నాడు.\nపూజారికి ఇంకో కొత్త ఆలోచన\nవచ్చింది. గోపయ్య చీకటితోనే వచ్చి,\nగుడిలో అమ్మవారి విగ్రహం చాటున\nదాక్కుని, కనపడకుండా అమర్చిన\nతాళ్ళులాగి. భక్తులు వచ్చే సమయానికి\nగుడి తలుపులు తెరుచుకు నేటట్టు\nచేస్తాడు. గుడి తలుపులు వాటంతట\nఅవే తెరుచుకుంటున్నాయని నమ్మి.\nఊళ్ళోవాళ్ళు అమ్మవారిని మరింత\nవిశ్వాసంతో కొలుస్తారు.\nఈ ఉపాయం పూజారి గోపయ్యకు\nచెప్పాడు. అది కూడా విజయవంతంగా\nఅమలు జరిగింది. గ్రామస్థులకు తమ\nఊరి దేవతలో అంతులేని గుడ్డినమ్మకం\nఏర్పడిపోయింది. వాళ్ళు శ్రమపడటం\nమానేసి భజనలో పడ్డారు.\nగ్రామం నాశ న మై పోతున్న ద ని\nగోపయ్య గ్రహించాడు. వాడికి పూజారి\nమీద పట్టరాని కోపమూ, తన మీద తనకే\nభరించరాని అసహ్యమూ కలిగాయి.\nఆ మర్నాడు దేవాలయం తలుపులు\nవాటంతట అవి తెరుచుకోలేదు. భక్తులు\nమళ్ళీ ఏం ముంచుకొచ్చిందోనని భయ\nభ్రాంతులయారు. సంగతి తెలియగానే\nపూజారి తన మనస్సులో గోపయ్యను\nతిట్టుకున్నాడు.\nగోపయ్య బారెడు పొద్దెక్కి, వేప\nమండలతో సహా వచ్చాడు. ఏదో పొరపాటు\nజరిగిందనీ, అది సర్దుబాటు చెయ్యటానికి\nగోపయ్య వేప మండలతో సహా వచ్చాడనీ\nఅనుకుని\nపూజారి వెంటనే పూనకం\nతెచ్చుకుని, ''చంపేస్తాన్రోయ్! పంట\nఅంతా నాకు నైవేద్యం పెట్టండ్రోయ్!\"\nఅంటూ అరవసాగాడు.\nగోపయ్య వేపమండలతో పూజారిని\nదువ్వసాగాడు. వేపమండల మధ్య\nదూలగొండి మొక్కలున్నాయి. పూజారికి\nభరించరాని దురదలు ఆరంభమై,\nఇంకా అరిచాడు.\nగోపయ్య అతన్ని మండలతో బాదుతూ,\n\"దిగుతావా? దిగవా? ఈ గ్రామం\nవదిలిపోతావా ? పోవా ? అస్తమానమూ\nనీకే దిగబొయ్యడానికి ఇక్కడ ఏమైనా\nపాతర పోశామనుకున్నావా ?\" అన్నాడు.\nపూజారి ఆట కట్టయింది. దురదా,\nదెబ్బలూ భరిస్తూ పూనకం అభినయిం\nచటం అతనికి కష్టమయింది.\n'\" పోతాను .... పోతాను...\" అంటూ\nపూజారి నిజంగానే స్పృహ తప్పిపోయాడు.\nగోపయ్య భక్తులతో, \" దేవి గ్రామం\nదాటిపోయింది. ఈ పాటికి పొలిమేర\nదాటి ఉంటుంది. మన పనులు మనం\nచేసుకున్నంత కాలమూ ఆమె మన\nజోలికి రాదు.\" అన్నాడు.\nగుడి పాడుబడటానికీ, గ్రామం బాగు\nపడటానికీ ఎంతోకాలం పట్టలేదు.\nపూజారి వ్యవసాయంలోకి దిగాడు.\nగాలికి తిరిగిన గోపయ్య అమ్మవారిని\nహడలగొట్టినవాడుగా పేరు తెచ్చు\nకున్నాడు.",
            "book_page_end": 34
        },
        {
            "title": "దాతృత్వం",
            "book_page_start": 35,
            "pdf_page_start": 35,
            "pdf_page_end": 35,
            "author": "కె. మూర్తి, బి.కాం.",
            "genre": "పౌరాణికం",
            "moral": "దానం చేసిన తర్వాత గొప్పగా భావించడం కంటే, దానం స్వయంగా అవసరం లేని వారిచేత స్వీకరించబడటం గొప్పది.",
            "keywords": [
                "ధర్మరాజు",
                "కృష్ణుడు",
                "బలి చక్రవర్తి",
                "దాతృత్వం",
                "గర్వం"
            ],
            "characters": [
                "ధర్మరాజు",
                "కృష్ణుడు",
                "బలి చక్రవర్తి"
            ],
            "locations": [
                "పాతాళం"
            ],
            "content": "అశ్వమేధయాగం చేసి, అంతులేని దాన ధర్మాలు చేసిన ధర్మరాజు తనను మించిన దాత\nప్రపంచంలో ఏనాడూ ఉండి ఉండడని గర్వపడ్డాడు.\nఇది గ్రహించి కృష్ణుడు ఒకసారి ధర్మరాజును పాతాళానికి తీసుకు పోయాడు. అక్కడ\nరాజుగా ఉన్న బలి కృష్ణుడికి మర్యాదలుచేసి, ధర్మరాజును పలకరించను కూడాలేదు. అందు\nచేత కృష్ణుడు పరిచయం చేస్తూ, “ఇతను ధర్మరాజు. ఏ యుగంలోనూ ఎవరూ ఇతను చేసినన్ని\nదానాలు చెయ్యలేదు,” అన్నాడు.\nబలి చక్రవర్తి చెవులుమూసుకుని, \" ఎంత పాడుమాట విన్నాను! దానధర్మాలు చేసి\nగొప్పవాడు కావటం కన్న హీనం ఏ మున్నది? నా రాజ్యంలో దానధర్మాలు చేస్తానంటే ఎవరైనా\nవస్తారా? ఎందుకు వస్తారు? అందరూ నా అంతటి వాళ్ళే!” అన్నాడు.\nఈ మాటలు విని ధర్మరాజు తల వంచుకున్నాడు.",
            "book_page_end": 35
        },
        {
            "title": "సహకార మార్గాలు",
            "book_page_start": 36,
            "pdf_page_start": 36,
            "pdf_page_end": 40,
            "author": "ఏ. సి. సర్కార్, ఐంద్రజాలికుడు",
            "genre": "సామాజిక కథ",
            "moral": "కేవలం ధనమే కాక, ఇతరులకు సహాయం చేసే సహకార భావన ముఖ్యం. మూఢ నమ్మకాలు లేని లోభిని ఇంద్రజాలంతో దారికి తీసుకురావచ్చు.",
            "keywords": [
                "సహకారం",
                "రైతులు",
                "జుగల్ ప్రసాద్",
                "ఇంద్రజాలం",
                "లోభి"
            ],
            "characters": [
                "జుగల్ ప్రసాద్ (భూస్వామి)",
                "గోపాలుడు (కంసాలి కొడుకు)",
                "ఇంద్రుడు (సంఘ సేవకుడు)",
                "గంగాధరుడు (మిత్రుడు)",
                "రైతులు"
            ],
            "locations": [
                "సతీపూర్ గ్రామం",
                "సీతాపూర్"
            ],
            "content": "సతీపూర్ గ్రామస్థులు వ్యవసాయంలో\nమంచి సమర్థత గలవారు కాని వారిది\nసుఖజీవనం కాదు. పనులు లేని\nతరుణంలోనూ, నారుమడులు వేసే\nటప్పుడూ వారు పెద్ద రైతులకు ఋణ\nపడవలసి వచ్చేది. తీరా ఫలితం చేతికి\nవచ్చే సమయానికి వారు పడిన శ్రమ\nఅంతా బాకీలు తీర్చటానికే సరిపోయేది.\nవారి దారిద్ర్యానికీ, బాధలకూ అంతు\nకనిపించేది కాదు.\nజుగల్ ప్రసాద్ అనే భూస్వామి గొప్ప\nధనవంతుడు. అతనికి నా అనేవారు\nఎవరూ లేకపోయినా, ఎంతో దీక్షతో\nడబ్బు కూడబెట్టుతూ, ఖర్చు పెట్టాలంటే\nగిలగిలలాడేవాడు.\nఅదే గ్రామంలో మరి ఇద్దరు ధనికులు\nఉండేవారు. వారు జుగల్ ప్రసాద్ అంత\nధనికులు కారు. కాని పేద రైతులకు\nడబ్బూ, ధాన్యమూ అప్పు పెట్టి, తమ\nబాకీలను నిర్దాక్షిణ్యంగా, వడ్డీలతోసహా\nవసూలు చేసుకునేవారు.\nగ్రామస్థులు నిరక్షరులు. వారికి తమ\nపనులను గురించి తప్ప మరేమీ తెలీదు.\nఅయితే, ఆ ఊరి కంసాలి కొడుకు\nగోపాలుడు అనేవాడు సతీపూరుకు ముప్ఫై\nమైళ్ళ దూరానగల పట్నంలో చదువు\nకుంటూండటం జరిగింది. అతని పెత్తం\nడ్రికి అక్కడ నగల దుకాణం ఉండేది.\nపట్నంలో హెచ్చుగా ఉంటున్న కారణం\nచేత అతనికి ప్రపంచజ్ఞానం హెచ్చుగా\nఉండేది. తన ఊరివాళ్ళు ఎలా అప్పుల\nపాలై, నికృష్ట జీవితం గడుపుతున్నారో\nఅతనికి తెలుసు. గ్రామీణ జీవితమూ,\nఆర్థిక విధానాలూ, అభివృద్ధి అయే\nసహకార పద్ధతులు వగైరా విషయాలను\nగురించి అతను పట్నంలో విన్నాడు.\nపట్నంలో గోపాల్ మిత్రుడు గంగా\nధరుడి అన్న ఇంద్రుడు అనేవాడు సంఘ\nసేవకుడు. గోపాల్ గ్రామపు హీనస్థితిని\nగురించి విని అతను. \" ఆర్థిక సహకార\nసంస్థ ఏర్పాటు చేస్తే మీ ఊరి సమస్య\nతీరిపోతుంది. అయితే ఆరంభంలో కొంత\nమూలధనం కావాలి.\" అన్నాడు.\n\" మూలధనం ఇయ్యగలవారు వడ్డీ\nవ్యాపారాలు చేసి ప్రజలను జలగల్లా\nపిలుస్తున్నారు. సహకారసంస్థతో వాళ్ళ\nఆట కట్టదా? \" అన్నాడు గోపాల్.\n'\" అలా అయితే మరి మీ ఊరి పేద\nరైతులకు మోక్షం లేదన్న మాటే,\"\nఅన్నాడు ఇంద్రుడు.\n\" జుగల్ ప్రసాద్ మామను మనం\nకదిలించగలిగితే పని జరగవచ్చు.\nఆయన వడ్డీ వ్యాపారి కాడు. అయితే\nనేం? పరమలోభి ! అతడి నుంచి ఒక్క\nపైసా బయటికి లాగలేం!\" అన్నాడు\nగోపాల్.\nఅంతదాకా వింటూ ఉండిన గంగా\nధరుడు, \" మీ జుగల్ ప్రసాద్ మూఢ\nనమ్మ కాలు గలవాడేనా?\" అని\nఅడిగాడు.\n\" అలాటి మారు మూల పల్లెటూరిలో\nమూఢ విశ్వాసాల కేం తక్కువ? \"\nఅన్నాడు ఇంద్రుడు.\n\" అయితే నాకు తెలిసిన కొద్దిపాటి\nఇంద్రజాలంతో అతనిలో విశ్వాసం కలి\nగించగలను.' అన్నాడు గంగాధరుడు.\nఒకనాడు గోపాలుడూ, ఇంద్రుడూ,\nగంగాధరుడూ సైకిళ్ళ మీద బయలు\nదేరి. చీకటి పడేవేళకు సతీపూర్ చేరు\nకున్నారు. వాళ్ళు ఆ రాత్రి గోపాలుడి\nఇంట గడిపారు.\nమర్నాడు ఉదయం ఇంద్రుడు సిద్ధాంతి\nలాగా నటిస్తూ గ్రామస్థులకు హస్త\nసాముద్రికం చెప్పసాగాడు. ఆ విద్యలో\nఅతనికి కొంత ప్రవేశం ఉండటం చేత\nకొందరు గ్రామస్థులు అతను చెప్పిన\nవిషయాలకు ఆశ్చర్యపోయారు. ఈ హస్త\nసాముద్రికం మాట జుగల్ ప్రసాద్కు\nచేరేటట్టు గోపాలుడు చూశాడు. జుగల్\nప్రసాద్ పరిగెత్తుకుంటూ వచ్చి, తన\nచెయ్యి కూడా చూడమన్నాడు.\nఇంద్రుడు అతనితో, \" మీ చెయ్యి\nఇక్కడ చూడను. ఒంటరిగా మీ ఇంటి\nవద్ద చూస్తాను,'' అన్నాడు.\nగోపాలుడు అంతకు ముందే ఒకసారి\nతన గ్రామానికి వచ్చి, కొన్ని వస్తువులు\nసిద్ధం చేసి ఉంచాడు. ఆ సాయంకాలం\nగోపాలుడూ, ఇంద్రుడూ, గంగాధరుడూ\nకలిసి జుగల్ ప్రసాద్ ఇంటికి వెళ్ళారు.\nఇంద్రుడు జుగల్ ప్రసాద్ చెయ్యి\nచూసి, “నిజంగా అదృష్టమంటే మీదే.\nఅదేం చిత్రమో, లక్ష్మీదేవి ఉన్నవారినే\nఅనుగ్రహిస్తుంది గాని శ్రమపడే పేదలను\nకనికరించదు. ఈ రోజే మీకు ఒక చిన్న\nనిధి దొరకబోతున్నది.\" అన్నాడు.\nఅతను జుగల్ ప్రసాద్ చేతిని మరింత\nపరిశీలనగా చూసి \" మీ ఆవరణలో\nఆగ్నేయ మూలగా మామిడిచెట్టు ఏదన్నా\nఉన్నదా? దాని సమీపంలో దానంతట\nఅదే మొలిచిన వంగ మొక్క ఉండాలి.\nదాని కింద అసలు వెండి రూపాయల\nనిధి ఉంటుంది. తవ్వి తెచ్చుకోండి.!\"\nఅన్నాడు.\nఈ మాట వినగానే జుగల్ ప్రసాద్ కళ్లు\nఆశతో మెరిశాయి. అతను లాంతరూ,\nపారా తీసుకుని ఒంటరిగా వెళ్ళాడు.\nఅతను తిరిగి వచ్చేలోపల గంగా\nధరుడు ఒక గాజుగ్లాసు తీసుకుని, గదిలో\nఒక మూల ఎత్తు పీట మీద దానిని పెట్టి,\nట్రిక్కు చెయ్యటానికి సిద్ధపడ్డాడు.\nఒక అరగంట గడిచాక జుగల్ ప్రసాద్\nఒక పిడతతో తిరిగి వచ్చాడు. దాన్ని అతను\nఇంద్రుడి ముందుంచాడు. ఇంద్రుడు\nజాగ్రత్తగా దాని మూత సీలు ఊడదీసి,\nపిడతను నేల మీద బోర్లించాడు. బాగా\nకిలం పట్టిన విక్టోరియారాణి రూపాయలు\nయాభైదాకా ఉన్నాయి. జుగల్ ప్రసాద్\nకళ్ళు ఆనందంతో మెరిశాయి. అతను\nగద్గదస్వరంతో, '' అయ్యా. మీ శక్తి\nఅద్భుతం !'' అన్నాడు.\nరూపాయలను గోపాలుడు తన\nపెత్తండ్రి వద్ద సంపాదించి, రసాయనాల\nసహాయంతో వాటికి కిలం పట్టించాడు.\nవాటిని పిడతలో పోసి, మూతపెట్టి సీలు\nచేసి, రెండువారాల క్రితం తాను తన\nఊరు వచ్చినప్పుడు, గుర్తుగా ఆ పిడతను\nపాతిపెట్టాడు.\nఇంద్రుడు జుగల్ ప్రసాద్ కుడిచెయ్యి\nతీసుకుని మళ్ళీ పరీక్షచేస్తూ, \"ఇంకొక\nసంగతి కూడా మీకు చెప్పాలి. మీరు\nఇనప్పెట్టెలో దాచిన ధనమంతా మీకు\nతెలియకుండా పారిపోయే ప్రయత్నంలో\nఉన్నది. ఆ రూపాయలు నిర్బంధంలో\nఉండటానికి ఒప్పుకోవటం లేదు. మీరు\nవెంటనే జాగ్రత్త పడకపోతే అవి మీ\nఇనప్పెట్టె నుంచి తప్పించుకుని, ఐపు\nలేకుండాపోతాయి,\" అన్నాడు.\nజుగల్ ప్రసాద్ ఈ మాటను నమ్మ\nలేనట్టుగా ఇంద్రుడి కేసి చూశాడు.\n\"మీరు నా మాట నమ్మినట్టు లేదు.\nఒక పని చెయ్యండి. మీరు, మీ ఇనప్పెట్టె\nనుంచి ఒక రూపాయి తెచ్చి, ఆ మనిషికి\nయియ్యండి.\" అంటూ గంగాధరుణ్ణి\nచూపాడు.\nజుగల్ ప్రసాద్ లేచివెళ్ళి, ఇనప్పెట్టె\nనుంచి ఒకరూపాయి తెచ్చి గంగాధరుడికి\nఇచ్చాడు. గంగాధరుడు దాన్ని ఎత్తు\nపీట మీద ఉన్న గ్లాసులో వేశాడు.\n\"మీ ఇనప్పెట్టెలో రూపాయి వైఖరి\nకాస్త చూడండి.\" అన్నాడు ఇంద్రుడు.\nమరు క్షణమే రూపాయి క ది లి\nగ్లాసులో నుంచి బయటికి పోయే ప్రయ\nత్నాలు చేసింది; అది కొంత ఎత్తులేచి,\nమళ్ళీ పడిపోయింది. తరవాత అది\nగ్లాసులో గెంతసాగింది.\nజుగల్ ప్రసాద్ నోరు తెరిచి. కళ్ళు\nపెద్దవిచేసి దాన్ని చూడసాగాడు. కొద్ది\nసేపటికి అతను తన ఆలోచనలను కూడ\nదీసుకుని, \"నా డబ్బు పారిపోకుండా\nఏం చెయ్యాలి? మీ సలహా ఏమిటి? \"\nఅన్నాడు.\n\" బీద రైతులకు తరుణంలో సహాయ\nపడండి.\" అన్నాడు ఇంద్రుడు.\n\" నేను అందరిలాగా వడ్డీలకు డబ్బు\nఅప్పియ్యను. ఏం సహాయం చెయ్యను?\"\nఅన్నాడు జుగల్ ప్రసాద్.\n\"ఒక పని చెయ్యవచ్చు. ఈ గోపాల్\nమీ ఊరివాడే! చదువుకున్నవాడూ, నమ్మ\nదగిన వాడూనూ. రైతు ల కు ఎలా\nఉపకారం చెయ్యవచ్చునో అతన్ని అడ\nగండి. మీడబ్బు నలుగురికీ ఉపయోగించే\nలాగా చలామణీ అయినప్పుడు అది మీకు\nఅందుబాటులో లేకుండాపోదు,” అన్నాడు\nఇంద్రుడు.\nగోపాలుడి సలహా మీద సీతాపూర్లో\nఒక సహకారనిధికి కావలిసిన డబ్బు\nజుగల్ ప్రసాద్ ఇచ్చాడు. తక్కువ వడ్డీ\nమీద రైతులు అవసరమైనప్పుడు ఆ నిధి\nనుంచి డబ్బుతీసుకున్నారు. ఊరు లాభం\nపొందింది. వడ్డీవ్యాపారులు దెబ్బతిన్నారు.\nఇంతకూ గంగాధరుడు గాజుగ్లాసులో\nరూపాయిని ఎలా ఆడించాడు? అతని\nవద్ద చాలా సన్నని. బలమైన నల్ల దారం\nఉన్నది. దాని కొసకు మైనం అంటించి\nగంగాధరుడు తన వద్ద ఉంచుకుని,\nరూపాయికి ఆ మైనం అంటించి, గ్లాసులో\nవేశాడు. దారంరెండోకొస గోపాలుడి చేతిలో\nఉన్నది. చీకట్లో దగ్గిర నుంచి చూసినా\nఆ దారం కనిపించదు. ఆ రూపాయిని\nఆడించినవాడు గోపాలుడే.",
            "book_page_end": 40
        },
        {
            "title": "శత్రు శేషం",
            "book_page_start": 41,
            "pdf_page_start": 41,
            "pdf_page_end": 41,
            "author": "మల్లాది వెంకటకృష్ణమూర్తి",
            "genre": "నీతి కథ",
            "moral": "ప్రతీకారం కంటే పశ్చాత్తాపం, సయోధ్య గొప్పవి. శాంతం ద్వారా శత్రుత్వాన్ని అంతం చేయవచ్చు.",
            "keywords": [
                "శత్రుత్వం",
                "రామయ్య",
                "రంగయ్య",
                "మేకలు",
                "శాంతం"
            ],
            "characters": [
                "రామయ్య",
                "రంగయ్య",
                "మేకలు"
            ],
            "locations": [
                "నగరం"
            ],
            "content": "ఒక నగరంలో రామయ్యా, రంగయ్యా అని ఇద్దరు ఇరుగు పొరుగు వాళ్ళుండేవారు. వారి\nమధ్య చాలాకాలంగా బద్ధవైరం ఉంటూండేది. శత్రుత్వం అగ్నిలాగా దహిస్తుందనీ, ఋణ\nశేషమూ, శత్రుశేషమూ ఉండరాదనీ అంటారు గనక, ఇద్దరికీ ఒకరి నొకరు నిర్మూలించాలని\nఉండేది.\nఒకసారి రామయ్య మేకలు రెండు కట్టుతాళ్ళు తెంచుకుని, పొరుగున ఉన్న రంగయ్య\nదొడ్డిలో ప్రవేశించి కూరమొక్కలూ, పూలమొక్కలూ తినేశాయి. రంగయ్య మండిపడి\nఆ రెండు మేకలనూ పట్టుకుని నరికి, వాటి కళేబరాలను రామయ్య దొడ్లోకి విసిరివేశాడు.\nతరవాత కొంతసేపటికి రామయ్య గునపం తీసుకుని రంగయ్య ఇంటికి వచ్చాడు.\nఅది గమనించి రంగయ్య బాణాకర్ర తీసుకుని యుద్ధానికి సిద్ధపడ్డాడు.\nఅయితే రామయ్య చాలా శాంతంగా, “క్షమించు, రంగయ్యా. నా ఆశ్రద్ధవల్లే నా మేకలు\nనీ దొడ్డి పాడుచేశాయి. మళ్ళీ పాదులు తవ్వి నీకు మొక్కలు నాటి పెడతాను,” అన్నాడు.\nరంగయ్యకు చచ్చే సిగ్గయింది. \"తప్పు నాది, రామయ్యా. ఒళ్ళు తెలీని కోపంలో\nనోరులేని జంతువులను చంపాను. నన్ను క్షమించు,” అన్నాడు.\nశత్రుశేషం లేకుండా పోయింది.",
            "book_page_end": 41
        },
        {
            "title": "కళాభిమానం",
            "book_page_start": 42,
            "pdf_page_start": 42,
            "pdf_page_end": 44,
            "author": "ఎం. కామేశ్వరరావు",
            "genre": "సామాజిక కథ",
            "moral": "కళాభిమానం, సృజనాత్మకత మనిషిని ఉల్లాసంగా ఉంచుతాయి. ఇతరుల పనిని లేదా అభిరుచిని అణచివేయడం సరికాదు.",
            "keywords": [
                "భూపతి",
                "చంద్రకళ",
                "పాలేరు",
                "పాటలు",
                "కళాభిమానం"
            ],
            "characters": [
                "భూపతి",
                "రెడ్డిగారు",
                "రెడ్డిగారి భార్య",
                "చంద్రకళ (కళ)",
                "భూపతి స్నేహితుడు"
            ],
            "locations": [
                "గ్రామం",
                "తోట"
            ],
            "content": "భూపతి పెదరెడ్డిగారింటి పాలేరు. రెడ్డి\nగారి ఇంటి వెనక ఉన్న పాకలో ఉండే\nవాడు. వాడిది చక్కని కంఠం: పదాలు\nపాడుకుంటూ పనిచేసేవాడు.\nరెడ్డిగారి భార్య ఒకసారి వాడికి అన్నం\nపెట్టుతూ, '' ఎన్నాళ్ళు ఇలా ఒంటరిగా\nఉంటావురా? ఎక్కడన్నా మంచి పిల్లను\nచూసి పెళ్ళి చేసుకో.\" అని సలహా\nఇచ్చింది.\nభూపతికి చాలాకాలంగా పెళ్లి ఆలోచన\nఉన్నది. కాని పెళ్ళి ప్రయత్నాలు చేసే\nతీరిక లేదు. అందుచేత వాడు ఆమెతో,\n\"అయ్యగారితో చెప్పి, ఒకవారంపాటు\nసెలవు ఇప్పించండి. పెళ్ళిచేసుకొస్తాను.\"\nఅన్నాడు.\nరెడ్డిగారు వాడికి సెలవు ఇచ్చాడు.\nభూపతి నాలుగు గ్రామాలు తిరిగి, చక్కని\nఎల్లను చూసి పెళ్లాడి, తనవెంట తెచ్చాడు.\nఆ పిల్ల పేరు చంద్రకళ. అంతా ఆమెను\nకళ అని పిలిచేవాళ్ళు.\nకళకు పెద్ద పాండిత్యం లేకపోయినా,\nజానపద ధోరణిలో గేయాలు రాసే నేర్పు\nపుట్టుకతోనే వచ్చింది. ఎండలు కాసినా,\nవానలు కురిసినా, మేఘాలు ఉరిమినా,\nమెరిసినా, పెళ్ళిళ్ళు అయినా, పండగలు\nవచ్చినా కళ పాటలు రాసేది. ఆ పాటలు\nవినసొంపుగానూ, సున్నితమైన భావాలు\nకలిగి ఉండేవి.\nరెడ్డిగారి భార్యకు కళ అంటే చాలా\nఅభిమానం. పైపెచ్చు కళ రాసే పాటలు\nవినటం ఆమెకు గొప్ప సరదా. కళ కూడా\nతాను ఏ పాట రాసినా ముందు రెడ్డిగారి\nభార్యకు వినిపించేది. కళ చాలా చక్కగా\nపాటలు రాస్తుందని ఆవిడే ప్రచారం\nచేసింది. కళకు అభిమానులు చుట్టుపట్ల\nచాలామంది ఏర్పడ్డారు.\nఇదిచూసి భూపతి స్నేహితుడొకడు\nఅసూయతో కుమిలిపోయాడు. వాడి\nభార్యను గురించి చెప్పుకునేవాళ్ళు\nఒక్కళ్ళయినా లేరు. అది ఒక అడవి\nజంతువు లాంటిది.\nవాడు ఒకరోజు భూపతితో, “నీ పెళ్లాం\nపాటలూ, పద్యాలూ రాస్తుందటగా ? నువు\nడొక్కపొడిస్తే అక్షరంముక్క లేనివాడివి\nగదా, నీ పెళ్ళాన్ని అలా గాలికి వదిలేస్తే\nనిన్ను మనిషి కింద చూస్తుందా? పాచిపని\nచేసుకుని బతకవలసిన మనిషి పాటలు\nరాయ ట మూ, పదిమందికీ వినిపిం\nచటమూ—ఇదంతా పరువుమాలిన పని\nకాదుట్రా? కాస్త అదుపులో ఉంచి,\nపాటలూ పాడూ తగ్గించకపోయావో,\nత్వరలోనే నీ పెళ్ళాం నీ నెత్తికెక్కి'\nకూర్చుంటుంది. తరవాత నీ యిష్టం!\"\nఅని హెచ్చరించాడు.\nతన స్నేహితుడు తన మంచి కోరే\nఈ మాట చెప్పాడనీ, అందులో చాలా\nనిజం ఉన్నదనీ భూపతికి తోచింది. వాడు\nఇంటికి చేరేసరికి, కాకతాళీయంగా కళ\nఏదో పాట రాస్తున్నది.\n\" ఎప్పుడూ ఆ పనికిమాలిన పిచ్చి\nరాతలు రాయకపోతే, నేను బయటిపని\nచూసి వచ్చేలోగా రెడ్డిగారి గేదెల పాలు\nపితకరాదూ ? పిడకలు చెయ్యరాదా?\nమనమేమన్నా పనీ పాటా లేకుండా కుడిచి\nకూర్చునేవాళ్ళమా? రెక్కాడితే గాని\nడొక్కాడదు మనకు! \" అన్నాడు భూపతి\nతన భార్యతో.\nకళ వెంటనే లేచి వెళ్ళి, పాలు పితికి\nరెడ్డిగారి భార్య కిచ్చి, మర్నాడు పిడకలు\nకూడా తానే చేసింది.\nఅదిమొదలు కళ పాటలు రాయటం\nమాని, రోజల్లా ఏదోపనిచేస్తూ గడ ప\nసాగింది. ఇలా చాలారోజులు గడిచింది.\nతన జీవితంలో పాటలు రాసుకునే అవ\nకాశం పోయినందుకు ఆమె లోలోపల\nచాలా బాధ పడింది, కాని ఆ బాధ ఎవరికీ\nచెప్పుకోలేదు.\nఒకరోజు భూపతి రెడ్డిగారి తోటలో\nనీటిని మొక్కలకు మళ్ళిస్తూ గట్టిగా\nపాడుకుంటున్నాడు. సమీపంలోనే ఇద్దరు\nమనుషుల చేత కొబ్బరికాయలు దింపి\nస్తున్న రెడ్డిగారు భూపతితో, \" నీ నోరు\nక్షణం ఊరుకోదుట్రా? ఎందుకు అస్త\nమానమూ ఆ పిచ్చిపాటలు అంత గట్టిగా\nపాడతావు? నోరు మూసుకుని పని\nచేసుకోరాదూ ? \" అని విసుక్కున్నాడు.\nభూపతి మనస్సు చివుక్కుమన్నది.\nఇంతవరకూ వాడి పాటను మెచ్చుకున్న\nవాళ్ళే గాని, దానికి వంకపెట్టినవాళ్ళు\nలేరు. వాడు నోరు మూసుకుని పని\nకొనసాగించాడు. కాని అంతదాకా\nఉల్లాసంగా సాగిన పని ఇప్పుడు చాలా\nకష్టమనిపించసాగింది.\nతరవాత రెండు మూడు సార్లు భూపతి\nపనిచేస్తూ తనకే తెలియకుండా పాడటమూ,\nరెడ్డిగారి చేత తిట్లు తినటమూ జరిగింది.\nవాడు పాడటమైతే మానాడుగాని, పని\nచేసేశక్తి బాగా తగ్గిపోయింది.\nరెడ్డిగారు వాడితో ఒకనాడు, \"ఏంరా,\nనువు వెనకటిలాగా పని చెయ్యటం లేదు.\nఉద్యోగం మానుకుంటావా ఏం?\" అని\nఅడిగాడు.\n\" నన్ను పాడుకోవద్దంటిరిగా ? పాడ\nకుండా నాకు పని సాగదు. నన్ను\nపంపెయ్యండి. పాడుకుంటూ పని చేసే\nచోట కుదురుకుంటాను.\" అన్నాడు\nభూపతి.\nరెడ్డిగారు నవ్వి \" మరి నీ పెళ్ళాం\nనీలాటి మనిషి కాదుట్రా? అది పని\nచెయ్యనన్నదా? దానిచేత పాటలు\nరాయటం ఎందుకు మాన్పించావు ?\nకళాభిమానాన్ని అలా అణచిపెట్టితే అది\nనీలాగా బాధపడదూ? దాని బాధ నా భార్య\nగ్రహించి, నీకు కాస్త బుద్ధి చెప్పమన్నది.\nఅంతకన్న ఏమీలేదు. సంగతేమిటో అర్థ\nమయిందికదా? యిక వెళ్ళి పనిచూసుకో,\nపాడుకో. నీ భార్యను పనిచేసుకోవటంతో\nబాటు పాటలు కూడా రాసుకోనీ ! \"\nఅన్నాడు.",
            "book_page_end": 44
        },
        {
            "title": "ముసలిదాని సహాయం",
            "book_page_start": 45,
            "pdf_page_start": 45,
            "pdf_page_end": 46,
            "author": "చాగంటి విశ్వనాధరావు",
            "genre": "హాస్యం",
            "moral": "ఇతరులను మోసం చేయాలని చూస్తే, కొన్నిసార్లు వారే మనకు గుణపాఠం నేర్పవచ్చు.",
            "keywords": [
                "ముసలిది",
                "దొంగ",
                "జమీందారు కొడుకు",
                "ముత్యాలహారం",
                "మోసం"
            ],
            "characters": [
                "ముసలిది",
                "దొంగ",
                "జమీందారు కొడుకు"
            ],
            "locations": [
                "అడవి ప్రదేశం",
                "గుడిసె"
            ],
            "content": "ఒక అడవిప్రదేశంలో ఒక ముసలిదాని\nగుడిసె ఉండేది. ఆ దారిన ప్రయాణించే\nవాళ్ళు ఆ ప్రాంతం చేరేసరికి చీకటి\nపడితే, ఆ రాత్రి ముసలిదాని ఇంట\nతలదాచుకుని, తెల్లవారి ముందుకు సాగి\nపోయేవాళ్ళు.\nఎందుకంటే అడవిలో దొంగల భయం\nకూడా ఉండేది. దొంగలు కూడా తాము\nదొంగిలించిన ధనం తాత్కాలికంగా\nముసలిదాని దగ్గిర దాచబెట్టి, అందులో\nకొంత ఆమెకు ఇస్తూండేవారు.\nఒకరోజు సాయంకాలం ఒక దొంగ\nముసలిదాని ఇంటికి వచ్చి, ఆమెకు ఒక\nముత్యాలహారం తీసి చూపి, \" ఇది\nనీ దగ్గిర దాచి ఉంచి, నేను అడిగి\nనప్పుడు ఇయ్యి. ఇది ఒక జమీందారుది.\nజమీందారు కొడుకు ఈ రాత్రి ఇటుగా\nగుర్రం మీద వచ్చి, రాత్రికి నీ యింట\nబస చేస్తాడు. అతని గుర్రాన్ని నీ యింటి\nముందున్న చెట్టుకు కట్టివేస్తాడు. నేను\nఒక రాత్రివేళ వచ్చి, ఈ హారాన్ని నీ వద్ద\nతీసుకుని ఇందులో సగం నీ కిచ్చి,\nమిగిలిన ముత్యాలతో సహా ఆ గుర్రం\nమీద వెళ్ళిపోతాను. జమీందారు కొడుకు\nతెల్లవారి లేచి, తన గుర్రాన్ని ఎవరో\nఎత్తుకుపోయారనుకుంటాడు. నీ మీద\nఅతడికి ఎటువంటి అనుమానమూరాదు,\"\nఅన్నాడు.\nఈ ఏర్పాటుకు ముసలిది ఒప్పుకుని,\nదొంగ చూస్తూండగానే ఉట్టి మీద ఉన్న\nమూడు కుండల్లో పైదానిలో ఆ హారాన్ని\nపెట్టింది.\nదొంగ వెళ్ళిపోయాడు.\nదొంగ చెప్పినట్టే, చీకటిపడే వేళకు\nజమీందారు కొడుకు గుర్రం మీద వచ్చి,\nఆ రాత్రికి ముసలిదాని ఇంట ఉంటా\nనన్నాడు. ముసలిది సరేనన్నది. జమీం\nదారు కొడుకు తన గుర్రాన్ని తీసుకుపోయి\nముసలిదాని ఇంటి ముందున్న చెట్టుకు\nకట్టేశాడు.\nఅతను నిద్రపోయాడని రూఢి కాగానే\nముసలిది, దొంగ కోసం నిరీక్షిస్తూ, చెట్టు\nకిందవున్న గుర్రం కనిపించేలాగా కిటికీ\nదగ్గిర కూర్చున్నది.\nదొంగ రానేలేదు. తెల్లవార వస్తున్నది.\nఇక దొంగ రాడనుకుని ముసలిది.\nముత్యాలహారం తనకే ఉంచుకోవాలన్న\nదుర్బుద్ధితో, ఉట్టి మీద ఉన్న పై కుండలో\nచెయ్యి పెట్టింది.\nఅందులో ముత్యాల హారం లేదు.\nవెంటనే ముసలిదానికి గుండె ఆగినంత\nపని అయింది.\nవెనకనుంచి పెద్ద నవ్వు వినిపించే\nసరికి, ముసలిది ఉలిక్కిపడి వెనక్కు\nచూసింది. ఆమెకు జమీందారు కొడుకు\nకనిపించాడు. ముత్యాలహారం అతని\nచేతిలో ఉన్నది.\n\"ముసలమ్మా, ఈహారం మా వంశంలో\nచాలా కాలంగా ఉంటున్నది. ఇలాటి\nముత్యాలు ఒకంతట దొరకవు. వీటి\nవెల చాలా ఉంటుంది. నేను మా జమీం\nదారీ గ్రామం విడిచి, పట్నంలో స్థిరపడ\nబోతున్నాను. నేను ఈ ప్రాంతం చేరే\nసరికి సూర్యాస్తమయం కావస్తున్నది.\nచీకటిపడి అరణ్యంలో చిక్కుకోవటం\nనాకూ, ఈ హారానికి కూడా ప్రమాదం.\nఅందుచేత ఈ రాత్రి నీ ఇంట గడిపి,\nతెల్లవారినాక బయలుదేరదలిచాను.\nఅయితే రాత్రి ఈ హారాన్నీ, నా గుర్రాన్నీ\nఎవరు కాపలా కాస్తారన్న సమస్య\nవచ్చింది. ఆ రెండు పనులూ నీ చేతనే\nచేయించాలని నిర్ణయించి, దొంగలాగా\nవేషం వేసుకుని వచ్చి, నిన్ను కాస్త\nమోసగించాను. నాకు ఈ పాటి సహాయం\nచేసినందుకు బహుమానం పుచ్చుకో,\"\nఅని జమీందారు కొడుకు ఆమెకు కొంత\nడబ్బు ఇచ్చి, గుర్రం ఎక్కి వెళ్ళి\nపోయాడు.",
            "book_page_end": 46
        },
        {
            "title": "గొర్రెపొటేలు బేరం",
            "book_page_start": 47,
            "pdf_page_start": 47,
            "pdf_page_end": 47,
            "author": "ఎం. వీరారెడ్డి",
            "genre": "నీతి కథ",
            "moral": "అమాయకత్వం కొన్నిసార్లు నష్టాన్ని కలిగిస్తుంది. వ్యాపారంలో తెలివి, జాగ్రత్త అవసరం.",
            "keywords": [
                "సోమయ్య",
                "పేరయ్య",
                "గొర్రెపొటేలు",
                "బేరం",
                "అమాయకత్వం"
            ],
            "characters": [
                "సోమయ్య",
                "పేరయ్య"
            ],
            "locations": [
                "గ్రామం"
            ],
            "content": "సోమయ్యకు గొర్రెలమందలు చాలా ఉండేవి. అతను మంచివాడేగాక, అమాయకుడు కూడా.\nసమీప గ్రామంలో ఉండే పేరయ్య అనేవాడు జబ్బుపడి నీరసించి, కోలుకోవటానికి\nమాంసం తినాలనుకుని సోమయ్య వద్దకు వచ్చి, తాను జబ్బుపడి నీరసించిన సంగతి\nచెప్పుకున్నాడు. సోమయ్య జాలిపడి పేరయ్య చేతిలో పది రూపాయలు పెట్టాడు,\nపేరయ్య కొంతదూరం పోయి తిరిగివచ్చి, \"అన్నా, ఈ పది రూపాయలు నువే\nఉంచుకుని చిన్న గొర్రెపొటేలు పిల్లను ఇయ్యి” అన్నాడు. సోమయ్య ఆ పది రూపాయలు\nతీసుకుని ఒక పిల్ల పొటేలును పేరయ్య కిచ్చాడు.\nపేరయ్య కొంతదూరంపోయి తిరిగివచ్చి, “ అన్నా, ఆ పది రూపాయలూ, ఈ పొటేలు\nపిల్లా నువే ఉంచుకుని, నాకు ఇంకొంచెం పెద్ద పొటేలును ఇయ్యి,” అన్నాడు.\nఅమాయకుడైన సోమయ్య అలాగే చేశాడు.\nఈ విధంగా రెండుమూడుసార్లు చేసి, పేరయ్య సోమయ్య మందలో కెల్లా పెద్ద\nపొటేలును పట్టుకుపోయాడు.\nపాపం, సోమయ్య చాలా మంచి లాభసాటి బేరం చేశాననుకున్నాడు!",
            "book_page_end": 47
        },
        {
            "title": "దైవభక్తి - రాజభక్తి",
            "book_page_start": 48,
            "pdf_page_start": 48,
            "pdf_page_end": 50,
            "author": "అన్వర్",
            "genre": "నీతి కథ",
            "moral": "దైవభక్తి, రాజభక్తి, నిజాయితీతో కూడిన సంప్రదాయబద్ధమైన జీవితం సుఖాన్ని, సురక్షితత్వాన్ని ఇస్తుంది. దురాశ కష్టాలకు దారితీస్తుంది.",
            "keywords": [
                "దైవభక్తి",
                "రాజభక్తి",
                "ఇబ్రహీం",
                "ఇస్మాయీల్",
                "బంగారం"
            ],
            "characters": [
                "ఇబ్రహీం (కట్టెలమ్ముకునేవాడు)",
                "ఇస్మాయీల్ (కట్టెలమ్ముకునేవాడు)",
                "పాదుషా",
                "రాజభటులు"
            ],
            "locations": [
                "ఇరాన్ దేశం",
                "అడవి",
                "రాజధాని నగరం"
            ],
            "content": "ఇరాన్దేశం లోని ఒక గ్రామంలో\nఇబ్రహీం, ఇస్మాయీల్ అనే ఇద్దరు\nకట్టెలు అమ్ముకునేవారు ఉండేవారు.\nవాళ్ళు రోజూ అడవికి పోయి, కట్టెలు\nకొట్టి, సమీపంలో ఉన్న నగరానికి పోయి\nఅమ్ముకుని, ఆ చాలీచాలని డబ్బుతో\nతమ పెద్ద సంసారాలు గడుపుతూ.\nతాము ఏ విధంగానైనా ధనవంతులమై\nపోతే బాగుండుననుకునేవారు.\nఅయితే ఇబ్రహీం దైవభీతీ, రాజభక్తి\nకలవాడు కావటంచేత దైవానికీ, రాజుకూ\nసమ్మతమయేలాగా తాను ధనవంతుడు\nకావాలని కోరుకునేవాడు. ఇస్మాయీలు\nఇలాటి పట్టింపు లేదు. దైవంగాని, రాజు\nగాని తన దారిద్ర్యాన్ని తొలగించరు\nగనక, తాను ధనవంతుడు కావటానికి\nవారి సమ్మతి అవసరం లేదని అతని\nఉద్దేశం.\nఒకరోజు అడవిలో వాళ్ళిద్దరూ చెరొక\nపక్కా కట్టెలు కొట్టుతున్నారు. ఉన్న\nట్టుండి ఇస్మాయీల్కు ఒక ఆలోచన\nవచ్చింది. అతను ఇబ్రహీం దగ్గిరికి\nవచ్చి, చూడు, ఇబ్రహీం! అడవులలో\nనిధి నిక్షేపాలుంటాయంటారు. మనకు\nఅటువంటిది ఒకటి దొరికిపోతే ఎంత\nబాగుంటుంది!\" అన్నాడు.\n'' దొరికితే ఏం లాభం? అది మనకు\nచెందదు కదా! నిధి నిక్షేపాలు ప్రజ\nలందరి సొత్తూ కనక అవి పాదుషాకు\nచెందటం సంప్రదాయం,” అన్నాడు\nఇబ్రహీం.\n\" నీ సంప్రదాయం తగలబడా ! \"\nఅని శాపనార్థాలు పెట్టి, ఇస్మాయీల్ తన\nపని చూసుకోబోయాడు.\nమర్నాడు ఇద్దరూ అడవిలో కట్టెలు\nకొట్టేటప్పుడు ఇబ్రహీంకు ఒక మొద్దు\nదొరికింది. అతను దాన్ని కష్టపడి రెండుగా\nగొడ్డలితో నరికేసరికి అతనికి ఆశ్చర్యమూ,\nభయమూ కూడా కలిగాయి. ఎందుకంటే\nఆ మొద్దు లోపల ఒక బంగారు పాత్ర\nఉన్నది. మూత తీసి చూస్తే పాత్రనిండా\nబంగారు దీనారాలున్నాయి.\nఅతను వెంటనే ఇస్మాయీల్ ఉన్న\nచోటికి పరిగెత్తుకుంటూ వెళ్ళాడు. ఇబ్ర\nహీంను చూసి ఇస్మాయీల్ కంగారుపడ్డట్టు\nకనిపించాడు. కాని, తనకు బంగారం\nదొరికిందని ఇబ్రహీం చెప్పినాక ఆశ్చర్య\nపడి, '' దాన్ని ఏం చెయ్యబోతున్నావు?\"\nఅని అడిగాడు.\n'' ఏ ముందీ ? తీసుకుపోయి పాదుషా\nగారికి ఇచ్చేస్తాను. ఆయన ఏమైనా ఇస్తే\nతీసుకుంటాను.'' అన్నాడు ఇబ్రహీం.\n\" ఓరి దౌర్భాగ్యుడా! అయితే నీకు\nమంచి కాలం రాదుపో.\" అన్నాడు\nఇస్మాయీల్.\n''మంచికాలం వచ్చేమాటుంటే నన్ను\nవెతుక్కుంటూ అదే వస్తుంది.\" అన్నాడు\nఇబ్రహీం.\nడబ్బు కోసం అంతగా విలవిలలాడే\nఇస్మాయీల్ తనకు దొరికిన బంగారాన్ని\nచూడటానికైనా రాకపోవటం ఇబ్రహీంకు\nఆశ్చర్యంగానే తోచింది. అతను బిందెను\nతీసి ఒక పక్కన పెట్టి, మొద్దును సరికి\nకట్టెలుచేసి, బంగారు పాత్రను కట్టెల\nమధ్య కనబడకుండా పెట్టి మోపుకట్టి.\nఇంటికి వెళ్ళి కట్టెలు అక్కడ పడేసి,\nబంగారు పాత్రను రాజధానికి తీసుకుపోయి\nపాదుషా పాదాలదగ్గిర పెట్టి అది తనకు\nఎలా దొరికినదీ చెప్పుకున్నాడు.\nపాదుషా నిండు దర్బారులో అతని\nరాజభక్తిని మెచ్చుకుని, ఆ పాత్రను\nస్వీకరించి, ఇబ్రహీంకు బహుమానంగా\nపాత్రలోని దీనారాలియ్యక. ఖజానా\nనుంచి నూరు దీనారాలు తెప్పించి ఇచ్చి,\nఅతన్ని పంపేశాడు.\nఇబ్రహీం వెంటనే ఆ డబ్బుతో చిన్న\nవ్యాపారం ప్రారంభించాడు.\nఇది జరిగిన రెండు రోజుల తరవాత,\nఇస్మాయీల్ నకిలీ బంగారాన్ని మేలిమి\nబంగారమని చెప్పి రాజధాని నగరంలో\nఅమ్మజూపుతూ రాజభటులకు దొరికి\nపోయాడన్న వార్త ఇబ్రహీం ఉండే\nగ్రామంలో తెలిసింది. ఇబ్రహీం\nవెంటనే రాజధానికి వెళ్ళాడు.\nఇస్మాయీల్ పాదుషాగారి విచారణ\nఎదురు చూస్తూ నిర్బంధంలో ఉన్నాడు.\nఇబ్రహీం పాదుషాను కలుసుకుని,\nఇస్మాయీలకు తాను జామీను ఉంటా\nననీ, అత న్ని వదిలిపెట్టవలసిందనీ\nకోరాడు. పాదుషా ఇబ్రహీం అభ్యర్థన\nవిని, సభికులతో ఇలా చెప్పాడు:\n“దైవభీతీ, రాజభ ర్తీ కలిగి సంప్రదాయ\nబద్ధంగా జీవించేవారు సుఖంగా ఉండ\nగలరు. వీటిని వ్యతిరేకించిన వారు\nకష్టాలపాలవుతారు. ఇందుకు ఒక చిన్న\nకథ చెబుతాను. ఇద్దరు కట్టెలమ్మి\nజీవించేవారుండేవారు. వారిలో ఒకడు\nదైవభీతీ, రాజభక్తి కలవాడు. ఒకరోజు\nషికారుగా అడవికి పోయిన పాదుషా\nవారి సంభాషణ విని, రెండు నకిలీ\nబంగారపు పాత్రలను వారు కట్టెలు కొట్టే\nచోట పూడ్పించాడు. అవి వారిద్దరికీ\nదొరికాయి. మొదటివాడు తన బంగారపు\nపాత్రను సంప్రదాయం ప్రకారం\nపాదుషాకు అప్పగించి, నూరు దీనారాలు\nబహుమతి పొందాడు. రెండోవాడు అంతా\nతనకే కావాలని దురాశపడి, సంప్రదాయ\nవిరుద్ధంగా ఆ నకిలీ బంగారాన్ని అమ్మ\nబోయి దొరికిపోయాడు. మొదటివాడు\nఇబ్రహీం, రెండోవాడు ఇస్మాయీల్.\"\nచెప్పి పాదుషా ఆ ఇద్దరినీ\nసభికులకు చూపాడు.\nఇబ్రహీం జామీనుపైనా, అతని కోరిక\nప్రకారమూ ఇస్మాయీల్ను పాదుషా\nవదిలిపెట్టాడు. ఇస్మాయీల్కు బుద్ధి\nవచ్చి, చెంపలు వేసుకున్నాడు. ఇబ్రహీం\nఅతన్ని తన వ్యాపారంలో భాగస్వామిగా\nచేసుకున్నాడు. కాలక్రమాన ఇద్దరూ\nపెద్ద వ్యాపారస్తులయారు.",
            "book_page_end": 50
        },
        {
            "title": "కరువు",
            "book_page_start": 51,
            "pdf_page_start": 51,
            "pdf_page_end": 52,
            "author": "గుండాల విజయ",
            "genre": "సామాజిక కథ",
            "moral": "నిజమైన సమస్యకు పరిష్కారం కనుగొనకుండా, మూఢ నమ్మకాలను (హోమాలు) నమ్ముకోవడం వ్యర్థం. వ్యాపారస్తుల నల్లబజారును తెలివిగా అరికట్టాలి.",
            "keywords": [
                "కరువు",
                "ప్రచండసేన",
                "ధరలు",
                "వర్తకులు",
                "రవివర్మ"
            ],
            "characters": [
                "ప్రచండసేన (మహారాజు)",
                "వర్తకులు",
                "రవివర్మ (మంత్రికుమారుడు)",
                "పురోహితులు"
            ],
            "locations": [
                "రాజ్యం"
            ],
            "content": "ఆ దేశంలో పంటలు సమృద్ధిగా పండి\nనప్పటికీ, ఆహారపదార్థాల ధరలు నానాటికీ\nపెరిగిపోయి, జ నంలో హాహాకారాలు\nబయలుదేరాయి.\nనానాటికీ దేశపరిస్థితి క్షీణించి\nపోతూండడం చూసి ప్రచండసేన మహా\nరాజు ప్రజలకు ఖజానా నుంచి ద్రవ్య\nసహాయం చేశాడు. ఖజానా సగం ఖాళీ\nఅయినా పరిస్థితి మెరుగు కాకపోగా,\nఎక్కువ డబ్బు చలామణీ అయి ధరలు\nమరింతగా పెరిగి పోయాయి.\nకరువు బాధ నుంచి ప్రజలను ఎలా\nకాపాడాలా అని మంత్రులతోనూ, ఇతర\nఆస్థానోద్యోగులతోనూ సంప్రతించాడు.\nకాని ఎవరూ ఆ సమస్యకు సరి అయిన\nపరిష్కారం చెప్పలేక పోయారు. పురో\nహితులు మాత్రం, హెూమాలు జరిపి\nదేవతలను తృప్తి చేస్తే, కరువు బాధ\nఉండదన్నారు. ప్రచండ సేనుడు హెూమం\nచెయ్యమని, అందుకు కావలసిన ధనం\nఇప్పించాడు.\nహెూమాలు నిర్విఘ్నంగా జరిగాయి.\nకొందరు కోళ్ళనూ, మేకలనూ గ్రామ\nదేవతలకు బలులు కూడా ఇచ్చారు. కాని\nఆహారధాన్యాల ధరలు ఎంతమాత్రమూ\nతగ్గుముఖం పట్టలేదు.\nఆఖరి ప్రయత్నంగా ప్రచండసేనుడు\nరాజ్యంలో ఉన్న ధాన్యపు వర్తకులను\nపిలిపించి, ధాన్యపు ధరలు తగ్గించమని\nఅడిగాడు.\nవర్తకులు రాజుతో, \" ప్రభూ, మన\nరాజ్యంలో చాలినన్ని తిండిగింజలు లేకనే\nగదా ఇలాటి పరిస్థితి ఏర్పడింది? ఎళ్లువ\nధరకు కొన్న సరుకు తక్కువ ధరకు\nమేం మాత్రం ఎలా అమ్మగలం? \"\nఅన్నారు.\nవర్తకులు చెప్పిన ఈ మాటను ప్రచండ\nసేనుడు నమ్మలేదు. దేశంలో ఎక్కడా\nపంటలు పాడైనట్టు వార్త రాలేదు. తిండి\nగింజలు చాలకుండా ఎందుకుపోవాలి ?\nవర్తకులు ధాన్యం దాచి ఇలా నాటకం\nఆడుతున్నారని రాజుకు అనుమానం\nకలిగింది. ' అందుచేత ఆయన ఆహార\nధాన్యాలకు న్యాయమైనధరలు నిర్ణయించి\nఅంతకన్న హెచ్చు ధరలు అడిగిన\nవారిని కఠినంగా శిక్షిస్తానని వర్తకులను\nహెచ్చరించాడు.\nవెంటనే పెద్దవర్తకులందరూ తమ\nదు కా ణా లు మూసివేశారు. జరిగే\nఅమ్మకాలు ర హ స్యంగా దొడ్డిదారిన\nజరుగుతున్నాయి.\nఈ పరిస్థితిలో, దేశాటనకు వెళ్ళి\nఉండిన మంత్రికుమారుడు రవివర్మ\nస్వదేశానికి తిరిగివచ్చాడు. దేశం ఎంతటి\nదీనస్థితిలో ఉన్నదీ అతను తెలుసు\nకోవటమేగాక, పరిస్థితి చక్కబరచటానికి\nఏం చెయ్యాలో కూడా అతనికి తట్టింది.\nఅతను తన ఆలోచనను ప్రచండసేనుడికి\nతెలిపాడు. ప్రచండసేనుడు ఆ పథకాన్ని\nఆమోదించాడు.\nఆహారధాన్యాలను పొరుగు దేశాల\nనుంచి తెప్పిస్తున్నట్టు ఆయన ప్రకటిం\nచాడు. ఇంక కరువు ఉండదని ప్రజలకు\nతెలుపబడింది.\nమర్నాడు తెల్లవారకముందే బళ్ళ మీద\nబస్తాలు దిగటం ఆరంభమయింది.\nధాన్యపు వర్తకులకు కంపరం పుట్టు\nకొచ్చింది. వాళ్ళు దాచి ఉంచిన ఆహార\nధాన్యం ఎలా చెల్లుబడి అయేటట్టు?\nఅత్యాశకుపోయి లాభంలేదని వాళ్ళు\nవెంటనే తమ దుకాణాలుతెరిచి, ధాన్యం\nధరలు తగ్గించేసి, అమ్మకాలు చురుకుగా\nసాగించారు.\nకరువు మాయమయింది. అందరికీ\nచౌకగా తిండిగింజలు కోరినంతగా దొరి\nకాయి. రవివర్మ తెప్పించిన ఊకబస్తాలు\nరాజప్రాంగణంలో భద్రంగా ఉంచ\nబడ్డాయి.",
            "book_page_end": 52
        },
        {
            "title": "వీరహనుమాన్",
            "book_page_start": 53,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "ధర్మం క్లిష్ట సమయాల్లో పరీక్షకు గురవుతుంది, కానీ దానిని పట్టు విడువకూడదు. తెలివైన వ్యూహాలు శత్రువుల మోసాలను ఎదుర్కోవడంలో సహాయపడతాయి.",
            "keywords": [
                "హనుమంతుడు",
                "రామ లక్ష్మణులు",
                "ఇంద్రజిత్తు",
                "మాయా సీత",
                "లంక",
                "హెూమం"
            ],
            "characters": [
                "రాముడు",
                "లక్ష్మణుడు",
                "హనుమంతుడు",
                "సుగ్రీవుడు",
                "విభీషణుడు",
                "రావణుడు",
                "ఇంద్రజిత్తు",
                "కుంభ",
                "నికుంభ",
                "మకరాక్షుడు",
                "జాంబవంతుడు",
                "వానరసేన",
                "రాక్షససేన"
            ],
            "locations": [
                "లంక",
                "నికుంభిళ చైత్యం",
                "యుద్ధ రంగం"
            ],
            "content": "హనుమంతుడు ఓషధుల కోసం వెతకటం\nమొదలుపెట్టేసరికి వాటి జాడ తెలియ\nలేదు. అన్ని మొక్కలూ ఒకలాగే\nఉన్నాయి. హనుమంతుడు మండిపడి,\nపర్వత శిఖరాన్ని పెల్లగించి, దాన్ని\nతీసుకుని బయలుదేరాడు.\nపెద్ద కొండతో తిరిగి వస్తున్న హను\nమంతుణ్ణి చూసి వానరులు సంతోషంతో\nగర్జించారు. అది విని హనుమంతుడు\nకూడా గర్జించాడు. అతను కిందికి దిగి,\nవానరులలో పెద్దలకు నమస్కరించి,\nవిభీషణుణ్ణి కౌగలించుకున్నాడు.\nఓషధుల మీదుగా వచ్చే గాలి పీల్చి\nరామ, లక్ష్మణులు స్వస్తత చెందారు.\nవానరులు కూడా మూర్ఛ తెలిసి,\nలేచారు. చచ్చిపడిపోయిన వానరులు\nఓషధుల వాసన తగలగానే బతికి\nలేచారు. వారి శరీరబాధలన్నీ పోయాయి.\nఅలాగే అనేకమంది రాక్షసులు కూడా\nబతికి ఉండేవారేమో, కాని యుద్ధంలో\nచచ్చిపోయిన రాక్షసులందరినీ రావణుడు\nరహస్యంగా ఉండగలందులకు\nసముద్రంలో పడేయించాడు.\nఓషధులతో పని తీరిపోగానే హను\nమంతుడు ఓషధీ పర్వతాన్ని యథా\nస్థానంలో ఉంచి, రామ, లక్ష్మణుల\nవద్దకు తిరిగివచ్చాడు.\nతిరిగి వచ్చిన హనుమంతుడితో\nసుగ్రీవుడు, \" కుంభకర్ణుడు చచ్చాడు,\nరావణుడి కొడుకులూ చచ్చారు. అందు\nచేత రావణుడు ఇప్పుడు యుద్ధానికి\nరాడు. ఈ రాత్రికి బలవంతులైన వానరులు\nదివిటీలు తీసుకుని లంకకు వెళ్ళాలి.\"\nఅన్నాడు.\nసూర్యాస్తమానమై. చీకటి పడగానే\nవానర వీరులు దివిటీలు పట్టుకుని\nలంకకు బయలుదేరారు. ద్వారాల వద్ద\nకాపలా ఉన్న రాక్షసులు వానరులకు\nబెదిరి పారిపోయారు. వానరులు, తమను\nఅడ్డేవారు లేక, నగరద్వారాలకూ, బురుజు\nలకూ, వీధులలోనూ, ఇళ్ళకూ నిప్పు\nపెట్టేశారు. ఇళ్ళు అసంఖ్యాకంగా తగల\nబడ్డాయి. ఇళ్ళతోబాటు ఇళ్ళలో ఉండే\nఅమూల్యమైన వస్తువులు కూడా తగల\nబడ్డాయి. చాలామంది రాక్షసులు కూడా\nమంటలలో చచ్చారు. వానరుల హర్ష\nధ్వానాలూ, రాక్షసుల ఆర్తనాదాలూ\nమిన్నుముట్టాయి.\nరాక్షసులు ఈ పరిస్థితిలో యుద్ధానికి\nసిద్ధపడ్డారు. కాని ఈసారి వాళ్ళు వానరు\nలను లంకానగరంలోనే ఎదుర్కోవలసి\nవచ్చింది.\n''మీరు రావణుడి మందిరం సమీ\nపంలో రాక్షసులతో యుద్ధం చెయ్యండి,”\nఅని సుగ్రీవుడు వానరులకు ఆజ్ఞ ఇచ్చాడు.\nఅతని ఆజ్ఞ ప్రకారం దివిటీలు పట్టుకున్న\nవానరులు తన మందిర ద్వారాల వద్ద\nనిలబడి ఉండటం చూసి రావణుడికి\nచాలా కోపం వచ్చింది. అతను కుంభ\nకర్ణుడి కొడుకులైన కుంభ, నికుంభులను\nవానరుల మీద యుద్ధానికి పంపాడు.\nకుంభ, నికుంభుల వెంట యూపాక్షుడూ,\nశోణితాక్షుడూ ప్రజంఘుడూ, కంపనుడూ\nకూడా వెళ్ళారు.\nఉభయపక్షాలకూ యుద్ధం జరిగింది.\nఆ యుద్ధంలో అంగదుడు కంపనుణ్ణి\nచంపాడు. తరవాత అతను శోణితాక్షుడి\nఖడ్గం లాగేసుకుని దానితోనే అతన్ని\nచంపి, ఇతర రాక్షసుల మీదికి వెళ్ళాడు.\nఅతని చేతిలో ప్రజంఘుడూ చచ్చాడు.\nయూపాక్షుడు మైందుడి చేతిలో చచ్చాడు.\nకుంభుడితో యుద్ధంచేస్తూ అంగదుడు\nమూర్ఛపోయాడు. అదితెలిసి రాముడు\nఅంగదుడికి తోడుగా జాంబవంతుడు\nమొదలైనవారిని పంపాడు. కాని వాళ్ళు\nకుంభుడి బాణాలను ఎదుర్కొని, అతన్ని\nసమీపించలేకపోయారు. అదిచూసి సుగ్రీ\nవుడు కుంభుడి బాణాలను సహిస్తూ,\nఅతన్ని సమీపించి, అతని ధనుస్సును\nవిరిచి, అతనితో కలియబడి యుద్ధం\nచేశాడు. ఆ మల్లయుద్ధంలో చివరకు\nకుంభుడు చచ్చాడు.\nతన అన్న చచ్చినందుకు ఆగ్రహించి\nనికుంభుడు పరిఘ నొకదాన్ని గిరగిరా\nతిప్పి, ఎదురుగా కనిపించిన హనుమంతుడి\nరొమ్ము కేసి విసిరాడు. అది హనుమంతుడి\nరొమ్ముకు తగిలి, ముక్కలై కిందపడింది.\nకాని హనుమంతుడు మంచిదెబ్బతిన్నాడు.\nఆ కోపంతో అతను పిడికిలిబిగించి, నికుం\nభుడి రొమ్ములో బలంకొద్దీ పొడిచాడు.\nఆ దెబ్బకు నికుంభుడు నెత్తురు\nకార్చుకుని, మూర్ఛపోయి, తిరిగి లేచి\nహనుమంతుడితో కలియబడ్డాడు. హను\nమంతుడు ఉగ్రుడై పోయి, నికుంభుడి\nగొంతు పట్టుకుని గిరగిరా తిప్పి అతని\nతల విరిచి చంపాడు.\nకుంభ, నికుంభులు చచ్చినందుకు\nఏడ్చి, రావణుడు యుద్ధానికి ఖరుడి కొడుకు\nకైన మకరాక్షుణ్ణి పంపాడు. మకరాక్షుడు\nరాముడితో యుద్ధం చేసి, చచ్చాడు.\nఈ వార్త అందగానే రావణుడు కోపంతో\nపళ్ళుకొరికి, ఇంద్రజిత్తును యుద్ధానికి\nవెళ్ళమన్నాడు. ఇంద్రజిత్తు హెూమం\nచెయ్యటానికి యాగభూమికి వెళ్ళాడు.\nఅతనిరాక చూసి, అక్కడ ఉండే రాక్షస\nస్త్రీలు ఋత్విజులు ధరించటానికి ఎర్ర\nతలగుడ్డలు తెచ్చారు.\nఇంద్రజిత్తు చేసిన హెూమం అతి\nచిత్రమైనది. అతను దర్భలకు బదులు\nతన ఆయుధాలూ, సమిధలకు తాండ్ర\nపుల్లలూ, స్రుక్, స్రువాలుగా ఇనుప\nపాత్రలూ వాడాడు. అతని ఋత్విజులు\nఎర్రబట్టలు కట్టుకున్నారు. హెూమంకోసం\nఅతను నల్లమేక కంఠం నరికాడు. విజయ\nసూచకంగా అగ్ని పొగలేకుండా మండింది.\nఈవిధంగా ఇంద్రజిత్తు అగ్నిలో హెూమం\nచేసి, దేవ, దానవ, రాక్షసులకు తర్పణా\nలిచ్చి, మాయమయేశక్తి గల తన రథాన్ని\nఎక్కాడు. ఆ రథం సూర్యుడిలాగా వెలిగి\nపోతున్నది.\nఇంద్రజిత్తు అంతర్ధానమై యుద్ధ\nరంగానికి వచ్చాడు. అతను వానరసేన\nమధ్య రామ, లక్ష్మణులను గుర్తించి, వారి\nమీద బాణవర్షం కురిపించాడు. రామ,\nలక్ష్మణులు తమ బాణాలతో ఆకాశమంతా\nకప్పినా, అవి ఇంద్రజిత్తుకు తగలలేదు.\nఅతని బాణాలు రాముడి అన్ని అవయవా\nలనూ గాయపరిచాయి. రామ లక్ష్మణులు\nతమ బాణాలతో ఇంద్రజిత్తు బాణాలను\nచాలావరకు ఖండించారు. అతని బాణాలు\nవానర సేనలో అమితమైన నష్టాన్ని\nకలిగిస్తున్నాయి.\nలక్ష్మణుడికి చాలాకోపం వచ్చి, ‘\" నేను\nబ్రహ్మాస్త్రంప్రయోగించి రాక్షసులనందరినీ\nచంపేస్తాను.'\" అని రాముడితో అన్నాడు.\nరాముడు అందుకు ఒప్పుకోక, “ఒకడి\nకోసం భూమి మీద ఉండే రాక్షసుల\nనందరినీ చంపుతాననటం భావ్యంకాదు.\nమనం ఇంద్రజిత్తును మాత్రమే చంపే\nప్రయత్నంచేతాం. దివ్యాస్త్రాలను ప్రయో\nగింతాం,\" అన్నాడు.\nఇంతలో ఇంద్రజిత్తుకు ఏదో ఆలోచన\nవచ్చింది. అతను యుద్ధభూమి నుంచి\nలంకానగరంలోకి తిరిగివెళ్ళి, మాయా\nసీతను రథం మీద ఉంచుకుని యుద్ధ\nభూమికి మళ్ళీ వచ్చాడు. ఆ మాయా\nసీతను రామ, లక్ష్మణులు చూస్తూండగా\nచంపి వారికి మనోదౌర్బల్యం కలిగించా\nలని అతని ఉద్దేశం.\nఇంద్రజిత్తు యుద్ధభూమికి తిరిగి\nరావటం చూసి హనుమంతుడు గొప్ప\nశిలను చేతబట్టుకుని అతని కేసి వచ్చాడు.\nఅతని వెనకగా అనేకమంది వానరవీరులు\nశిలలు చేతబట్టి వచ్చారు. అయితే\nహనుమంతుడికి ఇంద్రజిత్తు రథం మీద\nఏడుస్తూ, కృశించిపోయిన సీత కన\nబడింది. అదిచూసి హనుమంతుడికి\nకన్నీరు ఆగలేదు. అతను మిగిలిన\nవానరులను, “ ఇంద్రజిత్తు తన రథం మీద\nసీతాదేవిని ఎందుకు తెచ్చి ఉంటాడు ? \"\nఅని అడిగాడు.\nతరవాత అతను ఆవేశంతో ఇంద్రజిత్తు\nమీదికి వెళ్ళాడు. వానరసేన తన మీదికి\nవస్తుండటం చూసి, ఇంద్రజిత్తు తన\nకత్తితో మాయ సీత మెడ మీద రాచాడు,\nఆమెను కొట్టి, జుట్టు పట్టుకున్నాడు.\nహనుమంతుడికి కన్నీరు ఆగలేదు.\nఅతను ఇంద్రజిత్తుతో, \" దుర్మార్గుడా,\nపాపీ ! నువు చేసేపని ఏం పని? ఇలా\nచెయ్యటానికి నీకు సిగ్గు కూడా లేదా?\nనువు సీతను చంపావో. త్వరలోనే నువూ\nచస్తావు; నీ కెంత బలం ఉన్నా సరే !\nనా చేతికి చిక్కావు. నిన్ను ప్రాణాలతో\nవదలను,\" అన్నాడు.\nఇంద్రజిత్తు మీదికి వచ్చిన వానర\nసేనను రాక్షససేన ఎదిరించింది. ఇంద్ర\nజిత్తు హనుమంతుడితో, \"ఈ సీత\nకోసమే గదా నువూ, సుగ్రీవుడూ,\nరాముడూ లంకకు వచ్చారు? ఆమెను\nనీకళ్ళ ఎదటే చంపేస్తాను. తరవాత\nరాముణ్ణి, లక్ష్మణుణ్ణి, నిన్నూ, సుగ్రీవుకో,\nద్రోహి అయిన విభీషణుణ్ణి చంపేస్తాను.\nస్త్రీలను చంపరాదంటున్నావుగా ని,\nశత్రువుకు బాధ కలిగించేది ఏదైనా\nచెయ్యవచ్చు.\" అన్నాడు.\nఇలా అని, ఏడుస్తున్న మాయ సీతను\nతన ఖడ్గంతో ఇంద్రజిత్తు నరికాడు.\nతరవాత అతను వికృతంగా సింహనాదం\nచేశాడు. ఆ ధ్వనికి బెదిరి వానరులు\nపారిపోయారు.\nహనుమంతుడు వారిని వారిస్తూ,\n\" మీ ప్రతాపమూ, కార్య శూరత్వమూ\nఏమయింది? శూరులు యుద్ధం నుంచి\nపారిపోతారా?\" అని వారిని వెనక్కు\nమళ్ళించాడు. ఆ వానర వీరులను వెంట\nవేసుకుని హనుమంతుడు రాక్షసుల\nపాలిటి యముడై మహా యుద్ధం చేశాడు.\nఅతను ఇంద్రజిత్తు రధం మీద\nబ్రహ్మాండమైన శిలను విసిరాడు. ఇంద్ర\nజిత్తు సారధి యుక్తిగా రథాన్ని తప్పిం\nచాడు గాని, దానికిందపడి చాలామంది\nరాక్షసులు చచ్చారు. రాక్ష సుల ను\nవానరులు విజృంభించి చంపసాగారు.\nవాళ్ళు ఇంద్రజిత్తు మీద శిలల వర్షం\nకురిపించారు. ఇంద్రజిత్తు కోపించి,\nతన బాణాలతో వానరులను చంప\nసాగాడు. రాక్షసులకు ఉత్సాహం\nవచ్చింది.\nఅయితే హనుమంతుడు రాక్షస సేనను\nతరిమికొట్టి, తన వారితో, '' ఈ రాక్షస\nసేనతో మనకేమిటి? మనం సీత కోసం\nవచ్చాం. సీత చచ్చిపోయింది. ఇంద్రజిత్తు\nసీతను చంపాడన్న వార్త రాముడికీ,\nసుగ్రీవుడికి చెప్పి, వాళ్లు ఏం చెయ్య\nమంటే అది చేద్దాం, పదండి.” అన్నాడు.\nహనుమంతుడు తిరిగిపోవటం చూసి,\nఇంద్రజిత్తు హెూమం చెయ్యటానికని\nనికుంభిళ చైత్యానికి వెళ్ళాడు. అక్కడ\nఅతను అగ్నిలో మాంసమూ, రక్తమూ\nహెూమం చేశాడు.\nఈ లోపల రాముడు వానరులకూ,\nరాక్షసులకూ కోలాహలంగా యుద్ధం\nసాగుతూండటం గ్రహించి, అది హను\nమంతుడు చేస్తున్న యుద్ధం\nరాక్ష సుల ను\nఉండాలని జాంబవంతుడితో అన్నాడు.\nరాముడు ఆజ్ఞాపించిన మీదట జాంబ\nవంతుడు హనుమంతుడికి సహాయంగా\nపడమటి ద్వారం వద్దకు వెళ్ళాడు.\nహనుమంతుడు తన కోసం వచ్చే\nభల్లూక సేనను చూసి, వారిని వెనక్కు\nరమ్మన్నాడు. అందరూ రాముణ్ణి చేరు\nకున్నారు. హనుమంతుడు దుఃఖంతో\nరాముడికి సీతను ఇంద్రజిత్తు చంపిన\nసంగతి చెప్పాడు. ఈ వార్త వింటూనే\nరాముడు కుప్పకూలిపోయాడు. అది\nచూసి ఎక్కడెక్కడో ఉన్న వానర\nప్రముఖులందరూ రాముడి దగ్గిరికి\nపరిగెత్తుకుంటూ వచ్చారు. వాళ్ళు\nరాముడి ముఖం మీద సుగంధ జలం\nచల్లారు.\nలక్ష్మణుడు రాముణ్ణి కౌగలించుకుని\nఇలా అన్నాడు : '' నువు ధర్మమార్గం\nఅవలంబించి పితృవాక్య పరిపాలన\nచేశావు: రాజ్యాన్ని వదులుకున్నావు;\nకైకేయీ దశరధుల మీద ఎలాటి కక్షా\nపెట్టుకోలేదు. కాని నీకే అన్నిరకాల\nకష్టాలూ వస్తున్నాయి. నీ ధర్మం నిన్ను\nకాపాడకుండా ఉన్నది. ది. ఈ ధర్మం\nనిష్ప్రయోజనం అనుకోవలసి ఉన్నది.\nఇది అసత్యమైనది. అధర్మం అవలం\nబించిన రావణుడు మాత్రం సుఖంగానే\nఉన్నాడు,\" అంటూ అతన్ని ఊరడించ\nయత్నించాడు.\nఅప్పుడు విభీషణుడు వారున్నచోటికి\nవచ్చి, రామలక్ష్మణుల దుఃఖం చూసి,\nసీతను ఇంద్రజిత్తు వధించాడన్న వార్త\nవిన్నమీదట ఇలా అన్నాడు : '' రాముడా,\nఈ వార్త నమ్మదగినది కాదు. సీతను\nనీకు ఇయ్యమంటే వినని రావణుడు\nసీతను వధించటానికి సమ్మతిస్తాడా ?\nఅతను ఆమెను ఏ పరిస్థితిలోనూ వదులు\nకోవటానికి ఇష్టపడడు. ఇంద్రజిత్తు\nహెూమం చేస్తున్నాడు. ఆ సమయంలో\nవానరులు తన హెూమానికి విఘ్నం\nకలిగించిపోతారని, వాళ్ళను దుఃఖంలో\nముంచి ఉంచటానికి మాయ సీతను\nవధించి పోయి ఉంటాడు. అతను\nనిర్విఘ్నంగా హెూమం చేసి వచ్చాడంటే,\nదేవతలందరూ ఏకమై వచ్చినా అతన్ని\nజయించలేరు. అందుచేత, ఇంద్రజిత్తు\nహెూమం పూర్తి కాకముందే మనం\nనికుంభిళకు సైన్యంతో పోదాం. నువు\nనిశ్చింతగా ఇక్కడే ఉండు. మా వెంట\nలక్ష్మణుణ్ణి పంపించు. లక్ష్మణుడు\nఇంద్రజిత్తు హెూమానికి విఘ్నం కలి\nగించటమేగాక, అతనితో యుద్ధం చేసి\nచంపి, బ్రహ్మవరం నిజం చేస్తాడు.”",
            "book_page_end": 60
        },
        {
            "title": "వీరవృషభుడి పలాయనం",
            "book_page_start": 61,
            "pdf_page_start": 61,
            "pdf_page_end": 64,
            "author": "చందమామ బృందం",
            "genre": "చారిత్రక కథ",
            "moral": "రాజు పట్టుబడ్డా ప్రజలలో ఉండే దేశభక్తి, రాజభక్తి అతన్ని విడిపించడానికి ప్రేరేపిస్తాయి.",
            "keywords": [
                "చంద్రధ్వజుడు",
                "కుజంగ్ రాజ్యం",
                "బ్రిటిషువారు",
                "పలాయనం",
                "దేశభక్తి"
            ],
            "characters": [
                "చంద్రధ్వజుడు (రాజు/వీరవృషభుడు)",
                "కుజంగ్ నావికులు",
                "బ్రిటిషు దొరలు",
                "సరంగు",
                "ప్రజలు"
            ],
            "locations": [
                "కుజంగ్ రాజ్యం",
                "ప్రదీప్ (రాజధాని)",
                "బారాబతి కోట",
                "మహానది"
            ],
            "content": "తూర్పు తీరాన కుజంగ్ అనే చిన్న\nరాజ్యం ఉండేది. ప్రదీప్ దాని రాజధాని.\nదాన్ని పాలించిన రాజులు శౌర్యపరాక్ర\nమాలు గలిగి, వృషభరాజులు అని పేరు\nపడ్డారు. అక్కడి ప్రజలు సముద్రం\nమీదా, మహానది మీదా ఎదురులేనివారు.\nరాజా\nచంద్రధ్వజుడికి వీరవృషభు\nడని పేరు.\nబ్రిటిషువాళ్ళు క్రమంగా భారతదేశాన్ని\nఆక్రమించుకుంటూ వచ్చి, ఈ చిన్న\nరాజ్యాన్ని జయించటానికి చాలా శ్రమ\nపడ్డారు. చంద్రధ్వజుడి నాయకత్వంలో\nకుజంగ్ నావికులు, సముద్రతీరాన\nలంగరు దించి ఉంచిన బ్రిటిషు\nనౌకలను చాలా పీడించారు.\nబ్రిటిషు సేనలు కుజంగ్ను ముట్టడిం\nచాయి. చంద్రధ్వజుడి సైనికులకు\nశ్రేష్ఠమైన ఆయుధాలు లేనప్పటికీ,\nవీరోచితంగా పోరాడారు. చివరకు కోట\nబ్రిటిషువారి వశమయింది.\nఅయితే చంద్రధ్వజుడు పట్టుబడలేదు.\nకొద్దిమంది అంగరక్షకులతో అతను,\nసముద్రతీరం వెంబడి ఉన్న కీకార\nణ్యంలోకి పారిపోయాడు.\nబ్రిటిషువారు కుజంగ్్ను గెలిచారన్న\nమాటే గాని, ఆ ప్రాంతంలో ఉండటమే\nవారికి కష్టమయింది. చంద్రధ్వజుడి\nమనుషులు అవకాశం దొరికినప్పుడల్లా\nవారి శిబిరాలకు అగ్గి పెట్టి, వారి మీద\nదాడి చేశారు.\nచంద్రధ్వజుణ్ణి పట్టుకుంటేతప్ప తమకు\nశాంతి ఉండదని బ్రిటిషువారికి తెలిసి\nపోయింది. ఒకనాడు అరణ్యంలో\nచంద్రధ్వజుడు ఒంటరిగా ధ్యాన\nసమాధిలో ఉండగా, వేగులవాళ్ళ\nసహాయంతో బ్రిటిషువాళ్ళు అతన్ని\nపట్టుకున్నారు.\nఖైదీని కటకానికి తెచ్చి, మహానదీ\nతీరాన బారాబతి కోటలో బంధించారు.\nకాని అతన్ని పట్టుకున్నవాళ్ళు అతని\nచుట్టూ చేరి అతను చెప్పే కథలు విని\nఆనందించేవారు.\nఅంతేగాక అతను దొరలకు అనేక\nభారతీయ వ్యాయామక్రీడలు నేర్పాడు.\nవాటిలో అతనికి గొప్ప ప్రావీణ్యం\nఉండేది. చాలా మాసాలు\nగడిచాయి.\nఒకనాటి సాయంకాలం నది మీద చాలా\nఅందమైన పడవ ఒకటి కనిపించింది.\nఅందులో తెడ్లు వేసేవాళ్ళు 36 మంది\nఉన్నారు. ఆ పడవను చూసి దొరలూ,\nదొరసానులూ, వారి పిల్లలూ ఎంతో\nముచ్చటపడ్డారు. అలాటి పడవను\nవారెన్నడూ చూడలేదు.\nకుతూహలంకొద్దీ దొరలు కోట నుంచి\nచంద్రధ్వజుణ్ణి బయటికి తెచ్చి,\nఆ పడవను పరీక్షించమన్నారు. చంద్ర\nధ్వజుడు పడవలోకి ఎక్కాడు.\nసరంగును ప్రశ్నించగా, ఆ పడవ ఒక\nరాజుదనీ, అతను పోయాడనీ, అది\nఅమ్మకానికి ఉన్నదనీ తెలిసింది. “ ధర\nఎంత?\" అని దొరలు అడిగారు.\n\"ఎవరైనా రాజే చెప్పాలి. ఇలాటి\nవిలాస నౌకలను వారే తయారు\nచేయిస్తారు,” అన్నాడు సరంగు.\nవెంటనే 36 తెడ్లూ ఒక్కసారి ఆడాయి.\nరెప్పపాటులో పడవ నది వంపు దాటి\nకనిపించకుండా పోయింది.\nమించిపోయాక గాని దొరలకు జరిగినది\nఅర్ధంకాలేదు. చంద్రధ్వజుణ్ణి అతని\nప్రజలూ, మంత్రి పట్టాజోషి తప్పిం\nచేశారు.",
            "book_page_end": 64
        }
    ],
    "statistics": {
        "total_stories": 16,
        "author_counts": {
            "చందమామ బృందం": 6,
            "గంగిశెట్టి శివకుమార్": 1,
            "ఎం. వి. వి. సత్యనారాయణ": 1,
            "కె. మూర్తి, బి.కాం.": 1,
            "ఏ. సి. సర్కార్, ఐంద్రజాలికుడు": 1,
            "మల్లాది వెంకటకృష్ణమూర్తి": 1,
            "ఎం. కామేశ్వరరావు": 1,
            "చాగంటి విశ్వనాధరావు": 1,
            "ఎం. వీరారెడ్డి": 1,
            "అన్వర్": 1,
            "గుండాల విజయ": 1
        },
        "genre_counts": {
            "నీతి కథ": 4,
            "వ్యాసం": 1,
            "ఫాంటసీ": 1,
            "పౌరాణికం": 3,
            "చారిత్రక కల్పన": 1,
            "సామాజిక కథ": 4,
            "హాస్యం": 1,
            "చారిత్రక కథ": 1
        }
    }
}