{
    "book_id": "చందమామ_1977_10",
    "stories": [
        {
            "title": "కాకోలూకీయం (బ్రాహ్మడు - మేక కథ)",
            "book_page_start": 52,
            "pdf_page_start": 9,
            "pdf_page_end": 11,
            "author": "చందమామ బృందం",
            "genre": "Fable",
            "moral": "వ్యక్తి బలహీనమైనా, సంఖ్యాబలం ఉన్నచోట శత్రుత్వం తెచ్చుకోరాదు.",
            "keywords": [
                "కాకులు",
                "గుడ్లగూబలు",
                "స్థిరజీవి",
                "పంచతంత్రం",
                "మోసం"
            ],
            "characters": [
                "స్థిరజీవి",
                "మేఘవర్ణం",
                "అరిమర్ధనం",
                "బ్రాహ్మణుడు",
                "దొంగలు",
                "మహాసర్పం"
            ],
            "locations": [
                "మర్రిచెట్టు",
                "లేళ్ళకొండ"
            ],
            "content": "బ్రాహ్మడు మరికొంత దూరం వెళ్ళాక రెండో దొంగవెధవ కూలివాడి వేషంలో ఎదురుపడి, “ ఛీ, ఛీ ! ఈ చచ్చిన దూడ నీకు ఇష్టం అయి ఉండుగాక, అంత మాత్రాన దాన్ని భుజాల కెత్తుకుంటారా? క్షుద్రజంతువులనూ, శవాలనూ ముట్టు కున్నందుకు ప్రాయశ్చిత్తంగా పంచక వ్యాలు తినటమో, చాంద్రాయణవ్రతం చెయ్యటమో అవసరమని పెద్దలు చెబు తారు గద ! \" అన్నాడు.\n\n\"నీ కళ్ళేమన్నా పోయాయా? బతి కున్న మేకను పట్టుకుని చచ్చిన దూడ అంటావేం? \" అని బ్రాహ్మడు మండి పడ్డాడు.\n\n“స్వామీ, కోపగించకండి. ఉన్నమాట అనే జబ్బు నా కున్నది. మీ ఇష్టం వచ్చి నట్టు చెయ్యండి,” అన్నాడు వాడు.\n\nబ్రాహ్మడు మరికొంత దూరం వెళ్ళాక మూడో దొంగవెధవ గొర్రెల కాపరి వేషంలో ఎదురువచ్చి \" బ్రాహ్మడా, గాడిదను భుజాలమీద మోయటం ఏమైనా బాగుందా ? గాడిదను తెలియక ముట్టు కున్నా కూడా సచేలస్నానం చెయ్యవలసి నదే గదా! ఎవరన్నా చూసేలోపల దాన్ని అవతల పారెయ్యి” అన్నాడు.\n\nఅప్పుడు బ్రాహ్మడు తనలో, ‘“ఈ మేక ఏదో రాక్షసి అయి ఉంటుంది. నన్ను మోసం చేసి, నాశనం చెయ్యటానికి ఈ రూపు ధరించి ఉంటుంది. రాక్షసి కాకపోతే ఒకరికి కుక్కలాగా, మరొకరికి చచ్చిన దూడలాగా, ఇంకొకరికి గాడిద లాగా కనబడుతుందా ? \" అనుకుని, ఆ మేకను అక్కడే పారేసి, కాలిసత్తువ కొద్దీ తన ఊరికి పరిగెత్తాడు.\n\nతరవాత ముగ్గురు దొంగవెధవలూ దాన్ని వండుకుని, కడుపారా తిన్నారు.\n\nస్థిరజీవి మోసపోయిన బ్రాహ్మణుడి కథ చెప్పి ఇంకా ఇలా అన్నది :\n“కొత్తగా వచ్చిన సేవకుడి శ్రద్ధా, భోజనానికి వచ్చిన అతిథుల ప్రశంసలూ, యువతి క న్నీళ్ళూ, మోసగాడి వాక్చా తుర్యమూ చూసి మోసపోనివాడు ఎక్క డైనా ఉంటాడా? గుడ్లగూబలు తప్పు చేస్తున్నాయి. వ్యక్తి బలహీనమైనా సంఖ్యాబలం ఉన్న చోట శత్రుత్వం తెచ్చుకోరాదు. ఈ కాకులకు సంఖ్యా బలం ఉన్నది. అందుచేత హెచ్చరికగా ఉండాలి. ఒక మహాసర్పం కోటి చీమలతో వైరం తెచ్చుకుని, సర్వనాశనమయి పోయింది కాదా ? \"\n\n''ఏమిటా కథ? \" అని మేఘవర్ణం అడిగింది.\n\nస్థిరజీవి చీమల చేత చచ్చిన పాము కథ ఇలా చెప్పింది:\nఒకప్పడు మహాకాయం అనే పెద్ద కాల సర్పం ఉండేది. అది తన మహాకా యాన్నీ, బలాన్నీ చూసుకుని గర్వ పడుతూ, చాలా అహంభావంతో ఉండేది. ఒకరోజు అది పుట్ట నుంచి పెద్ద రంధ్రం కుండా . బయటికి రావటానికి బదులు, తన శక్తిని నమ్ముకుని చిన్న రంధ్రం కుండా రావటానికి ప్రయత్నించి, మట్టి చాలా గట్టిగా ఉండటంచేత శరీరమంతా గాయ పరచుకున్నది. ఆ గాయాల నుంచి వచ్చే రక్తం వాసన తగిలి, ఉత్సాహంతో, వేలకొద్దీ కండచీమలు దాన్ని పట్టుకుని తినసాగాయి. పాము అనేక వందల చీమలను చంపింది. మరిన్ని వందల చీమలను గాయపరిచింది. కాని మిగిలిన వేలాది చీమలు దాన్ని పట్టుకు ని తినేశాయి.\n\nఈ కథ చెప్పి, స్థిరజీవి మేఘవర్ణాన్ని ఎడంగా తీసుకుపోయి, “ఈ మాట నీలో నే ఉంచుకో. నేను చెప్పేదంతా శ్రద్ధగా విని అలా చెయ్యి. మనకు గొప్ప ఆపద రానున్నది. తగిన చర్యలు తీసుకోక పోయామో, నిశ్చయంగా నాశనమై పోతాం. ఇచ్చకాలమాటలూ, బహూ కృతులూ, కుట్రలూ, సంఘర్షణా అనే నాలుగు సాధనాలూ మనకు ఉపక రించవు. అందుచేత నా సూచన ఏమంటే: నన్ను బహిరంగ సభలో తీవ్రంగా దూషించి, నా శరీరం నిండా రక్తం పులిమి శత్రుగూఢచారులకు నమ్మకం కలిగించి, నన్ను మర్రిచెట్టు మొదలు దగ్గిరపారేసి, సపరివారంగా ఇక్కడినుంచి లేళ్ళకొండ వద్దకు వెళ్ళాలి. అది రెండు కోసులదూరంలో ఉన్నది. నేను వంచన ద్వారా శత్రువు విశ్వాసం సంపాదించి, వాళ్ళ స్థావరాలు తెలుసుకుని, పట్ట పగలు అవి గుడ్డివి గనక, అన్నిటినీ చంపి వచ్చేసే వరకూ మీరు అక్కడే ఉండండి,\" అన్నది.\n\nఅవి మంత్రాలయానికి తిరిగివచ్చాక స్థిర జీవి కాకిరాజుతో, \"నీకు శక్తి సామర్థ్యాలు లేవు. నీ వల్ల కాకులకు మేలు ఎలా జరుగుతుంది ? \" అని ఆక్షేపణగా అన్నది.\n\nకాకి మంత్రులు మండిపోయి, సేనా పతులను పురమాయించి, స్థిరజీవిని హతమార్చటానికి ఉద్యమించారు. కాని మేఘవర్ణం \"ఈ దుర్మార్గుణ్ణి నాకు వదలండి,\" అని చెప్పి, స్థిరజీవి మీద పడి, భయంకరంగా పొడుస్తున్నట్టు అభినయిస్తూ, దాని శరీరం నిండా రక్తం పులిమి దాన్ని చెట్టు మొదట్లో పారేసింది. తరవాత అది సపరివారంగా లేళ్ళకొండకు వెళ్ళిపోయింది.\n\nగుడ్లగూబలలో వేగుచెయ్యటంలో అందరినీ మించినది అరిమర్ధనం భార్య. అది స్థిరజీవి పతనం అంతా కనిపెట్టి, సంగతంతా అరిమర్ధనానికి చెప్పింది. స్థిరజీవి చెట్టుమీది నుంచి కిందపడగా నే అది వెళ్ళిపోవడంచేత, మేఘవర్ణం సపరి వారంగా చెట్టు విడిచి వెళ్ళిన సంగతి దానికి తెలియదు. వెళ్ళబోతున్నారని మాత్రమే తెలుసు.",
            "book_page_end": 54
        },
        {
            "title": "మాయానరోవరం-22",
            "book_page_start": 11,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "Fantasy Serial",
            "moral": "అసాధ్యమైన లక్ష్యాన్ని సాధించడానికి మిత్రుల సహకారం, దౌత్యం అవసరం.",
            "keywords": [
                "మాయాసరోవరం",
                "జయశీల",
                "సిద్ధసాధకుడు",
                "మకరకేతు",
                "జలరాక్షసులు"
            ],
            "characters": [
                "జయశీల",
                "సిద్ధసాధకుడు",
                "దేవశర్మ",
                "మంగళవర్మ",
                "మకరకేతు",
                "నరవానరం",
                "కాంచనమాలా"
            ],
            "locations": [
                "నదీతీరం",
                "మాయాసరోవరం",
                "అమరావతి నగరం",
                "మహారణ్యం"
            ],
            "content": "[ నదీతీరంలోని కొండ గుహల ముందున్న మైదానప్రదేశంలో జయశీల, సిద్ధసాధకులకు మకరకేతు కనిపించాడు. అతడ్డి వెంట జయశీలుడి బాల్యమిత్రుడైన దేవశర్మా, సేనాని కొడుకు మంగళవర్మా కూడా వున్నారు. సిద్ధసాధకుడు జలగ్రహాన్నుంచి నరవానరాన్ని కాపాడాడు. అది చేతులెత్తి సాధకుడి ముందు బోర్లపడిపోయింది. తరవాత —]\nనరవానరం, సిద్ధసాధకుడికి మచ్చిక - ప్రాణాలతో బయటపడ్డాడో\" తెలియటం అయిపోవటం చూసి మకరకేతుతోపాటు లేదు.\" అన్నాడు.\nఅందరూ ఆశ్చర్యపోయారు. జయశీలుడు తృప్తిగా ఓసారి నవ్వి, \"ఇన్నాళ్ళకు సిద్ధ సాధకుడు ఒక వాహనాన్ని సంపాయించి నట్టుంది! కాని, అది చాలా ప్రమాదకర మైన వాహనం. కృపాణజిత్తు అనేవాణ్ణి, అది చంపినంతపని చేసింది. ఈ సర్ప స్వరుణ్ణి ఎత్తుకుపోయింది. అయినా ఎలా \"సర్పస్వరుణ్ణి నేనే నరవానరం నుంచి రక్షించాను. అతడి ద్వారా నువ్వీ ప్రాంతాలవున్నట్టు తెలిసింది,\" అన్నాడు మకరకేతు.\nజయశీలుడు, మకరకేతును ఆపాద మస్తకం ఒకసారి పరీక్షగా చూసి, \"నువ్వు తిన్న ప్రాణాంతకమైన గాయాల మాటేమిటి? ఇంత త్వరలో నువ్వు కోలు కోవటం, నా కెంతో ఆశ్చర్యంగా వుంది.\" అన్నాడు.\nమకరకేతు, దేవశర్మను చూపుతూ, “కొండల్లో ఒకచోట చావుబతుకుల మధ్య వున్న నన్ను, ఈయన తన చికిత్సతో రక్షించాడు. అందరూ వైద్యదేవుడని పిలుస్తారు గనక, నేనూ వీరిని ఆ పేరు తోనే పిలుస్తున్నాను. ఆ మధ్య ఒకసారి వీరితో మాయాసరోవరానికి వెళ్ళి తిరిగి యిక్కడికి వచ్చి, నీ కోసం గాలిస్తు న్నాను,'' అన్నాడు.\nఅమరావతీ నగరంలో బాల్యమిత్రుడూ, జూదగృహంలో తనతోటి జూదరీ అయిన దేవశర్మ, ఎప్పుడు వైద్య విద్య నేర్చి, యిలా వైద్యదేవు డయాడో జయశీలుడికి అర్థం కాలేదు. అతడు దేవశర్మ కు నమస్కరించి, \" అయ్యా. వైద్యదేవా ! ఈ మంగళవర్మ తమ అనుచరుడా? '' అని అడిగాడు.\nఆ మాటలకు దేవశర్మ నవ్వి, \"మంగళ వర్మ నా శిష్యుడు, నా దగ్గిర వైద్యవిద్య నేర్చు కుంటున్నాడు. ఒకప్పుడితడికీ మాయాసరోవరం చేరాలని వుండేది! అవునా, వర్మా ? '' అన్నాడు.\nమంగళవర్మ బాధగానిట్టూరుస్తూ తల వంచి ఒక్కక్షణం తన కొయ్యకాలు కేసి చూసుకుని, ఏమో చెప్పబోయేంతలో, ఆకాశంమీది నుంచి పెద్దగా రెక్కల చప్పుడు వినిపించింది. అందరూ తలలు ఎత్తి చూశారు.\nఆకాశంలో చిన్న హంసల గుంపొకటి ఒక రధాన్ని లాగుతూ ఎగురుతున్నది. ఆ దృశ్యం చూస్తూనే మకరకేతుడూ, సర్పనఖ. సర్పస్వరులూ చేతులెత్తి, \"జై మాయాసరోవరేశ్వరుడికీ!'' అంటూ ఏక కంఠగా కేక పెట్టారు.\nఆ కేక హంసల రధంలో వున్న వాళ్లు విని వుంటారు! మరుక్షణం రధం ఆకాశంలో ఒక క్షణకాలం ఆగి, జయ శీలుడూ వాళ్ళూవున్న చోటుకు వేగంగా ఎగురుతూవచ్చి, దాపులనున్న నదీజలంలో వున్నారు. జయశీలుడు, దేవశర్మకు దిగింది.\nకను సైగచేసి, మంగళవర్మతో, “ వర్మా, మనం ఏ నాడూ శత్రువులం కాదు; మిత్రులం కూడా కాదు. నువ్వు మాయా సరోవరానికి వెళ్ళివచ్చినవాడివిలా కని పిస్తున్నావు. ] మాట నిజమే గదా ? నదీ తీరంలో వున్న మకరకేతూ, అతడి అనుచరులైన సర్పనఖ. సర్ప అక్కడకనకాక్షరాజుగారి పిల్లలు కాంచన స్వరులూ రధం నీట దిగగానే. ఆశ్చర్య మాలా, కాంచనవర్మా ఎలావున్నారు? '' పోతూ దానికేసి చూసి \" సరోవరేశ్వరు అని అడిగాడు.\nడెక్కడ? ఆయన అంగరక్షకుడు మంగళవర్మ ఏదో జవాబివ్వబోయి, ఒంటరిగా రధం మీద ఎందుకొచ్చినట్టు?\" తలవంచి తన కొయ్యకాలు కేసి ఒకసారి అని ఒకళ్ళనొకళ్ళు ప్రశ్నించుకుంటూ, చూసుకుని తరవాత తలఎత్తి దేవశర్మ తీరంనుంచి నీటిలోకి దూకి, రధం కేసి చూస్తూ, ఇలాంటి ప్రశ్నలకు దగ్గిరకు పోయారు.\nఇప్పుడు ఒడ్డున జయశీలుడూ, సిద్ధ జవాబివ్వాలంటే వైద్యదేవుల అనుమతి సాధకుడూ, వైద్యదేవుడి పేరుతో చెలామణీ కావాలి,\" అన్నాడు.\nఅవుతున్న దేవశర్మ, సేనాని కొడుకు కొయ్య కాలి మంగళవర్మా మాత్రమే ‘\" నీ గురుభక్తి మెచ్చదగిందే, వర్మా!\" అని జయశీలుడు అతణ్ణి మెచ్చుకుని, ‘“ అయితే, నా ప్రశ్నను వైద్యదేవుణ్ణి అడుగుతున్నాను,'' అన్నాడు.\nఅంతలో అక్కడికి, “జై మహాకాళా!\" అంటూ సిద్ధసాధకుడు నరవానరం మీద ఎక్కి వచ్చి, \"జయశీలా! నువ్వలా తాపీగా యీ నీటి ఫక్షి వెధవల్తో మాట్లాడ `తావేం? అవతల ఆ మొసలి ముఖం వాడూ, వాడి నేస్తాలూ, ఆ దిక్కుమాలిన పక్షుల రధం ఎక్కి పారిపోవాలని చూస్తున్నట్టున్నది.'' అన్నాడు.\n\"సాధకా, నిజంగా వాళ్ళు పారి పోవాలని చూస్తే, మనం ఆపగలమా ? ఒకవేళ వాళ్ళుపోయినా, ఇక్కడ వాళ్ళ అనుచరులిద్దరున్నారు కదా! '' అన్నాడు జయశీలుడు.\nసిద్ధసాధకుడు మంగళవర్మ కేసీ, దేవశర్మ కేసి కళ్ళురుముతూ ఒకసారి చూసి, '' ఈ మంగళవర్మ మనం ఎరిగిన వాడే ! ఈ రెండో అతను నీటిమనిషిలా లేడు. మనం మాయాసరోవరం చేర టానికి సాయపడేవాళ్లు నదిలోకి వెళ్ళారు. వాళ్ళు అటునుంచి అటే పారిపోవటం జరిగితే, ఇక యిప్పట్లో మనం మాయా సరోవరాన్ని చేరలేం.” అన్నాడు.\nఆ మాటలకు దేవశర్మ చిన్నగా కోపం తెచ్చుకుని, \"సాధకా, నీలో ఆలోచన కన్న, ఉద్రేకంపాలెక్కువలా వుంది. ఆ మకరకేతు పనిగట్టుకుని, యీ కొండ ప్రాంతాలకు ఎందుకొచ్చాడనుకున్నావు ? నిన్నూ, నీమిత్రుణ్ణి ఆ మాయాసరోవరానికి తీసుకుపోయేందుకే. అక్కడ భయంకరు లైన జలవృక రాక్షసుడి అనుచరులతో, మీ యిద్దరూ పోరాడి, ప్రాణాలతో బయట పడవలసి వుంటుంది,\" అన్నాడు.\n\"జలరాక్షసులా ? వాళ్ళను మహా కాలుడి అండతో, యీ శూలానికి గుచ్చి, నీటి నుంచి లాగి, ఒడ్డున పడవేయగలను. ఇక జయశీలుడా ! అతడి దగ్గిర మహా కాలుడి బంటు కాలకాలుడు స్వయానా బహూకరించిన ఖడ్గం వుండనే వున్నది.'' అన్నాడు సిద్ధసాధకుడు.\nదేవశర్మ ఎవరో తెలియని సాధకుడు అతడితో గిల్లి కజ్జా పెట్టుకునే ప్రమాదం వున్నదని గ్రహించిన జయశీలుడు, దేవశర్మతో, '\" అయ్యా, వైద్యదేవా! మీ శిష్యుడైన యీ మంగళవర్మను పంపి, నదిలో మకరకేతు హంసలరధం వాడితో ఆడుతున్న మంతనా లేమిటో తెలుసుకో వచ్చుగదా,'\" అన్నాడు.\nజయశీలుడు అలాంటి సూచన ఎందుకు చేశాడో గ్రహించిన దేవశర్మ, మంగళ వర్మతో, ''శిష్యా, మంగళా ! నువ్వుపోయి, ఆ హంసల రధంలో మాయాసరోవ రేశ్వరుడు కాక, ఆయన అంగరక్షకు డెందుకున్నాడో తెలుసుకురా\" అన్నాడు.\nమంగళవర్మ, దేవశర్మకు తలవంచి నమస్కరించి నదికేసి నడిచాడు.\nఅతడలా వెళ్ళిపోగానే జయశీలుడు, దేవశర్మతో, \" శర్మా, యిప్పుడు చెప్పు- మాయాసరోవరేశ్వరు డనేవాడు అపహ రించుకు పోయిన హిరణ్యపురం రాజ కుమా ర్తే, కుమారు డూ క్షేమంగా వున్నారా ?'' అని అడిగాడు.\n\"వాళ్ళిద్దరూ క్షేమమే. కాని, వాళ్ళు అపహరించబడినందుకు నువ్వనే హిరణ్య పురం రాజు దుఃఖిస్తూంటే, అపహ రించుకు వచ్చినందుకు ఆ మాయాసరోవ రేశ్వడుడు విచార పడుతున్నాడు,” అన్నాడు దేవశర్మ.\nజయశీలుడూ, దేవశర్మా ఇలా సంభాషించుకునేంతలో సిద్ధసాధకుడు, \" జై, మహాకాళా! \" అంటూ నరవానరం మీది నుంచి కిందికి దూకి, ''జయశీలా, ఏమిటీ చిత్రం? మీరిద్దరూ లోగడే ఒకరి నొకరు ఎరిగివున్నవాళ్ళా? ఆ సంగతి యింతసేపై ఎందుకు దాచావు ? \" అని అడిగాడు.\nజయశీలుడు అతడిని మెల్లిగా మాట్లాడ మని హెచ్చరించి, \"సాధకా, కొంచెం శాంతించు. ఈ దేవశర్మా, నేనూ బాల్య మిత్రులం. మా యిద్దరిదీ అమరావతీ నగరం. ఆ నగరంలో ఒకప్పుడు అందె వేసిన జూదగాళ్ళం — అదంతా పెద్ద కథ ! ఇప్పుడు మేం యిద్దరం మిత్రులం అనే సంగతి మకరకేతుకు తెలియకూడదు. అలా తెలిస్తే, మనం ఆ మాయాసరోవ రేశ్వరుడనే వాణ్ణి చిత్రవధ చేసి, కాంచనమాలా, కాంచనవర్మలను బంధ విముక్తుల్ని చేసే అవకాశం వుండదు.\"-\nఅన్నాడు.\nతెలిసివుండాలి !\" అంటూ సాధకుడు ఒక్క ఊపున పోయి దేవశర్మను ఆప్యా యంగా కౌగలించుకున్నాడు.\nదేవశర్మ నవ్వుతూ సిద్ధసాధకుడి భుజం తట్టి, ''మాయాసరోవరంలోని జల వృకరాక్షసుణ్ణి, నువు చంపగలిగితే, నీకు మహాకాలుడి నుంచి సర్వశక్తులూ సిద్ధించ గలవు. ఆ జలవృకుడు, నువ్వు ఆరాధించే మహాకాళుడికి బద్ధవిరోధి ! \" అన్నాడు.\n\"అలాగా ! వాణ్ణిపట్టి, నా వాహనమైన యీ నరవానరానికి మేతగా వేస్తాను. ఏం బంటూ నరవానరా!\" అంటూ సిద్ధ సాధకుడు నరవానరం భుజాన్ని శూలంతో చిన్నగా తాకాడు.\nనరవానరం ఎగిరి గంతేసి, నది ఒడ్డున నిలబడివున్న ఏనుగు జలగ్రహం కేసి బయలుదేరింది. సాధకుడు చప్పన ముందుకుపోయి, దాని చేయి పట్టుకుని, \" ఆగు. నరవానరా, ఆగు! ఇప్పుడు మనం మకరకేతూ, అతడి యజమాని అయిన మాయాసరోవరేశ్వరుడి మిత్రులం. ఆ నీటి ఏనుగు నీ అన్నలాంటిది. గుర్తుంచుకో ! '' అన్నాడు.\nఆ మాటలకు దేవశర్మ బిగ్గరగా నవ్వి, తన చేతిలోని వజ్రాలు తాపిన కర్రను పై కెత్తి, నదికేసి చూపుతూ, \" అక్కడ ఆదా సంగతి ! ఇప్పుడీ పిట్టలరధం గొడవ వచ్చిపడిందే, దీని వెనక వున్న రహస్యం ఏమిటి? ఈ రహస్యం ఏమిటో మన యిద్దరికీ మిత్రుడైన దేవశర్మకు మాయాసరోవరంలో ఏదో గందరగోళం జరిగివుండాలి. అలా కాకపోతే, సరో వరేశ్వరుడు జలవిహారం తిరిగే, యీ హంసలరధం యిలా ఆకాశంలోకి ఎగిరి, యిక్కడ యీ నదిలో వాలివుండదు.\" అన్నాడు.\nదేవశర్మ యిలా అంటూండగా ముందు మంగళవర్మా, అతడి వెనకగా విచారంతో తల వంచుకుని మకరకేతూ అక్కడికి వచ్చారు. మకర కేతు కళ్ళనీళ్ళ పర్వంతమైపోతూ, “వైద్యదేవా ! ఇంతకు ఒక గంటకాలం ముందు సరోవరంలో హంసలరధం మీద జలవిహారం చేస్తూన్న మాయాసరోవరేశ్వరుణ్ణి, ఆయన వెంట వున్న రాజకుమారి కాంచనమాలనూ, జలవృకుడి రాక్షసులు హఠాత్తుగా నీటి నుంచి పైకి తేలి పట్టుకోవాఅని చూశారు. రథాన్ని నడిపేవాడూ, అంగరక్షకుడూ ఆ ప్రమాదం తప్పించేందుకు రధాన్ని, నీటిలో నుంచి ఆకాశంలోకి ఎగిరించారు. కాని....\" అంటూ యిక మాట్లాడలేక కళ్ళనీళ్ళు తుడుచుకుంటూ -నిలబడి పోయాడు.\nదేవశర్మ ఎక్కడలేని ఆదుర్దాకన బరుస్తూ, \"రధంలో వుండవలసిన సరోవ రేశ్వరుడూ. రాజకుమారి కాంచనమాలా ఏమయారు? \" అని అడిగాడు.\nమకరకేతు తనను తాను సంబాళించు కుని. \" ఘోరం జరిగిపోయింది. వైద్య దేవా! హంసలరధం అలా ఆకాశంలో ఎగురు తూండగా, వాటి మీదికి రాబందు పక్షుల గుంపొకటి వచ్చి పడిందట. హంసలు బెదిరి, చెల్లా చెదరుగా పారి పోయే ప్రయత్నంలో రధాన్ని తలకిందులు చేసినై. ఆ సమయంలో సరోవరేశ్వరుడూ, రాజకుమారీ, రధాన్ని తోలేవాడూ — ముగ్గురూ పట్టుతప్పి, మహారణ్యంలో ఎక్కడో పడిపోయారు,'' అన్నాడు.\nఆ మాటలు వింటూనే దేవశర్మతో పాటు, జయశీలుడూ, సిద్ధసాధకుడూ నిర్విణులయిపోయారు. \" రాజకుమారి కాంచనమాల అంత ఎత్తు నుంచి పడి ప్రాణాలతో వుండటం అసంభం! సాధకా, యింతకాలంగా మనం చేసినశ్రమా, పడిన కష్టాలూ — అంతావృధా!\" అన్నాడు, జయశీలుడు ఒరలోని కత్తిని బయటికి లాగి, దూరంగా విసిరివేస్తూ.\n\"తన తండ్రికి జరిగిన ప్రమాదం సంగతి వింటే పద్మముఖి ఏ అఘా యిత్యానికి ఒడికట్టుతుందో!\" అంటూ దేవశర్మ చేతిలోని వజ్రాలు తాపిన కర్రను గట్టిగా నేలకేసి కొట్టాడు.\nసిద్ధసాధకుడు నిబ్బరంగా అందరి ముఖాల కేసి ఓమారు చూసి \"నిరాశ పడకండి! రధం నుంచి జారిన ఆ ఇద్దరూ ఏ కలువకొలనులోనో, గుబురుకొమ్మల ఏ వటవృక్షం మీదనో పడి సురక్షి తంగా వుంటారు. మనం వాళ్ళను వెతి కేందుకు కొందరిని పంపి, మిగతావాళ్లం పోయి ఆ జలరాక్షసులను మహాకాలుడికి బలియిద్దాం. ఆ మాయాసరోవరం ఎంత దూరంలో వుంటుంది? '' అన్నాడు.\nసిద్ధ సాధ కు డు మాట ముగించే లోపలే నదివైపు నుంచి, \"జలరాక్షసులు! జలరాక్షసులు!\" అన్న కేకలు విని పించినై.\nజయ శీ లు డి తో పాటు అక్కడున్న వాళ్ళందరూ చప్పున తలలు తిప్పి నది కేసి చూశారు. తోడేలు తలలుగల కొందరు రాక్షసులు, రాతి గదలను పైకెత్తి, నదిలో ఈదుతూ హంసల రధాన్ని చుట్టుముట్టేందుకు, దాని కేసి వేగంగా వస్తున్నారు. —(ఇంకావుంది)",
            "book_page_end": 18
        },
        {
            "title": "వారధి",
            "book_page_start": 19,
            "pdf_page_start": 21,
            "pdf_page_end": 25,
            "author": "చందమామ బృందం",
            "genre": "Fantasy (Betaala Katha)",
            "moral": "దాతృత్వాన్ని, ఔదార్యాన్ని పరీక్షించి మిత్రుని పట్ల గౌరవాన్ని, నమ్మకాన్ని ఉంచడం వలన గొప్ప సఖ్యత, శాంతి తిరిగి స్థాపించబడతాయి.",
            "keywords": [
                "విక్రమార్కుడు",
                "బేతాళుడు",
                "శూరసేనుడు",
                "శాంతిసేనుడు",
                "వారధి"
            ],
            "characters": [
                "విక్రమార్కుడు",
                "బేతాళుడు",
                "శాంతిసేనుడు",
                "శూరసేనుడు",
                "భటులు"
            ],
            "locations": [
                "స్మశానం",
                "నది",
                "రాజభవనం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, ''రాజా, నువు చేస్తున్న ఈ ప్రయత్నానికి ఫలితం ఎలా ఉంటుందో గాని, ఒక్కొక్కసారి అమితమైన ఈర్ష్యా, అసూయా గాఢమైన స్నేహానికి దారితీస్తాయి. ఇందుకు నిదర్శనంగా నీకు శూరసేనుడి కథ చెబుతాను, శ్రమ తెలియకుండా విను,\" అంటూ చెప్పసాగాడు :\n\nపూర్వం ఒక నదికి రెండుపక్కలా రెండు రాజ్యాలు ఉండేవి. ఉభయ రాజవంశాల మధ్యా అనాదిగా సఖ్యత ఉండటంచేత, ప్రజలమధ్య బంధు త్వాలూ, వర్తక వ్యాపారాదులూ, ఒకరి వేడుకలలో ఒకరు పాల్గొనటమూ జాస్తిగా ఉండేది. ఇందుకు అనువుగా నదిపైన ఒక పఠిష్ఠమైన వంతెన ఏనాడో కట్టారు.\n\nఇలా ఉండగా ఏ కారణం చేతనో రెండుదేశాల మధ్య వైరం ఏర్పడింది. ఆ వైరం యుద్ధందాకా పోలేదు గాని, రాజు లిద్దరూ తమ మధ్య తెగతెంపులు చేసుకున్నట్టు గుర్తుగా నది మీద వారధిని రెండు పక్కలనుంచీ పగలగొట్టారు. దానితో భారీ వాహనాల మీద రాకపోకలు నిలిచిపోయాయి, కాని మామూలు మనుషులు పడవలలో ఒక వైపునుంచి మరొక వైపుకు ప్రయాణంచేస్తూ, గడిచి పోయిన మంచిరోజులను గురించి తలుచుకుని నిట్టూర్చేవారు.\n\nకాలక్రమాన రెండుదేశాల రాజులూ చనిపోయి, వారి కొడుకులు రాజు లయారు. నదికి ఎడమప్రక్క ఉన్న రాజు శాంతి సేనుడు, కుడిప్రక్కన రాజ్యం చేస్తున్నవాడు శూరసేనుడు. ఇద్దరూ వివేకవంతులూ, ధర్మబుద్ధి గలవారూనూ. అందుచేత రెండు దేశాల ప్రజలూ సుఖంగానే ఉన్నారు. అయితే వారికి వంతెన లేకపోవటం పెద్ద వెలితిగా కనపడేది.\n\nశూర సేనుడికి తన గూఢచారుల ద్వారా పదే పదే ఒక విషయం తెలియ వచ్చింది. అదేమిటంటే తన దేశపు ప్రజలలో కూడా శాంతిసేనుణ్ణి తనకన్న హెచ్చుగా మె చ్చు కుంటున్నారు. ముఖ్యంగా అతని దాతృత్వాన్ని గురించి కథలుగా చెప్పుకుంటున్నారు. తాను కూడా దానశీలుడేగద ! తనకన్న శాంతి సేనుడికి అంత కీర్తి ఎలా వచ్చింది ? అవతలి దేశంలో తన పేరు తలుచుకునే వాళ్ళు ఉన్నారా, లేరా ?\n\nశూరసేనుడు కీర్తికోసం మరింతగా దానధర్మాలు చెయ్యనారంభించాడు. అందువల్ల అతని ఆశయం సిద్ధించక పోగా, అతను శాంతిసేనుడితో పోటీపడు తున్నాడన్నమాట పుట్టింది. దానితోఅతనికి వెర్రెత్తిపోయింది. ఈర్ష్యా, అవమానమూ అతని మనస్సును దహించి, నిద్రా హారాలు లేకుండా చేశాయి.\n\nచిట్టచివరకు అతను శాంతిసేనుడి గొప్ప ఏమిటో స్వయంగా తెలుసుకోవ టానికి నిశ్చయించాడు.\n\nఅతను తన రాజ్యాన్ని కొద్దికాలం పాటు మంత్రుల పరంచేసి, మామూలు దుస్తులు ధరించి, పడవ మీద నదిదాటి, శాంతి సేనుడి రాజ్యం ప్రవేశించి, ఒక ధర్మసత్రంలో బసచేసి, ప్రజలమధ్య తిరుగుతూ, వాళ్ళు అనుకునే మాటలు వినసాగాడు. దూరపు కొండలు నునుపు అన్నట్టుగా కాకుండా, శాంతి సేనుడి కీర్తి అతని దేశంలో కూడా హెచ్చుగానే ఉన్నది. ఇక తన పేరు స్మరించే వాళ్ళు శూరసేనుడికి అంతమందిలోనూ ఒక్కడూ కనిపించలేదు.\n\nకొన్నాళ్ళు జరిగినాక శూర సేనుడు శాంతి సేనుడి గొప్పతనాన్ని తాను స్వయంగా పరీక్షిస్తేనే గాని నిజం తేలదని నిశ్చయించుకున్నాడు. అతను రాజభవనానికి బయలుదేరాడు. ఇప్పు డతను బట్టలుమాసి, శరీరపోషణ లేక, ఒక దేశపు రాజంటే ఎవరూ నమ్మలేని స్థితిలో ఉన్నాడు.\n\nఅతనికి శాంతిసేనుడి దర్శనం చాలా సులభంగా లభించింది. తనను అనామకులు చూడవస్తే తన దర్శనం అంత సులభంగా లభించదనీ, అసలు లభించకనే పోవచ్చుననీ శూరసేనుడు గుర్తు తెచ్చుకున్నాడు.\n\nఅతన్ని చూడగానే శాంతిసేనుడు చిరునవ్వు నవ్వి, \"నా నుంచి ఏం కావాలి ?'' అని అడిగాడు.\n\nదానికి శూరసేనుడు, \"మహారాజా, నేను కూడా రాజవంశానికి చెందిన వ్యక్తినే. ఒకప్పుడు నేనూ రాజ్యం చేశాను. కాని కాలవైపరీత్యంవల్ల నా రాజ్యాన్ని పోగొట్టుకున్నాను. మీ కీర్తి ప్రతిష్ఠలు విని యిక్కడికి వచ్చాను. నాకు మీ రాజ్యంలో సగం ఇప్పించండి,\" అన్నాడు.\n\nశాంతి సేనుడు మళ్ళీ చిరునవ్వు నవ్వి, \"ఆశ్చర్య పడకండి. మీరు శూరసేన మహారాజు అని నాకు తెలుసును, \" అన్నాడు.\n\nఆ మాట వినగానే శాంతి సేనుడి సమక్షంలో ఉన్న భటులందరూ కత్తులు దూసి, శూరసేనుడి కేసి తీవ్రంగా చూశారు. ఎందుకంటే ఉభయదేశాల మధ్యా సంధిలాటిది జరగని కారణం చేత అతను శత్రురాజు !\n\nశాంతి సేనుడు వారిని వారించి, \"శూరసేనా, నీకు రాజ్యం ఉన్నది. అయినా అది చాలక 'నన్ను అర్ధరాజ్యం కోరుతున్నావు. అర్ధరాజ్యం దేనికి, నా రాజ్యమంతా ఇచ్చేస్తాను, తీసుకో. నేను సామాన్యపౌరుడుగా జీ వి స్తాను,” అన్నాడు.\n\nశాంతిసేనుడికి శూరసేనుడు వెంటనే క్షమాపణ చెప్పుకుని, \"నా అసలు కోరిక మనవిచేస్తాను. మన రాజ్యాల మధ్య వారధి మళ్ళీ నిర్మింతాం,'' అన్నాడు.\n\nఆ తరవాత కొద్ది నెలల్లోనే, ఆ రెండు దేశాల సరిహద్దుల్లోవున్న నదిమీద, తిరిగి వారధి నిర్మించబడింది. అందువల్ల ఉభయ దేశాల ప్రజలకూ, ప్రయాణాలు సుఖంగా సాగినై. వాళ్ళు తమ రాజుల మధ్య కొత్తగా ఏర్పడిన స్నేహానికి ఎంతగానో సంతోషించారు.\n\nబేతాళుడు ఈ కథ చెప్పి, \"రాజా, శాంతిసేనుడు ఎంత మహాదాత అయినా, అర్ధరాజ్యం అడిగినవాడికి రాజ్యమంతా ఇస్తాననట మేమిటి ? ఇచ్చా నన్నాడు గదా అని శూర సేనుడు S రాజ్యాన్ని పుచ్చుకుని, తనమీద పోటీగా ఉన్న, శాంతి సేనుడి పీడ వదిలించుకోక, క్షమాపణ చెప్పుకుని, ముష్టి వారధి కోరట మేమిటి ? ఈ సందేహాలకు సమాధానం తేలిసి కూ డా చెప్పక పోయావో నీ తల పగిలిపోతుంది,” అన్నాడు.\n\nదానికి విక్రమార్కుడు, ''శూర సేనుడు రాజ్యం కోరి రాలేదు, శాంతి సేనుడి దాతృత్వం పరీక్షించటానికి వచ్చాడు. అతనికి శాంతిసేనుడి దాతృ త్వమేగాక, ఔదార్యం కూడా అర్థ మయింది. ఎందుకంటే, శాంతి సేనుడిలో ఔదార్యం లేకపోతే, ఒంటరిగా చిక్కిన శూరసేనుణ్ణి క్షణంలో హతమార్చి, రెండు దేశాలనూ పాలించగలడు. కాని శాంతిసేనుడు శూరసేనుడి పట్ల మిత్ర భావం ప్రదర్శించాడు. అందుచేత రెండు దేశాల మధ్య తిరిగి వారధి ఏర్పడటం అవ స ర మ యి ౦ది,\" అన్నాడు.\n\nరాజుకు ఈవిధంగా మౌనభంగం కలగ గానే బేతాళుడు శవంతోసహా మాయమై, తిరిగి చెట్టెక్కాడు. —(కల్పితం)",
            "book_page_end": 23
        },
        {
            "title": "మనుషులు—దయ్యాలు",
            "book_page_start": 24,
            "pdf_page_start": 26,
            "pdf_page_end": 28,
            "author": "మాచిరాజు కామేశ్వరరావు",
            "genre": "Horror/Humor",
            "moral": "దయ్యాలు, భూతాలు అనేవి మన భ్రమలు లేదా మోసాలు తప్ప, వాస్తవంగా ఉండవు.",
            "keywords": [
                "దయ్యాలు",
                "భూతాలు",
                "శ్మశానం",
                "బాటసారులు",
                "భ్రమ"
            ],
            "characters": [
                "సుబ్బయ్య",
                "శేషయ్య",
                "రాజయ్య",
                "అమ్మాయి",
                "భూతవైద్యుడు"
            ],
            "locations": [
                "పెంకుటిల్లు",
                "సత్రం",
                "శ్మశానం"
            ],
            "content": "బయట వాతావరణం ఎడాతెరిపి లేని వర్షంతోనూ, హెూరుగాలితోనూ, మెరు పులతోనూ, ఉరుములతోనూ, పిడుగులు పడుతున్న చ ప్పు ళ్ళ తో నూ భీభత్సంగా ఉన్నది. ఆ వర్షానికి ముసలి దాని పాత పెంకుటిల్లు ఏ క్షణానో కూలి పోయేలా ఉన్నది.\n\nఆ ఇంట్లో సుబ్బయ్యా, శేషయ్యా, రాజయ్యా అనే ముగ్గురు బాటసారులు ఆ రాత్రికి తలదాచుకున్నారు. ఒకరినొకరు ఎరగరు. వారు ముగ్గురూ ముందు గదిలో చేరారు. వాతావరణాన్నిబట్టి వాళ్ళు దయ్యాలను గురించి మాట్లాడుకోసాగారు.\n\nసుబ్బయ్య తనకు కలిగిన దయ్యాల అనుభవం గురించి ఇలా చెప్పాడు:\n“నేను ఉద్యోగం కోసం ఊళ్ళవెంట తిరుగుతున్న రోజులవి. ఒక ఊళ్ళో సత్రంలో బసచేసి, తెల్లవారేలోపుగా పట్నంచేరాలని, చీకటితోనే బయలు దేరాను. సత్రంలో మనుషులు నన్ను ఆపాలని చూశారు; దారిలో ఒక వల్ల కాట్లో చింతచెట్టు మీద ఒక దయ్యం చేరిందనీ, అటుగా వెళ్ళేవాళ్ళని ఏడి పిస్తుందనీ అన్నారు. అయితే, నాకు దయ్యాలంటే నమ్మకంలేక చీకట్లోనే పట్టణానికి బయలుదేరాను. శ్మశానం ప్రాంతం చేరే స రి కి గుడ్లగూబల అరుపులూ, నక్కల ఊళలూ విని పించాయి. నేను చింతచెట్టు చేరేసరికి గుబురుగా ఉన్న చింతకొమ్మలు కది లాయి. నాకు కొంచెం భయంవేసింది. కొమ్మల మధ్య తెల్ల తెల్లగా కనిపిస్తూ, దయ్యం కాబోలు, ‘“ఎవరువారు ? ఎంత ధైర్యం ఈ వైపు రావడానికి ?'' అని భీకరంగా అరిచింది. నాకు ముచ్చె మటలు పోశాయి. అయినా ధైర్యం తెచ్చుకుని, 'నేనూ దయ్యాన్నేలే !' అన్నాను. కొమ్మల్లో నుంచి వెర్రికేక వినిపించింది. దభీమని చెట్టుమీదినుంచి ఎవరో కిందపడ్డారు. నాకు అంతా అర్థ మయింది. వాడెవడో దయ్యంలా నటించి అందరినీ భయ పెడుతున్నాడు ! వాణ్ణి మోసుకుని ఊళ్ళోకి వెళ్ళి, 'ఇదుగో మిమ్మల్ని పీడిస్తున్న దయ్యం,' అని, జరిగినదంతా ఊళ్ళోవాళ్ళకు చెప్పాను. వాళ్ళు తమ పీడ విరగడ అయినందుకు సంతోషించి, చందాలు వేసుకుని, నాకు కొంత డబ్బు ముట్టజెప్పారు.”\n\nశేషయ్య తన అనుభవాన్ని ఇలా చెప్పాడు :\n“ఉద్యోగరీత్యా నేను పట్టణంలో స్థిర పడ్డాను. కాని ఉండడానికి ఇంకా ఇల్లు చూసుకోలేదు. పట్నంలో ఒక చివరగా పాడుపెట్టిన పెంకుటిల్లు ఉన్నది. అది దయ్యాల కొంప అని చెప్పుకునేవారు. నాకు దయ్యాలంటే భయంలేదు. అందుకని ఆ ఇంట ఉండటానికి నిశ్చ యించాను. ఆ రాత్రి భోజనం చేసి, ముందు గది శుభ్రంచేసి, లోపల గడియపెట్టి, నిశ్చింతగా నిద్రపోయాను. ఒకరాత్రివేళ అలికిడికి మె ల కు వ వచ్చిండి. ఇల్లంతా రకరకాల చప్పుళ్లు! లోపల గజ్జెల మోత ! తల తిప్పి చూస్తే ఏవో నీడలు కదలడం కనబడింది. ముందు భయం వేసింది. కాని పరిశీ లనగా చూస్తే బయటి కొబ్బరిచెట్ల నీడలు వెన్నెలలో లోపలపడి, కదులు తున్నాయి. కాస్త ధైర్యం తెచ్చుకుని లోపల గదిలోకి పోయి చూశాను. వందల కొద్దీ ఎలుకలు ! అవి వీరవిహారం చేస్తూన్న చప్పుళ్ళే నేను విన్నది. నన్ను చూడగానే ఒక పెంపుడు పిల్లి మ్యావ్ అని అరిచి, దాని కాళ్ళకు కట్టిన గజ్జెలు చప్పుడు చేస్తూ, కిటికీ లో నుంచి బయటికి వెళ్ళిపోయింది. ఆ ఇంటి యజమాని, నేను ఆ ఇంట ఉండి దీపం పెడతా నన్నదే చాలునని, అద్దెకూడా అడగకుండా నా కా ఇల్లు ఇచ్చేశాడు. దయ్యాలూ లేవు, భూతాలూ లేవు! అంతా మన భ్రమ !”\n\nరాజయ్య తన అనుభవం ఇలా చెప్పాడు :\n'ఒకనాడు వీధివెంట పోతూ, ఒక ఇంటి ముందు చాలామంది మూగి ఉండడం చూశాను. ఆ ఇంట్లో ఒక అమ్మాయికి దయ్యం పూనిందిట. ఎవరో భూతవైద్యుణ్ణి పిలవమంటున్నారు. నాకు దయ్యాలంటే నమ్మకంలేదు. 'ఈ భాగ్యానికి భూతవైద్యు డెందుకు ? నేనే దయ్యాన్ని క్షణంలో వదలగొట్ట గలను, ' అని చెప్పి, వెర్రిగా వాగుతున్న ఆ అమ్మాయిని పక్కగదిలోకి తీసుకు పోయి, ఆమె చెంపమీద చాచికొట్టి, 'చెప్పు ! ఈ దొంగనాటకం ఎందుకు ఆడుతున్నావో చెప్పకపోతే నీ కీళ్ళన్నీ విరిచేస్తాను.' అని బెదిరించాను. ఆ అమ్మాయి వెక్కి, వెక్కి ఏడుస్తూ, 'నటించక ఏంచెయ్యను ? నా సవతి తల్లి నన్ను రాచి రంపాన పెట్టుతున్నది. ఇప్పుడు నన్ను ఒక ముసలి రోగిష్టికి ఇచ్చి పెళ్ళిచెయ్యాలని చూస్తున్నది. ఈ పెళ్ళి తప్పిపోవడానికే నేను నాటకం ఆడుతున్నాను.' అన్నది. ఆమె మీద చెయ్యి చేసుకున్నందుకు పశ్చాత్తాపపడి, 'ఈ నాటకం అనవసరం. నీ కిష్టమైతే నేనే నిన్ను చేసుకుంటాను.' అన్నాను. ఆమెను పెళ్ళాడాను కూడా. అందు చేత, దయ్యాలు పూనడం వొట్టి బూటకం. అసలు దయ్యాలంటూ ఉంటేగద, పూనడానికి ? ”\n\nబయట వర్షం నిలిచిపోయింది. ముగ్గురూ ఆ గదిలో తలా ఒక మూల సర్దుకుని పడు కు న్నా రు. వాళ్ళు ముగ్గురూ వెంటనే నిద్రపోయారు. వాళ్ళు నిద్ర లేచేసరికి భల్లున తెల్ల వారింది. ముగ్గురూ ఉలిక్కిపడి లేచి కూర్చున్నారు.\n\nముసలిది లేదు ! పెంకుటిల్లు లేదు ! వాళ్ళు ముగ్గురూ శ్మశానంలో ఒక పెద్ద సమాధి మీద ఉన్నారు.",
            "book_page_end": 26
        },
        {
            "title": "సుబ్బయ్య నిజాయితీ",
            "book_page_start": 27,
            "pdf_page_start": 29,
            "pdf_page_end": 32,
            "author": "ఆర్. భవానీప్రసాదరావు",
            "genre": "Social",
            "moral": "కీర్తి, ధనం కంటే నిజాయితీ, సమయస్ఫూర్తి ఉన్నప్పుడే ఉన్నత స్థానానికి చేరుకోగలుగుతాం.",
            "keywords": [
                "నిజాయితీ",
                "దొంగతనం",
                "రాజకుమారుడు",
                "బిరుదు",
                "వేషం"
            ],
            "characters": [
                "సుబ్బయ్య",
                "వర్తకుడు",
                "రాజకుమారుడు",
                "రాజు",
                "యువరాజు",
                "రాజకుమారి"
            ],
            "locations": [
                "సూళూరు పట్టణం",
                "బారకూరు",
                "రాజభవనం",
                "అడవి"
            ],
            "content": "సూళూరు పట్టణం దగ్గిర ఒక గ్రామంలో సుబ్బయ్య అనే యువకుడు ఉండేవాడు. అతను తెల్లవారిలేచి, గొడ్డలి తీసుకుని అడవికి వెళ్ళి, కట్టెలు కొట్టి తెచ్చి, రెండు రూపాయలు సంపా దించేవాడు. ఆ రెండు రూపాయలలో ఒకటి తల్లి కిచ్చి, ఇంకొకటి తనకు ఉంచుకుని, అపరాహంవేళ మంచి దుస్తులు వేసుకుని. సూళూరుపట్టణం వీధుల్లో సవారీ చేసేవాడు. అతన్ని చూసి సూళూరులో అందరూ శ్రీమంతు డనుకుని, \"సుబ్బయ్య ప్రభువు.\" అని పిలిచేవాళ్ళు.\n\nఒకసారి ఒక విదేశీవ్యాపారి ఖరీదైన జరీబట్టల మూటతో వచ్చి, సూళూరులో ఒక్క చీరకూడా అమ్మలేకపోయాడు. ఎందుకంటే అతని దగ్గిర వెయ్యి రూపా యలకు తక్కువ ఖరీదుచేసే సరుకు లేదు. అతని సరుకు చూసినవారు, \"ఇలాటివి సుబ్బయ్య ప్రభువు తప్ప ఇంకెవరూ కొనలేరు,\" అన్నారు వర్తకుడితో.\n\nవర్తకుడు సుబ్బయ్య వచ్చేచోటు తెలుసుకుని, వేచి ఉండి, అతను గుర్రంమీద రాగానే ఆపి, వినయంగా తన సంగతి చెప్పి, ఒక్క వస్తువైనా కొని, తాను సూళూరు ఎంతో శ్రమపడి వచ్చినందుకు ఫలితం ఉండేటట్టు చెయ్యమన్నాడు,\n\nసుబ్బయ్య దర్పంగా ఒక చీరనూ, ఒక రవికె ముక్కనూ ఏరుకుని, “రేపు ఇదే చోటికి ఇదే వేళకు వస్తాను. అప్పుడు యివి కొనుక్కుని డబ్బు ఇస్తాను,\" అన్నాడు.\n\nఅయితే సుబ్బయ్య వర్తకుడికి ఇచ్చిన మాట నిలబెట్టుకోవటం సాధ్యంకాదు. అతను ఇక సూళూరు వీధుల్లో ముఖం చూపించలేడు. అతను చేసేదేమీలేక. ఆ రాత్రి ఇల్లు విడిచి, దూరంగా అడవులూ కొండలూ ఉన్న ప్రాంతానికి బయలు దేరాడు.\n\nఅడవిలో ఒకచోట కాగడా వెలుగులో ఇద్దరు మనుషులు తగవులాడుకోవటం అతనికి కనపడింది. వాళ్ళ దగ్గిర ఒక మూట ఉన్నది. వాళ్ళమాటలవల్ల సుబ్బయ్యకు తెలిసినదేమంటే, అడవిలో ఎవరో రాజకుమారుడు డేరా వేశాడు. అతని దగ్గిరనుంచి ఈ ఇద్దరూ మూటను దొంగిలించుకు వచ్చి. ఎక్కువ కష్టపడినది నేనంటే నేననీ, నాకు పెద్దవాటా రావాలంటే, నాకు రావాలనీ పేచీపడుతున్నారు.\n\nఅన్ని జంతువుల అరుపులూ అనుక రించగల సుబ్బయ్య, దొంగలకు సమీపంగా ఉన్న ఒక పొద చాటున చేరి పెద్దపులిలాగా గాండ్రించాడు. అది విని దొంగలిద్దరూ హడలి, పారిపోయారు. సుబ్బయ్య కాగడాను ఆర్పేసి, పులిలాగా గాండ్రిస్తూ ఆ మూట తీసుకుని, రాజ కుమారుడి డేరాకు వెళ్ళాడు.\n\nరాజకుమారుడు ధనం మూట తీసుకుని, జరిగిన సంగతి తెలుసుకుని, అతనికి \"నిజాయితీ సుబ్బయ్య'' అని బిరుదు ఇచ్చి. ఆ మూటను అతనికే ఇచ్చేశాడు. ఆ మూటలో నాలుగువేలు నగదు ఉన్నది.\n\nమర్నాడు ఉదయం సుబ్బయ్య మామూలుగానే కట్టెలు కొట్టి అమ్మి, మధ్యాన్నం దాటినాక \"సుబ్బయ్య ప్రభువు'' అవతారంలో గుర్రం మీద మహాఠీవిగా సూళూరుపట్టణం వెళ్ళి, వ్యాపారి వద్ద 1500 లకు చీరా, రవికే కొన్నాడు.\n\nతరవాత వాటిని ఏంచెయ్యాలా అన్న సమస్య వచ్చింది. బారకూరి రాజ కుమార్తె చాలా అందగత్తె అని తాను వినిఉన్న సంగతి అతనికి గుర్తుకు వచ్చింది. వ్యాపారి చేతనే ఆ చీరనూ, రవికెనూ ముచ్చటగా పొట్లం కట్టించి, \"మీరు బారకూరు వెళ్ళి, వీటిని అక్కడి రాజు కిచ్చి, సూళూరునగరం నిజాయితీ దత్తయువరాజు రాజకుమారికి కానుకగా పంపినట్టు చెప్పండి, ” అన్నాడు.\n\nఈ పని చేసి పెట్టినందుకు గాను సుబ్బయ్య, వ్యాపారికి దారి ఖర్చులూ వాటినిమిత్తం మరో అయిదువందలు ఇచ్చాడు.\n\nవ్యాపారి సుబ్బయ్య చెప్పినట్టే బారకూరు వెళ్ళి చీరనూ, రవికెనూ అక్కడి రాజకుమార్తెకు అందజేశాడు. ఆమె వాటిని చూసి ముచ్చటపడి, వ్యాపారికి ఒక మణి ఇచ్చి, తనకు కానుక పంపినవారికి దాన్ని ఇయ్య మన్నది.\n\nవ్యాపారి మళ్ళీ సూళూరు వచ్చి, పట్టణ వీధిలో సుబ్బయ్యను కలుసుకుని, రాజకుమారి ఇచ్చిన మణిని ఇచ్చాడు. సుబ్బయ్య దాన్ని తీసుకోక, \"నేను తొందర పనిమీద పోతున్నాను. అందు చేత మీరే ఈ మణిని తీసుకుపోయి, ఇది బారకూరు రాజు కానుకగా పంపి నట్టు చెప్పి ఈ నగరం రాజుగారికి ఇయ్యండి,\" \" అని గుర్రాన్ని దౌడు తీయించాడు.\n\nవ్యాపారి తెచ్చిన మణిని చూసి సూళూరు రాజూ, యువరాజూ ఎంతో ఆశ్చర్యపడి, సంగతంతా తెలుసుకుని, “రేపు ] సుబ్బయ్య ప్రభువును ఇక్కడికి తీసుకురా !\" అన్నారు.\n\nమర్నాడు సుబ్బయ్య వ్యాపారి వెంట రాజభవనానికి వెళ్ళి, వినయంగా రా జు కూ, రా జ కు మా రు డి కీ నమస్కరించాడు.\n\nరాజకుమారుడు అతన్ని గుర్తుపట్టి \"నువా, సుబ్బయ్యా ? నీ పేరు నిజా యితీ దత్తయువరాజు అని ఈ వ్యాపారికి చెప్పావుట, ఎందుకూ?\" అని అడిగాడు.\n\n\"నాకు గొప్ప వేషం వేయాలని మోజే తప్ప, నా వృత్తి చిన్నది. నేను వేసే వేషంవల్ల కలిగే లాభాలను తగిన వారికే. అందనిద్దామని ఇలా చేశాను. నాకు నిజాయితీ బిరుదు ఇచ్చిన యువరాజు మీరేగద !\" అన్నాడు సుబ్బయ్య.\n\n“అయితే ఆ లాభంలో నువూ కొంత భాగం పంచుకోక తప్పదు.\" అన్నాడు రాజుగారు.\n\nసూళూరు యువరాజుకు బారకూరి రాజకుమార్తెను అడగాలని వాళ్ళు అనుకున్నదే. \"నిజాయితీ దత్తయువ రాజు'' పంపిన కానుక చూస్తూనే రాజ కుమారి అతన్ని వరించింది. అందుచేత, యువరాజే వచ్చి అడిగేసరికి సంబంధం కుదిరింది. ఇద్దరికీ వివాహం అయిన సమయంలోనే సుబ్బయ్య రాజకుమారి చెలికత్తెను పెళ్ళాడక తప్పలేదు.",
            "book_page_end": 30
        },
        {
            "title": "దూరదృష్టి",
            "book_page_start": 33,
            "pdf_page_start": 33,
            "pdf_page_end": 33,
            "author": "కె. ప్రభాకారదేవ్",
            "genre": "Moral Story",
            "moral": "న్యాయం చెప్పడం కంటే, ప్రజలు అన్యాయానికి గురికాకుండా చూడటం గొప్ప విషయం.",
            "keywords": [
                "న్యాయమూర్తి",
                "రాజు",
                "న్యాయం",
                "అన్యాయం",
                "ప్రజాక్షేమం"
            ],
            "characters": [
                "న్యాయమూర్తి",
                "రాజు"
            ],
            "locations": [
                "కాంతిపురం",
                "న్యాయస్థానం"
            ],
            "content": "పూర్వం కాంతిపురం అనే పట్టణంలో ఒక సుప్రసిద్ధ న్యాయమూర్తి ఉండేవాడు. న్యాయం కోసం అతని వద్దకు ఎన్నెన్నో యోజనాల దూరంనుంచి జనం వచ్చేవారు.\n\nఆయన కీర్తి రాజుగారిదాకా వెళ్ళింది. రాజుగారు ఆయనను స్వయంగా చూసి అభినందించటానికి స్వయంగా బయలుదేరి వచ్చాడు.\n\nన్యాయస్థానం బయట ఇసకవేస్తే రాలని జనం ! రాజు ఆది చూసి నివ్వెరపోయి, న్యాయమూర్తితో, “మీరు చేసే న్యాయంలో ఇంతమందికి విశ్వాసం ఉండటం చాలా ఆశ్చర్యం. మీవంటి న్యాయమూర్తి దేశంలో ఉన్నందుకు నేనెంతో గర్వపడుతున్నాను,” అని ప్రశంసించాడు.\n\nన్యాయమూర్తి నవ్వి, “ఇలా వేలాది జనానికి న్యాయం చెప్పడంకన్నా, వీరంతా అన్యాయానికి గురికాకుండా చూడటం గొప్ప విషయం కదా! నగరంలో అన్యాయాలు నానాటికి మితిమీరిపోతున్నాయి,” అన్నాడు.\n\nరాజుకు వెంటనే జ్ఞానోదయం అయి, నగరంలో జరుగుతున్న అన్యాయాలను గురించి ఆరాతీసి, వాటిని అరికట్టే చర్యలు తీసుకున్నాడు. — కె. ప్రభాకారదేవ్",
            "book_page_end": 33
        },
        {
            "title": "ముగ్గురు మిత్రులు",
            "book_page_start": 32,
            "pdf_page_start": 34,
            "pdf_page_end": 36,
            "author": "చందమామ బృందం",
            "genre": "Social",
            "moral": "నిజమైన సంతృప్తి అనేది మనకున్న వాటితో తృప్తి చెందడంలో ఉంటుంది, ఇతరులు కోరుకునే వాటిని లేదా గొప్ప సంపదను పొందడంలో కాదు.",
            "keywords": [
                "స్నేహితులు",
                "సంపద",
                "సంతృప్తి",
                "ముని",
                "రాజవైభోగం"
            ],
            "characters": [
                "రాముడు",
                "భీముడు",
                "సోముడు",
                "ముని",
                "స్వయంప్రభ",
                "రత్నమాల"
            ],
            "locations": [
                "గ్రామం",
                "భయంకర అరణ్యం",
                "ముని ఆశ్రమం"
            ],
            "content": "ఒక గ్రామంలో రాముడూ, భీముడూ, సోముడూ అని ముగ్గురు స్నేహితు లుండేవాళ్ళు. వాళ్ళకు చదువు సంధ్యలూ, సుఖంగా జీవించటానికి తగిన ఆస్తిపాస్తులూ ఉండేవి. అయినా వాళ్లు తృప్తిచెందక ఇంకా ఏదో కావాలని ఆరాటపడేవారు.\n\nఅక్కడికి సమీపంలో నే ఉన్న భయంకరారణ్యంలో ఒక ముని ఉన్నా డనీ, ఆయనను దర్శించినట్టయితే, అంతులేని సంపదగల గుహకు ఆయన దారి చెబుతాడనీ వారికి తెలిసింది.\n\nవెంటనే మిత్రులు ముగ్గురూ బయలుదేరి భయంకరారణ్యంలోకి ఎన్నో బాధలుపడుతూ ప్రయాణంచేసి, ముని ఆశ్రమం కనుక్కుని, ఆయనకు ప్రణామంచేసి, గుహకు దారి ఆడిగారు.\n\nముని వారితో, \"నాయనలారా, ఆ గుహకు వెళ్ళడం మాటలుకాదు. దారిలో భయంకర క్రూరమృగా లున్నాయి. గుహ లోపల ఇంకా భయంకరమైన సర్పాలున్నాయి. ఈ రాత్రికి మా ఆశ్ర మంలో ఉండి, రేపు ఏమి చేయాలో నిర్ణయించుకోండి.\" అంటూ ముగ్గురికీ మూడు కుటీరాలు చూపించాడు. వాళ్ళకు సపర్యలు చెయ్యటానికి ముగ్గురు అప్సరసలలాటి మునికన్యలు నియోగించబడ్డారు.\n\nరాముడూ, భీముడూ తమకు సేవలు చేసిన స్వయంప్రభనూ, రత్నమాలనూ చూసి ముగ్ధులై, వారిని వివాహంచేసు కుంటే తమ జన్మలు ధన్యమవుతాయనీ, ధనం కోసం గుహకు వెళ్ళి, దారిలో క్రూరమృగాల వాతపడటం మతిమాలిన పని అనీ తేల్చుకుని, మర్నాడు మునితో స మాట చెప్పారు. ముని సరేనని రాముడికి స్వయంప్రభనూ, భీముడికి రత్నమాలనూ ఇచ్చి, తన దగ్గిర ఉన్న కొన్ని మణులుకూడా ఇచ్చి వాళ్ళను మరింత ఆనందపరచి పంపేశాడు.\n\nసోముడికి సపర్యలు చేసిన కన్య కూడా అందమైనదే, అయితే ఆమె సోముడి మనసును బలంగా ఆకర్షించ లేదు. అతని మనసు గుహలోని రత్న రాసుల మీదే ఉన్నది.\n\nఆ సంగతి గ్రహించి ముని అతనికి గుహకు వెళ్ళేదారి చెప్పి, \"జాగ్రత్తగా ఆత్మరక్షణ చేసుకో,\" అని హెచ్చ రించాడు.\n\nసోముడు క్షేమంగానే గుహకు చేరాడు. అతనికి దారిలో భయంకర ప్రమాదా లేవీ తటస్థపడలేదు. అతను గుహ నుంచి తాను మోయగలిగినన్ని మణిమాణిక్యాలు తీసుకుని, తన గ్రామానికి తిరిగి వెళ్ళక, నగరంలో పెద్దభవంతి కట్టించి, దాసదాసీజనంతో రాజవైభోగంగా జీవించసాగాడు.\n\nకొంతకాలం ముగ్గురూ తృప్తిగానే జీవించారు. అయితే రాముడిలోనూ, భీముడిలోనూ అసంతృప్తి తలఎత్తింది. (భీముడి భార్య తన భార్యకన్న అందమై నదిగా రాముడికి తోచింది. రాముడి భార్య తన భార్యకన్న అందమైనదిగా భీముడికి తోచింది.)\n\nఒకరోజు వాళ్ళిద్దరూ కలుసుకుని \"మనకన్న సోముడు అదృష్టవంతుడు. వాణ్ణి ఒకసారి చూసి వద్దాం.\" అనుకున్నారు.\n\nవాళ్ళు వెళ్ళేసరికి సోముడి ఇల్లు రాజభవనం లాగున్నది. అక్కడి దాసీలు రంభను తలదన్నేలాగా ఉన్నారు. అయితే సోముడి ముఖంలో ఆనందం కనిపించలేదు.\n\nరాముడూ, భీముడూ ఒక వారం రోజులు సోముడితో గడిపి, \"మేం ముని ఆశ్రమానికి పోతున్నాం. అక్కడ మాకు కొంచెం పని ఉంది,\" అన్నారు. సోముడు తానుకూడా వస్తాననీ, తనకూ మునితో పని ఉందనీ అన్నాడు.\n\nముగ్గురూ కలిసి ముని ఆశ్రమానికి వచ్చారు. ముని ముగ్గురి ముఖాలలోనూ అసంతృప్తి గమనించి, వారికి వేరు వేరు కుటీరాలిచ్చి, ఒక్కొక్కరినీ విడిగా కలుసుకుని ప్రశ్నించాడు.\n\nరాముడు ఆయనతో, \"మీరు నన్ను గుహకు వెళ్ళకుండా భయపెట్టారు. అందమైన రత్నమాలను భీముడికీ, సామాన్యమైన స్వయంప్రభను నాకూ ఇచ్చారు,'' అన్నాడు.\n\nభీముడు కూడా, సోముడికి లాగా తనకు అంతులేని ధనం దక్కకపోవడం గురించీ, స్వయంప్రభలాటి అందగత్తె గాక, సామాన్యమైన రత్నమాల తనకు భార్యకావడం గురించి తన అసంతృప్తి వెలిబుచ్చాడు.\n\nసోముడు, \"మునీశ్వరా, సంపద నాకు సుఖమూ, శాంతీ లేకుండా చేసింది. నా కున్న ఆత్మీయులంతా నా సంపదను బట్టి ఏర్పడినవారే. గుహకు పోకుండా మీరెందుకు వారించలేదు? నా జన్మకు అర్థంలేకుండా పోయింది,” అన్నాడు.\n\nముని ముగ్గురినీ ఒకచోట చేర్చి, \"మీరు స్వయంగా చేసిన నిర్ణయాలను గురించి నన్ను ఆక్షేపిస్తున్నారు. మీలో ఎవరినీ నేను గుహకు పోవద్దనలేదు. మీ భార్యలను కూడా మీరే ఎన్నుకున్నారు. కాని మీకు సంతృప్తిలేదు. మీ కు కావలసినది సంతృప్తే అయితే, మీకు ఉండినదానితోనే సంతృప్తిపడి ఉండ వచ్చు, నా దాకా రానవసరంలేదు. ఇప్పటికైనా మించిపోలేదు. మీ మనసులు మార్చుకుని ఉన్నదాంతో సంతృప్తి పడడం నేర్చుకోండి,\" అన్నాడు.\n\nతమ భార్యలు ఇతరుల కళ్ళకు అందంగా కనిపిస్తున్నారని తెలియగానే రాముడూ, భీముడూ తమ భార్యల అందం గ్రహించగలిగారు. సోముడు తనకు నచ్చిన భార్యను పెళ్ళాడి రాజవైభోగాలకు స్వస్తిచెప్పి సామాన్యుడిలాగా జీవించసాగాడు.",
            "book_page_end": 34
        },
        {
            "title": "చిత్రకేతుడు",
            "book_page_start": 35,
            "pdf_page_start": 37,
            "pdf_page_end": 38,
            "author": "జి. రంగారావు",
            "genre": "Moral Story",
            "moral": "దానం, ధర్మం చేసేటప్పుడు పాత్రతను గుర్తించాలి. ప్రజాక్షేమం, అభివృద్ధిని పట్టించుకోకుండా చేసే దానం సమాజానికి నష్టాన్ని కలిగిస్తుంది.",
            "keywords": [
                "చిత్రకేతుడు",
                "దానకర్ణుడు",
                "కరువు",
                "ప్రజాక్షేమం",
                "అవివేకం"
            ],
            "characters": [
                "చిత్రకేతుడు",
                "మాధవవర్మ",
                "దేవతలు",
                "ప్రజలు"
            ],
            "locations": [
                "చిత్రకేతు రాజ్యం",
                "మాళవదేశం",
                "దివ్య భవనం"
            ],
            "content": "చిత్రకేతు డనే రాజుకు దానకర్ణుడనే బిరుదు ఉండేది. అతను తన రాజ్యంలో పేదవారికి ఎలాటి కష్టాలు రాకుండా ధానధర్మాలు చేస్తూండేవాడు. అతని పొరుగుదేశం మాళవదేశం. దానికి రాజైన మాధవవర్మ చిత్రకేతుకు గర్భ శత్రువు. అప్పుడప్పుడూ చిత్రకేతుడి దేశంమీదికి దాడులు జరిపి, చావుదెబ్బ తిని వెనక్కి పోతూండేవాడు.\n\nఇలా ఉండగా ఒకసారి మాళవ దేశంలో భయంకరమైన క రు వు వచ్చింది. ప్రజలకు తిండిలేదు. వారిలో హాహాకారాలు బయలుదేరాయి. తన ప్రజల బాధలను మాధవవర్మ పట్టించు కోలేదు. అందుకని మాళవదేశ ప్రజలు చిత్రకేతు రాజ్యంలోకి కాందిశీకులుగా రాసాగారు. చిత్రకేతు వారికి తగిన విధంగా తిండి, వసతీ ఏర్పాటుచేసి, ఆదుకున్నాడు. చివరకు మాధవవర్మ కింద ఉండే సైనికులు కూడా చిత్రకేతు కింద కొలువులో చేరారు.\n\nఒకనాటి రాత్రి చిత్రకేతు మహా రాజుకు ఒక కల వచ్చింది. అందులో అతను ఒక దివ్యమైన భవనంలో తిరుగు తున్నాడు. దేవతల్లాటి వ్యక్తులు భవనం మధ్య చావడిలో ఒక రత్న ఖచిత సింహాసనాన్ని తెచ్చిపెట్టి, దానిమీద మెత్తలు పరిచి హడావుడి చేస్తున్నారు.\n\nచిత్రకేతు వారిని సమీపించి, \"ఎవరి కోసం ఈ సింహాసనం ? దీన్ని అలంక రించనున్న దివ్యపురుషుడు ఎవరు ?'' అని అడిగాడు.\n\nవాళ్ళు అతనితో, \" భూలోకంలో చిత్రకేతు అనేరాజు పేదలపాలిటి కల్ప వృక్షమై ఉన్నాడట. అతన్ని ఒకసారి ఇక్కడికి తెచ్చి, సన్మానించటానికి దేశంలో తీవ్రపరిస్థితి ఏర్పడింది. చిత్ర ఏర్పాటు జరుగుతున్నాయి,'' అన్నారు.\n\nకల కరిగిపోయింది. రాజు పరమా నందభరితుడై లేచాడు. తన దాతృ త్వాన్ని దేవతలు కూడా మళ్ళీ అతనికి కల వచ్చింది. ముందు చూసిన దివ్యభవనమే! అదే సింహా కుంటున్నా రన్న మాట ! ఎక్కువగా దానాలు చేసి, ఎక్కువ సనం! అదే వ్యక్తులు ! అయితే వాళ్ళు పుణ్యం సంపాదిస్తే, దేవతలు సింహాసం పక్కగా తట్టెడు పేడ తెచ్చి ఎక్కువగా మెచ్చుకుని, ఎలా సన్మా పెట్టారు. సింహాసనంమీద ముళ్ళకంప నిస్తారో చూడాలని చిత్ర కేతుకు వేశారు. సింహాసం పక్కన బల్లమీద అనిపించింది. వెంటనే అతను తన ఒక కొరడా ఉంచారు.\n\nభటులను పంపి, రోజుకు వెయ్యిమందిని యిదంతా ఏమిటని చిత్రకేతు అడిగితే, కోటకు తెప్పించి, వారికి బంగారం వాళ్ళు, \"చిత్రకేతు డనేరాజు పాత్రా పంచసాగాడు.\n\nదీని ఫలితంగా ఖజానా క్రమంగా ఖాళీ పాత్ర విచక్షణ లేకుండా ధనం దానం కాసాగింది. ప్రజలలో డబ్బు ముమ్మర చేసి, ప్రజలను సోమరిపోతులనుగా మయిందిగాని ప్రజాసౌకర్యాలకు డబ్బు మార్చాడు. అతన్ని శిక్షించాలి'' అన్నారు. లేదు. డబ్బు పుష్కలంగా చేతిలో ఆడుతున్నందువల్ల ప్రజలు తాగుడూ, జూడమూలాటి వ్యసనాలు మరిగారు. ధరలు ఆకాశాన్ని అందుకున్నాయి.\n\nరాజు భయంతో ఒక్క కేకవేసి, మేలుకున్నాడు. అతనికి తన అవివేకం అర్థమయింది. అతను పూర్వంలాగా ప్రజాక్షేమమే దృష్టిలో పెట్టుకుని, ఆదర్శంగా పాలించసాగాడు.",
            "book_page_end": 36
        },
        {
            "title": "చిత్త విశ్రాంతి",
            "book_page_start": 39,
            "pdf_page_start": 39,
            "pdf_page_end": 39,
            "author": "ఎం. ఆర్. కె. నాయర్",
            "genre": "Philosophical",
            "moral": "మానసిక విశ్రాంతి పొందలేని వ్యక్తి ఇతరులకు విశ్రాంతిని ఇవ్వలేడు. ఇద్దరూ కోరికలనే బంధాలలో చిక్కుకున్నప్పుడు, ఒకరు మరొకరికి సహాయం చేయలేరు.",
            "keywords": [
                "చిత్త విశ్రాంతి",
                "భాగవతం",
                "కోరికలు",
                "పండితుడు",
                "బంధం"
            ],
            "characters": [
                "శిశుమంతుడు (రాజు)",
                "పండితుడు"
            ],
            "locations": [
                "అయోధ్య"
            ],
            "content": "పూర్వం అయోధ్య రాజైన శిశుమంతుడికి భాగవతం అంటే చాలా అభిమానం. ఆయనకు మనసు ఆందోళనగా ఉంటూ రావటంచేత, భాగవత సప్తాహం జరిపించాడు. అంటే ఒక పండితుడిచేత వారం రోజులపాటు భాగవతం చదివించి, తర్వాత సంతర్పణ చెయ్యటం.\n\nఅయినా రాజుకు చిత్త విశ్రాంతి కలగలేదు. అది తనకు ఎందుకు చేకూరలేదో తెలుసు కోవాలని పండితుణ్ణి అడిగాడు. రాజు తనను దండిస్తాడని పండితుడు అనుమానించి, తనను ఒక స్తంభానికి కట్టేయమని రాజును అడిగాడు. ఆ పని పూర్తిఅయాక పండితుడు రాజును కూడా మరొక స్తంభానికి కట్టేయమన్నాడు. అది కూడా అయాక పండితుడు, “మహారాజా, నేను బాధలలో చిక్కుకున్నాను, నన్ను తమరు విముక్తుణ్ణి చెయ్యండి,\" అని ఆక్రోశించాడు.\n\n\"నీ మాటలకు అర్థం ఉందా? నేనుకూడా బంధింపబడి ఉండి, నీకు బంధ విముక్తి ఎలా కలిగిస్తాను ?” అన్నాడు రాజు,\n\n“తమరు నా ద్వారా చిత్త విశ్రాంతి కోరటం కూడా అలాగే ఉంది. ఇద్దరమూ పాపంచిక బాధలలో చిక్కుకున్న వాళ్లమే. తమరిని తృప్తిపరచి డబ్బు సంపాదించాలని నా తాపత్రయం. భాగవతం విని చిత్తవిశ్రాంతి పొందాలని మీ తాపత్రయం. విముక్తుడైన వాడే మరొకడికి విముక్తి కలిగించగలడు,” అన్నాడు పండితుడు. - ఎం. ఆర్. కె. నాయర్",
            "book_page_end": 39
        },
        {
            "title": "తెలివి వుండాలి!",
            "book_page_start": 38,
            "pdf_page_start": 40,
            "pdf_page_end": 44,
            "author": "చందమామ బృందం",
            "genre": "Social",
            "moral": "తెలివైన భార్య భర్తకు ఉన్నత స్థానాన్ని సంపాదించి పెడుతుంది.",
            "keywords": [
                "శీలవతి",
                "తెలివి",
                "పక్షుల భాష",
                "మంత్రిపదవి",
                "విశ్వాసం"
            ],
            "characters": [
                "రత్నాకరుడు",
                "అజితసేనుడు",
                "శీలవతి",
                "రాజు",
                "కాకి"
            ],
            "locations": [
                "నందనపురం",
                "రాజధాని",
                "ధర్మశాల",
                "మర్రిచెట్టు"
            ],
            "content": "నందనపురంలో రత్నాకరుడు పెద్ద వర్తకుడు. అతని ఏకపుత్రుడు అజిత సేనుడు. ‘“కాయంగుల'' పట్టణంలో శీలవతి అనే పిల్ల, ధనికుడి కుమార్తె చక్కనిదనీ, తెలివిగలదనీ, గుణవతి అనీ నలుగురూ చెప్పగా విని, రత్నా కరుడు ఆమెను అజితసేనుడికి పెళ్ళి చేశాడు. ఆమె తెలివితేటలూ, అందమూ చూసి, అ జి త సేను డు ఆమెతో అనుకూలంగా కాపరం చేయసాగాడు. రత్నాకరుడు మాత్రం తన కోడలిని కనిపెట్టి ఉన్నాడు.\n\nఒకనాటి అర్ధరాత్రి శీలవతి ఒక ఖాళీ కుండను తీసుకుని ఇంటినుంచి బయలు దేరి, చాలాసేపటికి కుండలేకుండా వచ్చింది. అది మామగారు గమనించి, తన కోడలు సాహస్ అనీ, అలాటి మనిషి ఉభయ కుటుంబాలకూ అపకీర్తి తేగలదనీ అనుకుని, మనసులో చాలా బాధపడి, మర్నాడు తన కొడుకుతో, \"కొంతకాలం నీ భార్యను పుట్టింట ఉండి రానీ,\" అన్నాడు. ఆమె ఇక్కడ సుఖంగానే ఉంటున్నది కదా అని కొడుకు అంటే, ''కాదు, ఆమె పుట్టింటికి వెళ్ళితేనే మంచి,” అని తండ్రి పట్టుబట్టాడు.\n\nతన కోడలిని పుట్టింటికి చేర్చే బాధ్యత తానే తీసుకుని రత్నాకరుడు ఆమెను వెంటబెట్టుకుని బయలు దేరాడు. దారిలో ఒక వాగు వచ్చింది. కాలి చెప్పులు తీసి చేత బట్టుకుని నీటి లోకి దిగమని మామగారు కోడలికి చెప్పాడు. కాని ఆమె చెప్పుల కాళ్ళతో వాగు దాటింది. ఆమె తన మాట విన నందుకు రత్నాకరుడు బాధపడ్డాడు, కాని పైకి ఏమీ అనలేదు.\n\nకొంతదూరం పోయాక ఒక విరగ పండిన చేను కనిపించింది. ''చక్కని పంట ! ఖామందు మంచి లాభం పొందుతాడు,\" అన్నాడు మామగారు. “తి నె య్య కుండా ఉంటేనూ !\" అన్నది కోడలు.\n\nఅంత తెలివితక్కువగా మాట్లాడే తన కోడలుకు తెలివిగలదని ఎలా పేరు వచ్చిందో రత్నాకరుడికి తెలీలేదు.\n\nతరవాత వాళ్ళు ఒక నగరం కుండా వెళ్ళటం తటస్థించింది. \"ఈ పట్టణం ఎంత బాగున్నది !\" అన్నాడు రత్నాకరుడు. “శత్రురాజులు దీన్ని ధ్వంసం చెయ్య కుండా ఉంటేను !\" అన్నది శీలవతి.\n\nమరి కొంత సేపటికి తోవలో తగిలిన ఒక మర్రిచెట్టు కింద రత్నాకరుడు విశ్రాంతికి కూర్చున్నాడు. శీలవతి చెట్టుకు దూరంగా వెళ్ళి కూర్చున్నది. “పెంకిమనిషి ! మూర్ఖురాలు ! పెద్దవాళ్ళంటే లక్ష్యంలేదు. ఈమెను పుట్టింట వదలటం నా కొడుక్కు పీడ విరగడే !\" అనుకున్నాడు రత్నాకరుడు.\n\nతరవాత వాళ్ళు బండిలో కొంత దూరం ప్రయాణించి, ఒక గ్రామంలో ఎరిగినవాళ్ళ ఇంట భోజనంచేసి, బయట విశ్రాంతి తీసుకున్నారు. రత్నాకరుడు తాము వచ్చిన బండిలో పడుకున్నాడు. శీలవతి బండి నీడలో కూర్చున్నది.\n\nఅప్పుడు చెట్టుమీద కూర్చున్న కాకి ఒకటి తెగ అరవసాగింది. అది విని శీలవతి, \"ఓసీ, కాకీ! ఎందుకలా అరుస్తావు ? ఒక పొరపాటుచేసి నేను ఇల్లు వదిలిపెట్టవలసి వచ్చింది. ఇంకో సారి అలాచేస్తే నా భర్త ముఖం మళ్ళీ చూడలేనేమో !\" అన్నది.\n\nఈ మాటలు విని ఆశ్చర్యపడి రత్నాకరుడు బండి దిగివచ్చి, \"నువ్వు ఇప్పు డన్నమాటకు అర్థమేమిటి ?\" అని కోడల్ని అడిగాడు.\n\n\"సువాసన ఉన్నందువల్లనే గంధపు చెక్కను అరగదీస్తారు. రంగు ఉండటం వల్లనే జేగురుగడ్డను చితకగొట్టి పొడి చేస్తారు. నా విశేషగుణాలే నాకు శత్రువులైనాయి. నాకు పక్షుల భాషా, జంతువుల భాషా తెలుసును,\" అన్నది శీలవతి.\n\nఆమెకు పిచ్చేమో ననుకున్నాడు రత్నాకరుడు. శీలవతి చెప్పుకుపోయింది : \"కొన్నాళ్ళక్రితం అర్ధరాత్రివేళ ఆడ నక్క కూసింది. నదిలో ఒక స్త్రీ శవం కొట్టుకుపోతున్నదనీ, శవంమీద ఆభరణా లున్నాయనీ నక్క అంటు న్నది. అది విని నేను ఖాళీకుండ తీసుకుని నదికివెళ్ళి, శవాన్ని నీటినుండి ఒడ్డుకు లాగి, దాని ఆభరణాలు తీసి కుండలో పెట్టి, కుండను గుర్తుగా ఒకచోట పాతి పెట్టి, శవాన్ని నక్కకు వదిలి, ఇంటికి తిరిగి వచ్చాను. ఈ చిన్న తప్పు చేసినందువల్ల నేను మీ అనుమానానికి గురి అయి ఈ స్థితికి వచ్చాను.\"\n\nర త్నా క రు డి కి ఇదంతా విని ఆశ్చర్యమూ, కోడలిపైన జాలీ కలిగాయి. శీలవతి ఇంకా ఇలా చెప్పింది : “అయితే నా పైన పశు పక్ష్యాదులకు ఎంత అభిమానమో చూడండి. ఆ కాకి ఇంత సేపటినుంచి నాతో చెబుతున్నది, ఆ చెట్టుకింద పెద్ద నిధి ఉన్నదని !\"\n\nవెంటనే రత్నాకరుడు ఆ చెట్టుకింద తవ్వాడు. ధనరాశి దొరికింది. అతనికి తన కోడలుమీద అపారమైన విశ్వాసమూ, గౌరవమూ కలిగాయి. ఆయన శీలవతితో, “నేను నిన్ను సరిగా అర్థంచేసుకోలేక పోయినందుకు విచారిస్తున్నాను. మనం ఇంటికి తిరిగి పోదాం,'' అన్నాడు.\n\nతిరుగుప్రయాణం ఉత్సాహంగా సాగింది. దారిలో తిరిగి మర్రిచెట్టు కనబడగానే మామగారు కోడల్ని, \"నువు మర్రిచెట్టు కింద ఎందుకు కూర్చోలేదు?\" అని అడిగాడు.\n\n\"మర్రిచెట్టు తొర్రలలో పాము లుంటాయి. చెట్టుమీద ఉండే పక్షులు రెట్టలు వేస్తాయి,'' అన్నది కోడలు.\n\nరత్నాకరుడు నవ్వి, “ఔను, నిజమే,\" అన్నాడు. తరవాత నగరం వచ్చింది. “ఈ నగరంలో బాటసారుల సౌకర్యం కోసం ఒక్క సత్రమైనాలేదు. తేలికగా శత్రురాజుల వశమవుతుంది,'' అన్నది శీలవతి.\n\nతరవాత విరగపండిన చేను వచ్చింది. “యజమాని ఈ పంటను అమ్మి, డబ్బును సద్వినియోగం చేస్తేనే నిజంగా లాభం వచ్చినట్టు !\" అన్నది శీలవతి.\n\nతరవాత వాగు వచ్చింది. “వాగులో రాళ్ళుంటాయి, జల జంతు వులు ఉంటాయి. నేలమీదలాగా అవి కనిపించవు. అందుచేత నీటిలో నడిచే టప్పుడు విధిగా పాదరక్షలుండాలి,'' అన్నది. ఆమె తెలివిని మామగారు ప్రశంసించాడు.\n\nఇంటికి తిరిగి వచ్చిన భార్యను చూసి అజిత సేనుడు చాలా సంతోషించాడు. తన తండ్రి ఆమెకు ఇంటిపెత్తనం ఇయ్యటం చూసి, ఆమె తన తండ్రి విశ్వాసానికి పాత్రురాలయిందని అతను గ్రహించాడు.\n\nఓ సమయంలో దేశపురాజు మంత్రిని నియమించే ఉద్దేశంతో అనేక మంది మేధావులను రప్పించి, వారితో గోష్ఠి జరుపుతున్నట్టు జరుపుతూ పరీక్ష చేస్తున్నాడు. దానికి అజితసేనుడు తన భార్యతోసహా వెళ్ళి, రాజుగారి ధర్మ శాలలో దిగాడు.\n\n\"రాజును కాళ్ళతో తన్నినవారికి ఏమి శిక్షవెయ్యాలి?\" అని అకస్మాత్తుగా రాజు మేధావులను అడిగాడు.\n\nరాజద్రోహనేరానికి విధించే శిక్షే విధించాలనీ, కొ ర త వెయ్యా ల నీ, శిరశ్ఛేదం చెయ్యాలనీ, ఒకరిని మించి మరొకరు రాజుగారి మెప్పుకోసం పోటీపడి చెబుతున్నారు.\n\nఅజితసేనుడు చప్పున ధర్మశాలకు పరుగెత్తి, శీలవతికి రాజుగారి ప్రశ్న చెప్పాడు. “రాజును ఎవరు తన్నుతారు ? శృంగార చేష్టగా భార్య తన్నాలి. లేదా పిల్లలు తన్నాలి. అందుకు శిక్ష ఏమి టంటే ఏమీ శిక్ష విధించక, మరింత ప్రేమగా చూడటం!'' అన్నది శీలవతి.\n\nఅజిత సేనుడు వచ్చేసరికి సభికులు శిక్షలు చెబుతూనే ఉన్నారు. అందరూ మౌనంగా ఉన్న క్షణం చూసి అజితసేనుడు, “మహారాజా, రాజును కాళ్ళతో తన్నినవారిని మరింత ప్రేమగా చూసి ఆదరించాలి,\" అన్నాడు.\n\nఅజితసేనుడికి మంత్రి ప ద వి లభించింది.\n\nఅతడు శీలవతితోసహా దివాణంలో కాపరంపెట్టి, శీలవతి సహాయంతో రాజుకు అద్భుతమైన సలహాలిస్తూ, గొప్పమంత్రి అని పేరు తెచ్చుకున్నాడు.",
            "book_page_end": 42
        },
        {
            "title": "పండ్ల దొంగలు",
            "book_page_start": 45,
            "pdf_page_start": 45,
            "pdf_page_end": 45,
            "author": "మారుపాక మంజురాణి",
            "genre": "Humor",
            "moral": "తెలివైన ఆలోచనతో నిజం బయటపెట్టవచ్చు.",
            "keywords": [
                "జమీందారు",
                "దొంగతనం",
                "తోటమాలి",
                "మామిడిపండ్లు",
                "లడ్డూలు"
            ],
            "characters": [
                "జమీందారు",
                "తోటమాలి",
                "పిల్లలు"
            ],
            "locations": [
                "మామిడి తోట"
            ],
            "content": "ఒక జమీందారు రకరకాల మామిడి చెట్లు దేశ దేశాలనుంచి తెప్పించి తోట వేయించాడు. కొంత కాలానికి చెట్లు ఏపుగా పెరిగి, కాయలుపడి, కోతకు వచ్చాయి.\n\nరేపు కాయలు కోయాలనగా తోటమాలి జమీందారు దగ్గరికి వచ్చి, “దొరా, ఊరి పల్లలు మన తోటమీద పడి, కాయలన్నీ తినేశారు,” అన్నాడు.\n\nజమీందారు. మర్నాడు ఊరి పిల్లలందరినీ పిలిచి వాళ్లకు లడ్డూలు పెట్టించాడు. ఒక్కొక్కరు రెండేసి లడ్లకన్న ఎక్కువ తినలేకపోయారు.\n\n“రెండు లడ్లు గట్టిగా తినలేని పిల్లలు తోటలో కాయలన్నీ తినేశారా?” అని జమిందారు తోటమాలిని అడిగాడు.\n\nతోటమాలి జమిందారు కాళ్లమిదపడి క్షమాపణ చెప్పుకుని, తాను కోసిన కాయలన్నీ తెచ్చి ఇచ్చాడు. —మారుపాక మంజురాణి",
            "book_page_end": 45
        },
        {
            "title": "మోసపోయిన దొంగ",
            "book_page_start": 44,
            "pdf_page_start": 46,
            "pdf_page_end": 47,
            "author": "ఎం. మనోహరరెడ్డి",
            "genre": "Humor",
            "moral": "తెలివైన ప్రణాళిక, సమయస్ఫూర్తి పేదవాడిని కూడా గొప్ప స్థానానికి చేర్చగలవు.",
            "keywords": [
                "రజాక్",
                "గజదొంగ",
                "సుల్తాను",
                "మోసం",
                "తెలివి"
            ],
            "characters": [
                "రజాక్",
                "రజాక్ భార్య",
                "గజదొంగ",
                "సుల్తాను"
            ],
            "locations": [
                "పర్షియా పట్టణం",
                "రాజధాని",
                "సరాయ్"
            ],
            "content": "పర్షియా దేశంలోని ఒక పట్టణంలో రజాక్ అనే పేదవా డుండేవాడు. అతను ఒక వర్తకుడి దుకాణంలో పని చేస్తూ, చాలీచాలని జీతంతో తన కుటుంబాన్ని పోషిస్తూండేవాడు.\n\nఆ పట్టణంలో ఒక గజదొంగ బయలు దేరి, పట్టణంలోనూ, చుట్టుపక్కలా దొంగతనాలు చెయ్యసాగాడు. వాణ్ణి పట్టిచ్చిన వారికి . మంచి బహుమానం ఇస్తానని సుల్తాను ప్రకటించాడు.\n\nతరవాత ఒకనాడు రజాక్ వీధినపడి తన పెళ్ళాన్ని దుమ్మెత్తిపోయసాగాడు, దారేపోతున్న నలుగురూ చేరి కారణం అడిగారు.\n\n\"నా భార్య ఎంత బుద్ధిహీనురాలో చూడండి. మా మామగారు దానికి ఒక పెట్టె పంపించి, దాన్ని సుల్తానుగారికి ఇస్తే మంచి బహుమానం ఇస్తారనీ, దానితో మమ్మల్ని సుఖంగా బతకమనీ చెప్పాడు. ఆ పెట్టెను నా కియ్యమంటే ఇయ్యనంటుంది. అదేం మనిషి ? మీరే చెప్పండి.\" అన్నాడు రజాక్.\n\nఇంతలో రజాక్ భార్య లోపలినుంచి బయటికి వచ్చి, “మా నాన్నకు మతి లేదు. నా మొగుడికి అంతకన్న మతి లేదు. ఆ పెట్టెలో ఓ కాగితం ముక్క తప్ప లేదు. దీన్ని తీసుకుని ఈయనగారు రాజధానికి పోతాడట ! సుల్తానుగారు ఈయనకు మెచ్చి మేకతోలు కప్పుతాడట! ఆరునూరైనా నేను ఆ పెట్టెను ఇయ్యను గాక ఇయ్యను !'' అని గట్టిగా చెప్పి, లోపలికిపోయి తలుపు వేసుకున్నది.\n\nరజాక్ వసారాలో కూర్చుని, \"ఎలా ఇయ్యవో నేనూ చూస్తాను ! నీ సంగతి నేను చూడలేననుకున్నావా?\" అన్నాడు.\n\nఈ వార్త నిమిషాలమీద దొంగకు చేరింది. వాడు వీలైతే ఆ పెట్టెను కాజెయ్యాలని రజాక్ ఇంటిని వెయ్యి కళ్ళతో కనిపెట్టసాగాడు.\n\nరెండురోజుల అవతల రజాక్, తన భార్యను ఎలా ఒప్పించాడోగాని, పెట్టె తీసుకుని రాజధానికి బయలుదేరాడు. అతనితోబాటే దొంగకూడా బయలు దేరాడు.\n\nఆ రోజంతా ప్రయాణంచేసి రజాక్ ఆ రాత్రికి రాజధాని చేరుకుని. ఒక సరాయ్ దిగాడు. దొంగకూడా అందు లోనే చేరాడు. ఒక మనిషి తనతోపాటే తమ పట్టణం నుంచి రావటం రజాక్ గమనించి, అతనే గజదొంగ అయి ఉండాల ని నిశ్చయించుకున్నాడు. అతను తన పెట్టెను తన దగ్గిరే పెట్టుకుని పడుకుని, గాఢనిద్రలో ఉన్నట్టు గుర్రుపెట్టసాగాడు. అదే సమయమనుకుని దొంగ ఆ పెట్టెను తీసుకుని మర్నాడు ఉదయం సుల్తాను గారి దివాణానికి వెళ్ళాడు.\n\nదొంగ తెచ్చిన పెట్టెను రాజభటులు సుల్తానుకు అందజేశారు. సుల్తాను పెట్టెను తెరిపించి చూస్తే, అందులో ఒక కాగితంమీద, \"ఈ పెట్టె తెచ్చినవాడు ఫలానా పట్నంలోని గజదొంగ,\" అని ఉన్నది. దానికింద రజాక్ పేరూ, ఊరూ, వీధీ ఉన్నాయి.\n\nసుల్తాను దొంగను విచారణ జరిగే దాకా ఖైదులో ఉంచమని ఉత్తరు విచ్చాడు. ఇది కళ్ళారా చూసి రజాక్ సుల్తాను దర్శనం సంపాదించి, దొంగను పట్టిచ్చినది తానేననీ, తాను చాలా పేద వాడిననీ చెప్పుకున్నాడు.\n\nదొంగ ఉండే ఇల్లు సోదా చేయించిన మీదట చాలామంది పోగొట్టుకున్న వస్తువులు దొరికాయి. దొంగకు సుల్తాను కారాగారశిక్ష విధిస్తూ, అతన్ని పట్టిచ్చిన రజాకు వెయ్యి బంగారు దీనారాలు బహుమతి ఇచ్చాడు. ఆ డబ్బుతో రజాక్ సొంతాన వ్యాపారం ప్రారంభించి, సుఖంగా జీవించాడు.",
            "book_page_end": 45
        },
        {
            "title": "మనుషులు చేసిన దేవుళ్ళు",
            "book_page_start": 46,
            "pdf_page_start": 48,
            "pdf_page_end": 50,
            "author": "వీరేపల్లి జయరాంరెడ్డి",
            "genre": "Social/Critique",
            "moral": "దైవభక్తి లేదా దేవతారాధన వెనుక సాధారణంగా స్వార్థపూరిత కోరికలు లేదా లౌకిక లాభాలు దాగి ఉంటాయి.",
            "keywords": [
                "గ్రామదేవత",
                "గ్రామాధికారి",
                "నాస్తికుడు",
                "చైతన్యం",
                "స్వార్థం"
            ],
            "characters": [
                "మహాయోగి",
                "గ్రామదేవత",
                "గ్రామాధికారి",
                "జోగిశెట్టి"
            ],
            "locations": [
                "గ్రామం",
                "గ్రామదేవత గుడి",
                "కొబ్బరితోపు"
            ],
            "content": "ఒక మ హా యోగి అద్భుత శక్తి సంపన్నుడు. ఆయన దేశసంచారం చేస్తూ, శక్తులు ఉడిగిపోయిన దేవుళ్ళకు చైతన్యం గలిగిస్తూ, శిథిలమైన దేవాల యాలను పునరుద్ధరిస్తుండేవాడు. ఆయన ఒక గ్రామం సమీపంలో పాడుబడిన గ్రామదేవత గుడి చూసి, ఆ గ్రామ దేవతకు చైతన్యం కలిగించి, తన దారిన తాను పోయాడు.\n\nవెంటనే ఆ గ్రామదేవత గ్రామాధి కారికి కలలో కనిపించి, తాను గ్రామ దేవతననీ, గ్రామస్థులు తనను చాలా కాలం నిర్లక్ష్యం చేశారనీ, వాళ్ళంతా వచ్చి తనను క్షమాభిక్ష కోరకపోతే, గ్రామం యావత్తూ బుగ్గిచేస్తాననీ బెదిరించింది.\n\nగ్రామాధికారి వట్టి నాస్తికుడు. దేవతలనూ, దయ్యాలనూ లక్ష్యపెట్టే తత్వం గలవాడు కాదు. అందుచేత గ్రామదేవత అన్న విషయం ఉరిలో ఎవరికీ చెప్పక ఊరుకున్నాడు.\n\nనిజానికి, గ్రామాన్ని నాశనంచేసే శక్తి గ్రామదేవతకు లేదు. గ్రామాధికారి తన మాటలకు బెదరడని గ్రహించి, అతన్ని నయాన దారికి తీసుకురావా లనుకున్నది.\n\nఈ సమయంలో, ఆ ఊళ్ళో ఉండే జోగిశెట్టి అనే వైశ్యుడి ఇంట దొంగలు పడి, చేతికి చిక్కినదల్లా దోచుకు పోయారు. అతను. అసలే పిసినారి. లబోదిబో మంటూ గ్రామాధికారి ఇంటికి వెళ్ళి, తన ఇల్లు దోపిడైపోయినదంటూ మొరపెట్టుకున్నాడు.\n\nఈసారి గ్రామదేవత మళ్ళీ గ్రామాధి కారి కలలోకి వచ్చి, జోగిశెట్టి ఇంట పోయిన సరుకు ఎక్కడ దాచి ఉన్నదో చెప్పి, ఇప్పుడైనా తన మహిమ గుర్తించక పోతే, నాశనమై పొగలవని హెచ్చ రించింది.\n\nగ్రామాధికారి చడీ, చప్పుడూ లేకుండా, ఒక్కడే వెళ్ళి, ఆ సొత్తు అంతా తెచ్చుకుని, తన ఇంట ఉంచు కున్నాడు.\n\nదాంతో గ్రామదేవతకు ఒళ్ళుమండి, \"శెట్టి సొమ్ము శెట్టికి అప్పగించకుండా నువు కాజేస్తావా ? చూడు నిన్ను ఏం చేస్తానో, '' అన్నది.\n\nగ్రామాధికారి దణ్ణం పెట్టి, \"తల్లీ, కోప్పడకు. ఆ జోగిశెట్టి ఉత్త లోభి. ఈ సొత్తు వాడి ఇంట ఉన్నా. భూమిలో ఉన్నా ఒకటే. ఈ సొమ్ము గుప్తదానాల కింద వినియోగిస్తాను. నువు చేసిన సహాయానికి ప్రత్యుపకారంగా నీ కోరిక తీర్చుతాను,\" అన్నాడు.\n\nఇద్దరూ చాలాసేపు మాట్లాడుకుని, ఎలాగైతేనేం, చివరకు ఒక ఒప్పందానికి వచ్చారు.\n\nమర్నాడు గ్రామాధికారి రచ్చబండ చేరి, రాత్రి కలలో తనకు ఒక దేవత కనిపించి, ఏకాదశినాడు ఊరికి ఉత్తరాన కొబ్బరితోపులో భూమిలోనుంచి తాను పుట్టబోతున్నానని చెప్పిందని ఊళ్ళో వాళ్ళతో అన్నాడు.\n\nనమ్మినవాళ్ళూ, న మ్మ ని వా ళ్ళూ ఏకాదశిరోజున కొబ్బరితోపులో గుమి కూడారు. అందరూ చూస్తూండగానే గ్రామదేవత విగ్రహం భూమి నుంచి పైకి వచ్చింది.\n\nఆ అద్భుతంచూసి, అక్కడ చేరిన జనం బిత్తరపోయి, భయభక్తులతో దేవతకు సాగిలబడి, మొక్కులు మొక్కుకోసాగారు.\n\nఇదంతా చూసేసరికి గ్రామాధికారికి ఒక ఆలోచన తట్టింది. ఆ రాత్రి దేవత మళ్ళీ తనకు కలలో కనబడగానే గ్రామాధికారి, \"తల్లీ, నీ మీద జనానికి భక్తి కుదిరింది. ఇంక ఏమి ఇయ్యమన్నా ఇస్తారు. చందాలు పోగుచేసి, నీకు కొత్త గుడి కట్టించి, నగలు చేయిస్తాను సెలవా ?\" అని అడిగాడు.\n\nమరుక్షణం ఆమె కళ్ళ నిప్పులు రాల్చుతూ గ్రామాధికారికి కనబడి, \"మూర్ఖుడా ! వెర్రిజనానికి మాయ మాటలు చెప్పినట్టు, నన్నూ మోసం చేద్దామనుకున్నావా ? నీకు పుట్టగతులు లేకుండా చేస్తాను,\" అన్నది.\n\nగ్రామాధికారి నిబ్బరంగా నవ్వి, ''తల్లీ, నోరులేని దేవతవు ! నీ మూలంగా పేరులోకి వచ్చావు. నన్ను నువ్వేం చేయగలవు ? నేనేం తప్పు చేశాను ? నిస్వార్ధంగా ఎవరూ ఏ పనీ చెయ్యరు. ధర్మకర్తలు దేవుళ్ళకు గుళ్ళు ఎందుకు కట్టిస్తారు ? మోక్షం కోసం ! అలాగే మిమ్మల్ని కొలిచేజనం తమ కోరికలు తీర్చమని మొక్కుతారు. పూజార్లు కూడా జరుగుబాటు ఉంటేనే మీ సేవలు చేస్తారు. నేనూ నీ మూలాన కొంత బాగుపడ్డాను. ఇంకా నా సహా యానికి నువే నాకు కాస్త పుణ్యం బాకీ ఉన్నావు,\" అన్నాడు.\n\nగ్రామాధి కా రి మా ట లు విని అవాక్కయిపోయింది గ్రామదేవత.",
            "book_page_end": 48
        },
        {
            "title": "పండుతీర్పు",
            "book_page_start": 49,
            "pdf_page_start": 51,
            "pdf_page_end": 52,
            "author": "వి. యజ్ఞరామయ్య",
            "genre": "Moral Story",
            "moral": "పాలకుల ఆలోచనలు, స్వార్థం ప్రకృతిపై కూడా ప్రభావం చూపుతాయి. పన్నులు, పీడన గురించి ఆలోచించకుండా ప్రశంసించడం ఉత్తమం.",
            "keywords": [
                "నవాబు",
                "సాధువు",
                "దానిమ్మ పండు",
                "దాహం",
                "పన్ను రద్దు"
            ],
            "characters": [
                "గోలకొండ నవాబు",
                "సాధువు",
                "భటుడు"
            ],
            "locations": [
                "అరణ్యం",
                "తోట",
                "గోలకొండ రాజధాని"
            ],
            "content": "గోలకొండ నవాబు సపరివారంగా వేట కోసం అరణ్యంలోకి చాలా దూరం వెళ్ళాడు. మధ్యాన్నం దాటిం ది. మనుషులూ, గుర్రాలూ దాహబాధతో సతమతమవుతున్నారు.\n\nభటులు నీటికోసం అన్ని ప్రాంతాలా గాలించారు. కాని ఎవరికీ నీటి జాడ కనబడలేదు. నవాబు తన వెంట వచ్చిన వాళ్ళ మీద మండిపడ్డాడు.\n\n‘“ఆ కనపడే గుట్ట ఎక్కి ఎటుపక్కన అయినా నీటి జాడలు కనిపిస్తాయేమో, చూడండి,'' అన్నాడు నవాబు.\n\nభటులు ఆయాసపడుతూ కొండ ఎక్కిచూస్తే ఒక పక్క లోయలో గుబురు గానూ, వరుసలలోనూ చెట్లూ, వాటిమీద ఎగురుతున్న పక్షులూ కనిపించాయి. ఆయన తన గుర్రాన్ని వేగంగా అటుగా నడిపించాడు.\n\nఅక్కడ ఒక తోట ఉన్నది. ఒక సాధువు ఆ తోటలోని చెట్లకు నీళ్లుపోస్తూ కనిపించాడు. ఆ సాధువుకు మిగతా ప్రపంచం గురించి తెలియకపోవటంచేత, ఆ వచ్చినవాడు నవాబు అని తెలియ లేదు; ఎవరో బాటసారి దారితప్పి వచ్చి ఉంటాడనుకున్నాడు. కాని అతను ఆ ప్రాంతానికి ప్రభువని తెలుసుకుని, నవాబును ఒక చెట్టు నీడన కూర్చోబెట్టి, ఆదరించాడు.\n\nఒక భటుడు పెద్ద ఆకుదొన్నెలో నీరు తెచ్చి నవాబుకిచ్చాడు. ఆనీరు టెంకాయ పాలలాగా ఎంతో రుచిగా ఉన్నది. దాహ బాధ తీరిన నవాబు దృష్టి అక్కడ ఉన్న దానిమ్మ చెట్ల మీద పడింది. అతి విచిత్రంగా ఆ చెట్లకున్న దానిమ్మకాయలు టెంకాయల ప్రమాణంలో ఉన్నాయి. అంత పెద్ద దానిమ్మపళ్ళను నవాబు ఎన్నడూ చూడలేదు.\n\nనవాబు వాటిని చూసి మెచ్చుకునే సరికి, సాధువు ఒక పండు కోసి, దాని రసం ఒక పాత్రలో పిండి, నవాబుకు ఇచ్చాడు. ఒక్క పండులోనుంచి అంత రసం రావటమూ, అది అమృతంలాగా ఉండటమూ చూసి నవాబుకు ఆనందంతో బాటు రకరకాల ఆలోచనలు కూడా వచ్చాయి.\n\nఆ తోట మీద సాధువుకు మంచి రాబడి వస్తూండాలి ! రాబడికి తగిన పన్ను అతను చెల్లిస్తున్నాడో, లేదో ?\n\nఆయన ఇలా అనుకుంటూ మరొక దానిమ్మపండు రసం పిండి ఇయ్యమని సాధువును కోరాడు. సాధువు అలాగే చేశాడు. కాని ఈ సారి రసం మొదటి దానిలో సగమే ఉన్నది.\n\n\"రెండో పండు మొదటిదానంత పెద్దదిగా ఉన్నప్పటికీ అందులో రసం సగమే ఉన్నదేం?\" అని నవాబు సాధువును అడిగాడు.\n\n\"స ర్కా రు వారు మన్నించాలి ! మొదటి పండు ర సం తాగినవారూ, రెండో పండు రసం తాగినవారూ ఒకరు కారేమో!'' అన్నాడు సాధువు.\n\n“అరె, రెండూ తాగినవాణ్ణి నేనేకద!\" అన్నాడు నవాబు.\n\n“ఆ మాట నేను నమ్మలేను సర్కార్! పళ్లు అక్రమ తీర్పు చెప్పవు. మీరే ఆలోచించండి. మీలో ఏదో మార్పు కలిగి ఉండాలి.\" అన్నాడు సాధువు.\n\nనవాబుకు తలకొట్టినట్టయింది. సాధువు పడుతున్న శ్రమను మెచ్చుకోక, అతన్ని పీడించాలనే ఆలోచన తనకు కలిగింది. దాని ఫలితమే దానిమ్మ పండులో కనిపించి ఉండాలి ! పాలకుల దుర్బుద్ధులను ప్రకృతి కూడా ఏవగించు కుంటుంది కాబోలు !\n\nనవాబు రాజధానికి తిరిగి వెళుతూనే తోటల పైన వేస్తూ వచ్చిన పన్నులను రద్దు చేసి, ఫలవృక్షాల పెంపకానికి ప్రోత్సాహం కలిగించాడు.",
            "book_page_end": 50
        },
        {
            "title": "వీరహనుమాన్-37",
            "book_page_start": 51,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "Mythology Serial",
            "moral": "నిందలు ఎదురైనప్పుడు నిజాయితీని నిరూపించుకోవడానికి ధైర్యం అవసరం. మిత్రుల సహకారం పట్ల కృతజ్ఞత చూపడం పాలకుడి ధర్మం.",
            "keywords": [
                "రాముడు",
                "సీత",
                "అగ్నిప్రవేశం",
                "దశరథుడు",
                "పుష్పక విమానం"
            ],
            "characters": [
                "రాముడు",
                "సీత",
                "లక్ష్మణుడు",
                "అగ్నిహెూత్రుడు",
                "దశరథుడు",
                "ఇంద్రుడు",
                "సుగ్రీవుడు",
                "విభీషణుడు",
                "తార"
            ],
            "locations": [
                "లంక",
                "యుద్ధభూమి",
                "కిష్కింధ",
                "అయోధ్య"
            ],
            "content": "రాముడు సీతతో కోపంకొద్దీ ఇంత పరుషంగా మాట్లాడేసరికి వింటున్న వాళ్ళకు భయమూ, జలదరింపూ కలి గాయి. ఎన్నడూ ఇలాటి మాటలు పడి ఎరగని సీత వంచిన తలను మరింతగా వంచుకుని, అంతమంది మధ్య జరిగిన అవమానానికి కన్నీరు కార్చింది.\n\nఆమె కన్నీరు తుడుచుకుంటూ డగ్గుత్తికతో, \"వీరుడా, ఎందుకు ఇలాటి మాటలు అంటున్నావు ? అవి అజ్ఞాని అయినవాడు తనకు తెలియనిదాన్ని గురించి మాట్లాడే మాటలు. నేను విన టానికి యోగ్యమైనవి కావు. నువు అను కుంటున్నట్టు నేను చెడిపోలేదు. కావలిస్తే తగిన పరీక్ష ఏదైనా పెట్టు. స్త్రీలలో చెడ్డ వాళ్ళు ఉన్నారుగదా అని స్త్రీలందరినీ చెడ్డవాళ్ళుగా భావించకు. నా స్వభావం నీకు బాగా తెలిసి ఉన్నట్టయితే నా మీద అనుమానం విడిచిపెట్టు. రావణుడు నన్నెత్తుకుపోయినప్పుడు వాడి శరీరం నాకు తగిలితే అది నా అసహాయతవల్ల జరిగినది కాబట్టి ఆ తప్పు దైవానిది, నాది కాదు. నా అధీనంలో ఉండిన నా మనసు మాత్రం నీ మీదనే ఉన్నది. ఇంతకాలం కలిసి ఉన్న త ర వాత నా స్వభావం నీకు తెలియకపోతే, నీకు అది మరి ఏ విధంగానూ తెలిసే అవకాశం లేదు. నన్ను విడిచి పెట్టదలచినవాడివైతే నన్ను వెదకటానికి హ నుమంతుణ్ణి ఎందుకు పంపావు ? నన్ను విడిచి పెట్టినట్టు ఆ హనుమంతుడి ద్వారా కబురు చేసినా, హనుమంతుడు చూస్తూండగానే ప్రాణాలు విడిచి ఉండేదాన్ని. నీకు ఈ యుద్ధం చేసే అవసరం కూడా లేక పోను. నీ మిత్రులు ఇంతదూరం రావలసిన శ్రమ కూడా తప్పి ఉండును,\" అన్నది.\n\n^తర వాత ఆమె ల క్ష్మణుడితో, \"లక్ష్మణా, నా బాధకు విరుగుడుగా చితిని పేర్చు. అందులో పడి ప్రాణాలు విడుస్తాను. ఇంతమాట పడి బతికి ఉండటం నా కిష్టంలేదు. ఇంతమంది ఎదట నా భర్త నన్ను వదిలేస్తే అగ్ని ప్రవేశం తప్ప నాకు వేరే గతి ఏము న్నది?\" అన్నది.\n\nఈ మాటకు ఎంతో నొచ్చుకుంటూ లక్ష్మణుడు రాముడి ముఖం కేసి చూశాడు. రాముడి వాలకం చూస్తే సీత అగ్నిప్రవేశం చెయ్యటం అతనికి అభ్యం తరం లేనట్టు కనబడింది. అందుచేత లక్ష్మణుడు సీత కోరిన ప్రకారం చితి పేర్చాడు.\n\nచితి మండుతున్నది. తల వంచుకున్న రాముడి చుట్టూ ప్రదక్షిణం చేసి, సీత చితిని సమీపించింది. ఆమె చేతులు మోడ్చి, \" నా మనసు రాముడి మీద తప్ప మరొక పురుషుడి మీదికి పోదన్న మాట నిజమైతే ఈ అగ్ని హెూత్రుడు నన్ను కాపాడు గాక ! సూర్యుడూ, వాయువూ, దిశ లూ, చంద్రుడూ, పగలూ, రాత్రీ, ఉభయ సంధ్యలూ, భూమి, ఇతర దేవతలూ నేను పతివ్రతనని ఒప్పుకున్న పక్షంలో అగ్నిహెూత్రుడు నన్ను రక్షించుగాక! \" అని. చితికి ప్రదక్షిణం చేసి, మండుతున్న చితిలో ప్రవేశించింది.\n\nఇది చూసి అక్కడ చేరిన వారందరూ హాహాకారాలు చేశారు. రాముడు కళ్ళ వెంట నీరు కార్చుతూ విచారంగా ఉండి పోయాడు.\n\nఅంతలోనే చితి చెల్లాచెదరై పోయింది . దానిలోనుంచి అగ్ని హెూత్రుడు మనిషి రూపంలో సీతను ఎత్తుకుని ఇవతలికి వచ్చాడు. సీత ముందులాగే నగలు థరించి, ఎర్ర చీర కట్టుకుని, నొక్కులు నొక్కుల నల్లని జుట్టుతో, ఏ మాత్రమూ కందిపోకుండా ఉన్నది.\n\nఅగ్నిహెూత్రుడు రాముడితో, “రాముడా, ఇదుగో నీ భార్య అయిన సీత! ఈమె ఏ పాపమూ ఎరగదు. ఈమె నిన్ను తప్ప మరొక పురుషుణ్ణి తలవలేదు. రావణుడు ఈమెను తన అంతఃపురంలో ఉంచి, భయంకర రాక్షస స్త్రీలను కాపుపెట్టి, ఎన్నో ఆశలు పెట్టాడు, ఎన్ని విధాలనో బెదిరించాడు. అయినా ఆమె రావణుణ్ణి తలచనేలేదు. ఈ సీతను పరిగ్రహించి ఏలుకో. ఇది నా ఆజ్ఞ! '' అన్నాడు.\n\nఅగ్ని ఇలా చెప్పినందుకు రాముడు చాలా తృప్తిపడ్డాడు ; అలాటి దాన్ని అవమానించి, అగ్నిప్రవేశం చేయించి నందుకు చాలా విచారించి, కన్నీరు కార్చాడు. అతను అగ్ని హెూత్రుడితో ఇలా అన్నాడు : ‘\"సీతలో ఏ పాపమూలేనిమాట నిజమే. అయితే ఆమె రావణుడి ఇంట చాలాకాలం ఉన్నది. నేను సీతను పరీ క్షించకుండా స్వీకరించి ఉంటే, లోకులు, 'దశరథ మహారాజు కడుపున పుట్టిన ఈ రాముడు మూఢుడూ, కాముకుడూను! అంతేగాని ధర్మం తెలిసినవాడు కాడు.' అని ఉందురు. అయితే మూడులో కా లకూ నిజం తెలియగలందులకు, సీత అగ్ని ప్రవేశం చేస్తూంటే చూస్తూ ఊరు కున్నాను. ఆమెకు నా యందే ప్రేమ అని తెలియక కాదు. మీ ఆజ్ఞ తప్పక శిరసావహిస్తాను.\" అన్నాడు.\n\nఆ సమ యంలో స్వర్గం నుంచి దశరథుడు దివ్య విమానంలో అక్కడికి వచ్చాడు. ఆయనను చూసి రామ, లక్ష్మ ణులు నమస్కారం చేశారు. దశరథుడు తన ప్రియపుత్రుడైన రాముణ్ణి కౌగిలించు కుని ఇలా అన్నాడు : \"నాయనా, రామా! నిన్ను విడిచి ఉండటంచేత నాకు ఈ స్వర్గసుఖాలూ, దేవర్షులు నాకు చూపించే గౌరవమూ ఆనందం కలిగించలేక పోయాయి. శత్రువులను చంపి, వనవాసదీక్ష పూర్తి చేసిన నిన్ను చూస్తే నాకు పరమానందగా ఉన్నది. నిన్ను అడవికి పంపమని కైకేయి కోరిన కోరిక ఇంకా నా మ న స్సును వేధిస్తూనే ఉన్నది. రావణుణ్ణి నువు చంపటం కోసం దేవతలే నీ పట్టాభి షేకానికి విఘ్నం కలిగించారని నాకిప్పుడు తెలిసింది. నువు వనవాసం మాని ఇంటికి తిరిగి వెళ్ళగానే కౌసల్య సంతోషిస్తుంది. నువు వెళ్ళి పట్టాభిషేకం చేసుకో. రాజ్యపాలన చేస్తూ నీ తమ్ములతో సహా సుఖంగా ఉండు.\"\n\nరాముడు చేతులుజోడించి దశరథుడితో ఇలా అన్నాడు: \" నన్ను వనవాసానికి పంపమనే పక్షంలో కైకేయినీ, భరతుణ్ణి విడిచిపెట్టుతానన్నావు. ఇప్పుడు వాళ్ళ మీద అనుగ్రహం చూపించు.”\n\nదశరథుడు అందుకు ఒప్పుకుని, లక్ష్మణుణ్ణి కౌగలించుకుని, అతను రాముడికి చేసిన సేవలను ప్రశంసించాడు. తరవాత ఆయన సీతతో, “ రాముడు : నిన్ను విడిచిపెట్టుతానన్నందుకు కోప గించుకోకు,\" అని చెప్పి, స్వర్గానికి తిరిగి వెళ్ళిపోయాడు.\n\nతరవాత ఇంద్రుడు రాముడి ముందుకు వచ్చి, ఏదైనా వరం కోరుకోమన్నాడు. తన కోసం ప్రాణాలర్పించిన వానరు లందరూ తిరిగి బతికేలాగు చెయ్యమని రాముడు ఇంద్రుణ్ణి కోరాడు. ఇంద్రుడు అందుకు సమ్మతించాడు. యుద్ధరంగంలో అవయవాలూ, తలలూ తెగి,. చచ్చి పడి ఉన్న వానరులూ, భల్లూకాలూ చెక్కు చెదరకుండా బతికి లేవటం చూసి, బతికి ఉన్నవాళ్ళు ఆశ్చర్యపడ్డారు.\n\nఆ రాత్రి గడిచి తెల్లవారగానే విభీష ణుడు రాముడి కోసంస్నానానికి పనికివచ్చే నీరూ, సుగంధ లేపనాలూ, బట్టలూ తెచ్చి, రాముడి చేత స్నానం చేయించ టానికి స్త్రీలను కూడా తెచ్చాడు.\n\nరాముడు విభీషణుడితో, “ సుగ్రీవుడు మొదలైన వానర వీరులను స్నానానికి పిలు. నేను వెంటనే అయోధ్యకు పోవాలి. పధ్నాలుగేళ్ళూ నిండిన మర్నాడు నేను కనిపించకపోతే అగ్ని ప్రవేశం చేస్తానని శపథం చేసిన భరతుణ్ణి చూడటం కన్న నాకు ఈ స్నానం వగైరా ముఖ్యం కాదు,” అన్నాడు.\n\nదానికి విభీషణుడు, \" రామా, నిన్ను ఒక్క రోజు లోపల అయోధ్యకు చేర్చ గలను. కుబేరుడి నుంచి రావణుడు బలాత్కారంగా సంగ్రహించిన పుష్పక విమానం ఉన్నది. నీకూ సీతకూ, లక్ష్మణుడికీ నేను చేసే సత్కారాలన్నీ స్వీకరించమని నా ప్రార్థన.\" అన్నాడు.\n\nదానికి రాముడు, \" విభీషణా, నువు యుద్ధంలో నాకు సహాయపడటమే నాకు గొప్ప సత్కారం. నా కోసం చిత్రకూట పర్వతానికి వచ్చిన భరతుణ్ణి చూడాలని నా మనసు చాలా తొందరపడుతున్నది. అంతేగాక మా తల్లులైన కౌసల్యనూ, సుమిత్రనూ, కైకేయి నీ, గురువులైన వసిష్ఠుడు మొదలైన వారినీ, స్నేహి తులనూ, నగరవాసులనూ చూడాలని కూడా తొందరగా ఉన్నది. అందుచేత వెంటనే పుష్పక విమానం తెప్పించు. నే నిక్కడ ఒక్క క్షణం కూడా ఉండ లేను. వెంటనే నేను వెళ్ళిపోవటానికి అనుజ్ఞ ఇయ్యి,\" అన్నాడు.\n\nవెంటనే విభీషణుడు పుష్పక విమా నాన్ని తీసుకు వచ్చాడు. పూలమాలలతో అలంకరించి ఉన్న వి మా నాన్ని రాముడికి చూపి, \" ఇంక ఏమి సెలవు?” అని అడిగాడు.\n\n\" వానరులు చేసిన సహాయం ఇంతా, అంతా కాదు. వారికి బట్టలూ, నగలూ మొదలైనవి ఇచ్చి సత్కరించు. దేవతలకు లొంగని ఈ లంకానగరం వానరుల ధర్మమా అంటూ మనకు లొంగింది. వారి శ్రమకు తగిన ప్రతిఫలం చూపించు. వారికి నీ కృతజ్ఞత చూపితే వాళ్ళు సంతోషిస్తారు.\" అని రాముడు విభీష ణుడికి చెప్పాడు.\n\nవిభీషణుడు ఆ ప్రకారమే వానర వీరుల నందరినీ సత్కరించాడు. తరవాత రాముడు సీతను వెంటబెట్టుకుని పుష్పక విమానం ఎక్కాడు. వాళ్ళ వెనకగా లక్ష్మణుడు కూడా ఎక్కాడు. తరవాత రాముడు వానరులతోనూ, సుగ్రీవ విభీష ణులతోనూ, \"మీరు నాకు కార్యసిద్ధి కలిగించారు. ఇక మీరు మీ ఇష్టం వచ్చిన చోటికి పోవచ్చునని నేను అనుమతిస్తున్నాను. సుగ్రీవుడా, నువు బంధువుగానూ, మిత్రుడుగానూ ఎంత చెయ్యవచ్చునో అంతా చేశావు. నువు నీ సేనలతో కిష్కింధకు తిరిగిపోయి, సుఖంగా ఉండు. విభీషణా, నేను నీ కిచ్చిన లంకా రాజ్యాన్ని సుఖంగా ఏలుకో. దేవతలు కూడా నిన్ను ఎదిరించ లేరు. నేనిక అయోధ్యకు పోతాను, మీరు అనుమతించండి.” అన్నాడు.\n\nఅప్పుడు సుగ్రీవుడు మొదలైన వానరులూ, ` విభీషణుడూ రాముడితో, \" మాకు కూడా అయోధ్యకు రావాలని ఉన్నది. మమ్మల్ని కూడా తీసుకుపో. అక్కడి ప్రజలకు మా వల్ల ఏ బాధా లేకుండా అరణ్యంలోనూ, నగరంలోనూ సంచరిస్తాం. మేం నీ పట్టాభిషేకం చూసి, కౌసల్యాదేవికి నమస్కరించినాక నే మా ఇళ్ళకు పోతాం,” అన్నారు.\n\n''మీరంతా నా వెంట వస్తామంటే నాకు మరీ సంతోషం. నుగ్రీవా, నువూ, నీ వానరులూ వెంటనే పుష్పకంలోకి రండి. విభీషణా, నువూ, నీ మంత్రులూ కూడా రండి.\" అన్నాడు రాముడు.\n\nసుగ్రీవుడి వెంబడి వానరులూ, విభీషణుడు వెంట అతని మంత్రులూ ఎక్కగానే పుష్పక విమానం ఆకాశం లోకి లేచింది. అది వాయువేగంతో ఆకాశంలో పోతూ ఉంటే, రాముడు సీతకు త్రికూట పర్వతం మీద ఉన్న లంకా నగరాన్నీ, రక్తంతో తడిసిన యుద్ధభూమినీ, తాను రావణుణ్ణి చంపిన స్థలాన్నీ, కుంభకర్ణుణ్ణి చంపిన స్థలాన్నీ, సముద్రాన్నీ, సేతువునూ, విభీషణుడు మొట్టమొదట తన వద్దకు వచ్చిన ప్రదే శాన్నీ, కిష్కింధా నగరాన్నీ, తాను వాలిని చంపిన స్థలాన్నీ చూపాడు.\n\nసీత రాముడితో, \"నేను అయోధ్య ప్రవేశించేటప్పుడు నా వెంట సుగ్రీవుడి భార్యలైన తార మొదలైన స్త్రీలనూ, ఇతర వానర ప్రముఖుల భార్యలనూ తీసుకు పోవాలని కోరుతున్నాను,” అన్నది.\n\nరాముడు పుష్పకాన్ని కిష్కింధలో ఆపి, సుగ్రీవుడితో, \"మీ భార్యలందరూ తన వెంట అయోధ్యకు రావాలని సీత కోరుతున్నది. ఆ మాట మీ ఆడవారందరికీ చెప్పు,'' అన్నాడు.\n\nసుగ్రీవుడు తార దగ్గిరికి పోయి \"నిన్నూ ఇతర వానర స్త్రీలనూ అయోధ్యకు తీసుకురమ్మని రాముడి ఆజ్ఞ. సీతాదేవి అలా కోరిందట. వెంటనే బయలుదేరండి,'' అన్నాడు.\n\nతార ఆపాదమస్తకమూ అలంక రించుకుని, మిగిలిన వానర స్త్రీలతో, \" మనమందరమూ అయోధ్యకు పోయి, అక్కడి విశేషాలు చూసి వద్దాం, బయలు దేరండి,\" అన్నది. వానర స్త్రీలు అలంక రించుకుని, సీతను చూడాలన్న కుతూ హలంతో తార వెంట బయలుదేరి, పుష్పక విమానంలో ఎక్కారు. తిరిగి విమానం ఆకాశంలో ప్రయాణం సాగిం చింది. రాముడు సీతకు ఋశ్యమూక పర్వతాన్నీ, తాను సుగ్రీవుణ్ణి మొదట కలుసుకున్న స్థలాన్నీ, పంపాసరస్సునూ, సీతను పోగొట్టుకుని తాను ఏడ్చిన ప్రాంతాన్నీ, కబంధుణ్ణి చంపిన స్థలాన్నీ, ఇతర ప్రదేశాలనూ చూపాడు.\n\nవిమానం అ త్రిమహర్షి ఆశ్రమం మీదుగానూ, గుహుడు ఉండే శృంగి బేరపురం మీదుగానూ, చిత్రకూటం మీదుగానూ, భరద్వాజాశ్రమం మీదు గానూ ఎగురుతూ, అయోధ్యానగరాన్ని చేరవచ్చింది.",
            "book_page_end": 58
        },
        {
            "title": "సింహగఢ్ విజయం",
            "book_page_start": 61,
            "pdf_page_start": 61,
            "pdf_page_end": 64,
            "author": "చందమామ బృందం",
            "genre": "History",
            "moral": "విజయం అత్యంత విలువైనదే అయినప్పటికీ, దానిని సాధించిన వీరుడి ప్రాణానికి అది సాటిరాదు. (కోట దక్కింది, కానీ సింహం పోయింది!)",
            "keywords": [
                "శివాజీ",
                "తానాజీ",
                "సింహగఢ్",
                "మొగలులు",
                "వీరత్వం"
            ],
            "characters": [
                "శివాజీ",
                "జీజాబాయ్",
                "తానాజీ మాలుసరే",
                "ఉదయభాను",
                "యశ్వంతి (ఉడుము)"
            ],
            "locations": [
                "ప్రతాప్ ఘర్ దుర్గం",
                "సింహగఢ్ దుర్గం",
                "సహ్యాద్రి పర్వత శ్రేణులు"
            ],
            "content": "చరిత్ర ప్రసిద్ధుడైన మరాటా నాయకుడు శివాజీ ప్రతాప్ ఘర్ దుర్గంలో నివసిస్తూండేవాడు. శివాజీ తల్లి అయిన జీజాబాయ్ ఒకనాటి ఉదయవేళ పూజ ముగించి, కిటికీ దగ్గిరకు వచ్చి నిలబడింది. దూరంగా సింహగఢ్ దుర్గం కంటబడగానే ఆమెకు చప్పున ఒక ఆలోచన కలిగింది.\n\nసహ్యాద్రి పర్వత శ్రేణుల్లోని, ఒక శిఖరం మీద సింహగఢ్ దుర్గం నిర్మించ బడింది. ఆ దుర్గాన్ని మహారాష్ట్రుల నుంచి, మొగలులు ఆక్రమించు కున్నారు. మొగలుల సేవలో వున్న ఉదయభాను అనే రాజపుత్ర సేనాని, పెద్ద సేనతో దుర్గరక్షణకు నియమించ బడ్డాడు.\n\nశివాజీ కొంతకాలంగా ఆరోగ్యం సరిలేక, విశ్రాంతి తీసుకుంటున్నాడు. ఆ రోజు సాయంత్రం శివాజీ కాలక్షేపం కోసం తనతో చదరంగం ఆడవచ్చినప్పుడు ఆమె, \"నాయనా, ఆటలో సువ్వు ఓడటం జరిగితే, నా కెలాంటి బహు మానం యిస్తావు?” అని అడిగింది. \" అమ్మా, నువ్వు కోరిన బహుమానం!” అన్నాడు శివాజీ. శివాజీ ఆటలో ఓడాడు. \" అమ్మా, నీకేం బహుమానం కావాలో చెప్పు?” అన్నాడతడు. జీజాబాయ్ గంభీరంగా ముఖం పెట్టి, “నాయనా, నాకు సింహగఢ్ దుర్గం కావాలి!\" అన్నది.\n\nఆ జవాబుకు అంత శక్తిమంతుడైన శివాజీ కూడా నిర్విస్ట్లు డయాడు. సింహగఢ్ అంత తేలిగ్గా లభ్యమయే బహుమానం కాదు !\n\nఅయినా, తల్లి కోరిన బహుమానం యివ్వగలనని శివాజీ మాట యిచ్చి వున్నాడు ! ఆ దుర్గంపై దాడి చేయగల ధైర్యశాలి ఒకే ఒకడున్నాడు; అతడు తానాజీ మాలుసరే. శివాజీ అతడి కోసం కబురంపాడు. తన కుమారుడి వివాహ వేడుకల్లో వున్న తానాజీ వెంటనే బయలుదేరి వచ్చాడు.\n\nశివాజీ తన తల్లి కోర్కె గురించి తానాజీకి చెప్పాడు. తానాజీ నిస్సం కోచంగా అప్పటికప్పుడే మెరికల్లాంటి వేయిమంది సైనికుల్ని వెంటబెట్టుకుని, కారుచీకటిలో, జడివానను కూడా లెక్క చేయకుండా సింహగఢ్ కేసి బయలుదేరాడు.\n\nదుర్గం కాపలావాళ్ళు నిద్రమత్తులో వున్నారు. తానాజీ తన సైనికులను దుర్గం వెనక భాగాన సమాయత్తం చేశాడు. తరవాత మంచి శిక్షణ పొందిన శివాజీ పెంపుడు ఉడుము యశ్వంతి నడుముకు తాడుకట్టి, దాన్ని దుర్గం రాళ్ళ పైకి వదిలాడు. అది పాకుతూ పై భాగాన్ని చేరి, అక్కడ వున్న ఒక చెట్టుకు తాడును చుట్ట బెట్టింది.\n\nఆ తాడు ఆధారంతో తానాజీ సైనికులు నిశ్శబ్దంగా పైకి పోయారు. అలా మూడువందలమంది మరాటా సైనికులు దుర్గంలో ప్రవేశించినా, కాపలావాళ్ళు ఆదమరిచి నిద్రపోతూనే వున్నారు.\n\nహఠాత్తుగా మరాటా సైనికుల్లో ఒకడు తాడు పట్టు జారి, దభీమంటూ కింద పడ్డాడు. ఆ ధ్వనికి కాపలా వాళ్ళు మేల్కుని, దుర్గంలోని తమవాళ్ళను హెచ్చరించారు. కాని, యీ లోపలే తానాజీ సైనికులు కొందరు దుర్గ ద్వారాన్ని చేరి, తలుపులు తెరిచారు.\n\nదుర్గాన్ని రక్షిస్తున్న మొగల్ సైనికులు, తానాజీ వెంట వున్న మరాటా సైనికులను ఎదుర్కున్నారు. వాళ్ళు, చంద్రావళి అనే ఒక మదపుటేనుగును, మరాటా సైనికుల పైకి ఉసికొల్పారు. తానాజీ ఒక్క ఊపున పోయి మదపు టేనుగుపై కూర్చుని, దాన్ని మొగల్ సైనికుల మధ్యకు పరిగెత్తించి, వాళ్ళను భీతావహులను చేసి, తరవాత దాన్ని చంపివేశాడు.\n\nశత్రువులతో జరిపిన యీ భీకర •పోరాటంలో, సింహవిక్రముడై న తానాజీ బాగా గాయపడి, త్వరలోనే మరణించాడు. శివాజీ అతడి మృత దేహాన్ని చూసినప్పుడు, దుఃఖవివశుడై పోయి, \" గఢ్ (దుర్గం) లభించింది; కాని సింహం పోయింది!” అన్నాడు.\n\nమరాటా సైనికుల్లో యింకా ఏడు వందలమంది దుర్గం దిగువనే వున్నారు. దుర్గాన్ని రక్షిస్తున్న అసంఖ్యాకులైన అరబ్బీ, ఆఫ్ ఘన్, పఠాన్, రాజపుత్ర సైనికుల్ని, తానాజీ తన వెంట వున్న మూడువందల మంది సైనికులతో ఎదుర్కోవలసి వచ్చింది. అయినా, అతడు ఎంతో ధైర్య సాహసాలతో, చాకచక్యంతో పోరాడి సింహగఢ్ దుర్గాన్ని వశపరుచుకోగలిగాడు.",
            "book_page_end": 64
        }
    ],
    "statistics": {
        "total_stories": 16,
        "author_counts": {
            "చందమామ బృందం": 7,
            "మాచిరాజు కామేశ్వరరావు": 1,
            "ఆర్. భవానీప్రసాదరావు": 1,
            "కె. ప్రభాకారదేవ్": 1,
            "జి. రంగారావు": 1,
            "ఎం. ఆర్. కె. నాయర్": 1,
            "మారుపాక మంజురాణి": 1,
            "ఎం. మనోహరరెడ్డి": 1,
            "వీరేపల్లి జయరాంరెడ్డి": 1,
            "వి. యజ్ఞరామయ్య": 1
        },
        "genre_counts": {
            "Fable": 1,
            "Fantasy Serial": 1,
            "Fantasy (Betaala Katha)": 1,
            "Horror/Humor": 1,
            "Social": 3,
            "Moral Story": 3,
            "Philosophical": 1,
            "Humor": 2,
            "Social/Critique": 1,
            "Mythology Serial": 1,
            "History": 1
        }
    }
}