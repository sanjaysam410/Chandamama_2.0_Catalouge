{
    "book_id": "చందమామ_1977_09",
    "stories": [
        {
            "title": "చందమామ (ఆహ్వానము)",
            "book_page_start": 5,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "ఎడిటోరియల్/పరిచయం",
            "moral": "ఐహిక సమస్యలు ఉన్నవారికి వేదాంత జ్ఞానం పనికిరాదు.",
            "keywords": [
                "వేదాంతజ్ఞానం",
                "బేతాళ కథ",
                "లౌకిక జీవితం",
                "ఐహిక సమస్యలు"
            ],
            "characters": [],
            "locations": [],
            "content": "ఈ నెల బేతాళ కథ [\"వేదాంతజ్ఞానం ”] కు ఆధారం \" వసుంధర \" రచన. బ్రహ్మజ్ఞానం, తత్వజ్ఞానం. వేదాంతజ్ఞానం అన్నవి కుడిచి కూర్చున్న వారికి తప్ప, ఐహిక సమస్యలతో సతమతమయేవారికి ఎంతమాత్రమూ పనికిరావు. అటువంటివి జనసామాన్యంలో ప్రచారం చెయ్యటం వల్ల లౌకికజీవితం దెబ్బ తింటుంది. అంతకన్న విచిత్రమేమంటే, ఈ వేదాంతజ్ఞానాన్ని ఇతరులకు ఉపదేశించే వారికి పనికివచ్చే ఇతర జ్ఞానం ఏమీ ఉండకపోవచ్చు. ఇదే నీతి మనం ఈ కథలో చూస్తాం. సంపుటి 61 సెప్టెంబర్ '77 సంచిక 3 విడి ప్రతి : 1-25 సంవత్సర చందా : 15-00",
            "book_page_end": 5
        },
        {
            "title": "అమరవాణి",
            "book_page_start": 6,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "నీతి శ్లోకాలు",
            "moral": "దుర్గుణాలను, పాపకర్మలను త్యజించడం సుఖాన్నిస్తుంది.",
            "keywords": [
                "ధర్మం",
                "పాపం",
                "దురాచారం",
                "నాశనం",
                "శ్లోకాలు"
            ],
            "characters": [],
            "locations": [],
            "content": "ధర్మాత్ ప్రచ్యుత శీలం హి,\nపురుషం పాపనిశ్చయం\nత్యక్త్వా సుఖ మవా ప్నోతి.\nహస్తా దాశీవిషం యథా. 1\n[ ధర్మాన్ని వదులుకున్న వాణ్ణి, పాపం తలపెట్టిన వాణ్ణి వదులుకోవటం, చేతికి చుట్టుకున్న\nవిషసర్పాన్ని వదిలించుకోవటం లాగా, సుఖం కలిగిస్తుంది.]\nహింసా, పరస్వ హరణే,\nపరదారా భి మర్శనం\nత్యాజ్య మాహు ర్దురాచారం,\nవేశ్మ ప్రజ్వలితం యథా. 2\n[ హింసా, పరులసొత్తు అపహరించటమూ, పరస్త్రీతో పోవటమూ అనే దురాచారాలు గలవాణ్ణి,\nతగలబడుతున్న ఇంటిని లాగా, తక్షణం వదిలెయ్యాలి.]\nపర స్వానాం చ హరణం,\nపరదారా భి మర్శనమ్,\nసుహృదా మతిశంకాచ\nత్రయో దోషాః క్షయావహాః. 3\n[పరధనం హరించటమూ, పరస్త్రీలను పొందటమూ, మిత్రులను ఆనుమానించటమూ అనే\nమూడు దుర్గుణాలూ నాశహేతువులు.] దుర్గుణాలు",
            "book_page_end": 6
        },
        {
            "title": "కాకోలూకీయం (భాగం 50)",
            "book_page_start": 7,
            "pdf_page_start": 9,
            "pdf_page_end": 11,
            "author": "చందమామ బృందం",
            "genre": "నీతి కథ/పంచతంత్రం",
            "moral": "తప్పుడు సలహాలు, దుష్ట ఆలోచనలు వినాశనానికి దారి తీస్తాయి. వివేకవంతుడు శత్రుత్వాన్ని కొనితెచ్చుకోరాదు.",
            "keywords": [
                "కాకి",
                "గుడ్లగూబ",
                "బదవెరం",
                "వంచన",
                "దొంగలు"
            ],
            "characters": [
                "కాకి",
                "గుడ్లగూబ",
                "మేఘవర్ణం",
                "స్థిరజీవి",
                "మిత్రవర్మ",
                "దొంగవెధవలు"
            ],
            "locations": [
                "అరణ్యం",
                "లక్ష్మిపురం"
            ],
            "content": "ఆపాపిష్ఠి పిల్లి మాటలు నమ్మి, మతి\nమాలిన కుందేలూ, కౌజుపిట్టా దాన్ని\nసమీపించాయి. అది ఒకేసారి రెంటి\nమీదా పడి, ఒకదాన్ని పంజాతో కొట్టి.\nరెండోదాన్ని తన వాడి కోరలతో పట్టి,\nరెంటినీ పొట్టన పెట్టుకున్నది.\nకాకి ఈ కథ చెప్పి ఇంక\nఅన్నది : \"పగలు కళ్ళు కనిపించని గుడ్ల\nగూబను రాజుగా చేసుకుని, రాత్రి కళ్ళు\nకనిపించని మీరంతా అలాగే నాశనంఅయి\nపోతారు. అందుచేత బాగా ఆలో\nచించి మీ కర్తవ్యం నిర్ణయించుకోండి.\"\nఈ మాటలు విని పక్షులు, \" కాకి\nచెప్పినమాట నిజం. మనం మరొకసారి\nసమావేశమై, మనకు ఎవరు రాజుగా\nఉండాలో నిర్ణయించుకుందాం,\" అను\nకుని, తమ స్థావరాలకు ఎగిరిపోయాయి.\nదివాంధమైన గుడ్లగూబ మాత్రం తన\nభార్యత్లో సింహాసనం మీద కూర్చుని.\nఅభిషేకస్నానంకోసం ఎదురుచూస్తున్నది.\nకొంతసేపు చూసి అది, \"ఎవరక్కడ?\nపట్టాభిషేకం ఇంకా పూర్తికాలేదేం?''\nఅన్నది.\nదానికి గుడ్లగూబ భార్య, \" ప్రియా,\nనీ పట్టాభిషేకాన్ని కాకి పడగొట్టేసింది.\nపక్షులన్నీ తలా ఒక దారీ అయి వెళ్ళి\nపోయాయి. ఎందుచేతనో కాకి మాత్రం.\nఇంకా ఇక్కడే ఉన్నది. ఇకలే. నిన్ను\nఇంటికి చేర్చుతాను.'\" అన్నది.\nఈ మాట విని గుడ్లగూబ విచారంగా\nకాకితో, “ఓ దుర్మార్గపు కాకీ, నేను నీకు\nఏం ద్రోహం చేశానని నా పట్టాభిషేకానికి\nభగ్నం కలిగించావు? ఈనాటి నుంచీ\nనీ జాతికీ, నా జాతికి మధ్య బదవెరం\nఉండుగాక ! నరికిన అరణ్యం మళ్లీ\nపెరుగుతుంది గాని పరుషవాక్యాలు\nచేసిన గాయం ఎన్నటికీ మానదు.\" అని\nతన భార్య వెంట తన నివాసానికి\nవెళ్ళిపోయింది.\nఅప్పుడు కాకి ఇలా అనుకున్నది:\n\"అయ్యో, ఇవాళ ఇలా మాట్లాడి\nఅనవసరంగా శత్రుత్వం కొనితెచ్చు\nకున్నాను గదా! స్థల, కాల, పరిస్థితులు\nపాటించకుండా ఆడిన అనవసరపు\nమాటలు, అందులోనూ బాధ కలిగించి,\nమాట్లాడిన వారి నీచబుద్ధిని వ్యక్తంచేసేవి\nఉత్తమాటలు కావు, ఘాటైన విషంతో\nసమానమంటారు. ఎంత బలం గల\nవాడైనా, వివేకి అయినవాడు బుద్ధి\nపూర్వకంగా శత్రువులను చేసుకోరాదు.\nతన వద్ద విరుగుడు ఉన్నది కదా అని\nవివేకి గరళం తాగుతాడా ? తెలివిగల\nవాడు పదిమందిలో ఇతరులను అవమా\nనించరాదు.\"\nఇలా అనుకుంటూ కాకి తన నివా\nసానికి వెళ్లిపోయింది.\nగుడ్లగూబ పట్టాభిషేకం తప్పిపోయిన\nకథ విని, కాకులకు రాజైన మేఘవర్ణం,\n\"అయ్యో, ఇది భయంకరమైన జాతి\nవైరమై కూర్చున్నదే! రాజనీతి చతురత\nగాని, వంచన గాని ప్రయోగించి, తెలివి\nతేటలుగల ఈ గుడ్లగూబలను మంచి\nచేసుకోవటం సాధ్యమంటావా?'' అన్నది.\n\"ఎందుకు సాధ్యం కాదు ? కొందరు\nదొంగవెధవలు మోసంచేసి, తెలివి\nతేటలుగల బ్రాహ్మడి మేకను కాజేసిన\nకథ వినలేదా? \"అని స్థిరజీవి అడిగింది.\n“ఏమిటా కథ ?\" అని మేఘవర్ణం\nఅడిగిన మీదట స్థిరజీవి, బ్రాహ్మణుడి\nమేక కథ ఇలా చెప్పింది :\nమిత్రవర్మ అనే బ్రాహ్మడు నిత్యాగ్ని\nహెూత్ర నియమం గలవాడు. మాఘ\nమాసం వచ్చింది. ఈదురుగాలి వీస్తు\nన్నది. ఆకాశమంతా మబ్బులు కమ్మి,\nతుంపర - పడుతున్నది. అలాంటి\nసమయంలో ఆ బ్రాహ్మడు యజ్ఞంచేసి\nబలి ఇయ్యటానికి మేకను యాచించ\nటానికి దూరగ్రామం వెళ్ళి, ఒక ధని\nకుడితో, ‘''అయ్యా, వచ్చే అమావాస్యనాడు\nనేను ఒక మేకను బలి ఇద్దామను\nకుంటున్నాను. దయచేసి ఒక మేకను\nఇప్పించండి.'' అని అడిగాడు. ధనికుడు\nబ్రాహ్మడికి ఒక బలిసిన మేకను\nఇచ్చాడు.\nబ్రాహ్మడు ఆ మేకను వీధి - వెంట\nతీసుకుపోదామని చూస్తే, అది అటూ\nఇటూ పరిగెత్తి, తన స్వస్థలం విడిచి,\nకొత్తవాడి వెంట వెళ్ళటానికి నిరాకరిం\nచింది. అతి కష్టంమీద బ్రాహ్మడు మేకను\nపట్టుకుని, మళ్ళీ అది పారిపోకుండా\nదాన్ని తన భుజాలమీద వేసుకుని, తన\nఊరికి బయలుదేరాడు.\nఆ మేక తప్పించుకు పోవటానికని\nతన్నుకుంటూ ఉండటం ముగ్గురు పేద\nదొంగ వెధవల కంటపడింది. వాళ్ళు\nఆకలితో బాధపడుతున్నారు. వాళ్ళలో\nవాళ్లు, \" మనం ఈ మేకను తినగలిగితే\nచలిబాధకు తట్టుకోగలుగుతాం. అందు\nకోసం మనం ఈ పిచ్చి బ్రాహ్మణ్ణి\nమోసంచేద్దాం\" అనుకున్నారు. ఏం\nచెయ్యాలో నిర్ణయించుకున్న అనంతరం\nముగ్గురూ విడిపోయారు.\nబ్రాహ్మడు కొంతదూరం వెళ్ళాక ఒక\nదొంగవెధవ రైతువేషంలో బ్రాహ్మడికి\nఎదురుపడి, \" అయ్యవారూ, ఆ గజ్జి\nకుక్కను భుజాల కెత్తుకుని మోస్తున్నా\nరేమిటి? ఎవరన్నా చూస్తే ఏమను\nకుంటారు? కుక్కా, కోడీ, చండాలుడూ\nఅంటరానివని పెద్దలు చెబుతారుగదా!\nతమలాటి సత్ప్రహ్మలు వాటిని తాక\nవచ్చునా?\" అన్నాడు.\nబ్రాహ్మడికి కోపం వచ్చి, \"మేకను\nపట్టుకుని కుక్క అంటావు, నీ కేమన్నా\nకళ్ళు కనిపించటం లేదా ? \" అన్నాడు.\n\"అయ్యా, కోపం దేనికి? అభ్యంతరం\nలేకపోతే ఆ కుక్కను అలాగే మోసుకు\nవెళ్లండి,\" అంటూ వాడు వెళ్లిపోయాడు.",
            "book_page_end": 9
        },
        {
            "title": "ప్రాచీన సిరియా ఆలయం",
            "book_page_start": 189,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "చారిత్రక వ్యాసం",
            "moral": "N/A",
            "keywords": [
                "సిరియా",
                "బాల్బెక్",
                "బాకస్ దేవాలయం",
                "క్రూసేడర్లు"
            ],
            "characters": [],
            "locations": [
                "సిరియా",
                "బాల్బెక్"
            ],
            "content": "సిరియా లోని బాల్బెక్ వద్ద ఉండిన ఈ \"బాకస్\" దేవాలయం ఆన్నిటికన్న అందమైనదీ, తక్కువ\nశిధిలమైనదీను. ఈ ఆలయానికి కనుచూపుమేరలో “క్రూసేడర్లు\" దాడులు చేశారుగాని, దీని\nజోలికి వచ్చారు కారు.",
            "book_page_end": 189
        },
        {
            "title": "మాయాసరోవరం-21",
            "book_page_start": 11,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "ఫాంటసీ/సాహసం",
            "moral": "కష్టకాలంలో బుద్ధిబలం, ధైర్యం ఉపయోగించి శత్రువులను కూడా మిత్రులుగా మార్చుకోవచ్చు.",
            "keywords": [
                "మాయాసరోవరం",
                "జయశీలుడు",
                "సిద్ధసాధకుడు",
                "మకరకేతు",
                "నరవానరం"
            ],
            "characters": [
                "జయశీలుడు",
                "సిద్ధసాధకుడు",
                "సర్పనఖుడు",
                "మకరకేతు",
                "వైద్యదేవుడు (దేవశర్మ)",
                "మంగళవర్మ",
                "జలగ్రహం",
                "నరవానరం"
            ],
            "locations": [
                "మాయాసరోవరం ప్రాంతాలు",
                "అరణ్యం"
            ],
            "content": "[ తన బద్ధశత్రువైన కృపాణజిత్తు, మృత్యువృక్షానికి బలి అయిపోగానే, జయశీలుడు\nసిద్ధసాధకుడితో కలిసి మాయాసరోవరం ఎక్కడ వున్నదో వెతికి తెలుసుకునేందుకు బయలు\nదేరాడు. సర్పనఖుడు వాళ్ళను అనుసరించాడు. ఒక గుహలోంచి బయిటికి వచ్చిన\nనరవానరాన్ని, జలగ్రహం తొండంతో పట్టుకోవటం వాళ్ళ కంటబడింది. తరవాత—]\nజలగ్రహాన్ని చూస్తూనే జయశీల, సిద్ధ\nసాధకులతోపాటు సర్పనఖుడు కూడా\nఅమితాశ్చర్యం చెందాడు. అతడు\nజలాశ్వం మీది నుంచి, \"జయశీల, సిద్ధ\nసాధకుల్లారా ! జలగ్రహం అనే ఆ నీటి\nఏనుగు మహాశక్తి సంపన్నుడైన మకరకేతు\nవాహనం. ఆయన మాయాసరోవరేశ్వరుడి\nనుంచి సేవకొత్తమ బిరుదు పొందిన\nఘనుడు ! \" అన్నాడు.\nసర్పనఖుడు యిలా అనగానే సిద్ధ\nసాధకుడు, \"జై, మహాకాళా!'' అంటూ\nశూలం పైకెత్తి, \" ఒరే, నీటి మనిషీ,\nయింక నోరు ముయ్యి ! ఆ మకరకేతు\nశక్తి ఏపాటిదో మాకు తెలియంది కాదు.\nనాకు వాహనం కానున్న నరవానరాన్ని\nచంపజూస్తున్న ఆ జలగ్రహాన్ని ముందు\nచంపి, ఆ తరవాత దాని యజమాని\nఅయిన మకరకేతును. మహాకాళుడికి\nబలిపెట్టబోతున్నాను.'\" అంటూ గుహల\nకేసి పరిగెత్తబోయాడు.\nజయశీలుడు, \"సాధకా, ఆగు,\nతొందరపడకు!\" అంటూ సిద్ధసాధకుణ్ణి\nవారించి, తానెక్కి వున్న జలాశ్వాన్ని\nఅతడి ముందుకు నడిపి, చిన్న గొంతుతో,\n\" సాధకా, మనం మాయాసరోవరాన్ని\nచేరటానికి యిప్పుడు చక్కని అవకాశం\nక ల గ బోతున్నది. ழு మకరకేతుతో\nమంచిగా మాట్లాడి. ఏదో విధంగా మనం\nరాజు కనకాక్షుడి పిల్లలను అపహరించుకు\nపోయిన మాయాసరోవరేశ్వరుడి దగ్గిరకు\nచేరాలి. నువు కొంచెం శాంతించు,\"\nఅన్నాడు.\nసిద్ధసాధకుడు ఎత్తిన శూలాన్ని దించి,\n\" ఆ మకరకేతు యింకా బతికి వున్నా\nడన్న నమ్మకం ఏమిటి? డొక్కలో\nగుచ్చుకుపోయిన కత్తి, భుజం మీద\nబోయభీమన్న బాణం చేసిన గాయాలతో,\nవాడెప్పుడో మరణించి వుంటాడు.\nఈ జలగ్రహం యజమానిని కోల్పోయి,\nయీ కొండల్లో, అరణ్యాల్లో విచ్చలవిడిగా\nతిరుగుతూండి వుంటుంది,” అన్నాడు.\nజయశీలుడూ, సిద్ధసాధకుడూ యిలా\nమాట్లాడుతూండగా జలగ్రహం, నర\nవానరం గుహ ముందున్న మైదాన\nప్రదేశంలో భయంకరంగా అరుస్తూ\nపోరాడుతున్నవి. ఏనుగు తొండం పట్టు\nనుంచి బయటపడి, నరవానరం దాని\nవెన్ను మీదికి లంఘించి, వాడి కోరలతో\nదాని కుంభస్థలాన్ని పీకుతూ, చేతులతో\nఎడా పెడా కొడుతున్నది. అంతలో\nఏనుగు దాన్ని తొండంతో పట్టి కిందికి\nయీడ్చి, కాళ్ళతో మట్టగించి చంపాలని\nప్రయత్నిస్తున్నది.\n“ సాధకా, యీ దుష్టమృగాలు రెండూ\nఒకదానికొకటి తీసిపోనివి. మకరకేతు\nమరణించి వుంటాడని ఎందుకనుకుంటు\nన్నావు? అదుగో చూడు, గుహ పైభాగాన\nవున్న రాళ్ళ మీద ఒకడు కాదు; మొత్తం\nనలుగురు మనుషులు నిలబడి,\nయీ భయంకర పోరాటాన్ని చూస్తు\nన్నారు,'' అన్నాడు జయశీలుడు.\nసిద్ధసాధకుడు జయశీలుడు చెప్పిన\nవైపుకు దృష్టి సారించాడు. జయశీలుడు\nచెప్పినట్టు అక్కడ నలుగురు మనుషులు\nనిలబడి వున్నారు. ఆ నలుగురిలో\nవేషాన్ని బట్టి ఒక్క మకరకేతునే\nసాధకుడు పోల్చుకోగలిగాడు. కాని,\nఅక్కడ వున్న మకరకేతుతోపాటు\nమరిద్దరు జయశీలుణ్ణి గుర్తించారు.\nఅయినా, వాళ్ళల్లో ఒకడు ఆశ్చర్యంతో,\nమరొకడు భయంతో కళ్ళప్పగించి అలా\nచూస్తూ వుండిపోయారు.\nమకరకేతు అందరికేసి ఓమారు\nచూసి, వాళ్ళల్లో నిండుగా ఒల్లెవాటు\nవేసుకుని, నల్లని చిన్న గడ్డంతో, వజ్రాలు\nతాపిన బంగారు పొన్ను కర్ర చేత\nపట్టుకున్న అతడితో, \"వైద్యదేవా!\nజలాశ్వం మీద వున్న యువకుడే జయ\nశీలుడు; శూలంపట్టి నేలమీద నిలబడిన\nవాడు సిద్ధసాధకుడు; ఆ మూడోవాడు-\nతెలుస్తూనే వున్నది గదా, నా అనుచరుల్లో\nఒకడు — ఈ సర్పస్వరుడి అన్న.\"\nఅన్నాడు.\n\"మా అన్నను ప్రాణాలతో తిరిగి\nచూస్తానని, నేననుకోలేదు,” అంటూ\nసర్పస్వరుడు బయలుదేరబోయేంతలో,\nమకరకేతు కోపంగా అతడి చేయి\nపట్టుకుని వెనక్కు లాగాడు.\n\" ఒరే, సర్పస్వరా, నీకేమైనా మతి\nపోయిందా? ఆ జయశీలుడూ, సాధకుడూ\nఒక రకంగా మనకు శత్రువులు. అయినా,\nమాయాసరోవరేశ్వరుడి ఆజ్ఞ ప్రకారం\nమనం వాళ్ళతో స్నేహం నటించవలసి\nవున్నది. అందుకు అవసరం అయిన\nపథకం జాగ్రత్తగా ఆలోచించాలి.\" అని\nమకరకేతు సర్పస్వరుణ్ణి గట్టిగా\nకోప్పడి, వజ్రాలు తాపిన చేతికర్ర పట్టు\nకున్న అతడితో, \" వైద్యదేవా, మీ అభి\nప్రాయం ఏమిటో సెలవిచ్చారు కాదే?\"\nఅన్నాడు.\nఆ వైద్యదేవుడని పిలవబడిన అతను\nకొండ దిగువకు ఒకసారి ఆశ్చర్యపోతూ\nచూసి, \" మకరకేతూ, నువ్వు ఆ మైదా\nనంలో ఏం జరుగుతున్నదో గమనిస్తున్నట్టు\nలేదు. నరవానరం చేతకాక, నువ్వనే\nఆ జయశీలుడి కత్తి దెబ్బకు నీ జలగ్రహం\nత్వరలోనే ప్రాణాలు విడవబోతున్నది.\"\nఅన్నాడు.\nమకరకేతు మైదానం కేసి తల తిప్పి\nచూసి, '' హాఁ, మాయాసరోవరేశ్వరా ! \"\nఅంటూ ఒక కేక పెట్టి, గబగబా కొండ\nదిగసాగాడు. అతడి వెనకగా తక్కిన\nవాళ్ళు బయలుదేరారు. వాళ్ళల్లో పాతిక\nఏళ్ళ వయసు గలవాడొకడున్నాడు. వాడి\nకుడి కాలు కొయ్య కాలు. వాడు ఒక\nలావుపాటి కర్ర చేతబట్టుకుని, దాని\nఆసరాతో, తతిమ్మావాళ్ళ వెంట, మెల్లిగా\nకొండ దిగసాగాడు.\nతను వాహనంగా చేసుకుందామను\nకున్న నరవానరం, జలగ్రహం ధాటికి\nతట్టుకోలేక పారిపోజూస్తున్నదని సిద్ధ\nసాధకుడు గ్రహించగానే, అతడు శూలం\nఎత్తి మైదానం కేసి బయలుదేరాడు.\nజయశీలుడు అతణ్ణి హెచ్చరిస్తూ, \"సిద్ధ\nసాధకా, మనం యీ సారి ఒక్క మకర\nకేతునేగాక, అతడి వెంట వున్న మరి\nముగ్గురుని కూడా ఎదుర్కోవలసి\nరావొచ్చు. తగు జాగ్రత్తలో వుండు.\"\nఅన్నాడు.\n\" జయశీలా, మనం యీ లోకంలో\nఎవరికీ భయపడవలసిన అవసరం లేదు.\nసాక్షాత్తూ మహాకాలుడి బంటు యిచ్చిన\nమహత్తు గల కత్తి నీ దగ్గిర వున్నది; ఇక\nనా శూలం శక్తిని గురించి చెప్పనవసరమే\nలేదు గదా? ?\" అన్నాడు.\nసర్పనఖుడు వాళ్ళ వెనక జలాశ్వం\nమీద వస్తూ, \"అయ్యా, ఆ నరవానరాన్ని\nచంపండిగాని, జలగ్రహానికి మాత్రం హాని\nచేయకండి. దాని యజమాని పౌరుష\nశాలి; మహాసత్వుడు,\" అని బిగ్గరగా\nకేక పెట్టాడు.\n“నువ్వనే ఆ మహాసత్వుణ్ణి, నా శూలా\nనికి గుచ్చి, చర్మం ఒలవబోతున్నాను,\nతెలిసిందా ? ఇక నోరు మూసుకో,”\nఅని సాధకుడు పళ్లు కొరికి, \"జై, మహా\nకాళా!\" అంటూ వేగంగా ముందుకు\nపరిగెత్తాడు.\nసాధకుడు పోరాడుతున్న జంతువులను\nసమీపించే లోపలే జయశీలుడు జలాశ్వం\nమీద వాటి దగ్గిరకుపోయి, నేలమీద\nవెల్లకిలా పడివున్న నరవానరాన్ని' జల\nగ్రహం తొండంతో పట్టుకోబోయే సమ\nయంలో, దాని తొండం మీద కత్తిపిడితో\nబలంగా కొట్టాడు. ఆ దెబ్బకు జలగ్రహం\nబాధతో ఒకసారి ఘీంకరించి, జయశీలుడి\nకేసి దూకబోయింది. జయశీలుడు\nఒడుపుగా జలాశ్వాన్ని పక్కకు నడిపి,\nఎగిరి జలగ్రహం మీదికి దూకాడు.\nఇప్పుడు జలగ్రహం తన శత్రువైన\nనరవానరాన్ని వదిలి, జయశీలుణ్ణి తన\nవెన్నుమీది నుంచి కిందికి లాగేందుకు\nతొండాన్ని తలమీదుగా వెనక్కు తిప్పి,\nఅతణ్ణి పట్టుకోబోయింది. జయశీలుడు\nఆ తొండాన్ని ఎడమ చేతితో బిగించి\nపట్టుకుని, కుడిచేత గల కత్తిపిడితో దాని\nకుంభస్థలం మీద గట్టిగా మోదసాగాడు.\nఆ సమయానికి మకరకేతు అక్కడికి\nపరిగెత్తుకుంటూ వచ్చాడు. అతణ్ణి\nచూస్తూనే జయశీలుడు, “కేతూ, ముందు\nనీ జలగ్రహాన్ని హతమార్చి, తరవాత\nనీ అంతేదో తేలుస్తాను. నీ కారణంగా\nనేనూ, సాధకుడూ యీ అరణ్యాలలో\nయాతనలూ అనుభవించాం,\"\nఅన్నాడు.\n\"జయశీలా, నీ పుణ్యం వుంటుంది,\nజలగ్రహాన్ని చంపకు ! ఈ క్షణం నుంచీ\nమనం మిత్రులం. నీక్కావలసింది\nమాయాసరోవరాన్ని ఎలా చేరటం అన్నడే\nగదా? ఆ మార్గమేదో నేను చెపుతాను.\"\nఅన్నాడు మకరకేతు.\nఆ మాట వింటూనే జయశీలుడు\nచప్పున జలగ్రహం మీదిమంచి కంటికి\nదూకి, \"నాక్కావలసింది, మాయా\nసరోవరానికి మార్గమొక్కటే కాదు,\nఅక్కడ బంధించబడి వున్న కనకాక్ష\nరాజుగారి కొడుకూ, కూతురూ కూడా'\nబంధ విముక్తులు కావటం. అందుకు\nనిన్నిక్కడ ఏ గుహలోనో బంధించి,\nనీప్రభువు మాయాసరోవరేశ్వరుడికి కబురు\nచేయటం ఎలావుంటుంది?\" అన్నాడు.\nమకరకేతు జవాబిచ్చే లోపలే సిద్ధ\nసాధకుడు, “ జై, మహాకాళా!\" అంటూ\nఒక కేక పెట్టి, \"జ యశీ లా, నువ్వు\nచేయనున్న పని దివ్యంగా వుంటుంది.\nపారిపోకుండా వుండేందుకు వాడి పీక\nసగం నరికి గుహలో కాళ్ళూ, చేతులూ\nకట్టి పడెయ్యి. వాడి స్నేహితులు\nముగ్గురినీ, యీ నరవానరానికి తరవాత\nఆహారంగా వేద్దాం,” అని నరవానరం\nగుండెల దగ్గిర చెవిపెట్టి విని, దాని నాడి\nపరీక్షించి చూసి, \" ఇది చావలేదు. గాని,\nఆ నీటి ఏనుగు దెబ్బలకు స్పృహ కోల్పో\nయింది. ఒరే, ఎక్కడరా నీటి పక్షి\nసర్పనఖా! వెంటనే నదికిపోయి, ఏదైనా\nవస్త్రాన్ని బాగా నీళ్ళల్లో తడిపి తీసుకురా,\"\nఅని, సర్పనఖుణ్ణి ఆజ్ఞాపించాడు.\nసర్పవఖుడు పొంగే కోపాన్ని ఆపు\nకుంటూ, మకరకేతు కేసి చూశాడు.\nఆది గమనించిన సిద్ధసాధకుడు శూలం\nఎత్తి పట్టుకుని అతడి దగ్గిరకు వచ్చి,\n\"ఒరే, నీటి పక్షి వెధవా! ఇక్కడ\nయజమాని ఎవరనుకుంటున్నావు; నేను !\nఊఁ చెప్పిన పని త్వరగా చెయ్యి,\"\nఅంటూ హుంకరించాడు.\nమకరకేతు మాటా పలుకూ లేకుండా\nనిలబడి దిక్కులు చూడటం గమనించిన\nసర్పనఖుడు, వెంటనే కదిలి కొద్ది\nదూరంలో వున్న నది కేసి వెళ్ళాడు. సిద్ధ\nసాధకుడు, మకరకేతును సమీపించి,\n\"ఒరే, కేతూ ! నీ వెంట మరి ముగ్గురు\nనీటి మనుషుల్ని తెచ్చావులా వుంది!\"\nఅంటూ సమీపానికి వస్తున్న వాళ్ళ కేసి\nచూసి, \" ఆశ్చర్యంగా వుందే; వెంట\nకొయ్య కాలు వాణ్ణి కూడా తెచ్చా\nవెందుకు ? \" అని అడిగాడు.\n\"సాధకా, అతడు మాలాగా మాయా\nసరోవర ప్రాంతాల పుట్టి పెరిగినవాడు\nకాదు, మీ లాంటి మెట్టమనిషే. అతడూ\nతనకు చేతనైన పద్ధతుల్లో, మీ కనకాక్ష\nరాజుగారి పిల్లల్ని వెతుకుతూ బయలుదేరి,\nఅరణ్యంలో చిరుతపులి నోటికి చిక్కి,\nకాలు పోగొట్టుకున్నాడు. అతడి పేరు,\nమంగళవర్మ.\" అన్నాడు. మకరకేతు.\n\"హిరణ్యపుర సేనాని కొడుకు,\nమంగళవర్మా ? జయశీలుడితోపాటు\nపోటీపడి, పులులతో పోరాడబోయి పారి\nపోయిన పిరికి వెధవా ?\" అంటూ సిద్ధ\nసాధకుడు ఆశ్చర్యపోయి, \" జయశీలా,\nఆ కొయ్య కాలువాడు మంగళవర్మ;\nగుర్తించావా? \" అన్నాడు.\nజయశీలుడు, అంతకుముందే మంగళ\nవర్మను గుర్తుపట్టాడు. కాని, అతడు\nమకరకేతు ' వైద్యదేవా!' అని పిలిచే\nవ్యక్తిని గుర్తించి, సంభ్రమాశ్చర్యాలతో\nనిలువెల్లా కంపించిపోతూ, “దేవశర్మా!\"\nఅని పిలవబోయి నోట మాట పెగలక\nతత్తరపడుతున్నాడు. అది గమనించిన\nవైద్యదేవుడనే అతను. చిన్నగా సైగ\nచేశాడు. దాని అర్థం తనను గుర్తించినట్టు\nప్రవర్తించవద్దని.\nనదికి నీటికోసం పోయిన సర్పనఖుడు\nవస్త్రాన్నొకదాన్ని నీట తడిపి, అది నీరోడు\nతుండగా తెచ్చి సిద్ధసాధకుడి చేతికి\nయిచ్చాడు. సాధకుడు గబగబా పోయి\nనీటిని నరవానరం తలమీద పిండి.\nఅరచేతితో దాని తలమీద గట్టిగా కొడుతూ,\n\" నరవానరా. నువ్వు నిశ్చయంగా బతికే\nవున్నావు. లే, లే! లోకంలో ఈ సిద్ధసాధకుడి\nమాటకు తిరుగులేదు.\" అంటూ బిగ్గరగా\nఅరిచాడు.\nనరవానరం మరుక్షణం కళ్లు తెరిచి,\nచుట్టూ కలయచూసి, అల్లంత దూరంలో\nనది ఒడ్డున తొండం ఎత్తి నిలబడిన జల\nగ్రహాన్ని చూస్తూనే, భయంకరంగా అరిచి,\nలేవబోయింది.\nసిద్ధసాధకుడు దాని భుజం పట్టుకుని\nఆపి, \"ఒరే, నరవానరా, శాంతించు !\nనేను, నీకు ప్రాణదానం చేసిన సిద్ధ\nసాధకుణ్ణి, గుర్తుపెట్టుకో! ఈ నిమిషం\nనుంచీ నువ్వు, నా బంటువు; వాహనానివి,\nఅవునా ! \" అన్నాడు శూలాన్ని దాని పీక\nమీద ఆనించి.\nనరవానరం లేచి నిలబడి,\nగుడ్లురుముతూ, పళ్ళుకొరికి, సాధకుడి\nమీదికి దూకేందుకు సిద్ధపడబోయేంతలో,\nసాధకుడు దాని నుదుటి మీద అరచేతితో\nగట్టిగా కొట్టాడు. ఆ దెబ్బ తింటూనే\nనరవానరం చిన్నగా మూలిగి, వెనుదిరిగి\nపారిపోబోయినదల్లా ఆగి, చప్పున సిద్ధ\nసాధకుడి పాదాల ముందు బోర్లాపడి,\nచేతులు పై కెత్తింది. అది చూసి సిద్ధ\nసాధకుడు ఆనందం పట్టలేక పొట్ట\nచెక్కలయేలా నవ్వుతూ, శూలాన్ని గిరిగిరా\nతిప్పసాగాడు. —(ఇంకా వుంది)",
            "book_page_end": 18
        },
        {
            "title": "వేదాంతజ్ఞానం",
            "book_page_start": 19,
            "pdf_page_start": 21,
            "pdf_page_end": 27,
            "author": "చందమామ బృందం",
            "genre": "బేతాళ కథ",
            "moral": "కేవలం తాత్విక లేదా వేదాంత జ్ఞానం కంటే, శ్రమతో కూడిన లౌకిక జీవితం ఉన్నతమైనది మరియు వాస్తవమైనది.",
            "keywords": [
                "వేదాంతం",
                "విక్రమార్కుడు",
                "దయానందస్వామి",
                "శ్రమ",
                "దైవచింతన"
            ],
            "characters": [
                "విక్రమార్కుడు",
                "బేతాళుడు",
                "జమదగ్ని (దయానందస్వామి)",
                "రామచంద్రుడు",
                "రామయ్య"
            ],
            "locations": [
                "లక్ష్మిపురం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్లి. చెట్టుపైనుంచి శవాన్ని\nదించి భుజాన వేసుకుని, ఎప్పటిలాగే\nమౌనంగా శ్మశానంకేసి నడవసాగాడు.\nఅప్పుడు శవంలోని బేతాళుడు, “రాజా,\nకొందరు తమ శక్తికి మించిన పోకడలు\nపోయి పరాభవం పొంది కూడా, పతనం\nకాకుండా పరువుగా బతకగలుగుతారు.\nఇందుకు నిదర్శనంగా నీకు జమదగ్ని\nఅనే వేదాంతి కథ చెబుతాను. శ్రమ\nతెలియకుండా విను.\" అంటూ ఇలా\nచెప్పసాగాడు :\nపూర్వం లక్ష్మిపురం అనే గ్రామంలో\nజమదగ్ని అనేవాడు పేదరికంతోనూ,\nఇతర కష్టాలతోనూ వేగలేక, జీవితంమీద\nవిరక్తి చెంది, సన్యాసులలో చేరిపోయి,\nదేశసంచారం చేస్తూ, ఒక మహా జ్ఞాని\nనుంచి వేదాంత జ్ఞానం పొందాడు.\nఅప్పుడు జమదగ్నికి జీవితంలో వేదాంత\nజ్ఞానం ఇచ్చే ఆనందం మరి దేనివల్లా\nరాదని తెలిసి వచ్చింది. ఆ ఆనందాన్ని\nతన ఊరి వారికి అందించాలని అతను\nమళ్ళీ లక్ష్మిపురానికి తిరిగివచ్చాడు.\nఊళ్ళో అనామకుడుగా ఉండి సన్యా\nసిగా తిరిగి వచ్చిన జమదగ్నిని ఊళ్ళో\nవాళ్ళు చాలా గౌరవించారు. ఇప్పుడతని\nపేరు దయానందస్వామి. అతను రోజూ\nసాయంత్రంవేళ జనానికి ఉపన్యాసా\nలియ్యసాగాడు. అతనికి గల జ్ఞానమూ,\nఅతను విషయాలను వివరించే తీరూ\nజనాన్ని బలంగా ఆకర్షించాయి. అతని\nఉపన్యాసాలు వినటానికి జనం తండోప\nతండాలుగా వచ్చారు.\nమనిషియొక్క పరమాశయం భగవం\nతుడిలో ఐక్యం కావటం. ఆ అవకాశం\nఉత్తమమైన మానవ జన్మకు మాత్రమే\nలభ్యం అవుతుంది. రోజూ మనిషి వీలై\nనంత కాలాన్ని భగవధ్యానంలో గడ\nపాలి. కోరికలనూ, అరిషడ్వర్గాలనూ\nజయించాలి. ఐహిక లాభాలకోసం అవ\nసరమైన మటుకే శ్రమించి, మిగిలిన\nకాలాన్ని దైవకార్యాలకు వినియోగిం\nచాలి. ఇలా ఉపదేశిస్తూ, దృష్టాంతాలుగా\nరకరకాల కథలు చెబుతూ దయానంద\nస్వామి తన ఖ్యాతిని చుట్టుపట్ల గ్రామా\nలకు కూడా విస్తరింపజేసుకున్నాడు.\nకాని ఈ ఉపదేశాలు తలకెక్కి\nలక్ష్మిపురవాసులు సోమరులుగా తయా\nరయారు. వాళ్ళు కష్టపడి పనిచెయ్యడం\nతగ్గించి, ఇంటింటా పూజలూ, మూక\nభజనలూ సాగించారు. ఊళ్ళోనే\nఉండే విద్యావంతుడు, రామచంద్రుడు\nఅనే అతనికి ఈ పరిస్థితి నచ్చలేదు.\nఅతను దయానందుడి వద్దకు వెళ్ళి,\nదైవభక్తి ఉండవచ్చుగాని, అది సోమరి\nతనాన్ని పెంపొందించ రాదన్నాడు.\nసంకల్ప మాత్రంచేత లోకాలను నడి\nపించే భగవంతుణ్ణి భజించడం సోమరి\nతనం కాదన్నాడు దయానందుడు. భగ\nవంతుడు తన భక్తులను కాపాడుకోగల\nడనీ, రామచంద్రుడు కూడా దైవ\nధ్యానంతో పవిత్రుడు కావడం మంచిదనీ\nసలహా కూడా ఇచ్చాడు !\nరామచంద్రుడికి అది నచ్చలేదు.\nగ్రామప్రజలను మార్చాలి. కాని దయా\nనందుడు గ్రామంలో ఉన్నంతకాలమూ\nవాళ్ళు తన మాట వినరు. అందుచేత\nఅతను మరొక గ్రామానికి చెందిన\nస్నేహితుడి ద్వారా దయానందుణ్ణి\nవాళ్ళ గ్రామానికి ఆహ్వానించేటట్టు\nచేశాడు. దయానందుడు లక్ష్మిపురం\nవదిలి వెళ్ళాడు.\nదయానందస్వామి ఊరు వదిలి\nపోగానే రామచంద్రు డొక చిన్న నాటకం\nఆడించాడు. దాని ఫలితంగా ఒకడికి\nదేవుడు పూని, ఆ యేడు ఎక్కువ పంట\nపండించినవాడికి తాను స్వయంగా\nదర్శన మిస్తానని చెప్పాడు. దయా\nనందుడి ప్రబోధాల ఫలితంగా అమి\nతంగా దైవచింతనలో ముణిగి ఉన్న\nగ్రామస్థులు, భగవంతుడి సాక్షాత్కారం\nకోసం నడుములు వంచి, ఎన్నడూ\nపడనంతగా శ్రమపడి పంటలు పండిం\nచారు. అందరికన్న హెచ్చు దిగుబడి\nవచ్చినవాడు రామయ్య అనేవాడు.\nపంట ఇంటికి వచ్చిన మర్నాడు\nరామయ్య ఇంటికి ఎవరో పొరుగూరి\nబ్రా హ్మ డు వచ్చి. భిక్ష కోరాడు.\nరామయ్య సంతోషంగా ఆ బ్రాహ్మడు\nకోరినది ఇచ్చాడు. ఆ బ్రాహ్మడు రామ\nయ్యను నిత్యమూ సంపదలతో తుల\nతూగమని ఆశీర్వదించి వెళ్ళిపోయాడు.\nఆ బ్రాహ్మణ్ణి రామచంద్రుడు ఊరి\nపొలిమేరలో కలుసుకుని, అతడికి కొంత\nడబ్బు ముట్టజెప్పి, తాను కోరిన విధంగా\nచేసినందుకు ధన్యవాదాలు చెప్పుకుని,\nఅతన్ని పంపేసి, 'రామయ్య ఇంటికి\nవచ్చి, తానొక అద్భుతం చూశానని\nరామయ్యతో అన్నాడు.\nఏమిటా అద్భుతం అని రామయ్య\nఅడిగాడు.\n\"గొప్ప తేజస్సుతో వెలిగిపోతున్న\nబ్రాహ్మణ్ణి మన ఊరి శివార్లలో చూశాను.\nనేను నమస్కారం చేసేసరికి ఆయన\nనవ్వి, 'మీ గ్రామం నాకు చాలా\nనచ్చింది. ఇక్కడ అందరూ ఒళ్ళు\nవంచి పని చేస్తారు,' అన్నాడు. అప్పుడు\nనే నాయనకు అందుకు కారణం చెప్పి,\nఅందరికన్న ఎక్కువ దిగుబడి సాధిం\nచిన రామయ్య దైవ దర్శనం కోసం\nతపించిపోతున్నా డన్నాను. ఆయన\nమళ్ళీ నవ్వి, శ్రమ కూడా పూజలాంటిదే.\nఎక్కువ శ్రమపడిన కారణంగా భగ\nవంతుడు రామయ్యకు ఎక్కువ దిగుబడి\nనిచ్చాడు. ఈ రోజే అతనికి దైవసాక్షా\nత్కారం కూడా అయింది,' అన్నాడు.\nనేను ఆశ్చర్యంగా ఆ విషయం\nకనుక్కుందామని బయలుదేరబోతూ,\nరామయ్యకు దైవసాక్షాత్కారం అయిన\nసంగతి ఆయనకు ఎలా తెలిసిందా అని\nఅడుగుదామని చూస్తే, ఆయన ఎక్కడా\nకనిపించలేదు. ఈ వింతకు ఆశ్చర్య\nపోతూ వచ్చాను.\" అన్నాడు\nరామచంద్రుడు.\nతన ఇంటికి వచ్చి భిక్షకోరినవాడే\nభగవంతుడని రామయ్యకు తోచింది.\nఈ వార్త గ్రామమంతా పాకింది. శ్రమ\nకూడా పూజలాటిదేనని భగవంతుడు\nస్వయంగా చెప్పాడన్న చూట గ్రామస్థుల\nమీద బాగా పనిచేసింది. అదీగాక ఆ\nఏడాది పంటలు బాగా పండడంతో అందరి\nపనీ బాగుండడంచేత ఎప్పుడూ ఇలాగే\nశ్రమపడి తమ సంపదలను నిలబెట్టు\nకోవాలని వారు అనుకున్నారు.\nఇలా కొంతకాలం గడిచినాక దయా\nనందస్వామి ఆ గ్రామానికి తిరిగి\nవచ్చాడు. ఇదివరకటిలాగా ఊళ్ళో\nదైవకార్యాలు జరగకపోవడమూ, ప్రజ\nలందరూ ఎవరి పనులలో వాళ్ళు ఉండ\nడమూ, అతనికి చాలా బాధ కలిగిం\nచింది. ఆయన తన ఉపదేశాలను తిరిగి\nతీవ్రంగా ప్రారంభించాలనుకున్నాడు.\nఅయితే, రామచంద్రుడు ఆయనను\nకలుసుకుని, మొదటి ఉపన్యాసంలోనే\nప్రశ్నలతో ఉక్కిరి బిక్కిరి చేశాడు;\nఇంత విశాల ప్రపంచం ఉండగా,\nలక్ష్మిపురానికే వచ్చి ఉపదేశాలు చెయ్య\nటానికి కారణం అడిగాడు.\n\"ఇది నేను పుట్టి పెరిగిన ఊరు.\"\nఅన్నాడు దయానందుడు.\n\"అయితే మీకింకా మోహం వదల\nలేదన్నమాట ! మీకే వదలని మోహం\nమాకెలా వదులుతుంది?\" అన్నాడు\nరామచంద్రుడు.\n“మోహం ఏమీలేదు. కోరికలతో సత\nమతమవుతున్న ప్రజలను ఉద్ధరించడం\nఎక్కడో అక్కడ మొదలుపెట్టాలి\nగదా !'' అన్నాడు దయానందుడు.\n‘‘కోరికలను జయించాలనుకుంటున్న\nమీకు ఈ కోరిక తగునా ?\" అని\nరామచంద్రుడు అడిగాడు.\n“స్వార్థరహితమైన కోరిక తప్పు\nకాదు,\" అన్నాడు దయానందుడు\nతడబడుతూ.\n\"అది నిజమైతే, ఈ ఊళ్ళో శ్రమ\nపడుతున్నవాళ్ళు ఎవరూ స్వార్థంకోసమే\nపాడుపడడంలేదు; తమ భార్యా పిల్లల\nకోసమూ, తలిదండ్రులకోసమూ శ్రమి\nస్తున్నారు.......... ప్రతి మనిషిలోనూ దేవు\nడున్నాడుగదా! మనిషిని మనిషి సేవిస్తే\nదేవుణ్ణి సేవించినట్టే గదా! శరీరాన్ని\nతపింపజేయడానికి ఉపవాసాలే అవసరం\nలేదు, కాయకష్టం చేయడంవల్ల శరీ\nరానికి శ్రమ లభించడమేగాక, పది\nమందికీ ఇంత ఆహారం లభిస్తుంది !\nఅదిమాత్రం దైవపూజ కాదా ?\" అని\nరామచంద్రుడు అడిగాడు.\nదయానందస్వామికి సహనంపోయి,\n\"ఓయీ, నీ వితండవాదనతో నువు\nదైవదూషణ చేస్తున్నావు. నీలాంటి\nమూర్ఖులవలన ప్రజలు చెడిపోతారు,”\nఅన్నాడు.\n\" అరిషడ్వర్గాలను జయించిన తమకే\nమీ మాట కాదన్నందుకు కోపం వస్తు\nన్నదే ! మా మానాన మేం బ్రతుకుతూ,\nఇంత సంపాదించి మీబోటి జ్ఞానులకు\nఆహారం సరఫరా చేస్తుంటే, మీరు మా\nదారి మార్చుకోమన్నప్పుడు మాకెంత\nకోపం రావాలి?\" అని రామచంద్రుడు\nఅడిగాడు.\nదయానందుడు మారుమాట్లాడక,\nచేతులు జోడించి రామచంద్రుడికి\nనమస్కరించి, \"వేదాంతం కాచి వడ\nబోశాననీ, జనాన్ని ఉద్దరించగలననీ\nఅనుకున్న నా మిడిమిడి జ్ఞానం అర్థ\nమయింది. నన్ను క్షమించండి. ఇక\nఈ సన్యాసాన్ని వదిలిపెట్టి, నేను\nమామూలు మనిషిగా బతుకుతాను,\"\nఅన్నాడు.\nరామచంద్రుడు అతన్ని ఊళ్ళో\nపిల్లలకు చదువు చెబుతూ ఉండమనీ,\nఅతను సుఖంగా బతకటానికి అన్ని\nఏర్పాట్లూ చేస్తాననీ మాట ఇచ్చి అలాగే\nచేశాడు. జరగక పోలేదు; వేదాంత జ్ఞానం బోధిం\nచటంనుంచి పిల్లలకు అక్షరాభ్యాసం\nచెయ్యటానికి దిగటం పతనమేగదా !\nఇదంతాగాక అతను ఊరు విడిచి\nమరొక చోటికిపోతే అక్కడివాళ్ళు\nబ్రహ్మరథం పట్టి, అతనిచేత మళ్ళీ\nవేదాంతం చెప్పించవచ్చు. ఇక ఉన్న\nఊళ్ళో అతను వేదాంత బోధలు చెయ్య\nఉన్న భరోసా ఉన్నది. అందుచేత రామ\nచంద్రుడు సరిఅయిన పనే చేశాడు.\nపోతే జమదగ్ని పక్షంనుంచి చూస్తే,\nఏ ఊళ్ళోనయితే అతను బతకలేక\nసన్యాసి అయాడో అదే ఊళ్ళో అతను\nగురువుగా నలుగురి మన్ననా పొందటం\nపెద్ద ఉద్ధరింపేగద!\" అన్నాడు.\nరాజుకు ఈ విధంగా మౌనభంగం\nకలగగానే బేతాళుడు ' శవంతో సహా\nమాయమై, తిరిగి చెట్టెక్కాడు. —(కల్పితం)",
            "book_page_end": 25
        },
        {
            "title": "సలహాదారుడు",
            "book_page_start": 26,
            "pdf_page_start": 28,
            "pdf_page_end": 33,
            "author": "ఏ. సి. సర్కార్, ఐంద్రజాలికుడు",
            "genre": "హాస్యం/యుక్తి కథ",
            "moral": "హాస్యం, తెలివితేటలు మరియు ఇతరుల సహాయంతో కష్టాల నుండి బయటపడవచ్చు.",
            "keywords": [
                "గోపాలుడు",
                "మహేంద్ర మహా రాజు",
                "సోమనాథుడు",
                "మోసం",
                "పందెం"
            ],
            "characters": [
                "గోపాలుడు",
                "మహేంద్ర మహా రాజు",
                "సోమనాథుడు",
                "మంత్రి",
                "సభికులు"
            ],
            "locations": [
                "దర్బారు",
                "గోపాలుడి ఇల్లు"
            ],
            "content": "గోపాలుడు ఆస్థాన విదూషకుడు.\nఅతను తెలివిగలవాడూ, మంచి హాస్య\nగాడూ కావటంచేత మహేంద్ర మహా\nరాజు కొలువు సరదాగా ఉండేది. మహా\nరాజుకు గోపాలుడంటే చాలా ప్రీతి,\nకొన్ని సందర్భాలలో అతని సలహాకూడా\nతీసుకునేవాడు.\nఅయితే గోపాలుడు దుబారా మనిషి.\nఆస్థానంలో అతనికి మంచి జీతం\nవచ్చేది; అడపా దడపా బహుమానాలు\nవచ్చేవి. అయినా అతని చేతిలో ఎంత\nడబ్బూ నిలిచేదికాదు. ఎప్పుడూ డబ్బుకు\nకటకటగానే ఉండేది.\nపెద్ద పండగ వస్తున్నది. అల్లుణ్ణి\nతీసుకురావాలి, ఘనంగా మర్యాద\nచెయ్యాలి, బట్టలు పెట్టాలి. కనీసం\nవారంపాటు విందులు కుడపాలి. కాని\nఎలా ? అతని నెలజీతం ఏనాడో హరించి\nపోయింది. చేతిలో చిల్లిగవ్వలేదు.\nఎక్కడన్నా అప్పపుట్టిద్దామనుకున్నా.\nఅతన్ని ఎరిగినవారెవ్వరూ ఇయ్యరు.\nఅల్లుడికి మర్యాదలు జరపకపోతే\nపరువు దక్కదు.\nఈ స్థితిలో అతనికి ఐంద్రజాలికుడు\nసోమనాథుడు జ్ఞాపకం వచ్చాడు. అతని\nఇంద్రజాలమే తనని కాపాడాలి !\nసోమనాథుడు గోపాలుడికి డబ్బయితే\nఇయ్యలేకపోయాడుగాని, మహారాజువద్ద\nనుంచి డబ్బు లాగే ఉపాయం ఒకటి\nచెప్పాడు.\nగోపాలుడు రోజూ దర్బారుకు వచ్చి\nతీరాలి. అతని ఛలోక్తులతో సభికులు\nపగలబడి నవ్వకపోతే దర్బారు ముగి\nయదు. అలాటి పరిస్థితిలో ఒకరోజు\nగోపాలుడు దర్బారుకు రాలేదు.\nకారణం కనుక్కోమని మహారాజు\nగోపాలుడి ఇంటికి మనుమలను\nపంపాడు. వాళ్ళు తిరిగివచ్చి ఒక వింత\nవిషయం చెప్పారు: గోపాలుడు ఇంటి\nదూలానికి వంటపాత్ర వేళ్ళాడగట్టి, నేల\nమీద మంట చేస్తూ, వంట పూర్తికాగానే\nభోజనంచేసి వస్తానని మహారాజుకు\nకబురుచేశాడు.\n“వాడికేమైనా మతిపోయిందా ఏం ?\nదూలానికి కట్టిన వంటపాత్ర నేలమీది\nమంటకు అసలు వేడెక్కుతుందా ?\nఇదేమిటో విచారించవలసిందే.\" అని\nకొంతమంది సభికులను వెంట\nబెట్టుకుని గోపాలుడి ఇంటికి వెళ్ళాడు.\nగోపాలుడు నిజంగానే దూలానికి వంట\nపాత్ర కట్టి, నేలమీద మంటపెట్టాడు.\n\"మహారాజా, తమరే వచ్చారా ? ఆ\nపాత్రలో అన్నం ఉడకగానే తిని,\nనేనే పద్దు ను గ దా !\" అన్నాడు\nగోపాలుడు.\n\"ఇదో కొత్త హాస్యమా ? ఈ మంటకు\nఆ అన్నం నీ జన్మలో ఉడుకుతుందా?\"\nఅన్నాడు మహారాజు..\n\"అదేమిటి, మహారాజా ? మంట\nఎంత దూరంగా ఉన్నా ఉడికించ\nగలను.\" అన్నాడు గోపాలుడు.\n\"ఆ మాట పదిమందిలో రుజువు\nచేశావంటే నీకు నూరు బంగారు కాసు\nలిస్తాను,\" అన్నాడు రాజు.\n\"'రేపు నిండు సభలోనే రుజువు\nచేస్తాను. ఈ పూటకు భోజనం చెయ్య\nకుండానే వస్తాను. పదండి.\" అన్నాడు\nగోపాలుడు.\nమర్నాడు గోపాలుడు సభకు ఒక\nలోహపు పాత్రా, మూతా, ఇన్ని బియ్యమూ\nతీసుకుని వచ్చాడు. అతను పాత్రను\nమంత్రి కిచ్చి, దాని లోపల శుభ్రంగా\nతుడిపించాడు. అందులో బియ్యంవేసి,\nనీళ్ళు పోసి, మూత పెట్టాడు. ఆ\nపాత్రను చిక్కంతాడుతో పట్టుకోమని\nఒక సభికుణ్ణి పురమాయించి, దానికి\nఅయిదారు గజాలదూరాన ఒక కొవ్వొత్తి\nవెలిగించి పెట్టాడు.\n\"ఈ కొవ్వొత్తి సెగకు ఆ పాత్రలో\nబియ్యం ఉడకబోతున్నది.\" అన్నాడు\nగోపాలుడు. అతను పాత్రను పట్టుకున్న\nవాడితో.\" అన్నం ఉడుకుతున్న శబ్దం\nవస్తున్నదేమో చూడు,\" అన్నాడు.\nసభికుడు ఆలకించి, ఆశ్చర్యంతో,\n\"మహారాజా నీరు మసలుతున్నది!\"\nఅన్నాడు.\nమహారాజు పాత్రను తాకి చూశాడు.\nఅది చాలా వేడిగా ఉన్నది.\n\"గోపాల్, ఇవిగో నీ నూరు బంగారు\nకాసులు!\" అని మహారాజు అతనికి\nపందెం డబ్బు ఇచ్చేశాడు.\nగోపాలుడి అల్లుడు పండుగకు\nవచ్చాడు. అతనికి మర్యాదలన్నీ\nలోటూలేకుండా జరిగాయి. విందుకు\nసోమనాథుడు కూడా వచ్చాడు. అతను\nచేసిన సహాయానికి గోపాలుడు పది\nబంగారు కాసులు ఇచ్చుకున్నాడు.\nసోమనాథుడు చేసిన సహాయం\nఏమిటి ?\nకాల్చి సిద్ధంగా ఉంచిన తెల్లని\nసున్నపు రాయిని చితకగొట్టి, బియ్యం\nప్రమాణంలో ఉంచే పలుకులను\nబియ్యంలో బాగా కలిపాడు. చప్పన\nచూసేవారికి అంతా బియ్యంలాగే\nఉంటుంది. కాని దాన్ని పాత్రలో పోసి,\nనీరు పోసి, చప్పున మూతపెట్టగానే,\nనీరు తగిలి సున్నపురాతి పలుకులు\nకళపెళలాడుతూ ఉడికాయి. అది చూసి\nసభికులు బియ్యమే ఉడుకుతున్న దను\nకున్నారు.",
            "book_page_end": 31
        },
        {
            "title": "వింతసంఘటన",
            "book_page_start": 32,
            "pdf_page_start": 34,
            "pdf_page_end": 36,
            "author": "గంగిశెట్టి శివకుమార్",
            "genre": "నాటకం/కుటుంబ కథ",
            "moral": "అసూయతో చేసే కుట్రలు అంతిమంగా నిజం బయటపడటానికి దారి తీస్తాయి.",
            "keywords": [
                "రాణి",
                "అసూయ",
                "జ్యోతిష్కుడు",
                "కుట్ర",
                "పిల్లి కూన"
            ],
            "characters": [
                "ఆనందవర్థనుడు",
                "పెద్దరాణి",
                "చిన్నరాణి",
                "జ్యోతిష్కుడు"
            ],
            "locations": [
                "కళింగదేశం",
                "రాజభవనం"
            ],
            "content": "పూర్వం కళింగదేశాన్ని పాలించిన.\nఆనందవర్థనుడికి చాలా కాలం\nసంతానం కలగలేదు. అందుచేత ఆయన\nరెండో వివాహం చేసుకున్నాడు. కొద్ది\nకాలానికే చిన్నరాణి గర్భవతి అయింది.\nరాజూ, ప్రజలూ కూడా ఆనందభరితు\nలయారు. అదే సమయంలో పెద్దరాణి\nకూడా గర్భవతి అయినట్టు తెలియ\nవచ్చింది. అందరి సంతోషమూ రెట్టింపు\nఅయింది.\nరాజు ఇద్దరు రాణులనూ ఎంతో\nజాగ్రత్త గా చూసుకుంటూ వచ్చాడు.\nఇంతలో ఒక విడ్డూరమైన వార్త రాజ\nభవనంలో వినవచ్చింది. అదేమంటే,\nఒక ఏనుగుకు గుర్రంపిల్ల పుట్టిందట!\nఅందరూ ఆశ్చర్యపడి, కలికాలంలో\nఇలాటివి జరుగుతాయి కాబోలు నను\nకున్నారు.\nతరవాత ఇద్దరు రాణులూ ఏకకాలం\nలోనే ప్రసవించారు. పెద్దరాణి చక్కని\nపిల్లవాణ్ణి కన్నది, కాని చిన్నరాణికి పిల్లి\nకూన పుట్టింది ! మనిషికి పిల్లికూన\nపుట్టడంకూడా కలిమహిమే కాబోలు\nననుకున్నారు. అయితే పెద్దరాణికి\nకొడుకు కలిగినందుకు రాజు సంతో\nషించాడు.\nఇది జరిగిన కొద్ది రోజులకు రాజసభకు\nఒక జ్యోతిష్కుడు వచ్చి, భూత భవి\nష్యత్తులు చెప్పగలనన్నాడు. రాజు తన\nకొడుకు జాతకం చూడమని, ఆ జ్యోతి\nస్కుణ్ణి పెద్దరాణి మందిరానికి పంపాడు.\nజ్యోతిష్కుడు పెద్దరాణి మందిరానికి\nవెళ్ళి. ఆమె కన్నబిడ్డను చూసి, జాతక\nచక్రంవేసి, పెద్దరాణితో, \"అమ్మా, ఈ\nపిల్లవాడు కన్నతల్లివద్ద కాక మరొక స్త్రీ\nవద్ద పెరుగుతాడు, అయితే ఈ పిల్లవాడు\nదురదృష్ట జాతకుడు కావటాన ఇతన్ని\nపెంచే మారుతల్లి ఎంతో కాలం బతకదు,\"\nఅన్నాడు.\nపెద్దరాణి కలవరపడుతూ, \"దీనికి\nవిరుగుడు ఏమీలేదా ?\" అని అడిగింది.\n\"అమ్మా, గ్రహశాంతులూ అవీ వొట్టి\nబూటకం. జాతకంలో రాసిపెట్టి ఉన్నది\nఅక్షరాలా జరిగి తీరుతుంది. మిమ్మల్ని\nఅబద్ధాలతో మోసగించి డబ్బుచేసుకునే\nజ్యోతిష్కుణ్ణి కాను నేను,\" అన్నాడు\nజ్యోతిష్కుడు.\n“మరి ఎలాగ ?\" అన్నది రాణి.\n\"ఇతన్ని పెంచబోయే స్త్రీ ఈ పిల్ల\nవాణ్ణి వదిలించుకుంటే ఆమెకు ప్రాణా\nపాయం తప్పుతుంది. అంతకన్న మరొక\nమార్గంలేదు,\" అన్నాడు జ్యోతిష్కుడు.\nపెద్దరాణి జ్యోతిఘ్కడికి ఇయ్యవలసి\nనది ఇచ్చి పంపించేసి, తన బిడ్డను తీసు\nకుని చిన్నరాణి అంతఃపురానికి వెళ్ళి,\nవిచారంగా కూర్చుని ఉన్న రాణిని\nచూసి, \"చూడు, చెల్లీ! నీకు ఇలా అయి\nనందుకు నాకెంతో బాధగా ఉన్నది.వీడు\nమన ఇద్దరికీ బిడ్డేకదా! నువే వీళ్లి\nపెంచు. దిగులుపడకు.\" అన్నది, తన\nబిడ్డను ఆమెకు అందిస్తూ.\nచిన్నరాణి ఆవేశంతో, \"నాకు అంతా\nతెలుసులే!ఆ దురదృష్ట జాతకుణ్ణి పెంచి\nనేను నా ప్రాణంమీదికి తెచ్చుకోనా?\"\nఅన్నది.\nపెద్దరాణి పెద్ద చిక్కులో పడింది.\nఇక అసలు విషయం బయటపెట్టడం\nఆమెకు తప్పనిసరి అయింది. ఆమె ఇలా\nఅన్నది:\n“చెల్లీ, నన్ను నువు క్షమించాలి. ఈ\nబిడ్డ నీకు పుట్టిన బిడ్డే! నాకు బిడ్డలు\nలేరని రాజుగారు నిన్ను పెళ్ళాడారు.\nనువు గర్భవతివని విని చాలా అసూయ\nపడ్డాను.నువు రాజమాతవు అయితే నాగతి\nఏంకాను? అందుకని నేను ఒక పథకం\nఆలోచించి, నేను కూడా గర్భవతినని\nపుకారు లేవదీసి, ముందు ముందు నేను\nచెయ్యదలచుకున్న మోసం గురించి\nఎవరికీ అనుమానం కలగకుండా, ఏనుగు\nగుర్రంపిల్లను కన్నట్టు ఒక వదంతి\nదివాణంలో ప్రచారం చేయించాను.\nతరవాత నువు ప్రసవించిన బిడ్డను నా\nపక్కలోకి మార్పించి, నీ పక్కలో పిల్లి\nకూనను పెట్టించాను. ఇలా ద్రోహంచేసి\nనందుకు పశ్చాత్తాపపడుతున్నాను. నన్ను\nక్షమించి, నీ బిడ్డను నువు తీసుకో.\"\nచిన్నరాణి తన బిడ్డను తీసుకుంటూ,\n\"అక్కా, విచారించకండి. జరిగిన దేదో\nజరిగింది. నాకు మొదట మీమీద అను\nమానం లేదుకాని, నాకు పిల్లికూన\nపుట్టిందన్న తరవాత నాకు మీమీద అను\nమానం కలిగింది. వెనక్కుతిరిగి చూసు\nకుంటే, నాతోబాటే మీరూ గర్భవతి\nకావటమూ, వినుగు గుర్రంపిల్లను కన్న\nదన్న పచ్చి అబద్ధం ప్రచారంకావటమూ\nనా అనుమానాన్ని బలపరిచాయి. నిజం\nబయటికి లాగాలన్న ఉద్దేశంతో నేనొక\nజ్యోతిష్కుణ్ణి ప్రయోగించాను. నిజానికి\nఅతను జ్యోతిష్కుడు కాడు నేనిచ్చే\nబహుమానానికి ఆశపడి, నేను చెప్ప\nమన్నట్టు చెప్పాడు. అతని ద్వారా నేను\nఆడిన నాటకం సఫలమయింది. మీ\nరన్నట్టు వీడు మన ఇద్దరికీ బిడ్డే. అందు\nచేత మీరు పశ్చాత్తాప పడనవసరంలేదు.\nమీరొక నాటకం ఆడితే నేను ఇంకో\nనాటకం ఆడాను. అందుచేత నాకు\nమీమీద ఏమీ కోపంలేదు.\" అన్నది.",
            "book_page_end": 34
        },
        {
            "title": "కింజల్ప పక్షులు",
            "book_page_start": 35,
            "pdf_page_start": 37,
            "pdf_page_end": 40,
            "author": "సాహితీప్రియ",
            "genre": "నీతి కథ/సాహసం",
            "moral": "చెడు ఆలోచనలు, ముఖ్యంగా అసూయతో చేసిన కుట్రలు, చివరికి కుట్రదారులకే నష్టాన్ని కలిగిస్తాయి.",
            "keywords": [
                "కింజల్ప పక్షులు",
                "పద్మ",
                "ఉగ్రసేనుడు",
                "కుట్ర",
                "పుష్యుడు"
            ],
            "characters": [
                "కాదరపింగు",
                "పద్మ",
                "తటిల్లత",
                "పుష్యుడు",
                "ఉగ్రసేనుడు",
                "కాశీ రాజు"
            ],
            "locations": [
                "వారణాశి నగరం",
                "రాజభవనం",
                "హిమాలయాలు"
            ],
            "content": "పూర్వం కాశీరాజు వద్ద మంత్రిగా ఉండిన\nఉగ్రసేనుడి కొడుకు కాదరపింగు పట్టి\nతిరుగుబోతు. ఒకరోజు అ త ను తన\nపనికిమాలిన స్నేహితులతో వారణాశి\nనగరంలో తిరుగుతూ, రాజపురోహితు\nడైన పుష్యుడి భార్యను పద్మను చూశాడు.\nఆమె ఠీవీ. అందమూ అతన్ని మోహ\nపరవశుణ్ణి చేశాయి.\nప్రేమ పక్షులకు సహాయం చేయ\nడంలో పేరు గడించిన తటిల్లత అనే\nఆమెను కాదరపింగు ఆశ్రయించి, తనకు\nపద్మను ఎలాగైనా కూర్చమన్నాడు.\nమంత్రిగారి కొడుక్కు సహాయపడటం\nలాభసాటిగానే ఉంటుంది, కాని మంత్రి\nగారికి తెలియకుండా ఇలాటి వ్యవహా\nరాలలో జోక్యం కలిగించుకోపటం\nప్రమాదకరం కావచ్చు. అం దు చేత\nతటిల్లత ఉగ్రసేనుడి వద్దకు వెళ్ళి\nఆయన కొడుకు తనను కోరిన కోరిక\nగురించి చెప్పింది.\nఉగ్రసేనుడు ఉగ్రుడైపోవటానికి\nబదులు సంతోషించి, తటిల్లతను ప్రోత్స\nహించి, తన కొడుకు కోరిక నెరవేర్చమని\nముందుగానే ఆమెకు కొంత డబ్బు\nఇచ్చాడు. ఇందుకు కారణం ఏమంటే,\nరాజుకు మంత్రి మీదకన్న పురోహితుడైన\nపుష్యుడి పైన ఎక్కువ విశ్వాసమూ,\nఅభిమానమూనూ. అదీగాక పుష్యుడూ,\nఅతని భార్యా ఆదర్శ దంపతులుగా\nపేరుపడ్డారు. పుష్యుడికి సగం ఖ్యాతి\nభార్య మూలానే కలిగింది. అలాటప్పుడు\nపుష్యుడి భార్య నడత మంచిది కాదని\nలోకానికి తెలిసేలాగా చేయగలిగితే\nపుష్యుడు మరి తల ఎత్తుకుని తిరగలేడు.\nతటిల్లత పద్మ ఇంటికి వెళ్లి. తార్పుడు\nగత్తె చాకచక్యమంతా ప్రదర్శిస్తూ పద్మను\nప్రోత్సహించింది. తటిల్లత వేసిన\nఉచ్చులో పడటానికి పద్మ ఏ మాత్రం\nఅభ్యంతరమూ చూపక, తనను అంతగా\nమోహిస్తున్న వారెవరని అడిగింది. ఆమె\nఅంత సులభంగా తన దారికి వచ్చి\nనందుకు తటిల్లత ఆశ్చర్యపడుతూ,\n\"నిన్ను మోహించిన వాడు మంత్రి\nకుమారుడు కాదరపింగు. అతని కోరిక\nతీర్చాలి,\" అన్నది.\n\"ఈ విషయం రహస్యంగా\nఉంటుందా?\" అని పద్మ అడిగింది.\n\"ఉండదు.\" అన్నది తటిల్లత.\n“ఫ ర వాలేదు. నువు అవసరమైన\nఏర్పాట్లన్నీ చెయ్యి,\" అన్నది పద్మ.\nతటిల్లత ఉగ్రసేనుడి వద్దకు వెళ్ళి\n\" రాజ పురోహితుడు కొన్నాళ్ళు ఊళ్ళో\nలేకుండా చెయ్యాలి.\" అన్నది.\nఉగ్రసేనుడు రాజుగారి దగ్గిరికి వెళ్లి,\n\"మహాప్రభూ, కింజల్ప పక్షులు అనే\nవిచిత్రమైన పక్షులను గురించి విన్నాను.\nఅవి చక్కని రంగులు కలిగి, మానవ\nభాష మాట్లాడతాయట. ఒక కింజల్ప\nపక్షి ఉన్నవాడు చక్రవర్తి అవుతాడట.\nమనం వెంటనే ఒక పక్షిని సంపాదించటం\nమంచిదని నాకు తోస్తున్నది.\" అన్నాడు.\n\"అవి ఎక్కడ దొరుకుతాయి ? \"\nఅని రాజు అడిగాడు.\n\"హిమాలయాలలో రత్నశిఖండ\nశిఖరం దగ్గిర ఉన్నాయని తెలిసింది.\nవాటిని మంత్రశక్తితో పట్టాలి. మన\nపుష్యుడు అందుకు సమర్థుడు.\" అన్నాడు\nఉగ్రసేనుడు.\nకింజల్ప పక్షిని తీసుకురావటానికి రాజ\nపురోహితుణ్ణి పంపటం నిర్ణయమయింది.\nరాజాజ్ఞ విని పురోహితుడు ఇల్లు చేరాడు.\nఅతని ముఖంలో విషాదం చూసి పద్మ\nకారణం అడిగింది. పుష్యుడు ఆమెకు\nఅంతా చెప్పి, “ఇందులో ఏదో మోసం\nఉన్నది. ఐతే రాజాజ్ఞ ! \" అన్నాడు.\n\"ఇందులో రాజుగారి ద్రోహం లేక\nపోవచ్చు. నేను చెప్పినట్టు చెయ్యండి.\nరేపు ఉదయం మీరు హిమాలయాలకు\nబయలుదేరినట్టు బయలుదేరి, అర్ధరాత్రి\nసమయానికి రహస్యంగా ఇంటికి తిరిగి\nరండి. కొద్దిరోజులు మీరు రహస్యంగా\nదాగి ఉంటే ఆ పక్షుల సంగతి నేను\nచూసుకుంటాను'' అన్నది పద్మ.\nపుష్యుడు ఆమెను ఎలాటి ప్రశ్నలూ\nవెయ్యకుండా, ఆమె చెప్పినట్టు చెయ్యటా\nనికి ఒప్పుకున్నాడు. అతను మర్నాడు\nఉదయం బయలుదేరి వెళ్ళి, అర్ధరాత్రి\nవేళకు మారువేషంలో ఇంటికి తిరిగి\nవచ్చి, లోపలి గదిలో చేరాడు.\nఆ మర్నాడు సాయంకాలం చీకటిపడే\nవేళకు తటిల్లత కాదరపింగును వెంట\nబెట్టుకుని రాజపురోహితుడి ఇంటికి\nవచ్చింది. పద్మ రంభలాగా ముస్తాబై\nవారిని లోపలికి ఆహ్వానించి, పరుపులు\nవేసి ఉన్న సోఫాలో కూర్చోబెట్టింది.\nకూర్చుంటూనే వారిద్దరూ సోఫా కింద\nఉన్న గోతిలో పడిపోయి లబోదిబో\nమన్నారు. సోఫా పరుపుల కింద ఆధారం\nఏమీలేదు. పద్మ గోతి మీద మూతవేసి,\nవాళ్ళను అందులో మూడు రోజులు\nఉండనిచ్చింది; మధ్నానంవేళ ఇద్దరికీ\nఇంత తిండి మాత్రం పడేసింది.\nనాలుగో రోజున ఆమె, తన భర్త\nరెండు కింజల్ప పక్షులను మంత్రశక్తితో\nపట్టుకుని తిరిగివస్తున్నట్టు వార్త వచ్చిం\nదని రాజుగారికి కబురు చేసింది. ఈవార్త\nక్షణంలో ఊరంతా పొక్కి, కింజల్ప\nపక్షులను చూడటానికి రాజుతోబాటు\nప్రజలు కూడా తహతహలాడిపోయారు.\nపద్మ తన ఖైదీలను నౌకర్లచేత గోతిలో\nనుంచి పైకి తీయించి, వాళ్ళ శరీరాల\nనిండా రకరకాల పక్షుల రంగురంగుల\nఈకలను అంటింపజేసి, ఇద్దరినీ ఒక\nకొయ్యబోనులో పెట్టి, ఊరి బయట అడవి\nలోకి చేరేటట్టు చేసింది.\nమర్నాడు పొద్దునే రాజపురోహితుడు\nకింజల్ప పక్షులతో హిమాలయాల నుండి\nతిరిగివచ్చి, ఊరి బయట ఉన్నట్టు\nఊళ్ళోకి వార్త వచ్చింది. రాజోద్యోగులూ\nఅనేకమంది ఇతరులూ రాజపురోహితుడికి\nఎదురు వెళ్ళి బోనుతోసహా అతన్ని\nరాజుగారి సన్నిధికి తెచ్చారు.\nపుష్యుడు రాజుతో, \" మహాప్రభూ,\nఈ కింజల్ప పక్షుల జంటను చూడండి.\nఒకటి ఆడది. ఒకటి మగది. ఇవి\nమానవభాష మాట్లాడతాయి,\" అన్నాడు.\nరాజు గారు బోనును సమీపించి\n\"పక్షులను\" చాలా సేపు పరికించి చూసి,\nఆశ్చర్యపోయాడు. అవి సిగ్గుతో తల\nవంచుకున్నాయి.\nకొంత సేపయాక రాజు, \" నాకు\nఅద్భుత పక్షులు కనిపించటం లేదు.\nఒంటి నిండా ఈకలు అంటించుకుని\nకాదరపింగూ, తటిల్లతా కనిపిస్తున్నారు,”\nఅన్నాడు.\n\"కింజల్ప పక్షులను గురించి క్షుణ్ణంగా\nతెలిసినవాడు ఉగ్రసేనుడు. ఆయన వివ\nరంగా చెబుతాడు,\" అన్నాడు పుష్యుడు.\nఉగ్రసేనుణ్ణి రప్పించారు. ఆయన తన\nకొడుకునూ, అతడి తార్పుడుగ త్తెనూ\nచూసి భయంతో వణుకుతూ నిలబడి,\nరాజుగారి ముఖం చూడలేకపోయాడు.\nపద్మ రాజుగారికి కథ అంతా చెప్పింది.\nరాజు ఆమెనూ, ఆమెభర్తనూ కొనియాడి,\nదుర్మార్గులకు తగిన విధంగా బుద్ధి\nచెప్పినందుకు ఆమెను చక్కగా సన్మా\nనించాడు. ఉగ్రసేనుడి పదవిపోయింది.\nఅతని కొడుకునూ, తటిల్లతనూ రాజు\nమందలించి విడిచిపెట్టాడు.",
            "book_page_end": 38
        },
        {
            "title": "మృత్యుభయం",
            "book_page_start": 39,
            "pdf_page_start": 41,
            "pdf_page_end": 41,
            "author": "ఎం. ఆర్. కె. నాయర్.",
            "genre": "నీతి కథ",
            "moral": "మరణం తథ్యం అనే జ్ఞానం ఉన్నప్పుడు మనిషి పాపాలు చేయకుండా, నిర్మలంగా జీవించగలడు.",
            "keywords": [
                "స్వామీజీ",
                "భక్తుడు",
                "పాపం",
                "చావు",
                "వేదాంతం"
            ],
            "characters": [
                "స్వామీజీ",
                "భక్తుడు"
            ],
            "locations": [],
            "content": "ఒక స్వామీజీని భక్తుడు భిక్షకు పిలిచి, షడ్రసోపేతంగా భోజనంపెట్టి, \"స్వామీ, పొద్దున\nలేస్తే ఎన్నో పాపాలు చెయ్యకుండా జరగని ఈ క్షుద్రప్రపంచంలో మీరు పాపరహితంగా,\nనిర్మలంగా ఎలా జీవించగలుగుతున్నారో సెలవిస్తారా?” అని అడిగాడు.\n“ఆ సంగతి అలా ఉంచు. సరిగా వారం రోజులకు నీ ఇంట చావు సంప్రాప్తం\nకానున్నది,” అని స్వామీజీ వెళ్ళిపోయాడు.\nభక్తుడు హడలిపోయి, తన ఆస్తిపాస్తులు ఎలా పంపకం జరగాలో, ఏబాకీలు తీర్చాలో,\nఏవి వసూలు చెయ్యాలో తన కుటుంబానికి వివరంగా చెప్పి, తాను జపానుష్ఠానంలో అహెూ\nరాత్రాలు గడపసాగాడు. వారం రోజులూ గడిచాయి. స్వామీజీ చెప్పిన రోజు వచ్చింది.\nభక్తుడు స్వామీజీని చూడబోదామనుకుంటూండగా స్వామిజీయే వచ్చాడు.\n“ నాయనా, ఈ వారం రోజుల్లో ఎన్ని పాపాలు చేశావు?\" అని ఆయన అడిగాడు.\n“ చావును ఎదురుగా పెట్టుకుని పాపాలు చెయ్యగలనా, స్వామి? ఒక్క పాపం కూడా\nచెయ్యలేదు,” అన్నాడు భక్తుడు.\n\"నీకు చావు వస్తుందని నేను చెప్పలేదే? ఇవాళ నీ ఆవు చచ్చిపోతుంది. నీ ప్రశ్నకు\nసమాధానం నువే చెప్పావు. నా బోటి వాళ్ళు చావును క్షణం కూడా మరవలేరు. అందుచేత\nపాపాలు చెయ్యకుండా, నిర్మలంగా జీవించగలరు,” అన్నాడు స్వామీజీ.",
            "book_page_end": 39
        },
        {
            "title": "దోపిడి అయిన మంచితనం",
            "book_page_start": 40,
            "pdf_page_start": 42,
            "pdf_page_end": 46,
            "author": "ఎం. డి. సౌజన్య",
            "genre": "నీతి కథ/సామాజిక వ్యంగ్యం",
            "moral": "మంచితనాన్ని అడ్డంపెట్టుకుని అమాయకులను దోచుకునేవారు, వారి స్వార్థం కోసం ఎంతకైనా తెగిస్తారు.",
            "keywords": [
                "మోసం",
                "అమాయకులు",
                "కరణం",
                "వైద్యుడు",
                "స్వార్థం"
            ],
            "characters": [
                "కనకాచారి",
                "శరభయ్య",
                "వరదాచారి",
                "నరహరి",
                "కామాక్షమ్మ"
            ],
            "locations": [
                "రామాపురం",
                "రాజధాని"
            ],
            "content": "రామాపురం రైతులు నిరక్షరులూ,\nఅమాయకులూనూ. తమకు ఎవరు\nఏమాత్రం ఉపకారంచేసినా దానికి\nమూడింతలు ప్రత్యుపకారం చెయ్యటమే\nగాక, కలకాలం చెప్పుకునేవారు. ఈ\nఅమాయకులను దోచుకోవడానికి\nగ్రామంలో ముగ్గురువ్యక్తు లుండేవారు.\nఒకడు కరణం కనకాచారి. పొలాల\nక్రయవిక్రయాలలోనూ, దస్తావేజుల\nరాతకోతల్లోనూ, “ఈ పొలం ఇలా అమ్మ\nటానికి వీల్లేదు. కొత్త నిబంధనల\nప్రకారం ఈ వారసత్వపు హక్కుపత్రం\nచెల్లదు....ఇంకా శిస్తులు కట్టడానికి\nబోలెడంత వ్యవధి ఉన్నది.... అయ్యో, మరీ\nఇంత ఆలస్యంగానా? అపరాధ రుసుము\nకట్టాలి,” అంటూ కరణం జనాన్ని\nదోచేవాడు. అయితే తాను గ్రామ ప్రజల\nఅందరి క్షేమం కోరేవాడిననీ, పాపభీతీ,\nదైవభక్తి గలవాడిననీ జనాన్ని నమ్మించే\nవాడు.\nరెండోవాడు మునసబు శరభయ్య.\nఅతను పేదరైతులకు లేదనకుండా అడిగి\nనంతగా అప్పులిచ్చి, ధర్మవడ్డీ పేర\nదొంగలెక్కలువేసి, చక్రవడ్డీ కాజేసే\nవాడు. \"పాపం, ఎంత అవసరంలేకపోతే\nవాళ్లు డబ్బు అప్పు పుచ్చుకుంటారు!\nనేనైనా చూస్తూ, చూస్తూ ఇదంతా మూట\nగట్టుకుపోతాను గనకనా?\" అని దొంగ\nకబుర్లు చెప్పేవాడు.\nమూడోవాడు వైద్యుడు వరదాచారి.\nచిన్న చిన్న జ్వరాలకూ, రోగాలకూ పెద్ద\nపెద్ద భయంకరమైన పేర్లు పెట్టేవాడు.\nచిన్న జ్వరాన్నే తన మందులతో ప్రకో\nపింపజేసి, చివరకు, ''ఇక లాభంలేదు.\nచివరిప్రయత్నంగా సువర్ణభస్మం వాడ\nవలసిందే! నాకేమీ ఇయ్యక్కర్లేదు,\nపిడకలకూ, భస్మాలు పుటంవేయటానికి\nఅయిన ఖర్చు ఇస్తే చాలు,\" అనేవాడు.\nఈ ముగ్గురూ ఈ విధంగా అమాయకు\nలైన గ్రామప్రజల్ని రకరకాలుగా దోచే\nవారు.\nఇలా ఉండగా, కరణం కనకాచారి\nకొడుకు నరహరికి అకస్మాత్తుగా జబ్బు\nచేసింది. ఒకవంక పెళ్ళి ప్రయత్నాలు\nజరుగుతుండగా ఈ ఉపద్రవమేమిటని\nకరణం వైద్యుడు వరదాచారిని పిలి\nపించాడు.\nవరదాచారి వస్తూనే నరహరి నాడి\nపరీక్షించి పెదవి విరిచి, “విషజ్వరం.\nఆలస్యంచేస్తే ప్రమాదం. అగ స్త్యమూలికా\nశాస్త్రంలో చెప్పినప్రకారం సువర్ణభస్మం\nవాడి తీరవలసిందే, తప్పదు ! నాలుగు\nనవర్సుల బంగారం ఇప్పించండి,\"\nఅన్నాడు.\nకొడుకు మంచంపక్కనే ఉన్నకరణం\nభార్య కామాక్షమ్మ తన చేతిగాజులు తీసి\nఇచ్చింది. భార్యనోటికి వెరిచే కరణం,\nవరదాచారి మోసగిస్తున్నాడని అనుమా\nనించినా ఏమీ చేయలేకపోయాడు.\nఒకవారం రోజులపాటు నరహరి\nజబ్బు ప్రకోపించి, రెండోవారంలో\nపూర్తిగా తగ్గిపోయింది. అదంతా తన\nసువర్ణభస్మం ప్రతిభే నన్నాడు\nవరదాచారి.\nఇలా ఉండగా, ఒక రోజు అర్ధరాత్రి,\nవరదాచారి రొప్పుత: కరణం ఇంటికి\nపరిగెత్తుకొచ్చి, ''కరణంగారూ, నా కొంప\nముణిగింది. మాఇంట్లో ఇప్పుడే దొంగలు\nపడి, వెండి బంగారాలతోపాటు, మా\nఅక్కయ్య చచ్చిపోతూ మా అమ్మాయి\nలక్ష్మి పేర రాసిన అయిదుఎకరాల కొబ్బరి\nతోట తాలూకు హక్కుపత్రం ఎత్తుకు\nపోయారు. ఆ తోట కట్నంగా ఇచ్చి దాని\nపెళ్ళి చేద్దామనుకున్నాం!\" అంటూ\nగుండెలు బాదుకుని ఏడ్చాడు.\n\"ఆ హక్కుపత్రం బూటకపుది అని\nఫిర్యాదులు వచ్చాయి. ఆ హక్కుపత్రం\nమీరే సృష్టించుకుని, మీ అక్కయ్య\nచావగానే ఆవిడ వేలిముద్ర వేయించు\nకున్నారని నిన్ననే రాజధాని నుండి\nఫిర్యాదు వచ్చింది. ఈ విషయం రహ\nస్యంగా పరిశోధించి, నివేదిక పంపమని\nకొత్వాలు నన్ను కోరాడు.\" అన్నాడు\nకరణం.\nవరదాచారి గడగడ పణికిపోయి,\n\"ఆస్తికోసం బుద్ధి గడ్డితిన్నది. దాయా\nదుల బెడద తప్పుకోవడానికి ఎలా\nచేశాను. నిజం బయటపడితే, చిక్కుల\nపాలైపోతాను. ఇప్పుడిక మీరే నన్ను\nగట్టున పడేయాలి,” అన్నాడు.\nకరణం కాస్త ఆలోచించి, \"సరే,\nమీ అమ్మాయికి చెందిన ఆ హక్కుపత్రం\nఇంకొకరికి ఎలాగూ పనికిరాదు. అది\nలేకపోవటంవల్ల మీకు కొబ్బరితోటమీద\nహక్కు ఉండదు, అంతే! నేను రాజ\nధానికి వెళ్లి, కొత్వాలుకూ అతని\nసిబ్బందికీ లంచాలు పెట్టి మీ పత్రం\nదొంగిలించినవాణ్ణి పట్టి, అది తిరిగి\nమీకు చెందేటట్టు చూస్తాను. ఇదంతా\nమూడోకంటికి తెలియకుండా జరిగి\nపోవాలి. బాగా ఖర్చుతో కూడుకున్న\nపని!\" అన్నాడు.\n\"వెండీ, బంగారమూకూడా పోయింది.\nశరభయ్య దగ్గిర ఓ వెయ్యిరూపాయలు\nవడ్డీకి తీసుకుంటాను. ఈ ఆపదనుంచి\nనన్ను కాపాడండి.\" అన్నాడు వరదా\nచారి దీనంగా.\n\"వెయ్యితో పనికాదు, వరదాచారి\nగారూ. కొత్వాలుల సంగతి మీకు తెలి\nసిందేగా? మీకు నష్టమూ, నాకు శ్రమా\nతప్పేటట్టు ఒక పథకం చెబుతాను. మీ\nకిష్టమైతే అలా చెయ్యండి,\" అన్నాడు\nకరణం. ఆ పథకానికి వరదాచారి వెంటనే\nఒప్పుకున్నాడు.\nమర్నాడు అర్ధరాత్రివేళ, వరదాచారి\nఉండే పెద్ద పూరిల్లు తగలబడిపోయింది.\nఊరిజనం పోగై మంటలు ఆర్పారుగాని,\nయీ లోపల సమస్తమూ బూడిద అయి\nపోయింది.\nవరదాచారి భార్య. \"అయ్యయ్యో,\nబంగారంలాంటి ఇల్లు! పిల్ల పెళ్ళికి చేర్చి\nపెట్టుకున్న సరుకులన్నీ బూడిద అయి\nపోయాయే. అమ్మాయి పెళ్ళి ఏంపెట్టి\nచేద్దామండీ?'' అని ఏడ్చి, గుండెలు-\nబాదుకున్నది.\n\"ఇక ఈ ఊళ్ళో క్షణం ఉండొద్దు!\nఒక్క దమ్మిడి తీసుకోకుండా నేను\nఊళ్ళోవాళ్ళకు వైద్యంచేస్తుంటే చివరకు\nనా ఇల్లే తగలబెడతారా?' ' అంటూ\nవరదాచారి తన భార్యతోనూ, కూతురి\nతోనూ కోపంగా అప్పటికప్పుడే బయలు\nదేరాడు.\nఇదంతా నిర్ఘాంతపోయి చూస్తూ\nనిలబడిన గ్రామప్రజలు వినేటట్టుగా\nమునసబు శరభయ్య, ''ఆచారిగారూ,\nఆగండి! ఎవడో దుర్మార్గుడు చేసిన\nపనికి మీరు గ్రామాన్నంతా నిందించటం\nభావ్యంకాదు. మేమంతా చందాలు\nవేసుకుని, మీకు నిప్పు భయమూ నీరు\nభయమూ లేని డాబా కట్టించి పెడతాం.\nమీరు వెళితే మాకు వైద్యం చేసేదెవరు?\"\nఅన్నాడు ఆవేశంగా.\nవరదాచారి ఏమీ అనలేదు.\nమునసబు జనంకేసి తిరిగి, “నే నన్నది\nనిజమేనా? మీరూ ఒప్పుకుంటారా?” అని\nఅడిగాడు . అందరూ తలలూపారు.\n\"అయితే, ఎవరు ఎంతెంత చందా\nవేస్తారో ఇక్కడే ఇప్పుడే చెప్పెయ్యండి.\nమీరు వేసే చందాలకు సరిపడా, మీకు\nనేను డబ్బిస్తాను. రేపు పంటలు రాగానే\nధర్మ వడ్డీతో తీర్చుకుందురుగాని,\nరైతులు పోటీలుపడి తమ విరాళాలు\nప్రకటించారు. నిమిషాలమీద, మంచి\nడాబా కట్టడానికి చాలిన చందా\nపోగయింది. పనివాళ్ళు తక్కువకూలి\nతీసుకుని రెండునెలల్లో వరదాచారికి\nడాబాఇల్లు కట్టి ఇచ్చారు.\nతరవాత ఒక నెలకు, కరణం కనకా\nచారి కొడుక్కూ, వైద్యుడు వరదాచారి\nకూతురికీ ఘనంగా వివాహం జరిగింది.\nవరదాచారి శాశ్వతంగా రామాపురంలో\nఉండిపోయేటట్టు చూడటానికి శరభయ్యే\nఈ వివాహం కుదిర్చాడు. అంతేకాదు,\nరెండుపక్షాలా ఆయనే పెళ్లిపెత్తనం కూడా\nచేశాడు.\n“తెల్లవారితే ఈ ముగ్గురితో పని! వీళ్ళు\nలేకపోతే మనం క్షణం బతకలేం,\" అని\nగ్రామస్థులు తమశక్తికొద్దీ పెళ్ళి చది\nవింపులు చదివించారు. అందుకు\nకావలసిన డబ్బు శరభయ్యే అప్పుగా\nఇచ్చాడు!\nపెళ్లిసందడి సద్దుమణిగిన మూడో\nరోజున కరణం కనకాచారి రాజధాని\nనుండి తిరిగివచ్చి, \"చూశారా, బావ\nగారూ? ఇదుగో నా కోడలి హక్కుపత్రం!\nఎలాగో తిరిగి దొరికింది. ఇదంతా ఆవిడ\nఅదృష్టం!\" అంటూ దాన్ని వరదాచారికి\nచూపాడు.\nఒక పథకం ముందుగానే వేసుకుని\nకనకాచారే దాన్ని దొంగిలించిన సంగతి\nఎవరికీ తెలియదు.\n\"మొత్తానికి సాధించారు. బావగారు!\nఅసాధ్యులు!\" అని వరదాచారి కరణాన్ని\nమెచ్చుకున్నాడు.",
            "book_page_end": 44
        },
        {
            "title": "దొంగభక్తి",
            "book_page_start": 45,
            "pdf_page_start": 47,
            "pdf_page_end": 47,
            "author": "చెల్లూరి సీతారాజేశ్వరరావు.",
            "genre": "నీతి కథ/హాస్యం",
            "moral": "దైవభక్తిని కపటంగా ఉపయోగించే దొంగను పూజారి తెలివిగా బయటపెట్టాడు.",
            "keywords": [
                "దొంగ",
                "భక్తి",
                "పూజారి",
                "మోసం",
                "బంగారు లోటా"
            ],
            "characters": [
                "రాముడు",
                "పూజారి"
            ],
            "locations": [
                "గుడి"
            ],
            "content": "రాముడు అల్లరిచిల్లరగా తిరిగేవాడు. వాడింటి సమీపంలో గుడి ఉన్నది. అక్కడ తరచు\nజరిగే ఉత్సవాలూ, భజనలూ అంటే వాడికి మహా నరదా. వాడు చాలా భక్తిగలవాడనుకుని\nపూజారి వాణ్ణి చేరదీసి, ప్రసాదాలు బాగా పెట్టేవాడు.\nరాముడు సమయం చూసి ఒకనాడు గుడిలోని బంగారు లోటా దొంగిలించాడు. రాముడే\nదొంగ అని పూజారి గ్రహించి కూడా వాణ్ణి ఏమీ అనలేదు. రాముడికి ధైర్యం వచ్చింది.\nఒకరోజు వాడు పూజారి దగ్గిర చాలా డబ్బు చూసి, అది ఎక్కడిదని అడిగాడు.\n\"దేవుడి కిరీటం అమ్మేశాను. ధర్మకర్త నన్నేమీ అనలేడు. ఆయనా దేవుడి మాన్యం\nమీద పడి తింటున్నవాడేగా? దొంగే!\" అన్నాడు పూజారి.\nరాముడు ఇంటికిపోయి బంగారులోటా తెచ్చి పూజారికి ఇచ్చి, “దీన్ని అమ్మి పెట్టండి.\nవచ్చినది' చెరిసగం తీసుకుందాం,” అన్నాడు.\nపూజారి లోటా తీసుకుని గుడిలో పెట్టి, \"నిన్ను పట్టుకుందుకేరా అబద్ధాలు చెప్పాను.\nమే మెవరమూ దొంగలం కాము. ఇక ఎన్నడూ ఈ గుడి చాయలకు రాకు,” అన్నాడు.",
            "book_page_end": 45
        },
        {
            "title": "వజ్రదుర్భిణి",
            "book_page_start": 46,
            "pdf_page_start": 48,
            "pdf_page_end": 52,
            "author": "ఎం. వి. వి. సత్యనారాయణ",
            "genre": "నీతి కథ/ప్రతీకారం",
            "moral": "అత్యాశ గలవాడు మోసగాడైతే, అదే మోసంతో మరొక మోసగాడు అతనికి బుద్ధి చెప్పగలడు.",
            "keywords": [
                "శ్రీగుప్తుడు",
                "వజ్రదుర్భిణి",
                "మోసం",
                "రంగన్న",
                "అత్యాశ"
            ],
            "characters": [
                "శ్రీగుప్తుడు",
                "రంగన్న",
                "వసంతరాజు"
            ],
            "locations": [
                "పట్టణం",
                "దయ్యాల భవంతి"
            ],
            "content": "ఒక పట్టణంలో శ్రీగుప్తుడు అనే వర్త\nకుడు ఉండేవాడు. ఒకసారి దూరపు\nబంధువుల ఇంట్లో పెళ్ళి జరుగుతుంటే,\nశ్రీగుప్తుడు ఆ గ్రామానికి కాలినడకన\nబయలుదేరాడు. అతనికి దారిలో రంగన్న\nఅనేవాడు కలిశాడు. రంగన్నది దగ్గిరలోనే ఒక\nగ్రామం. అతను కూరగాయలు\nపండించి, రోజూ పట్నంలో వాటిని\nఅమ్మి, స్వగ్రామానికి తిరిగి పోతూం\nటాడు. రంగన్నను శ్రీగుప్తుడు ఎరగక\nపోయినా, శ్రీగుప్తుణ్ణి రంగన్న ఎరుగును.\nవాళ్ళు వెళ్ళే దారికి కొంచెం పెడగా\nఒక \"దయ్యాల\" భవంతి ఉన్నది.\nఒకప్పుడది జమీందారులు లోగిలి. అయితే\nఒకసారి వాళ్ళ దాయాదులు కొందరు\nదుండగుల సహాయంతో అపరాత్రివేళ ఆ\nఇంటిమీదపడి, జమీందారుల వంశాన్ని\nహత్యచేసి, ఇల్లు దోచుకునే ప్రయత్నం\nచేశారు. జమీందారీ వంశంవాళ్ళు\nకొందరు ప్రాణాలతో తప్పించుకుని పారి\nపోయారు గాని, ఇల్లుమాత్రం కొల్లగొట్ట\nబడి, కాలక్రమాన శిథిలమయేస్థితికి\nవచ్చింది. ఆ భవంతి దారికి కొంత పెడగా\nఉండడంవల్లనైతేనేం, అందులో దయ్యా\nలుంటాయన్న భయంవల్ల నైతేనేం,\nఎవరూ అటుకేసి వెళ్ళేవాళ్ళుకారు.\nరంగన్న శ్రీ గుప్తుడితో, \"అయ్యా, ఈ\nపాడుబడిన లోగిలి లోపల ఎలా\nఉంటుందో చూడాలని రోజూ అని\nపిస్తుంది. కాని ఒంటరిగా అందులోకి\nపోవటం చూస్తే ఎవరన్నా ఏమను\nకుంటారో అని సంకోచిస్తాను. ఇద్దరం\nఉన్నాం గనక చూసి\nవద్దామా ?\" అన్నాడు.\n\"దయ్యాల భయం అని చెప్ప\nరాదూ?\" అన్నాడు శ్రీగుప్తుడు నవ్వుతూ.\n“నాకు అలాటి భయాలేవీ లేవు\nలెండి. నేను దయ్యాలను నమ్మను.\nలోపలికి పోయి చూసివద్దాం రండి,”\nఅన్నాడు రంగన్న.\nఇద్దరూ ఆ పాడుబడిన భవంతిలో\nప్రవేశించారు. కొన్ని గోడలు వర్షాలకు\nచీకి, అక్కడక్కడా కూలిపోయాయి.\nచీకటిగా ఉన్న భాగాలలో గబ్బిలాలు\nచేరాయి. ఎక్కడ చూసినా సాలె\nగూళ్ళూ వేళ్ళాడుతున్నది. ఇల్లు భయంకరంగా\nఉన్నది. అయినా వాళ్ళిద్దరూ ఒకరిని\nచూసి ఒకరు ధైర్యం తెచ్చుకుంటూ\nలోపలి గదులలోకి వెళ్ళారు.\nఇంతలో సింహద్వారం విరిగి, గోడ\nద్వారానికి అడ్డంగా కూలిపోయింది.\nఆ భయంకర శబ్దానికి భవంతి అంతా\nదద్దరిల్లింది.\nశ్రీగుప్తుడు వణికిపోతూ, \"దయ్యాలు!\nమనని ఈ ఇంటనే పూడ్చి పెట్టేస్తాయి!\nనీ మూలానే ఇందులోకి వచ్చి, ప్రాణాల\nమీదికి తెచ్చుకున్నాం!\" అని ఆక్రోశిం\nచాడు.\nరంగన్న నవ్వి, \"దయ్యాలూ కాదు.\nభూతాలూ కాదు. రాత్రి కురిసిన వానకు\nగోడలు నాని, కూలిపోయాయి. అవి\nమనమీద కూలనందుకు సంతోషిం\nచండి ! మన ప్రాణాల కేమీ భయం\nలేదు,” అన్నాడు.\n\"సరే. మనం బయటికి పోయే\nమార్గం చూడు.\" అన్నాడు శ్రీగుప్తుడు.\nరంగన్న పడిపోయిన గోడలమీదుగా\nఎక్కి, బయటికి వచ్చాడు. అతని\nవెనకనే శ్రీగుప్తుడు కూడా వచ్చాడు.\nరంగన్నకు విరిగిన గోడలో ఒక చిన్న\nచెంబు దొరికింది. దాని మూతికి తాపడం\nచేసిన రేకు సగం ఊడింది. రేకు\nపూర్తిగా లాగేసి, చెంబును బోర్లిస్తే,\nకొన్ని రాళ్ళు కిందపడ్డాయి. శ్రీ గుప్తుడు\nవాటిని చేతిలోకి తీసుకుని ఆడించి,\nఅవేవో విలువైన రాళ్ళు అని గ్రహిం\nలాలలోకి విసిరివేసి, \"ఇవేవో పంచ\nలింగాలు. ఎవడికి కావాలి ఈ బోడి\nలింగాలు :\" అని శ్రీగుప్తుడు చెంబును\nరంగన్న కిచ్చి, ఉంచుకోమన్నాడు.\nశ్రీగుప్తుడు విసిరిన రాళ్ళలో ఒకటి\nరంగన్న కాళ్ళదగ్గిర పడింది. కాని దాని\nపక్కనే మరొక రాయి రంగన్నకు\nకనిపించింది. అది చెంబులోది కాదు.\n“ఒక బోడిలింగాన్ని జ్ఞాపకార్థం\nఉంచుకుంటాను,'' అంటూ రంగన్న\nవంగి, ఆ కొత్తరాయిని తీసి, చెంబులో\nవేసుకున్నాడు.\nశ్రీగుప్తుడు చెంబులోని అస లు\nరాళ్ళను కాజెయ్యటానికే తనను శిథి\nల మధ్యకు పంపాడని రంగన్న\nగ్రహించాడు. కాని ఆ సంగతి తనకు\nతెలిసినట్టు అతను పైకి కనబడనియ్య\nలేదు.\nతరవాత ఇద్దరూ ఎవరి దారిన వారు\nవెళ్ళారు. రంగన్న మర్నాడు పట్నంలో\nకూరలు అమ్ముకుని, శ్రీగుప్తుణ్ణి చూడ\nబోయాడు. రంగన్నను చూడగానే\nశ్రీగుప్తుడు కంగారుపడ్డాడు. రంగన్న\nఅనుమానం రూఢి అయింది.\nరంగన్నకు పట్నంలో పగటి వేషాలు\nవేసే స్నేహితుడు ఒకడున్నాడు.\nఒకప్పుడు అతని కుటుంబంవాళ్ళు\nబాగా బతికారుట. అతని పేరు వసంత\nరాజు. రంగన్న వసంతరాజుకు జరిగిన\nదంతా చెప్పి, శ్రీగుప్తుడికి తగిన శాస్తి\nజరగాలన్నాడు. వసంతరాజు అందుకు\nఉపాయం ఆలోచించాడు.\nఅతను సాయంకాలం ఖరీదైన\nదుస్తులు వేసుకుని, పెద్దమనిషిలా\nశ్రీగుప్తుడి దుకాణానికి వచ్చాడు.\nశ్రీగుప్తుడు శిథిలాలమధ్య దొరికిన\nరాళ్ళను సానపట్టిస్తున్నాడు. అవి ముడి\nవజ్రాలు. చాలా ఏళ్ళనాటివి కావటం\nచేత మట్టిపట్టి రాళ్ళలాగా ఉన్నాయి.\nవసంతరాజు శ్రీగుప్తుడితో, ‘“అవి\nవజ్రాలా ১০? మన వజ్రాలకు\nఅరేబియాలో వల్లమాలిన గిరాకీ ! నేను\nఅరేబియాలో వజ్రాలు అమ్మి లక్షలు\nగడించాను,'' అన్నాడు.\n“వజ్రాలకు ఎలా విలువకడతారు ?\"\nఅని శ్రీగుప్తుడు అడిగాడు.\n\"అందుకు వజ్ర దుర్భిణి అనే\nపరికరం ఉన్నది. వజ్రాలను ఒక\nకుండలో వేసి, నీళ్ళు పోసి, ఒక\nరోజల్లా ఉంచాలి. మీకు కావాలంటే\nదాన్ని ఒక రోజుపాటు మీ కిస్తాను,\"\nఅన్నాడు వసంతరాజు.\nశ్రీగుప్తుడు తనకు దొరికిన రాళ్ళను\nవసంతరాజుకు చూపించి, \"వీటి విలువ\nమీ వజ్ర దుర్భిణిలో తెలుస్తుందా?\"\nఅన్నాడు.\nవసంతరాజు వాటిని తన చేతిలోకి\nతీమకుని, పైకీ, కిందికీ ఆడించి,\n‘\"తప్పక తెలుస్తుంది. ఇవి పాతకాలం\nనాటి వజ్రాలు. ఇప్పుడిలాటివి దొరకడం\nలేదు,\" అన్నాడు.\n\"మీ వజ్ర దుర్భిణి నాకు అమ్ము\nతారా ?\" అని శ్రీగుప్తుడు అడిగాడు.\n\"అసంభవం ! ప్రపంచంలో ఇవి\nనాలుగే ఉన్నాయి. అందులో నాది\nఒకటి,'' అంటూ వసంతరాజు తన\nవెంట తెచ్చిన పెద్ద పెట్టెనుంచి ఒక\nచిన్న రంగురంగుల పెట్టె తెరిచి,\n\"వజ్రాలు ఇందులో వెయ్యండి,''\nఅన్నాడు.\nశ్రీగుప్తుడు వజ్రాలను అందులో\nవేశాడు. వసంతరాజు చప్పున ఆ పెట్టెను\nమూసి, పెద్దపెట్టెనుంచి కొంత భస్మం\nతీసి శ్రీగుప్తుడికి ఇచ్చి, దీన్ని మీ చేత్తో\nపెట్టెమీద చల్లండి.'' అన్నాడు.\nశ్రీగుప్తుడు అలాగే చేశాడు.\nవసంతరాజు పెద్దపెట్టెకు తాళం\nవేసి, చిన్న పెట్టెను శ్రీ గుప్తుడికి ఇస్తూ,\nదీన్ని కుండలో పెట్టి నీళ్ళు పొయ్యండి.\nనేను రేపు ఈ వేళకువచ్చి, నా పెట్టె\nతీసుకుంటాను,” అంటూ సెలవు\nపుచ్చుకున్నాడు.\nవసంతరాజు తిన్నగా రంగన్న ఇంటికి\nవెళ్ళి, వజ్రాలను అతనికి\nఇచ్చాడు. ‘ఈవజ్రాలను అమ్మి, చెరిసగం\nపంచుకుందామా ?\" అన్నాడు రంగన్న.\n\"ఒకప్పుడు ఈ వజ్రాలకోసమే రక్త\nపాతం జరిగింది. ఒక పెద్ద కుటుంబం\nచెల్లాచెదరై పోయింది.'' అన్నాడు\nవసంతరాజు.\n\"అది నీకెలా తెలుసు ?\" అన్నాడు\nరంగన్న.\n''ఈ వజ్రాలు మా తాత సంపాదించి,\nవంశనాశనం కొనితెచ్చుకున్నాడు,''\nఅన్నాడు వసంతరాజు విచారంగా.\n‘“అలా అయితే వీటిని నువే\nఉంచుకో.\" అన్నాడు రంగన్న.\n\"అదేమిటి, రంగన్నా ? నీ మూలం\nగానే గదా వీటి ఆచూకీ నాకు తెలిసింది.\nమా వంశం నాశనం అయినాక నాకు\nవీటిమీద ఏంమోజు ఉంటుంది ? నువ్వ\nన్నట్టు వీటిని అమ్మి. డబ్బు చెరిసగం\nతీసుకుందాం,\" అన్నాడు వసంతరాజు.\nమర్నాడు శ్రీగుప్తుడు. నీటినుంచి\nచిన్నపెట్టెను తీసి చూస్తే. అందులో\nరాళ్ళు తప్ప ఇంకేమీలేవు. తనదగ్గిరికి\nవచ్చిన పెద్దమనిషి తనకు భస్మం ఇచ్చే\nటప్పుడు తన వజ్రాల పెట్టెను\nమార్చి ఇంకోటి ఇచ్చాడని గ్రహించి\nశ్రీగుప్తుడు గొల్లుమన్నాడు.\nశ్రీగుప్తుడు చూస్తుండగానే రంగన్న\nపట్నంలో పెద్ద లోగిలి కట్టించి, లక్షల\nమీద వ్యాపారం చేశాడు.",
            "book_page_end": 50
        },
        {
            "title": "వీరహనుమాన్-36",
            "book_page_start": 51,
            "pdf_page_start": 53,
            "pdf_page_end": 60,
            "author": "చందమామ బృందం",
            "genre": "పౌరాణికం",
            "moral": "రాజధర్మం వ్యక్తిగత ప్రేమ మరియు న్యాయం కంటే కొన్నిసార్లు ముఖ్యమైనవిగా భావించబడుతాయి.",
            "keywords": [
                "రామాయణం",
                "సీత",
                "రాముడు",
                "లంకా పట్టాభిషేకం",
                "విభీషణుడు"
            ],
            "characters": [
                "రాముడు",
                "సీత",
                "లక్ష్మణుడు",
                "హనుమంతుడు",
                "విభీషణుడు",
                "సుగ్రీవుడు",
                "మాతలి"
            ],
            "locations": [
                "లంకానగరం",
                "స్వర్గం"
            ],
            "content": "రామరావణ యుద్ధం చూడవచ్చిన\nదేవతలూ, గంధర్వులూ రాముడి పరా\nక్రమం గురించీ, వానరులు చేసిన\nభయంకర యుద్ధం గురించి మాట్లాడు\nకుంటూ, తమతమ ప్రదేశాలకు వెళ్ళి\nపోయారు.\nరాముడు, మాతలిని గౌరవించి, అతణ్ణి\nఇంద్రుడి రధంతోసహా స్వర్గానికి పంపే\nశాడు. తరవాత లక్ష్మణు, సుగ్రీవు\nవెంటబెట్టుకుని తన శిబిరానికి వెళ్ళాడు.\nఅక్కడ లక్ష్మణుడితో, \"లక్ష్మణా! మనం\nయిప్పుడు విభీషణుణ్ణి లంకారాజ్యాభి\nషిక్తుణ్ణి చెయ్యాలి. అందుకవసరం\nఅయిన ఏర్పాట్లు త్వరగా చేయించు.\"\nఅన్నాడు.\nలక్ష్మణుడు, వానరులకు సువర్ణకలశా\nలిచ్చి, వాళ్ళచేత సముద్రజలం తెప్పిం\nచాడు. అతను స్వయంగా విభీషణుణ్ణి\nతీసుకుపోయి సింహాసనం మీద కూర్చో\nబెట్టి, జలంతో అభిషేకించాడు. విభీష\nణుడి మంత్రులూ, అతనిపట్ల భక్తిగల\nరాక్షసులూ జయజయధ్వానాలు చేశారు.\nఆ సమయంలో విభీషణుడు తాను పరి\nపాలించనున్న రాక్షసుల భయం పోగొట్టి,\nయిక నుంచి లంకానగరం సుఖశాంతు\nలతో తులతూగగలదని వాగ్దానం చేశాడు.\nరాక్షసపౌరులు అతడికి కానుకలు సమ\nర్పించారు. విభీషణుడు కృతజ్ఞతా సూచ\nకంగా రామలక్ష్మణులకు దివ్యమైన అనేక\nవస్తువులను కానుకలుగా యిచ్చాడు.\nవిభీషణుడు తన కోరిక ఈడేరినందుకు\nకృతజ్ఞతా భావంతో ఇచ్చిన కానుకల\nమీద ఏ మాత్రమూ మనసులేకపోయి\nనప్పటికీ రాముడు విభీషణుడి తృప్తి\nకోసం వాటన్నిటినీ స్వీకరించాడు.\nతరవాత రాముడు తన సమీపంలో\nచేతులు జోడించి, మహా పర్వతంలాగా\nనిలబడి ఉన్న హనుమంతుడితో, “రాక్షస\nరాజైన ఈ విభీషణుడి అనుమతితో నువు\nలంకానగరానికి వెళ్ళి, రావణుడి ఇంట\nఉన్న సీతకు విజయాభి వందనం తెలిపి,\nనా చేత రావణుడు చచ్చాడనీ, నేను\nలక్ష్మణ సుగ్రీవుల వెంట ఉన్నాననీ\nచెప్పు. ఈ శుభవార్త ఆమెకు చెప్పి,\nఆమె సంగతి సమాచారం తెలుసుకుని\nతిరిగిరా,\" అన్నాడు.\nఆ ప్రకారమే హనుమంతుడు దారి\nపొడుగునా రాక్షసుల మర్యాదలు అందు\nకుంటూ లంకానగరం ప్రవేశించాడు.\nఅతను రావణుడి మందిర ప్రాంగణానికి\nవెళ్ళి, ఒక చెట్టు కింద రాక్షస స్త్రీల\nనడుమ విచారంగా కూర్చుని ఉన్న\nసీతను చూశాడు.\nఅతను దగ్గిరికి వచ్చి, తన పేరు\nచెప్పుకుని నమస్కారం చేసి, చేతులు\nకట్టుకుని నిలబడగానే సీత ముందు\nగుర్తుపట్టలేదుగాని, తరవాత జ్ఞాపకం\nవచ్చి, ఆనందం చెందింది. ఆమెలో\nమార్పు గమనించి హనుమంతుడు,\nరాముడు చెప్పమన్న మాటలు ఇలా\nచెప్పాడు :\n\"సీతాదేవీ, రాముడు క్షేమంగా\nఉన్నాడు. అతను విభీషణ, సుగ్రీవుల\nవెంట వానరసేన మధ్య ఉన్నాడు. తాను\nశత్రువును వధించి, తన ఆశయం\nనెరవేర్చుకుని క్షేమంగా ఉన్నానని నీతో\nచెప్పమన్నాడు. రాముడు రావణుణ్ణి\nచంపటానికి విభీషణుడి సహాయమూ,\nవానర వీరుల పరాక్రమమూ, లక్ష్మణుడి\nనీతిబలమూ తోడ్పడ్డాయి. రాముడు\nనీ క్షేమం అడిగి, నీతో ఇలా చెప్పమన్నాడు:\n' నీకు శుభవార్త చెప్పి, సంతోషం కలిగి\nస్తాను. పాతివ్రత్య ధర్మం తెలిసిన నువు\nనా అదృష్టంకొద్దీ ప్రాణాలతో ఉన్నావు.\nనా పరాక్రమం వల్ల విజయం కలిగింది\nగనక, ఇక నువు నిశ్చింతగా ఉండు.\nవిచారం మాను. రావణుడు చచ్చాడు.\nలంకానగరం మన వశమయింది. నేను\nదృఢనిశ్చయంతో సముద్రానికి సేతువు\nగట్టి, రావణుణ్ణి చంపుతానన్న శపథం\nని ల బెట్టుకున్నా ను. లంక ఇప్పుడు\nవిభీషణుడి అధీనంలో ఉన్నది. నువు\nరావణుడి ఇంట ఉన్నందుకు భయపడే\nపనిలేదు. అది ఇప్పుడు నీ ఇల్లే. నిన్ను\nచూడటానికి విభీషణుడు రాబో\nతున్నాడు.' \"\nఈ మాటలు విని సీత ఆనందాతి\nరేకంతో లేచి నిలబడింది, కాని ఏమీ\nజవాబు చెప్పలేకపోయింది.\nఅది చూసి హనుమంతుడు, \"దేవీ,\nఏమిటి ఆలోచిస్తున్నావు? నేనన్నదానికి\nఏమీ జవాబు చెప్పవేం?\" అని అడిగాడు.\nసీత వణుకుతున్న గొంతుతో, “నాభర్త\nవిజయవార్త నీ నోట విని, ఆనందం\nపట్టలేక నాకు నోట మాట రాలేదు.\nఇలాటి ప్రియవార్త తెచ్చినందుకు నిన్ను\nఅభినందించటానికి, ఎంత ఆలోచించినా,\nమాటలు తట్టటం లేదు. పోనీ నీకు\nబహుమానం ఇద్దామంటే అందుకు తగిన\nవస్తువు మూడులోకాలలోనూ కనబడదు,”\nఅన్నది.\nహనుమంతుడు ఆమెకు నమసరించి,\n\"ఈ మాట మరొకరు అనలేరు. నీ భర్త\nవిజయం కోరిన నీకే చెల్లింది ! నీ మాటలే\nనాకు ఉత్తమోత్తమమైన బహుమానం.\nరావణుణ్ణి చంపిన రాముణ్ణి చూస్తేనే\nనాకు ఇంద్రపదవి లభించినంత సంతోషం\nకలిగింది.\" అన్నాడు.\nసీత కూడా హనుమంతుణ్ణి ప్రశంసిం\nచింది. హనుమంతుడు ఆమెతో, “ నువు\nఒప్పుకుంటే, నిన్ను క్రూరంగా చూసిన\nరాక్షసస్త్రీల నందరినీ చంపెయ్యాలని\nనాకు కోరికగా ఉన్నది,\" అన్నాడు.\nతలుచుకున్న కొద్దీ అతనికి ఆ రాక్షస\nస్త్రీలను అప్పటికప్పుడే చిత్రవధ\nచెయ్యాలని ఉన్నది.\nసీత ఆ సంగతి గ్రహించి హను\nమంతుడితో, “ ఈ రాక్షస స్త్రీలు రావణుడి\nదాసీలు. రాజును సేవించుకుని బతికే\nవాళ్ళు, రాజాజ్ఞ పాలించాలిగద ! అలా\nచెయ్యకపోతే వాళ్ళు శిక్ష పొందరా?\nఅందుచేత వారి మీద కోపగించటం\nఅక్రమం. నా గ్రహచారం బాగులేకనూ,\nనేను పూర్వజన్మలో చేసుకున్న పాపాలకు\nఫలితంగానూ కష్టాలు అనుభవించానను\nకోవాలి. అందుచేత నాకు ఈ రాక్షస\nస్త్రీల మీద ఎలాటి కోపమూ లేదు.\nరావణుడు చచ్చాడు గనక వీళ్ళు నన్ను\nఇప్పుడేమీ చేయలేరు. ఈ రాక్షసస్త్రీలు\nతమ దుర్బుద్ధి కొద్దీ నన్ను బాధించారే\nఅనుకున్నా వారిని శిక్షించటం యుక్తం\nకాదు,\" అన్నది.\nహనుమంతుడు సీత మాటలను మెచ్చు\nకుని, \"నువు అన్నివిధాలా రాముడికి\nతగిన భార్యవు. అతనికి ఏం చెప్పమంటావో\nచెప్పి, నన్ను పంపించు.\" అన్నాడు.\n\"నాకు నా భర్త అయిన రాముణ్ణి\nచూడాలని ఉన్నది,\" అన్నది సీత.\nఆ సందేశం తీసుకుని హనుమంతుడు\nఅతి వేగంగా రాముడి వద్దకు వచ్చేశాడు.\nఅత ను రాముడితో, \"ఎవతె కోసం\nసేతువు కట్టి, ఇంత యుద్ధం చేశామో,\nఆ సీతను చూశాను. ఆమె నన్ను గుర్తిం\nచింది. మనకు విజయం లభించిందంటే\nచాలా సంతోషించింది. రావణాసురుణ్ణి\nచంపిన రాము, లక్ష్మణుణ్ణి చూడాలని\nఉన్నదని చెప్పింది,\" అన్నాడు.\nఈ మాట విని రాముడు కంట తడిపెట్టి,\n\"అంతకాలం రావణుడి ఇంట ఉండిన\nసీతను స్వీకరించానంటే లోకం\nఆడిపోస్తుంది; నిర్దోషి అయిన సీతను\nత్యజించానంటే పాపం చుట్టుకుంటుంది.\nఏం చేసేటట్టు?\" అన్నాడు.\nఅతను వేడి నిట్టూర్పులు విడుస్తూ,\nసమీపంలోనే ఉన్న విభీషణుడితో, “నువు\nసీత చేత అభ్యంగన స్నానం చేయించి,\nశరీరమంతా మంచి పూతలు పూయించి,\nచక్కగా నగలతో అలంకరించి వెంటనే\nఇక్కడికి తీసుకురా,” అన్నాడు.\nవిభీషణుడు వెంటనే లంకానగరానికి\nవెళ్ళి, తన అంతఃపురస్త్రీల చేత సీతకు\nకబురు చేయించి, ఆమెను చక్కగా\nస్నానం చేసి, అలంకరించుకుని రమ్మనీ,\nఆమెను ఆమె భర్త చూడగోరుతున్నాడనీ\nచెప్పించాడు.\nతాను తన భర్తను ఉన్నపాళంగానే\nచూడగోరుతున్నానని సీత విభీషణుడికి\nతెలిపింది. అలా కాదు, రాముడు కోరి\nనట్టుగానే చెయ్యాలన్నాడు విభీషణుడు.\nసీత అందుకు సరేనన్నది.\nవిభీషణుడు సీత చేత తలంటి స్నానం\nచేయించి, శరీరానికి అంగరాగాలు\nపూయించి, సమస్తమైన ఆభరణాలతో\nఅలంకరించి, దివ్యమైన బట్టలు కట్టించి,\nపల్లకీలో ఎక్కించి, అనేకమంది రాక్షసు\nలను ఆమెకు తోడు ఇచ్చి, రాముడి\nవద్దకు చేర్చాడు.\nవిభీషణుడు రాముడితో, \"సీతను\nతెచ్చాను,\" అని చెప్పినప్పుడు రాముడు,\nఆ సంగతి ముందుగా తెలిసి కూడా\nవిచారంగా కూర్చుని ఉన్నాడు. అతన్ని\nఒకేసారి మూడు భావాలు పట్టి పీడిం\nచాయి: ఇంత కాలానికి సీత మళ్ళీ\nకనిపిస్తున్నదన్న సంతోషమూ, ఆమెను\nఎలా విసర్జించటమా అన్న విచారమూ,\nఅంతకాలం రాక్షసుడి ఇంట ఉన్న దాన్ని\nఎలా ఏలుకోవటమా అన్న రోషమూనూ!\nరాముడు కొంచెం ఆలోచించి,\nవిభీషణుడితో, \"సీతను నా ఎదటకి\nతీసుకురా!\" అన్నాడు.\nవిభీషణుడు వేత్రహస్తుల చేత అక్కడ\nమూగి ఉన్న వానర, భల్లూకాలను\nదూరంగా తోలించాడు. రాముడది చూసి,\nవాళ్ళను తరమవద్దని వారించి, \"వీళ్ళు\nపరాయివాళ్లు కారు, నా వాళ్లే. ఎందుకిలా\nమందలను తోలినట్టు తోలిస్తున్నావు?\nసీతను వీళ్లు కూడా చూడనీ! తప్పేమిటి?\"\nఅన్నాడు.\nవిభీషణుడు పశ్చాత్తాపపడుతూ, సీతను\nరాముడి వద్దకు తెచ్చాడు.\nరాముడి మాటలు వింటున్న లక్ష్మ\nణుడికీ, సుగ్రీవుడికీ, అతనిలో సీత మీద\nప్రేమ అన్నది ఉన్నట్టు తోచక, బాధ\nకలిగింది. రాముడి వాలకం చూస్తుంటే\nవారికి భయంకరంగా తోచింది.\nసీత సిగ్గుతో ము డు చు కు పోతూ\nవిభీషణుడి వెంట రాముడి ఎదరికి\nవచ్చింది. అంతమంది మధ్య ఉండటం\nచేత ఆమె చెంగు ముఖానికి అడ్డం\nపెట్టుకుని, ‘“ ఆర్యపుత్రా ! \" అని ఏడవ\nనారంభించింది. అదే సమయంలో ఆమెకు,\nఇంతకాలానికి తిరిగి తన భర్త కనిపించా\nడన్న సంతోషం కూడా కలిగింది. ఆమె\nదుఃఖం క్రమంగా ఉపశమించింది.\nరాముడికి మాత్రం సీతను చూడగానే\nకోపం పుట్టుకొచ్చింది. అతను\nఅన్నాడు: \"సీతా, యుద్ధంలో శత్రువును\nవధించి, నిన్ను విడిపించి, నా పౌరుషం\nనిరూపించుకున్నాను. శత్రువు. పొగరు\nఅణచి, అతను నాకు చేసిన అవమానానికి\nప్రతిక్రియ చేశాను. నా ప్రయత్నం నెర\nవేరింది. నా శపథం నుంచి నాకు విముక్తి\nలభించింది. రావణుడు నిన్ను ఎత్తుకు\nపోయిన కారణం చేత నాకు కలిగిన\nఅవమానాన్ని కడిగేసుకున్నాను. హను\nమంతుడు సముద్రాన్ని దాటటమూ,\nలంకను దహించటమూ, ఇంకా అతను\nచేసిన అనేక ఘనకార్యాలు ఇప్పుడు\nసఫలమయాయి. అలాగే యుద్ధంలో\nసుగ్రీవుడు నాకు చేసిన సహాయం సఫల\nమయింది. నన్నే నమ్ముకుని, నాతో\nచేరిన విభీషణుడి శ్రమ కూడా సఫల\nమయింది.\"\nరాముడు తనను గురించి ఒక్కమాట\nఅనకపోవటం చూసి సీతకు దుఃఖం ఆగ\nలేదు. ఆమె దుఃఖం చూసినకొద్దీ రాముడికి\nకోపం హెచ్చిపోయింది. అతను ముఖం\nచిట్లించి, \"సీతా, అవమానానికి గురి\nఅయినవాడు చేయదగినదంతా చేశాను.\nకాని ఇదంతా నేను నీ కోసం చేయలేదని\nగ్రహించు. సరా'చారం రీత్యా నువు నాకు\nవిరుద్ధమైన 'సనిషివి. అందుచేత నేను\nఅ నుమ తి స్తు న్నా ను. నువు నీ యిష్టం\nవచ్చిన చోటికి వెళ్ళవచ్చు. నాకు నువు\nఅవసరం లేదు. చాలా కాలం పర\nపురుషుడి ఇంట ఉన్న స్త్రీని పరాక్రమమూ,\nఅభిమానమూ గలవాడు ఎలా స్వీకరి\nస్తాడు? నువు రావణుడి ఒడినుంచి దిగి\nవచ్చిన దానవు ! రావణుడి కళ్ళను\nనీ అందంతో ఆనందింప చేసిన దానవు !\nగొప్ప వంశంలో పుట్టి, ఆ వంశానికి కీర్తి\nతీసుకురావలసిన నేను నిన్ను ఎలా\nఏలుకోగలను? నాకు నీ మీద భ్రమ\nఏమీ లేదు. నీ యిష్టం వచ్చిన చోటికి\nనువు వెళ్ళవచ్చు. నేనీమాట ఆలో\nచించి మరీ చెబు తున్నా ను.\nకావాలంటే నీ జరుగుబాటు కోసం\nలక్ష్మణుడి దగ్గిర ఉండు, లేదా భరతుడి\nదగ్గిర ఉండు. సుగ్రీవుడి వద్ద గాని,\nవిభీషణుడి వద్దగాని ఉండు. నీకు ఎక్కడ\nసుఖంగా ఉంటుందని తోస్తే అక్కడే\nఉండు. నువు మహా అందమైనదానివి !\nకుదురైన శరీరం గలదానివి! నీ వంటిది\nఅసహాయురాలుగా తన ఇంట ఉంటే,\nమహాబలుడైన రావణుడు మన్మదబాధ\nసహిస్తూ, నిన్నేమీ చేయకుండా ఉంటాడని\nనేను అనుకోలేను,\" అన్నాడు మహా\nపరుషంగా.\nఎన్నడూ అలాటి మాటలు అనిపించు\nకోని సీత, ఎవరూ వినదగని మాటలు\nరాముడి నోట రావటమూ; తాను ఇంత\nకాలమూ యమచెర అనుభవించి, ప్రియ\nమైన మాటలు చెవిన పడతాయని ఎంతో\nఆశించే సమయంలో ఇలాటి మాటలు\nవినపడటమూ చూసి, కత్తితో నరికిన\nలతలాగా కంపించిపోయి, క న్నీరు\nకార్చసాగింది.",
            "book_page_end": 58
        },
        {
            "title": "బాబరూ-అతడి శత్రువూ",
            "book_page_start": 6,
            "pdf_page_start": 61,
            "pdf_page_end": 64,
            "author": "చందమామ బృందం",
            "genre": "చరిత్ర/వీరత్వం",
            "moral": "గొప్ప నాయకుడు శత్రువుల పట్ల కూడా సానుభూతి, ఔదార్యాన్ని ప్రదర్శిస్తాడు.",
            "keywords": [
                "బాబరు",
                "ఇబ్రహీం లోడీ",
                "పానిపట్టు యుద్ధం",
                "మొగల్",
                "ప్రతీకారం"
            ],
            "characters": [
                "బాబరు",
                "జహీరుద్దీన్ మహమ్మద్",
                "దౌలతాఖాన్",
                "సుల్తాన్ ఇబ్రహీం లోడీ",
                "రాజపుత్ర యువకుడు"
            ],
            "locations": [
                "ఫర్గానా",
                "కాబూల్",
                "పంజాబ్",
                "పానిపట్టు",
                "ఆగ్రా"
            ],
            "content": "భారతదేశ చరిత్రలో బాబర్ గా (బాబర్\nఅంటే సింహం) ప్రసిద్ధుడైన జహీరుద్దీన్\nమహమ్మద్, మధ్య ఆసియాలోని\nఫర్గానాకు రాజు. అతడు తన పదకొండవ\nయేటనే రాజరికానికి వచ్చాడు. ఒకసారి\nఅతడు సమర్కండ్నగరం మీదికి దాడి\nవెళ్ళాడు. ఆ సమయంలో శత్రువులు\nఫర్గానాను ఆక్రమించుకున్నారు.\nఉన్న రాజ్యన్ని పోగొట్టుకుని బాబరు\nకొద్ది సైన్యంతో బయలుదేరి కాబూల్్ను\nజయించాడు. తరవాత పంజాబ్\nగవర్నరైన దౌలతాఖాన్ ఆహ్వానించగా\nఅతడు హిందూదేశం మీదికి దాడ\nవెడలాడు. ఆ సమయంలో బాబరు\nసైనికులు పన్నెండువేలు మాత్రమే.\nకాని అతడి వద్ద శక్తివంతమైన ఫిరంగి\nబలం వుండేది.\n1526 వ. సంవత్సరంలో బాబరు\nపానిపట్టు వద్ద, అప్పటి ఢిల్లీ నుల్తానయిన\nఇబ్రహీంలోడీతో యుద్ధానికి తలపడ్డాడు.\nసుల్తాన్ సైనికబలం ఒక లక్ష. కాని,\nసైనికుల్లో క్రమశిక్షణ లేదు. సుల్తాను\nధైర్యశాలేగాని, యుద్ధనైపుణ్యం\nకలవాడు కాదు.\nబాబరు సాహసవంతుడే గాక,\nజిత్తులమారి కూడా. అతడు తన\nఫిరంగి గర్జనలతో, శత్రుసైనికులను\nహడలకొట్టాడు. సుల్తాను ఇబ్రహిం\nలోడీకి, అతడి సామంతు లెవరూ\nసాయం రాలేదు.\nసుల్తాను తెగించి, యుద్ధరంగంలో\nవీరోచితంగా పోరాడుతూ మరణిం\nచాడు. అతడి దళాధిపతుల్లో ఒక రాజ\nపుత్ర యువకుడున్నాడు. అతడు తన\nప్రభువైన ఇబ్రహిం మరణానికి ప్రతీ\nకారం చేసి తీరాలని దీక్షపూనాడు.\nబాబరు ఢిల్లీ, ఆగ్రా నగరాలను\nఆక్రమించుకున్నాడు. ఇప్పుడతడు\nలోడీ సుల్తానులు పాలించిన ప్రాంతం'\nఅంతటికీ, అధినేత. బాబరు తండ్రి\nతురుష్క జాతివాడైనా, తల్లి మాత్రం\nమంగోలు రాజవంశపు స్త్రీ. అందువల్ల\nబాబరు మొగల్ గా పరిగణించబడ్డాడు.\nవిజయం తరవాత బాబరు ఆగ్రానగ\nరాన్ని తన రాజధానిగా చేసుకున్నాడు.\nరాజపుత్ర యువకుడు పగ తీర్చు\nకునేందుకు మార్గాలు వెతకసాగాడు.\nబాబరు వెంట ఎప్పుడూ అతడి అంగ\nరక్షకులుండేవారు. రాజపుత్ర యువ\nకుడు కొంతకాలానికి బాబరు గురించిన\nరహస్యం ఒకటి తెలుసుకున్నాడు.\nబాబరు వారానికొకసారి మారువేషంలో\nబయలుదేరి, నగరంలోని అన్ని\nప్రాంతాలూ తిరిగేవాడు.\nఒకరోజున రాజపుత్ర యువకుడు,\nమారువేషంలో వున్న బాబరును\nసమీపించి, \" అయ్యా, యీ వీధి వెనక\nవున్న కాలిబాట పక్కన, నా గోతం\nమూట వున్నది. దాన్ని నా తలమీదికి\nఎత్తుకునేందుకు, కాస్త సాయపడ\nగలరా?\" అని అడిగాడు. గోతాం\nఎత్తే సమయంలో బాబరును కత్తితో\nపొడిచి చంపాలని యువకుని ఎత్తుగడ.\nబాబరు మెరుపు వేగంతో జనం\nమధ్యకు పరిగెత్తి, ఒక బాలుణ్ణి\nమదించిన ఏనుగు తొక్కబోతూండగా,\nఅతణ్ణి చప్పున ఎత్తుకుని, దూరంగా\nపోయి నిలబడ్డాడు.\nబాలుడి తలిదండ్రులూ, మరికొందరూ\nబాబరు చుట్టూ మూగి, అతణ్ణి ఎన్నో\nవిధాల ప్రశంసించారు. బాబరు బాలుణ్ణి\nఅతడి తలిదండ్రులకు ఒప్పచెప్పి,\nరాజపుత్ర యువకుడికి సాయం చేసేం\nదుకు పాదల దగ్గిరకు వెళ్ళాడు.\nయువకుడు బాబరుతో, \"మిరెవరో నాకు\nతెలుసు. నా ప్రభువైన సుల్తాన్\nమరణానికి, పగతీర్చుకోదలిచాను. కాని,\nఒక బాలుణ్ణి రక్షించే ప్రయత్నంలో,\nమీరు ఆత్మార్పణక్కూడా సిద్ధపడ్డారు.\nమీరు ఉన్నతులు!\" అన్నాడు.\nబాబరు నవ్వి, “నువు, నా కన్న ఉన్న\nతుడివి కనకనే, నీ తప్పిదాన్ని ధైర్యంగా\nబయట పెట్టగలిగావు. ఈ నాటి నుంచీ\nమే మనం మిత్రులం!” అన్నాడు.",
            "book_page_end": 9
        }
    ],
    "statistics": {
        "total_stories": 15,
        "author_counts": {
            "చందమామ బృందం": 8,
            "ఏ. సి. సర్కార్, ఐంద్రజాలికుడు": 1,
            "గంగిశెట్టి శివకుమార్": 1,
            "సాహితీప్రియ": 1,
            "ఎం. ఆర్. కె. నాయర్.": 1,
            "ఎం. డి. సౌజన్య": 1,
            "చెల్లూరి సీతారాజేశ్వరరావు.": 1,
            "ఎం. వి. వి. సత్యనారాయణ": 1
        },
        "genre_counts": {
            "ఎడిటోరియల్/పరిచయం": 1,
            "నీతి శ్లోకాలు": 1,
            "నీతి కథ/పంచతంత్రం": 1,
            "చారిత్రక వ్యాసం": 1,
            "ఫాంటసీ/సాహసం": 1,
            "బేతాళ కథ": 1,
            "హాస్యం/యుక్తి కథ": 1,
            "నాటకం/కుటుంబ కథ": 1,
            "నీతి కథ/సాహసం": 1,
            "నీతి కథ": 1,
            "నీతి కథ/సామాజిక వ్యంగ్యం": 1,
            "నీతి కథ/హాస్యం": 1,
            "నీతి కథ/ప్రతీకారం": 1,
            "పౌరాణికం": 1,
            "చరిత్ర/వీరత్వం": 1
        }
    }
}