{
    "book_id": "చందమామ_1982_05",
    "stories": [
        {
            "title": "బయటపడిన ద్రోహం",
            "book_page_start": 6,
            "pdf_page_start": 6,
            "pdf_page_end": 10,
            "author": "బొమ్మిడి అచ్చారావు",
            "genre": "నీతి కథ",
            "moral": "ద్రోహం చేసిన వారికి కష్టాలు తప్పవు, నిజాయితీ, దయ ఉన్నవారిని దేవుడు కాపాడతాడు. నమ్మకద్రోహం ఎప్పుడూ బయటపడుతుంది.",
            "keywords": [
                "ద్రోహం",
                "నిజాయితీ",
                "నమ్మకం",
                "వర్తకుడు",
                "వరద"
            ],
            "characters": [
                "విశాఖుడు",
                "చలపతి",
                "గోపయ్య"
            ],
            "locations": [
                "దుకాణం",
                "గ్రామం",
                "వాగు",
                "శివాలయం"
            ],
            "content": "విశాఖు డనే వ్యాపారి వద్ద, పదహారేళ్ళ\nకుర్రవాడు చలపతి పని చేస్తూండేవాడు.\nవాడు పనిలో చేరిన కొద్ది రోజులకే, యజ\nమాని నుంచి మంచి విశ్వాసపాత్రుడన్న\nపేరూ మన్ననా పొందగలిగాడు. విశా\nఖుడు వ్యాపారానికి సంబంధించిన\nపనులు - ముఖ్యంగా బాకీల వసూళ్ళ\nలాంటి వ్యవహారాలు వాడిమీద\nనిశ్చింతగా వుండేవాడు.\nపెట్టి,\nఒకసారి పొరుగూరిలో వున్న వ్యాపారి\nగోపయ్య అనే అతను, విశాఖుడికి పెద్ద\nమొత్తం బాకీ యివ్వతేలాడు. ఆయన\nఆ డబ్బు వసూలు చేసుకువచ్చే పని\nచలపతికి అప్పగించాడు. ఉదయం\nబయలుదేరి వెళ్ళితే, సాయంత్రానికి\nఆ ఊరునుంచి తిరిగిరావచ్చు.\nచలపతి సూర్యోదయంతోనే బయలు\nదేరి, మధ్యాహ్నానికల్లా ఆ ఊరు చేరాడు.\nవ్యాపారి తాను విశాఖుడికి యివ్వవలసిన\nఐదువేల రూపాయిల మొత్తాన్ని అతడికి\nయిచ్చాడు. ఆ డబ్బు మూట కట్టుకుని\nచలపతి తిరుగు ప్రయాణమయ్యాడు.\nఆ రెండు ఊళ్ళమధ్యా ఒక పెద్ద వాగు\nవున్నది. వర్షాకాలంలో తప్ప సాధార\nణంగా అందులో నీరుండదు. కాని,\nఒక్కొక్కసారి దూరంగా వున్న కొండల్లో\nవాన పడడం జరిగితే, ఆ నీరు ఉప్పెనలా\nహఠాత్తుగా వచ్చి వాగులో ప్రవహిస్తుంది.\nమోకాటి లోతున్న వాగు నీటిని దాటి\nచలపతి ఒడ్డు చేరుతున్న సమయంలో,\nకొండల వైపునుంచి పెద్దహెూరు వినిపిం\nచింది. వాడు ఆశ్చర్యపోతూ అటుకేసి\nచూసేంతలో, ఉరకలు వేస్తూ వరదనీరు\nవాగులో ప్రవహించ సాగింది. చలపతి\nచప్పున ఒడ్డెక్కి, దూరంగా పోయి\nనిలబడ్డాడు.\nక్షణాల మీద ఆ ప్రదేశమంతా జల\nమయమైపోయింది. ప్రవాహంలో కొట్టుకు\nపోయే విరిగిన చెట్లకొమ్మలతో పాటు,\nకొద్ది దూరంలో యిద్దరు మనుషులు\nమునుగుతూ, తేలుతూ కొట్టుకుపోతూం\nడడం చలపతి కంటబడింది.\nఊరు సమీపిస్తుండగా వాడి మనసులో\nఒక దురాలోచన మెదిలింది. తన దగ్గిర\nయిప్పుడు చాలా ధనం వున్నది. ఒక\nచిన్న అబద్ధంతో దాన్ని సునాయాసంగా\nతనదిగా చేసుకోవచ్చు !\nచలపతి స మీపంలో వున్న ఒక\nచెరువులో మునిగి, తడిబట్టలతో సరాసరి\nదుకాణానికి వెళ్ళాడు. విశాఖుడు వాణ్ణి\nచూసి కంగారుపడుతూ, ''ఏం జరిగింది?\nఈ తడిబట్టలేమిటి?” అని అడిగాడు.\nవిశాఖుడు కారణం తెలియక, వాడి\nకేసి ఆశ్చర్యంగా చూశాడు.\nచలపతి విచారంగా ముఖం పెట్టి,\n\" అయ్యా, నేను దారిలో వున్న వాగు\nదాటుతుండగా హఠాత్తుగా వరద వచ్చే\nసింది. దాంట్లో పడి కొంతదూరం కొట్టుకు\nపోయి, ఎలాగో ఒడ్డున పడగలిగాను,\"\nఅన్నాడు.\nపెద్ద గండం నుంచి బయటపడ్డావు.\nఅదృష్టవంతుడివి!'' అన్నాడు విశాఖుడు\nతృప్తిగా.\n44\n'' కాని, అయ్యా....'' అంటూ చలపతి\nయీసారి ఏడ్పు ముఖం పెట్టాడు.\n“చాలా నష్టం జరిగింది. ప్రాణం\nకాపాడుకునే ప్రయత్నంలో, గోపయ్య\nగారి నుంచి వసూలు చేసిన ఐదు వేల\nడబ్బు మూటనూ వరదలో పోగొట్టు\nకున్నాను.\" అన్నాడు చలపతి.\nవిశాఖుడు నివ్వెరపోయాడు. ఐదు\nవేలు, చాలా పెద్ద మొత్తం! అయినా,\nప్రాణరక్షణ చేసుకునే సమయాల్లో.\nడబ్బు సంగతి ఎవరికీ గుర్తుండదు.\n” సరే, జరిగిందేదో జరిగింది. ఇంటికి\nపోయి పొడిబట్టలు వేసుకురా, అట్టే\nవిచారపడకు,\" అన్నాడు విశాఖుడు.\nచలపతి వెళ్ళిపోయాడు. నాలుగు\nరోజుల తరవాత బాకీ చెల్లించిన పొరు\nగూరి వర్తకుడు గోపయ్య విశాఖుడి\nదుకాణం దగ్గిరకు వచ్చి, \"డబ్బు\nఅందింది కదా, నే ఎరిగున్న కుర్రవాణ్ణి\nపంపావనుకో,\" అన్నాడు.\nఆ సమయంలో చలపతి దుకాణంలో\nలేడు. విశాఖుడు, గోపయ్యకు తాను\nచలపతి నుంచి విన్న సంగతులు చెప్పి,\n\"గోపయ్యా, ఒక్కక్షణం పాటు వాడి\nమాటల్లో ఏదో మోసం వున్నదన్న అను\nమానం కలిగినమాట నిజం. వాగుకు\nహఠాత్తుగా వరద వచ్చిన సంగతి, యితర్ల\nద్వారా కూడా విని వుండకపోతే, వాణ్ణి\nడబ్బు విషయమై గట్టిగా నిగ్గదీసి వుండే\nవాణ్ణి,\" అన్నాడు.\nగోపయ్య విస్తుపోయాడు. అతడు\nచలపతికి ఐదువేలూ యిచ్చి, వాడు\nబయలుదేరి పోయాక, వాగు అవతల\nవున్న గణపవరం వెళ్ళవలసిన పని పడి,\nకొంచెం వెనగ్గా వచ్చాడు. అతడు వాగు\nదాటుదామను కుంటూండగా, హఠాత్తుగా\nవరద వచ్చింది. అంతకుముందే చలపతి\nవాగుదాటి అవతలి ఒడ్డున నిలబడి\nవున్నాడు. అదిచూసి గోపయ్య చాలా\nసంతోషించాడు కూడా.\nజరిగింది ఇది. అయితే, చలపతి తన\nయజమానికి ఏదో కట్టుకథ చెప్పి, ఐదు\nవేలూ తస్కరించాడు! తన నౌకరు\nనిజాయితీమీద విశాఖుడికున్న నమ్మ\nకాన్ని మాటలతోకాక, చేతలతో రుజువు\nచేసి పోగొట్టాలనుకున్నాడు గోపయ్య.\nఇందుకు అతడొక పథకం ఆలోచించి\nవిశాఖుడితో, ''నువ్వు చాలా పెద్దమనిషివి\nగనగ సరిపోయింది, అదే మరొక రైతే,\nనేనే చలపతి చేతిలో ఏ వంద రూపా\nయిలో పెట్టి, డబ్బు వరదలో కొట్టుకు\nపోయిందని చెప్పించాననుకునేవాళ్ళు,\"\nఅన్నాడు.\nవిశాఖుడు నవ్వి \"నా నౌకరు మీద\nనా కెంత విశ్వాసం వున్నదో. తోటివర్తకుడి\nవైన నీ మీద కూడా అంత విశ్వాసం\nవున్నది,\" అన్నాడు.\n\"అలాగా ! అయితే, నేను నీ నౌకరు\nచలపతి కన్న మరింత నమ్మకస్థుణ్ణనీ\nవిశ్వాసపాత్రుణ్ణనీ రుజువుచేయ దలి\nచాను. ఇవాళ రాత్రి తొమ్మిది గంటల\nప్రాంతాన కాస్త వేషం మార్చుకుని,\nశివాలయం ఆవరణం లోని మారేడు\nచెట్టు కింది చీకట్లో నిలబడు. నేను, ఆ\nపక్కనే వున్న నందివర్థనం పొదల\nమాటున దాగి వుంటాను. ఏం జరుగు\nతుందో చూద్దువుగాని, ” అన్నాడు గోపయ్య.\nవిశాఖుడు ఆశ్చర్యపోతూ, \" ఇదంతా\nఏమిటి ? చెప్పదలిచిందేమైనా వుంటే\nసూటిగా చెప్పరాదా,” అన్నాడు.\n\"అలా చెబితే అర్థంకాదనే, నిన్ను\nశివాలయం దగ్గిరకు రమ్మంటున్నాను,\nమరిచిపోకు!\" అంటూ గోపయ్య వెళ్ళి\nపోయాడు.\nఆ సాయంత్రం చీకటి పడుతూండగా\nఅతడు చలపతి ఇంటికి వెళ్ళి, వాణ్ణి\nకేకవేసి పిలిచాడు. చలపతి తలుపు\nతెరుస్తూనే గోపయ్యను చూసి గతుక్కు\nమన్నాడు,\nగోపయ్య ఎంతో మృదువుగా, \"పాపం,\nఆ రోజు నే నిచ్చిన బాకీడబ్బు వరదపాల\nయింది గదా!'' అన్నాడు.\nచలపతి ముఖంలో భయం మాయ\nమైంది వాడు బాధపడిపోతున్నట్టు,\n“అవును బాబుగారూ! యజమాని డబ్బు\nకాస్తా కూస్తా ఐదువేలు! ఏదో కొద్దిపాటి\nఈత నేర్చినవాణ్ణి కావడంతో, వరద\nనీట్లో ఈది ఒడ్డున పడగలిగాను \"\nఅన్నాడు.\nగోపయ్య హేళనగా నవ్వి, \" ఈ దొంగ\nవేషాలు నాదగ్గిర సాగవు! నీ బుద్ధి ఎలాం\nటిదో తెలుసుకుందామని అలా అన్నాను.\nవాగులో వరదనీరు రాకముందే, నువ్వు\nఅవతలి ఒడ్డు చేరడం చూశాను. తో\nలంటే మరిద్దరి చేత సాక్ష్యం కూడా\nయిప్పించగలను,\" అన్నాడు.\nచలపతి నిలువునా వణికిపోసాగాడు.\nగోపయ్య అతడి భుజం మీద చెయ్యి వేసి,\n\" ఈ సంగతి మీ యజమానికి చెప్పను.\nఅందుగ్గాను, ఆ ఐదువేలలో సగం నా\nకివ్వాలి, యిష్టమేనా ?'' అన్నాడు.\nచలపతి సరేనన్నట్టు తలవూపి, డబ్బు\nతెచ్చేందుకు వెళ్ళబోతూండగా, గోపయ్య\nఅతణ్ణి ఆగమని, “నేను ఒక స్నేహితుణ్ణి\nచూడబోతున్నాను; వెంట డబ్బుమూట\nబరువుచేటు. తొమ్మిది గంటల ప్రాంతాన\nశివాలయం దగ్గిరకొచ్చి, అక్కడున్న\nమారేడు చెట్టు కింద నిలబడి వుంటాను,\nడబ్బు అక్కడికి పట్టుకురా !'' అన్నాడు.\nచలపతి రాత్రి తొమ్మిది గంటల వేళ\nడబ్బు తీసుకుని శివాలయానికి వెళ్ళాడు.\nఅక్కడ చెట్టు కింద ఒక మనిషి నిలబడి\nవున్నాడు. చలపతి అతణ్ణి సమీపిస్తూనే,\n\"గోపయ్యగారూ, అన్న ప్రకారం రెండు\nన్నర వేలు తెచ్చి, నా మాట నిలుపుకు\nన్నాను. మీరూ ఇదంతా నా యజమానికి\nచెప్పనన్నమాటనిలుపుకోవాలి,” అన్నాడు.\nఈ మాటలు వింటూనే చీకట్లో నిల\nబడి వున్న విశాఖుడికి మతిపోయి నంత\nపనైంది. అతడు వచ్చే కోపాన్ని ఆపుకో\nలేక చలపతి చంప మీద ఛళ్ళుమంటూ\nకొట్టి, \"ఒరే, నువ్వింత ద్రోహం తల\nపెడతావనుకోలేదు. నిన్నిప్పుడే రక్షకభటు\nలకు వప్పగించగలను. కాని, చాలా\nకాలంగా విశ్వాసంతో సేవచేశావు, క్షమి\nస్తున్నాను. ఇకనుంచి మామూలు నౌక\nరుగా దుకాణం ఊడ్చడం, సరుకులు\nమోసుకురావడంలాంటి పనులు చెయ్యి,\"\nఅన్నాడు.\nఅప్పటివరకూ దూరంగా నిలబడి\nవున్న గోపయ్య అక్కడికి వచ్చి, కింద\nపడి వున్న డబ్బు మూటను విశాఖుడికి\nయిస్తూ, చలపతితో '' ఆ మిగతా రెండు\nన్నర వేలు కూడా మీ యజమానికే\nయివ్వు. నీకు యింత తక్కువ శిక్ష పడు\nతుందనుకో లేదు. మీ యజమాని\nదాతృత్వానికి చాలా సంతోషిస్తున్నాను,\"\nఅన్నాడు.",
            "book_page_end": 10
        },
        {
            "title": "మకర దేవత (సీరియల్ కథ)",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "చారిత్రక కల్పన",
            "moral": "స్వార్థం, అధికారంపై దురాశ ద్రోహానికి దారితీసి రాజ్యానికి వినాశనాన్ని కలిగిస్తుంది.",
            "keywords": [
                "కుండలిఖీ ద్వీపం",
                "సమరసేనుడు",
                "నరవాహనుడు",
                "ద్రోహం",
                "యుద్ధం"
            ],
            "characters": [
                "శివదత్తుడు",
                "మందరదేవుడు",
                "సమరసేనుడు",
                "నరవాహనుడు",
                "చిత్రసేనుడు"
            ],
            "locations": [
                "కుండలిఖీ ద్వీపం",
                "రాజప్రాసాదం",
                "కోట ద్వారం",
                "యుద్ధరంగం"
            ],
            "content": "[రాజు సింహాసనం పరిత్యజించాలని ప్రజలు చేసిన ఆందోళన చిత్రసేనుణ్ణి కలత\nపరిచింది. ఆయన హఠాత్తుగా రాజప్రాసాద మంటపం మీదినుంచి కిందకు దూకి ప్రాణత్యాగం\nచేశాడు. ప్రజలు ఉత్సాహంగా నమరసేనుడికి జైజై నినాదాలు పలికారు. సమరసేనుడు,\nనరవాహనుణ్ణి వెంటపెట్టుకుని, సైనికులతో శత్రువుల మీద దాడికి బయలుదేరాడు. తరవాత-]\nశివదత్తుడు, మందరదేవుడితో యిలా\nచెప్పాడు :\n“రెండు మూడు వందలమంది కాల్బల\nసైనికులకు ముందు, అర్ధచంద్రాకారంగా\nకొందరు ఆశ్వికులు కదలసాగారు. శత్రు\nఆశ్వికులు హఠాత్తుగా కాల్బల సైనికుల\nమీద పడి చీకాకుపరచాలంటే, ముందు\nవారు సమర సేనుడి అశ్వసైనికులను\nఎదుర్కొనవలసివుంటుంది గదా ? ''\n‘\" అవును, సమర సేనుడు తిరుగులేని\nయుద్ధవ్యూహం పన్నాడు.'\" అన్నాడు\nమందరదేవుడు నవ్వుతూ.\nసమర సేనుడి ఈ కొత్త యుద్ధ\nతంత్రం శత్రువుల ఎత్తుగడలను తారు\nమారు చేసింది. క్రమక్రమంగా ముందుకు\nవస్తున్న సమరసేనుడి సేనావాహిని వాళ్లకు\nబెదురు పుట్టించి వుంటుంది. వాళ్ళు\nక్రమబద్ధంగా వెనకకు తగ్గసాగారు.\nహఠాత్తుగా సమరసేనుడి సేనాముఖం\nనుంచి శంఖ నా దా లూ, జయజయ\nధ్వానాలు మార్మోగినై. అతి వేగంగా\nముందు కురికిన అతని అశ్వసైనికులను\nశత్రుఆశ్వికులు ధైర్యంగా ఎదుర్కొ\nన్నారు. ఈటెలూ, కత్తులూ ధరించిన\nఆ అశ్వసైనికుల సంకుల సమరం\nవర్ణనాతీతం.\nనాలుగైదు నిమిషాల్లో శత్రుఆశ్వికులు\nచెల్లాచెదురై అన్నివైపులకూ పరిగెత్త\nసాగారు. అదే క్షణంలో కాల్బలం\nశత్రువులపై కురికింది. విజయోత్సాహు\nలైన సమర సేనుడి ఆశ్వికులు కూడా తమ\nయీటెలతో శత్రు కాల్బలం మీదికి\nలంఘించారు. పారిపోయేందుకు ఎటూ\nదారిలేని శత్రువులు ప్రాణాలకు తెగించి\nపోరాడసాగారు.\nవిజయలక్ష్మి సమరసేనుణ్ణి వరించ\nనున్నదని నేను చాలా సంబరపడ్డాను.\nఈ దెబ్బతో దేశంలో ఆరాజకం నశించి,\nప్రశాంతత ఏర్పడగలదని కూడా నాకు\nనమ్మకం కలిగింది. అలాంటి శుభతరు\nణమే వచ్చిననాడు, నరవాహనుడి కుటిల\nరాజనీతివల్ల కుండలిఖీ ద్వీపంలో ఎవరూ\nబాధపడవలసిన అవసరం కలగదు.\nనేను ఈ విధంగా ఆలోచిస్తున్నంతలో,\nశత్రు సైనికులు హాహాకారాలు చేస్తూ,\nచెల్లాచెదురుగా పారిపోవటం కనిపిం\nచింది. పారిపోతున్న ఆ సైనికులను,\nసమరసేనుడి ఆశ్వికులు వెన్నంటి తమ\nయీటెలతో హతమారుస్తున్నారు. ఇక\nకాల్బల సైనికులు గాయపడిన తమతోటి\nసైనికులకు కట్లుకట్టి సహాయపడుతు\nన్నారు. మరి కొందరు ఆ దాపులనే వున్న\nచిన్న వాగులో దిగి దాహం తీర్చుకుంటు\nన్నారు.\nఇక, నేను కోట బురుజు దిగి కిందకు\nవెళ్ళి, పట్టణ ద్వారాలు తెరిపించుదా\nమనుకున్నాను. విజయోత్సాహంతో మరలి\nరానున్న సమరసేనుడికీ, అతడి సైని\nకులకూ ఘనస్వాగతం ఇవ్వవలసిన\nబాధ్యత నా మీద వుంది. కాని నేను\nబురుజు మీది నుంచి వెనుదిరిగేంతలో\nసైన్యంలో విజయఘోషలకు బదులు\nహాహాకారాలు బయలుదేరి నై.\nనేను క్షణకాలం నివ్వెరపడి అక్కడే\nనిలుచుండిపోయాను. యుద్ధరంగంలో\nకొంచెం మిట్టగా వున్న ఒక ప్రదేశం\nచుట్టూ సైనికులు పోగుకాసాగారు. ఏమిటా\nయీ విచిత్రపరిణామం అని నేను అను\nకునేంతలో పదిమంది ఆశ్వికులు హుటా\nహుటిని పట్టణ ద్వారాలకేసి తమ గుర్రా\nలను దౌడు తీయించసాగారు.\nనా మనసు చాలా కలవరపడింది.\nఅనుకోని విధంగా ఏదో దుష్టపరిణామం\nసంభవించిందని నేను భయపడ్డాను.\nపట్టణ ద్వారాలకేసి వస్తున్న ఆ పది\nమంది ఆశ్వికులూ, తప్పక వార్తాహరులై\nవుంటారన్న నమ్మకం కలిగింది. నేను\nగబగణా బురుజు నుంచి దిగి, నా గుర్రం\nఎక్కినా అనుచరులు వెంటరాగా, పట్టణ\nద్వారం దగ్గరకు వెళ్ళి ద్వారాలు తెరిపిం\nచాను. ద్వారాలు తెరవటమే ఆలస్యంగా\nపదిమంది ఆశ్వికులూ వేగంగా ద్వారాలు\nదాటి పట్టణంలో ప్రవేశిస్తూ, ఒక్కుమ్మ\nడిగా, ‘“ నరవాహన మహరాజుకూ, జై !\"\nఅంటూ అరిచారు.\nఏదో ద్రోహం జరిగిందని తక్షణం నేను\nగ్రహించాను. \" ద్రోహులు, నరకండి,\nహతమార్చండి!\" అంటూ నేను,\nనా గుర్రాన్ని ముందుకు ఉరికించి,\nకత్తితో ఇద్దరిని తుదముట్టించాను.\nనా ఆనుచరులు కూడా తమ గుర్రాలను\nముందుకు ఉరికించి, మిగిలిన ఆ ఎని\nమిదిమంది నరవాహన పక్ష ఆశ్వికులను\nఎదిరించారు.\nవీధుల వెంట బారులుతీరి నిలబడ్డ\nసైనికులూ, ఆయుధధారులైన ప్రజలూ\nఒక తృటికాలం స్థాణువుల్లా వుండి\nపోయారు. ఆ వెంటనే సైనికుల్లో నుంచి\nకొందరు, ‘“నరవాహన మహారాజుకూ, జై!\"\nఅంటూ కత్తులు దూసి ముందుకురికారు.\nఆయుధధారులైన ప్రజల్లో కలకలం\nబయలుదేరింది. వాళ్ళల్లో నుంచి కొందరు\nయువకులు ముందుకువచ్చి, \" సమర\nసేనుడికీ, జై !\" అంటూ సైనికుల మీద\nకలియబడ్డారు.\nఇక అప్పుడు చెలరేగిన గందరగోళాన్ని\nయుద్ధమనేందుకు వీల్లేదు. ఆయుధదారి\nఅయిన ప్రతివాడికీ, ఆయుధం ధరించి\nవున్న మరొకడు శత్రువు ! తన పక్కన,\nమరొకడితో కత్తియుద్ధం చేస్తున్నవాడు\nమిత్రుడో, శత్రువో ఆ పక్కవాడికి తెలీదు.\nకొందరు సమరసేనుడికీ, మరికొందరు\nనరవాహనుడికీ జైజై నినాదాలు చేస్తు\nన్నారు. ఆ కల్లోలంలో ఎవరినోటి నుంచి,\nఏ నినాదం వచ్చిందో స్పష్టంగా విని,\nవాణ్ణి శత్రువు కిందో, మిత్రుడి కిందో\nపోల్చుకునేందుకు అవకాశం లేదు.\nనేను, పోరాటం సాగిస్తూనే, అనుచరు\nలతో క్రమంగా కోటద్వారం కేసి తిరోగ\nమించాను. ద్వార రక్షకులు నన్ను\nచూస్తూనే కోట ద్వారం తెరిచి, నేను\nలోపల ప్రవేశించగానే, ద్వారం మూసే\nశారు. ఈ విధంగా ఆ గందరగోళాన్నించి\nబయటపడి కోటలో ప్రవేశించాను.\nబయట వీధుల్లో సంకుల సమరం\nసాగుతున్నది. సైన్యంలో కొంత భాగం,\nప్రజలూ సమర సేనుడి పక్షం; మిగతా\nసైన్యం నరవాహనుడి పక్షం. యుద్ధ\nరంగంలో వాస్తవంగా ఏం జరిగిందో తెలుసు\nకుంటే తప్ప, లేకపోతే యీ గందరగోళం\nఇలాగే సాగుతుందనిపించింది. నా అను\nచరుల్లో ఒకణ్ణి పిలిచి, రహస్య ద్వారం\nగుండా అతణ్ణి యుద్ధభూమి కేసి పంపాను.\nపోతే, ఇప్పుడు తెలియవలసింది, పట్టణం\nలోని నరవాహనుడి అనుచరుల ముందు\nకార్యక్రమం. వాళ్ళు తమను ఎదిరించే\nవాళ్ళను మట్టుపెట్టిం తరవాత, కోటను\nవశపరుచుకునేందుకు ప్రయత్నిస్తారా\nఅన్నది సమస్య! నేను మాత్రం, నా సర్వ\nశక్తులా కొటను రక్షించదలిచాను. నా కొద్ది\nమంది అనుచరులూ, కోటలో వున్న నలభై\nయాభైమంది సైనికులూ కోట రక్షణకు\nఎంతోకాలం నిలబడలేరని నాకు తెలుసు.\nఅంత గత్యంతరం లేనప్పుడు, లోగడ\nచేసిన విధంగా కూౄరమృగాలను బోనుల్లో\nనుంచి వదలటం తప్ప మరొక మార్గాం\nతరం ఎంత ఆలోచించినా తోచలేదు.\nఒక గంటకాలం గడిచింది. బయట\nవీధుల్లో ఇంకా పోరాటం సాగుతూనే\nవుంది. నేను కోట రహస్యద్వారం నుంచి\nపంపిన సైనికుడు కొద్ది సేపటికి తిరిగి\nవచ్చాడు. అతడు యుద్ధరంగం నుంచి\nతెచ్చిన దుర్వార్త నా హృదయాన్ని\nశూలంలా తాకింది.\nశత్రువులతో జరిగిన పోరులో సమర\nసేనుడు బాగా గాయపడ్డాడు. దానితో\nఅంతవరకూ ఉపసేనానిగా వున్న నర\nవాహనుడు, సేనానాయకత్వం స్వీకరించి,\nకుండలినీ ద్వీపానికి రాజుగా ప్రకటించు\nకున్నాడు.\nఆ వార్త తమ వాళ్ళకు చెప్పేందుకే\nఅతడి అనుచరులు కొందరు నగరంలో\nప్రవేశించారు !\n“ సమర సేనుడి పరిస్థితి ఎలా వుంది ?\nమాట్లాడేస్థితిలో ఉన్నాడా లేడా?\" అని\nఅడిగాను, వార్త తెచ్చిన సైనికుణ్ణి.\n‘“ ఆయన బాగా గా య ప డ్డాడు.\nఇప్పుడో ఇంకా సేపటికో అన్నట్టుగా\nఉంది ఆయన స్థితి. ఆ అదను తీసు\nకునే, నరవాహనుడు రాజుగా ప్రకటించు\nకున్నాడు. సేనలోని చిన్న చిన్న నాయకు\nలందరూ అతణ్ణి బ ల ప ర చ డ మే\nకాకుండ, సైనికులను కూడగట్టుకుంటు\nన్నారు,'\" అన్నాడు సైనికుడు.\nపరిస్థితి చేజారి పోయిందని నేను\nగ్రహించాను. కొద్ది సేపట్లో నరవాహనుడే\nతన సైనికులతో స్వయంగా నగరం మీదికి\nవస్తాడు. ఇక అప్పుడు అతణ్ణి ఎదిరించే\nశక్తి కుండలినీ ద్వీపంలో ఎవరికీ\nవుండదు. అతడికి నేనంటే వున్న ద్వేషం\nకూడా నాకు తెలియంది కాదు. వీటన్నిటి\nదృష్ట్యా, సాధ్యమైనంత తొందరగా కోటను\nవదిలి. రహస్య ద్వారం గుండా నా అను\nచరులతో సహా బయటపడటం మంచి\nదనుకున్నాను.\nనా అనుచరులందర్నీ ఒక చోట చేర్చి,\nపరిస్థితి వివరించాను. నా అభిప్రాయంతో\nఅందరూ ఎకీభవించారు. ఇక చేయవల\nసిందల్లా గుట్టు చప్పుడు కాకుండా రహస్య\nద్వారాన్నుంచి బయటపడటం. కోట\nనుంచి బయటికి అలాంటి రహస్యద్వారం\nవున్నదన్న సంగతి నరవాహనుడికి తెలి\nయంది కాదు. అందుచేత ఎంతో జాగ్ర\nత్తగా పని నెరవేర్చుకోవలసి వుంటుంది.\nనా అనుచరులందరినీ హెచ్చరించి\nప్రాసాదం లోపలికి బయలుదేరాను. నేను\nఅలా కొద్ది దూరం వెళ్ళానో లేదో, ద్వారం\nవేపు నుంచి కేకలు వినిపించినై. వెను\nదిరిగి చూతును గదా, నరవాహనుడి\nపక్షసైనికులు కొందరు, ద్వారాని కున్న\nఇనుప కమ్ములను పెద్ద పెద్ద దుంగలతో\nబాదుతూ, వాటిని విరగ గొట్టేందుకు\nప్రయత్నిస్తున్నారు.\nనాకు చప్పున ఒక ఉపాయం తోచింది.\nలోగడ చేసిన విధంగానే, మృగశాలాధి\nపతిని పిలిచి క్రూరమృగాలను బోనుల్లో\nనుంచి వదలమని ఆజ్ఞాపించాను. అతడు\nనా కేసి చిరునవ్వు నవ్వి, \" శివదత్తా!\nనీ శత్రువు లెవరో నాకు తెలియదు కాని,\nవాళ్ళు మాత్రం నీ కన్న తెలివైనవారు.\nగంట కింద వాటి మేత విషయం పర్య\nవేక్షించేందుకు బోనుల దగ్గిరకు వెళ్లాను.\nవాటిల్లో కొన్ని చచ్చిపోయి వున్నవి. కొన్ని\nబాధతో మూలుగుతున్నవి,\" అన్నాడు.\nనేను మారు మాటాడకుండా, బోనుల\nదగ్గరకు పరిగెత్తాను. మృగశాలాధిపతి\nచెప్పిన మాటల్లో అసత్యం ఏమీలేదు.\nఅయితే, జంతువులకు విషం పెట్టినది\nఈ మృగశాలాధిపతా ? లేక మరెవరైనా\nనరవాహనుడి అనుచరుడా ? నా కున్న\nకొద్దిపాటి వ్యవధిలో ఆ నిజా నిజాలు\nతెలుసుకునే అవకాశం లేదు. ఎందు\nకయినా మంచిదని మృగశాలాధిపతిని\nపెడరెక్కలు విరిచి కట్టించి, ఒక గది\nమూల పడవేసి, నేను రహస్యదార్వం\nకేసి పరిగెత్తాను.\nరహస్యద్వారం చిత్రసేన మహారాజు\nశయనాగారంలో వున్నది. అక్కడి నుంచి\nఒక సన్నని సొరంగం ప్రారంభమై కోట\nచుట్టూ వున్న అగడ్త కిందుగా పోయి,\nబయట క్రోసు దూరంలో వున్న అడవిలో\nఒక పెద్ద మాను బోదెలో అంత మవు\nతుంది.\nనా అనుచరులతో నేను చిత్రసేనుడి\nశయనాగారం ప్రవేశించేసరికి, ఆ మహా\nరాజు భౌతిక కాయం మాట గుర్తు కొచ్చింది.\nపాపం, ఇంతవరకూ దహనసంస్కారం\nలేకుండా ఆ శవం ఎక్కడో ఒక గదిలో\nపడి వుంది. అతడి పరిపాలనా, చావూ-\nఅంతా విషాదాంతంగా పరిణమించింది.\nరహస్య ద్వారం తెరిచి, ముందుకు\nచూశాను. అంతా కారు చీకటిగా ఉంది!\n— (ఇంకా వుంది)",
            "book_page_end": 18
        },
        {
            "title": "అసూయ (బేతాళ కథలు)",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "ఫాంటసీ",
            "moral": "పట్టుదల, కృషి, ప్రతిఘటన (అసూయ రూపంలో ఉన్నా) మనిషిని ఉన్నతంగా తయారు చేస్తాయి. జీవితంలో ఎదురుదెబ్బలు తగలకపోతే, అది నిస్సారంగా అనిపిస్తుంది.",
            "keywords": [
                "నాగన్న",
                "అసూయ",
                "కవిత్వం",
                "పట్టుదల",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "నాగన్న",
                "ఆదిశేషయ్య",
                "పండితుడు"
            ],
            "locations": [
                "వీరవరం",
                "రాజధాని",
                "శ్మశానం",
                "చెట్టు"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్ళి, చెట్టుపై నుంచి శవాన్నిదించి,\nభుజానవేసుకుని ఎప్పటిలాగే మౌనంగా\nశ్మశానంకేసి నడవసాగాడు. అప్పుడు\nశవంలోని బేతాళుడు. '' రాజా, ఇంత\nఅర్ధరాత్రి వేళ, నిన్ను ఎడతెగని యీ కఠోర\nమైన శ్రమకు గురిచేసినవాడి మనస్తత్వం\nఎలాంటి దై వుంటుదన్న అనుమానం\nకలుగుతున్నది. లోకం అసూయాపరుల\nపుట్ట. దీనావస్థలో వున్నవాళ్ళపై జాలి\nతప్ప, గౌరవం ఎవరికీ వుండదు. నాగన్న\nఅనే అతిసామాన్యుడికి మొదట సాయ\nపడి, తరవాత అసూయతో కుమిలి\nపోయిన వాళ్ళ కథ చెబుతాను, శ్రమ\nతెలియకుండా విను,\" అంటూ యిలా\nచెప్పసాగాడు :\nఇరవైఏళ్ళ వయసు వాడైన నాగన్న\nకట్టుగుడ్డలతో వీరవరం వచ్చాడు. అతడికి\nఆరంభంలో ఆది శేషయ్య అనే రైతు\nఆశ్రయమిచ్చాడు. ఆయన చెప్పినమీదట\nమునసబు నాగన్నకు నాలుగెకరాల\nపొలం కౌలుకిచ్చాడు.\nనాగన్న యిటు వ్యవసాయం చేస్తూనే,\nతీరిక సమయాల్లో గ్రామంలోని యితరు\nలకు పనిపాటుల్లో సాయపడేవాడు.\nరెండేళ్ళు గడిచేసరికి అతడు సొంతానికి\nరెండెకరాల పొలం కొన్నాడు. నాగన్న\nసాధించిన అభివృద్ధికి ఆదిశేషయ్య ఎంత\nగానో సంతోషించి, అతడికి వ్యవసాయం\nలోని మెలుకువలు నేర్పాడు. ఆదిశేష\nయ్యకు పదెకరాల మాగాణీ, అయిదెక\nరాల మామిడితోటా వున్నవి.\nకొద్ది కాలం తరవాత ఆ ఊళ్ళోని\nమోతుబరి శరభయ్య, తన కూతురు\nలక్ష్మిని నాగన్న కిచ్చి పెళ్ళిచేస్తానన్నాడు.\nశరభయ్యకు పాతికెకరాల మాగాణి,\nపదెకరాల పళ్ళ తోటలూ వున్నవి. ఆయ\nనకు ఒక్కతే కూతురు. నాగన్న తెలివి\nతేటలూ, పొదుపరితనం ఆయన కెంతో\nనచ్చాయి.\nనాగన్న ఆదిశేషయ్యను సలహా అడి\nగాడు. ఈ పెళ్ళి చేసుకుంటే, నాగన్న\nతనకంటే ఆ స్తిపరు డైపోతాడని ఆది\nశేషయ్య భయపడ్డాడు.\n\"నాగన్నా, ఇల్లరికపుటల్లుడుగా బత\nకడం కంటే, మగాడికి నీచమైనది మరేం\nలేదు. బాగా ఆలోచించుకో! నాకుమాత్రం,\nయీ పెళ్ళి యిష్టంలేదు,\" అన్నాడాయన.\nనాగన్న యీ సంగతి శరభయ్యకు\nచెప్పాడు. శరభయ్య తాపీగా, \"నాగన్నా.\nనా కూతురు లక్ష్మి, నిన్ను చేసుకోవాలను\nకుంటున్నది. నువ్వు, ఇల్లరికపుటల్లుడుగా\nవుండనక్కరలేదు. మొత్తం ఆస్తి నీ పేర\nరాస్తాను. నీదయమీదే నేను బతుకుతాను.\nఈ పెళ్ళికి కాదనకు !\" అన్నాడు.\nనాగన్న ఒప్పు కున్నాడు. అతడికీ,\nలక్ష్మికీ వైభవంగా వివాహం జరి\nపోయింది, ఆ రోజునుంచీ ఆదిశేషయ్య,\nనాగన్నతో మాట్లాడడం మానేశాడు.\nనాగన్న బాధపడి, ఒకనాడు ఆదిశేషయ్య\nఇంటికివెళ్ళి, “ నేనేదైనా తప్పు చేస్తే\nక్షమించండి. నేనింతవాడినయ్యా నంటే,\nఅందుక్కారణం మీరే! మీ ఆదరణ\nలేకుంటే ఈ ఊళ్ళో ఒక్కక్షణం కూడా\nవుండను,\" అన్నాడు.\nఆదిశేషయ్య, నాగన్న వినయానికి\nసంతోషించి, \" నా ఉపకారం సంగతి\nయింకా గుర్తుంచుకున్నావా? నువ్వింకా\nవృద్ధిలోకి రావాలి,\" అంటూ దీవించాడు.\nఆ సంవత్సరం అదునుకు వానలు\nపడక పంటలు దెబ్బతినిపోయినై. నాగన్న\nముందే తగుజాగ్రత్తలు తీసుకున్న కార\nణంగా, అతడి పొలాలు మాత్రం బాగా\nపండినై. ఆదిశేషయ్య పొలాలు దెబ్బతిని\nపోవడంతో, ఆయనకు నాగన్న అంటే\nఅసూయ పుట్టుకొచ్చింది.\nసంగతి తెలిసిన నాగన్న, ఒకరోజున\nఆదిశేషయ్య ఇంటికి వెళ్ళాడు.\n“నీ ధోరణి నాకు నచ్చలేదు, నాగన్నా!\nవ్యవసాయంలో చాలా త్వరగా ఆరితే\nరావు. కానీ, నువ్వు స్వార్థపరుడివి. వ్యవ\nసాయంలో నాకు తెలిసిన మెలకువలన్నీ\nనీకు చెప్పాను. నువ్వు మాత్రం నా కేమీ\nచెప్పడంలేదు.\" అన్నాడు ఆదిశేషయ్య\nకోపంగా.\nనాగన్న వినయంగా, “నా పొలాలు\nబాగా పండడంలో, నా గొప్ప ఏమీలేదు.\nఅంతా తమ దీవెనల బలం! అదృష్టం\nకలిసివచ్చింది,\" అన్నాడు.\nఈ జవాబుకు ఆదిశేషయ్య చాలా\nఆనందపడిపోయి. తిరిగి మామూలుగా\nనాగన్నతో మాట్లాడడం ప్రారంభించాడు.\nఅయితే, ఎల్లకాలమూ నాగన్న వ్యవ\nసాయప్పనుల్లోనే మునిగి వుంటే, అతను\nకొన్నాళ్ళకు ఊరినే కొనివెయ్య గలడని\nఆయనకు అనుమానం కలిగింది.\nఒక రోజున ఆయన నాగన్నతో,\n\"నాగన్నా. నువ్వు బాగా సంపాయిం\nచావు. ఇంకా ఎందుకు రాత్రింబవళ్ళు\nశ్రమపడడం ? నీ దృష్టి కళలపైకి మర\nల్చడం బావుంటుంది, స్వతహాగా తెలి\nవైనవాడివి ! ప్రయత్నించావంటే, నీపేరు\nదేశంలో ప్రసిద్ధికెక్కుతుంది.\" అన్నాడు.\nనాగన్నకు కవిత్వమంటే యిష్టం.\nఅతడు కొన్నాళ్ళపాటు కావ్యపఠనం చేసి,\nతనూ ఒక కావ్యం రాసి, గ్రామస్థులకు\nవినిపించాడు. అంతా విన్న పండితుడొకా\nయన, ఆ కావ్యమంతా తప్పులతడక అని\nఎగతాళిచేశాడు. గ్రామస్థులంతా నవ్వారు.\nజరిగినదానికి ఆది శేషయ్య లోలోపల\nసంతోషించాడు.\nఅయితే, నాగన్న పట్టుదల వదలలేదు.\nఅతడు అదేరోజున పండితుడి ఇంటికెళ్ళి,\n\" అయ్యా. తమరు ఎగతాళి చేశారని\nనాకు బాధలేదు. మీరు కోరిన డబ్బిస్తాను.\nనా కావ్యంలోని తప్పులు ఎత్తి చూపండి!\nనాకు మంచి భాష నేర్పండి.\" అని\nఅడిగాడు.\nపండితుడు నాగన్నను ప్రోత్సహించ\nదలచక, \"పాండిత్యంతో కవిత్వాన్ని\nసాధించలేవు. కవిత్వం నీకు పుట్టుకతో\nరావాలి.” అన్నాడు.\nఆ మాటలకు నాగన్న నిరుత్సాహ\nపడకుండా, పండితుడి వద్ద శిష్యరికం\nచేసి, ఆరు నెలల్లో తన భాషను మెరుగు\nపరుచుకున్నాడు. తర్వాత వివిధ కవులు\nరాసిన గ్రంధాలు చదివి కవిత్వంలోని\nమెలుకువలు తెలుసుకున్నాడు.\nఏడాది తిరక్కుండానే నాగన్న మళ్ళీ\nమరో కావ్యం రాసి పండితుడికి చూపిం\nచాడు. ''ఇప్పుడు నీ భాష మెరుగయింది.\nఇందులో తప్పులేం లేవు. అంత మాత్రాన\nఇది గొప్ప కావ్యం కాదు,\" అన్నాడు\nపండితుడు.\nఆ మాత్రం మాట చాలు ననుకుని,\nనాగన్న మర్నాడు తన కావ్యాన్ని గ్రామస్థు\nలకు వినిపించాడు. అయితే, అప్పుడొక\nవిచిత్రం జరిగింది! మారువేషంలో దేశా\nటన చేస్తున్న ఆ దేశపు రాజు, జనం\nమధ్య వుండి ఆ కావ్యం విన్నాడు. ఆయన\nకది ఎంతగానో నచ్చింది.\nరాజు అప్పటికప్పుడు తనెవరైందీ జనా\nనికి చెప్పి, ఎందరో కవులు సంస్కృత\nకావ్యాలను తెలుగులోకి అనువదించారు.\nకాని, ఏ ఆధారం లేకుండా తెలుగులోనే\nరాయబడ్డ యింత గొప్ప కావ్యం నేను\nవినడం, యిదే ప్రధమం. నువ్వు రాజ\nధానికి వస్తే, తగినవిధంగా సత్కరిస్తాను,\"\nఅన్నాడు నాగన్నతో.\nఇది విని, చాలామంది ఆశ్చర్య\nపోయారు. పండితుడూ, ఆదిశేషయ్యా\nనాగన్నతో మాట్లాడడం మానివేశారు.\nనాగన్న వారి ఇళ్ళకు వెళ్ళి, అదంతా వారి\nచలవే అని చెప్పిన తరువాత, వాళ్ళ\nఅసూయ శాంతించింది.\nనాగన్న రాజసన్మానానికి వెళుతూ,\nతనతోపాటు ఆది శేషయ్యనూ, పండితుణ్ణి\nతీసుకుపోయాడు. అతడు చెప్పిన మీదట\nనాగన్నతోపాటు, వారికీ సన్మానం జరి\nగింది. నాగన్న కారణంగా ఆది శేషయ్యకూ,\nపండితుడికీ ఘనసన్మానం జరగడం వల్ల,\nవాళ్ళిద్దరికీ అతనంటే గౌరవాభిమానాలు\nఏర్పడ్డాయి. ఆ తర్వాత వాళ్ళు. నాగన్నను\nచూసి అసూయపడడం మాని, అతడికి\nవస్తున్న పేరు ప్రఖ్యాతులు చూసి\nసంతోషించసాగారు.\nఈ స్థితిలో ఒకరోజు నాగన్న భార్యతో\n\" ఇక, మనం ఈ ఊళ్ళో ఎంతోకాలం\nవుండలేం. మరేదైనా ఊరు పోవలసిందే.\nఆస్తిపాస్తులు అమ్మివేసే ప్రయత్నం చేస్తు\nన్నాను,\" అన్నాడు.\nనాగన్న భార్యకు ఆశ్చర్యంతో నోట\nమాట రాలేదు.\nబేతాళుడు యీ కథ చెప్పి, \"రాజా.\nనాగన్న ప్రవర్తన వింతగానూ, అసందర్భం\nగానూ లేదా ? ఇప్పుడు ఊళ్ళో ప్రతి\nఒక్కరూ అతణ్ణి అభిమానిస్తున్నారు గదా!\nఅతడు ఒకవేళ ఊరు వదలదలిస్తే,\nతనంటే అసూయపడేవాళ్ళున్న రోజుల్లోనే\nవదలవలసింది. మరిప్పుడెందుకు వదిలి\nపోతున్నట్టు ? ఈ సందేహానికి సమాధానం\nతెలిసి కూడా చెప్పకపోయావో, నీ తల\nపగులుతుంది,” అన్నాడు.\n· దానికి విక్రమార్కుడు, \"నాగన్న\nలాంటి బుద్ధిబలం, పట్టుదలా వున్న\nవ్యక్తులు చాలా అరుదుగా వుంటారు.\nఎవడైనా నీటివాలున పడి ఈదుకుంటూ\nసునాయాసంగా ఏరు దాటవచ్చు. కాని,\nనాగన్న లాంటి వాళ్ళు ఏటికి ఎదురీదే\nతత్వం గలవాళ్ళు. అలాంటి వాళ్ళకు\nజీవితమార్గంలో ఎప్పటికప్పుడు, ఏదో ఒక\nప్రతిబంధకం అడ్డునిలవాలి. అలాంటిది\nలేనప్పుడు వాళ్ళకు జీవితం నిస్సారంగా\nకనబడుతుంది. ఊళ్ళో ఆది శేషయ్య\nఅసూయా, పండితుడి హేళనా కారణం\nగానే నాగన్న తీవ్రమైన కృషి చేసి, అటు\nవ్యవసాయంలో దిట్ట అనిపించుకుని,\nయిటు కవిగా కూడా రాజసత్కారం పొంద\nగలిగాడు. అతడికి యింకా గొప్పవాణ్ణి\nకావాలన్న కోర్కె వున్నది. తను ఉన్న\nఊళ్ళో అతడింతవరకూ చూసింది\nఅసూయాపరుల్నే; ప్రత్యర్థుల్ని కాదు.\nఆ అసూయాపరుల్ని స్తోత్రపాఠకులుగా\nచేసుకోగలిగాడు: తనలో యింకా పేరు\nప్రతిష్ఠలు గడించాలనే కోర్కెకు తగినంత\nప్రోద్బలం, యికముందు అసూయాపరుల\nనుంచి కాక, తనతో పోటీకి వచ్చే వాళ్ళ\nనుంచి రావాలి. అలాంటి వాళ్ళు తను\nవున్న ఊళ్ళో లేరు. అందువల్లనే నాగన్న\nమరొక చోటుకు పోదలిచాడు,\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n—(కల్పితం)",
            "book_page_end": 24
        },
        {
            "title": "తెలివైన సన్యాసి",
            "book_page_start": 25,
            "pdf_page_start": 25,
            "pdf_page_end": 26,
            "author": "భైరి సత్యనారాయణ",
            "genre": "నీతి కథ",
            "moral": "ఇతరులకు కీడు కోరేవారు, తమ కీడుకు తామే డబ్బు ఖర్చు పెడతారు. అసూయతో నష్టపోతారు.",
            "keywords": [
                "అసూయ",
                "వ్యాపారులు",
                "సన్యాసి",
                "మోసం",
                "డబ్బు"
            ],
            "characters": [
                "రామస్వామి",
                "రంగస్వామి",
                "సన్యాసి"
            ],
            "locations": [
                "గ్రామం",
                "మర్రిచెట్టు"
            ],
            "content": "ఒక గ్రామంలో రామస్వామి, రంగస్వామి\nఅనే యిద్దరు వ్యాపారస్థులుండేవాళ్ళు.\nవృత్తిరీత్యా సహజంగా వుండే పోటీ,\nక్రమంగా వాళ్ళిద్దరి మధ్యా శత్రుత్వానికి\nదారితీసింది.\nఒకసారి ఆ గ్రామం చెరువుగట్టు మీది\nమర్రిచెట్టు కింద ఒక సన్యాసి వచ్చి\nదిగాడు. గ్రామస్థులు అతణ్ణి చూడబోయి,\nతమకున్న బాధలు చెప్పుకుని, సహాయం\nకోరసాగారు. సన్యాసి వాళ్ళకు మంత్రిం\nచిన విభూదీ, తాయెత్తులూ యిస్తూండే\nవాడు. వాటివల్ల చాలామందికి మేలు\nకలగసాగింది.\nఒకనాటి సాయంత్రం వేళ రామస్వామి\nసన్యాసిని చూడబోయాడు.\n\"నాయనా, నీకున్న బాధలేమిటి ?\nశారీరకబాధలా, గ్రహబాధలా ?\" అని\nఅడిగాడు సన్యాసి.\n\"స్వామీ, అలాంటి బాధలేం నాకు\nలేవు. ఒక దుర్మార్గుడు నాకు మనశ్శాంతి\nలేకుండా చేస్తున్నాడు; వాడు రంగస్వామి\nఅనేవాడు. దుర్మార్గుల్ని నష్టపడేలా\nచేయడం అన్యాయం కాదు గదా!'”\nఅన్నాడు రామస్వామి.\nసన్యాసికి అతడి మాటలేమీ అర్థం\nకాక, ఆ చెప్పదలిచిందేమిటో సూటిగా\nచెప్పు, నాయనా ! నీ రహస్యం నేనెక్కడా\nబయట పెట్టనులే,” అన్నాడు.\n“ఈ గ్రామంలో రంగస్వామి అనే\nవ్యాపారి ఒకడున్నాడు. వాడు పరమ\nదుష్టుడు. వాడు బాగా నష్టపడేటట్టుగా\nనాకు తమరు ఒక మంత్రం ఉపదేశిం\nచండి,\" అన్నాడు.\nసన్యాసి ఒక క్షణం నివ్వెరపడి\n\" నువ్వు అంతగా కోరరాని కోర్కె కోరు\nతున్నావు. అయినా అవతలివాడు, దుష్టు\nడని చెపుతున్నావు గనక ఫరవాలేదు.\nఆ రంగస్వామి వెయ్యి రూపాయల నష్టం\nపాలయ్యాడనుకో, అది నీకు సంతోషం\nకలిగిస్తుందా?\" అన్నాడు.\n''వెయ్యి రూపాయలు నష్టమే! నేనైతే\nఏమైనా తట్టుకోగలనేమో కాని, వాడికి\nమాత్రం నడుం విరిగినట్టే.\" అన్నాడు\nరామస్వామి ఉత్సాహంగా.\n\"అయితే ఈ రాత్రికి ఒక మంత్రం\nపఠించి, ఒక యంత్రం తయారుచేస్తాను.\nదానికి వెయ్యి రూపాయలు ఖర్చ వు\nతుంది.\" అన్నాడు సన్యాసి.\nరామస్వామి ఇంటికి పోయి, ఆ మొత్తం\nతెచ్చి సన్యాసికిచ్చాడు. సన్యాసి అతణ్ణి\nమర్నాటి సూర్యోదయంవేళ రమ్మన్నాడు.\nరాత్రి కొంచెం పొద్దుపోయాక రంగ\nస్వామి సన్యాసి దగ్గిరికి వచ్చాడు.\nఅతడు తన తోటి వ్యాపారి రామస్వామి\nఎలాంటి దుర్మార్గుడో సన్యాసికి చెప్పి,\nఅతణ్ణి నష్టపరిచేందుకు ఏదైనా మంత్రం\nఉపదేశించమన్నాడు.\n\" ఈ మంత్రాలున్నవే, ఉచ్చారణ\nసరిగా లేకపోతే బెడిసికొట్టే ప్రమాదం\nవున్నది. నేనే స్వయంగా ఒక యంత్రం\nతయారుచేసి యిస్తాను. రామస్వామి\nతప్పక నష్టపోతాడు. ఆ యంత్రానికి గాను\nనువ్వు వెయ్యి రూపాయలు ఇవ్వవలసి\nవుంటుంది,\" అన్నాడు సన్యాసి.\nరంగస్వామి వెయ్యి రూపాయలు\nసన్యాసికిచ్చాడు. సన్యాసీ అతణ్ణి యంత్రం\nకోసం మర్నాటి సూర్యోదయం వేళ\nరమ్మన్నాడు.\nరామస్వామి, రంగస్వామి మర్నాటి\nసూర్యోదయంవేళ మర్రిచెట్టు దగ్గిర తారస\nపడి చాలా ఆశ్చర్యపోయారు. అక్కడ\nసన్యాసి లేడు. చెట్టు బోదెకు ఒక కాయితం\nవేళ్ళాడుతున్నది. అందులో యిలా రాసి\nవున్నది: నేను మరొక ప్రాంతం పోతు\nన్నాను. ఒకరినొకరు నష్టపరుచుకోవా\nలన్న మీ యిద్దరి కోర్కెలూ నెరవేరి నై\nగనక. యిక నేనిచ్చే యంత్రంతో అవసరం\nవుండదు.",
            "book_page_end": 26
        },
        {
            "title": "గిట్టనిబేరం",
            "book_page_start": 27,
            "pdf_page_start": 27,
            "pdf_page_end": 27,
            "author": "రాంబాబు",
            "genre": "హాస్యం",
            "moral": "ఇతరుల మధ్య శత్రుత్వాన్ని పెంచి, లాభం పొందేవారు ఎప్పుడూ ఉంటారు.",
            "keywords": [
                "శత్రుత్వం",
                "బేరం",
                "రైతులు",
                "డబ్బు",
                "మోసం"
            ],
            "characters": [
                "సుబ్బయ్య",
                "కిష్టయ్య",
                "రంగడు"
            ],
            "locations": [
                "వెంకటాపురం గ్రామం"
            ],
            "content": "వెంకటాపురంలో సుబ్బయ్య, కిష్టయ్య అనే యిద్దరు రైతులుండేవారు. ఎంతో సఖ్యంగా\nవుండే వాళ్ళిద్దరికీ, చేనుగట్టు దగ్గిర తగాదా వచ్చి, బద్ధశత్రుత్వం ఏర్పడింది. సుబ్బయ్య, ఏదో\nవిధంగా కిష్టయ్యను చితకతన్నించాలనే నిర్ణయానికి వచ్చాడు.\nగ్రామంలో రంగడు అనే ఒక పొగరుబోతు వున్నాడు. సుబ్బయ్య వాడి చేతిలో రెండు\nవందలు పెట్టి, కిష్టయ్యను దారికాచి చితకబాదమన్నాడు. రంగడు సరేనని వెళ్ళిపోయాడు.\nఆ సాయంత్రం పొరుగూరు వెళ్ళి తిరిగి వస్తున్న సుబ్బయ్యను దారికాచి రంగడు\nకర్రతో నాలుగుబాదులు బాదాడు. సుబ్బయ్య బాధతో కేకలు పెడుతూ, “ఒరే, రంగా! ఇది\nపచ్చి అన్యాయం ! కిష్టయ్యను కొట్టమని రెండు వందలు కూడా యిస్తినే, నన్ను కొడతావా?”\nఅన్నాడు.\nరంగడు వికవికమంటూ నవ్వి, “నీ బేరం నాకు గిట్టుబాటు కాలేదు. కిష్టయ్యగారు\nనాకు నాలుగువందలిచ్చారు. ఇవిగో, మీ రెండొందలూ తీసుకోండి,\" అంటూ డబ్బు సుబ్బయ్య\nచేతిలో పెట్టి వెళ్ళిపోయాడు.",
            "book_page_end": 27
        },
        {
            "title": "తిట్లూ-శాపనార్థాలూ",
            "book_page_start": 28,
            "pdf_page_start": 28,
            "pdf_page_end": 30,
            "author": "చందమామ బృందం",
            "genre": "పిశాచ కథ",
            "moral": "లోకంలో పిశాచాల కన్నా భయంకరమైన, దురాశపరులైన మనుషులు ఉంటారు. అతి దురాశ ఆపదకు హేతువు.",
            "keywords": [
                "వడ్డీవ్యాపారి",
                "పిశాచం",
                "దురాశ",
                "అప్పు",
                "శాపనార్థాలు"
            ],
            "characters": [
                "వడ్డీ వ్యాపారి",
                "పేదరాలు",
                "పిశాచం"
            ],
            "locations": [
                "గ్రామం",
                "పూరిగుడిసె"
            ],
            "content": "ఒక గ్రామంలో ఒక వడ్డీవ్యాపారి ఉండే\nవాడు. వాడు పరమపాపిష్టివాడు. అందు\nచేత వాడికి దేవతలు కనిపించకపోయినా\nపిశాచాలు - తప్పక కనిపిస్తూండేవి.\nపిశాచాలను చూస్తేమంచివాళ్లు దడుచు\nకుంటారు, కాని, యిలాంటి పాపిష్టి\nవాళ్ళకు పిశాచాల భయం ఉండదు.\nఈ వడ్డీవ్యాపారి ఆ గ్రామంలో ఉన్న\nఒక పేదరాలికి అప్పు ఇచ్చాడు. ఆ పేద\nరాలు ఆరుగురు పిల్లల తల్లి. అకస్మా\nత్తుగా భర్తపోయాడు. పిల్లలకు ఇంత\nగంజి కూడా కాచిపోయలేని స్థితిలో ఆవిడ\nరెండేళ్ళ క్రితం వడ్డీ వ్యాపారి దగ్గిర\nముప్ఫై రూపాయలు అప్పుచేసి తన ఇల్లు\nతాకట్టు పెట్టింది. మరుసటి ఏడు ఆమె\nపాత బాకీ చెల్లు వేయలేకపోగా మరొక\nపదిహేను రూపాయలు అప్పు చేసింది.\nవడ్డీ వ్యాపారి ఆ బాకీలకు వడ్డీ కట్టి,\nవడ్డీకి మళ్ళీ వడ్డీలు కట్టి, అంతా కలిసి\nనూరు రూపాయలకు లెక్క తేల్చాడు.\nపేదరాలుండే ఇల్లు నూరు రూపాయల\nకన్న ఎక్కువ ఖరీదే ఉంటుంది. అయినా\nఆ ఇల్లు ఖాళీ చేయించి స్వాధీనం చేసు\nకుందామని వడ్డీ వ్యాపారికి దుర్బుద్ధి పుట్టి\nఒకనాటి ఉదయం వీధిలోకి అడుగు\nపెట్టాడు. సరిగా ఆ సమయానికే ఒక\nపిశాచం అతని ఇంటి ముందుగా పోతూ\nవడ్డీవ్యాపారికి కనబడింది.\nఏమిటి గిరాకీ ? ఇవాళ మా ఊళ్ళో\nఎవరికన్నా మూడిందా ఏం ? '' అన్నాడు\nవడ్డీ వ్యాపారి పిశాచంతో.\nపిశాచం నవ్వి \" మీ ఊరు వచ్చి\nచాలా కాలమయింది. ఏమన్నా ఆహారం\nదొరుకుతుందేమోనని బయలుదేరి\nవచ్చాను. నువు ఎంతదాకా ? ” అని\nఅడిగింది.\nపేదరాలి ఇల్లు స్వాధీనం చేసుకోబో\nతున్నానని వడ్డీ వ్యాపారి తాను పెట్టిన\nఅప్పు గురించీ, దానిమీద పెరిగిన వడ్డీ\nగురించీ పిశాచానికి చెప్పాడు.\n44\n\" అబ్బా, రెండేళ్ళు తిరగకుండానే\nఅసలు కన్న వడ్డీ ఎక్కువయిందే! మీ\nమనుషులు మమ్మల్ని ఆడిపోసుకుంటారు\nగాని, మీలో మమ్మల్ని మించినవాళ్ళు\nన్నారు! \" అన్నది పిశాచం.\nవడ్డీ వ్యాపారి ఈ మాటలు విని ఆగ్ర\nహించకపోగా, చాలా గర్వించాడు. ధనం\nపిండటంలో తానెంత సమర్ధుడైనదీ\nఆయనకు తెలుసు.\nవాళ్ళు మాట్లాడుకుంటూ కొంత దూరం\nవెళ్ళేసరికి ఒక పూరిగుడిసెలోంచి ఎవరో\nస్త్రీ తన కొడుకు మీద కోప్పడటం విని\nపించింది. నిన్ను పిశాచం మింగా !\nతలుపు జాగ్రత్తగా మూయమని ఎన్నిసార్లు\nచెప్పినా నీకు జ్ఞాపకం ఉండదేం ! మాయ\nదారిక పిల్లి కాస్తా వెన్నంతా\nపోయింది!'' అంటున్నది.\nమింగి\n\" అదుగో, నీకు ఆహారం! ఆవిడ తన\nకొడుకును నీకు మింగబెడుతుందిట !\nత్వరగా వెళ్ళు.\" అన్నాడు వడ్డీవ్యాపారి\nపిశాచంతో.\nపిశాచం నవ్వి, “ అది మాటవరసకు\nఅన్న మాటేగాని, మనస్ఫూర్తిగా ఆవిడ\nతన కొడుకును నా కిస్తాననటం లేదు.\nఇంత అనుభవం వున్నవాణ్ణి నా కాపాటి\nతెలియదా?\" అన్నది.\nమరి కొంతదూరం వెళ్ళాక ఒకచోట\nభార్యాభర్తలు ఒకరినొకరు తిట్టుకుంటు\nన్నారు. ఒకరినొకరు, నిన్ను పిశాచం\nమింగా!\" అని తిట్టుకొనటం విని వడ్డీ\nవ్యాపారి పిశాచం కేసి తిరిగి, \"ఇది\nఇంకా మంచి అవకాశం! ఒక్క దెబ్బతో\nఇద్దరిని మింగవచ్చు ! \" అన్నాడు\nనవ్వుతూ.\nపిశాచం తల అడ్డంగా తిప్పి. \" అవి\nతిట్లేగాని నిజమైన శాపనార్థాలు గావు.\nమనదారినమనం పోదాం పద !'' అన్నది.\nవాళ్లు మరి కొంతదూరం నడిచి పేద\nరాలి ఇల్లు చేరుకున్నారు. వడ్డీవ్యాపారి\nఇంటి తలుపు తట్టాడు. పేదరాలు 'వచ్చి\nతలుపుతీసి, వడ్డీవ్యాపారిని చూసి, '' ఏం\nనాయనా !'' అని పలకరించింది.\n\"మరేం లేదు, పిన్నీ. నీ బాకీ అసలు\nఫాయిదాలు చేరి గొలుసు వడ్డీ లెక్కన\nనూరు రూపాయలయింది. ఈ ఇల్లేమో\nనాకు తాకట్టు పెడితివి. ఈ రెండేళ్ళలోనూ\nఒక్క దమ్మిడీ చెల్లు వెయ్యకపోతివి.\nనువు మాత్రం ఎక్కణ్ణుంచి తెస్తావులే!\nఇంటి ధరకూ బాకీకీ సరిపోతుంది.\nఅందుచేత నువు ఇవాళే ఇల్లు ఖాళీచేసి\nనాకు స్వాధీనం చేసి బాకీ చెల్లు వేసుకో.\nఈ మాట చెప్పిపోదామని వచ్చాను, \"\nఅన్నాడు వడ్డీవ్యాపారి.\nపేదరాలికి మండిపోయింది. \"నీ\nకడుపుకాలా! నిన్ను పిశాచం మింగా !\nనలభై అయిదు రూపాయిలు చేతిలో పెట్టి\nఇల్లు కాజేస్తావట్రా ? ఉండు నీ సంగతి\nచెబుతా,” అంటూ లోపలికి వెళ్ళింది.\nఆవిడ వెనక్కు తిరిగిన మరుక్షణం\nపిశాచం వడ్డీవ్యాపారిని గుటుక్కున\nమింగి తన దారిన తాను వెళ్ళిపోయింది.\nపేదరాలు వడ్డీ వ్యాపారికి దేహశుద్ధి\nచెయ్యటానికని చీపురుకట్ట తీసుకు వచ్చే\nసరికి బయట ఎవరూ లేరు. వీధి వీధంతా\nనిర్మానుష్యంగా ఉంది.\n\"ఇంతలోనే ఏమైపోయాడబ్బా?\"\nఅనుకుంటూ పేదరాలు తలుపు వేసు\nకున్నది.",
            "book_page_end": 30
        },
        {
            "title": "ఓర్చలేనివాడు (జాతక కథ)",
            "book_page_start": 31,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "అసూయ అనేది ఓర్పు లేకుండా చేస్తుంది. మనిషి తన కృషి కంటే ఇతరుల స్థాయిని చూసి తక్కువగా అంచనా వేసుకోకూడదు.",
            "keywords": [
                "బోధిసత్వుడు",
                "మూసిలుడు",
                "వైణికుడు",
                "అసూయ",
                "వాద్యపోటీ"
            ],
            "characters": [
                "బోధిసత్వుడు (గుత్తిలుడు)",
                "మూసిలుడు",
                "బ్రహ్మదత్తుడు (కాశీరాజు)",
                "కాశీ వర్తకులు"
            ],
            "locations": [
                "కాశీరాజ్యం",
                "ఉజ్జయిని నగరం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే\nకాలంలో బోధిసత్వుడు గుత్తిలుడు అనే\nవైణికుడుగా జన్మించాడు. పదహారు\nసంవత్సరాల వయసుకే గుత్తిలుడితో\nసమంగా వీణ వాయించే వాడు జంబూ\nద్వీపంలో లేడన్న ఖ్యాతి దశదిశలా\nవ్యాపించింది. అందుచేత కాశీరాజు అతన్ని\nతన ఆస్థాన వైణిక విద్వాంసుడుగా పెట్టు\nకున్నాడు.\nఇది జరిగిన అనేక సంవత్సరాలకు\nకాశీ నుండి కొందరు వర్తకులు బయలు\nదేరి వ్యాపారం నిమిత్తం ఉజ్జయినీ నగరం\nవెళ్ళారు. గుత్తిలుడి ధర్మమా అంటూ\nకాశీరాజ్యంలో ఆబాలగోపాలానికీ వీణా\nవాద్యం మీద అత్యంత ప్రీతి. అందుచేత\nఈ కాశీవర్తకులకు వీణావాద్యం మీద\nమనసు పోయింది. వారు అక్కడి\nవర్తకులతో, ''మాకు వీణావాద్యం వినా\nలని ఉన్నది. ఈ ఉజ్జయినిలో ఉండే\nవైణికులలో కెల్లా గొప్పవాణ్ణి పిలిపించి,\nవాద్యగోష్ఠి ఏర్పాటు చేయండి. ఎంత\nఖర్చయినా సరే మేము ఉమ్మడిగా\nభరిస్తాం!\" అన్నారు.\nఉజ్జయినిలో గొప్ప వైణికుడు మూసి\nలుడు అనేవాడు. అందుచేత కాశీవర్తకుల\nవినోదం కొరకు అతని పాటకచేరీ ఏర్పాటు\nచేశారు. మూసిలుడు వీణతో సహా వర్తకుల\nబసకు వచ్చాడు. వీణతీగెలు శ్రుతి చేసి\nవాయించసాగాడు. ఎంత సేపు వాయించినా\nకాశీవర్తకుల ముఖాలలో ఆనందం ఏమీ\nకనబడలేదు. ఇలా కాదని మధ్యమం\nశ్రుతి చేసి కొన్ని పాటలు వాయించాడు.\nఅప్పటికీ వర్తకులలో చైతన్యం కనిపించ\nలేదు.\nచివరకు మూసిలుడు, \"అయ్యా,\nనే నింతసేపుగా వీణ వాయిస్తున్నాను గాని\nతమకు కొంచెమైనా ఆనందం కలిగినట్టు\nకనబడదు. నా వీణావాద్యం తమకు\nనచ్చలేదా ? \" అని అడిగాడు.\nకాశీవర్తకులు తెల్లబోయి ఒకరినొకరు\nచూసుకున్నారు. వారిలో ఒకడు,\n\"నువ్విందాక నుంచీ వీణ వాయిస్తు\nన్నావా ? శ్రుతులు సరిచూస్తున్నావను\nకుంటున్నాం!'' అన్నాడు.\n''వీణ చెడిపోయింది కాబోలు, సరిగా\nపలకక నిన్ను తిప్పలు పెడుతున్నదను\nకుంటున్నాం! క్షమించాలి, అంతకన్న\nమరేం లేదు!'' అన్నాడు ఇంకొకడు.\nమూసిలుడు ముఖం ముడుచుకుని,\n“అయితే మీరు నా కన్న చాలా గొప్ప\nవైణికుడి వాద్యం విని వుంటారు. అందు\nచేతనే నా వాద్యం మీకు నచ్చలేదు.\nవాద్యగాడెవరో సెలవియ్యండి,\"\nఅన్నాడు.\n“ అయితే నువు మా కాశీనగర ఆస్థాన\nవైణికుడైన గుత్తిలుడి వాద్యం గురించి\nవిననే లేదా ? '' అని వర్తకులు అడిగారు.\n\"ఆయన గొప్ప వాద్యగాడా? '' అని\nఅడిగాడు మూసిలుడు.\n‘\" ఆయన వీణావాద్యంతో పోలిస్తే నీది\nవాద్యమే కాదు,\" అన్నారు వర్తకులు.\n“ అయితే ఆయనతో సమంగా\nవాయించాననిపించుకునే దా కా నేను\nవిశ్రాంతి పుచ్చుకోను. నాకు మిరేమీ\nడబ్బివ్వనవసరంలేదు,” అంటూ మూసి\nలుడు వెళ్ళిపోయాడు. అతను ఆ రోజే\nప్రయాణమై కాశీనగరం చేరి బోధిసత్వుడి\nఇంటికి వెళ్ళాడు.\nబోధిసత్వుడు మూసిలుడిని చూసి,\nఎవరు నాయనా?\" అని అడిగాడు.\n''అయ్యా, మాది ఉజ్జయిని. నన్ను\nమూసిలుడంటారు. తమ వద్ద వీణనేర్చు\nకోవాలని వచ్చాను. తమ అనుగ్రహం\nవుంటే తమతో సమానుణ్ణి అనిపించుకోవా\nలని నా ఉద్దేశం ! '' అన్నాడు మూసిలుడు.\nబోధిసత్వుడు అతనికి వీణావాద్యం\nనేర్పటానికి అంగీకరించాడు.\nమూసిలుడు రోజూ ఇంటి వద్ద వీణ\nఅభ్యసిస్తూ రాజసభకు బోధిసత్వుడి వెంట\nవెళ్ళుతూండేవాడు.\nఅనేక సంవత్సరాలు గడిచాయి. ఒక\nనాడు బోధిసత్వుడు తన శిష్యుడితో,\nనీ విద్య పూర్తి అయిపోయింది. నాకు\nతెలిసినదంతా నీకు నేర్పేశాను. ఇక నువు\nమీ దేశం వెళ్ళిపోవచ్చు.\" అన్నాడు.\nకాని మూసిలుడికి ఉజ్జయినికి తిరిగి\nపోవాలని లేదు. అక్కడ తన విద్య\nరాణించదు. తనకు వీణ వాయించటం\nఏమీ రానప్పుడే ఉజ్జయినీవారు తనకు\nబ్రహ్మరధం పట్టారు. ఎలాగైనా కాశీ\nఆస్థాన విద్వాంసుడైతేనే కీర్తీ, ప్రతిష్ఠా !|\nఇప్పుడు తనకు బోధిసత్వుడితో సమాన\nమైన విద్వత్తున్నది. బోధిసత్వుడు వృద్ధుడై\nపోతున్నాడు కూడానూ! అందుచేత కాశీ\nరాజు ఆస్థానంలోనే ఉద్యోగం సంపాదిం\nచాలి.\nఇలా ఆలోచించి మూసిలుడు, బోధి\nసత్వుడితో, “ నాకు ఉజ్జయిని వెళ్ళాలని\nలేదు. మీ పాండిత్యమంతా నాకు కూడా\nవచ్చిందంటున్నారు గనక, మీతోబాటు\nనాకు కూడా ఆస్థానంలో ఉద్యోగం అయే\nలాగు చూడండి! \" అన్నాడు.\nమరునాడు బోధిసత్వుడు ఈ విషయం\nరాజుతో చెప్పాడు.\n“అతను నీ వద్ద చాలాకాలంగా శిష్యు\nడుగా ఉన్నాడు గనక ఆస్థాన విద్వాంసు\nడుగా వేసుకుందాం. నీ కిచ్చే జీతంలో\nసగం ఇస్తాను. అతనికి సమ్మతమైతే పదవి\nస్వీకరించవచ్చు.\" అన్నాడు రాజు.\nబోధిసత్వు డీ మాట చెప్పగానే మూసి\nలుడుసంతోషించటానికి బదులు లోలోపల\nకుళ్ళాడు. తన తక్కువేమిటి? బోధి\nసత్వుడి ఎక్కువేమిటి ? ఆయన జీతంలో\nతనకు సగం ఇవ్వటమేం ?\nమూసిలుడు, రాజు వద్దకు వెళ్ళి,\n“మహాప్రభూ, నన్ను సగం జీతం మీద\nఆస్థాన విద్వాంసుడుగా నియమిస్తా\nమ న్నా రు ట ! నా తక్కువేమి టి ?\nమా గురువుగారి కెంత వచ్చునో, నాకూ\nఅంత వచ్చు. కావలిస్తే మా గురువుగారినే\nఅడగండి. ఆయన కిచ్చినంత జీతమూ\nతమరు నాకు కూడా దయచేయించాలి!\"\nఅన్నాడు.\nరాజుకు కోపం వచ్చింది. \" నువు గుత్తి\nలుడి శిష్యుడివని నే నెరుగుదును గాని,\nఆయనతో సమానమైన వైణికుడివని\nనే నెరగను. ప్రత్యక్షంగా చూస్తే తప్ప\nనమ్మను కూడాను,” అన్నాడాయన.\n\"కావలిస్తే తమరు నన్ను పరీక్షచేసి\nచూడండి,” అన్నాడు మూసిలుడు.\n“సరే, మీ ఇద్దరికీ వాద్యపోటీ ఏర్పాటు\nచేస్తాను. నీ వాద్యం మీ గురువు వాద్యంతో\nసమంగా ఉంటె నికు కూడా ఆయనతో\nనిమం జతాం శిస్తు పాతులేలి ^ ^ పోడు.\nనిన్ను ఆస్థానంలోకి రానిచ్చేదే లేదు.\nసమ్మతమేనా? \" అని అడిగాడు రాజు.\nమూసిలుడు అంగీకరించాడు.\nగురు శిష్యు లిద్దరికీ పోటీ ఏర్పా\nటయింది. ఒకరిని మించి ఒకరు వాయించ\nటానికి ప్రయత్నిస్తున్నారు. మధ్యలో బోధి\nసత్వుడి వీణాతంత్రి ఒకటి తెగింది. కాని\nఆయన జరిగిన దానిని ఏమాత్రం పట్టించు\nకోక మిగిలిన తీగల మీదనే వాయిస్తు\nన్నాడు. ఇది చూసి మూసిలుడు తన వీణ\nతంత్రి ఒకటి బుద్ధిపూర్వకంగా తెంపేశాడు.\nమరికాస్సేపటికి బోధిసత్వుడి వీణా తంత్రు\nలలో మరొకటి తెగింది. మూసిలుడు కూడా\nమరొక తంత్రి తెంపేశాడు. కొద్ది సేపట్లోనే\nబోధిసత్వుడి వీణతంత్రు లన్నీ తెగి\nపోయాయి; మూసిలుడు తన వీణ తంత్రు\nలన్నీ తెంపేసుకున్నాడు. అయితే బోధి\nసత్వుడు తెగిపోయిన తంత్రులతోనే\nస్వరాలు పలికించసాగాడు. కాని మూసి\nలుడు ఆ పని చెయ్యలేక బిక్కీ మొహ\nసభవారు బోధిసత్వుడి ప్రతిభకు\nహర్షించి మూసిలుణ్ణి గేలిచేశారు.\nమూసిలుడు ఆ అవమానాన్ని భరించ\nలేక సభలో నుంచి బయటికి వెళ్ళి, ఆ రోజే\nఉజ్జయినీ నగరానికి ప్రయాణమయ్యాడు.",
            "book_page_end": 34
        },
        {
            "title": "సుల్తానా రజియా",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చారిత్రక కథ",
            "moral": "సమర్థత, తెలివితేటలు లింగభేదం లేకుండా నాయకత్వానికి అర్హతను నిర్ణయిస్తాయి.",
            "keywords": [
                "రజియా",
                "సుల్తానా",
                "ఇల్టమష్",
                "కుతుబ్ మీనార్",
                "ఢిల్లీ"
            ],
            "characters": [
                "ఘోరీ మహమ్మద్",
                "ఇల్టమష్",
                "కుతుబుద్దీన్ ఐబక్",
                "రజియా",
                "షాతుర్కాన్",
                "రుక్ ఉద్దీన్"
            ],
            "locations": [
                "టర్కీ",
                "ఢిల్లీ",
                "గజ్నీ",
                "కుతుబ్ మీనార్"
            ],
            "content": "టర్కీ దేశంలోని ఒక కొండ లోయలో,\nకొందరు యువకులు ఆటలాడు\nతున్నారు. వాళ్ళల్లో ఒకడు మిగతావారి\nకన్న వయసులో చాలా చిన్న. ఆ సమ\nయంలో వర్తకుల బిడారొకటి ఆ ప్రదేశా\nనికి వచ్చింది. మిగతా యువకులు చిన్న\nవాణ్ణి పట్టుకుని, బిడారు వర్తకులలో\nఒకడికి, అతణ్ణి బానిసగా అమ్మివేశారు.\nకొంతకాలం గడిచాక ఆ బానిస బాలుణ్ణి\nచూసి జాలిపడినవాడొకడు అ త ణ్ణి\nకొన్నాడు. ఈ కొన్నవాడు ఘోరీ మహ\nమ్మద్ ప్రధాన బానిస. ఘోరీ మరణా\nనంతరం అతడు ఢిల్లీ పాలకుడయ్యాడు.\nకుతుబుద్దీన్ ఐబక్ అతడు చరిత్ర\nప్రసిద్ధుడు.\nఇలా రెండుసార్లు బానిసగా అమ్ముడు\nపోయిన బాలుడి పేరు ఇల్టమష్. అతణ్ణి\nబానిసవాడి బానిస అనేవాళ్ళు. ఒకసారి\nఅతడు తన యజమానిని హత్యా\nప్రయత్నం నుంచి రక్షించాడు. ఈ\nకారణంగా ఇల్టమష్ అంటే ఐబక్కు\nచాలా వాత్సల్యం కలిగింది. కొన్నేళ్ళ\nతర్వాత ఇల్టమష్ ఐబక్ కుమార్తెను\nవివాహం ఆడాడు.\nక్రీ. శ. 1232 ప్రాంతాల ఇల్టమష్ ఢిల్లీ\nలోని కుతుబ్ మీనార్ నిర్మాణం పూర్తి\nచేశాడు. ఇది చూపరులను అద్భుత\nపరిచే గోపురం లాంటి ఎత్తయిన కట్టడం.\nముస్లిం మతగురువులు ఖ్వాజా కుతు\nబుద్దీన్ సమాధి మీద దీని నిర్మాణం\nజరిగిందని చెపుతారు.\nఐబక్ మరణానంతరం రాజ్యం అరా\nజకం పాలయింది. ఇల్టమష్ సింహాసనం\nఆక్రమించుకుని తనకు ఎదురుతిరిగిన\nగజ్నీ పాలకుడైన తాజుద్దీన్ తోపాటు,\nమరికొందరు ఆమీర్లను కూడా ఓడిం\nచాడు. ఈ విధంగా అతడు తిరుగుబాటు\nదార్లను అణచి, తన అధికారాన్ని\nసుస్థిరం చేసుకున్నాడు.\nతన మరణ సమయంలో ఇల్టమష్\nఎవరూ ఊహించని విధంగా, తన\nకుమారులకు బదులు కుమార్తె\nరజియాను తన తదనంతరం పరిపాలకు\nరాలుగా ప్రకటించాడు. అతడి కుమా\nరులు పనికిమాలినవాళ్ళు. రజియా\nక్రమశిక్షణ కలది; వివేకవంతురాలు.\nఇల్టమష్ నిర్ణయం ఆనాటి సామాజిక\nపరిస్థితులకు అనుగుణ్యమైనది కాదు.\nఅమీర్లూ, యితర ముఖ్యులూ స్త్రీని\nపరిపాలకురాలుగా అంగీకరించే స్థితిలో\nలేరు. తండ్రి మరణించగానే వాళ్ళు\nరజియాను పదవీచ్యుతురాల్ని చేశారు.\nరుక్ ఉద్దీన్ తల్లి అయిన షాతుర్కాన్\nఇల్టమష్ భార్యల్లో ఒకతె. ఆమె చాలా\nక్రూరురాలు. కొడుకు ఆటపాటల్లో\nమునిగితేలుతూంటే, ఆమె అధికారా\nన్నంతా తన హస్తగతం చేసుకుని ఇల్ట్బ\nమష్ భార్యల్లో కొందరిని చంపించి,\nమిగతావారిని ఖైదులో పెట్టించింది.\nవాళ్ళ దృష్టి రజియా సవతి తమ్ముడైన\nరుక్ ఉద్దీన్ మీద పడింది. అతణ్ణి ఢిల్లీ\nసుల్తానుగా గద్దె ఎక్కించారు. ఇతడు\nఅవివేకి, వదరుబోతు. తాను సుల్తాను\nఅయ్యానన్న ఉత్సాహంతో ఏనుగు నెక్కి\nఢిల్లీ వీధులలో ఊరేగుతూ, ప్రజల మీద\nగుప్పెళ్ళతో వెండి, బంగారు నాణాలను\nవెదజల్లాడు.\nషాతుర్కాన్, రుక్ ఉద్దీన్ల దుశ్చర్యలు\nప్రజలలో పెద్ద అలజడి రేకెత్తించినై.\nవాళ్ళను బలపరిచే సర్దారులు కూడా\nప్రజల ఆగ్రహానికి వెరచి పక్కకు తప్పు\nకున్నారు. షాతుర్కాన్ ఖైదు చేయ\nబడింది. ఆమె కొడుకు ముందు సింహా\nననం కోల్పోయి, తరవాత హత్యకు\nగురయ్యాడు.\nరాజవంశంలో సమర్థుడూ తెలివిగల\nవాడూ అయిన ఒకేఒక సవతికొడుకును\nషాతుర్కాన్ ముందు కళ్ళుపొడిపించి,\nతరవాత హత్యచేయించింది. రజియాను\nచంపించాలని పథకం వేసింది. ఈ\nసంగతి తెలిసి కూడా రజియాకు ఏం\nచేసేందుకూ పాలుపోలేదు.\nఈ అరాజక పరిస్థితుల్లో ఒక్క రజియా\nతప్ప, ప్రజలను సంతృప్తిపరచగల\nవాళ్ళు మరెవ్వరూ లేరు. ప్రజలకు\nఆమె తండ్రి వీలునామా ఏమిటో\nతెలుసు. వాళ్ళామెను సింహాసనం\nఅధిష్ఠించవలసిందిగా కోరారు. ఈ పరి\nస్థితుల్లో అమీర్లూ, యితర ముఖ్యులూ\nఆమెను బలపరచక తప్పలేదు. ఈ\nవిధంగా రజియా సుల్తానా రజియాగా\nఢిల్లీ పాలకురాలైంది.",
            "book_page_end": 38
        },
        {
            "title": "కార్యసాధకుడు",
            "book_page_start": 39,
            "pdf_page_start": 39,
            "pdf_page_end": 42,
            "author": "చెల్లూరి సీతారాజేశ్వరరావు",
            "genre": "నీతి కథ",
            "moral": "కార్యసాధనకు కేవలం సంపద కాదు, సమయస్ఫూర్తి, బుద్ధిబలం, దౌత్యం అవసరం.",
            "keywords": [
                "కార్యసాధన",
                "నరహరి",
                "మురహరి",
                "వర్తకం",
                "బుద్ధిబలం"
            ],
            "characters": [
                "రామగుప్తుడు",
                "మురహరి",
                "నరహరి",
                "కుశాలుడు"
            ],
            "locations": [
                "తామ్రపర్ణి రేవుపట్టణం",
                "సత్రం కట్టే ప్రదేశం",
                "కోయగూడెం"
            ],
            "content": "తామ్రపర్ణి అనే రేవుపట్టణంలో, రామ\nగుప్తు డనే వ్యాపారి వుండేవాడు. అతడు\nన్యాయం, ధర్మం తప్పకుండా ఎంతో\nమెలకువగా వర్తక వ్యాపారాలు చేసి\nచాలా ధనం గడించాడు. కొడుకులు\nమురహరి, నరహరి అనే వాళ్ళు పెద్ద\nవాళ్ళయాక, రామ గుప్తుడికి సముద్ర\nవర్తకం ప్రారంభించాలన్న కోరిక కలి\nగింది. సాటివర్తకులు కొందరు తూర్పు\nదీవులకు ఓడలలో సరుకులు తీసుకు\nపోయి, మంచి లాభాలతో తిరిగి రావడం\nఅతడు చూశాడు.\nఓడల మీద సముద్రప్రయాణం చాలా\nశ్రమతో కూడిన పని. అందువల్ల, రామ\nగుప్తుడు తన కొడుకుల్లో ఒకరికి ఆ పని\nఒప్ప చెబుదామనుకున్నాడు. కాని,\nకొడుకులిద్దరూ కొత్త ప్రదేశాలు చూడ\nవచ్చన్న ఉత్సాహంతో, నేనంటే నేనని\nపట్టుబట్టారు. రామగుప్తుడు ఈ సమస్యను\nఎలా పరిష్కరించాలన్న ఆలోచనలో\nపడ్డాడు.\nకొద్దిరోజుల తరవాత రామగుప్తుడు\nకొడుకులిద్దరినీ పిలిచి, \" ఓడ ప్రయా\nణానికి యింకా చాలా వ్యవధి వున్నది.\nఅడవి మార్గంలో వున్న దేవాలయానికి\nదాపుల్లో సత్రం ఒకటి కట్టించదలిచానని\nలోగడ చెప్పా గదా. ఆ సత్రం పని మీలో\nఎవరు చాకచక్యంగా నిర్వహిస్తే, వాళ్ళను\nఓడలో పంపుతాను. ఇది మీకు యిష్ట\nమేనా ?'' అన్నాడు.\nతరవాత చీట్లు వేయగా, ఆ పని\nబాధ్యత మురహరి వంతు వచ్చింది.\nమురహరి సత్రం కట్టించే ప్రదేశానికి\nవెళ్ళాడు. త్వరలోనే రాళ్ళూ, సున్నం\nవగైరాతో పాటు మేస్త్రీలు కూడా వచ్చారు.\nఅక్కడ వున్న చెట్టూ చేమా కొట్టడానికీ,\nరాళ్ళు మోయడానికీ. ఏటి నుంచి నీరు\nతెచ్చేందుకూ కూలీల అవసరం కలిగింది.\nపట్నం నుంచి వాళ్ళను తీసుకురావడం\nచాలా ఖర్చుతోకూడినపని గనక, సమీ\nపంలో వున్న కోయగూడెంలో కూలీల\nకోసం మురహరి ప్రయత్నించాడు. కాని,\nవాళ్ళు రామన్నారు.\nమురహరి కొంచెం ఆశ్చర్యపోయి,\n“సరే, వందమంది కూలీలను తేగలవా?”\nఅని అడిగాడు.\nకుశాలుడు తేగలనని చెప్పి, తనకు\nనెలకు వంద వరహాల జీతం కావ\nలన్నాడు. మురహరి అందుకు ఒప్పు\nకున్నాడు. కుశాలుడు ఆ మర్నాడే కోయ\nగూడెం నుంచి కూలివాళ్ళను పిలుచుకు\nవచ్చాడు. సత్రం కట్టే పని చురుకుగా\nసాగిపోతున్నది.\nఒకనాడు రామగుప్తుడు సత్రం పని\nఎంతవరకు పూర్తయిందో చూద్దామని\nవచ్చాడు. ఆ సమయంలో కుశాలుడు\nఒక చెట్టు నీడన నిలబడి ఎవరితోనో\nకబుర్లాడుతున్నాడు. రామగుప్తుడు కొడుకు\nద్వారా, కుశాలుడికి ముట్టుతున్న జీతం\nసంగతి తెలుసుకుని \" నీ డ ప ట్టు న\nకబుర్లతో కాలక్షేపం చేసేవాడికి అంత\nజీతం ఎందుకు? నెలకు పది వరహాలు\nయివ్వు, సరిపోతుంది,\" అన్నాడు.\nఆ సాయంత్రం తండ్రి వెళ్ళిపోగానే\nమురహరి కుశాలుణ్ణి పిలిచి, \" ఇద\nమా నాన్నగారి ఆజ్ఞ! ఇక నుంచి నీకు\nనెలకు జీతం పది వరహాలు,\" అని\nచెప్పాడు.\nమర్నాడు పనివాళ్ళెవరూ రాలేదు.\nమురహరి స్వయంగా కోయగూడేని కి\nపోయి అడిగినా, వాళ్ళు పనిలోకి రామని\nనిర్మొహమాటంగా చెప్పేశారు. సత్రం కట్టే\nమేస్త్రీలు వచ్చేది వర్షాకాలమనీ, సత్రం\nపని యీలోగా ముగించకపోతే, చాలా\nనష్టపడవలసి వస్తుందనీ, మురహరికి\nచెప్పారు. చేసేదిలేక మురహరి మరొక\nసారి గూడేనికిపోయి, కుశాలుడికి పాత\nలెక్కనే జీతం యిస్తానని చెప్పాడు.\nమర్నాడు కూలీలందరూ పనిలోకి\nవచ్చారు.\nరెండు వారాల తరవాత రామగుప్తుడు\nమరొకసారి సత్రం పని చూడడానికి\nవచ్చాడు. మురహరి తండ్రికి జరిగిన\nసంగతి చెప్పాడు. రామగుప్తుడు చిరాకు\nపడుతూ, \" ఇలా అయితే, ఖర్చు రెట్టిం\nపవుతుంది. ఇక, నీ ప్రయోజకత్వం\nఏమిటి?\" అని వెళ్ళిపోయాడు.\nమురహరి మరొకసారి కుశాలుణ్ణి\nపిలిచి, జీతం పది వరహాలకు మించి\nయిచ్చేది లేదని చెప్పాడు. ఆ మర్నాటి\nనుంచీ కూలీలు 'రావడం మానారు.\nమేస్త్రీలు తిరిగి గొడవ ప్రారంభించారు.\nమురహరి పని అడకత్తెరలో చిక్కినట్ట\nయింది. అతడు ఇంటికిపోయి, తండ్రితో\nసత్రం కట్టించే పని తనవల్ల కాదని\nచెప్పేశాడు. రామగుప్తుడు చిన్న కొడుకు\nనరహరిని పంపాడు.\nనరహరి వస్తూనే కుశాలుణ్ణి పిలిచి,\n\" నీకు నెలకు పది వరహాలకన్న జీతం\nయివ్వను, అది మా నాన్నగారి ఆజ్ఞ!\nఇకపోతే, పనివాళ్ళందరి మీదా పెద్దగా\nవ్యవహరిస్తున్నావు గనక, రోజుకు మూడు\nవరహాల భత్యం అదనంగా యిస్తాను.\nఇష్టమైతే మీవాళ్ళందర్నీ పనికి రమ్మను.\nలేకపోతే పట్టణం నుంచి రేపీపాటికి\nమనుషుల్ని పిలుచుకు వస్తాను, \"\nఅన్నాడు.\nకుశాలుడు ఒకటి, రెండు క్షణాలు\nమనసులోనే లెక్కవేసి చూసుకుని,\nచిన్నగా నవ్వి. \" అలాగే కానివ్వండి.\nఅంతా తమ దయ !\" అన్నాడు.\nసత్రం కట్టే పని పూర్తి అవుతున్న\nతరుణంలో రామగుప్తుడు మరొకసారి\nవచ్చి కుశాలుడికి తన చిన్న కొడుకు\nనెలకు పది వరహాల జీతం మాత్రమే\nయిస్తున్నట్టు తెలుసుకొని. \"మీ అన్న\nసాధించలేనిది, నువ్వు సాధించావు ! ఎలా\nసాధించావని నేనడగ దలచలేదు. అదంత\nముఖ్యం కాదు. భాష కూడా తెలియని\nపరాయిదేశాలకుపోయి, వర్తకంలో నెగ్గుకు\nరావడం 'మాటలుకాదు గదా! నువ్వు\nకార్యసాధకుడివి! నిన్నే ఓడవర్తకానికి\nపంపదలిచాను,” అన్నాడు.\nఈ సంగతి విన్న మురహరి ఆశ్చర్య\nపోతూ తమ్ముడి దగ్గిరకు వచ్చి, కుశాలుణ్ణి\nపది వరహాల నెల జీతానికి ఎలా ఒప్పించ\nగలిగావని అడిగాడు.\n\"కర్ర విరగకుండా, పాము చావ\nకుండా పని జరపవలసిన సందర్భాలు\nకొన్ని వస్తుంటవి. కుశాలుడికి నెలకు పది\nవరహాల జీతం యిస్తూ, రోజుకు మూడు\nవరహాల భత్యం ఏర్పాటు చేశాను.\nఆ మూడు వరహాలూ నాన్న గారు\nనా ఖర్చులకని యిచ్చిన డబ్బులోంచి\nచెల్లించాను. సమస్య సునాయాసంగా\nపరిష్కారమై పోయింది.\" అన్నాడు\nనరహరి.\n\" ఇంత చిన్న ఉపాయం కూడా నాకు\nతోచలేదు; ఇంక నేను సముద్రవర్తకం\nచేసేదేమిటి? ఆ పనికి నువ్వే తగుదువు, ' '\nఅంటూ మురహరి తమ్ముణ్ణి మెచ్చు\nకున్నాడు.",
            "book_page_end": 42
        },
        {
            "title": "జ్ఞానోదయం",
            "book_page_start": 43,
            "pdf_page_start": 43,
            "pdf_page_end": 43,
            "author": "జొన్నలగడ్డ రత్న",
            "genre": "హాస్యం",
            "moral": "జీవితంలో కఠినమైన పరిస్థితులను ఎదుర్కొన్నప్పుడు, సామాన్య విషయాలు కూడా స్వర్గతుల్యంగా అనిపిస్తాయి.",
            "keywords": [
                "వెంకటప్ప",
                "తాయారు",
                "సన్యాసి",
                "విసుగు",
                "సంసారం"
            ],
            "characters": [
                "వెంకటప్ప",
                "తాయారు",
                "సదానందస్వామి",
                "స్నేహితులు"
            ],
            "locations": [
                "గ్రామం",
                "సదానందస్వామి ఆశ్రమం"
            ],
            "content": "వెంకటప్పకు, మేనమామ కూతురు తాయారుతో పెళ్ళి నిశ్చయమయింది. తల్లిదండ్రుల\nబలవంతం మీదనే, అతడీ పెళ్ళికి ఒప్పుకున్నాడు. అయినా, అతడి బంధువులూ, స్నేహితులూ\nమాత్రం, \" తాయారు అనాకారి; పైగా గయ్యాళి, రణ పెంక్స్. అలాంటిదాన్ని వెంకటప్ప\nచేసుకోబోతున్నాడంటే, మేనమామ ఆస్థికోసం తప్ప మరేంకాదు!\" అని చాటుగా అనసాగారు.\nఅసలే తాయారును పెళ్ళాడ యిష్టం లేని వెంకటప్పకు, యీ మాటలు చాలా బాధ,\nకలిగించినై. అతడు ఒక రాత్రివేళ ఇల్లు వదిలి, అక్కడికి పదామడలదూరంలో వున్న\nసదానందస్వామి ఆశ్రమానికి వెళ్ళి, ఆయన సన్యాసిశిష్యగణంలో కలిసిపోయాడు.\nఆరునెలలు తిరక్కుండానే వెంకటప్ప ఆశ్రమనియమాలకూ, కట్టుబాట్లకూ తట్టుకోలేక\nబేజారెత్తి, ఇంటికి తిరిగివస్తూనే, తనకు తాయారుతో పెళ్ళి యిష్టమేనని తల్లిదండ్రులకు\nచెప్పాడు. వారం తిరక్కుండానే పెళ్ళి జరిగిపోయింది.\n'వెంకటప్ప స్నేహితులు అతడితో నవ్వులాటగా, \"సంసారం చెయ్యలేక విసుగెత్తి\nసన్యాసుల్లో కలిసినవాళ్ళున్నారు కాని, నీలాగా అందుకు భిన్నంగా ప్రవర్తించిన వాళ్ళను మేం\nఎరగం!” అన్నారు.\nదానికి వెంకటప్ప నవ్వి, \"ఇందులో ఆశ్చర్యపడవలసిందేమీ లేదు. ఆరు నెలలపాటు\nసన్యాసుల మధ్య కాలం గడిపాకే, నాకు తాయారుతో కావరం స్వర్గప్రాయంగా వుంటుందన్న\nనమ్మకం కలిగింది!” అన్నాడు.\n- జొన్నలగడ్డ రత్న",
            "book_page_end": 43
        },
        {
            "title": "ప్రాణదాతలు",
            "book_page_start": 44,
            "pdf_page_start": 44,
            "pdf_page_end": 49,
            "author": "మాచిరాజు కామేశ్వరరావు",
            "genre": "కథ",
            "moral": "ధర్మం లేదా కృతజ్ఞత అనేది కేవలం ఒకరి ప్రాణాన్ని కాపాడినందుకు మాత్రమే కాదు, అంతకన్నా ముఖ్యంగా ఒంటరిగా ఉన్న వారికి ఆదరణ కల్పించడం, వారికి స్థిరత్వాన్ని ఇవ్వడం.",
            "keywords": [
                "ప్రాణదాతలు",
                "కృతజ్ఞత",
                "పాముకాటు",
                "ధర్మసందేహం",
                "పెళ్లి"
            ],
            "characters": [
                "సాగరుడు",
                "కళ్యాణి",
                "బసవన్న",
                "రాజారాం",
                "పూజారి"
            ],
            "locations": [
                "తోటపల్లె గ్రామం",
                "అడవి",
                "అమ్మవారి ఆలయం"
            ],
            "content": "మధ్యాహ్నమనగా ఇంటి నుంచి బయలు\nదేరిన సాగరుడు, తోటపల్లె అనే గ్రామం\nపొలిమేరలు చేరే సరికి, అర్ధరాత్రి\nకావచ్చింది. ఆ సమయంలో విపరీతంగా\nచలిగాలివీస్తున్నది. గ్రామం నిర్మానుష్యంగా\nవున్నది. ఆ రాత్రికి తల దాచుకునేందుకు\nఎక్కడ ఆశ్రయం దొరుకుతుందా అని,\nవీధి వెంట నడుస్తున్న అతడికి ఒక పెంకు\nటింట్లో దీపం వెలుగు కనిపించింది.\nసాగరుడు ఆ ఇంటి కేసి వెళ్ళాడు.\nగుమ్మంలో ఒక అమ్మాయి నిలబడి\nవుండడం చూసి అతడికి ఆశ్చర్యం కలి\nగింది. ఇదీ తన మంచికే అనుకుంటూ\nఅతడు ఆమెను సమీపించి, “బాటసారిని.\nఈ రాత్రికి మీ ఇంటి వసారాలో తలదాచుకో\nనిస్తారా? '' అని అడిగాడు.\nఆ అమ్మాయి వెంటనే జవాబు చెప్పక,\nసాగరుడి కేసి పరీక్షగా చూసింది. ఆమె\nఎందుకో ఆందోళనపడుతున్నట్టు సాగ\nరుడు గమనించాడు.\n\"మీరు, నా కొక చిన్న సహాయం\nచెయ్యగలరా?\" అన్నదామె.\nఆ ప్రశ్నకు సాగరుడు ఆశ్చర్యపడు\nతున్నంతలో ఆమె, '' అడవికి పొద్దు\nననగా వెళ్ళిన మా నాన్న యింతవరకూ\nతిరిగిరాలేదు. నాకు భయంగా వున్నది.\nఆయన్ని వెతకడానికి తోడుగా అడవిలోకి\nరాగలరా?\" అన్నది, వచ్చే దుఃఖాన్ని\nఆపుకుంటూ.\nసాగరుడికి ఆమెపై జాలికలిగింది.\nఅతడు చాలా దూరం నడవడం వల్ల బాగా\nఅలసివున్నాడు. అయినా ఏమాత్రం\nసంకోచించకుండా, \"తప్పకుండా వస్తాను,\nపదండి ! '' అన్నాడు.\nఆమె చప్పున ఇంటికి తాళంపెట్టి,\nలాంతరు తీసుకుని బయలుదేరింది.\nదారిలో ఆమె సాగరుడికి తనను గురించి\nచెప్పుకున్నది.\nఆమె పేరు కళ్యాణి, తండ్రి తప్ప\nమరెవరూ లేరు. తండ్రి లోగడ అడవి\nనుంచి కట్టెలు కొట్టి తెచ్చేవాడు. కాని,\nవయసు మీరడంతో ఓపిక తగ్గి, యీ మధ్య\nకొంతకాలంగా అడవి నుంచి కుంకుళ్ళూ,\nచింతపండూ ఏరి తెచ్చి సంతలో అమ్మడం\nప్రారంభించాడు. మామూలుగా పొద్దున్నే\nఅడవికి పోయి, సాయంకాలానికల్లా తిరిగి\nవస్తాడు. ఇవాళ అర్ధరాత్రి అయినా తిరిగి\nరాకపోయేసరికి, ఆమె ఆందోళనపడు\nతున్నది.\n44\nమాటా, చేతా ఆదుకునే ఇరుగు\nపొరుగు, ఎవరో అదృష్టవంతులకు గాని\nదొరకరు ! ఎంత బతిమాలినా ఏ ఒక్కరూ.\nయీ చలిలో నా' వెంట అడవికి రావడానికి\nఒప్పుకోలేదు,\" అన్నది కళ్యాణి.\nఆమె పూర్వం నాలుగైదుసార్లు తండ్రి\nవెంట అడవికి వెళ్ళివున్నది. అతడు ఏ\nప్రాంతాల్లో తిరుగుతాడో ఆమెకు తెలుసు.\nఅక్కడికి చేరగానే పెద్దగా గొంతెత్తి,\n\"నాన్నా! నాన్నా!'' అంటూ కేకలువేసింది.\nకళ్యాణి తండ్రి పేరు బసవన్న అని\nతెలుసుకుని సాగరుడు కూడా చాలాసార్లు\nగట్టిగా కేకలుపెట్టాడు. ఆ కేకలకు చెట్ల\nమీది పక్షులు కోలాహలంగా అరిచాయి\nతప్ప, బసవన్న నుంచి మాత్రం జవాబు\nరాలేదు. ఇద్దరూ కేకలు పెడుతూ అడవిలో\nచాలా దూరం తిరిగి, తెల్లవారవస్తుండగా\nనిరాశతో ఇల్లు చేరారు.\nకళ్యాణి దుఃఖం ఆపుకోలేక ఏడవడం\nప్రారంభించింది. సాగరుడు ఆమెకు\nధైర్యం చెబుతూ, \" మీ నాన్న, హఠాత్తుగా\nఏదైనా పనితగిలి, అటునుంచి అటు మరే\nదైనా ఊరు వెళ్ళివుండవచ్చు. సాయంత్రం\nవరకూ చూద్దాం,\" అన్నాడు.\nసాయంత్రం కావస్తూండగా, వీధిలో\nనుంచి ఒక ఏభై ఏళ్ళ వయసువాడు\nకళ్యాణిని కేకవేసి పిలిచాడు. వాడు\nఅడవిలో కట్టెలు కొట్టుకు బతికే సోమన్న.\nసోమన్న కుంకుళ్ళతో సగం నిండిన\nసంచీ నొకదాన్ని కళ్యాణికిస్తూ, '' ఇది\nఅడవిలో దొరికింది. కొంచెం దూరాన,\nయీ చెప్పులు దొరికాయి. ఇవి. మీ\nనాన్నవే గదా ? నాకు యింకా కాస్త ఆశ\nవుందనుకో—అయినా, లోగడ అదే ప్రదే\nశాన సత్తెన్నను పులి ఎత్తుకుపోయిన\nసంగతి మనకు తెలుసు,\" అని తల\nవంచుకు వెళ్లిపోయాడు.\nఆమాటలు వింటూనే కళ్యాణి స్పృహ\nతప్పి పడిపోయింది. సాగరుడు ఆమె\nముఖాన నీళ్లు చల్లి, ఉపచారాలు చేస్తూ\nకూర్చున్నాడు. ఒక రాత్రివేళ అతడు\nమగతనిద్రలో వున్న సమయంలో పెరట్లో\nఏదో అలికిడి అయి, మెలకువ వచ్చింది.\nమంచం మీద కళ్యాణి లేదు. సాగరుడు\nగబగబా పెరట్లోకి వెళ్ళాడు. కళ్యాణి\nజుట్టు పీక్కుంటూ బావికేసి నడుస్తున్నది.\nసాగరుడు ఆమె చేయి పట్టుకుని\n\"ఇదేం పని ? ఇంట్లోకి పద.” అంటూ\nగట్టిగా కోప్పడ్డాడు.\n\" నేను బతికుండి ఏం లాభం? ఈ\nలోకంలో నాకు దిక్కంటూ లేదు.”\nఅంటూ కళ్యాణి పెద్దగా రోదించింది.\nసాగరుడు ఆమెను ఓదార్చుతూ\n\" నీకు, నేనున్నాను! నా తల్లిదండ్రులను\nఒప్పించి, నిన్ను పెళ్ళాడతాను, సరా!'”\nఅన్నాడు.\nకళ్యాణి యింట్లోకి వచ్చి, ఎప్పటిలా\nమంచం మీద పడుకున్నది. తెల్లవారు\nతున్న సమయంలో ఒక ఒంటెద్దు బండి\nవచ్చి, యింటి ముందు ఆగింది. కళ్యాణి\nవెళ్ళి వీధి తలుపు తెరుస్తూనే, బండిలో\nనుంచి దిగుతున్న తండ్రిని చూసి,\nఆనందం పట్టలేక చిన్నగా కేక పెట్టింది.\nనీరసంగా వున్న బసవన్నకు ఒక యువ\nకుడు చేతి సాయం యిచ్చి నడిపిస్తూ,\nయింట్లోకి తీసుకు వచ్చాడు.\nపైపంచెతో కూతురు కళ్ళ నీళ్ళు\nతుడుస్తూ బసవన్న జరిగిందేమిటో\nచెప్పాడు:\nబసవన్న అడవిలో రాలిన కుంకుళ్ళు\nఏరుతూ, ఒకచోట కొమ్మల్లో బాగా పండిన\nకుంకుళ్ళను చూశాడు. చెట్టెక్కి వాటి\nనన్నిటినీ సునాయాసంగా రాల్చవచ్చు\nననుకుంటూ, అతడు చెట్టు బోదెను సమీ\nపిస్తూ, అజాగ్రత్త కొద్దీ అక్కడ వున్న\nపుట్ట మీద కాలు వేశాడు. ఆ మరుక్షణం\nతాచుపాము బుస్సుమంటూ బయిటికి\nవచ్చి, అతడి కాలిమీద కాటువేసి జర\nజరమంటూ పారిపోయింది.\nపామును స్పష్టంగా చూసిన బసవన్న\nకళ్ళు బైర్లుకమ్మి అక్కడే కుప్పలా\nకూలిపోయాడు.\n‘“ఆ తరవాత జరిగిందేమిటో యీయన\nఎరగడు, నేను చెబుతాను!\" అంటూ\nబసవన్న వెంట వచ్చిన యువకుడు\nప్రారంభించాడు :\n“ నా పేరు రాజారాం. బాల్యంలోనే\nతల్లిదండ్రులను పోగొట్టుకున్న అనాధను.\nఊళ్లో ఎవరూ నన్ను ఆదరంగా చూసే\nవాళ్లు కాదు, వాళ్లకు నేనంటే చిన్న\nచూపు మొన్న మా ఊళ్ళో గ్రామదేవత\nజాతర. పశువుల బలులూ, భక్తుల పెడ\nబొబ్బలూ చూడలేక నేను అడవిలోకి\nవెళ్లాను. అక్కడ మీ నాన్న ఒక చెట్టు\nకింద నురగలు కక్కుతూ కనిపించాడు.\nఅది పాము కాటని నేను గ్రహించి,\nఈయన్ని భుజాన వేసుకుని పక్క\nఊరిలో వున్న వైద్యుడి దగ్గిరకు తీసుకు\nపోయాను. సమయానికి వైద్యుడు యింట\nవుండడంతో చికిత్స జరిగి, మీ నాన్న\nనీకు దక్కాడు!\" అన్నాడు.\n\"మీ మేలు జన్మజన్మలకీ మరిచి\nపోలేను! మీరు, మా నాన్న ప్రాణాలు\nకాపాడారు; ఈయన నా ప్రాణదాత!\"\nఅంటూ కళ్యాణి, సాగరుడిని వెళ్లిద్దరికీ\nపరిచయం చేసి, జరిగినదంతా చెప్పింది.\nరాజారాం, సాగరుడూ ఆ క్షణంలోనే\nఆప్తమిత్రులయిపోయారు. ఆ సాయంత్రం\nవాళ్లిద్దరూ షికారుగా నదికేసి వెళ్లిన\nసమయంలో, బసవన్న కూతురుతో, ''ఈ\nనాటినుంచీ రాజారాం అనాధ కాదు;\nమనతోపాటే వుంటాడు, మీ ఇద్దరికీ పెళ్లి\nచెయ్యబోతున్నాను,\" అన్నాడు.\nకళ్యాణి తెల్లబోయి, '' సాగరుడు\nనన్ను పెళ్ళి చేసుకుంటానన్నాడు కదా !\"\nఅన్నది.\nరాజారాం నా ప్రాణం కాపాడాడు.\nఅతడికి నిన్నిచ్చి చేస్తాననీ, మాతోపాటే\nవుండిపొమ్మనీ చెప్పి, ఎంతో బతిమాలి\nతీసుకు వచ్చాను,\" అన్నాడు బసవన్న.\n“మరి సాగరుడు నా ప్రాణదాతకదా!''\nఅన్నది కళ్యాణి.\nబసవన్న కొంచెంసేపు ఆలోచించి,\n‘\" అయితే, అంతా నీ యిష్టానికే వదులు\nతున్నాను. నీ పెళ్లి ఎవరితో జరిగినా నాకు\nసంతోషమే,\" అన్నాడు.\nకళ్యాణికి యీ చిక్కుముడి ఎలా\nవిడదీయాలో అర్థం కాలేదు. ఆమె ప్రతి\nశుక్రవారం అమ్మవారి ఆలయాని కి\nవెళుతూ వుంటుంది. తండ్రి క్షేమంగా\nతిరిగి వచ్చినందుకు, ఆ రోజు శుక్రవారం\nకాకపోయినా ఆలయానికి వెళ్ళాలను\nకున్నది.\nఆలయం పూజారికి క్రమం తప్పకుండా\nవచ్చే కళ్యాణి అంటే ఎంతో వాత్సల్యం.\nఆమె ముందు దేవీ దర్శనం చేసుకుని\nవచ్చి, పూజారికి తన కెదురైన సమస్య\nగురించి వివరంగా చెప్పింది.\n\"ఇది మొత్తం నీ భావిజీవితాని కి\nసంబంధించిన అతిముఖ్య విషయం.\nకనక, నీకై నువ్వే ఒక నిర్ణయానికి\nరావడం ఉత్తమం!'' అన్నాడు పూజారి.\n“నిర్ణయం నాదే! అయితే, అది సరై\nనదో కాదో మీరు చెప్పాలి. రాజారాం\nమా నాన్న ప్రాణదాత, సాగరుడు నా\nప్రాణదాత. వీళ్ళిద్దరిలో ఎవరిని చేసు\nకోవడానికైనా నేను సిద్ధమే. బాగా ఆలో\nచించాక నేను రాజారాంను చేసుకోవాలని\nనిర్ణయించుకున్నాను,\" అన్నది కళ్యాణి.\n''అదేం ! నీ ప్రాణాలకన్నా, మీ నాన్న\nప్రాణాలు విలువైనవనా, నీ ఉద్దేశం?\"\nఅని అడిగాడు పూజారి.\n\" ఇక్కడ ప్రాణాల విలువల్ని లెక్క\nకట్టడం లేదు. ఆ ఇద్దరికీ మేము\nజన్మాంతం కృతజ్ఞులం. నేను, మా నాన్న\nలేడనుకున్న క్షణంలో ఎంతో మానసిక క్షోభ\nఅనుభవించాను. అందువల్ల, బాల్యం\nనుంచీ ఎవరి ఆదరణా లేకుండా బతికిన\nరాజారాం బాధ ఎలాంటిదో నేను అర్థం\nచేసుకోగలను. పైగా, అతణ్ణి మా నాన్న,\nమా అమ్మాయిని చేసుకోమని బతిమాలి\nవెంటబెట్టుకు వచ్చాడు. సాగరుడు\nకష్టంలో వున్న నన్ను చూసి జాలికొద్దీ,\nతనకు తానై నన్ను పెళ్ళి చేసుకుంటా\nనన్నాడు. అంతేగాని నేనతణ్ణి చేసుకుం\nటానని ఎలాంటి వాగ్దానమూ చెయ్యలేదు !\nకనక. నేను రాజారాంను వివాహ\nమాడడమే ధర్మంగా వుంటుంది,\" అన్నది\nకళ్యాణి.\nపూజారి తలవూపుతూ చిరునవ్వు నవ్వి\nవూరుకున్నాడు.\nకళ్యాణి యింటికిపోయి, తన నిర్ణయం\nఏమిటో తండ్రిక చెబుతూండగా షికారు\nవెళ్ళిన రాజారాం, సాగరుడు\nవచ్చారు. అంతా విన్న సాగరుడు మంద\nహాసం చేస్తూ, \" కళ్యాణీ, నీది సరైన\nనిర్ణయం! రాజారాం లాంటి అదృష్ట\nవంతులు బహు కొద్దిమంది వుంటారు,\" `\nఅన్నాడు.\nబసవన్నా. రాజారాంలకు కళ్యాణి\nనిర్ణయంకన్నా, సాగరుడి మాటలు\nమరింత ఆనందం కలిగించినై.",
            "book_page_end": 49
        },
        {
            "title": "కనకయ్య తెలివి",
            "book_page_start": 50,
            "pdf_page_start": 50,
            "pdf_page_end": 50,
            "author": "ఎమ్. డి. సౌజన్య",
            "genre": "హాస్యం",
            "moral": "తెలివైన వాదనతో నష్టాన్ని తప్పించుకోవచ్చు. సమస్యను పరిష్కరించడంలో తెలివి కీలకం.",
            "keywords": [
                "కనకయ్య",
                "గ్రామపెద్ద",
                "నిచ్చెన",
                "తెలివి",
                "నష్టపరిహారం"
            ],
            "characters": [
                "కనకయ్య",
                "పనికుర్రవాడు",
                "గ్రామపెద్ద"
            ],
            "locations": [
                "గ్రామం"
            ],
            "content": "కనకయ్య వాళ్ళ ఇంటి బూజు దులపడానికి నిచ్చెన ఎక్కిన కుర్రవాడు, జారి కిందపడి, కాలు\nవిరగ్గొట్టుకున్నాడు. అయితే, వాడు ఆ నిచ్చెన భుజాన వేసుకుని కుంటుకుంటూ గ్రామపెద్ద\nదగ్గిరకు పోయి, “ అయ్యా, కనకయ్యగారు యింత పనికిమాలిన ఓటి నిచ్చెన యివ్వబట్టే, జారి\nకిందపడి కాలు విరగ్గొట్టుకున్నాను. కాలు నయం చేయించుకునేందుకు ఖర్చులగ్గాను నష్ట\nపరిహారం యిప్పించండి,” అన్నాడు.\nగ్రామపెద్ద కనకయ్యను పిలిపించి, పనికుర్రవాడి అభియోగం గురించి అడిగాడు.\nకనకయ్య ఏ మాత్రం కంగారుపడకుండా, \" ఈ పనికుర్రాడు అజాగ్ర త్తవల్ల పడ్డాడే\nగాని, నిచ్చెన మహగట్టిది!” అంటూ దాపులనున్న ఒక చెట్టుకు నిచ్చెన వేసి, గబగబా\nపైకెక్కాడు. అయితే కనకయ్య బాగా స్థూలకాయుడు కావడంతో నిచ్చెన ఫెళఫెళమంటూ\nవిరిగిపోయింది.\n“ఇప్పుడేమంటావు?” అన్నాడు గ్రామపెద్ద కోపంగా.\n\"నా అంత స్థూలకాయుడు ఎక్కడంవల్ల గదా, నిచ్చెన విరిగింది! ఈ కుర్రవాడెక్కితే\nవిరగలేదు. అలాంటప్పుడు యిది ఓటి నిచ్చెన ఎలా అవుతుంది? లోపం కుర్రవాడిదే,”\nఅన్నాడు కనకయ్య.\nగ్రామపెద్ద నష్టపరిహారం యివ్వనవసరం లేదని తీర్పు చెప్పి, పనికుర్రవాణ్ణి గట్టిగా\nమందలించి పంపేశాడు.\n- ఎమ్. డి. సౌజన్య",
            "book_page_end": 50
        },
        {
            "title": "విఘ్నేశ్వరుడు (వాతాపి స గ ర గా థ)",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక కథ",
            "moral": "ధర్మం, న్యాయం, ప్రజాశ్రేయస్సును పట్టించుకోని రాజ్యం నశిస్తుంది. దైవభక్తి, విశ్వాసం అసాధ్యాలను సుసాధ్యం చేస్తాయి.",
            "keywords": [
                "అగస్త్యుడు",
                "ఇల్వలుడు",
                "విఘ్నేశ్వరుడు",
                "శాపం",
                "ధర్మరాజు",
                "వాతాపినగరం"
            ],
            "characters": [
                "అగస్త్యుడు",
                "ధౌమ్యుడు",
                "అర్జునుడు",
                "ఇల్వలుడు",
                "ధర్మరాజు",
                "చళుకవర్మ",
                "శతృంజయుడు"
            ],
            "locations": [
                "వాతాపినగరం",
                "వింధ్యాటవి",
                "హస్తినాపురం"
            ],
            "content": "విఘ్నేశ్వర శిల్పంలోని దేవతావిగ్రహాల\nగానానికి తన్మయుడైన అగస్త్యుడు,\n\"వాతాపి గణపతీ ! నీ అద్భుత\nశిల్పాన్ని నీవే మలచుకొన్నావు! ఇటు\nవంటి మహోన్నత శిల్పం చెక్కడం\nఎవరితరం!'' అన్నాడు.\nఅప్పుడు విగ్రహంలోనుంచి, ''అగస్త్య\nమహర్షీ ! నా కోసమని నేను శిల్పం\nమలచుకోలేదు, నీ తృప్తి కోసం నీ కోరిక\nనెరవేర్చాను, అంతే! అందువల్ల ఈ మహా\nశిల్పం కొంతకాలం మాత్రమే ఉంటుంది,\nఅటు పిమ్మట అదృశ్యమౌతుంది! ద్వాప\nరంలో ధర్మరాజు అశ్వమేధయాగ సంద\nర్భంలో, ఇదే స్థానంలో మరొక పెద్ద\nవిగ్రహం ప్రతిష్ఠింపబడుతుంది! \"\nఅంటూ విఘ్నేశ్వరుని మాటలు వినిపిం\nచాయి - అని ధౌమ్యుడు అర్జునుడితో\nచెప్పి, \" అర్జునా ! ఆ మహా శిల్పాన్నే\nమనం చూస్తున్నాం,” అని ఆగాడు.\nఅర్జునుడు మహాశిల్పం చుట్టూరా పలు\nమార్లు ప్రదక్షిణాలు చేసి, భక్తిశ్రద్ధలతో\nపరిశోధించాడు. మహాశిల్పం విఘ్నేశ్వ\nరుడే. ఆ విఘ్నేశ్వరుడిని అంటి పెట్టుకొని\nత్రిమూర్తులు, జగదంబ, లక్ష్మిపార్వతీ\nసరస్వతులు, నవగ్రహాలు మొదలుకొని\nఅనేకమంది దేవతలు మనోహరశిల్పాలుగా\nమలచబడ్డారు. విఘ్నేశ్వరుని రెండు\nపాదాల ఇరుకున విఘ్నం బంధింపబడి\nఉన్నది, ఎలుకరాజుతోక విగ్రహం\nచుట్టూరా వలయం చుట్టి ఉన్నది. శిల్ప\nశోభ తిలకించడానికి వేయికళ్ళున్నా\nచాలవు అనిపిస్తున్నది. తనివితీరా చూశాక\nఅర్జునుడు ధౌమ్యుడితో, “ఆచార్యదేవా !\nఇంతటి మహనీయశిల్పం చుట్టూరా నెల\nకొన్న వాతాపినగరం మహెూన్నతదశ\nఅనుభవించి యిప్పుడెందుకిలా ఉంది ?\nవాతాపి నగర గాథ వినాలని కుతూహల\nపడుతున్నాను !'' అన్నాడు.\nధౌమ్యుడు తిరిగి చెప్పడం ప్రారంభిం\nచాడు :\nఅగస్త్యుడు లో ఫా ముద్ర ఆదేశాను\nసారం ఏమీ మిగుల్చుకోకుండా, ఉంచిన\nధనాన్ని అందరికీ పంచేసి, ప్రజారాజ్య\nపాలనా బాధ్యతలను పౌరధర్మాలను అను\nసరిస్తూ సుఖజీవనం గడపండని ప్రజలకు\nచెప్పి, కట్టుబట్టలతో లోపాముద్రతో తన\nఆశ్రమానికి వెళ్ళిపోయాడు.\nవిఘ్నేశ్వర మహాశిల్పమే ప్రజారాజ్య\nమకుటంగా ఆరాధించుతూ వాతాపినగర\nప్రజలు చిరకాలం క్రమబద్ధంగా సుఖ\nజీవనం చేశారు. తరాలు మారాయి.\nఆదర్శరాజ్యంగా, ప్రజారాజ్య మార్గదర్శ\nకంగా దినదిన ప్రవర్ధనమానమై విస్తరిం\nచిన వాతాపినగరం దేశదేశాంతరాల్లో పేరు\nపొందింది.\nఅగస్త్యుడు తన్ను కూడా హతమారు\nస్తాడనే చావు భయంతో పారిపోయి,\nవింధ్యాటవుల్లో ఊరూ పేరూ లేని చీకటి\nబతుకు బతుకుతున్న ఇల్వలుడు వాతాపి\nనగరం పేరు ప్రఖ్యాతులు విని, అగ\nస్త్యుడు అక్కడ లేడని తెలుసుకొన్న\nమీదట నయవంచనతో సాధించాలనే\nతలంపుతో, ప్రజా సేవనే జీవిత పర\nమార్థంగా పెట్టుకొన్న వాడిలాగ రూపు\nమార్చుకొని, వాతాపినగర ప్రజల మధ్యకు\nచేరాడు. అప్పటి పరిస్థితి కూడా ఇల్వలు\nడికి అనుకూలంగా ఉంది.\nక్రమక్రమంగా కాల మహిమ వల్ల,\nవాతాపినగర ప్రజల్లో స్వార్ధచింత అంకు\nరించి పెరగసాగింది: కలిమిలేములు\nప్రారంభమయ్యాయి. ప్రజల్లో భేదాభి\nప్రాయాలు, పొరపొచ్చాలు తలదాల్చాయి.\nతెలివితేటలు, తెలివి తక్కువవారి ని\nవంచించడానికి పనికివచ్చాయి.\nఅలాంటి పతనదశ ప్రారంభంలో,\nఇల్వలుడు ఒక ప్రజానాయకుడుగా\nతయారై ఇంద్రజాల విద్యలతో ఒక మహా\nపురుషుడుగా ప్రజలను ఆకట్టుకున్నాడు.\nనగర మధ్యంలో ఉన్న విఘ్నేశ్వర\nమహాశిల్పం మీద ప్రజలకు గురి ఉన్నంత\nకాలం అగస్త్యుణ్ణి, అగస్త్యుడు చెప్పిన\nనైతిక సూత్రాల్ని మరచిపోరనే విషయం\nగుర్తించాడు. తాంత్రికవిద్యలు, మద్య\nపానీయాలు ప్రజలకు రుచిచూపించాడు.\nఅగస్త్యుడు నాటించిన ప్రజా రాజ్య\nసూత్రాల శిలాఫలకాలను ఊడబెరికించి,\nకొత్తకొత్త సూత్రాలు నూరిపోశాడు. ఒకరి\nనొకరు దోచుకోవడంలో ఉన్న ఆనంద\nవిశేషాన్ని ప్రచారం చేశాడు. గిరిగీసుకొని\nకూచోడం మనిషిలక్షణం కాదనీ, కొత్త\nకొత్త సుఖాలు తెలుసుకోడానికే బ్రత\nకడం, అనే సిద్ధాంతానికి ప్రజల్ని మళ్ళిం\nచాడు. ప్రచ్ఛన్న వేషాలతో చాలామంది\nరాక్షసులు ఇల్వలుడికి తోడైనారు. ప్రజా\nసేవకుడుగా అవతరించి, ప్రజానాయ\nకుడుగా తయారైన ఇల్వలుడు మహా\nనాయకుడై, ప్రజలపై అంకుశంగా\nమారాడు. అంతఃకలహాలు రేపాడు.\nవాతాపి'న'గరం' కొట్లాటలతో నిండి\nపోయింది. దుర్మార్గులు అమాయకులను\nవేటాడుతున్నారు. నగరం అల్లకల్లోలమై\nపోయింది. చాలామంది ప్రజలు నగరం\nవిడిచి వెళ్ళిపోయారు.\nఇల్వలుడు నగర మధ్యంలో ఉన్న\nవిఘ్నేశ్వర మహాశిల్పాన్ని నేలమట్టం\nచేయాలని ప్రయత్నాలు ఆరంభించాడు.\nశతఘ్నుల్ని చుట్టూరా గురిపెట్టించాడు.\nశిల్పం అడుగు నేలలో ప్రేలుడుమందు\nదట్టింపించి, అగ్గి ముట్టించడమే తరవా\nయిగా ఉన్న స మ యం లో, అతి\nవిచిత్రంగా అద్భుతం జరిగింది. నిప్పు\nతగిలించకుండా నే మందుగుండు\nప్రేలింది. శతఘ్నిశకటాలు అటు నుంచి\nఇటు వెనక్కుతిరిగి ప్రేలి గుండ్లవర్షం\nకురిపించాయి. ఆ అగ్నివర్షంలో దుర్మార్గు\nలంతా మరణించారు. చాలామంది\nవికలాంగులయ్యారు. వారిలో ఇల్వలుడు\nకూడా ఒకడు. ఇల్వలుడి ఒక కాలు,\nఒక చేయి పోయింది. రక్తసిక్తమైన\nదేహంతో నేల దొర్లుతూన్న సమయంలో,\nఇల్వలుడికి విగ్రహం నుంచి మాటలు\nవినిపించాయి.\n“ఓరీ, ఇల్వలా! అంగవైకల్యంతో,\nముసలితనంతో చివికి చివికి కుళ్ళుతూ\nచిరకాలం జీవించు! నీకు అదేసరియైన\nశిక్ష ! \" అని విఘ్నేశ్వరుడు శపించాడు.\nవాతాపినగరం క్రమంగా తన పూర్వ\nవైభవాన్ని కోల్పోయి, కొద్ది మంది\nమనుష్యులతో మాత్రమే ఇప్పుడిలా బీడు\nపడిపోయింది, అని ధౌమ్యుడు చెప్పడం\nముగించాడు.\n\" అర్జునా, ఆశ్చర్యపడకు! మహా\nశిల్పం అదృశ్యమైపోతుందని యిదివర కే\nవింటివి కదా!\" అని ధౌమ్యు డు\nఅంటూండగా ఆ చుట్టుపక్కల ఉన్న\nఒక ముళ్ళపొదలో, ఒక పండుముసలి\nవికృతరూపుడు ఒక చేయి, ఒక కాలుతో\nనేల మీద శరీరాన్ని యీడ్చుకొని వస్తూ\nకెవ్వున అరిచి, మహాశిల్పం ఉండిన వేపు\nచేతులు చాచి జోడించి గిలగిలలాడుతూ\nచనిపోయాడు.\nఅర్జునుడు అది చూసి ఆశ్చర్యపోతూ,\n\"గురుదేవా! వాడే కదా ఇల్వలుడు! \"\nఅన్నాడు.\nధౌమ్యుడు, \" ఔను, ఎప్పటికైనా\nదుర్మార్గులు అలాగే నశిస్తారు!\" అన్నాడు.\nవార్తాహరుల చేత వాతాపి నగరానికి\nబయలుదేరి రమ్మని అర్జునుడు ధర్మ\nరాజుకు కబురుపంపాడు.\nహ స్తినాపురం నుండి ధర్మరాజు భీమ,\nనకుల, సహదేవులతో వాతాపి నగరానికి\nవచ్చాడు.\nఆ రాత్రి ధర్మరాజు విఘ్నేశ్వర మహా\nశిల్పం అంతర్ధానమైన ప్రదేశానికి ఎదు\nరుగా కూర్చొని, ‘“ నా తమ్ముడు నీ మహా\nశిల్పం దర్శించాడు, దేవా! నాకూ ఆ\nభాగ్యం కల్గించవా ? నీ మహనీయ\nశిల్పాన్ని ఎవరు చెక్కుతారు! సత్వరమే\nనీ విగ్రహ ప్రతిష్ఠ జరిపించే మహా\nభాగ్యాన్ని నాకు కల్గించు!\" అని కన్నులు\nమూసి విఘ్నేశ్వరుని ధ్యానిస్తూ వేడు\nకొన్నాడు.\nఅప్పుడు అతని చెవుల్లో, “ ధర్మజా !\nదేవశిల్పి విశ్వకర్మ, దానవశిల్పిమయుడు\nకలసి శిల్పులుగా వచ్చి విగ్రహాన్ని చెక్కు\nతారు. విగ్రహ ప్రతిష్ఠ జరిగిన వెంటనే\nయాగాశ్వం కదలివెళ్తుంది. నీ అశ్వమేధ\nయాగం జయప్రదంగా జరుగుతుంది.\nవాతాపినగరాన్ని పునరుద్ధారణ చెయ్యి!\nమీ పాండవ సంతతివారైన చంద్రవంశ\nరాజులు చిరకాలం ఈ నగరాన్ని పాలి\nస్తారు!\" అనే వాక్కులు వినిపించాయి\nధర్మరాజు కళ్ళు తెరిచేసరికి ఎదురుగా\nమహెూన్నతంగా విఘ్నేశ్వర మహాశిల్పం\nదేదీప్యమానంగా కనిపించి అంతర్ధాన\nమైంది.\nమర్నాటి ఉదయం ఒక తెల్లనివాడు,\nఒక నల్లనివాడు ఆ దరిదాపుల్లో పొదల\nమధ్య ఉన్న పెద్ద స్ఫటికశిలను పరీక్షిస్తూ\nకనిపించారు. వారెవరైనదీ గ్రహించి ధర్మ\nరాజు వారికి మ్రొక్కి మర్యాదలు\nజరిపాడు.\nఆ శిలను పెకలించడానికి తవ్వుతున్న\nప్పుడు, అక్కడ గొప్పనిధి దొరికింది.\nఆ బంగారాన్ని ఇల్వలుడు నిక్షిప్తపరి\nచాడు. ఆ చోటు వదల్లేక చివికి చివికి\nవాడు చివరకు మరణం పాలయింది\nకూడా అక్కడే.\nధర్మరాజు ఆ నిధిని వాతాపినగర అభి\nవృద్ధికి వినియోగించాడు.\nఇద్దరు మహాశిల్పుల చేతుల మీదుగా\nవిఘ్నేశ్వరుని విగ్రహం, మహాశిల్పం\nఅదృశ్యమైన చోటనే గొప్ప ఆలయము,\nపెద్ద మంటపము తయారైనాయి. విశ్వ\nక ర్మ మ యు ల శిల్పరీతుల అద్భుత\nసమ్మేళనంతో ఒక గొప్ప శిల్ప సాంప్ర\nదాయానికి నాంది అయింది. భరతవంశం\nవా రి చే నెలకొల్పబడినందువల్ల అది\nభారతీయ శిల్పంగా పేరొంది, కాలాల\nతరబడి గొప్ప ప్రఖ్యాతి పొంది చిరస్థా\nయిగా వర్థిల్లింది.\nఆ విధంగా విఘ్నేశ్వర శిల్పం పూర్తి\nచేసి శిల్పులిద్దరూ ఎలాగ వచ్చారో అలాగే\nమాయమయ్యారు.\nఆలయంలో ధర్మరాజుచే విఘ్నేశ్వర\nవిగ్రహప్రతిష్ఠ జరిగిన వెంటనే గుర్రం\nదౌడు తీసి పరుగెత్తింది. అర్జునుడు,\nభీముడు సైన్య సమేతంగా దాని వెనక\nబయలుదేరారు.\nధర్మరాజు అగస్త్యుడు ఏర్పరిచిన ప్రజా\nరాజ్య పద్ధతులతో వాతాపినగర పాలన\nసాగేలా పాలనాదక్షత ఏర్పాటు చేసిన\nతరువాత నకుల సహాదేవులతో హస్తినా\nపురానికి తిరిగి వెళ్ళాడు.\nప్రజారాజ్య ప ర్యాయ ప దం గా\nప్రాంతం అగస్త్యరాజ్యమనీ, నగరం\nఅగ స్త్యనగరమనీ, కొంతకాలం పేర్కొన\nబడినవి. కాలక్రమాన వాతాపినగరం\nఅనే పేరే స్థిరంగా నిలిచిపోయింది.\nఅర్జునుడు దిగ్విజయాన్ని ముగించు\nకొని గుర్రంతో హస్తినాపురం చేరాడు.\nఅశ్వమేధయాగం జరిగింది. ధర్మరాజు\nయాగభాగాలను, విశ్వకర్మకూ, మయుడికీ\nప్రత్యేకంగా అర్పించాడు. శిల్పులకు\nశిల్పానికి గౌరవ ప్రపత్తులు చేకూర్చాడు.\nధర్మరాజు తర్వాత పరీక్షిత్తు, పరీక్షిత్తు\nతర్వాత జనమేజయుడు పాలించారు.\nజనమేజయుడి సంతతి వారైన రాజులు\nవాతాపినగరాన్ని పాలించసాగారు.\nవాతాపినగరాన్ని పాలించిన చంద్ర\nవంశరాజులలో శతృంజయుడు గొప్ప\nసామ్రాజ్యపిపాసి. వాతాపి నగరం రాజ\nధానిగా వాతాపి సామ్రాజ్యాన్ని స్థాపిం\nచాడు. సైన్యాల్ని పెంచడానికి ప్రజల\nమీద విపరీతంగా పన్నులు వేశాడు.\nనిరంకుశ పాలన సాగిస్తూ, ఇల్వలుడు\nమళ్ళాపుట్టాడు అని అనిపించుకున్నాడు.\nఅతని కుమారుల్లో కడపటివాడైన\nచళుకవర్మ చాలా మంచివాడు. అగస్త్యుడి\nప్రజారాజ్య సూత్రాలపై గురిగలవాడు.\nవిఘ్నేశ్వరుణ్ణి భక్తితో ఆరాధిస్తూ, విద్య\nపట్ల, కళలపట్ల ఆసక్తితో ఉండేవాడు.\nఅగస్త్యుడి అంశ అతనిలో ఉన్నదని\nప్రజలు అనుకునే విధంగా ప్రజాభి\nమానాన్ని సంపాదించాడు.\nసామ్రాజ్య విస్తరణకు శతృంజయుడు\nకుమాళ్ళను ఆయత్తం కమ్మన్నాడు.\nచళుకుడు తండ్రితో, \"జనహింస పరపీడ\nనతో కూడిన సామ్రాజ్య విస్తరణ కసాయి\nవృత్తికంటే ఏం గొప్పది?\" అని ఆన్న\nలతో కలిసి దండయాత్రకు వెళ్ళడం\nమానేశాడు.\nశతృంజయుడు మండిపడుతూ,\n“ఔరా! సింహం కడుపున ఎలుకపుట్టినట్లు\nరాజవంశంలో తప్పపుట్టావు! నీకు తగిన\nశాస్తి జరగాలి !” అని అంటూ ఒక ఎలు\nకను పట్టి తెప్పించి, దానికి చుళుక అని\nపేరుపెట్టి, దానితో చళుకవర్మకు పెళ్ళి\nఅని చాటించాడు.\nచుళుక అసలుపేరు కళ్యాణకింకిణి!\nఒక అప్సరస. ఇంద్రుడి శాపం వల్ల ఎలు\nకగా భూమ్మీద పడింది.\nకళ్యాణ వేదిక పైన వున్న పెళ్లిపీటలపై\nరాకుమారుణ్ణి, ఎలుకనూ చూసి, వచ్చిన\nవారు చేసే కోలాహల పరిహాసానికి చళు\nకుడు సిగ్గుతో కృంగిపోవాలని శతృంజ\nయుడు, ఆ విచిత్ర వివాహానికి రాజుల్నీ,\nప్రజల్నీ ఆహ్వానించాడు. కాని చళుకవర్మ\nమందహాసంతో, \"ఎలుకను మహారాజు\nకోడలుగా చేయించగల విఘ్నేశ్వరుడు,\nఎలుకను చిలుకల కొలికిగా చేసినా చేయ\nవచ్చు. అని మీరంతా నమ్మకపోవచ్చును\nగాని, నేను నమ్మగలను!\" అన్నాడు.",
            "book_page_end": 58
        }
    ],
    "statistics": {
        "total_stories": 13,
        "author_counts": {
            "బొమ్మిడి అచ్చారావు": 1,
            "చందమామ బృందం": 6,
            "భైరి సత్యనారాయణ": 1,
            "రాంబాబు": 1,
            "చెల్లూరి సీతారాజేశ్వరరావు": 1,
            "జొన్నలగడ్డ రత్న": 1,
            "మాచిరాజు కామేశ్వరరావు": 1,
            "ఎమ్. డి. సౌజన్య": 1
        },
        "genre_counts": {
            "నీతి కథ": 3,
            "చారిత్రక కల్పన": 1,
            "ఫాంటసీ": 1,
            "హాస్యం": 3,
            "పిశాచ కథ": 1,
            "జాతక కథ": 1,
            "చారిత్రక కథ": 1,
            "కథ": 1,
            "పౌరాణిక కథ": 1
        }
    }
}