{
    "book_id": "చందమామ_1982_02",
    "stories": [
        {
            "title": "పదహారణాల స్నేహం",
            "book_page_start": 6,
            "pdf_page_start": 6,
            "pdf_page_end": 10,
            "author": "మాచిరాజు కామేశ్వరరావు",
            "genre": "సామాజికం",
            "moral": "కష్టకాలంలో సహాయం చేసేవారే నిజమైన స్నేహితులు.",
            "keywords": [
                "స్నేహం",
                "సహాయం",
                "దయ",
                "సుదర్శనం",
                "అమల"
            ],
            "characters": [
                "అమల",
                "సుదర్శనం",
                "సుదర్శనం తండ్రి",
                "సవతి తల్లి"
            ],
            "locations": [
                "అమలాపురం",
                "నది",
                "గ్రామం"
            ],
            "content": "అత్తవారింటికి కొత్తగా కావరానికొచ్చిన\nఅమల, ఇల్లంతా ఒకసారి తిరిగి చూసి,\nతన అదృష్టాన్ని తానే నమ్మలేకపోయింది.\nలంకంత ఇల్లు, ఇంటి నిండా నౌకర్లు-\nయీ జరిగినదంతా ఆమెకు ఒక కలలా\nతోచింది.\nదాదాపు మూడు నెలల క్రితం ఆమె\nఒకనాటి సాయంత్రం ఏటి నుంచి నీటి\nబిందెతో యింటికి వస్తున్నది.\nదారిలో ఒక అందమైన యువకుడు\nఎదురు పడి, ఆమె కేసి ఒకటి, రెండు\nక్షణాలు పరీక్షగా చూసి, \"మరేం అను\nకోకు. నా పేరు సుదర్శనం. నీ పేరేమిటి?\nఇల్లెక్కడ ?'' అని అడిగాడు.\nఅపరిచితుడు యిలా పలకరించేసరికి\nఅమల బెదరిపోతూనే అతడి ప్రశ్నలకు\nజవాబు చెప్పి, గబగబా ఇంటికి వెళ్లి\nపోయింది.\nఆ తరవాత పది రోజులకు సుదర్శనం\nతల్లిని వెంట బెట్టుకుని అమల వాళ్ళ\nఇంటికి వచ్చాడు. అసలు విషయం\nఆమెకు అప్పుడు తెలిసింది. లోగడ సుద\nర్శనం ఆమెను ఏటి దగ్గిర పలకరించిన\nరోజున, తల్లిదండ్రు ల తో కలిసి,\nఆ గ్రామంలో ఒక అమ్మాయిని చూడ\nవచ్చాడు.\nఆ అమ్మాయి తండ్రి సుదర్శనం\nతండ్రికి మంచి స్నేహితుడు.\nఅతిగా అలంకరించుకుని దురుసుగా,\nఎబ్బెట్టుగా మాట్లాడిన అమ్మాయి\nసుదర్శనానికి నచ్చలేదు. తండ్రి కోప\nగించుకుని ముందుగా బయలుదేరి తమ\nఊరు వెళ్లిపోయాడు. కొంచెం వెనగ్గా\nప్రయాణమైన సుదర్శనానికి, ఏటి నుంచి\nనీరు తెస్తున్న అమల దారిలో తారస\nపడింది.\nఅమల సవతి తల్లి, అమల అదృష్టా\nనికి చాలా బాధ పడిపోయింది. అయితే,\nయిరుగూ పొరుగు వాళ్ళ వల్ల నానా\nమాటలూ అనిపించుకోవలసి వస్తుందని,\nయీ పెళ్లికి ఒప్పుకున్నది.\nఅమల అత్తవారింటికి వస్తూనే, యీ\nపెళ్ళి తన మామగారికి ఏ మాత్రం యిష్టం\nలేదని తెలుసుకున్నది. ఆయనకు కట్నం\nగురించి చింతలేదు; కొడుకు, తన స్నేహి\nతుడి కూతుర్ని కాదన్నాడన్నదే బాధ!\nఆమె ఒకనాడు భర్తతో, '' నాకు\nస్నేహితుడంటూ వున్న ఒక్కరూ. యీ\nఊళ్ళోనే వున్నారు. ఆయన్నొకసారి\nచూడాలి. ఇది, ఎన్నేళ్ళుగానో మనసులో\nవున్న కోరిక,\" అన్నది.\nసుదర్శనం ఆశ్చర్యపోతూ, “నీకు,\nయీ ఊళ్లో స్నేహితుడా! ఎవరాయన?''\nఅని అడిగాడు.\n“ అంత ఆశ్చర్యపోకండి. ఆ స్నేహి\nతుడి కథ యిది,” అంటూ అమల\nజరిగినదంతా చెప్పింది:\nఅమల పుట్టగానే తల్లి పోయింది.\nతండ్రి మరొక పెళ్ళి చేసుకున్నాడు. సవతి\nతల్లి అమలను రాచి రంపాన పెట్టేది.\nపదేళ్ళు కూడా నిండని అమల చేత\nఇంటి చాకిరీ అంతా చేయించేది. బడికి\nవెళ్ళనిచ్చేది కాదు.\nఐలా వుండగా, సవతి తల్లి తమ్ముడి\nపెళ్ళి నిశ్చయమైంది. ఆమె పది రోజులు\nముందుగానే పెళ్ళికి ప్రయాణమైపోతూ,\nఇంటి గదులు అన్నీ తాళం పెట్టి, ముందు\nగదిలో కుంపటీ, సంచీలో కొంత బియ్యం\nఅమల కోసం వుంచింది.\n“ నేను పది రోజుల్లో తిరిగొస్తాను.\nనే నిచ్చే, యీ ఇరవై అణాలతో మజ్జిగా,\nఆకుకూరలూ కొనుక్కుని, మహారాణిలా\nవండుకు తిను,\"\nఅంటూ ఆమె అమల\nచేతిలో ఇరవై అణాలు పెట్టి, పిల్లలూ,\nభర్తతో వెళ్ళిపోయింది.\nఅమల తండ్రి రెండో భార్య చేతిలో\nకీలుబొమ్మ.\nఅమల రెండు పూటలకు సరిపడ\nవంట చేసుకుని, పగలు భోజనం కాగానే\nకిటికీ ముందు కూర్చుని, వీధిలోకి చూస్తూ\nకాలం గడిపేది. ఇలా ఒంటరిగా వుండడం\nఆమెకు బెంగ పుట్టించేది.\nఒకనాటి మధ్యాహ్నం వేళ, ఒంటి మీద\nకట్టుపంచ మాత్రమే వున్న ఒకాయన,\nవీధిలో నిలబడి, దారినపోయే వాళ్లకేసి\nచేతులు చాచి, ‘‘ గ్రహణం అని సముద్ర\nస్నానానికి వచ్చాను. బట్టలు ఒడ్డునపెట్టి,\nస్నానం చేస్తూండగా, వాటిని ఎవరో\nఎత్తుకుపోయారు. మా ఊరు వెళ్ళేందుకు\nబాడుగ బండిలో రేవు చేరి, అక్కడ\nపడవ ఎక్కాలి. ఇందుకు మొత్తం పద\nహారణాలు అవసరం. సాయం చేస్తే, ఆ\nడబ్బు మా నౌకరు చేత వెంటనే పంపు\nతాను,” అని దీనంగా అడగసాగాడు.\nకాని, ఎవరూ అతడికి సాయం చెయ్య\nలేదు. తల పక్కకు తిప్పుకుని వెళ్ళిపో\nసాగారు. ఇది చూసి అమలకు చాలా\nజాలి కలిగింది. ఆమె గుమ్మం దాకా\nవెళ్ళి, అతణ్ణి కేకవేసి పిలిచి, దగ్గిరకు\nరాగానే, '‘ పదహారణాల మాట సరే,\nభోజనం చేశావా ?'' అని అడిగింది.\n“ముందు మా ఊరు వెళ్ళిపోవాలి,\nపాపా! నీ పేరేమిటి ? \" అని అడిగా\nడతను.\nఅమల తన పేరు చెప్పి, \" నేను\nపదహారణాలిస్తాను. ముందు భోజనం\nచెయ్యి,” అని, రాత్రికని దాచిన అన్నంలో\nమజ్జిగ వేసి, అతడికి పెట్టింది.\nఅతను భోజనం చేసి ర క ర కాల\nకథలూ, కబుర్లూ చెప్పి అమలను బాగా\nనవ్వించాడు.\n'‘ ఇంతకూ, మీ ఊరేదో చెప్పావు\nకాదు,\" అన్నది అమల.\n\" నీ ఊరే! అమలాపురం,\" అంటూ\nనవ్వాడతను.\nఅతను పైన కప్పుకోవడానికి, తన తెల్ల\nపరికిణీ యిచ్చింది, అమల. చిరుగులు\nకనబడకుండా ఆ పరికిణీ కప్పుకుని\nఅతను, “ ఇదే ఆదితో, మా ఊరు\nనుంచి నీకు పట్టుపరికిణీ కుట్టించి పంపు\nతాను,'' అన్నాడు.\nఅమల యిచ్చిన పదహారణాలూ\nపుచ్చుకుంటున్నప్పుడు అతని చేతులు\nవణికాయి; కళ్ళల్లో నీళ్ళు తిరిగాయి.\n“ పాపా, ఒక వేళ, ఏనాడైనా మా ఊరు\nరావడం జరిగితే, మా ఇంటికి తప్ప\nకుండా రా. ఈ వయసులో నీకు అర్థ\nమౌతుందో లేదో గాని, కష్టంలో ఆదుకున్న\nవాళ్ళే, నిజమైన స్నేహితులు. చిన్న.\nకాయితం యిచ్చావంటే, నా చిరునామా\nరాస్తాను,'' అని అమల యిచ్చిన కాయితం\nమీద, తన ఊరూ, పేరూ రాసి యిచ్చి\nవెళ్ళిపోయాడు.\nచదువురాని అమల ఆ కాయితాన్ని'\nబట్టల అడుగున భద్రంగా దాచుకున్నది.\nరెండు రోజుల తరవాత ఒక మనిషి పట్టు\nపరికిణీ, వంద రూపాయిలూ తెచ్చి\nఅమలకు యిచ్చి '' అమలాపురం\nవచ్చినప్పుడు, తమ ఇంటికి తప్పకుండా\nరమ్మని బాబుగారు చెప్పమన్నారు.''\nఅన్నాడు.\nఆ వంద రూపాయిల్లో పన్నెండణాలు\nఖర్చయేసరికి, అమల సవతితల్లి తిరిగి\nవచ్చేసింది. ఆమె సంగతి తెలుసుకుని,\nఅమల దగ్గిర్నుంచి మిగిలిన డబ్బు తీసు\nకున్నది.\nఇది జరిగిన రెండు నెలలకు అమల\nతండ్రి హఠాత్తుగా జబ్బు చేసి చని\nపోయాడు. సవతితల్లి పుట్టిల్లు దూరంగా\nవున్న ఒక పల్లెగ్రామం. వేరే దిక్కులేని\nఅమల సవతితల్లి వెంట ఆ గ్రామం వెళ్ళి\nపోయింది.\nభర్తకు అమల యిదంతా చెప్పి,\n\"పెళ్ళి నిశ్చయానికి ముందు మీది\nఅమలాపురం అని తెలిసి, నాకు చాలా\nసంతోషం కలిగింది. తండ్రి ప్రేమ ఎలా\nవుంటుందో ఆయనవల్ల తెలిసివచ్చింది,”\nఅన్నది.\n“ అంతా బాగానే వున్నది. మరి,\nఆయన పేరూ, ఇల్లెక్కడో తెలియాలి\nకదా ? నీకు చదువు రాకపోవడం ఎంత\nయిబ్బందో చూశావా. ఆ స్నేహితుడిచ్చి\nపోయిన కాయితం యిటు తీసుకురా.\"\nఅన్నాడు సుదర్శనం.\nఅమల పెట్టె అడుగున పట్టుపరికిణీలో\nపెట్టి దాచిన కాయితం తీసి భర్తకిచ్చింది.\nసుదర్శనం అది చదివి, పెద్దగా చిటికె\nవేసి, \"నీ చిన్ననాటి స్నేహితుడు,\nమరెవరో కాదు; మా నాన్నే!\" అన్నాడు.\nఅమల నిర్ఘాంతపోయింది. వయసు\nపెరగడంతోపాటు ముఖంలో వచ్చిన\nమార్పులకు తోడుగా, తలంతా తెల్లబడి\nపోవడంతో ఆమె తన చిన్ననాటి స్నేహి\nతుణ్ణి గుర్తించలేక పోయింది.\nసుదర్శనం, తండ్రిని పిలిచి, కాగితం\nచూపించి, \"దీన్ని గుర్తు పట్టగలవా,\nనాన్నా ?'' అని అడిగాడు.\nసుదర్శనం తండ్రి ఆ కాయితాన్నీ,\nఅమలనూ ఒకటికి రెండుసార్లు తేరి\nపారచూసి, \" నువ్వు ఆ నాడు కష్ట\nసమయంలో నన్ను ఆదుకున్న అమల\nవేనన్న మాట !'' అంటూ సంతోషం\nకొద్దీ కళ్ళల్లో ఉబికే నీరును పై పంచెతో\nఅద్దుకున్నాడు.\n\"మీ స్నేహబంధం మహా గట్టిది,\nనాన్నా! పన్నెండేళ్ళ తర్వాత మిమ్మల్ని\nమళ్లీ కలిపింది,\" అన్నాడు సుదర్శనం.\n‘‘ అవునుమరి, మాది అసలైన పదహార\nణాల స్నేహం!\" అన్నాడు సుదర్శనం\nతండ్రి నవ్వుతూ.",
            "book_page_end": 10
        },
        {
            "title": "మకర దేవత",
            "book_page_start": 11,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "కేవలం సంపదను పోగుచేయడం, విలాసాలకు ప్రాధాన్యత ఇవ్వడం వల్ల ప్రజలు కష్టాల్లో పడి, రాజ్యం అరాజకత్వం పాలవుతుంది. నాయకుడు వివేకవంతుడై ఉండాలి.",
            "keywords": [
                "కుండలినీ ద్వీపం",
                "చిత్రసేనుడు",
                "సమరసేనుడు",
                "ధనం",
                "అరాచకం"
            ],
            "characters": [
                "మందరదేవుడు",
                "శివదత్తుడు",
                "చిత్రసేనుడు",
                "సమరసేనుడు",
                "నరవాహనమిశ్రుడు"
            ],
            "locations": [
                "కుండలినీ ద్వీపం",
                "రాజధాని నగరం",
                "కానని ద్వీపాలు",
                "మంత్రాల దీవి"
            ],
            "content": "[కుండలినీ సైనికులకు తన కోట వశమైపోగానే, మందరదేవుడు నలుగురు సైనికులను వెంట\nతీసుకొని పడవలలో సముద్రం మీద బయలుదేరాడు. అదేసమయంలో పడవలలో వస్తున్న\nమరికొందరితో సముద్రం మీద యుద్ధం జరిగింది. ఆ పడవలలో ఉన్నది శివదత్తుడు!\nఅతణ్ణి మందరదేవుడు కుండలినీ రాజ్యపరిస్థితులను గురించి అడిగాడు. తరవాత —]\nమందరదేవుడికి, శివదత్తుడి మాటలు\nచాలా ఆశ్చర్యం కలిగించినై. ఎంతో\nఅనుభవజ్ఞుడూ, ధైర్యశాలీ అయిన సమర\nసేనుడు కూడా రాజ్యపాలనా వ్యవహా\nరాల్లో ఎలా పొరబాట్లు చేశాడో అతడికి\nఅర్థం కాలేదు. కానని ద్వీపాల్లో, అనేక\nసాహసకృత్యాలు చేసి తెచ్చిన సంపద,\nకుండలినీద్వీపవాసులకు మేలు చేయక\nపోగా కీడుకలిగించిందని అతడికి తోచింది.\n\" శివదత్తా ! సమర సేనుడు, మంత్రాల\nదీవి నుంచి తెచ్చిన ధనరాసుల ఓడ\nమీకు సర్వసౌఖ్యాలూ సమకూర్చిందని\nనేను భావించాను,\" అన్నాడు మందర\nదేవుడు.\nశివదత్తుడు బిగ్గరగా నవ్వి, \"మందర\nదేవా! ఆ ధనరాసులే కుండలినీ ద్వీపంలో\nయింత అరాచకానికీ కారణభూతమయి నై.\nమేము ఆ నావతో కుండలినీ ద్వీపం చేరే\nసరికి రాజైన చిత్రసేనుడూ, ప్రజలూ\nమాకు ఘనస్వాగతం యిచ్చారు. వరసగా\nనెల రోజులపాటు రాజధానీ నగరం\nవేడుకలతో కళకళలాడింది. చిత్రసేనుడు\nప్రజల మీద నామమాత్రంగా వున్న\nపన్నులు కూడా రద్దు చేశాడు. రాజోద్యో\nగుల జీతాలు రెండింతలు, మూడింతలుగా\nపెంచాడు ! '' అన్నాడు.\n“అయితే, కుండలినీ రాజ్యం లోని\nప్రతి ఒక్కరూ సర్వసుఖాలూ అనుభ\nవించారనుకుంటాను, అవునా?” అన్నాడు\nమందరదేవుడు.\n“మందరదేవా! సావధానంగా వినండి,\nచెబుతాను !'' అంటూ శివదత్తుడు\nప్రారంభించాడు: \" ఎప్పుడైతే ధనాగారం\nవెండి బంగారాలతో నిండిపోయిందో,\nఅప్పుడే రాజైన చిత్రసేనుడికి రాజ్య\nపాలనా విషయాల్లో శ్రద్ధ తగ్గింది.\n‘‘ కావలసినంత ధనం తెచ్చాను. ఇక\nదేశప్రజలకు లోటేమిటుంటుంది!'' అను\nకున్నాడు సమర సేనుడు.\nచిత్రసేన మహారాజు, రాజోద్యోగులకు\nజీతాలు రెండు మూడు రెట్లు పెంచాడని\nచెప్పాను గదా? ఆ డబ్బుతో వాళ్ళు\nవిలాసాల్లో మునిగిపోసాగారు. ఇక పల్లె\nల్లోని వ్యవసాయదార్లు కూడా కట్టవలసిన\nపన్ను చిల్లిగవ్వ పాటి కూడా లేకపోయే\nసరికి, వాళ్ళకూ నడుం వంచి పంటలు\nపండించవలసిన అవసరం అంతగా కన\nపడలేదు. వాళ్ళు కుటుంబ పోషణకు\nఅవసరమైనన్ని తిండిగింజలు మాత్రం\nపండించుకుని, తతిమ్మా పొలాన్ని బీడుగా\nవుంచసాగారు. ఆహారపదార్థాల కొరత\nఏర్పడింది.\nఈ కారణం వల్ల పట్టణాలకు రావల\nసిన ఆహారపదార్థాలు రావటం తగ్గింది.\nపట్టణ ప్రజలు గుంపులు గుంపులుగా\nగ్రామాలకు బయలుదేరి, ఆహారపదార్థా\nలను ఒకరికన్న మరొకరు పోటీపడి,\nఎక్కువ వెలకు కొనసాగారు. ఆ విధంగా\nతమ వద్ద చేరిన డబ్బుతో ఏం కొనాలో\nతెలియని వ్యవసాయదారులు, వడ్ల\nధరలూ, కూరగాయల ధరలూ మరికొంత\nపెంచారు.\nక్రమక్రమంగా రాజ్యం అరాజకంపాలు\nకాసాగింది. పెద్ద పెద్ద మొత్తాలు చెల్లించి\nఆహారధాన్యాలు కొనుక్కోలేని పట్టణ\nవాసులు, ముఠాలుగా బయలుదేరి, రాత్రి\nవేళల్లో గ్రామాల మీద పడి దోచుకో\nసాగారు. దీనికి ప్రతిగా గ్రామాల్లో వుండే\nప్రజలందరూ ఏకమై, బస్తా వడ్లగింజల\nవిలువ దాని ఎత్తు బంగారం అని నిర్ణ\nయించేశారు. వాళ్ళు, అంతటితోవూరుకోక\nముఠాలుగా తయారై, చేతికి దొరికిన\nఆయుధాలతో ఆత్మరక్షణకు సర్వ\nసన్నద్ధమయారు.\nవిలాస కాలక్షేపాల్లో మునిగిపోయిన\nచిత్రసేన మహారాజుకు యివేమీ తెలి\nయవు. నిజం చెప్పాలంటే; ఆయనతో\nపాటు నేనూ, సమరసేనుడు కూడా అదే\nపొరపాటు చేశాం. కారణం, దేశంలో\nఏ మూల ఏం జరుగుతున్నదో మాకు తెలి\nయదు. ధనాగారాన్నుంచి, ధనం మంచి\nనీళ్ళ ప్రాయంగా ప్రజల మీదికి ప్రవహి\nస్తున్నా దాని అవసరం కలిగినవాళ్ళు చాలా\nమంది వుండేవాళ్ళు. ఆహారపదార్థాల\nధరలు లోగడకన్న వెయ్యిరెట్లు రెండువేల\nరెట్లు పెరగడంతో ఎవరికీ ఎంత ధనమున్నా\nచాలేది కాదు.\nఇక, చిత్రసేన మహారాజు కాలక్షేపం\nకోసం ప్రతిరోజూ ఏర్పాటుచేయించే వినోద\nప్రదర్శనల్లో వుండే వినోదం చాలా చిత్ర\nమైంది ! ఇప్పుడాలోచిస్తే అవి వినోద ప్రద\nర్శనాలు అనేందుకు చాలా సిగ్గుపడుతు\nన్నాను. కాని అప్పట్లో వాటిని చూసేందుకు\nఎంతోదూరాన్నుంచి కూడా జనం వందల\nవేల సంఖ్యలో వచ్చే వాళ్ళు. ఇక\nప్రదర్శనాల సంగతి :\nఅప్పుడే అడవి నుంచి పట్టుకువచ్చిన\nఒక క్రూరమైన సింహాన్ని కటకటాల మధ్య\nవదిలేవారు. దానిని ఎవరైనా సరే ఖడ్గ\nమాత్ర సహాయంతో సంహరించగలిగితే,\nఅలాంటి వారికి, చచ్చిన సింహం బరువు\nబంగారం బహూకరింపబడేది. ధన\nకాంక్షతో చాలామంది సాహసయువకులు\nసింహంతో పోరాడేందుకు వచ్చేవారు. దుర\nదృష్టవంతులు సింహానికి బలి అయ్యే\nవారు. అదృష్టవంతులు దానిని చంపి,\nరాజు నుంచి అంత ఎత్తు బంగారమూ\nగెలుచునేవాళ్లు.\nరాను రాను యీ వినోదాలు క్రూరంగా,\nఅనాగరికంగా తయారైనై. ఏను\nగుల పోరాటాలు, ఏనుగుకూ, సింహానికీ\nమధ్య పోరాటం.... వినోద ప్రదర్శనలు\nయీ విధంగా వుండేవి. నేను, సమర\nసేనుడితో యిందులో వున్న క్రౌర్యాన్ని\nగురించి చెప్పిచూశాను. కాని, ఆయనకు\nనా మాట మీద కన్న, లోగడ మంత్రాల\nదీవిలో తనతోపాటు వున్న నరవాహనమిశ్రు\nడనే సైనికుడి మాట మీద ఎక్కువ గురి.\n“ధనాగారంలో ధనానికేం కొదవలేదు.\nరాజు వృద్ధుడు. మన దేశప్రజలను ధైర్య\nవంతులుగా, సాహసవంతులుగా చేయ\nవలసిన బాధ్యత కూడా మన మీద\nవున్నది. అలాంటప్పుడు రాజు వినోదం\nకోసం యిలాంటి ప్రదర్శనలు ఏర్పాటు\nచేయటంలో వున్న తప్పేమిటి? '' అనే\nవాడు సమరసేనుడు.\nరాజూ, రాజోద్యోగులూ యిలాంటి విలా\nసాల్లో మునిగివుండగా, గ్రామప్రాంతాల్లో\nచాలా విచిత్రమైన మార్పులు రాసాగినై.\nఅక్కడ కాస్త బలవంతుడూ, నోరుగల\nవాడూ అయిన ప్రతి వ్యక్తి, ఒక చిన్న\nరాజై కూర్చున్నాడు. కొందరు అనుచరుల్ని\nసంపాయించటం, పక్క గ్రామం మీద\nదాడి చేసి, వాళ్ళను లోబరచుకోవటం—\nఇదీ పరిస్థితి. ఈ విధంగా ఒకే రాజ్యంలో\nచిన్న చిన్న రాజ్యభాగాలు ఏర్పడినై.\nప్రజలతో పూర్తిగా సంబంధాలు కోల్పో\nయిన చిత్రసేనుడికీ, అతడి ఉద్యోగులకూ\nయివేమీ తెలియవు. కొంతగా కొంత\nయీ దుష్ట పరిణామాల గురించి తెలుసు\nకున్న నా మాట అప్పట్లో ఎవరికీ రుచించ\nలేదు.\nదేశంలో వర్తకవ్యాపారాలూ, వ్యవ\nసాయం సమూలంగా నాశనమైనై. అన్ని\nటికీ తెగించిన కొందరు, బందిపోటు ముఠా\nలుగా తయారై పట్టణాలనూ. పల్లెలనూ\nదోచుకోసాగారు. కాలక్రమాన చిత్రసేనుడి\nపరిపాలన రాజప్రాసాదానికి పరిమితమై\nపోయింది. దేశంలో అతణ్ణి తలచేవాడే\nలేడు. పుట్టగొడుగుల్లా దేశంలో ఎక్కడ\nచూసినా రాజులూ, మహారాజులూ, సామ్రా\nట్టులూ బయలుదేరారు !\nఒకనాటి సాయంకాలం వినోద ప్రదర్శ\nనాలు తిలకిస్తున్న చిత్రసేన మహారాజుకు,\nఒక దూత వచ్చి పత్రం ఒకటి చేతి\nకిచ్చాడు. రాజు అది ఏమిటో చూడమని,\nపక్కన వున్న సమరసేనుడికి యిచ్చాడు.\nసమరసేనుడు అది చదువుతూనే వెలవెల\nపోయాడు. అతడి మొహాన కత్తివాటుకు\nనెత్తురుచుక్క లేదు.\n\" మహా రాజా, మీరు యిప్పటికి\nయీ ప్రదర్శనాలు సరి పెట్టి రాజభవనానికి\nరాకోరుతున్నాను. రాజ్యాంగ విషయం,\nమీతో మాట్లాడాలి, అవసరం!\" అన్నాడు\nసమరసేనుడు.\nచిత్రసేనుడు అయిష్టంగా నాకేసి,\nసమరసేనుడి కేసి చూసి, అక్కడి నుంచి\nబయలుదేరాడు. నేను శెలవు తీసుకొని\nవెళ్ళిపోయేటంతలో, సమర సేనుడు\nనన్నాపి. శివదత్తా ! చాలా ముఖ్య\nవిషయం. నీవు కూడా రావాలి!\" అన్నాడు.\nముగ్గురం రహస్య మందిరానికి\nవెళ్ళాం. సమరసేనుడు, దూత తెచ్చిన\nపత్రం మాకు చూపుతూ ఇలా చెప్పాడు .\n\"ఇంతకాలం నుంచీ మనం కళ్ళు\nవుండీ లేనివాళ్ళం అయాం ! ఈ కుండలినీ\nద్వీపంలో మనకుతెలియకుండానే కొందరు\nరాజులూ, మహారాజులూ మొలకలెత్తారు.\nవాళ్లల్లో కొందరు మనకు ఈ సందేశం\nపంపారు. వాళ్ళు దుష్టుడూ, అసమర్ధుడూ\nఅయిన రాజును తొలగించదలిచారట !\nకోట తమ వశంచేసి, లొంగిపొమ్మని–\nవాళ్ళ అంత్య సందేశం.''\nఅప్పటిగ్గాని చిత్రసేన మహారాజుకు\nఇంతకాలం నుంచి పట్టిన మత్తు వదిలింది\nకాదు. ఆయన నిద్రలో నుంచి హఠాత్తుగా\nలేచినవాడి లాగా, సమరసేనుడి కేసి కళ్ళు\nపెద్దవి చేసి చూశాడు. ఆ వెంటనే కాళ్ళతో\nనేలను గట్టిగా తన్ని, “ సమరసేనా !\nరాజ్యపరిస్థితులు కొంత చేజారినటే తోస్తు\nన్నది. ఈ పొగరుబోతుల పీచమణచక\nతప్పదు. తతిమ్మా వాళ్ళకు కూడా గుణ\nపాఠంగా వుండేటట్టుగా, ఆముఖ్యనాయకు\nలను పట్టి చిత్రవధ చేయటం మంచిది,\"\nఅన్నాడు.\n\"సరే, మహారాజా, శెలవు! మళ్ళీ\nకలుసుకుంటాను'' అని సమరసేనుడు\nగది నుండి బయటకు వచ్చేశాడు.\nనేను ఏమీ మాట్లాడకుండా ఆయన్ని\nఅనుసరించి కొంతదూరం నడిచాను.\nహఠాత్తుగా సమరసేనుడు ఒకచోట ఠక్షున\nఆగి : \" శివదత్తా ! దీన్ని గురించి నీ అభి\nప్రాయ మేమిటి?'' అన్నాడు. అలా సమర\nసేనుడు హఠాత్తుగా ప్రశ్నించేసరికి నేను\nగతుక్కుమన్నాను. దేశం అరాజకస్థితిలో\nవున్నదనీ, నోరుగల వాళ్ళు కొందరు ప్రజ\nలను కూడగట్టుకొని, వాళ్ళల్లో వాళ్ళు\nపోరాడుతున్నారనీ తప్ప, నాకు మరేమీ\nతెలియదు. చివరకు మహారాజునే ఎదిరిం\nచేంత బలశాలులు బయలుదేరారనేసరికి\nనాకు ఎక్కడలేని ఆశ్చర్యం కలిగింది.\nకాని, ఒకటి: సమరసేనుడికి దేశ పరి\nస్థితుల్ని గురించి నాకు తెలిసినపాటి కూడా\nతెలియదని ఆ సరికి గ్రహించాను !\n\" శత్రువులు బలశాలురనే నాకు తోస్తు\nన్నది. అలా కానప్పుడు వాళ్ళు నగరం\nమీద హఠాత్తుగా దాడి చేసి వుండేవాళ్ళు.\nహెచ్చరిక చేసి, దాడికి రావటం అంటే\n.... మీరే ఆలోచించి చూడండి!\" అన్నాను.\nసమరసేనుడు ఒకటి రెండు నిమిషాలు\nమాట్లాడలేదు. తరవాత తలపంకిస్తూ, “శివ\nదత్తా! నీవు చెప్పినదాంట్లో కొంత సత్యం\nలేకపోలేదు. అయినా మనకు సుశిక్షితమైన\nసైన్యం వుంది. అనుభవజ్ఞులూ, సమ\nర్థులూ, నమ్మకస్థులూ అయిన నాయకు\nలున్నారు. కనక ఈ దేశద్రోహుల్ని కాల\nరాచటం ఎంతో సేపు పట్టదు! \" అన్నాడు.\nసమరసేనుడు, 'నమ్మకస్థులైన నాయ\nకులు,' అన్నది ఎవరి నుద్దేశించో నాకు\nచూచాయగా తెలిసినట్టయింది. వాళ్ళు\nతనతోపాటు మంత్రాలదీవిలో పడరాని\nపాట్లుపడిన కొద్దిమంది సైనికులూ, వాళ్లల్లో\nముఖ్యుడైన నరవాహనమిశ్రుడూ.\n\" అయితే, యీ ద్రోహుల్ని మట్టు\nపెట్టడం, ఎంత త్వరగా సాధిస్తే అంత\nమంచిది. సైన్యాన్ని సమాయత్తపరచండి.\nమీ నాయకత్వం ఎంతటి కష్ట కార్యా\nన్నయినా సాధించగలదు,\" అన్నాను.\nసమరసేనుడు నా కేసి ఆశ్చర్యపడు\nతున్నట్టు చూసి \" ఈ స్వల్ప కార్యానికి\nనువ్వు గానీ, నేను గానీ స్వయంగా సైన్య\nనాయకత్వం వహించటం హాస్యాస్పదంగా\nవుంటుంది. నమ్మకస్థుడూ, ధైర్యశాలీ\nఅయిన నరవాహనమిశ్రుడికి ఈ పని వప్ప\nచెప్ప దలిచాను.''\" అన్నాడు.\nనరవాహనమిశ్రుణ్ణి గురించి అప్పటికే\nకొన్ని విషయాలు విని వున్నాను. అతడి\nప్రవర్తన నాకు చాలా కాలంగా అనుమాన\nకారణం అవుతున్నది. కానీ, ఆ సంగతి\nసమరసేనుడికి యిప్పటి పరిస్థితుల్లో\nచెప్పటం శ్రేయస్కరం కాదనిపించింది.\nఅట్లని నాయకత్వం నరవాహనమిశ్రుడికి\nపోనీయటం ప్రమాదకరం! యిప్పుడు\nచేయవలసిందేమిటి ? —(ఇంకావుంది)",
            "book_page_end": 18
        },
        {
            "title": "బేతాళ కథలు",
            "book_page_start": 19,
            "pdf_page_start": 19,
            "pdf_page_end": 23,
            "author": "వసుంధర",
            "genre": "ఫాంటసీ/నీతి కథ",
            "moral": "రాజు తన అభిప్రాయాల పట్ల కఠినంగా ఉంటే, ఇతరులు నిజమైన ప్రతిభను గుర్తించకుండా కేవలం కాలక్షేపానికే ప్రాధాన్యత ఇస్తారు.",
            "keywords": [
                "చతురసేనుడు",
                "లోకనాధుడు",
                "బేతాళుడు",
                "విక్రమార్కుడు",
                "జ్యోతిష్యం"
            ],
            "characters": [
                "విక్రమార్కుడు",
                "బేతాళుడు",
                "చతురసేనుడు",
                "లోకనాధుడు",
                "బ్రాహ్మణుడు"
            ],
            "locations": [
                "గిరికూట రాజ్యం",
                "శ్మశానం"
            ],
            "content": "పట్టువదలని విక్రమారుడు చెట్టు వద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \" రాజా, ప్రవాహ\nవేగంలో వున్న నదుల పోకడా, రాజుల\nచిత్తవృత్తులూ తెలియరానివంటారు.\nభక్తిగౌరవాలతో కొలుస్తున్న తన\nమంత్రులకే అర్థంకాని చతురసేను డనే\nరాజుకథ చెబుతాను, శ్రమ తెలియకుండా\nవిను,” అంటూ యిలా చెప్పసాగాడు :\nగిరికూట రాజ్యాన్ని పాలించే చతుర\nసేన మహారాజు మంత్రులలో, లోక\nనాధుడు ఒకడు. అతడి భార్య వైపు\nబంధువులలో యిద్దరు, రాజుగారి కొలు\nవులో ఉద్యోగాల కోసం ప్రయత్నిస్తున్నారు.\nరాజుకు వారిని గురించి చెప్పమని లోక\nనాధుడి భార్య, భర్తను వేధించసాగింది.\nఅయితే, లోకనాధుడు ప్రయత్నలోపం\nమాత్రం చెయ్యలేదు. భార్య బంధువుల్లో\nఒకడు మంచి కవి, రెండవవాడు సమర్థు\nడైన జ్యోతిష్కుడు. ఈ యిద్దరినీ దృష్టిలో\nవుంచుకుని లోకనాధుడు రాజుకు సూచన\nప్రాయంగా, \" ప్రభూ, మన కొలువులో\nప్రతిభావంతులైన కవులూ, జ్యోతిష్కులూ\nవుండడం బావుంటుంది,” అని ఒకటి,\nరెండుసార్లు చెప్పి చూశాడు.\nకాని రాజు చతుర సేనుడు, \"ప్రస్తుతం\nమనది చాలా బీదదేశం. దేశంలో ప్రజ\nలందరూ సుఖంగా వుండేవరకూ, కళా\nపోషణ గురించి ఆలోచించ దలచలేదు,\"\nఅనేశాడు.\nలోకనాధుడు తన సమస్య గురించి\nమరొక మంత్రికి చెప్పుకున్నాడు.\n\"రాజుల మనోవృత్తులు చిత్రమైనవి.\nఏదైనా మంచి సమయం చూసి, నీ బంధు\nవుల ప్రతిభను ఆయన ముందు ప్రదర్శించ\nమను. అప్పుడు రాజుగారే వాళ్ళను కొలు\nవులో చేర్చుకుంటారు,” అన్నాడు మంత్రి.\nలోకనాధుడికి యీ సలహా నచ్చింది.\nఆ రోజు నుంచీ మంచి అవకాశం కోసం\nఎదురుచూడసాగాడు. ఒకరోజున రాజు,\nలోకనాధుడితో కలిసి మారువేషంలో\nమరొక నగరం వెళ్ళి, అక్కడి పరిస్థితుల్ని\nరహస్యంగా పరిశీలించాలనుకున్నాడు.\nఈ సంగతి ముందుగానే తెలియడంవల్ల,\nలోకనాధుడు తన బంధువు లిద్దర్నీ పిలిచి,\nఫలానా నగరంలో, ఫలానా రోజున రాజును\nకలిసి విద్యలను ప్రదర్శించమని చెప్పాడు.\nతీరా ప్రయాణం రోజున రాజు ముందు\nఅనుకున్న నగరానికి కాక, మరొక నగ\nరానికి బయలుదేరాడు. లోకనాధుడు\nకంగారుపడిపోయి, “ ప్రభూ, మనం అను\nకున్నది, యీ నగరానికి కాదు గదా ! \"\nఅన్నాడు.\nఅందుకు చతుర సేనుడు నవ్వి, ‘“ చివరి\nక్షణం వరకూ, నా కార్యక్రమం గురించి\nఎవ్వరికీ నిజం తెలియకూడదు. ఇది,\nనా పద్ధతి,\" అన్నాడు.\nలోకనాధుడు రాజుకు తెలియకుండా,\nయీ సంగతి ఒక నమ్మకస్థుడి ద్వారా\nఇంటికి కబురుచేశాడు. అయితే, అప్పటికే\nఅతడి బంధువులు ప్రయాణమైపోయారు.\nలోకనాధుడు దిగులుగానే రాజుతో\nప్రయాణమయ్యాడు. వారు చేరిన నగ\nరంలో యిద్దరూ ఒక పేద బ్రాహ్మడి\nయింట విడిది చేశారు. రాజు ఆ బ్రాహ్మణ్ణి\nఅడిగి, నగర పరిపాలన గురించి చాలా\nవిశేషాలు తెలుసుకున్నాడు. రోజంతా లోక\nనాధుడూ, చతురసేనుడూ నగరం తిరిగి,\nరాజును గురించి ప్రజలేమనుకుంటున్నారో\nతెలుసుకునేవారు.\nఅలా రెండురోజులు\nగడిచాయి. ఒకరోజున యిద్దరూ విడిదికి\nతిరిగి వచ్చేసరికి, బ్రాహ్మడు చెయ్యి చూసి\nఎవరికో జోస్యం చెబుతున్నాడు.\n\" నీకు జోతిష్యం తెలుసునా? '' అని\nరాజు ఆశ్చర్యంగా బ్రాహ్మణ్ణి అడిగాడు.\n\"చెయ్యి చూసి ఎవరికైనా భూత\nభవిష్యద్వర్తమానాలు చెప్పగలను,\"\nఅన్నాడు బ్రాహ్మడు.\n‘“అయితే, నాకూ చెబుతావా?'' అంటూ\nరాజు చెయ్యి చాపాడు.\nబ్రాహ్మడు రాజు చెయ్యి పరీక్షించి\nచూసి, \"నువ్వు భాగ్యవంతుడివి. అయితే,\nనీకు శక్తికిమించిన ఆశలున్నాయి. ఎప్పటి\nకైనా రాజువు కావాలని, నీ ఆశ; కాని,\nఎప్పటికీ నువ్వు రాజువి కాలేవు. ఉన్న\nదానితో తృప్తిపడితే, నీ అంత అదృష్ట\nవంతుడు మరొకడుండడు,\" అన్నాడు.\nరాజు, బ్రాహ్మణ్ణి మెచ్చుకుని, “యింకా\nఏమైనా విశేషాలు చెప్పు.\" అన్నాడు.\nజ్యోతిష బ్రాహ్మడు చాలావరకు తప్పులే\nచెప్పాడు. అయినా రాజు అతణ్ణి వదలక,\nఎన్నో ప్రశ్నలు వేసి, చాలాసేపు జోస్యం\nచెప్పించుకున్నాడు.\nతరవాత రాజు అతణ్ణి, \" నీకు యీ\nవిద్య ఎలా వచ్చింది?'' అని అడిగాడు.\n\"స్వతహాగా నేను కవిని. మా ఇంట్లో\nపూర్వీకులు వదిలిపోయిన గ్రంధాలెన్నో\nవున్నవి. అవి తిరగేస్తుంటే, హస్తసాము\nద్రిక గ్రంధం కనబడింది. అప్పటి నుంచీ\nజ్యోతిషం చెప్పడం ఆరంభించాను,\"\nఅన్నాడు బ్రాహ్మడు.\n\"నువ్వు కవివి కూడానా ? అయితే,\nఏదైనా కవిత్వం చెప్పు వింటాను! \"\nఅన్నాడు రాజు.\nబ్రాహ్మడు తను రాసిన పద్యాలు చదివి\nవినిపించాడు. అందులో ఎన్నో తప్పు\nలున్నవని, సాహిత్యంతో అంతగా పరి\nచయం లేని లోకనాధుడికే అనిపించింది.\nఅయితే, రాజు మాత్రం ఆ కవిత్వాన్ని\nఎంతగానో మెచ్చుకున్నాడు.\nవాళ్ళు నగరంలో మరి రెండు రోజు\nలున్నారు. ఆ రెండు రోజులూ కూడా\nచతురసేనుడు తీరిక దొరికినప్పుడల్లా,\nబ్రాహ్మడి కవిత్వం వింటూ కాలం గడి\nపాడు. తిరుగు ప్రయాణమై వెళ్ళేప్పుడు\nఆయన బ్రాహ్మడికి వంద బంగారు\nకాసులు బహుమానంగా యిచ్చి, “నీ\nవిద్యలో మరింతగా కృషి చేశావంటే,\nఇంకా గొప్ప కవివీ, జ్యోతిష్కుడివీ అవు\nతావు,\" అన్నాడు.\nఈలోగా, లోకనాధుడి బంధువులకు,\nఅతడి భార్య ద్వారా సరి అయిన\nసమాచారం తెలిసి, రాజున్నచోటుకు\nబయలుదేరారు. వాళ్ళకు తిరుగు ప్రయా\nణమై వస్తున్న లోకనాధుడూ, రాజూ కని\nపించారు. లోకనాధుడు ఎలాంటి మారు\nవేషంలో వుండేదీ ముందే తెలుసు గనక,\nవాళ్ళు తమ బంధువును సులభంగా\nగుర్తించారు. ఇక, పక్కన వున్నది రాజు\nచతురసేనుడు.\nజ్యోతిష్కుడు చతుర సేనుడితో,\n\"ముఖంచూసి, మనిషి మూడు తరాలు\nఅటూ, యిటూ సర్వం చెప్పగలను.\nఈ మహామనీషి మారువేషంలో వున్న, ఏ\nమహారాజో అయివుండాలి! \" అన్నాడు.\nఆ వెంటనే కవి, \"అలా అయితే,\nఆ మహారాజును కీర్తిస్తూ, నేనొక పద్యం\nచదవక తప్పదు,\" అంటూ ఒక పద్యం\nచదివాడు.\nలోకనాధుడు రాజుతో, “వీళ్ళు అసా\nధారణమైన పండితుల్లా వున్నారు, ప్రభూ!\nతమ కొలువుకు రప్పించుకుంటే బావుం\nటుంది గదా,” అన్నాడు.\nచతుర సేనుడు చిరాగ్గా, \"వీళ్లు గొప్ప\nపండితుల నేందుకు సందేహం లేదు,\"\nఅంటూ, ప్రయాణం సాగించాడు.\nబేతాళుడు యీ కథ చెప్పి, \"రాజా,\nచతుర సేనుడి ప్రవర్తన అసందర్భంగా\nకనిపించడం లేదా ? నగరంలో అపండి\nతుడైన బ్రాహ్మణుడి కవిత్వం, జ్యోతిషం\nవిని, అతడికి బంగారు కాసులు బహూక\nరించాడు. అటువంటివాడు, నిజమైన\nపండితుల్లాగా జ్యోతిష్యమూ, కవిత్వమూ\nచెప్పిన వారికి కొలువులో ఎందుకు\nఉద్యోగాలు యివ్వలేదు ? వాళ్ళు తన\nమంత్రి బంధువు లనీ, తనను గురించి\nసర్వం ముందే తెలుసుకుని వచ్చినవాళ్లనీ\nగ్రహించాడా? ఈ సందేహానికి సమాధానం\nతెలిసి కూడా చెప్పకపోయావో, నీ తల\nపగిలిపోతుంది,” అన్నాడు.\nదానికి విక్రమార్కుడు, \" రాజుకు,\nఆ వచ్చినవాళ్ళు మంత్రి బంధువులని\nతెలిసే అవకాశం ఏమాత్రం లేదు.\nమంత్రితో అన్న మాటను బట్టి వాళ్ళు\nనిజమైన పండితులన్న భావం కూడా\nఆయనకు కలిగింది. అయితే, కళా\nపోషణను గురించి తనకున్న అభిప్రాయం\nలోగడే ఒకసారి మంత్రికి చెప్పాడు;\nతమది బీదదేశం, ముందు ప్రజల సుఖం\nచూశాకే, కళాపోషణ విషయం ఆలోచిం\nచాలని. ఇక, రాజు విడిది చేసిన ఇంటి\nబ్రాహ్మణుడి కవిత్వం, జ్యోతిషం గురించి.\nబ్రాహ్మణుడికి ఆ రెండింటిలో, ఏ ఒక్క\nదానిలోనూ పాండిత్యంలేదు. అయితే,\nరాజు అతణ్ణి మెచ్చుకోవడానికి కారణం\nఏమంటే, నగరంలో ఆయనకు అంతకన్న\nవినోద కాలక్షేపానికి మరెక్కడా అవకాశం\nలేకుండా పోవడం,\" అన్నాడు.\nరాజుకు యీ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 23
        },
        {
            "title": "ఎన్ని గుండెలు!",
            "book_page_start": 24,
            "pdf_page_start": 24,
            "pdf_page_end": 24,
            "author": "కె. కె. రఘునందన",
            "genre": "నీతి కథ",
            "moral": "ఇతరులను మోసగించాలని చూసిన వ్యక్తి, తప్పును కప్పిపుచ్చుకోవడానికి ఎంతటి సాహసం చేస్తాడో, చివరకు అతడి సాహసమే మోసాన్ని బయటపెడుతుంది.",
            "keywords": [
                "నారయ్య",
                "సిద్ధయ్య",
                "ఆవు",
                "మోసం",
                "గ్రామాధికారి"
            ],
            "characters": [
                "నారయ్య",
                "సిద్ధయ్య",
                "గ్రామాధికారి"
            ],
            "locations": [
                "గ్రామం",
                "సంత"
            ],
            "content": "ఒక గ్రామంలో నారయ్య, సిద్దయ్య అనే యిద్దరు పేద రైతులుండేవారు. ఒకనాడు సిద్దయ్య\nసంతకు పోతూండగా, నారయ్య అతణ్ణి ఏం కొనబోతున్నావని అడిగాడు. ఆవును కొనేందుకు\nపోతున్నట్టు చెప్పాడు, సిద్ధయ్య.\n“ అయితే, మనిద్దరికీ శ్రమ తప్పింది. నేను, మా ఆవును అమ్మేందుకు సంతకు తోలుకు\nపోవాలనుకుంటున్నాను. వచ్చి చూడు,” అన్నాడు నారయ్య.\nసిద్ధయ్య పోయి ఆవును చూసి బేరమాడి, మూడువందలు చెల్లించి యింటికి తోలుకు\nపోయాడు.\nఆవు ఆ రాత్రి ఏదో జబ్బుతో బాధపడి, తెల్లవారేసరికి చచ్చిపోయింది. సిద్ధయ్య సంగతి\nచెప్పి, నారయ్యను తన డబ్బు వాపసు యివ్వమని అడిగాడు. నారయ్య అందుకు ఒప్పుకోలేదు.\nసిద్దయ్య, అతణ్ణి వెంటబెట్టుకుని గ్రామాధికారి దగ్గిరకు పోయాడు.\n“ నారయ్యా, ఆవు అంత హఠాత్తుగా చచ్చిపోయిందంటే, దానికి లోగడనే నయంకాని\nవ్యాధి వుండివుంటుంది. నువు, సాటివాణ్ణి యిలా మోసగించడం క్షమించరానిది. ఆ మూడు\nవందలూ సిద్ధయ్యకు యిచ్చెయ్యి,” అన్నాడు గ్రామాధికారి.\nనారయ్య యిందుకు అంగీకరించలేదు. గ్రామాధికారి ఒకక్షణం ఆలోచించి, “ నారయ్యా,\nఒకవేళ నేనే ఆవును కొని, యిలా నష్టపోయి వుంటే, ఏం చేసేవాడివి?” అని అడిగాడు.\n“ గ్రామాధికారులైన తమకు అసలా ఆవును అమ్మడానికి నా కెన్ని గుండెలు!” అన్నాడు\nనారయ్య.\nమోసం బయటపడింది. సిద్దయ్యకు మూడువందలతో పాటు, జరిమానా కింద నారయ్య\nచేత మరొక వందరూపాయలు అదనంగా యిప్పించాడు, గ్రామాధికారి. ",
            "book_page_end": 24
        },
        {
            "title": "ముగ్గురు చిత్రకారులు",
            "book_page_start": 25,
            "pdf_page_start": 25,
            "pdf_page_end": 26,
            "author": "రాంబాబు",
            "genre": "జానపదం/నీతి కథ",
            "moral": "నిజమైన కళాకారుడు నిజాయితీని, వినయాన్ని కలిగి ఉంటాడు. అందాన్ని ఉన్నది ఉన్నట్లుగా అంగీకరించడమే నిజమైన కళ.",
            "keywords": [
                "కేతువర్మ",
                "పుష్పవల్లి",
                "చిత్రకారులు",
                "సౌందర్యం",
                "నిజాయితీ"
            ],
            "characters": [
                "కేతువర్మ",
                "జయవర్మ",
                "పుష్పవల్లి",
                "మంత్రి",
                "పండితుడు",
                "చిత్రకారులు"
            ],
            "locations": [
                "మలయ రాజ్యం",
                "కర్పూర రాజ్యం"
            ],
            "content": "మలయ రాజ్యాన్ని పరిపాలించే కేతు\nవర్మ, తన కొడుకు జయవర్మకు వివాహం\nచేయ నిశ్చయించాడు,\nమలయ రాజ్యానికి సరిహద్దులోనే\nకర్పూర రాజ్యం వున్నది. ఆ రాజు\nకూతురు పుష్పవల్లి గొప్ప సౌందర్యవతి\nఅని అందరూ చెప్పుకునేవారు. తన\nవివాహప్రసక్తి వచ్చినప్పుడు జయవర్మ\nతండ్రితో, తానామెను వివాహమాడగోరు\nతున్నట్టు తెలియబరిచాడు.\nకేతువర్మకు కుమారుడి కోర్కె గడ్డు\nసమస్యగా పరిణమించింది. మలయ,\nకర్పూర రాజ్యాల మధ్య ఒకప్పుడు\nఎడతెరిపిలేని యుద్ధాలు జరిగినై.\nరాజు కేతువర్మ, మంత్రికి సంగతి\nచెప్పి, సలహా అడిగాడు.\n\"మహారాజా, మలయ, కర్పూర\nరాజ్యాల మధ్య యుద్ధాలూ, శత్రుత్వం\nఅన్నది ఏనాటిమాట ! మీరు సందేహించక,\nతమ అభిమతం ఏమిటో, ఆ రాజుకు\nఉత్తరం ద్వారా తెలియపరచండి.''\nఅన్నాడు మంత్రి.\nకేతువర్మ, కర్పూర దేశపు రాజుకు\nతన కుమారుడి వివాహం గురించి తెలియ\nపరుస్తూ రాకుమారి పుష్పవల్లి చిత్రపటం\nపంపవలసిందిగా లేఖ రాశాడు. కొద్ది\nరోజుల్లోనే పుష్పవల్లి చిత్రపటం కేతు\nవర్మకు చేరింది. రాకుమారి ఆందచందా\nలకు యువరాజు జయవర్మతో పాటు\nఅందరూ ఆశ్చర్యపోయారు.\nకాని, ఆస్థాన పండితుల్లో ఒకరు\nరాజుతో, \"మహారాజా, యీ చిత్రపటం\nతయారు చేసినవాడు కర్పూరదేశపు ఆస్థాన\nచిత్రకారుడు. అలాంటి వాళ్లు తలుచు\nకుంటే, కురూపినైనా, మహా సౌందర్య\nవతిగా చిత్రించగలరు. కనక, మన\nచిత్రకారులను పంపి, వాళ్ళ ద్వారా\nపుష్పవల్లి చిత్రాలను తెప్పించడం ఉచి\nతంగా వుంటుంది,” అన్నాడు.\nరాజుకు పండితుడి సలహా నచ్చింది.\nఆయన ప్రతిభావంతులుగా పేరు మోసిన\nముగ్గురు చిత్ర కారులను కర్పూర\nరాజ్యానికి పంపాడు. వాళ్ళు వారం\nరోజుల్లో తిరిగి వచ్చారు.\nముగ్గురు చిత్రకారుల్లో ఒకడు రాజ\nకుటుంబం వారికి తాను చిత్రించిన పుష్ప\nవల్లి చిత్రాన్ని చూపాడు. రాజు కేతు\nవర్మతోపాటు అందరూ అచ్చెరువు\nచెందారు. ఈ చిత్రం కర్పూర రాజు\nపంపినదానికన్న అద్భుతంగా వున్నది.\nరాజు ఆ చిత్రకారుడికి బహుమానం\nయిచ్చి పంపేశాడు. రెండవ చిత్రకారుడు\nతాను గీసిన చిత్రం చూపించాడు.\nఇందులో రాకుమారి అప్సరసలను\nమించిన సౌందర్యంతో వెలిగిపోతున్నది.\nరాజు యీ చిత్రకారుడికి మొదటివాడి\nకన్న పెద్ద బహుమానం యిచ్చాడు.\nమూడవ చిత్రకారుడు కదలక మెద\nలక వుండడం చూసి రాజు కేతువర్మ,\nఅతణ్ణి, “ ఏదీ, నువు చిత్రించిన రాకుమారి\nచిత్రపటం ? \" అని అడిగాడు.\n\"మ హా రా జా, క్షమించాలి. నేను\nరాకుమారిని చిత్రించనే లేదు. ఆమె\nసౌందర్యంలో దేవకన్యల కేమీ తీసిపోదు.\nచూడవలసిందే తప్ప, ఆ అందాన్ని\nచిత్రించడం ఎంత గొప్ప చిత్రకారుడికీ\nసాధ్యపడదు. ఈ కారణం వల్లనే,\nకర్పూరరాజ్య చిత్రకారుడు ఆమెను\nఒక విధంగా, మన చిత్రకారులు మరొక\nరకంగా చిత్రించారు. వీటిలో ఏది పుష్ప\nవల్లికి సరి అయిన ప్రతిరూపమో, మీరు\nఆలోచించనే లేదు!\" అన్నాడు మూడవ\nచిత్రకారుడు.\nరాజు తను చేసిన పొరపాటు గుర్తించి,\nరాకుమారి చిత్రమే గీయని మూడవ చిత్ర\nకారుణ్ణి ఘనంగా సన్మానించి, కర్పూర\nదేశ రాజుతో తాను వియ్యమందనున్నట్టు\nఆస్థాన పండితుడి ద్వారా లేఖ పంపాడు.",
            "book_page_end": 26
        },
        {
            "title": "భాషరాని పండితుడు",
            "book_page_start": 27,
            "pdf_page_start": 27,
            "pdf_page_end": 30,
            "author": "బొమ్మిడి అచ్చారావు",
            "genre": "నీతి కథ",
            "moral": "మోసంతో, లంచంతో గొప్ప పదవులను పొందాలని చూసేవారు, చివరికి తమ అజ్ఞానం వల్ల లేదా నిజాయితీపరుల జోక్యం వల్ల పట్టుబడతారు.",
            "keywords": [
                "జయచంద్రుడు",
                "రుద్రకవి",
                "విశాలుడు",
                "చపలుడు",
                "లంచం"
            ],
            "characters": [
                "జయచంద్రుడు",
                "రుద్రకవి",
                "విశాలుడు",
                "చపలుడు"
            ],
            "locations": [
                "చంద్రగిరి రాజ్యం"
            ],
            "content": "చంద్రగిరిరాజు జయచంద్రుడు, కవి\nపండితపోషకుడు. కవులమనీ, పండితుల\nమనీ చెప్పినవారికి, ఆయన ఆస్థానంలో\nసులువుగా ప్రవేశం లభించేది. కవి\nదిగ్గజమని బిరుదు వహించిన రుద్రకవి,\nఆస్థాన ప్రధాన విద్వాంసుడు. పాండి\nత్యంలో యితణ్ణి మించిన విశాలు డనే\nగొప్ప పండితుడుండేవాడు. కాని, ఆయన\nఅంతగా లౌక్యుడు కాదు. ముఖస్తుతికి\nమురిసిపోయే రాజు దగ్గిర రుద్రకవికి\nచాలా పలుకుబడి వుండేది.\nఅతడు రాజుకు తనపై వున్న నమ్మ\nకాన్ని ధనసంపాదనకు ఉపయోగించు\nకునేవాడు. తనను ఆశ్రయించినవారికి\nనాలుగు కవిత్వపు పలుకులు నేర్పి,\nవాటిని రాజు ముందు ప్రదర్శింపజేసి,\nవాళ్ళకు ఆస్థానంలో ఉద్యోగాలు\nయిప్పించేవాడు.\nఒకనాడు రుద్రకవి దగ్గిరకు చపలు\nడనే వాడు వచ్చాడు. అతడికి చెప్పదగిన\nభాషాజ్ఞానం లేదు. అయినా, రాజుగారి\nకొలువులో తనకు ఉద్యోగం కావాలని,\nపెద్ద లంచం ఆశచూపాడు.\nరుద్రకవి, అతడికి నాలుగు పద్యాలు\nచెప్పి కంఠస్థం చేయించాలని చూశాడు.\nకాని, చపలుడు తేలికయిన పదాలను\nకూడా సరిగా ఉచ్చరించలేకపోయాడు.\nఇలాంటివాడు పండితుల మధ్య నోరు\nవిప్పితే, అసలు బండారం బయటపడి\nపోతుంది!\nబాగా ఆలోచించి రుద్రకవి ఒక పథకం\nతయారు చేశాడు. ఏం చెయ్యవలసిందీ\nచపలుడికి వివరంగా చెప్పాడు. ఎట్టి\nపరిస్థితుల్లోనూ ఆస్థానంలో పండితుల\nమధ్య నోరు తెరవద్దని, అతణ్ణి గట్టిగా\nహెచ్చరించాడు.\nమర్నాడు సభతీరివున్న రాజు జయ\nచంద్రుడి దగ్గిరకు రుద్రకవి, చపలుణ్ణి\nవెంటబెట్టుకుపోయి, \" ప్రభూ, ఈయన\nమహా విద్వాంసుడు. వేదార్థసార మెరిగిన\nవాడు. తన పాండిత్యాన్ని హస్త, శిరోచేష్టల\nద్వారా తెలియపరుస్తాడు,\" అని చెప్పాడు.\nరాజు చాలా సంతోషించి, \"అయితే,\nవీరి పాండిత్యం ఏపాటిదో తెలుసుకో\nదలుచుకున్నాను,'' అన్నాడు.\nరుద్రకవి, చపలుడితో \"విన్నారు\nగదా ! ఇప్పుడు నా సందేహం ఒకదానికి,\nసమాధానం చెప్పండి. ఈ జగత్తుకంతకూ\nమూలాధారం ఎవరు ?'' అన్నాడు.\nచపలుడు ఏమాత్రం సంకోచించ\nకుండా, ఆకాశం కేసి చేతులెత్తి భగభగ\nమండుతున్న సూర్యబింబాన్ని అభిన\nయించాడు.\nరుద్రకవి రాజుతో, \" ప్రభూ, ఈయన\nపండితుడే కాదు; గొప్ప వేదాంతి కూడా.\nనే నడిగిన ప్రశ్నకు సాధారణంగా\nఏ పండితుడైనా, భగవంతుడ ని\nసమాధానం యిస్తాడు. కాని, ఈయన\nసూర్యభగవానుణ్ణి ఉదహరిస్తున్నాడు.\nసూర్యుడు లేకుండా జీవరాశి మనుగడ\nలేదు గదా? వర్షాలుండవు,'' అని భాష్యం\nచెప్పాడు.\nరాజు, \" ఆహాఁ,'' అన్నాడు.\nరుద్రకవి చపలుణ్ణి, ‘‘మన శరీరంలో\nప్రధానమైన భాగం ఏదో చెప్పగలరా? ' ’\nఅని అడిగాడు.\nచపలుడు తడుముకోకుండా ముక్కు\nచూపించాడు.\nరుద్రకవి సంతోషంగా, \" ప్రభూ,\nమన పూర్వులన్నది శరీర భాగాలన్నిటి\nలోనూ కన్ను ప్రధానమైనదని. కాని,\nఈ వేదపండితుడు ముక్కు ప్రధానమైన\nదని చెప్పడంలో గొప్ప సత్యం వున్నది.\nకళ్ళు లేకపోయినా జీవించగలం గాని,\nగాలి పీల్చుకునేందుకు ముక్కు లేకపోతే\nక్షణాల మీద ఆయువు చెల్లిపోతుంది.”\nఅన్నాడు.\nరాజు యీ జవాబుకూ ఆనందంగా\nతలాడించాడు.\nరుద్రకవి, చపలుడితో, \"కవి, రాజుల్లో\nఎవరు గొప్ప ?'' అన్నాడు.\nచపలుడు చేయెత్తి రుద్రకవిని చూపి,\nతరవాత రాజును చూపి, కాదన్నట్టు\nతలాడించి, మళ్ళీ రాజునూ, రుద్రకవినీ\nచూపి ఔనన్నట్టు తలాడించాడు.\nసభలో వారికి చపలుడు. మహారాజు\nకన్న రుద్రకవి ఉన్నతుడని సూచిస్తున్నా\nడన్న భావం కలిగింది. రాజుకు కూడా\nయిది వింతగానూ, అవమానకరంగానూ\nతోచింది.\nరుద్రకవి పరిస్థితి విషమించకుండా\nవెంటనే, తన భాష్యం యిలా చెప్పాడు :\n\" ప్రభూ, వేదాంతసాగరం మధించిన\nమహాపండితులు వీరు! పైకి వేరొకలా\nకనిపించినా, తరిచి చూసినప్పుడు\nఅందులో ఎంత నిగూఢభావం వున్నదో\nఅర్థమవుతుంది. ముందు నన్ను చూపి,\nతరవాత మిమ్మల్ని చూపాడు. అంటే\nకవిరాజు అని అర్థం. అయితే, యిందులో\nఎవరు గొప్ప అన్న సమస్యకు మిమ్ము\nచూపి, నన్ను చూపాడు. ఇక్కడ కవిరాజు\nనేనయితే, రాజకవి తమరు. అంటే, కవి\nకన్న రాజే ఉన్నతుడని భావం.”\nరాజు జయచంద్రుడు పట్టరాని ఆనం\nదంతో సింహాసనం మీది నుంచి లేచి,\nమెడలోని వజ్రాలహారం తీసి, చపలుడికి\nకానుకగా యిస్తూ, \" తమ పాండిత్యం,\nహేతుబద్ధమైన జవాబులూ, నాకు చాలా\nసంతోషం కలిగించాయి. మిమ్మల్ని\nనా ఆస్థాన విద్వాంసులుగా నియమిస్తు\nన్నాను,” అన్నాడు.\nచపలుడు నివ్వెరపడుతూ రుద్రకవి\nకేసి చూసి గుటకలు మింగసాగాడు.\nవిశాలుడు వెంటనే, \"అయ్యో, తమరు\nమూగవారా ? ఇంత గొప్ప పండితులు\nమూగవారు కావడం, ఆ సరస్వతీదేవి\nదురదృష్టం !'' అన్నాడు.\nచపలుడు ఉక్రోషంగా, \" నేనేం\nమూగోణ్ణి కాదు. నువ్వేం రుద్రకవయ్య\nకన్న మొనగోడివా ?'' అన్నాడు.\nఆ మాటలతో రాజుతోపాటు, సభలో\nవున్న వారందరికీ చపలుడికున్న భాషా\nజ్ఞానం ఏపాటో తెలిసిపోయింది. అతడు\nచెప్పిన సంకేత సమాధానాలన్నీ రుద్రకవి\nనూరిపోసినవని అర్థమైంది.\nరాజు ఉగ్రుడైపోయి, అప్పటికప్పుడు\nవిచారణ జరపగా, రుద్రకవి లంచగొండి\nతనం బయటపడింది. ఆయన అప్పటి\nకప్పుడే రుద్రకవిని ఆస్థానం నుంచి\nబహిష్కరించి, ని జ మై న పండితుడు\nవిశాలుణ్ణి, తన ప్రధాన విద్వాంసుడుగా\nనియమించాడు.",
            "book_page_end": 30
        },
        {
            "title": "అనాదరణీయుడు",
            "book_page_start": 31,
            "pdf_page_start": 31,
            "pdf_page_end": 34,
            "author": "చందమామ బృందం",
            "genre": "జాతక కథ",
            "moral": "జీవితంలో కష్టసుఖాలు పంచుకున్న సహచరుడిని రాజు అయిన తరువాత అనాదరణ చూపడం అన్యాయం. గౌరవం లేని చోట ఉండవలసిన అవసరం లేదు.",
            "keywords": [
                "కాశీ రాజ్యం",
                "బోధిసత్వుడు",
                "రాజు కొడుకు",
                "రాణి",
                "అనాదరణ"
            ],
            "characters": [
                "బ్రహ్మదత్తుడు",
                "రాజు కొడుకు",
                "రాణి",
                "బోధిసత్వుడు"
            ],
            "locations": [
                "కాశీ రాజ్యం",
                "గ్రామం"
            ],
            "content": "బ్రహ్మదత్తుడు కాశీ రాజ్యాన్ని పాలించే\nకాలంలో బోధిసత్వుడు, ఆయన వద్ద\nపండితామాత్యుడుగా వుండేవాడు.\nఒక సందర్భంలో కాశీ రాజైన బ్రహ్మ\nదత్తుడికి తన కుమారుడిపై కోపం కలిగి,\nఅతన్ని రాజ్యం నుంచి వెళ్ళగొట్టాడు.\nరాజుకొడుకు, భార్యా సమేతుడై దేశాం\nతరాలలో చాలాకాలం పాటు అనేక\nకష్టాలు పడ్డాడు. నిలిచే నీడలేకా, తిన\nడానికి తిండిలేకా భర్త కష్టాలనుభవి\nస్తూంటే, మహాసాధ్వి అయిన ఆయన\nభార్య ఎంతో ఓర్పుతో, ఆ కష్టాలన్నిటినీ\nతాను కూడా అనుభవించింది.\nఇలా కొంతకాలం జరిగాక బ్రహ్మ\nదత్తుడు చనిపోయాడు. ఆ కారణంగా\nఆయన కొడుకు స్వదేశం తిరిగి రావ\nడానికి అడ్డంకి తొలగిపోయింది. తండ్రి\nచనిపోయినట్టు తెలియగానే, రాజు\nకొడుకు పరమానందభరితుడయ్యాడు.\nఎప్పుడు కాశీ చేరదామా, ఎప్పుడు\nసింహాసనం మీద కూచుందామా అన్న\nఆదుర్దాలో, బ్రహ్మదత్తుడి కొడుకు అతి\nవేగంగా కాశీమార్గం పట్టి రాసాగాడు.\nతన భార్య తనతో సమంగా నడవ\nలేదనీ, తన కష్టాలలో ఆమె భాగం పంచు\nకున్నట్టే ఆమె కష్టసుఖాలు తను గమ\nనించాలనీ, ఆ మూఢుడికి తోచలేదు.\nఅందుచేత రాజుకొడుకు ఆహార విశ్రాం\nతులు కూడా పాటించకుండా రాత్రిం\nపగళ్ళు తాను నడిచి, భార్యను కూడా\nతనతో సమంగా నడిపించాడు.\nఎంత సింహాసన కాంక్ష వున్న వాడైతే\nమాత్రం, ఆహార విశ్రాంతులు లేకుండా\nఎంత దూరమని నడవగలడు! భార్యతో\nపాటు అతడికి కూడా ఆకలి వేసింది.\nఈ ఆకలితోనే నడిచి, నడిచి వారిద్దరూ\nఒక ఊరు చేరారు. అక్కడ కొందరు\nవీరి దుస్థితి చూసి, \" అయ్యా, చాలా\nఆకలితో ప్రయాణం చేస్తున్నట్టున్నారు?\nఇంత భోజనం పెడతాం, మూట కట్టుకు\nపోయి తినండి,” అన్నారు.\nబ్రహ్మదత్తుడి కొడుకు తన భార్యను\nఒకచోట విశ్రాంతి తీసుకోమని చెప్పి,\nభోజనం పెడతామన్న వారి వెంట\nవెళ్ళాడు. అతడికి వాళ్ళు యిద్దరికి సరి\nపడే ఆహారం ఆకులో కట్టి యిచ్చారు.\nదాన్ని తీసుకుని రాజుకొడుకు భార్య\nవున్న చోటుకు తిరిగి వస్తూ, యిలా\nఆలోచించాడు: ఈ భోజనం, తనూ\nభార్యా కలిసి తింటే, మళ్లీ రెండో పూటకే\nఆకలి వేస్తుంది. తిరిగి భోజనం ఎప్పటికి\nదొరుకు తుందో ! తాము నడవవలసిన\nదూరం యింకా చాలా వుంది. తాను\nకాశీకి చేరడం ప్రధానంగాని, తన భార్య\nచేరడం ప్రధానం కాదు. తాను త్వర\nత్వరగా ప్రయాణం సాగించడానికి, ఆమె\nఅసలే ప్రతిబంధకంగా వున్నది. అందు\nచేత ఏదైనా ఉపాయం చేసి, ఈ ఆహార\nమంతా తానే తినెయ్యాలి !\nఆ నీచుడు యీ విధంగా ఆలోచన\nచేసి, భార్య వున్న చోటుకు వెళుతూనే,\n\" నువు ముందు నడుస్తూ వుండు. నేను\nకాలకృత్యాలు ముగించుకుని కొంచెం\nవెనగ్గా వచ్చి కలుసుకుంటా ను, ”\nఅన్నాడు.\nఅతడి భార్య యీ మాటలు నిజమని\nనమ్మి ముందు పోసాగింది. ఆమె వెళ్ల\nగానే రాజుకొడుకు ఆహారమంతా తానే\nతిని, ఆకులన్నీ వదులుగా పొట్లం చుట్టి,\nగబగబా నడుస్తూ భార్యను చేరుకున్నాడు.\nభార్య చేతిలో వున్న పొట్లం కేసి\nచూసేంతలో అతడు కోపం నటిస్తూ,\n\" ఈ ఊరి వాళ్ళెంత మోసగాళ్లో చూడు!\nఉత్త ఆకులు పొట్లం కట్టి, ఆహారమంటూ\nయిచ్చారు,” అన్నాడు.\nఅతడి భార్యకు నిజం తెలిసినా, భర్త\nమీది గౌరవం కొద్దీ ఏమీ అనకుండా\nవూ రు కు న్నది.\nమరి కొంత కాలం\nప్రయాణం చేసి వారు ఎలాగైతేనేం, కాశీ\nచేరారు. బ్రహ్మదత్తుడి కొడుకు రాజ్యాభి\nషేకం సక్రమంగా జరిపించుకు ని,\nకాశీ రాజైనాడు.\nరాజయాక అతడికి తన భార్యను\nగురించి ఆలోచించే అలవాటు బొత్తిగా\nలేకుండా పోయింది. తన కష్టాలను\nఎంతో సహనంతో పంచుకున్న భార్యకు,\nతన సుఖాలలో భాగ మివ్వాలని అతనికి\nతట్టనేలేదు. ఆమె మంచి బట్టలు వేసు\nకున్నదో లేదో, సరిగా భోజనం చేసిందో\nలేదో— రాజు ఎన్నడూ విచారించిన\nపాపాన పోలేదు. అందుచేత రాణి కష్ట\nకాలం తీరిపోయినా, పూర్వంలాగే విచార\nసముద్రంలో మునిగి వుండసాగింది.\nరాజు వద్ద పండితామాత్యుడుగా\nవుంటున్న బోధిసత్వుడు రాణి విచారాన్ని\nగమనించి, ఒకసారి ఆమెను చూడ\nబోయాడు. రాణి ఆయనను ఆదరించి\nఉచిత మర్యాదలు చేసింది.\n\" అమ్మా, తమ కష్టాలు తీరి మంచి\nరోజులు వచ్చినందుకు రాజుగారు ఎన్నో\nబహుమతు లిచ్చారు. కాని, నీ చేతి\nమీదుగా నాకు యీనాటి వరకూ ఏ విధ\nమైన బహుమతీ ముట్టలేదు,” అన్నాడు\nబోధిసత్వుడు.\n“ బాబూ, నేను పేరుకు రాణినిగాని,\nవాస్తవానికి అంతఃపుర దాసీలకూ, నాకూ\nతేడా ఏమీ లేదు. రాజుగారి కష్టాలలోనే\nతప్ప సుఖాలలో భాగం లేని రాణి,\nఎలాటి రాణి అనిపించుకుంటుందో,\nపండితామాత్యులైన మీరే చెప్పండి ? ”\nఅంటూ రాణి, మార్గంలో గ్రామస్థులిచ్చిన\nఆహారం తన భర్త తన వంతు తనకు\nపెట్టకుండా ఏ విధంగా తినేసిందీ\nచెప్పింది.\n\"ఇప్పుడైనా, నా భర్త నేను సుఖపడు\nతున్నానో లేదో విచారించడు. నేను\nమంచి భోజనం చేస్తున్నానా, మంచి బట్ట\nకడుతున్నానా అన్న ఆదుర్దా కూడా\nఆయనకు లేదు,'' అని రాణి కంట నీరు\nపెట్టుకున్నది.\n\"అమ్మా, చింతించకు. ఈ విషయం\nనీ నోట తెలుసుకునేందుకే, వచ్చాను.\nరేపు నిండు సభలో నిన్ను నేను యిప్పు\nడడిగిన మాటలే అడుగుతాను. నువ్వే\nమాత్రం జంకక యివే సమాధానాలు\nచెప్పావంటే, నీకీ విచారం లేకుండా నేను\nచూస్తాను.\" అన్నాడు బోధిసత్వుడు.\nమర్నాటి సభకు రాణీ కూడా వచ్చింది.\nఆమెను చూసి బోధిసత్వుడు, \"రాణీ\nగారు రాజ్యానికి వచ్చాక భృత్యుల\nవిషయం పట్టించుకోవడమే లేదు,\"\nఅన్నాడు.\nరాణి పూర్వం బోధిసత్వుడికి చెప్పిన\nవిషయాలన్నీ సభలో చెప్పేసింది. తాను\nఆమె వంతు భోజనం దొంగతనంగా తిన్న\nమాట ఆమె బయట పెట్టేసరికి రాజుకు\nసభికులలో తీరని తలవంపులయింది.\nరాణి మాట్టాడడం పూర్తి కాగానే\nబోధిసత్వుడు, \"రాజుగారికి నీ పట్ల\nఆదరం లేనప్పుడు, నువ్వాయనను అంటి\nపెట్టుకుని ఉండడం అనవసరం.\nచజే చజంతం, వణం న కయిరా;\nఆపేత చిత్తేన న సంభజేయ్య;\nద్విజో దుమం ఖీణ ఫలంతి ఇత్వా:\nఅంఞం సమేజ్ఞేయ్య, మహాహె లోకే.\n( విడిచినవాణ్ణి విడిచిపుచ్చు, అలాటి\nవాడి స్నేహం ఆశించకు; ఆపేక్ష లేనివాడి\nపట్ల ఆదరభావం చూపకు. పక్షి ఫలాలు\nలేని చెట్టును విడిచి యితర చెట్లు చూచు\nకుంటుంది. లోకం సువిశాలమైనది.)\nఅందుచేత నువు యీ రాజభవనం\nవిడిచి విశాల ప్రపంచంలోకి పోయి,\nఆదరం లభించే చోట సుఖజీవనం గడ\nపడం మంచిది.\" అన్నాడు.\nవెంటనే రాజు సింహాసనం నుంచి దిగి\nవచ్చి, బోధిసత్వుడి కాళ్ళపైబడి,\n\" పండితామాత్యా నా తప్పు క్షమించండి!\nఇక ముందు నా భార్య పట్ల ధర్మంగా\nప్రవర్తిస్తాను,\" అన్నాడు. ఆనాటి నుంచి\nరాజు రాణిని ఆదరంతో చూడసాగాడు.",
            "book_page_end": 34
        },
        {
            "title": "పృథ్వీరాజు - సంయుక్త -1",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "చరిత్ర",
            "moral": "N/A",
            "keywords": [
                "పృథ్వీరాజు",
                "సంయుక్త",
                "జయచంద్రుడు",
                "గోరీమహ్మద్",
                "స్వయంవరం"
            ],
            "characters": [
                "పృథ్వీరాజు",
                "జయచంద్రుడు",
                "సంయుక్త",
                "గోరీమహ్మద్",
                "ముసలి దాది"
            ],
            "locations": [
                "ఢిల్లీ",
                "అజ్మీర్",
                "కనూజ్",
                "ఆఫ్గనిస్థాన్"
            ],
            "content": "ప్రతిభావంతుడైన యువకుడు పృథ్వీ\nరాజు ఢిల్లీ పాలకుడు. అజ్మీర్ రాజు\nఆయన మాతామహుడు. ఆయనకు\nపిల్లలు లేరు. తన రాజ్యానికి పృథ్వీ\nరాజును వారసుణ్ణి చేస్తూ, మరణ సమ\nయంలో అతణ్ణి ఆశీర్వదించాడు.\nకనూజ్ రాజు జయచంద్రుడు ఆయన\nసోదరి భర్త. అతడికి అజ్మీర్ రాజ్యాన్ని\nతనది చేసుకోవాలన్న ఆశ వున్నది. కాని,\nపృథ్వీరాజు మహావీరుడన్న సంగతి\nతెలిసినవాడు కావడంతో, జంకి వూరు\nకున్నాడు.\nఆఫ్గనిస్థాన్లోని గోరీప్రాంతపు పాలకు\nడైన గోరీమహ్మద్ ఢిల్లీని వశపరచుకో\nవాలనే కాంక్షగలవాడు. అతడు ఆరు\nసార్లు ఢిల్లీపై దండెత్తివచ్చి, ప్రతిసారీ\nపృధ్వీరాజు చేతిలో చిత్తుగా ఓడి\nపోయాడు. గోరీని ఎదిరించేందుకు\nజయచంద్రుడు తప్ప, మిగిలిన రాజ\nపుత్ర రాజులు పృథ్వీరాజుకు సాయ\nపడ్డారు.\nగొప్ప ఆనందోత్సాహాలతో పృథ్వీరాజుకు\nపట్టాభిషేకం జరిగింది. ఇప్పుడతడు\nవిశాలమైన ఢిల్లీ, అజ్మీర్లకు రాజు.\nసమర్ధవంతంగా రాజ్యపాలన చేయ\nసాగాడు.\nఒకసారి గోరీమహ్మద్ ఖైదీగా దొరికి\nనప్పుడు, పృథ్వీరాజు సైనికనాయకుల్లో\nకొందరు ఆతణ్ణి ఆడవేషంలో మేనా\nమీద తిప్పిపంపాలనుకున్నారు. ఈ\nవిధంగా గోరీమహ్మద్ చాలా అవమానం\nపాలయాడు.\nపృథ్వీరాజు అతణ్ణి విడిపించి, తిరిగి\nఏనాడూ యిలాంటి దాడులు చేయ\nవద్దని గట్టిగా హెచ్చరించాడు. చంప\nదగిన శత్రువైనా, కరుణించి విడిచినం\nదుకు గోరీ, పృథ్వీరాజుకు తన కృతజ్ఞత\nతెలియబరిచాడు.\nకనూజ్ రాజు జయచంద్రుడికి\nసంయుక్త అనే కుమార్తె వున్నది.\nఆమె గొప్ప సౌందర్యవతే గాక, విద్యా\nవంతురాలు. ఈ కారణాలవల్ల దేశంలో\nఆమెను గురించి తెలియని రాజ\nకుటుంబం లేదు.\nజయచంద్రుడు ఆమెకు స్వయంవరం\nప్రకటించాడు. అతడు పృథ్వీరాజుకు\nతప్ప, వివాహ యోగ్యులైన అనేక\nమంది రాజకుమారులకు ఆహ్వానాలు\nపంపాడు. చాలాకాలం కిందట పృధ్వీ\nరాజు ఒకసారి సంయుక్తను అజ్మీర్\nరాజసౌధంలో చూశాడు. అతడామెను\nమరిచిపోలేదు.\nతనను స్వయంవరానికి ఆహ్వానించ\nనందుకు, జయచంద్రుడిపై పృథ్వీ\nరాజుకు చాలా కోపం కలిగింది. అతడు\nతన మునలిదాదితో సంయుక్త పట్ల తనకు\nగల ప్రేమ గురించి చెప్పాడు.\nసంయుక్త స్వయంవరానికి అన్ని\nఏర్పాట్లూ పూర్తి అయిన తరుణంలో,\nహఠాత్తుగా సరిహద్దు ప్రాంతాల యుద్ధ\nప్రమాదం సంభవించింది. కొందరు\nరాకుమారుల అభ్యర్ధనమేరకు జయ\nచంద్రుడు కుమార్తె స్వయంవరాన్ని,\nఅప్పటికి విరమించాడు. ఆ సంగతి\nనగరవాసులకు దండోరా ద్వారా,\nఆహ్వానితులకు వార్తాహరుల ద్వారా\nతెలియపరచబడింది.\nదాది సంయుక్తకు, పృథ్వీరాజు మీద\nఆదరభావం కలిగేందుకు సహాయపడ\nగలనని మాట యిచ్చింది. ఆ సమ\nయంలో వర్తకుల బిడారు ఒకటి\nఅజ్మీర్ కు\nప్రయాణమవుతున్నది.\nముసలి దాది ఆ బిడారు వెంట\nబయలుదేరింది. — (ఇంకా వుంది)",
            "book_page_end": 38
        },
        {
            "title": "పెద్దవాళ్ళతో పని",
            "book_page_start": 39,
            "pdf_page_start": 39,
            "pdf_page_end": 42,
            "author": "ఎన్. వి. ఆర్. సత్యనారాయణమూర్తి",
            "genre": "సామాజికం",
            "moral": "వడ్డీ వ్యాపారం పేరుతో పెద్దమనుషులను గుడ్డిగా నమ్మి పెట్టుబడి పెట్టిన చంద్రయ్య, డబ్బు పోగొట్టుకున్నాక సన్యాసిగా నటించడం ద్వారానే తిరిగి దాన్ని పొందగలిగాడు.",
            "keywords": [
                "వడ్డీ వ్యాపారం",
                "చంద్రయ్య",
                "మోసం",
                "ఊరి పెద్దలు",
                "సన్యాసం"
            ],
            "characters": [
                "చంద్రయ్య",
                "గంగయ్య",
                "సోమనాధం",
                "మారయ్య"
            ],
            "locations": [
                "గ్రామం",
                "రామాపురం",
                "కోడూరుపాలం"
            ],
            "content": "చంద్రయ్యకు పాతికేళ్ళ వయసులో\nతండ్రి చనిపోయాడు. ఆయన కొడుకుకు\nవదిలిపోయిన ఆస్తి, రెండెకరాల పొలం,\nఇల్లూ, ముప్పైవేల రూపాయిల నగదూ.\nఇంత డబ్బు దగ్గిర వుంచుకుంటే అనవ\nసరంగా ఖర్చయిపోతుందని ఆలోచించి,\nదాన్ని వడ్డీ వ్యాపారంలో పెట్టాలను\nకున్నాడు, చంద్రయ్య.\nఈ సంగతి అతడు మిత్రులతో చెప్ప\nగానే, ఊళ్లో పేరుమోసిన గంగయ్య అనే\nవైద్యుడు కబురు పెట్టి, \" చంద్రయ్యా,\nయీ పాత ఇల్లు వచ్చేపోయే రోగులకు\nసరిపోవడం లేదు. కొత్తగా వైద్యశాల\nకడదామనుకుంటున్నాను. నాకు పదివేల\nరూపాయిలు అప్పుగా యిచ్చావంటే నెల\nనెలా వడ్డీ యిచ్చుకుంటాను. సొమ్ము\nజతపడగానే, మొత్తం బాకీ తీర్చేస్తాను,”\nఅన్నాడు.\nవైద్యుడుగా గంగయ్యకు మంచి\nరాబడి వున్నది గనక, తన డబ్బుకు\nమంచి భద్రత వుంటుందనుకుని\nచంద్రయ్య, అతడికి పదివేల రూపాయిలు\nయిచ్చి, పత్రం రాయించుకున్నాడు.\nఇది జరిగిన పది రోజుల తరవాత\nఊరి పెద్దమనుషుల్లో ఒకడూ, మంచి\nవ్య వ హ ర్తా అయిన సో మ నా ధం,\nచంద్రయ్య కోసం మనిషిని పంపి,\n\" చంద్రయ్యా, నా కున్న పరపతి సంగతి\nనువ్వెరిగిందే! ఆ మధ్య మా అమ్మాయి\nపెళ్ళి జరిపాక డబ్బుకు కాస్త\nయిబ్బందిగా వున్నది. ఒక్క ఐదువేల\nరూపాయిలు అప్పుగా యిచ్చావంటే ప్రతి\nనెలా వడ్డీ యిస్తూ, అసలు త్వరలోనే\nసర్దేస్తాను,\" అన్నాడు.\nచంద్రయ్య, అతడికి అడిగిన మొత్తం\nయిచ్చి పత్రం రాయించుకున్నాడు.\nఆ తరవాత వారం తిరక్కుండానే\nమోతుబరిరైతు మారయ్య స్వయంగా\nచంద్రయ్య యింటికి వచ్చి, ''చంద్రయ్యా,\nఇంత భూస్వామి అప్పుకోసం రావడ\nమేమిటా అని ఆశ్చర్యపడకు. కొత్తగా\nమరి కొంత పొలం కొనబోతున్నాను. ఐదు\nవేలంటే, ఐదువేలు తగ్గినై. ఆ మొత్తం\nసర్దుబాటు చేశావంటే, నెలనెలా వడ్డీ\nపంపుతూ, తీసుకున్న డబ్బు పువ్వుల్లో\nపెట్టి, స్వయంగా తెచ్చి యిస్తాను.\"\nఅన్నాడు.\nచంద్రయ్య అతడికి డబ్బిచ్చి పత్రం\nరాయించుకున్నాడు. మరొక ఆరు నెలలు జరిగేసరికి బాకీ\nదార్లు ముగ్గురూ నెల నెలా వడ్డీ కట్టక\nపోగా, రెండు మూడు నెలల కొకసారి\nఒక నెల వడ్డీ మాత్రం పంపడం ప్రారం\nభించారు.\nఇప్పుడు చంద్రయ్య దగ్గిర తండ్రి\nయిచ్చిపోయిన డబ్బులో పదివేలు మిగిలి\nవున్నది. ఆసరికి వడ్డీ వ్యాపారంలో వున్న\nచిక్కులు గ్రహించి అతడు, అందులో\nఐదువేలు పెట్టి, రెండెకరాల మెట్టభూమి\nకొన్నాడు. దాని వ్యవసాయపు పనులకు\nమూడువేలు పెట్టుబడి పెట్టవలసి\nవచ్చింది. ఇచ్చిన అప్పులకు వడ్డీ డబ్బు\nసరిగా రాకపోవడంతో అతడు\nఖర్చులకుగాను మిగిలిన రెండు వేలలో,\nవెయ్యి రూపాయిలు ఖర్చు చేయవలసి\nవచ్చింది. ఇక తనదంటూ రొఖంగా\nమిగిలింది వెయ్యి రూపాయిలు!\nఈ పరిస్థితి చూసి చంద్రయ్య బెంగ\nపడిపోయి అప్పు తీసుకున్న వాళ్ళను\nకలుసుకుని, నెలనెలా వడ్డీడబ్బు యివ్వక\nపోతేమానె, అప్పుగా తీసుకున్న మొత్త\nమైనా యివ్వమని ప్రాధేయపడ్డాడు.\n\"ఎలాగూ, ఇంట్లో వున్న బంగారం\nఅమ్మేయాలనుకుంటున్నాను. నీ బాకీ\nత్వరలోనే తీర్చేస్తాను,\" అన్నాడు వైద్యుడు\nగంగయ్య.\n\"రామాపురంలో మా తాతలనా టి\nఇల్లు బేరం పెట్టాను. అది అమ్ముడవ\nగానే, నీ డబ్బు పూర్తిగా యిచ్చేస్తాను,\"\nఅన్నాడు ఊరి పెద్ద సోమనాధం.\n\" దూరంగా వున్న కోడూరుపాలం\nఅమ్మబోతున్నాను. వడ్డీతో సహా, నీ బాకీ\nచెల్లువేస్తాను,\" అన్నాడు మోతుబరిరైతు\nమారయ్య.\nనెల రోజులు గడిచినా, ఆ ముగ్గురి\nనుంచీ వడ్డీ డబ్బు కూడా రాకపోవడంతో,\nచంద్రయ్య సంగతి ఊళ్లో నలుగురికీ\nచెప్పి, సాయపడమన్నాడు.\nవాళ్ళల్లో కొందరికి వైద్యుడితో మొహ\nమాటాలున్నవి. మరి కొందరికి ఊరి\nపెద్దతో యింకా తెగని లావాదేవీలున్నవి\nమిగిలిన వాళ్ళకు మోతుబరిరైతంటే\nతగని భయం.\nవాళ్ళు చంద్రయ్యతో, \" పెద్దవాళ్ళ\nతోటి వ్యవహారాలు యిలాగే వుంటవి. ఏం\nచెయ్యగలం!'' అన్నారు.\nఇది జరిగిన వారం రోజుల తరవాత,\nఒకనాటి ఉదయం చంద్రయ్య భార్యా,\nముసలితల్లీ గడపలో కూర్చుని దుఃఖ\nపడుతూండడం చూసి, చాలామంది\nపోగయారు. వాళ్ళల్లో ఒకడు చంద్రయ్య\nభార్య చేతిలో వున్న కాయితం తీసుకుని\nచదివి చూశాడు. అందు లో యిలా\nవున్నది : నేను ఫలాని ఫలాని వారికి వడ్డీ\nకోసం ఆశించి, పెద్ద మొత్తాలు అప్పుగా\n'యిచ్చాను. వడ్డీమాట దేవుడెరుగు, అసలు\nకూడా వాళ్ళు యిచ్చేలా లేరు. నా దగ్గి\nరున్న కొద్ది పెట్టుబడితో సొంత వ్యవసాయ\nప్పనులు సాగక, మనసు చీకాకై\nసన్యాసుల్లో కలిసిపోతున్నాను.\nచంద్రయ్య భార్యా బిడ్డల్ని విడిచి,\nసన్యాసుల్లో కలిసి పోవడానికి కారణం,\nఅక్కడ గుమిగూడిన నలుగురికీ తెలియ\nగానే వాళ్ళు వైద్యుణ్ణి, ఊరి పెద్దనూ,\nమోతుబరి రైతునూ నానాతిట్లూ తిట్ట\nసాగారు.\nక్షణాల మీద యీ సంగతి వాళ్ళ\nముగ్గురికీ తెలిసిపోయింది. ఊళ్ళో తమ\nపరువు ప్రతిష్ఠలు కాపాడుకునేందుకు\nవాళ్లు సాయంత్రమే చంద్రయ్య\nఇంటికి వచ్చి, వడ్డీతోసహా అసలు బాకీ\nమొత్తం చెల్లించి, పత్రాలు తీసుకు\nపోయారు.\nమరొక వారం గ డ వ కుండా నే\nచంద్రయ్య చిన్న గడ్డంతో, మాసిన బట్ట\nలతో ఇంటికి తిరిగి వచ్చి, తాను సన్యా\nసుల్లో కలిసినందుకు కోప్పడే ఊరి\nవాళ్ళతో, మరేం చేసేది? నేను సన్యా\nసుల్లో కలిశాక గాని, దేవుడు మన ఊరి\nపెద్దలకు తీసుకున్న బాకీ చెల్లించాలన్న\nమంచి బుద్ధి కలిగించకపోయె ! ఏమైతే\nనేం, నేను తిరిగి సంసారినయ్యాను, ''\nఅంటూ చిన్నగా నవ్వాడు.",
            "book_page_end": 42
        },
        {
            "title": "రాజుగారి సమాధానం",
            "book_page_start": 43,
            "pdf_page_start": 43,
            "pdf_page_end": 43,
            "author": "ఎమ్. డి. సౌజన్య.",
            "genre": "నీతి కథ/హాస్యం",
            "moral": "రాజు తెలివైన సమాధానం ద్వారా, తమ అధికారాన్ని దుర్వినియోగం చేస్తూ బంధుప్రీతిని చూపేవారికి పరోక్షంగా గుణపాఠం నేర్పాడు.",
            "keywords": [
                "సేనానాయకుడు",
                "బంధుప్రీతి",
                "రాజు",
                "ఉద్యోగాలు",
                "తెలివి"
            ],
            "characters": [
                "విమలుడు",
                "రాజు",
                "యువకుడు"
            ],
            "locations": [
                "రాజ సభ"
            ],
            "content": "విమలు డనే సేనానాయకుడు, తన కుమారుడికి, అల్లుడికీ రాజుగారితో చెప్పి, కొలువులో\nఉద్యోగాలు వేయించుకున్నాడు. ఒకే కుటుంబం వారికిద్దరికి రాజుగారు యిలా ఉద్యోగాలివ్వడం\nబావు లేదని చాటుగా కొందరు విమర్శించారు.\nఈ సంగతి రాజుగారికి తెలిసింది.\nకొన్నాళ్ళ తరవాత విమలుడు మరొక యువకుణ్ణి రాజుగారి దగ్గిరకు తీసుకుపోయి,\n“ ప్రభూ, ఆనందు డనే వీడు నా మేనల్లుడు. వీడి ముత్తాత అవంతీ యుద్ధంలో, తాత కళింగ\nయుద్ధంలో, తండ్రి మహారాష్ట్ర యుద్ధంలో, వరసగా తమ ముత్తాత, తాత, తండ్రిగార్ల దగ్గిర\nసేవలు చేసి తరించారు. తమ తరంలో కూడా....” అంటూ నసిగాడు.\nవిషయం అర్థం చేసుకున్న రాజు తాపీగా, “ఈ కుర్రవాడి వంశస్థులు మూడు తరాలుగా,\nమాకు సేవలు చేసి తరించారన్న సంగతి విని, నాకు చాలా సంతోషంగా వుంది. ఈ తరించే అవ\nకాశం నా తరంలో అయినా కొత్తవాళ్ళకివ్వడం న్యాయంగా వుంటుంది కదా!” అన్నాడు.\nఈ విధంగా తన ఆటకట్టడంతో, విమలుడు మరేనాడూ తన వారిని, రాజుగారి దగ్గరకు\nఉద్యోగాల కోసం తీసుకుపోలేదు.",
            "book_page_end": 43
        },
        {
            "title": "ఉచిత సలహాలు",
            "book_page_start": 44,
            "pdf_page_start": 44,
            "pdf_page_end": 46,
            "author": "గుంటక సాంబిరెడ్డి",
            "genre": "సామాజికం/నీతి కథ",
            "moral": "ఉచితంగా ఇచ్చే సలహాలు, ముఖ్యంగా అనుభవం లేనివారు ఇచ్చే సలహాలు లేదా కేవలం ఇతరుల పట్ల శ్రద్ధ లేకుండా ఇచ్చే సలహాలు ప్రమాదకరమైన ఫలితాలను ఇవ్వవచ్చు.",
            "keywords": [
                "రమాపతి",
                "నాంచారయ్య",
                "ఉచిత సలహాలు",
                "నష్టం",
                "మునసబు"
            ],
            "characters": [
                "భూపతి",
                "రమాపతి",
                "నాంచారయ్య",
                "మునసబు"
            ],
            "locations": [
                "సిరిపురం",
                "బీడు భూమి",
                "వాగు"
            ],
            "content": "భూపతి అనే ధనికుడొకాయన, పక్క\nగ్రామం సిరిపురంలో పదెకరాల బీడు\nభూమి కొన్నాడు. తనకు స్వగ్రామంలో\nతీరని పొలం పనులు వుండడంతో కొడుకు\nరమాపతికి, ఆ బీడును సాగులోకి తెచ్చే\nపని అప్పగించదలిచాడు.\nఆయన కొడుకుకు సంగతి చెప్పి,\n\" ఈ పని నీకు కొత్త అనుకో, అయినా\nఫరవాలేదు. సిరిపురంలో మన దూరపు\nబంధువు నాంచారయ్య అనే ఆయన\nవున్నాడు. అవసరపడితే ఆయన్ని సలహా\nఅడుగు,'' అన్నాడు.\nరమాపతి సిరిపురం వెళ్ళి, బీడుభూమి\nచూశాడు. దాని నిండా తుప్పలూ, ముళ్ళ\nపొదలూ వున్నవి. వాటిని కొట్టించడానికి\nఎందరు కూలీలు అవసరం అని అతడు\nఆలోచిస్తున్నంతలో, గ్రామస్థుడొకడు\nఅక్కడికి వచ్చాడు.\nఆ బీడు రమాపతిదని తెలుసుకున్న\nగ్రామస్థుడు, \" అయ్యా, నా పేరు\nరాజయ్య. ఈ గ్రామంలో ఇటుకలు\nతయారు చేసి అమ్ముతూంటాను. మీకు\nఅభ్యంతరం లేకపోతే, బీడులో వున్న\nతుప్పలూ, పొదలూ కొట్టించుకుపోయి,\nఇటుకలు కాల్చుకునేందుకు ఉపయో\nగించుకుంటాను. ఈ విధంగా మీకు బీడు\nశుభ్రం చేయించే కూలీ ఖర్చు తప్పు\nతుంది,\" అన్నాడు.\nరమాపతి, రాజయ్యను మర్నాడు వచ్చి\nకలుసుకోమన్నాడు.\nఆ సాయంత్రం రమాపతి చెప్పింది\nవిన్న నాంచారయ్య, “ కుర్రవాడివైనా\nతొందరపడి, ఇటుకల రాజయ్యకు\nమాట యివ్వనందుకు సంతోషంగా\nవున్నది. ఇక్కడ యీ ఇటుకల వ్యాపారం\nచేసేవాళ్ళు చాలామంది వున్నారు.\nకట్టెలకు మహా గిరాకీ అనుకో! నువు\nముందు కూలీలను పెట్టి తుప్పలూ,\nపొదలూ నరికించు. అవి ఎండాక చాలా\nలాభసాటిగా అమ్ము కో వ చ్చు.” అని\nసలహా యిచ్చాడు.\nరమాపతి కూలీలను పెట్టి తుప్పలూ,\nముళ్ళపొదలూ నరికించి ఒక చోట పోగు\nపెట్టించాడు. అవి కొద్ది రోజుల్లోనే బాగా\nఎండినై. కాని, వాటికోసం వచ్చిన\nఇటుకల వ్యాపారస్థులెవరూ రమాపతికి\nఅతడు కూలికింద ఖర్చు చేసినదానికి\nమించి ఒక పైసా కూడా ఎక్కువ యివ్వ\nడానికి ఒప్పుకోలేదు.\n“ఈ చుట్టుపక్కల అంతా కొండ\nప్రదేశం కదా. కూలివాళ్ళను పిలుచుకు\nవచ్చే శ్రమపడగలిగితే కట్టెలకు కొదవేం\nవుండదు. ఆ పని మీరు చేయించారు\nకనక, అయిన కూలీ డబ్బు యిస్తా\nమంటున్నాం,” అన్నారు ఇటుకల\nవర్తకులు.\nఇప్పుడేం చేయడమా అని రమాపతి\nఆలోచిస్తున్నంతలో వారం, పది రోజులు\nగడిచి, తొ ల క రివానలు ప్రారంభ\nమయాయి. నరికి బీడులో ఒక పక్కగా\nకుప్ప వేయించిన కంప అంతా పూర్తిగా\nతడిసిపోయింది. రమాపతి వాటిని\nదూరంగా పారవేయించేందుకు బాడుగ\nబండ్లవాళ్ళను అడిగితే, వంద రూపాయి\nలివ్వమన్నారు.\nఈ సంగతి తెలిసి నాంచారయ్య బళ్ళ\nవాళ్ళను గట్టిగా కోప్పడి రమాపతితో,\n\" నా సలహా ప్రకారం చెయ్యి. ఈ బళ్ళ\nవాళ్ళందరూ ఆశబోతు వెధవలు. నాకు\nతెలిసిన వేరే బండివాడొకడున్నాడు; వాడు\nకాస్త తాగుబోతు అంతే! ఒక్క పది\nరూపాయిలు వాడి చేతిలో పెడితే,\nయీ చెత్తాచెదారం అంతా దూరంగా\nపారేస్తాడు,\" అన్నాడు.\nరమాపతి ఆ బండివాడికి పది రూపాయి\nలిచ్చి, వారంరోజుల్లో వస్తానని నాంచా\nరయ్యకు చెప్పి, స్వగ్రామం వెళ్ళాడు.\nవారం తరవాత రమాపతి తిరిగి రాగానే\nగ్రామ మునసబు నుంచి అతడికి కబురు\nవచ్చింది. రమాపతి వెళ్ళాడు. మునసబు\nఅతడికి మర్యాద చేసి కూర్చో బెట్టి\n“నాయనా రమాపతీ, నువ్వు చేయించిన\nపనేం బాగా లేదు. నీ బీడులోని\nతుప్పలూ, పొదలూ నరికించి పక్క\nవాగులో పారవేయించావు. మొన్నటి\nవర్షాలకు అవి కొట్టుకు వచ్చి, చెరువు\nతూముల ముందు మేట వేశాయి. అవి\nతీయించి వేయడానికి నూరు రూపాయలు\nఖర్చయింది. ఆ మొత్తం నువ్వు వెంటనే\nచెల్లించాలి. నీ తండ్రి నాకు బాగా తెలి\nసిన వాడు గనక, అపరాధం కింద మరి\nకొంత డబ్బు వసూలు చెయ్యకుండా\nవదిలి పెడుతున్నాను,\" అన్నాడు.\nజరిగిందేమిటో రమాపతికి అర్థమైంది.\nతాగుబోతు బండివాడు ఆ కంప అంతా\nతీసుకుపోయి దగ్గిరలో వున్న వాగులో\nపారవేశాడు. ఇదంతా నాంచారయ్య\nఉచిత సలహా వినడం వల్ల జరిగింది !\nరమాపతి మునసబుకు క్షమాపణ\nచెప్పుకుని నూరు రూపాయిలూ చెల్లిం\nచాడు. ఈ సంగతి విన్న నాంచారయ్య\nవెతుక్కుంటూ బీడు దగ్గిరున్న రమాపతి\nదగ్గిరకు వచ్చి, \" మునసబు నీకు వంద\nరూపాయిలు జరిమానా వేస్తాడా! ఇది\nపెద్ద దురన్యాయం. అతడికి నేనంటే\nగిట్టదు. నువ్వు, నాకు బంధువువని తెలిసి,\nయీ వెధవపని చేశాడు. పట్నం పోయి\nన్యాయస్థానంలో యితగాడి మీద ఫిర్యాదు\nచేద్దాం,” అంటూ సలహా యిచ్చాడు.\nరమాపతి వచ్చే కోపాన్ని ఆపుకుంటూ,\n\"మీ ఉచిత సలహాలకు ఒక్క నమ\nస్కారం! నా చేతనైనట్టుగా, నా పనులు\nనన్ను చేసుకోనివ్వండి,'' అన్నాడు.\nనాంచారయ్య మారు మాట్టాడకుండా\nఇంటి దారి పట్టాడు. తాను దమ్మిడీ ప్రతి\nఫలం తీసుకోకుండా, ఉచితంగా సలహా\nలివ్వడం వల్లనే, రమాపతి దృష్టిలో\nవాటికి విలువ లేకుండా పోయిందన్న\nఅనుమానం అతడికి కలిగింది.",
            "book_page_end": 46
        },
        {
            "title": "సేవకుడి తెలివి",
            "book_page_start": 47,
            "pdf_page_start": 47,
            "pdf_page_end": 47,
            "author": "షంషేర్ ఖాన్",
            "genre": "నీతి కథ",
            "moral": "తెలివైన ఆలోచనలు అత్యంత క్లిష్టమైన పరిస్థితుల్లో కూడా సమస్యలను పరిష్కరించగలవు, ఇద్దరు వ్యక్తుల గౌరవాన్ని కాపాడగలవు.",
            "keywords": [
                "సేవకుడు",
                "తెలివి",
                "కీర్తివర్థనుడు",
                "శూరవర్థనుడు",
                "సంధి"
            ],
            "characters": [
                "కీర్తివర్థనుడు",
                "శూరవర్థనుడు",
                "సేవకుడు"
            ],
            "locations": [
                "రత్నగిరి",
                "ధవళగిరి"
            ],
            "content": "రత్నగిరి, ధవళగిరి ఇరుగుపొరుగు రాజ్యాలు. ఒకసారి హఠాత్తుగా ధవళగిరి రాజైన శూర\nవర్థనుడు రత్నగిరిపై దండెత్తాడు. ధవళగీరి కున్నంత సైనికబలం రత్నగిరికి లేదు. రత్నగిరి\nరాజైన కీర్తివర్థనుడు సంధిప్రయత్నాలు ప్రారంభించాడు.\nశూరవర్థనుడు అందుకు ఒప్పుకొని, సంధిషరతులు కుదుర్చుకొనేటందుకు రత్నగిరికి\nవచ్చాడు. అంతఃపురంలో రాజులు ఇద్దరూ సమావేశమయారు.\nఆ సమయంలో సేవకుడొకడు తాగేందుకు చల్లని పానీయాలు తెచ్చాడు. అక్కడ వాడి\nకొక సమస్య ఎదురయింది.\nపానీయాన్ని ముందుగా తమ రాజైన కీర్తివర్థనుడి కిస్తే, తనను అలక్ష్యం చేశారని శూర\nవర్ధనుడికి కోపం రావచ్చు! అలాగాక పానీయాన్ని ముందుగా శూరవర్ణనుడికే ఇస్తే, తన\nసేవకుడే తనను తక్కువ చేశాడని కీర్తివర్ధనుడికి బాధ కలగవచ్చు !\nసేవకుడు ఒక తెలివైన ఆలోచన చేశాడు. పానీయాన్ని ముందుగా కీర్తివర్థనుడి కిస్తూ,\n“ ప్రభూ ! మహారాజు శూరవర్థనుల వారికి తమరు స్వయంగా దీన్ని యివ్వ ప్రార్థన. అతిధులుగా\nవచ్చిన రాజులకు సేవకుల ద్వారా గాక, తమరే స్వయంగా అతిథి మర్యాదలు చేయడం,\nతమ వంశానికి అనాదిగా వస్తున్న ఆచారమే కద!” అన్నాడు.\nసేవకుడి మాటలకు ఇద్దరు రాజులూ సంతృప్తి పడ్డారు. చిక్కుసమస్య విడిపోయింది!",
            "book_page_end": 47
        },
        {
            "title": "పరోక్షవైరం",
            "book_page_start": 48,
            "pdf_page_start": 48,
            "pdf_page_end": 50,
            "author": "చందమామ బృందం",
            "genre": "నీతి కథ/సామాజికం",
            "moral": "ఇతరులు అనుభవించే దుఃఖం, లేదా వారు అనుసరించే రహస్యమైన అసాంఘిక మార్గాలు కూడా ఒక గొప్ప రాజుకు మానసిక అశాంతిని కలిగించవచ్చు.",
            "keywords": [
                "రాజు",
                "కట్టెలవాడు",
                "పరోక్ష వైరం",
                "దారిద్ర్యం",
                "గంధపు కట్టెలు"
            ],
            "characters": [
                "రాజు",
                "మంత్రి",
                "కట్టెలవాడు",
                "గూఢచారులు"
            ],
            "locations": [
                "రాజ్యం",
                "అడవి",
                "కోట"
            ],
            "content": "ఒక ఊరిలో కట్టెలమ్ముకుని జీవించే కష్ట\nజీవి ఒకడు ఉండేవాడు. వాడు అందరి\nకంటె పెందలకడనే లేవటం, అడవికి\nపోవటం, కట్టెలుకొట్టి మోపుకట్టి తేవటం,\nఅవి అమ్ముకొని పొట్టపోసుకోవటం - ఇదీ\nనిత్యకృత్యం.\nఫలానావాడు నమ్మకస్థుడు, న్యాయ\nమైన ధర తీసుకుని ఎండు కట్టెలు పట్టు\nకొచ్చి వేస్తాడు. నిజంగా, కట్టెలు కావా\nలంటే వాడివద్దనే వేయించుకోవాలి, అని\nచెప్పి అందరూ వాణ్ణి గురించి ఎంతగానో\nమెచ్చుకునేవాళ్ళు. వాడి దుస్థితికి జాలి\nపడేవాళ్ళు కూడాను. వాడు కలిగినదానితో\nతృప్తిపడేవాడే కాని, కానికూటికి ఎన్నడూ\nఆశించినవాడు కాదు.\nవాడు రోజూ అడవికి రాజుగారి కోట\nముందునించి వస్తూ పోతూ వుండాలి.\nఅదే దారి. రాజుగారు పై అంతస్థునించి\nరోజూ వీడిని గమనిస్తూ వుండేవాడు. రాజు\nఎంతో దయగలవాడు. పేదలపాలిటి\nపెన్నిధి అని పేరుపడ్డాడు. అటువంటిది\nఅదేమోకాని, రాజుకు ఈ కట్టెలవాడిని\nచూచినప్పుడెల్లా చెప్పలేని బాధ కలుగుతూ\nవుండేది. అయినా వాడి వైపు చూడటం\nమానలేదు.\nఈ బాధ కొంత కాలానికల్లా క్రమంగా\nఒక విధమైన ఆవేదనగా మారింది. కట్టెల\nవాడొక బద్ధశత్రువుగా కనిపించసాగాడు.\nచివరకు ఈ వైరం బాగా ముదిరి, వాడిని\nచంపివేస్తే గాని తనకు కసి తీరదన్నంత\nక్రోధం ఉబికింది. అప్పుడు రాజు ఆలో\nచించాడు: \"కష్టజీవి ఐనటువం టి\nఈ కట్టెలవాడు నా కేమి అపకారం\nచేశాడు ! ఏం చేయగలడు ? మరి, వాడిని\nచూచినంతనే, నా కెందుకింత బాధ\nకలగాలి?\"\nఈ విధంగా తనలో తనే ప్రశ్నించు\nకొంటూ, కారణం తెలియక మనోవేదనతో\nకుమిలిపోజొచ్చాడు రాజు.\nనిజానికి రాజు అలా కుమిలిపోనవ\nసరం లేనేలేదు. ఈ కోట ముందు నించి\nవెళ్ళకూడదు అని ఆజ్ఞాపించి వాడు తన\nకంట బడకుండా నిమిషంలో చేసుకో\nవచ్చు. కాని, రాజు అలా అధికారం\nవినియోగించ దలుచుకోలేదు. దీనికి\nమూలకారణం ఏమిటా అని తెలుసుకోవ\nటానికి ఆయన ఆత్రపడసాగాడు.\nఇంతలో మంత్రి వచ్చి, ప్రభువు విచా\nరంగా వుండటం కనిపెట్టాడు. సంగతి\nసందర్భాలు తెలియగానే అతనికి చాలా\nఆశ్చర్యం వేసింది.\nవెంటనే, క ట్టెల వాని ఆంతర్యం\nతెలుసుకోవటానికని గూఢచారులను నియ\nమించి, తను స్వయంగా వేయి కన్నులతో\nకనిపెట్టసాగాడు. ఎక్కడికి పోయి ఎంత\nమందిని అడిగినప్పటికీ కట్టెలవాడిని\nగురించి మంచిగానే చెబుతూ వచ్చారు.\nఅమాయకుడు, కష్టజీవి, న్యాయశీలుడు,\nఅనే మాటలే కాని, ఒక్కళ్ళ నోటి వెంట\nనైనా వాడిని గురించి ప్రతికూలమైన\nవాక్కు ఒక్కటీ వెలువడలేదు.\nమంత్రికి ఎన్నాళ్ళకూ ఆచూకీ ఏమీ\nదొరికింది కాదు. నీ తెలివితేటలింతేనా!\nఅని రాజు అనేస్తాడేమోనని జంకు\nకలిగింది.\nఆఖరు యత్నంగా అతడు ఒక్క పని\nచేశాడు. హ ఠాత్తుగా ఒకనాటి రాత్రి\nకట్టెలు కొట్టే వాడియిల్లు సోదా చేదామని\nతలచి వెళ్ళాడు. వెళ్ళాడే కాని, ఆ పూరి\nగుడిసెలో ఏమున్నది గనక? —ధన\nధాన్యాలా ? దొంగసొత్తులా, ఏమన్నానా ?\nఒక మూల కొన్ని కట్టెలు మాత్రం గుట్టగా\nపడివున్నై. వాడి వృత్తే యిదికదా !\nకనుక, మంత్రికి తప్పు పట్టటానికేమీ\nకనిపించలేదు\nఏమీ తోచక మంత్రి, తమాషాకోసం,\n\" ఏమిరా అబ్బీ ! ఇవాళ కట్టెలమ్ముడు\nకాలేదా, అక్కడ పడివున్నవేం?\" అని\nఅడిగాడు.\n\"అవి అమ్మకానికి కావులెండి!\"\nఅంటూ నసిగేశాడు వాడు. మంత్రికి\nఆత్రం కలిగి గుట్టదగ్గరగా వెళ్ళాడు.\nఅతడు అలా వెళ్ళి చూడటం ఇష్టం\nలేనట్టు సూచించాడు కట్టెలవాడు. మంత్రి\nఒక కట్టె తీసి చూచి, మళ్ళీ ప్రశ్నించాడు.\nఇక తప్పనిసరి కావడం వల్ల, అవి\nమామూలు కట్టెలు కావండి, మంచి\nగంధపు కట్టెలండి!\" అని నిజం చెప్పి\nవేశాడు కట్టెలవాడు..\n“అలా అయితే యింకేమిరా! పట్టి\nఅమాయకుడివి లాగా వున్నావే? ఇవి\nఅమ్ముకుంటే మంచి ధర వస్తుందికదా ? ''\nఅన్నాడు మంత్రి, వాడి హితవు కోరుతూ.\nకట్టెలవాడి మొగం జేవురించింది.\nమంత్రి పాదాలమీద పడి, \"క్షమిస్తానంటే\nచెబుతా,'' అన్నాడు.\nమంత్రి అభయమిచ్చేసరికి వాడు చెప్ప\nసాగాడు : \" అయ్యా! నా కడుపులో\nఉద్దేశం చెప్పివేస్తున్నా, మన్నించండి.\nమన ప్రభువు కరుణాసింధువు పేద\nవాళ్ళందరకూ ఆయనంటే ప్రాణం. నేనూ\nప్రభువుకు జోహారు చేస్తా. ఐతేనేం —\nనన్నుపట్టి పీడిస్తూవున్న దారిద్ర్య బాధవల్ల\nనా కొక దుర్బుద్ధి పుట్టింది. ఏలినవారు\nముసలివారయ్యారు కదా. ఇంకెంత కాలం\nజీవించబోతారు ? వారు గతించిన రోజున\nమంచిగంధపు చెక్కలకు గిరాకీ తగులు\nతుంది. కనుక, గంధపు చెక్కలు జాగ్రత్త\nచేసినట్టయితే, ఆ రోజున చెప్పిన వెల\nయిచ్చి తీసుకొంటారు. నాకు పట్టిన\nదరిద్రం తీరిపోతుంది!\" అనే సరికి\nమంత్రి నిశ్చేష్టుడైనాడు.\nరాజుకు ఈ వర్తమానం తెలియగానే\nకట్టెలవాడి ఆవేదన గుర్తించి, వాడి\nదరిద్రం తీరేటట్టు కొల్లలుగా ధనమిచ్చి\nపంపాడు.\nతన మనసులో బాధకు కారణం\nపరోక్షంగా వాడు అనుభవించే ఈ వేదనే\nఐవుంటుందని రాజు గ్రహించాడు.",
            "book_page_end": 50
        },
        {
            "title": "విఘ్నేశ్వరుడు",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "భౌతిక సంపద (శమంతకమణి) కన్నా భక్తి, దయ, సత్యం గొప్పవి. అహంకారం, స్వార్థం మనిషి పతనానికి దారి తీస్తాయి.",
            "keywords": [
                "కృష్ణుడు",
                "సత్యభామ",
                "శమంతకమణి",
                "జాంబవతి",
                "విఘ్నేశ్వరుడు"
            ],
            "characters": [
                "కృష్ణుడు",
                "సత్యభామ",
                "రుక్మిణి",
                "సత్రాజిత్తు",
                "జాంబవంతుడు",
                "జాంబవతి",
                "నారదుడు",
                "విఘ్నేశ్వరుడు"
            ],
            "locations": [
                "ద్వారక",
                "అరణ్యం",
                "నందనవనం"
            ],
            "content": "కృష్ణుడి ఆశ్చర్యానికి రుక్మిణి చిరునవ్వుతో,\n“ఔను, నాథా ! ఈ రోజు నాలో ఆనందం\nపొంగి పొర్లుతున్నది. ఆ కన్యకామణికి\nమీ మీద ఎంత ఆశ! అమాంతంగా\nమిమ్మల్ని నిధిని దాచుకున్నట్లు తన\nగుప్పెట్లో ఉంచుకోవాలన్నంత మమత\nనాకు కనిపించింది !” అన్నది.\n\"మరి, నీ సంగతి చెప్పలేదు!\"\nఅన్నాడు కృష్ణుడు.\n“మీ లోపల ఒక అణువునై ఇమిడి\nఉండిపోవడమే నాకు కావలసిందల్లా !\nమీరు ఎవరి గుప్పెట్లో ఉన్నా నేను\nమీలోనే ఉంటానుగదా!\" అన్నది రుక్మిణి.\n\"రుక్మిణీ! ఎంతో గొప్ప భావాల్ని\nఎంత సూక్ష్మాతి సూక్ష్మంగా నిర్వచిం\nచావు! అందుకే నిన్ను కోరికోరి ఎత్తుకు\nవచ్చాను!\" అన్నాడు కృష్ణుడు.\n\" నాకు నిజమని తోచింది చెబు\nతున్నాను. నా కంటే సత్యభామదే గొప్ప\nమమత, బలమైనది! ఆ మమతలో,\nఅనంతమైన ప్రకృతిశక్తి అంతా ఉంది,\nస్వామీ! నాలో ఉన్నది భక్తిప్రధాన\nమైనది మాత్రమే!'' అని చెబుతున్న\nరుక్మిణిని వారించి, కృష్ణుడు చిరునవ్వు\nచిందిస్తూ, \"రుక్మిణీ, వేదాంతం మాట్లా\nడకు!\" అన్నాడు.\nకొద్ది దినాలు గడిచాయో లేదో,\n\" కృష్ణుడు శమంతకమణిని అపహరిం\nచాడు!'' అనే వార్త కార్చిచ్చులా అంతటా\nవ్యాపించింది. ఆ విధంగా అందరితో చెప్పి\nరమ్మని పంపాడు. ప్రసేనుడు శ్యమంతక\nమణిని ధరించి అరణ్య మార్గంలో\nవెళ్తూండగా, ఒక సింహం మణి చేత\nఆకర్షింపబడి అతణ్ణి చంపింది. ఆ\nసింహాన్ని జాంబవంతుడు చంపి, మణిని\nతీసుకుపోయి, తన కుమార్తె జాంబవతికి\nయిచ్చాడు.\nమణిని ధరించి వెళ్లిన తమ్ముడు తిరిగి\nరాకపోవడంతో, ఒకప్పుడు మణిని అడి\nగిన కారణంగా కృష్ణుడే తన తమ్ముణ్ణి\nసంహరించి మణిని అపహరించాడని\nసత్రాజిత్తు చాటాడు. సత్యభామను పెళ్లా\nడ్డానికి ఉవ్విళ్ళూరుతున్న శతధన్వుడు,\nజరాసంధుడు మొదలైన కృష్ణుడి శత్రువు\nలైన రాజులు సత్రాజిత్తును బలపరిచి పగ\nతీర్చు కో డా ని కి సాయపడతామంటూ\nకబురు పెట్టారు.\nసత్రాజిత్తే మణిని పోగొట్టుకున్న దుఃఖంతో\nపిచ్చివాడై వీధివీధులా తిరిగి అరుస్తూ\nవిశేష ప్రచారం చేశాడు.\nతన మీద మోపబడ్డ అభాండానికి\nచింతించి ప్రయోజనం లేదని కృష్ణుడు\nదిటవు తెచ్చుకొని, ‘“విఘ్నేశ్వరా! ఇదంతా\nనీ లీల, తరువాత నీ దయ!\" అని\nధ్యానించి, మణిని అన్వేషించడానికి\nఅరణ్యాల్లోకి వెళ్ళాడు.\nజరిగినదేమంటే: సత్యభామను సత్రా\nజిత్తు వరుసకు తనకు మేనల్లుడైన శత\nధన్వు డనే రాజుకిచ్చి వివాహం చేసే\nనిర్ణయానికొచ్చి. తన తమ్ముడు ప్రసేన\nజిత్తును, శతధన్వుడితో మాటామంతీ చేసి\nమణిని అన్వేషిస్తూ వెళ్ళిన కృష్ణుడు,\nఅరణ్యంలో ఒకచోట చచ్చిపడి ఉన్న\nప్రసేనుడినీ, సింహాన్నీ, జాంబవంతుడి\nఅడుగుజాడలనూ చూసి జాంబవంతుడి\nగుహకు వెళ్ళాడు.\nగుహలో నవ యవ్వనవతి, సుందరి\nఅయిన జాంబవతి మణిని బంతిలాగ\nఎగరవేసి పట్టుకొంటూ ఆడుకొంటున్నది.\nజాంబవతి పసిపిల్లగా అరణ్యంలో జాంబ\nవంతుడికి దొరికిన అనాధ రాజపుత్రిక.\nఅతడామెను తన ముద్దుల కూతురుగా\nపెంచుకొచ్చాడు.\nమణిని తీసుకొనడానికి కృష్ణుడు ఆమె\nచేతిని పట్టుకొన్నాడు. జాంబవతి చేతిని\nవిడిపించుకోవడానికి ప్రయత్నించకుండా\nతల వాల్చి సిగ్గుదొంతరలతో క్రీగంట\nకృష్ణుణ్ణి చూస్తున్న సమయంలో జాంబ\nవంతుడు గుహకు వచ్చి, కృష్ణుడి పై\nలంఘించాడు. ఇద్దరికీ పన్నెండు రోజులు\nగొప్ప యుద్ధం జరిగింది. కృష్ణుడు పిడి\nకిటితో జాంబవంతుడి గుండెమీద బలంగా\nపొడిచాడు. ఆ పోటుతో రాముడే\nకృష్ణుడు గా అవతరించాడని జాంబ\nవంతుడు గుర్తించాడు.\nజాంబవంతుడు కృష్ణుడికి ప్రణమిల్లి,\n\"కృష్ణా ! జాంబవతి చేతిని పట్టనే\nపట్టావు, జాంబవతి నీదే !\" అంటూ\nశ్యమంతకమణినీ, జాంబవతినీ కృష్ణుడికి\nసమర్పించాడు.\nజాంబవతితో జాంబవంతుడు వెంట\nరాగా కృష్ణుడు మణితో ద్వారకకు వచ్చి,\nసత్రాజిత్తుకు మణిని అందజేశా డు.\nజాంబవంతుడు సత్రాజిత్తుకు జరిగిన\nదంతా చెప్పాడు.\nసత్రాజిత్తు పశ్చాత్తాపం పొంది కృష్ణు\nడితో, \" కృష్ణా! సొమ్ము పోయినవాడు\nపాపాత్ముడు అనే విధంగా నేను మహాప\nరాధం చేశాను. నన్ను నీ యిష్టమొచ్చి\nనట్లు దండించు!\" అన్నాడు.\nకృష్ణుడు సత్రాజిత్తుతో, “ నీ పశ్చా\nత్తాపమే నీకు దండన !\" అన్నాడు.\nఅప్పుడు సత్రాజిత్తు తన అపచారానికి\nపరిహారంగా, మన్ననగా శ్యమంతకమణినీ,\nసత్యభామనూ కృష్ణుడి ఎదుట ఉంచి\nస్వీకరించమని వేడుకొన్నాడు.\nకృష్ణుడు సత్యభామను స్వీకరిస్తూ,\nశమంతకమణిని సత్రాజిత్తునే ఉంచు\nకోమని తిరిగి యిచ్చివేశాడు. అప్పుడు\nసత్యభామ, కృష్ణుడు తనను స్వీకరించిన\nఆనందం పొంగిపొర్లుతుండగా, ‘‘చుశావా,\nనాన్నా! నేను గొప్పదాన్నో, మణి గొప్పదో\nయిప్పుడు తెలిసిందా!\" అన్నట్లు\nసగర్వంగా సత్రాజిత్తును చూసి, \"నాన్నా!\nఒకప్పుడు విఘ్నేశ్వరుడి మహత్తును\nగుర్తించలేనివాడివై ఏమో అన్నావు. నేను\nవిఘ్నేశ్వరుణ్ణి నమ్ముకొన్నదాన్ని. నా\nఅభీష్టం నెరవేరింది!\" అంటూ విఘ్నే\nశ్వరుణ్ణి ధ్యానించి చేతులెత్తి మ్రొక్కింది.\nఅప్పుడు విఘ్నేశ్వరుడు ఆకాశంలో\nలీలగా కనిపించి, \"భగవంతుడు తనకు\nఅత్యంత ప్రియమైన సత్యానికి ఎల్లప్పుడూ\nవశవర్తిగా ఉంటాడు. సత్యమే అతని\nసొత్తు!'' అనే అర్థం స్ఫురించేలాగ. 'సత్య\nభామా పరిణయంతో కృష్ణుడు సత్యాపతిగా\nపేరు పడతాడు!\" అని చెప్పాడు.\nసత్రాజిత్తు భక్తితో విఘ్నేశ్వరుడికి\nమ్రొక్కి, \" నా అపచారాన్ని మన్నించు\nదేవా !'' అంటూ లెంపలు వేసుకొన్నాడు.\nకృష్ణుడు, \"విఘ్నేశా ! అంతా నీ లీల,\nనీ దయవలన అపవాదు తొలగించుకొని\nమణికంటే అమూల్యమయిన సత్యభామా\nమణిని సంపాదించాను!'” అన్నాడు.\nవిఘ్నేశ్వరుడు, '' శ్యమంతకమణి\nకథ విన్నవారికి అపనిందలు అంటవు,”\nఅని చెపుతూ అంతర్ధానమయ్యాడు.\nసత్రాజిత్తు కృష్ణుడి కాళ్ళు కడిగి కన్యా\nదానం చేసే తన అదృష్టానికి పొంగి\nపోతూ, కృష్ణుడితో సత్యభామ వివాహాన్ని\nమహా వైభవోపేతంగా జరిపించాడు. తరు\nవాత కృష్ణుడు జాంబవతిని వివాహం\nచేసుకొన్నాడు. జాంబవంతుడు కృష్ణుడితో,\n\" కృష్ణా ! నీవు రామావతారంలో\nఉన్నప్పుడు నీతో యుద్ధం చేయాలని\nఅభిలాషను వ్యక్తం చేశాను. నీ వంటి\nఅల్లుడిని పొందిన జనక మహారాజు అదృష్టా\nనికి అసూయ పడుతున్నానని కూడా\nఅన్నాను. ఆ రెండు కోరికలూ యిప్పుడు\nతీర్చావు నేను ధన్యుణ్ణి, జీవన్ముక్తుణ్ణి!''\nఅని చెప్పి తపస్సు చేసి తరించడానికి\nఅరణ్యాల్లోకి వెళ్ళిపోయాడు.\nకొంతకాలం తరువాత శతధన్వుడు\nకసితో సత్రాజిత్తును చంపి మణిని తీసు\nకుని కృతవర్మ, అక్రూరులు తోడుగా\nపారిపోయాడు. కృష్ణుడు సత్యభామను\nఓదార్చి శతధన్వుడిని యుద్ధంలో సంహ\nరించాడు. అక్రూర కృతవర్మలు మణితో\nపారిపోయారు. వారిని వెదకిపట్టి కృష్ణుడు\nమణిని తీసుకొచ్చి, తండ్రి జ్ఞాపక చిహ్నంగా\nఉంచుకోమని సత్యభామకు ఇచ్చాడు.\nకృష్ణుడు మిత్రవింద, కాళింది, భద్ర,\nనాగ్నజితి, లక్షణ అనేవారిని కూడా\nవివాహం చేసుకొన్నాడు. ఎనమండుగురు\nభార్యలతో కృష్ణుడు భోగభాగ్యాలతో తుల\nతూగుతూ ప్రతి ఏటా వినాయకచవితిని\nభక్తిశ్రద్ధలతో జరుపుతూ వచ్చాడు.\nశ్యమంతకమణి ప్రభావంవల్ల\nసత్యభామ అంతఃపురం అంతులేని బంగా\nరంతో నిండిపోయింది. ఆ బంగారంతో\nసత్యభామ రత్నరాసులనూ, అమూల్యా\nభరణాలనూ. చీనిచీనాంబరాలనూ కోకొల్ల\nలుగా తన ఇంట నింపుకొంది. అష్ట\nమహిషులలో తానే ఐశ్వైర్యవంతురాల\nననే సంపద్గర్వంతో బాటు తానే అధికు\nరాలననీ, కృష్ణుడికి ఇష్ట భార్యననే\nఅహంభావంక్రమక్రమంగా పెరిగింది.\nకృష్ణుని అష్టమహిషులలో జాంబవతి\nగొప్ప వైణిక విద్వాంసురాలు. నారదుడు\nతన మహతివీణను వాయించుతూ గగన\nమార్గంలో పయనిస్తూండగా పరిహాసం\nచేస్తూన్నట్లుగా పకపకమంటూ నవ్వు\nవినిపించింది.\nనారదుడు నివ్వెరపోయి, “ ఎవరా\nనవ్వేది ? ఎందుకు నవ్వుతున్నావు? \"\nఅంటూ నలుదెసలా చూశాడు.\n“ నారదా ! యింకా నీవు చాలా నేర్చు\nకోవలసి ఉంది. నీ వీణావాదానికి నీవు\nనీలో పొంగిపోతూంటే నవ్వు వచ్చింది !\"\nఅని అశరీరవాణి పలికింది.\nనారదుడు, ' ' ఎవరి వద్ద యింకా నేర్చు\nకోవాలి?'' అని అనుకుంటూండగా విఘ్నే\nశ్వరుడు సాక్షాత్కరించి, \" జాంబవతి\nవద్ద వీణావాద్యంలోని మెళుకువలన్నీ\nక్షుణ్ణంగా తెలుసుకో!'' అని చెప్పాడు.\nఆ విధంగా నారదుడు కృష్ణుడి అను\nగ్రహంతో జాంబవతి వల్ల వీణావాదంలోని\nమెళుకువలన్నీ తెలుసుకున్నాడు.\nఒకనాడు కృష్ణుడు రుక్మిణి అంతః\nపురంలో ఉండగా నారదుడు పారిజాత\nపుష్పాన్ని అతని కిచ్చాడు. కృష్ణుడు\nదాన్ని రుక్మిణి కిచ్చాడు. అది విని\nసత్యభామ అలిగింది. కృష్ణుడు సత్య\nభామను బుజ్జగించి ఆమెతో గరుడ\nవాహనంపై ఇంద్రుడి స్వర్గానికి వెళ్ళి,\nనందనవనంలోని పారిజాత వృక్షానికి\nవృక్షాన్నే తీసుకువచ్చి సత్యభామ ఇంటి\nపెరట్లో నాటాడు. అయినప్పటికీ కృష్ణుడికి\nతన పై గురి తగ్గిపోతూన్నదేమోననే దిగులు\nపట్టుకొన్నది సత్యభామకు. కృష్ణుడిని\nతన చెప్పుచేతల్లో తన మందిరంలో ఉండి\nపోయేలాగ చేసుకోవాలన్న తాపత్రయం\nపెంచుకొన్నది.\nనారదుడు ఒకనాడు సత్య ఇంటికి\nవచ్చి, పుణ్యకవ్రతం ఆచరిస్తే కృష్ణుడు\nఆమె అధీనంలోనే ఉంటాడని చెప్పాడు.\nసత్యభామ వ్రత నియమం ప్రకారం\nకృష్ణుణ్ణి నారదుడికి దానం చేసింది.\nనారదుడు కృష్ణుణ్ణి ఎత్తుకెత్తు బంగార\nమిచ్చి కొనుక్కోవచ్చునని అమ్మకానికి\nపెట్టాడు. సత్యభామ తన ఇంటనున్న\nఅంతులేని బంగారాన్ని కృష్ణతులాభారంలో\nపెట్టింది. శ్యమంతకమణిని కూడా వేసింది.\nకాని కృష్ణుడు కొంచెమైనా తూగలేదు.\nఅప్పుడు సత్యభామ గర్వాన్ని విడిచిపెట్టి,\nరుక్మిణిని కృష్ణుణ్ణి విడిపించుకొనే మార్గం\nచెప్పమని వేడింది.\nరుక్మిణి, “చెల్లీ ! కృష్ణుడితో సరితూగ\nగల సంపద భక్తి ఒక్కటే ! భక్తిపూర్వ\nకంగా వేసిన ఒక్క తులసీదళం\nచాలును!\" అని చెప్పి సత్యభామకు\nచిన్న తులసిఆకు యిచ్చింది.\nసత్యభామ ఆ తులసీ దళాన్ని కన్నుల\nకద్దుకొని, భక్తిపూర్వకంగా తక్కెడలో\nవేసింది. కృష్ణుడు కూర్చున్న సిబ్బె పైకి\nలేచి సమానంగా తూగింది. అప్పుడు\nనారదుడు తులసిదళాన్ని మాత్రమే\nతీసుకొని కళ్ళకు అద్దుకొని, కృష్ణుణ్ణి\nసత్యభామ పరం చేసి వెళ్లిపోయాడు.\nకృష్ణ తులాభారంతో సత్యభామకు\nజ్ఞానోదయం అయింది. ఐశ్వర్యంమీద,\nమణిమీద వ్యామోహం నశించి కృష్ణుడే\nతన పెన్నిధిగా భ క్తిభావం కలిగింది.\nమణివలన లభించిన బంగారాన్ని\nఅంతటినీ కృష్ణుడు చెప్పినట్లుగా యాత్రి\nకులకూ, బాటసారులకూ భోజన వసతి\nసౌకర్యాలు గల ధర్మశాలలనేకం, దేశ\nమంతటా తండ్రి స్మృతిచిహ్నాలుగా\nకట్టించింది. ఆ ధర్మశాలలు సత్రాజిత్తు\nపేరు స్ఫురించేలాగ సత్రములు అని\nపిలువబడ్డాయి.\nఅటు పిమ్మట కొంతకాలానికి కృష్ణ\nబలరాముల చెల్లెలైన సుభద్రకు\nఅర్జునుడితో వివాహం జరిగినప్పుడు,\nసత్యభామ శ్యమంతకమణిని సుభద్రకు\nఅరణంగా పెట్టింది. ఆ విధంగా మణి\nపాండవులను చేరింది.\nమణి కూర్చిన బంగారం ధర్మరాజు\nరాజసూయ యాగం చేయడానికి బాగా\nఉపయోగపడింది. తరువాత ధర్మరాజు\nజూదమాడి తనతో బాటు తమ్ములనూ,\nద్రౌపదినీ, రాజ్యాన్ని ఓడిపోయాడు. రాజ\nసూయయాగం చూచి దుర్యోధనుడికి కన్ను\nకుట్టింది. ద్రౌపదిని పరాభవించాలనే\nదుశ్చింత రేపింది. పాండవుల పురోహితు\nడైన ధౌమ్యుడు తొలినుండి అనేక అనర్థా\nలకు కారణమవుతూ వచ్చిన శ్యమంతక\nమణిని విసర్జించమని చెప్పగా అర్జునుడు\nమణిని వింటికి సంధించి బలంగా భూమి\nకేసి కొట్టాడు. మణి భూగర్భంలో నిక్షిప్త\nపడిపోయింది.\nపాండవులు జూదంలో కౌరవులకు\nఓడి అరణ్య వాసం చేస్తూండగా,\nఒకనాడు నారదుడు వారి వద్దకు వచ్చి,\nరాజ్య ప్రాప్తికి భక్తిశ్రద్ధలతో విఘ్నే\nశ్వరుణ్ణి ఆరాధించి గణేశవ్రతాన్ని చేసి,\nతరవాత అజ్ఞాత వాసానికి వెళ్ళమని\nచెప్పాడు.",
            "book_page_end": 58
        },
        {
            "title": "గంధర్వ చక్రవర్తి కూతురు",
            "book_page_start": 59,
            "pdf_page_start": 59,
            "pdf_page_end": 63,
            "author": "చందమామ బృందం",
            "genre": "అరేబియా కథలు",
            "moral": "N/A",
            "keywords": [
                "హసన్",
                "గంధర్వ చక్రవర్తి కూతురు",
                "పక్షి తొడుగు",
                "బాగ్దాదు",
                "జుబేదా రాణి"
            ],
            "characters": [
                "హసన్",
                "హసన్ తల్లి",
                "హసన్ భార్య",
                "జుబేదా రాణి",
                "తూఫా",
                "మస్రూర్"
            ],
            "locations": [
                "బస్రా నగరం",
                "బాగ్దాదు",
                "ఖలీఫా భవనం"
            ],
            "content": "హసన్, అతడి భార్య అయిన గంధర్వ\nచక్రవర్తి కూతురూ నలభై రోజులు\nఅక్కడ గడిపినాక హసన్కు కలలో తల్లి\nకనిపించి, తనను మరిచిపోయినందుకు\nఅతన్ని చివాట్లు పెట్టింది. అతను పెద్ద\nపెట్టున మూలుగుతూ, కన్నీరు కారుస్తూ\nనిద్ర నుంచి లేచాడు. ఏమి జరిగిందోనని\nఅక్కలందరూ గాభరాపడి పరిగెత్తు\nకొచ్చారు.\nహసన్ భార్యకు కూడా అతని దుఃఖా\nనికి కారణం తెలియలేదు.\nహసన్ తన కల గురించి చెప్పినాక\nఅతని చిన్నక్క, “ఇక నిన్ను ఇక్కడ\nఉండనివ్వటం భావ్యం కాదు. మీ అమ్మ\nవద్దకు వెళ్ళు! కాని ఏటా వచ్చి మాతో\nకొంతకాలం వుంటానని మాట ఇయ్యి!\"\nఅన్నది.\nప్రయాణ సన్నాహమంతా పూర్తి\nఅయ్యాక వెళ్లటం ఎలాగన్న సమస్య\nవచ్చింది. బెహ్రాం తాలూకు డప్పు\nహసన్కు జ్ఞాపకం వచ్చింది. ఆ డప్పు\nఎలా మోగించాలో అతనికి చిన్నక్క\nనేర్పింది. దాన్ని మోగించగానే అంతు\nలేని ఒంటెలూ, గుర్రాలూ, కంచరగాడి\nదలూ దూకుతూ వచ్చి సోల్పుగా నిల\nబడ్డాయి. వాటిలో ఉత్తమమైన వాటిని\nఅవసరమైన మేరకు ఉంచేసి మిగిలిన\nవాటిని పంపేసిన మీదట హసన్ తన\nఅక్కలిచ్చిన బహుమానాలన్నీ పుచ్చు\nకుని, వారికి వీడ్కోలు చెప్పి, తన భార్య\nఅయిన గంధర్వ చక్రవర్తి కుమార్తెతో\nసహా ఇంటికి బయలుదేరాడు. అతడి\nప్రయాణం శరవేగంతో సాగి శీఘ్రంగా నే\nముగిసింది.\nహసన్ బస్రా నగరంలో తన ఇంటి\nముందు దిగుతూండగానే లోపలి నుంచి\nఅతని తల్లి చేసే రోదనం వినిపించింది.\nఅతను కూడా కన్నీరు కార్చుతూ తల\nవాకిలి తలుపు తట్టాడు. హసన్ తల్లి లేచి\nవచ్చి తలుపు తెరిచి, తన కొడుకును\nచూస్తూనే పెద్దగా నిట్టూర్చి మూర్ఛ\nపోయింది.\nహసన్ తన భార్యతో సహా తల్లికి ఉప\nచారాలు చేసి శీఘ్రంగానే స్పృహ కలి\nగించాడు. అతను తన భార్యను ఆమెకు\nపరిచయం చేశాడు. తన కోడలిని చూసు\nకుని ఆమె పరమానందం పొందింది.\nఆ కోడలు గంధర్వ చక్రవర్తి కూతురని\nతెలిసి ఆమెకు మతిపోయినట్టయింది.\nఇలాటి కోడలికి ఎలాటి మర్యాదలు జర\nపాలో కూడా ఆమెకు పాలుబోలేదు.\nఆవిడ అప్పుడే బయలుదేరి వెళ్ళి\nదు కాణాల లో ఉన్న బట్టలలోకెల్లా\nమేలయినవి పది ఏరి, కొని తెచ్చి, అన్ని\nటినీ ఒక్కసారే తన కోడలిపైన కప్పింది.\nతరవాత ఆమె తనకు తెలిసిన గొప్ప\nవంటకాలన్నీ చేసి స్వయంగా కోడలికి\nతినిపించింది.\nచివరకు ఆమె తన కొడుకుతో,\n\"నాయనా, నీ భార్య ఉండటానికి యీ\nబస్రానగరం ఎంతమాత్రమూ తగదురా.\nఇక్కడ మనం పేదగా బతికిన వాళ్ళం\nకూడాను. అందుచేత మనం వెంటనే\nమకాం బాగ్దాదుకు మార్చి, గొప్ప అమీర్ల\nమని చెప్పుకు బతుకుదాం,” అన్నది.\nఈ ఆలోచన హసన్కు కూడా నచ్చింది.\nఅతను తన ఇంటిని సామానుతో సహా\nవిక్రయం చేసి; తన దగ్గిర ఉన్న డప్పు\nసహాయంతో బాగ్దాదు చేరాడు. అతను\nనగరంలోకి వెళ్ళి దళార్ల ద్వారా ఒక\nదివ్యమైన భవనాన్ని లక్ష దీనారాలిచ్చి\nకొన్నాడు. ఆ ఇంటికి తగ్గట్టుగా సామగ్రీ,\nఅలంకరణలూ ఏర్పాటు చేసి, అందులో\nతన భార్యతోనూ తల్లితోనూ ప్రవేశిం\nచాడు. అతను ఎంతమంది దాసదాసీలను\nకొన్నాడంటే అతని పరివారాన్ని మించిన\nపరివారాలు బాగ్దాదులో ఎన్నో లేవు.\nఅతను భోగభాగ్యాలతో తులతూగుతూ\nబాగ్దాదులో తొమ్మిది మాసాలు గడిపినాక\nఅతని భార్య కవల పిల్లలను కన్నది.\nఇద్దరూ మగబిడ్డలే, పున్నమి చంద్రుళ్ళ\nలాటి వాళ్ళు. వారికి నాసిర్, మన్సూర్\nఅని పేర్లు పెట్టుకున్నారు.\nఏడాది పూర్తి కాగానే హసన్ తన\nచిన్నక్కకు ఇచ్చిన మాట జ్ఞాపకం తెచ్చు\nకుని ప్రయాణ సన్నాహం సాగించాడు.\nతన అక్కలందరికీ కానుకలుగా ఇవ్వ\nదగిన వస్తువులు కొన్నాడు. తల్లితో తన\nప్రయాణం గురించి చెప్పి, \" అమ్మా,\nఅన్నిటికన్న ముఖ్యమైన సంగతి విను.\nనీ కోడలి పక్షి తొడుగు రహస్యస్థలంలో\nదాచి ఉంచాను. నేను తిరిగి వచ్చేదా కా\nదాన్ని ప్రాణంతో సమంగా కాపాడాలి.\nనీ కోడలికి కొంత పక్షిస్వభావం ఉన్నది.\nపొరపాటునగాని ఆమె ఆ తొడుగును\nచూసిందో మిగిలిన బంధాలన్నీ కూడా\nఆమెను నివారించలేవు; ఆమెకు ఎగరా\nలన్న కాంక్ష ప్రబలంగా కలుగుతుంది.\nఆమె వెళ్ళిపోతే మరి తిరిగి రాదు. ఆమె\nపోతే నేను మనోవ్యాధితో మరణించటం\nనిశ్చయం. నిత్య విషయాలలో కూడా\nఆమెను శ్రద్ధగా చూసుకో. ఆమె గారా\nబంగా పెరిగినది. ఉపచారాలు మరిగి\nనది. నేను చెప్పే ఈ విషయాలు పొర\nపాటున కూడా ఏమరవద్దు,\" అన్నాడు.\n\" నా కింతగా చెప్పాలా, నాయనా ?\nవయసు వచ్చి నా బుద్ధి పెడతల పట్టిం\nదనుకున్నావా ఏం? నీవు నిశ్చింతగా\nవెళ్లిరా. నేను నీ భార్యను ఎలా చూసు\nకోవాలో అలా చూసుకుంటాను. నేనడిగే\nదల్లా ఒకటే: వీలయినంత త్వరగా\nమటుకు తిరిగి రా,” అన్నది తల్లి.\nఅయితే, పాపం, రానున్నది వారిద్దరూ\nఎరగరు. తమ సంభాషణను చక్రవర్తి\nకుమార్తె విన్న సంగతి కూడా వారికి\nతెలీదు.\nహసన్ తన భార్యనూ, ఆమె వద్ద\nనున్న చంటి పిల్లలనూ ముద్దాడి ప్రయా\nణమై వెళ్ళిపోయాడు.\nఅతను రాగానే గంధర్వ రాజకుమా\nర్తెలు అంతులేని ఆనందం పొందారు.\nముఖ్యంగా చిన్నక్క సంతోషం చెప్ప\nనలవి కాదు. ఆమె తమ భవనాన్ని పూల\nమాలలతోనూ, రంగు దీపాలతోనూ అలం\nకరించింది. హసన్ ఆమెతో తన కవల\nబిడ్డలను గురించి చెప్పాడు. తన అక్క\nలతో సరదాగా వేటకు వెళ్ళాడు. వారితో\nకలిసి వేడుకలన్నిటా పాల్గొన్నాడు.\nహసన్ వెళ్ళినాక అతని భార్య రెండు\nరోజులపాటు అత్తగారిని అంటి పెట్టుకునే\nఉంది. మూడోనాటి సూర్యోదయం వేళ\nఆమె అత్తతో, “నాకు స్నానశాలకు\nవెళ్ళాలని ఉన్నది. మంచి స్నానం చేసి\nఎంతోకాలమయింది,” అన్నది.\n\" అవేం మాటలే పిల్లా ? ఈ ఊరు\nమనకు కొత్తాయె. స్నానశాల ఎక్కడో\nకూడా తెలియదాయె. ముందుగా వెళ్ళి\nఏర్పాట్లు చెయ్యటానికి మీ ఆయన కూడా\nలేడాయె. ముసలి దాన్ని, నీకు తోడు\nకూడా రాలేనైతిని. కావాలంటే సుఖంగా\nతలంటి స్నానం చెయ్యటానికి కావలిసిన\nసరంజామా అంతా ఏర్పాటు చేసి నీళ్ళు\nకాస్తాను. ఇంట్లోనే హాయిగా స్నానం\nచెయ్యి,\" అన్నది హసన్ తల్లి.\n\"స్నానశాలకు వెళ్ళటానికి కూడా\nఅభ్యంతరమైతే ఎలాగత్తా? బానిసలకైనా\nఇన్ని కట్టుబాట్లుండ వే! ఇలా బతికే కన్న\nచావు మేలుగదా!'' అన్నది హసన్ భార్య.\nతన కోడలు అంత మాట అన్నాక\nముసలావిడ నొచ్చుకుని, స్నానానంతరం\nధరించే బట్టలూ, పూసుకునే అత్తర్లూ\nతీసుకుని, ‘పదవే అమ్మాయ్! నీ యిష్ట\nప్రకారమే కానియ్యి. మీ ఆయనకు\nకోపం రాకుండా చూసే భారం ఆ అల్లాదే!\"\nఅంటూ కోడల్ని వెంట బెట్టుకుని, బాగ్దాదు\nనగరంలో ఉండే స్నానశాల లన్నిటిలోకీ\nప్రసిద్ధమైన దానికి తీసుకు పోయింది.\nహసన్ భార్య స్నానశాలలోకి అడుగు\nపెట్టగానే అక్కడ ఉన్న ఆడవాళ్ళందరూ\nఆశ్చర్యంతో నోళ్ళు తెరిచి ఆమె కేసే\nచూడ సాగారు. - కొందరు చేసే చేసే\nస్నానాలు కూడా మాని ఆమెను చూడ\nవచ్చారు.\nఇదే సమయంలో రాణి జుబేదా దాని\nతూఫా అనే పిల్ల స్నానశాలలో\nఉండటం తటస్థించింది. అది హసన్\nభార్యను స్నానశాలలో ఉన్నంతసేపూ\nకన్నార్పకుండా చూడటమే గాక, ఆమె\nతన అత్తగారితో సహా వెళ్ళిపోయేటప్పుడు\nవారి ఇంటిదాకా వెంట వెళ్ళి, ఆ తరవాత\nఖలీఫా భవనానికి తిరిగి వచ్చి జుబేదా\nరాణితో తాను చూసిన స్త్రీ అందాన్ని వైన\nవైనాలుగా వర్ణించి చెప్పింది.\nతూఫా సంగతి జుబేదాకు తెలుసును.\nఅది కనిపించిన అందగత్తెనల్లా అంత\nఆత్రంగా మెచ్చుకోదు, ఎవరి అందం\nగురించీ అంత పారవశ్యంతో మాట్లాడదు.\nఅందుచేత ఈ అపురూపపు సౌందర్యరాశిని\nస్వయంగా చూడాలని జుబేదాకు బలమైన\nకోరిక కలిగింది. ఆ సౌందర్యవతి పేరు\nతూఫాకు తెలియదు గాని, ఆమె ఫలానా\nభవనంలో ఉంటున్నదని అది చెప్పింది.\nఖలీఫాకు అంగరక్షకుడుగా ఉండే\nమస్రూర్ను పిలిచి జుబేదా, \" ఫలానా\nభవనానికి వెళ్ళి, అందులో ఉంటున్న\nస్త్రీని వెంటబెట్టుకురా. ఒక్కడవే తిరిగి\nవచ్చావో నీ తల ఎగిరిపోతుంది,\" అన్నది.\n—(ఇంకా వుంది)",
            "book_page_end": 63
        }
    ],
    "statistics": {
        "total_stories": 15,
        "author_counts": {
            "మాచిరాజు కామేశ్వరరావు": 1,
            "చందమామ బృందం": 6,
            "వసుంధర": 1,
            "కె. కె. రఘునందన": 1,
            "రాంబాబు": 1,
            "బొమ్మిడి అచ్చారావు": 1,
            "ఎన్. వి. ఆర్. సత్యనారాయణమూర్తి": 1,
            "ఎమ్. డి. సౌజన్య.": 1,
            "గుంటక సాంబిరెడ్డి": 1,
            "షంషేర్ ఖాన్": 1
        },
        "genre_counts": {
            "సామాజికం": 2,
            "ఫాంటసీ ధారావాహిక": 1,
            "ఫాంటసీ/నీతి కథ": 1,
            "నీతి కథ": 3,
            "జానపదం/నీతి కథ": 1,
            "జాతక కథ": 1,
            "చరిత్ర": 1,
            "నీతి కథ/హాస్యం": 1,
            "సామాజికం/నీతి కథ": 1,
            "నీతి కథ/సామాజికం": 1,
            "పౌరాణికం": 1,
            "అరేబియా కథలు": 1
        }
    }
}