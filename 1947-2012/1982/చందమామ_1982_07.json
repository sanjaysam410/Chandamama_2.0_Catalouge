{
    "book_id": "చందమామ_1982_07",
    "stories": [
        {
            "title": "ఆహ్వానము",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "తరచి చూడకుండా సలహాలు నమ్మితే ప్రమాదాలు వస్తాయి.",
            "keywords": [
                "బేతాళకథ",
                "హనుమయ్య",
                "సలహా",
                "ప్రమాదాలు"
            ],
            "characters": [],
            "locations": [],
            "content": "ఈ నెల బేతాళకథ [ \"అరుగు మీద హను మయ్య”]కు ఆధారం జొన్నలగడ్డ రామలక్ష్మి రచన. కొందరు వ్యక్తులు తమ అనుభవమే పరమసత్యం అనుకుని, దానికి అనుగుణంగా యితరులకు సలహా లిస్తూంటారు. తరచిచూడకుండా అలాంటి సలహాలు నమ్మితే రాగల ప్రమాదాలు ఏమిటో, \"అటకకు నిచ్చెన ” అన్న కథలో చూస్తాం.",
            "book_page_end": 7
        },
        {
            "title": "అమరవాణి",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "ధార్మికం",
            "moral": "లోభి దాత కంటే గొప్పవాడు ఎవరూ లేరు. దాత తన చేతి మీదుగా దానం చేస్తాడు; లోభి ధనాన్ని తాకకుండానే ఇతరులకు పాలు చేస్తాడు.",
            "keywords": [
                "లోభి",
                "దాత",
                "ధనం",
                "విద్య"
            ],
            "characters": [],
            "locations": [],
            "content": "కృపణేన నమో దాతా, న కశ్చిత్ భువి విద్యతే,\nఅస్పృశన్నేవ విత్తాని, యః పరేభ్యః ప్రయచ్ఛతి.\n[లోభిని మించిన దాత లోకంలో వుండడు ! దాత ధనాన్ని తన చేతి మీదుగా దానం చేస్తాడు; లోభి మాత్రం ధనాన్ని తాక కుండానే పరులపాలు చేస్తాడు.]",
            "book_page_end": 7
        },
        {
            "title": "ఉత్తమశ్రోత",
            "book_page_start": 8,
            "pdf_page_start": 8,
            "pdf_page_end": 10,
            "author": "గంగిశెట్టి శివకుమార్",
            "genre": "జానపద కథ",
            "moral": "సంగీతానికి నిజమైన ఆనందాన్ని అనుభవించే శ్రోతకే గొప్ప గౌరవం దక్కుతుంది. నటన కంటే నిజాయితీ ముఖ్యం.",
            "keywords": [
                "సంగీతం",
                "శ్రోత",
                "కేశవవర్మ",
                "నారాయణభారతి",
                "సన్మానం"
            ],
            "characters": [
                "కేశవవర్మ",
                "నారాయణభారతి",
                "మంత్రి",
                "ఉత్తమ శ్రోత"
            ],
            "locations": [
                "అమరగిరి"
            ],
            "content": "అమరగిరి రాజైన కేశవవర్మ గొప్ప సంగీత ప్రియుడు. ప్రతి సంవత్సరం నవరాత్రి ఉత్సవ సమయాల్లో ఆయన గాయకులను ఆహ్వానించి, గాన సభలు జరిపేవాడు. అందులో అందరికన్న గొప్పగా విద్వత్తు చూపిన గాయకుడికి పెద్ద బహుమానంతో పాటు ఘనంగా సన్మానం జరుపుతూండేవాడు.\nఒక సంవత్సరం నారాయణభారతి అనే పరదేశ గాయకుడొకడు ఉత్సవాలకు వచ్చాడు. కేశవ వర్మకు గానసభల్లో పాడిన వారందరికంటే నారాయణభారతి సంగీతం అద్భుతం అనిపించింది.\nరాజు నిండు సభలో అతడికి విలువైన బహుమతులిస్తూ, \"మీరు చాలా గొప్పగా పాడారు. మీ పాట వింటూంటే నాకు మైమరపు కలిగిందంటే నమ్మండి.'' అన్నాడు.\nనారాయణభారతి రాజుకు తన కృతజ్ఞత చెప్పుకుని, \" మహారాజా, అంతమంది జనం వున్న సభలో పాడుతున్నంత సేపూ, నన్ను ఒక సందేహం పట్టి పీడుస్తూనే వున్నది,\" అన్నాడు.\n\" ఏమిటా సందేహం?'' అని అడిగాడు కేశవవర్మ.\n\" నా పాట వింటూంటే తమకు మైమరపు కలిగిందన్నారు. కాని, శ్రోతల్లో మీరు తప్ప, మరెవరికీ నా పాట ఆనందం కలిగించినట్టులేదు. వాళ్ళల్లో కొందరు, నే పాడుతున్న మాటే మరిచి గుసగుస లాడుకోవడం కూడా గమనించాను,\" అన్నాడు నారాయణభారతి.\nరాజుకు తన పౌరుల్లో తనలాంటి సంగీత ప్రియులు లేరన్న సంగతి బాగా తెలుసు. ఇవే ఆయనకు ఎంతో నిరుత్సాహ కారణంగా వుండేది. ఇప్పుడు పరదేశపువాడైన నా రాయణభారతి మాటలు విన్న తరవాత ఆయనకు చాలా బాధ కలిగింది.\nకళలపట్ల, ముఖ్యంగా సంగీతంపట్ల తన ప్రజలకు ఆసక్తి కలిగించడం ఎలా ? ఈ సమస్యను పరిష్కరించడం గురించి రాజు దీర్ఘంగా ఆలోచించి, మరుసటి సంవ త్సరం నవరాత్రి ఉత్సవాలకు కొంచెం ముందుగా రాజ్యంలో ఒక చాటింపు వేయించాడు. అదేమంటే, జరగనున్న నవరాత్రి ఉత్సవ సభల్లో గాయకుల పాట విని, అందరికన్న ఎక్కువగా ఆనందించే ఉత్తమశ్రోతకు వెయ్యి వర హాల బహుమానం యివ్వబడుతుంది.\nతన మంత్రికి కూడా సంగీతమంటే, అంతగా యిష్టం లేదన్న నమ్మకంతో రాజు యీ చాటింపు విషయం ఆయనతో ముందుగా సంప్రతించకుండానే చేయించాడు.\nమంత్రి యీ చాటింపు గురించి తన నౌకరుల ద్వారా తెలుసుకుని రాజును చూడబోయి, “మహారాజా, ఉ త్త మ శ్రోతకు తమరు యివ్వబోయే బహుమానం సంగతి యింతకుముందే విన్నాను. వెయ్యి వరహాలంటే మనకు ఏమంత పెద్ద మొత్తం కాదనుకోండి. నా భయమల్లా పాట విన డానికి వచ్చే అంతమంది జనంలో ఉత్తమ శ్రోతను గుర్తించడం చాలా కష్ట సాధ్యమని,\" అన్నాడు.\n\"కష్టసాధ్యమైనా ఫర్వాలేదు. ఈ బహుమానం కారణంగా మన ప్రజల్లో సంగీతంపట్ల ఆసక్తి పెరిగితే అంతే చాలు,'' అన్నాడు రాజు.\nఉత్సవ దినం వచ్చింది. ఈ సంవ త్సరం నారాయణభారతి రాలేదుగాని ఆయనకు సమ ఉజ్జీలయిన గాయకులు చాలామంది వచ్చారు.\nరాజు సమక్షంలో ఒక ప్ర సిద్ధ గాయకుడు పాడనున్నాడని తెలియడంతో, సభాప్రాంగణమంతా జనంతో క్రిక్కిరిసి పోయింది. గాయకుడు పాట ప్రారంభించి ఒకటి, రెండు నిమిషాలు గడిచేసరికి జనంలో ప్రతి ఒక్కడూ తలలు ఊపుతూ, చప్పట్లు చరుస్తూ హర్షధ్వానాలు చేయ సాగారు.\nఇది చూసి రాజుకు ముందు ఆశ్చ ర్యమూ, ఆ తరవాత విపరీతమైన కోపమూ కలిగాయి. తాను ప్రకటించిన వెయ్యి వరహాల బహుమానంకోసం ప్రతి ఒక్కడూ ఉత్తమశ్రోతగా నాటకమాడుతున్నాడన్న మాట. ఇలా అయితే పాటకచేరీ రసా భాస అవుతుంది !\nరాజు పక్కనే వున్న మంత్రితో యిప్పుడేంచేస్తే బావుంటుందన్న విషయమై సంప్రతించాడు. మంత్రి దీనికి విరుగుడు తనకు తెలుసునని చెప్పి, సభికులతో, “మహారాజుగారికి ప్రతి ఏటా ఉత్తమ గాయకుణ్ణి ఎలా ఎన్నిక చేయాలో తెలిసి నట్టే, ఉత్తమశ్రోతను కూడా ఎలా ఎన్నిక చేయాలో తెలుసు. కనక, గాయకుడు పాడుతున్నంతసేపూ సభికులెవరూ హర్ష ధ్వానాలు చేయడంగాని, తలలు ఊపడం గాని చేయగూడదు. అందుకు భిన్నంగా ప్రవర్తించిన వాళ్ళ తలలు ఎగిరిపో గలవు.\" అన్నాడు.\nఅటు తర్వాత గాయకుడి పాటకు సభికులు తలలూపడం మానరు. కాని, వాళ్ళల్లో ఒక్కడు మాత్రం తల ఊపు తూనే వున్నాడు.\nమంత్రి అతడి కేసి కోపంగా చూస్తూ, \" నీకు తల వుండడం యిష్టంలేదా ఏం?'' అని అడిగాడు.\nదానికి వాడు తొణక్కుండా, “తియ్యని సంగీతం వినబడుతూవుంటే, తన్మ యత్వంతో ఊగని తల వుంటేనేం, పోతేనేం!\" అన్నాడు.\nమంత్రి, రాజు కేసి తల తిప్పి, \"మహా రాజా, మనకు ఈ సంవత్సరం సన్మానించ దగిన ఉత్తమ శ్రోత లభించాడు!' ' అన్నాడు.\nరాజుతోపాటు గాయకుడు కూడా ఆ ఉత్తమ శ్రోత కేసి చూస్తూ మందహాసం చేశాడు.",
            "book_page_end": 10
        },
        {
            "title": "రావలసిన బాకీలు",
            "book_page_start": 11,
            "pdf_page_start": 11,
            "pdf_page_end": 12,
            "author": "కాంబాబు",
            "genre": "హాస్యం",
            "moral": "తెలివైన ఉపాయంతో పద్దులు సరిచూసుకోవచ్చు. అప్పులు వసూలు చేయడంలో తెలివి అవసరం.",
            "keywords": [
                "వడ్డీ వ్యాపారం",
                "బాకీలు",
                "తెలివి",
                "పద్దు పుస్తకం",
                "సుబ్బిశెట్టి"
            ],
            "characters": [
                "సుబ్బిశెట్టి",
                "వెంకటశెట్టి",
                "రామయ్య",
                "భీమయ్య",
                "పుల్లయ్య",
                "వీరయ్య"
            ],
            "locations": [
                "సోమవరం",
                "రామవరం"
            ],
            "content": "సుబ్బిశెట్టిది వడ్డీ వ్యాపారం. వెంకట శెట్టి అతని ఏకైక పుత్రుడు. అతడికి ఇరవైఅయిదేళ్ళు నిండగానే సుబ్బిశెట్టి, వ్యాపార బాధ్యతలను అతడి మీద పెట్టా లనుకున్నాడు.\nఒక రోజున అతడు తను అప్పు యిచ్చిన వాళ్ళ పద్దులు కొడుకుకు చూపిస్తూ, ఎవరెంత చెల్లు వేశారో, యింకా ఎంత బాకీ వున్నారో వివరిస్తూ, హఠాత్తుగా ఆగి, “ఒరే, మనం వెంటనే బయలు దేరి సోమవరం వెళ్ళాలి,'' అన్నాడు.\nఅంత హఠాత్తుగా తండ్రి సోమవరం ఎందుకు ప్రయాణంకడుతున్నాడో వెంకట శెట్టికి అర్థంకాలేదు. ఆ మాటే తండ్రిని అడిగాడు. సోమవరంతోపాటు మనం రామవరం కూడా వెళ్ళవలసి వుంటుంది. మనం తిరిగి ఊరు చేరేవరకూ, మన ప్రయాణం గురించీ, ఆ గ్రామాల్లో నేను ప్రవర్తించే తీరు గురించీ ప్రశ్నలడిగి నన్ను మాత్రం విసిగించకు,” అన్నాడు సుబ్బిశెట్టి.\nఇద్దరూ సోమవరం చేరగానే సుబ్బిశెట్టి రామయ్య అనే మోతుబరి రైతు ఇంటికి వెళ్ళాడు. రామయ్య, సుబ్బి శెట్టిని చూస్తూనే, '' ఏమండోయ్, శెట్టిగారూ ! ఇలా దయచేశారేమిటి ?'' అని అడిగాడు.\n“అంతగా విశేషం ఏమీలేదు. రామ వరం పోతూ యిటు వచ్చాను. పనిలో పనిగా మీ బాకీ సంగతి కూడా కాస్త గుర్తు చేయదలిచాను. ఇప్పటికి మీరు నెలసరి వాయిదాల మీద చెల్లు వేసిన నాలుగు వేల వరహాల బాకీ పోగా, మీ బాకీ యింకా ఐదు వేల వరహాలుంది. మిగతా మొత్తం త్వరలో చెల్లు వేయడం బావుంటుంది,” అన్నాడు సుబ్బిశెట్టి.\nసుబ్బిశెట్టి మాటలకు రామయ్య కోపం తెచ్చుకుని. \" శెట్టిగారూ, పెద్దతనం కొద్దీ మీకు మతిపోతున్నట్టున్నది. ఇప్పటికి నేను నెలసరి వాయిదాల మీద ఐదు వేల వరహాలు చెల్లు వేశాను. ఇక నేను బాకీ వున్నది మూడు వేల వరహాలు మాత్రం. మరెవరిదో బాకీ నా నెత్తిన రుద్దాలని చూస్తున్నట్టున్నది!'' అన్నాడు.\nసుబ్బిశెట్టి వెంటనే చిన్నగా చిటికె వేసి, \"అది పుల్లయ్యగారి బాకీ, పొర బాటున మీ బాకీగా చెప్పాను!\" అన్నాడు.\nతరవాత తండ్రి, కొడుకులు రామవరం వెళ్ళారు. అక్కడ సుబ్బిశెట్టి, భీమయ్య అనే రైతును కలుసుకుని, \"భీమయ్య గారూ! మీ బాకీలో యింతవరకూ మీరు చెల్లు వేసింది రెండు వేల వరహాలు మాత్రం. మిగిలిన నాలుగు వేల వరహాలూ ఎప్పటికి ఇవ్వగలమంటారు?'' అన్నాడు.\nభీమయ్య రుసరుసలాడుతూ, \" శెట్టి గారూ, నేనింతవరకూ మూడు వేల వరహాలు చెల్లు వేశాను. ఇక నేను, మీకు వడ్డీతో సహా మూడు వేల ఐదు వందల వరహాలు బాకీ వున్నాను. వచ్చే నెల ఒకే సారిగా ఆ బాకీ మొత్తం యిద్దామను కుంటున్నాను,\" అన్నాడు.\nవెంటనే సుబ్బిశెట్టి, “భీమయ్యగారూ! పొరబాటున మీకు, వీరయ్యగారి బాకీ మొత్తం చెప్పాను . మీ లెక్క సరైనదే,\" అని, కొడుకుతో ఇంటికి వచ్చేశాడు.\nవెంకట శెట్టి తండ్రిని, “ మనకు ఎవరు ఎంత బాకీ వున్నారో. పద్దు చూడకుండా చిటికెలో లెక్కవేసి చెప్పే నువ్వు, అలా ఒకళ్ళ బాకీలు మరొకళ్ళకు చెప్పి గొడవ పడ్డావెందుకు ?'' అని అడిగాడు.\nసుబ్బిశెట్టి నవ్వుతూ, '' ఆ రామయ్యా, భీమయ్యల బాకీలకు సంబంధించిన పద్దు ఎక్కడో పోయింది. ఈ సంగతి వాళ్ళకు తెలిస్తే, వాళ్ళనుంచి దమ్మిడి మనకు రాదు. అందుకే వాళ్ళ నోటితోనే చెల్లు వేసిన మొత్తాల గురించీ, యింకా యివ్వ వలసిన బాకీ గురించి తెలివిగా చెప్పిం చాను. నువ్వు త్వరగా మరొక పద్దు పుస్తకం తెరిచి వాళ్ళ బాకీలను గురిం చిన వివరాలు రాయి,\" అన్నాడు.",
            "book_page_end": 12
        },
        {
            "title": "మకర దేవత",
            "book_page_start": 13,
            "pdf_page_start": 13,
            "pdf_page_end": 20,
            "author": "చందమామ బృందం",
            "genre": "సాహసం/కల్పన",
            "moral": "ఆపదలలో కూడా తెలివి, ధైర్యం ఉంటే బయటపడవచ్చు. సహాయం చేసిన వారికి కృతజ్ఞత చూపాలి.",
            "keywords": [
                "శివదత్తుడు",
                "నరవాహనుడు",
                "కోయగూడెం",
                "అదృష్టం",
                "సాహసం"
            ],
            "characters": [
                "శివదత్తుడు",
                "మందరదేవుడు",
                "సమరసేనుడు",
                "నరవాహనుడు",
                "కోయకుల పెద్ద",
                "సుబాహుడి సైనికుడు"
            ],
            "locations": [
                "మంత్రాల దీవి",
                "కుండలినీ ద్వీపం",
                "అడవి ప్రాంతం",
                "కోయగూడెం"
            ],
            "content": "[శివదత్తుడు రహస్యద్వారం నుంచి పోతున్నప్పుడు, దాని రెండవ కొసను సరవాహనుడి సైనికులు ముట్టడించారు. ఆ ముట్టడిలో శివదత్తుడి అనుచరులు కొందరు మరణించారు. అప్పుడు శివదత్తుడు శత్రుముఖ్యుణ్ణి ఎదుర్కొని, అతణ్ణి చంపాడు. వాడు మరణించ గానే, ధైర్యం కోల్పోయిన నరవాహనుడి సైనికులు దిక్కులు చూడసాగారు. తరవాత—]\nమందరదేవుడు, శివదత్తుడి మాటలకు అడ్డువస్తూ, '' శి వదత్తా ! అదృష్టదేవత మొదటినుంచీ, మిమ్ములను ఒక కంట కనిపెట్టి వున్నదనే నేను భావిస్తాను. లేక పోతే, మీరు యిన్ని ప్రమాదాలనుంచి బయట పడటం సాధ్యమయ్యేది కాదు,\" అన్నాడు.\nశివదత్తుడు నవ్వి, “అందుకు సందేహం లేదు. రహస్యద్వారపు రెండవకొసను అంతమంది శత్రువులు చుట్టు ముట్టి వుంటారని, నేనే మాత్రం వూహించలేదు. కాని అదృష్టవశాత్తూ నా కత్తికి వాళ్ళ ముఖ్యుడు ఆహుతి కాగానే, ధైర్యం కోల్పోయిన మిగిలిన నరవాహనుడి సైనికు లను హతమార్చటం ఎంతోసేపు పట్ట లేదు. కాని, పొదలమాటున నక్కుతూ ఒకరిద్దరు శత్రువులు పారిపోయారనేది, ఆ తరవాతగాని నాకు తెలియలేదు.\nగుర్రం కింద పడిపోయిన శత్రుసైని కుణ్ణి బయటికి లాగించాను. గుర్రం మరణబాధతో అటూ యిటూ తన్ను కోవటంలో, అతడు కూడా దాని కాళ్ళ కింద పడి బాగా గాయపడిపోయాడు. కొన వూపిరితో వున్న అతడికి యింత నీరు పోయించాను. సమరసేనుణ్ణి గురించి నేను తెలుసుకోవలసిన ముఖ్య విషయం అతణ్ణించి తప్ప మరెవరినించీ తెలుసుకోవటం సాధ్యం కాదు.\nదాహం తీర్చుకుని, కాస్త స్వస్థతగా కనబడిం తరవాత ఆ శత్రు సైనికుడికి భయపడవద్దని చెప్పి, సమరసేనుడిని గురించి ప్రశ్నించాను. అతడు యిప్పుడు బతికి వున్నాడా లేడా ? ఆదీ ఆ సైనికుణ్ణి నేనడిగిన ప్రశ్న.\nమరణబాధ పడుతున్న ఆ సైనికుడు, నా కేసి దీనంగా చూస్తూ, \" సమరసేనుడు చనిపోయి నాలుగైదు గంటల కాలమైంది: ఇప్పుడు నరవాహనుడు రాజు!\" అన్నాడు.\n\" అయితే, యుద్ధంలో సమరసేనుడు గాయపడిన మాట నిజమేనన్నమాట?\" అని అడిగాను.\n\" నిజం....\" అంటూ అతడు నేల మీదకు ఒరిగి కళ్ళు మూశాడు.\n\" మహాసేనాని సమరసేనుడు మరి లేడు!\" అన్న భావం నా గుండెలను కలిచినట్టయింది. అతడు మహావీరుడని పించుకున్నాడు, వీరమరణం పొందాడు. అతడి ఆత్మకు శాంతి కలగాలని దేవ దేవుణ్ణి ప్రార్ధించాను.\nఇక ఇప్పుడు కర్తవ్యం ఏమిటి? కుండలినీదేవి కరుణవల్ల నేను అనుకున్న దానికన్న కొద్ది కష్టనష్టాలతోనే సొరంగం నుంచి బయటపడగలిగాను. శత్రుపులతో జరిగిన పోరులో, నా అనుచరు లు ఆరుగురు మరణించారు. నేను తక్షణం ఆ ప్రాంతం వదిలి, అడవి లోపలి భాగా నికి పారిపోకపోతే, నరవాహనుడి సైని కులు మరికొందరు అక్కడికి వచ్చే ప్రమాదం ఉంది.\nనా అనుచరులందర్నీ ఒక చోట చేర్చి పరిస్థితి వివరించాను. ఈనాడు కాక పోతే, మరోనాడైనా, ఈ ద్వీపాన్ని వదిలి పోక తప్పదని వారందరూ అంగీక రించారు. * సమరసేనుడి మరణం తరవాత, నరవాహనుణ్ణి ఎదిరించే శక్తి. యిక ఈ ద్వీపంలో మరెవరికీ లేదు.\n“మరణించిన ”నా అనుచరులు ఆరుగు రినీ ఒకే సమాధిలో పూడ్పించి, మిగిలిన వారితో దట్టంగా వున్న అడవి ప్రాంతానికేసి బయలుదేరాను. ఒకటి రెండు కోసులు అలా ప్రయాణించిన తరవాత, మాకొక కోయగూడెం కనిపించింది. సైనికదుస్తు లతో, ఆయుధాలు ధరించివున్న మమ్ము లను చూస్తూనే, ఆ గూడెంలోని పిల్లలూ పెద్దలూ పరుగెత్తుకుంటూ వచ్చి మా. చుట్టూ గుంపుగా మూగారు.\n\"ఈ గూడెంలో మీ పెద్ద ఎవరు ? ఆయనతో మాట్లాడవలసిన పనివుంది!\" అని అడిగాను వాళ్ళను.\nనాలుగైదు నిమిషాల్లో ఒక వృద్ధుడు మా దగ్గరకు వస్తూనే, “మీరెవరు ? ఇక్కడికేం పని మీద వచ్చారు ? \" అంటూ నన్ను ప్రశ్నించాడు.\nనేను, నా అనుచరులను చూపుతూ, \"వీళ్ళందరూ బాగా దప్పిగొని ఉన్నారు. నిన్నటినుంచి భోజనం కూడా చేయలేదు. ఇందుకు మీరేమైనా సహాయం చేయ గలరా!\" అని అడిగాను.\nవృద్ధుడు నా మాటలు వింటూనే, -తతిమ్మా కోయవాళ్ళకేసి చూశాడు. మరు క్షణంలో నా అనుచరులను ఒక్కొక్కణ్ణి, ఒక్కో కోయవాడు ఆహ్వానించి తన ఇంటికి తీసుకుపోయాడు. ఈ అడవి జాతుల అతిథి మర్యాదను చూసి నేను చాలా ఆశ్చర్యపోయాను. వృద్ధుడు నావంక చూసి నవ్వి, \"మీరు నా ఇంటికి రండి. మీ అన్నపానాదుల ఏర్పాటు నేను చూస్తాను,\" అన్నాడు.\nనేను వృద్ధుడితో కలిసి, వాళ్ళ ఇంటికి వెళ్ళాను. ఒక అరగంట సేపటికల్లా, నాకు సర్వభక్ష్యాలతో చక్కని భోజనం వడ్డించబడింది. నేను భోజనం చేసి లేచే వరకూ వృద్ధుడు నాతో ఏ రకమైన సంభా షణా చేయలేదు. కాని, అతడి నిప్పు కణికల్లాంటి కళ్ళు, నన్ను గుచ్చి గుచ్చి చూడటం గమనిస్తూనే వున్నాను.\n\"మేం కోయలం! ఈ ఘోరారణ్యాలే మా సర్వసంపదలూ ! మా పూర్వులుగానీ, మా తరంవాళ్ళంగానీ ఏనాడూ ఏ రాజరికా నికీ తల వొగ్గింది లేదు.\" అన్నాడు వృద్ధుడు.\nఆ మాటలకు, నేను తల వూపి ఊరు కు న్నా ను. అతడు చెప్పదలుచుకున్న దేమిటో నాకు సూచన ప్రాయంగా కూడా అర్థం కాలేదు.\n“దేశంలో వస్తున్న ప్రమాదకరమైన మార్పులు మాకు అప్పుడప్పుడూ తెలు స్తూనే వున్నవి. మీలో కొందరు, మా యువకులకు పెద్ద పెద్ద ఆశలు చూపి తమ తమ పక్షాల చేర్చుకునేందుకు ప్రయత్నాలు కూడా చేశారు. కోయకుల పెద్దగా, నేను అలాంటివి సాగకుండా యింతవరకూ ప్రయత్నిస్తూ వచ్చాను. మీరు సైనిక దుస్తులతో యీ అటవీ ప్రాంతానికి రావటంలో వున్న ఉద్దేశ్య మేమిటి?\" అంటూ సూటిగా ప్రశ్నిం చాడు వృద్ధుడు.\nఅప్పటిగ్గాని అతడికున్న అనుమాన మేమిటో నాకర్థమైందికాదు. అతడి అను మానాలను తొలిగించాలంటే, అన్ని వివ రాలతో యదార్థమేమిటో చెప్పక తప్పదని నిశ్చయించుకున్నాను.\nసమర సేనుణ్ణి గురించీ, అతడితో నాకు మంత్రాల దీవిలో పరిచయం అయిన తీరూ, ఆ తరవాత కుండలినీ ద్వీపంలో వచ్చిన మార్పులూ, చివరకు నరవాహనుడి దుష్టపాత్రా-అంతా నాలుగు మాటల్లో కోయకుల పెద్దకు వివరంగా చెప్పాను. అంతా విన్న తరవాత అతడు నాకేసి గుచ్చి చూస్తూ, \" మీరిప్పుడు రాజ్యాధికారాన్ని వశపరుచుకున్న వారికి శత్రువులన్న మాట !'' అన్నాడు.\n‘“ ఆవును,'” అన్నాను.\nవృద్ధుడు తల వంచుకుని కొద్దిసేపు ఆలోచించి, ‘‘ఐతే, మీరీ అడవి ప్రాంతాన్ని నివాసంగా ఏర్పరచుకుని, కొత్తగా రాజ్యం ఆక్రమించుకున్న ఆ నరవాహనరాజు మీద వీలుదొరికినప్పుడల్లా దాడి చేయాలని చూస్తున్నారా?” అన్నాడు.\n\"నిజం చెబుతున్నాను, అలాంటి ఆలోచన నాకెంత మాత్రం లేదు,” అని తక్షణం జవాబిచ్చాను.\nనా జవాబు కోయకుల వృద్ధుడికి చాలా సంతృప్తి కలిగించినట్టుంది. అతడు నా దగ్గరకు లేచి వచ్చి, నా రెండు చేతులూ పట్టుకుని, నేను, నా ప్రశ్నలతో తమ కేమైనా కష్టం కలిగించి వుంటే క్షమిం చండి. మీరు ఈ ద్వీపం వదలి పోదలిస్తే, అందుకు అవసరమైన సహాయం నేను చేయగలను. నా కోర్కె ఒక్కటే : మీరు ప్రశాంతంగా వున్న యీ అడవి ప్రాంతాన్నీ.. మా జీవితాలనూ ఒడుదుడుకుల పోటు చేయవద్దని. మీరు టక్కడి నుంచి, ప్రస్తుత రాజ్యపాలకుల మీద ఏమాత్రం తిరుగుబాటు లేవదీసినా, 'అది మా ఆటవీ ప్రాంతాన్ని అల్లకల్లోలం చేస్తుంది!\" అన్నాడు.\nఆ రాత్రి నా అనుచరులందరినీ ఒక చోట చేర్చి ఉన్న పరిస్థితి వివరించాను. మేము ఈ అడవి ప్రాంతాన దాగి వున్నట్టు నరవాహనుడికి ఏమాత్రం తెలియనీయ కుండా, వీలుచిక్కగానే ఈ ద్వీపాన్ని వదిలిపోవటం క్షేమమని అందరూ అంగీక రించారు. కాని, మేము తలచిన దొక టైతే, ఆ రాత్రి సంఘటిల్లిన పరిణామం మరొకటి.\nఆరుబయట చెట్ల కింద నేనూ, నా అనుచరులూ నిద్రకు ఉపక్రమించాం. మాకు కొంచెం ఎడంలో కొందరు కోయ యువకులు అడవి జంతువులు దగ్గరకు చేరకుండా ఉండేందుకు మంటలు వెలి గించి, వాటి చుట్టూ పడుకున్నారు. సరిగా అర్ధరాత్రి సమయంలో దూరంగా డప్పుల మోతలూ, ఒకచోట అడవి కాలుతున్న వెలుగూ కనిపించింది.\nమాకు ఆశ్రయం యిచ్చిన కోయ గూడెం తృటికాలంలో నిద్రమేల్కొన్నది. కుల పెద్ద అయిన వృద్ధుడు, యువకు లందరినీ డాలూ, బల్లేలతో సర్వసన్నద్ధం చేసి, గూడెం చుట్టూ కాపలా పెట్టాడు. వాళ్ళల్లో కొందరికి కాగడాలు యిచ్చి డప్పుల మోత వినబడుతున్న అడవి ప్రాంతానికి పంపాడు.\n“ఈ రణగొణ ధ్వని ఏమిటి?\" అని నేను వృద్ధుణ్ణి అడిగాను.\nఅతడు తల వంచుకుని, · ఏమైనా కావొచ్చు. ఏనుగుల మందల్లాంటివి గూడెం మీద పడి సర్వనాశనం చేస్తూండ వచ్చు. లేక మరే ఆటవికజాతి వాళ్లయినా మాకున్న కొద్దిపాటి ఆస్తిపాస్తులు - పశువులూ వాటిని దోచుకునేందుకు దాడి వచ్చి వుండవచ్చు. కాని ఒకటి మాత్రం నాకు ఆశ్చర్యంగా వుంది!\" అంటూ కాలుతున్న అడవికేసి వేలు చూపెట్టాడు.\n‘” ఇది నా కోసం, నా అనుచరులకోసం నరవాహనుడి సైనికుల దాడి కాదు గదా?\" అన్న సంశయం మెరుపులా నా హృదయంలో కదిలింది.\nఅంతలో నలుగురైదుగురు కోయయువ కులు కేకలు వేస్తూ, మేం వున్న చోటుకు వచ్చారు. వాళ్ళ కులపెద్దను చూస్తూనే, \"మన గూడేల మీద సైనికులు పడి చేతికి అందినదల్లా సర్వనాశనం చేస్తు న్నారు. వాళ్ళల్లో కొందరు పనిగట్టుకుని అడవికి నిప్పు ముట్టిస్తున్నారు,” అంటూ చెప్పారు.\n..\nఇలాంటిది లోగడ ఎన్నడూ జరగ లేదే? ఇంతకూ వాళ్ళకు కావలసిం దేమిటి?\" అని ప్రశ్నించాడు కోయకుల పెద్ద ఆదుర్దాగా.\nఅంతలో మేం వున్న చోటుకు ఒక నరవాహన పక్ష సైనికుణ్ణి పెడరెక్కలు విరిచి కట్టి ఇద్దరు కోయ యువకులు తీసుకు వచ్చారు.\n\"అయ్యా, వీణ్ణి అడగండి. సంగతంతా చెపుతాడు. ఈ అడవి ప్రాంతమంతా వీళ్ల నాయకుడైన సుబాహుడిదట!\" అంటూ వాళ్ళు ఆ సైనికుణ్ణి వీపు మీద కర్రతో రెండు పోట్లు పొడిచారు.\nకోయకుల పెద్ద నా వంక చూసి, తరవాత పెడరెక్కలు విరిచి కట్టబడిన సైనికుణ్ణి ఇలా ప్రశ్నించాడు: “మా వాళ్లు చెపుతున్నది నిజమేనా ? సుబాహు డనే మీ నాయకుడికి, యీ అడవి ప్రాంత మంతా ఎవరు కట్టబెట్టారు ?\"\n\" నరవాహన మహారాజుగారు, మా నాయకుడు యుద్ధంలో చేసిన సహాయానికి ఈ ప్రాంతమంతా దానం చేశారు. ఇక్కడ నివసించే పశువులూ, పక్షులూ, మనుషులూ అంతా నేటి నుంచి ఆయన ఆధీనం. మేం దీన్నంతా వశపరుచుకునేందుకే ఇక్కడకు పంపబడ్డాం!\" అన్నాడు సైనికుడు.\n—(ఇంకా వుంది)",
            "book_page_end": 20
        },
        {
            "title": "అరుగు మీద హనుమయ్య",
            "book_page_start": 21,
            "pdf_page_start": 21,
            "pdf_page_end": 26,
            "author": "చందమామ బృందం",
            "genre": "కల్పిత కథ",
            "moral": "సోమరితనం మానసిక రుగ్మతలకు దారితీస్తుంది. ఇతరుల సహాయం కోసం ఎదురుచూడకుండా కష్టపడి పని చేయడం ఆరోగ్యానికి, గౌరవానికి ముఖ్యం.",
            "keywords": [
                "విక్రమార్కుడు",
                "బేతాళుడు",
                "హనుమయ్య",
                "సోమరితనం",
                "పరోపకారం"
            ],
            "characters": [
                "విక్రమార్కుడు",
                "బేతాళుడు",
                "హనుమయ్య",
                "చంద్రన్న",
                "లక్ష్మి",
                "వీరన్న",
                "పంతులు",
                "శెట్టి",
                "రమణయ్య"
            ],
            "locations": [
                "విశ్వనాథపల్లె",
                "శ్మశానం"
            ],
            "content": "పట్టువదలని విక్రమార్కుడు చెటువద్దకు తిరిగి వెళ్ళి, చెట్టుపైనుంచి శవాన్ని దించి, భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, '' రాజా, నీలాంటి పట్టుదలగలవాళ్ళు, లోకంలో చాలా అరుదుగా వుంటారని నా . నమ్మకం. స్వ కార్యాలు సాధించుకునేందుకే కాక, పరులకు మేలు కలిగించే ప ను లు చేసేందుక్కూడా పట్టుదల అవసరం. కాని, మేలుపొందినవాళ్లు దాన్ని ఆటే కాలం గుర్తుంచుకుని, మేలు చేసినవాణ్ణి గౌరవిస్తారన్నది అంతటా నిజం కాదు. అలాంటి గుర్తింపు లేనందున మానసి కంగా కుంగిపోయిన హనుమయ్య అనే ఒక పరోపకారి కథ చెబుతాను, శ్రమ తెలియకుండా విను,\" అంటూ యిలా చెప్పసాగాడు :\nవిశ్వనాథపల్లె అనే ఒక పెద్ద గ్రామంలో వున్న హనుమయ్యకు వారసత్వపు అస్తి చాలా వున్నది. ఆయనకు ముగ్గురు పిల్లలు. హాయిగా, ఏ చీకూచింతా లేకుండా జీవితం గడిచిపోతున్నది. తనకు ఉన్నంతలో పదిమందికీ సాయపడడం హనుమయ్యకు అలవాటు. ఆ విధంగా, ఆ ఊళ్ళో ఎందరో ఆయనవల్ల సాయం పొందారు.\nహనుమయ్యకు ఏ పనీ వుండదు. పొలం పనులు చూడడానికి పాలేర్లున్నారు, వంట చేసి పెట్టడానికి భార్య వున్నది, ఇంటి పనులు చూడడానికి పనివాళ్ళు న్నారు. ఆయనకు బద్ధకం కూడా ఎక్కువ కావడంవల్ల, తన ఇంటి అరుగు మీద కూర్చుని, వీధిలో వచ్చేపోయేవాళ్ళను చూస్తూండేవాడు.\nహనుమయ్య ఇల్లు ఊరుకు మధ్యలో వున్నది. అందువల్ల వీధిలో ఎప్పుడూ జనం రద్దీగానే వుండేవారు. హనుమయ్య పడకకుర్చీలో కూర్చుని ఎవరినో ఒకరిని పలకరిస్తూండేవాడు. తీరుబడివున్నషాళ్ళు ఆగి, ఆయనతో కాసేపు కబుర్లాడి వెళ్ళే వారు. తీరుబడిలేనివాళ్ళు, ఆయన కేసి చూసి, ఒకసారి పలకరింపుగా నవ్వి వెళ్ళి పోయేవారు.\nఒక రోజు హనుమయ్య అలాగే చంద్ర న్నను పలకరించాడు. వాడు ఎక్కడికో హడావిడిగా పోతూ, హనుమయ్య పిలుపు వినలేదు. చంద్రన్న, హనుమయ్య దగ్గిర పాతిక వరహాలు అప్పుతీసుకుని ఆరు మాసాలయింది. ఇంతవరకూ ఒక్క వరహా కూడా అప్పు తీర్చలేదు. హను మయ్య తీర్చమని అడగనూ లేదు. ఎప్పుడు కనబడినా ఒకసారి వినయంగా దణ్ణం పెట్టి మరీ వెళ్ళేవాడు. ఆ రోజు పిలిచినా పలకలేదు !\n“మనుషులు కృతఘ్నులు. చేసిన మేలు యిట్టే మరిచిపోతారు!'' అను కున్నాడు, హనుమయ్య.\nఆ తరవాత కొంచెం సేపటికి వీధి చివర ఒక గుర్రపుబండి ఆగడం హనుమయ్య చూశాడు. బండిలోంచి దిగిన వాళ్ళను హనుమయ్య దూరాన్నుంచే గుర్తుపట్టాడు; వాళ్ళు లక్ష్మి, ఆమె భర్త వీరన్నా !\nలక్ష్మికీ, వీరన్నకూ పెళ్లి కుదిర్చింది హనుమయ్యే. వీరన్న తరఫు వాళ్లు కట్నం యింకా ఎక్కువ కావాలంటూంటే, హనుమయ్య కల్పించుకుని లక్ష్మి గుణ గణాలు వర్ణించి, సంబంధం తప్పి పోకుండా చేశాడు.\nలక్ష్మి కాపురానికి పట్నం వెళ్ళేరోజున హనుమయ్యతో, “మీ రుణం యీ జన్మలో తీర్చుకోలేను, బాబాయిగారూ!\" అన్నది.\nవీధి దాటి, సందు మలుపు తిరిగితే వాళ్ల ఇల్లు. భార్యా, భర్తలు కబుర్లు చెప్పుకుంటూ తన ఇంటి ముందుకు రాగానే హనుమయ్య, \" ఏమే, లక్ష్మి ! ఇదేనా రావడం ?\" అని అడిగాడు.\nలక్ష్మి, హనుమయ్యను చూడలేదు; అతడి పలకరింపూ వినలేదు. భర్తతో పాటు ఆయన ఇల్లు దాటి వెళ్ళిపోయింది. మళ్లీ హనుమయ్య మనసు చివుక్కు మన్నది. \"చేసిన సాయం మనుషులెంత త్వరగా మరిచిపోతారు!'' అనుకుని చాలా బాధపడ్డాడు.\nమరి కాసేపటికి వీధిన పోతూ బడి పంతులు కనిపించాడు. పంతులుకు హనుమయ్య కారణంగానే, ఆ ఊళ్ళో ఆశ్రయం దొరికింది. కట్టు గుడ్డలతో పంతులు ఆ ఊరు వస్తే, హనుమయ్య. అతణ్ణి తన ఇంట్లోనే వుంచుకుని, అతడి చేత చిన్న వీధిబడి పెట్టించాడు. ఇప్పుడు పంతులు సొంత ఇల్లు కూడా కట్టు కున్నాడు. అందుక్కూడా హనుమయ్య కొంత సాయం చేశాడు.\nఆగవయ్యా పంతులూ! ఏమిటా హడావుడి?\" అన్నాడు హనుమయ్య.\nపంతులు ఒక్కక్షణం ఆగి, \" పండగ దగ్గర్లోనే కదండీ, హడావుడే మరి! మరెప్పుడైనా వచ్చి తమకు కనిపిస్తాను.\" అని వెళ్లిపోయాడు.\n“ నాతో కాసేపు కబుర్లు చెప్పాలంటే, అందరికీ హడావుడే! పిలిచానన్న గౌరవ మైనా లేదు,\" అని హనుమయ్య బాధ పడుతూండగా, ఆ దారినే పోతున్న శెట్టి មក, దణాలు హనుమయ్య, బాబూ!\" అన్నాడు.\nపొరుగూళ్ళో దివాళా తీసి, యీ ఊరు వచ్చాడు శెట్టి. హనుమయ్యే అతనికి డబ్బు సాయం చేసి, మళ్ళీ వ్యాపారం పెట్టించాడు. శెట్టికి జాతకం తిరిగింది, బాగా సంపాయిస్తున్నాడు.\n\"అలా కూర్చోవయ్యా, కబుర్లేమిటో చెప్పు!\" అన్నాడు హనుమయ్య.\n\"కూర్చోగలగడం మీ బోటి వారికే చెల్లింది. కష్టపడందే మాకు రోజులెలా గడుస్తాయి, బాబూ, కనబడ్డారు గదా అని పలకరించాను. అంతే!\" అని ಇಟ್ಟಿ వెళ్లిపోయాడు.\n\"వీడికి నా డబ్బు కావాలిగానీ, నాతో కొంచెంసేపయినా కూర్చుని మాట్లాడడానికి మాత్రం యిష్టముండదు,'' అనుకున్నాడు హనుమయ్య.\nఈ విధంగా హనుమయ్య ప్రతిరోజూ వీధి అరుగు మీద కూర్చుని, వచ్చే పోయే వాళ్ళను చూస్తూండడమూ, వాళ్ళు ఈయన సంగతి పట్టించుకోకపోవడమూ జరుగుతూండేది. దీన్ని గురించి బాధ పడుతూ హనుమయ్య చిక్కిపోసాగాడు. వైద్యుడు వచ్చి చూసి, ఒంట్లో ఎలాంటి జబ్బూ లేదన్నాడు.\nభార్య ఎంత అడిగినా హనుమయ్య తను యిలా కృశించిపోవడానికి కారణ మేమిటో చెప్పలేకపోయాడు. ఆ వి డ పొరుగూళ్ళో వున్న తన అన్న రమణ య్యకు కబురు చేసింది. ఆయన వెంటనే బయలుదేరి వచ్చాడు.\n\" అన్నయ్యా, కొంతకాలంగా ఆయన బాగా చిక్కిపోతున్నాడు. జబ్బేమిటో వైద్యులకు అంతుపట్టటం లేదు,” అని హనుమయ్య భార్య అన్నకు తన బాధ చెప్పుకున్నది.\nరమణయ్య తెలివైనవాడు. ఆయన హనుమయ్యను ఎన్నో ప్రశ్నలు అడిగి చూశాడు; కాని జబ్బుకు కారణం అర్థం కాలేదు. ఆయన హనుమయ్య దినచర్య అంతా అడిగి తెలుసుకున్నాడు. హను మయ్య వీధి అరుగు మీద కూర్చున్న ప్పుడే, ఆయన మానసికంగా ఎంతో కుంగి పోతున్నట్టు రమణయ్య గ్రహించాడు.\nఆ మ ర్నాడు హనుమయ్యతోపాటే రమణయ్య వీధి అరుగు మీద కూర్చు న్నాడు. హనుమయ్య వీధి వెంట వచ్చే పోయే వాళ్లను గురించి చెబుతూ, వాళ్లల్లో ఎవరెవరికి తానెంతగా సాయపడ్డాడో, అయినా వాళ్ళు తనంటే ఎంత నిర్లక్ష్యంగా వుంటున్నారో వివరించి, చాలా బాధపడి పోసాగాడు.\nరమణయ్య చాలా తాపీగా, “బావా, నువ్వు చెప్పింది నిజమే! నువ్వంటే ఎవరికీ లక్ష్యం లేకపోవడానికి కారణం తెలుసా? ఈ ప్రపంచంలో బద్ధకస్థుణ్ణి ఎవరూ గౌరవించరు. నువ్వు, యితరు లకు సాయం చేసే డబ్బు, నువ్వు కష్ట పడి సంపాయించింది కాదు, వారసత్వంగా వచ్చింది. నీకు డబ్బు విలువ తెలియక యిలా సాయం చేస్తున్నావనుకునే వాళ్లు కూడా కొందరుండవచ్చు. కష్టపడి పని చేయడం అలవాటు చేసుకో,” అన్నాడు.\nహనుమయ్యకు బావమరిది సలహా నచ్చి వుండాలి. ఆ రోజు నుంచీ తన పనులు యితరుల మీద వదలక, తానే స్వయంగా చేసుకోవడం అలవాటు చేసు కున్నాడు. రోజూ పొలం వెళ్ళి వచ్చే వాడు. ఉదయం నిద్ర లేచింది మొదలు, రాత్రి పడుకునేవేళ వరకూ ఏదో ఒక పని చేస్తూండేవాడు. ఇలా కొంతకాలం గడిచే సరికి హనుమయ్య ఆరోగ్యం కుదుట పడింది. ఊళ్లో తనపట్ల గౌరవం పెరిగి నట్టు కూడా ఆయనకు తోచింది.\nబేతాళుడు యీ కథ చెప్పి, \"రాజా, హనుమయ్య నుంచి సాయం పొందినవాళ్ళ ప్రవర్తనపట్ల నాకు కొన్ని అనుమానాలు కలుగుతున్నవి. అతడి సోమరితనాన్ని, వాళ్ళెందుకు అంతగా పట్టించుకోవాలి ? అతడి మంచితనాన్ని గుర్తించి గౌరవిస్తే సరిపోతుందిగదా ? హనుమయ్య సోమరి తనంవల్ల వాళ్ళకు కలిగిన హాని ఏము న్నది ? ఈ సందేహానికి సమాధానం తెలిసి కూడా చెప్పకపోయావో, నీ తల బద్దలవు తుంది,\" అన్నాడు.\nదానికి విక్రమార్కుడు \"హనుమయ్య పట్ల గ్రామ ప్రజలెప్పుడూ ఒకే అభి ప్రాయంతో వున్నారు. ఆయన మంచితనం, దాన గుణం అంటే వాళ్ళకు చాలా గౌరవం వున్నది. ఆ సంగతివాళ్ళు, ఆయన పలకరించినప్పుడల్లా వ్యక్తం చేశారు. అయితే, హనుమయ్య అలా సోమరిగా అరుగుమీద కూర్చుని, తనకు తానై మానసికంగా కొన్ని చిక్కులూ, సమస్యలూ కల్పించుకున్నాడు. తీరు బడిగా కూర్చున్నవాడి మనసు చాలా ప్రమాదకరమైనది. అది మనసులో, లేని శత్రువులను సృష్టిస్తుంది. ఆ సంగతి గ్రహించడంవల్లనే, ఆయన బావమరిది అతణ్ణి అరుగుమీదినుంచి లేపి పొలం పనుల్లో, యితరత్రా పనుల్లో కాలం గడి పేలా చేశాడు. ఆ విధంగా హనుమయ్య తాను స్వయంగా కల్పించుకున్న మానసిక రుగ్మత నుంచి త్వరగా బయటపడ్డాడు,' ' అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు. -- (కల్పితం)",
            "book_page_end": 26
        },
        {
            "title": "ఇంటికన్న గుడిపదిలం",
            "book_page_start": 29,
            "pdf_page_start": 29,
            "pdf_page_end": 32,
            "author": "వసుంధర",
            "genre": "సాంఘిక కథ",
            "moral": "ఆపదలో ఉన్నప్పుడు దేవుడు ఏదో ఒక రూపంలో సహాయం చేస్తాడు. ఇతరుల మంచి సలహాలు, ముఖ్యంగా కుటుంబసభ్యులవి, పాటించాలి.",
            "keywords": [
                "దైవభక్తి",
                "అహంకారం",
                "గుడి",
                "సీతాపతి",
                "రామన్న"
            ],
            "characters": [
                "రామన్న",
                "రామన్న తండ్రి",
                "రామన్న భార్య",
                "రంగయ్య",
                "సీతాపతి"
            ],
            "locations": [
                "గుడి",
                "రామన్న ఇల్లు"
            ],
            "content": "రామన్నకు ఎంతో వాత్సల్యంగా చూసు కునే తల్లీ, తండ్రీ అనుకూలవతి అయిన భార్యా, ముత్యాల్లాంటి ముగ్గురు బిడ్డలూ వున్నారు. అతడు అన్ని విధాలా అదృష్ట వంతుడని అందరూ అనేవాళ్ళు. కానీ, అతణ్ణి గురించి ఇంట్లో వాళ్ళందరికీ చాలా కాలంగా చిన్న అసంతృప్తి ఒకటున్నది. రామన్నలో దైవభక్తి వున్న ఛాయలు కనిపించేవి కావు.\nఅతడు దేవుడున్నాడనడు, లేడూ అనడు. కాని, గుడికి రమ్మంటే మాత్రం రాడు. యీ విషయంలో తల్లీ, తండ్రీ చెప్పి చెప్పి విసిగిపోయారు. భార్య కాళ్ళా వేళ్ళా పడి వూరుకున్నది. పిల్లలు ఎంత బ్రతిమాలీ ప్రయోజనం లేకుండా పోయింది.\nఈ కారణం వల్ల, ఏవైనా పర్వదినాల్లో ఇంటిల్లిపాదీ గుడికి వెళ్ళినప్పుడు రామన్న ఒక్కడూ ఇంటికి కాపలాగా వుండడం మామూలైపోయింది.\nఒకసారి రామన్న కొడుక్కు పెద్ద జబ్బు చేసింది. ఎలాంటి మందులకూ జబ్బు లొంగిరాలేదు. ఇక అన్ని ఆశలూ వదులుకున్న సమయంలో రామన్న భార్య, కొడుక్కు జబ్బు నయమైతే, సకుటుంబంగా వచ్చి దేవుడికి అర్చన చేస్తానని మొక్కుకున్నది. ఆమె యిలా మొక్కుకున్న రాత్రే జబ్బు కాస్త తిరుగు ముఖం పట్టింది. కొడుకు పూర్తిగా కోలు కున్నాక, రామన్న భార్య, భర్తకు గుడిలో అర్చన గురించి చెప్పింది.\nఎప్పటిలాగే, మీరంతా గుడికి వెళ్ళి రండి, నేను ఇంటికి కాపలా వుంటాను,” అన్నాడు రామన్న.\n\" అలాగనకండి, దేవుడి కి కోపం వస్తుంది. ఇంటిల్లిపాదీ కలిసి గుడికి వచ్చి అర్చన చేయిస్తానని మొక్కుకున్నాను,\" అని విచారంగా ముఖం పెట్టింది రామన్న భార్య.\n\" నా కా గుడీ, ఆ వాతావరణం అంటేనే చిరాకు. ఒక్క క్షణం కూడా అక్కడ కాలక్షేపం జరగదు.\" అన్నాడు రామన్న విసుగు పడిపోతూ.\nఎవరెంతగా చెప్పినా వినకపోయేసరికి రామన్న తండ్రి, కోడలితో, \" లాభం లేదు, మనం వెళదాం, అమ్మాయ్. ఇలాంటి మొండిఘటాన్ని తన దగ్గిరకెలా రప్పించుకోవాలో, ఆ దేవుడికి తెలియదని మనం ఎందుకనుకోవాలి ! \" అన్నాడు కోపంగా.\nరామన్నను ఇంట్లో వదిలి అందరూ గుడికి వెళ్ళిన కొద్ది క్షణాలకు, ఇంటికి సీతాపతి అనే బంధువు వచ్చాడు. ఈ సీతాపతి రామన్నకు దూరపు వరసలో మేనమామ అవుతాడు.\nఆయన ఇంట్లో రామన్న ఒక్కడే వుండడం చూసి, “ఏరా, మిగతావాళ్లంతా ఏరీ ? ఊళ్ళోలేరా ఏం ? \" అని అడిగాడు.\nగుడికి వెళ్ళారని రామన్న చెప్పాడు.\n\"మరి నువ్వు వెళ్ళలేదేం?\" అని సీతాపతి రామన్నను అడిగి, అతడు ఏదో జవాబు చెప్పబోయేంతలో, “ పోనీలెద్దూ, అంతకన్న పుణ్యం గిట్టుబాటయే పనినే చెబుతాను,\" అంటూ కింద పరిచివున్న చాప మీద కూర్చుని, సంచీలోంచి ఒక పుస్తకంతీసి, \"ఇది భగవద్గీత ! ఇందులో మొత్తం పద్దెనిమిది అధ్యాయాలున్నాయి. మొత్తం శ్లోకాలు కంఠతా పట్టేశాను. అప్పజెప్పుకుంటా వేమిటీ? \" అని అడిగాడు.\nతప్పనిసరయి రామన్న పుస్తకం అందు కున్నాడు. పుస్తకం చాలా లా వు గా వున్నది. పైగా, సీతాపతి ఒక్కో శ్లోకాన్నీ పాటలా సాగదీసి మరీ చదువుతున్నాడు. ఇలా అయితే ఆ పుస్తకం అప్పజెప్పుకోవ డానికి రెండు రోజులైనా చాలవు.\nకొద్దిసేపు జరిగాక రామన్న ఊరికే పేజీలు తిప్పుతున్నాడు తప్ప, సీతాపతి చదివే శ్లోకాలు వినడంలేదు.\n\" ఏరా అబ్బాయ్, నువ్వు సరిగా అప్ప జెప్పుకోవడంలేదు. నిన్ను పరీక్షిద్దామని, కావాలనే ఇప్పుడు శ్లోకం తప్పు చదివాను; అయినా నువ్వు తప్పు పట్టుకోలేదు.” అంటూ సీతాపతి రామన్నను మంద లించాడు.\n\" ఏమిటో, కళ్ళు మండుతున్నాయి. మామయ్యా ! స రిగ్గా చూడలేకపోతు న్నాను.\" అన్నాడు రామన్న తప్పించుకో డానికి సాకుగా.\n\"అయ్యో, చెప్పావుకాదేం! నాకు కళ్ళ మంటలకు వైద్యం తెలుసు,\" అంటూ సీతాపతి రామన్నను పెరట్లోకి తీసుకుపోయి, రకరకాల మొక్కల ఆకులు తుంపి, అవన్నీ అరచేతిలో వేసు కుని నలిపి, “ ఒక్క క్షణం కదలకుండా అలా కూర్చో, కళ్ళల్లో పిండుతాను,\" అన్నాడు.\nఆ రసంతో వున్న కళ్ళు కూడా పోతా యేమోనని రామన్నకు ఎక్కడ లేని భయం వేసింది.\n\" వద్దు, మామయ్యా! ఈ ఉదయానే గ్రామవైద్యుడు నా కళ్ళల్లో ఏదో రసం పిండాడు. ఇదీ, అదీ కలిసి వికటిస్తుం దేమో అని ్ని భయం, అన్నాడు రామన్న\n\"మరి, ఈ మాట ముందే చెప్పొద్దూ! అసలు నీకు మతిమరుపు జాస్తిలాగుంది. ఇంత చిన్న వయసులో అంత మతిమరుపు వుండకూడదు. దీనికీ వేరే పసర్లున్నాయి,” అంటూ సీతాపతి మళ్ళీ పెరట్లో మరేవేవో ఆకులు తుంపసాగాడు.\nఇది చూసి రామన్నకు గుండె పీచు పీచుమన్నది. అతడు సీ తా ప తి తో, \"మామయ్యా, దేవుడంటే నీ అభిప్రాయం ఏమిటి ? \" అన్నాడు.\n“దేవుడనేవాడున్నాడు! అ యి తే, కొందరు మూర్ఖులు ఆయన గుడిలో మాత్రమే వున్నాడనుకుంటారు. నేను మాత్రం ఆయన ఎక్కడబడితే అక్కడ వున్నాడని నమ్ముతాను. అందుకే నేను దేవుణ్ణి ఎక్కడైనా ప్రార్థిస్తాను కానీ, గుడిలో మాత్రం ప్రార్థించను,\" అన్నాడు సీతాపతి.\n\" నిజంగా నువ్వు గుడిలో అడుగు పెట్టవా, మామయ్యా? \" అని అడిగాడు రామన్న ఆత్రుతగా.\n“పొరబాటున కూడా అడుగు పెట్టను, ' ' అన్నాడు సీతాపతి.\nఅప్పుడు రామన్న గబగబా తన భార్య మొక్కును గురించి చెప్పి, '\" వాళ్ళంతా నా కోసం గుడిలో ఎదురు చూస్తూంటారు, మామయ్యా. మేము తిరిగొచ్చేదాకా నువ్వు ఇంటికి కాస్త కాపలాగా వున్నావంటే, నీ రుణం యీ జన్మకు తీర్చుకోలేను.\" అంటూ సీతాపతి బదులు కోసం ఎదురు చూడకుండా పరిగెత్తాడు.\nరామన్న గుడికి చేరుకునేసరికి, యింకా అర్పన ప్రారంభం కాలేదు, ఎందువల్లనో పూజారి రావడం ఆలస్యం అయింది. అతణ్ణి చూస్తూనే అందరూ ఆశ్చర్య పోయారు.\n\" ఏం చేయను మరి? ఇంటికన్న గుడే పదిలమనిపించింది,\" అంటూ రామన్న జరిగినదంతా చెప్పాడు.\n\"నే చెప్పలేదూ, ఆ దేవుడే వాణ్ణి తన దగ్గిరకు రప్పించుకుంటాడని ! \" అన్నాడు రామన్న తండ్రి.\nరామన్న ఎంతో భక్తి శ్రద్ధలతో ఇంటి వాళ్ళందరితోనూ కలిసి దేవుడి అర్చనలో పాల్గొన్నాడు.\nఇల్లు చేరగానే రామన్న తండ్రి సీతా పతితో, సీతాపతి ‘బావా ! ఈనాటినుంచీ పండగల్లోనూ, పర్వదినాల్లోనూ మా ఇంటికి వస్తూవుండు. నీ కారణంగా మా వాడి కి దైవదర్శనమైనా అవు తూంటుంది,\" అన్నాడు.\nఆ మాటల వెనక వున్న రహస్యం ఏమిటో తెలియక సీతాపతి ఆశ్చర్య పోయాడు.",
            "book_page_end": 32
        },
        {
            "title": "కొండెగాడు",
            "book_page_start": 33,
            "pdf_page_start": 33,
            "pdf_page_end": 36,
            "author": "చందమామ బృందం",
            "genre": "జాతక కథ",
            "moral": "మంచి నాయకత్వం, సామాజిక సేవ, ధర్మం ప్రజల జీవితాలను మెరుగుపరుస్తాయి. అసత్య ఆరోపణలు, లంచగొండితనం ఎప్పుడూ నిలబడవు.",
            "keywords": [
                "మాఘుడు",
                "గ్రామాధికారి",
                "గ్రామసేవ",
                "ధర్మం",
                "జాతక కథ"
            ],
            "characters": [
                "బ్రహ్మదత్తుడు",
                "బోధిసత్వుడు",
                "మాఘుడు",
                "గ్రామాధికారి",
                "రాజు"
            ],
            "locations": [
                "కాశీ రాజ్యం",
                "మగధ దేశం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు మగధదేశంలోని ఒక గ్రామంలో మాఘు డనే క్షత్రియ కుమారుడుగా జన్మించాడు. ఆగ్రామంలో యాభై గడప ఉండేది. యాభై యిళ్ళ మగవాళ్ళూ రచ్చపట్టులో సమావేశమవు తూండేవారు. ఈ గ్రామస్థులు నీతినియ మాలు లేనివాళ్ళు. దొంగతనాలూ, హత్యలూ మొదలైనవి చేసి, లంచాలతో గ్రామాధికార్ల నోరు మూస్తూండేవాళ్ళు.\nఈ రచ్చపట్టుకు ఆలనాపాలనా లేదు. చెత్తాచెదారమూ ఉండేది. ఇది చూసి మాఘుడు తన కోసమని కొద్ది మేర శుభ్రం చేసుకున్నాడు. కాని ఆ ప్రదేశాన్ని మిగి లిన వారిలో ఎవరో కాజేసి స్వంతం చేస కున్నారు. మాఘుడు మరొక జాగా శుభ్రం చేసుకున్నాడు. దాన్ని కూడా ఇంకెవరో ఆక్రమించుకున్నారు.\nఈ విధంగా మాఘుడు ఓపికతో రచ్చ పట్టంతా శుభ్రం చేశాడు. ఆ తరవాత అక్కడ నీడగా ఉండేటందుకు ఒక పందిరి వేశాడు. ఇందువల్ల గ్రామస్థు లందరికీ చాలా సుఖం చేకూరింది.\nమాఘుడి ప్రవర్తన, యాభై ఇళ్ళ మగ వారినీ ఆకర్షించింది. వారంతా అతని నాయకత్వం ఆమోదించి గ్రామసేవలో నిమగ్నులయారు. అందరూ కలిసి సమా వేశాలకోసం ఒక పెద్ద మందిరం నిర్మించి, తాగేటందుకు నీరు కూడా ఏర్పాటు చేశారు.\nఅది మొదలు వారు మాఘుడి వద్ద పంచ శీలాలు నేర్చుకుని సద్వర్తనులై మెలగ సాగారు. వారు రోజూ రహదారు లు చదును చేసేవారు. వచ్చేపోయే రథాలకు అడ్డంగా ఉండే చెట్ల కొమ్మలను నరికే వారు. గుంటలు పూడ్చేవారు, చెరువులు తవ్వేవారు, తేమ ప్రదేశాల మధ్యగా నడిచే టందుకు ఎత్తయిన కట్టలు వేసేవారు. వారికి మాఘుడు మార్గదర్శీ, నాయకుడూ అయాడు.\nఆ ఊరికి ఒక గ్రామాధికారి ఉన్నాడు. ఊళ్ళో వుండే యువకులు తాగుబోతు లుగా, జూదరులుగా, హంతకులుగా, నీతి మాలి ప్రవర్తిస్తూ వున్న కాలంలో ఈ అధికారి సందు దొరికినప్పుడల్లా లంచాలు లాగీ, లంచాలివ్వని వారికి జరిమానాలు వేసి, పుష్కలంగా సంపాదించాడు. కాని ఊరి కుర్రవాళ్ళకు మాఘుడు నాయకుడై, వారు సన్మార్గం అవలంబించిననాటినుంచీ గ్రామాధికారి సంపాదన సన్నగిల్లింది. అందుచేత ఆ అధికారి రాజుగారి వద్దకు వెళ్ళి, “ మ హా రా జా, మా గ్రామంలో అరాజకం బలిసిపోయింది. మాఘుడనేవాడి ప్రభావంచేత ఊళ్లో ఉన్న యువకులందరూ అస్తమానమూ కర్రలు, గండ్రగొడ్డళ్ళూ, పలుగులూ పట్టుకు తిరుగుతున్నారు. ఏ రహదారి మీ ద చూసినా వీళ్ళే. వీళ్ళ మూలంగా ప్రజలకు చెప్పరాని ఉపద్రవం వచ్చి పడింది! ఏలినవారికి విన్నవించటం నా విధి ! పైన తమ చిత్తం! \" అని ఫిర్యాదు చేశాడు.\nవిషయం ఏమిటో తె లు సు కు ని, అధికారి చెప్పినది నిజమైతే గ్రామస్థు లందరినీ బంధించి తెమ్మని రాజు గ్రామాధికారి వెంట తగినంతమంది సైనిక భటులను పంపాడు. వారు గ్రామంలోకి రాకముందే, మాఘుడూ అతని అనుచ రులూ వారికి రహదారిపై కనిపించారు. ప్రతి ఒకరి చేతిలోనూ కర్రో, పలుగో, గొడ్డలో ఉన్నది. మారుమాటలేకుండా సైనికభటులు వారందరినీ పట్టుకుని, పెడరెక్కలు విరిచికట్టి రాజుగారి ఎదుట హాజరు పెట్టారు.\nరాజు వాళ్ళనూ, వాళ్ళ చేతుల్లో గల ఆయుధాలనూ చూసి, వాటిని వాళ్ళు గ్రామసేవకు వి ని యో గి స్తున్నార ని గ్రహించలేక, గ్రామాధికారి చేసిన ఫిర్యాదు రుజువైనట్టే ఎంచాడు. ఆయన వారిని విచారించకుండానే, \" ఏ ను గు పాదాల కింద ఈ దుర్మార్గుల నందరినీ తొక్కించి చంపించండి!\" అని ఉత్తరు విచ్చాడు.\nమాఘు అతని అనుచరులనూ తొక్కించటానికిగాను పట్టపుటేనుగును ఆయత్తం చేసి తెచ్చారు. అది వారికి కొంత దూరంలో ఆగి, బెదిరిన దానిలాగా వెనక్కు తిరిగి పారిపోయింది. మరొక ఏనుగును తెచ్చారు. అదీ అలాగే పారి పోయింది.\nఈ వార్త రాజుకు అందింది. మూడు డైన ఆ రాజు, ‘\" వాళ్ళ శరీరాల మీద తాయెత్తులూ, ర క్ష రేకు లూ ఉండి ఉంటాయి. అందుకే ఏనుగులు వాళ్లని సమీపించలేకపోయాయి. వాళ్ళని పరీ క్షించి అటువంటివేవైనా ఉంటే విప్పి అవతల పారేసి, మళ్ళీ ఏనుగులను పంపండి ! \" అని భటులను ఆజ్ఞా పించాడు.\nకాని ఎవరి వంటి మీద కూడా ఒక తాయెత్తు కూడా లేదు. ఈ సంగతి విని రాజు, “ ముద్దాయిలను నా వద్దకు పంపండి!\" అ న్నా డు. మా ఘు డు మొదలుగాగల యాభైమందీ రాజు ఎదుట హాజరయారు.\nఆ ప్రశ్నకు మాఘుడు ఈ విధంగా సమాధానం చెప్పాడు :\n' మీరన్నది నిజమే, మహారాజా ! మా దగ్గిర గొప్ప మంత్రం ఉన్నది. దాన్ని మించిన మంత్రం ప్రపంచంలో మరి ఒకటి లేదు.\"\n\" ఏమిటా మంత్రం ? \" అని రాజు ఆత్రంగా అడిగాడు.\n\"మాలో ఒక్కరు కూడా జీవహింస చెయ్యరు, ఒకరివ్వని వస్తువు తీసుకోరు. తప్పుడు ప్రవర్తనలకు దిగరు, అబద్ధా లాడరు ; మేమెవరమూ మత్తు కలిగించే పదార్ధాలు తాగము ; మేము జీవులను ప్రేమిస్తాము, భూతదయ ఆచరిస్తాము; మేము దానాలు చేస్తాము, దారులు బాగు చేస్తాము, చెరువులు తవ్వుతాము, సత్రాలు కడతాము. ఇదే మా దగ్గిర ఉండే మంత్రం; ఇదే మా బలం,\" అన్నాడు మాఘుడు.\nఇది విని రాజు నివ్వెరపోయి, \"ఇదే మిటి ? మీరు దారులు కాస్తారనీ, మీదగ్గిర ఉండే ఆయుధాలతో ప్రజలను భయ పెట్టి డబ్బు దోచుకుంటారనీ విన్నానే? అవేమీ నిజం కాదా? \" అన్నాడు.\n\"మీరు ఇతరులు చెప్పినది విని నమ్మారుగాని, నిజానిజాలు విచారించ లేదు,\" అన్నాడు మాఘుడు.\n\"మీరు పలుగులతో, గొడ్డళ్ళతో మా భటులకు దొరికారు. అందుచేత విచా రించటం అనవసరమనిపించింది,” అన్నాడు రాజు, మరింత ఆశ్చర్యపడుతూ.\n\"మేము వినియోగించే సాధ నాలు. రహదార్ల పక్కన ఉండే చెట్ల కొమ్మలు దారికడ్డంగా ఉంటే, గొడ్డళ్ళతో నరుకుతాం. చెరువులు తవ్వటానికీ, దారులు వెయ్యటానికీ, సత్రాలు కట్టటానికీ అవసరమైన పరికరాలు మా వెంట ఉంటాయి,\" అన్నాడు మాఘుడు.\nఇంత అయాక రాజు వారిని గురించి సరి అయిన విచారణ జరిపి, నిజం తెలుసుకున్నాడు. గ్రామాధికారి చేసిన ఆరోపణ అబద్ధమని రుజువయింది. ఆ అధికారి ఎన్నో ఏళ్ళుగా లంచాలు పట్టి సంపాదించిన సొత్తునంతటినీ రాజు ఈ యువకుల పరంచేస్తూ, \"ఇకనుంచీ మీ గ్రామాన్ని మీరే ఏలుకోండి. నేను వేరే అధికారిని నియమించను,\" అన్నాడు.\nవారిని తొక్కించటానికి తెప్పించిన పట్టపుటేనుగును కూడా ఆయన గ్రామస్థు లకు కానుకగా ఇచ్చి పంపేశాడు.",
            "book_page_end": 36
        },
        {
            "title": "బానిసవాడి అదృష్టం",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "చరిత్ర",
            "moral": "అదృష్టం ఎవరినైనా వరించవచ్చు. కష్టపడి, విశ్వాసపాత్రంగా ఉంటే ఉన్నత స్థానానికి చేరుకోగలం.",
            "keywords": [
                "సుల్తాన్ ఇల్టమష్",
                "ఉలుగ్ ఖాన్",
                "జోస్యం",
                "బానిస",
                "రజియా"
            ],
            "characters": [
                "సుల్తాన్ ఇల్టమష్",
                "ఉలుగ్ ఖాన్",
                "జ్యోతిష్కుడు",
                "రజియా",
                "నాజిరుద్దీన్",
                "ముహమ్మద్ ఖాన్"
            ],
            "locations": [
                "ఢిల్లీ",
                "ముల్తాన్"
            ],
            "content": "ఢిల్లీని 1210 - 1236 మధ్యకాలంలో పాలించిన సుల్తాన్ ఇల్టమష్ ఒకసారి కొందరు బానిసలను కొనదలిచాడు. ఒక వర్తకుడు నూరుమంది బానిసలను తెచ్చాడు. సుల్తాను వాళ్ళల్లో తొంభై తొమ్మిదిమందిని కొని, బలహీనుడుగా కనిపించిన నూరవవాణ్ణి వద్దన్నాడు. వాడి పేరు ఉలుగ్ ఖాన్.\nవాడు సుల్తాన్ పాదాల ముందు మోక రిల్లి, “ ప్రభూ ! ఈ బానిసలందర్నీ ఎవరి కోసం కొన్నారు?” అని అడిగాడు.\nనా కోసమే, అన్నాడు సుల్తాన్ ఇల్టమష్.\n\" అయితే, నన్ను దేవుడి ప్రీత్యర్థం కొనండి!\" అన్నాడు ఉలుగ్ ఖాన్.\nసుల్తాను నవ్వి, వాళ్ల కూడా కొన్నాడు.\nఒకసారి సుల్తాను దర్శనానికి ఒక గొప్ప జ్యోతిష్కుడు వచ్చాడు. ఆయన ఇల్టమష్ చేయి చూసి, రాజ్యం అతడి తదనంతరం ఒక బానిస అధీనంలోకి పోతుందని చెప్పాడు. దానికి ఇల్టమష్ ఏమాత్రం తొణకక, “ ఫర్వాలేదు. నా కొడుకుల్లో ఏ ఒక్కడూ బానిసవాడి కన్న వివేకవంతుడు కాదు. ఆ మాట కొస్తే, నేనూ ఒకప్పుడు బానిసనే!\" అన్నాడు.\nసుల్తాన్ ఇల్టమష్కు ఆ జోస్యంలో అంతగా నమ్మకం లేకపోయినా, అతడి భార్యలకు మాత్రం గట్టి నమ్మకం కలి గింది. వాళ్ళల్లో ప్రతి ఒక్కరూ తన కుమారుడే సుల్తాను కావాలన్న పట్టుద లలో వున్నారు. సుల్తానుగా అదృష్టం పట్టనున్న బానిస ఎవడో ముందుగానే తెలుసుకుని, వాణ్ణి చంపించాలను కున్నారు.\nవాళ్ళు భర్తతో శతపోరి జ్యోతిష్యుణ్ణి మరొకసారి పిలిపించారు. సుల్తాన్ ఇల్టమష్ తన బానిసలందర్నీ, ఒక వరస క్రమంలో వచ్చి, జోతిష్యుడికి తమ చేతులు చూపించవలసిందిగా ఆజ్ఞాపించాడు. బానిసలు చాలా పెద్ద మొత్తంలో వున్నారు. జ్యోతిష్యుడు వాళ్ళ చేతులు జాగ్రత్తగా పరీక్షించి చూడడానికి చాలా కాలం పట్టింది.\nఅందరు బానిసలతోపాటు వరసలో నిలబడిన ఉలుగ్ ఖాన్కు దా హం వేసింది. అతడు చల్లగా అక్కణ్ణించి ఎవరూ గమనించకుండా తప్పు కున్నాడు. కాని, దాహం తీర్చుకుని అతడు తిరిగి వచ్చేసరికి సుల్తానూ, జ్యోతిష్యుడూ పని ముగించుకుని వెళ్ళిపోయారు. తక్కిన బానిసలు ఉలుగ్ ఖాన్ సుల్తాను కాగలడంటూ అతణ్ణి ఆటపట్టించారు.\nకొన్ని సంవత్సరాలు గడిచాయి. ఉలుగ్ ఖాన్ విధినిర్వహణలో అప్రమత్తుడుగా వుంటూ క్రమంగా సుల్తాన్ ఇల్టమష్కు విశ్వాసపాత్రుడయాడు. సుల్తాను అతణ్ణి తన సర్దారులలో ఒకడుగా నియ మించాడు. ఈ విధంగా దర్బారులోని నలభైమంది తురుష్క సర్దారులలో ఉలుగ్ ఖాన్ ప్రముఖుడు కావడం జరిగింది.\nసుల్తాన్ ఇల్టమష్ మరణసమయంలో, తన కుమార్తె రజియాను ఢిల్లీ ఏలికగా నియమించాడు. కాని కొద్ది కాలంలోనే ఆమె హత్యకు గురైంది. సింహాసనం ఆమె సోదరుడైన నాజిరుద్దీన్ ఆక్ర మించుకున్నాడు. అతడు అసమర్థుడని త్వరలోనే రుజువైంది. ఉలుగ్ ఖాన్ అతణ్ణి తన అల్లుడుగా చేసుకుని, సుల్తాన్ సంరక్షకుడుగా తానే పరి పాలనా బాధ్యతలు స్వీకరించాడు.\nనాజీరుద్దీన్ అకాలమరణం పాలయాడు. అతడికి పిల్లలు లేరు. అతడి మామ అయిన ఉలుగ్ ఖాన్, ఘియాజుద్దీన్ బాల్బన్ అన్న పేరుతో ఢిల్లీ సుల్తా నయాడు. ఈ విధంగా, ఆనాటి జోస్యం నిజమైంది!\nబాల్బన్ సమర్థుడైన పాలకుడు. ప్రజలకు అతడి పట్ల గౌరవాభిమానా లుండేవి. మేవథులు అనే అతి క్రూరు లైన దారిదోపిడి దొంగలను అరణ్యాల్లో వెంటదగిలి, నిర్దాక్షిణ్యంగా నిర్మూ లించాడు. బెంగాలు గవర్నరు తుగ్ రిల్ ఖాన్ తిరుగుబాటు చేయగా, అతడి మీద స్వయంగా దాడిచేసి చంపాడు.\nబాల్బన్ పెద్ద కుమారుడైన ముహమ్మద్ ఖాన్ ముల్తాన్కు గవర్నరుగా వుంటూ సరిహద్దు రక్షణ చేస్తూండేవాడు. 1279 లో ప్రళయ భయంకరుడని పిలవబడే మంగోలుల నాయకుడు ఛెంగిజ్ ఖాన్ దాడికిరాగా, ముహమ్మద్ అ త ఓడించాడు. ఛెంగిజ్ ఖాన్ తిరిగి మరొకసారి 1285 లో దాడి చేశాడు. అప్పుడు జరిగిన యుద్ధంలో ముహమ్మద్ మరణించాడు.\nతన పెద్ద కుమారుడి మరణం బాల్బన్కు అంతులేని ఆవేదన కలిగిం చింది. ఆ దిగులుతో అతడు తన ఎనభయ్యో ఏట 1287 లో మరణిం చాడు. ఆ తరవాత ఢిల్లీ సింహాసనం కోసం అతడి మనుమలైన కైఖుస్రూ, కై కోబాద్లు కలహించారు. ఆ ఇద్దరినీ శత్రువులు హత్య చేశారు. ఈ విధంగా బానిసవంశపు సుల్తానుల పాలన అంతరించింది.",
            "book_page_end": 40
        },
        {
            "title": "బుద్ధిమాలిన సలహా",
            "book_page_start": 41,
            "pdf_page_start": 41,
            "pdf_page_end": 44,
            "author": "శరత్",
            "genre": "సాంఘిక కథ",
            "moral": "ఇతరుల విషయాలలో అనవసరంగా జోక్యం చేసుకుని, తెలియకుండా సలహాలు ఇస్తే, దాని పరిణామాలు సొంతంగా ఎదుర్కోవలసి వస్తుంది.",
            "keywords": [
                "పరంధామయ్య",
                "సుశీల",
                "చంద్రయ్య",
                "దయాగుణం",
                "సలహా"
            ],
            "characters": [
                "పరంధామయ్య",
                "చంద్రయ్య",
                "సుశీల",
                "రంగయ్య",
                "గురవప్ప"
            ],
            "locations": [
                "గ్రామం"
            ],
            "content": "సుశీల మామగారు పరంధామయ్య చాలా ఉదారబుద్ధిగలవాడు. గ్రామంలో ఎవ రైనా కష్టాల్లో వుండి సహాయం కోరి వస్తే, సాధ్యమైనంతలో డబ్బిచ్చి పంపుతూండే వాడు. అందరూ కాకపోయినా, వాళ్ళల్లో కొందరైనా పరిస్థితులు బాగు పడ్డాక తీసు కున్న డబ్బు ఆయనకు తిరిగి యిస్తూండే వాళ్ళు.\nమామగారి ధోరణి సుశీలకు కంట గింపుగా వుండేది. ఆమె ఒకనాడు భర్త చంద్రయ్యతో, \"మీ నాన్న అడ్డమైన వాళ్ళందరికీ డబ్బివ్వడం ఏమీ బాగా లేదు. ఇలా అయితే కొద్ది రోజుల్లోనే కొంప గుణమైపోతుంది.” అన్నది.\n“ నాన్న నిజంగా కష్టాల్లో వున్నవాళ్లకే, ఏదో పాతికా పరకా యిస్తూంటా డు. మనిషన్నవాడికి ఆ మాత్రం ధర్మగుణం లేకపోతే ఎలా? \" అన్నాడు చంద్రయ్య.\n“ధర్మగుణం పేరుతో కుటుంబాన్ని దివాళా తీయించడం, నే నొప్పను. కావా లంటే మీ నాన్న, ఆస్తిలో మన భాగం మనకు పంచియిచ్చి, తనవంతు ఆస్తితో రోజూ ఊరంతకూ సంతర్పణలు చేసుకో మనండి,\" అన్నది సుశీల కోపంగా.\nఒక్కగానొక్క కొడుకైన తను, తండ్రిని భాగం పంచివ్వమని అడగడం బావుండదని చంద్రయ్య భార్యకు చెప్పి చూశాడు. కాని, ఆమె ఆ మాటలేవీ వినక రోజూ భర్తతో కీచులాటకు దిగసాగింది.\nకొడుకూ, కోడలూ ఏదో గొడవ పడు తున్నారని తెలుసుకున్న పరంధామయ్య, ఒకనాడు చంద్రయ్యను ఒంటరిగా చూసి, సంగతేమని అడిగాడు. చంద్రయ్య అంతా చెప్పాడు.\nఫరంధామయ్య ఏమీ కోపగించుకోక, వారం తిరక్కుండానే ఉన్న పదెకరాల పొలంలో సగం కొడుకు పేరపెట్టి తను భార్యతో పక్క వాటాలో కాపరం పెట్టాడు.\nసుశీల చాలా సంతోషించింది. నెల రోజుల తరవాత గురవప్ప అనే చంద్రయ్య స్నేహితుడు ఇంటికి వచ్చి, చంద్రయ్యతో, \"మీ నాన్న ఎంతగా మారిపోయాడు! అవసరపడి పది రూపాయిలడిగితే పది కాదుగదా ఒక్క రూపాయి కూడా లేదనేశాడు. తనలో వున్న కొద్దిపాటి దయాగుణం, తనను కొడుకు నుంచి వేరు చేసిందని కన్నీళ్ళు పెట్టుకున్నాడు.\" అన్నాడు.\nఇది విని చంద్రయ్య చాలా బాధపడి పోయాడు. సుశీల అతణ్ణి పక్కకు పిలిచి,\n\"మీ నాన్నకు యిప్పటికి కాస్త లోక జ్ఞానం అబ్బిందన్నమాట! ఈ గురవప్ప మిమ్మల్ని డబ్బడుగుతాడేమో, చిల్లిగవ్వ యివ్వకండి. ఇలాంటివాటిల్లో మనం బంధువులూ, స్నేహితులూ అని కూచుంటే సర్వనా శ న మై పో తాం,\" అన్నది.\nమా నాన్నకు యీ వయసులో లోక జ్ఞానం కలిగించిన దానివి, నువ్వు! అంతా నీ మహిమ,\" అన్నాడు చంద్రయ్య వెటకారంగా.\nగురవప్ప మరికాసేపు కూర్చుని అదీ యిదీ మాట్లాడి, చంద్రయ్యను డబ్బడ క్కుండానే వెళ్ళిపోయాడు.\nఆ మర్నాడు సుశీల తండ్రి రంగయ్య కూతుర్ని చూడవచ్చి, \" నీ చెల్లెలు పెళ్ళి అనుకున్న ప్రకారం జరిగే యోగంలేదు. కట్నం సొమ్ములో రెండు వేలు కొరత పడింది. ఎక్కడా అప్పు పుట్టేలాలేదు.” అన్నాడు.\nసుశీల తండ్రికి ధైర్యం చెపుతూ, ' ఆ రెండు వేలూ మీ అల్లుణ్ణడిగి తీసుకుని, రేపు సాయంకాలం వస్తాను. చెల్లెల్ని ఒకసారి చూడాలని వుంది,” అన్నది.\nఆ రాత్రి సుశీల సంగతి చెప్పి, రెండు వేలు కావాలని భర్తను అడిగింది. చంద్రయ్య మండిపడుతూ, ‘‘ఇంతలోనే నీ బుద్ధి మారిపోయిందా? డబ్బు విషయంలో స్నేహాలూ, బంధుత్వాలూ పాటించకూడ దనేగదా, లోగడ నీవు చెప్పింది. ఆ మాట నమ్మే నేను, మా నాన్నను దూరం చేసుకున్నాను. మీ నాన్నకు సాయపడేం దుకు రెండు వేలు కాదుగదా. రెండు రూపాయలిచ్చేందుక్కూడా నే నొప్పు కోను,\" అన్నాడు.\nభర్త తన మొండిపట్టు వదలడని గ్రహించిన సుశీల, మర్నాడు పుట్టింటికి పోయి, తండ్రికి సంగతి చెప్పింది.\nరంగయ్య పెద్దగా నిట్టూర్చి \" ఎంత యినా, ఆ తండ్రి కొడుకేగదా !\" అన్నాడు.\nఆ మాటలు అర్థంకాక, సుశీల తండ్రి కేసి ఆశ్చర్యంగా చూసింది.\nఎన్నడూలేంది గట్టిగా విసుక్కుంటూ, డబ్బు సాయం విషయం తన దగ్గిర ఎత్త వద్దన్నాడు. అంత జాలి గుండే, దయా గుణంగల మనిషి, యింతగా ఎందుకు మారిపోయాడు? బుద్ధిమాలిన సలహాలతో ఆయన్నిలా చేసింది, మీ ఆయనా, మరెవ రన్నానా?\" అని అడిగాడు రంగయ్య.\nఆ ప్రశ్నకు సుశీల గతుక్కుమని, \"ఏమో, నాన్నా!\" అంటూ తల పక్కకు తిప్పుకుని, కొంచెం ఆగి, \"నిజం చెపితే, చేసిన బుద్ధితక్కువ పనికి కాస్త ఊరటన్నా కలుగుతుంది. అప్పట్లో మామగారి ధర్మబుద్ధి నాకు అమాయ కత్వంగా, లోకజ్ఞానం లోపించడంగా కని పించింది. మీ అల్లుడితో పోరి వేరే కాపరం పెట్టించాను. అది మనకే యింత నష్ట కారణం అవుతుందని తెలియదు.\" అన్నది.\nఆ జవాబుకు రంగయ్య కూతురు కేసి చుర్రుమంటూ చూసి, “ తనదాకావస్తే గాని తెలియదని పెద్దలు వూరికే అన లేదు! ఒకే మనిషి కొందరిపట్ల దాక్షి ణ్యంగా, మరికొందరిపట్ల నిర్దాక్షిణ్యంగా ప్రవర్తించడం ఎలా సాధ్యం అను కున్నావు? లోకజ్ఞానం లోపించింది నీకు. అందుకే, నేనూ, మీ మామగారూ కలిసి, మీ ఆయన స్నేహితుడు గురవప్పను మీ దగ్గిరకు పంపాం. గురవప్ప చెప్పింది విని, నువ్వు చాలా సంతోషించావు, అవునా ? తీరా, నీ చెల్లెలు పెళ్ళి డబ్బులేక ఆగి పోతుందని తెలియగానే బాధపడిపోతు న్నావు. మీ మామగారు, నేను కావాలన్న మొత్తం ఎప్పుడో యిచ్చేశారు. ఇక నుంచ యినా బుద్ధిమాలిన సలహాలివ్వడం మానుకో,\" అన్నాడు.\nసుశీల బిక్కమొహం వేసి, “ నువ్విం తగా చెప్పాలా, నాన్నా ! ఇంటికి పోతూనే, మామగార్నీ, అత్తయ్యనూ కాళ్ళావేళ్ళా పడయినాసరే, వేరు కాపరం వద్దని చెప్పి, ఒప్పిస్తాను.\" అన్నది.\n\"అది బుద్ధిగలపని. అలాగే చెయ్యి,” అన్నాడు రంగయ్య సంతోషంగా.",
            "book_page_end": 44
        },
        {
            "title": "నేర్చిన విద్యలు",
            "book_page_start": 45,
            "pdf_page_start": 45,
            "pdf_page_end": 45,
            "author": "మల్లాది వెంకటకృష్ణమూర్తి",
            "genre": "నీతి కథ",
            "moral": "అప్పటి అందం తాత్కాలికం, స్వయంకృషితో నేర్చుకున్న విద్యలు జీవితాంతం ఉపయోగపడతాయి మరియు రాణిస్తాయి.",
            "keywords": [
                "చిత్రగుప్తుడు",
                "భానుమతి",
                "అందం",
                "విద్యలు",
                "వీణ"
            ],
            "characters": [
                "చిత్రగుప్తుడు",
                "భానుమతి",
                "వ్యాపారి (తండ్రి)"
            ],
            "locations": [
                "విజయనగరం"
            ],
            "content": "విజయనగరంలో ఒక వజ్రాలవ్యాపారి తన కొడుకు చిత్రగుప్తుడికి యుక్తవయసు రావడంతో వివాహ ప్రయత్నాలు ప్రారంభించాడు. నగరంలోని సాటి వ్యాపారుల కుటుంబాల్లో గల అందమైన, కన్యలను గురించి విచారించి, వారిలో అప్సరసలాంటి ముగ్గుర్ని ఎన్నిక చేశాడు.\nచిత్రగుప్తుడు తండ్రి వెంట ఆ కన్యల గృహాలకు వెళ్ళి, ముగ్గురినీ చూశాడు. ముగ్గురూ అత్యంత సౌందర్యవతులే! కాని, చిత్రగుప్తుడి దృష్టి, ఆ కన్యలలో ఒకావిడ చెల్లెలైన భానుమతి అనే అమ్మాయి మీద పడింది. ఈ అమ్మాయి అక్కలాగా సౌందర్యవతి కాదు. కాని, వీణ అద్భుతంగా వాయిస్తుంది. కవిత్వం అంటే చాలా యిష్టం, వైద్యం కూడా నేర్చుకున్నది.\nచిత్రగుప్తుడు తాను భానుమతిని పెళ్ళాడదలిచినట్టు తండ్రికి చెప్పాడు. తండ్రి ఆశ్చర్యపోతూ, \" ఆ పిల్ల అంత అందంగా వుండదే!” అన్నాడు.\nచిత్రగుప్తుడు ఒక క్షణ కాలం సంశయించి, \" నాన్నా, మరేం అనుకోకు. అందం అనేది పుట్టుకతో వచ్చేది. దానికి తెలివితేటలూ, కృషిలాంటి వాటి అవసరంలేదు. కాని, భానుమతి స్వయంకృషితో వీణావాద్యం, వైద్యం నేర్చుకుని ప్రవీణురాలయింది. వయసుతో పాటు అందం హరించుకుపోతుంది. కాని, నేర్చిన విద్యలు మరింత రాణింపుకు వస్తాయి,\" అన్నాడు.\nకొడుకు అంతర్యాన్ని గ్రహించిన తండ్రి, భానుమతితో అతడి వివాహం జరిపించాడు.",
            "book_page_end": 45
        },
        {
            "title": "అటకకు నిచ్చెన",
            "book_page_start": 46,
            "pdf_page_start": 46,
            "pdf_page_end": 50,
            "author": "మాచిరాజు కామేశ్వరరావు",
            "genre": "హాస్యం/సాంఘిక కథ",
            "moral": "ఇతరులను అనుమానించడం, చిన్న విషయాలకే గూఢచర్యం చేయడం సరైనది కాదు. స్వార్థం, అనుమానం విపత్తులకు దారితీయవచ్చు.",
            "keywords": [
                "రవిరాం",
                "అనూరాధ",
                "అనుమానం",
                "దొంగ",
                "నిచ్చెన"
            ],
            "characters": [
                "రవిరాం",
                "అనూరాధ",
                "ప్రభాకరం",
                "దొంగ"
            ],
            "locations": [
                "ఇల్లు",
                "గ్రామం"
            ],
            "content": "తనకు వున్న ఊళ్ళోనే మంచి సంబంధం కుదిరి, దుబారా ఖర్చులు లేకుండా పెళ్ళి జరి గి పోయి నందుకు రవిరాం చాలా సంతోషించాడు. అతడి తోటి ఉద్యోగి అత్తవారి ఊరు చాలా దూరం. అందువల్ల పండగలకూ, శుభ కార్యాలకూ వెళ్ళి వచ్చినప్పుడల్లా. అతడికి చాలా డబ్బు ఖర్చయిపోతూండేది.\nకారణంగా అతడు ఎప్పుడూ ఏవో అప్పుల బాధల్లో వున్నట్టు కనబడేవాడు.\nరవిరాం భార్య పేరు అనూరాధ. అతడు చిన్న ఇల్లొకటి అద్దెకు తీసుకుని, అందులో కాపరం పెట్టాడు. ఎప్పుడైనా అత్తవారింటికి వెళ్ళిరాదలిస్తే, అర్ధ రూపాయి బాడుగ బండితో ఆ పని జరిగి పోతుంది.\nఅతను యిలా కొత్త ఇంట కాపరం పెట్టాక, ఒకనాడు పొరుగింటి ప్రభాకరం వీధిలో ఎదురుపడి, \"నెను, మీ పొరు గింటివాణ్ణి. అయినా, అక్కడ కాక, యిక్కడ. వీధిలో తారసపడి అడుగు తున్నాను! ఒక్క వంద రూపాయిలుంటే సర్దగలరా?\" అన్నాడు.\n“తెలిసిందేగదా, నాది కొత్త కాపరం, ఖర్చులు జాస్తి!\" అన్నాడు రవిరాం.\nఅతడికి, ప్రభాకరం తనను అప్పు అడగడం ఆశ్చర్యం కలిగించింది. తన కంటే అతడికి జీతం ఎక్కువ. పైగా సొంత యిల్లు, పిల్లలు కూడా లేరు. అప్పు చేయవలసినంత అవసరం ఎందు క్కలిగింది ?\nరవిరాం యీ మాటే అడ గ గా, ప్రభాకరం నిట్టూర్చుతూ, '\" బుద్ధి వున్న వాడెవడూ, ఉన్న ఊళ్ళో పిల్లను పెళ్ళాంగా తెచ్చుకోడు. నా భార్య పిండి వంటలూ, పప్పు ఉప్పులే కాదు డబ్బు కూడా పుట్టింటికి చేరవేస్తున్నది. మరి. నేను అప్పులపాలు కాక ఏం చేస్తాను ? అన్నట్టు, మీ అత్తవారి ఊరూ యిదే కదా? ఇప్పటినుంచే కాస్త జాగ్రత్త పడడం మంచిది,” అన్నాడు.\nఈ మాటలు రవిరాం నెత్తిన పిడుగుల్లా పడ్డాయి. ఇన్నాళ్ళుగా తను కొత్త కాపరం గనక ఖర్చులు పెరిగాయనుకుంటున్నాడు. అనూరాధ పుట్టింటికి ఏమేం చేర వేస్తున్నదో గమనించనేలేదు !\nఇలా ఆలోచిస్తూ యిల్లు చేరిన రవిరాం, ఆ సాయంత్రం అనూరాధ కొబ్బరికాయ కొట్టి పచ్చడి చేస్తూండడం చూశాడు. ఆమె పని ముగించుకుని పెరట్లోకి వెళ్ళ గానే, పిల్లిలా పోయి పచ్చడి గిన్నె మూత ఎత్తి చూశాడు. అందులో ఒక కొబ్బరి కాయకు సరిపడా పచ్చడి లేదు. మర్నాడు కందదుంప తెచ్చి భార్య కిచ్చాడు. ఆ కూర కూడా దుంపకు తగినంతగా లేదు.\nభార్యపట్ల రవిరాం అనుమానం బలం పడింది. రోజుకు ఒకటి, రెండుసార్లు అతడి బావమరిది ఇంటికి వచ్చి పోతూం టాడు. అనూరాధ తమ్ముడి ద్వారా తను వండినవన్నీ పుట్టింటికి పంపుతున్నదన్న మాట! తను ఇంట లేనప్పుడు ఆమె చేసే పనులన్నీ చాటుగా గమనించి, భార్యను నిలవదీయాలనుకున్నాడు, రవిరాం.\nఒకనాటి సాయంకాల వేళ అతడు భార్యతో ఉద్యోగం పని మీద పొరుగూరు పోతున్నట్టు చెప్పాడు. అనూరాధ తనకు సరిపడా వంట చేసుకునేందుకు వంట గదిలోకి వెళ్ళింది.\n\"నేను వెళుతున్నాను, వీధి తలుపు గడిపెట్టు !\" అంటూ వంటగదిలో వున్న భార్యకు కేకవేసి చెప్పి, రవిరాం చప్పున పోయి మధ్య గదిలో ఊరగాయల జాడీ లున్న అటక మీదికి నిచ్చెన ఎక్కిపోయి కూర్చున్నాడు.\nఅనూరాధ నిజంగా భర్త వెళ్ళిపోయా డనుకుని వీధి తలుపు గడిపెట్టి వంట గదిలోకి పోతూండగా, అటకకు ఆనించిన నిచ్చెన కాలికి తగిలి పడబోయి, నిల దొక్కుకున్నది. ఆమె నిచ్చెనను తిట్టు కుంటూ, దాన్ని యివతలికి లాగి గోడ వారగా చేరగిలవేసి వంటగదిలోకి వెళ్ళి పోయింది.\nకొద్ది సేపటి తరవాత వీధి తలుపు చప్పు డైంది. \" ఓహో బావమరిదిగారు వేంచేశారన్నమాట!\" అనుకున్నాడు రవిరాం కసిగా.\nఅనూరాధ, ‘“వస్తున్నాను!\" అంటూ వెళ్ళి తలుపు తెరిచి, మరుక్షణంలోనే, \"బాడుగ బండి పిలుచుకురా,\" అంటూ ఇంట్లోకి వచ్చి, పొయి మీదినుంచి అన్నం పాత్ర దింపివేసి, పెట్టెలోంచి డబ్బు తీసుకుని, కొంగున ముడి వేసుకుని, వీధి తలుపుతాళం పెట్టి వెళ్ళిపోయింది.\n“అనుమానించినదంతా అయింది! తమ్ముడు రాగానే, డబ్బు మూటగట్టుకుని బయలుదేరిందన్నమాట\" అనుకుంటూ అటక మీద వున్న రవిరాం పళ్ళు కొరికాడు.\nకొద్ది సేపు గడిచేసరికి రవిరాంకు ఆటక మీద ఎర్రచీమల బాధ మొదలైంది. అతడు ఒకటి రెండు నిమిషాలు వాటి బాధ భరించి, యిక ఓర్చుకోలేక అటక మీది నుంచి కిందికి దూకుదామను కున్నాడు. కాని, అటక చాలా ఎత్తుగా వున్నది. దూకడంలో ఏకాలో, చేయో విరిగినా విరగొచ్చు !\nఇప్పుడేం చేయడమా అని రవిరాం మధనపడుతున్నంతలో, వీధి తలుపు తెరిచిన శబ్దం వినబడింది. అతడికి ప్రాణం లేచివచ్చినట్టయింది. కాని, ఆ వచ్చిన వాడొక దొంగ! వాడు మారు తాళపు చెవితో తలుపు తెరిచి, లోపల గడిపెట్టి, ఇంట్లోకి వస్తూనే దీపం వెలిగించి, పెట్టెలు తెరిచి డబ్బూ, విలు వైన వస్తువులూ ఏమైనా దొరుకుతవేమో అని వెతకసాగాడు.\nఅటక మీద ఒంగి కూర్చుని మెడా, నడుం నొప్పి పెడుతూండగా, ఎర్రచీమలు కసిగా శరీరాన్ని కుడుతూండగా నరక యాతన పడిపోతున్న రవిరాంకు, ఆ సమయంలో దొంగవాడే ఆపద్బాంధవు డుగా కనిపించాడు.\nరవిరాం కాస్త గొంతు సవరించుకుని, \" అన్నా, గోడవారగా వున్న నిచ్చెన్ని కొంచెం అటకకు చేరవేస్తావా! ఇక్కడ ప్రాణాలకే ముప్పు కలిగేలా వుంది.\" అన్నాడు.\nదొంగ ఉలిక్కి పడుతూనే ఆటక కేసి చూసి, అక్కడ వున్నవాడు మరొక దొంగ అయివుంటాడనుకుని \" ఒరే, తమ్ముడూ ! నీలాంటి కుర్రకారంతా దొంగ తనాలకు దిగి, మాబోటివాళ్ళ పరువు తీసేస్తున్నారు. దాగడానికి నీకు అటక తప్ప మరేం కనబడలేదా ? దిగు దిగు ! \" అంటూ నిచ్చెన్ని అటకకు చేరవేశాడు.\nరవిరాం బతుకు జీవుడా అనుకుంటూ కిందికి రాగానే దొంగ, \" దొరికినదాంట్లో సగం, సగం అన్నావంటే ఒళ్ళు చీరేస్తాను. అటక నుంచి దింపినందుకు మర్యాదగా నాకు, యీ ఇంట దొరికే వస్తువులు మూట గట్టేందుకు సాయపడు,\" అన్నాడు.\nఇల్లంతా గాలించినా దొంగకు విలువైన వస్తువేదీ కనబడలేదు. వాడు కోపంగా, \" తెల్లవారి ఎవడి ముఖం చూశానో ఏమో, యీ దరిద్రుల ఇంటికొచ్చాను,\" అన్నాడు.\nరవిరాంకు మనస్సు చివుక్కుమన్నది. భార్య పెట్టెలో వున్న డబ్బంతా తీసుకు పోయినందుకు చాలా సంతోషించాడు.\n\" కాస్త ఖరీదైన వస్తువు ఏం దొరక్క పోయినా, యీ దరిద్రుల యింట యింత తిండి అయినా దొరికేనా ! \" అంటూ దొంగ వంటగదిలో వెతగ్గా, అతడికి అన్నం తప్ప మరేం కనబడలేదు.\n\"ఏ కూరా నారా లేకుండా, యీ చప్పిడి మెతుకులెలా తినడం! వీధి వాకిలి తాళం తప్ప, యీ ఇంట పనికి వచ్చే వస్తువు మరేదీ లేనట్టున్నది; వెళ్ళేప్పుడు అదే తీసుకుపోతాను.\" అన్నాడు దొంగ.\n\"అలాగే చేద్దువుగాని. పైన అటక మీద ఊరగాయల జాడీలున్నవి. వాటిల్లో ఒకటి దింపు : హాయిగా భోజనం చేయొచ్చు.\" అన్నాడు రవిరాం.\nదొంగ నిచ్చెన మీదుగా అటక చేరాడు. రవిరాం నిచ్చెనను లాగి, గోడవారగా పెడుతూ, '\" నువ్వు అనుకున్నట్టు నేను దొంగను కాను, యీ ఇంటి యజమానిని. త్వరలోనే నిన్ను ఖైదుకు పంపుతాను, సరా !\" అన్నాడు.\nఇంతలో వీధి తలుపు చప్పుడు కావడంతో రవిరాం వెళ్ళి తలుపు తెరిచాడు. అనూరాధ లోపలికి వస్తూనే, 'మీరు ఊరికి వెళ్ళలేదా! తాళం ఎలా తీశారు ? ఈరోజు ఎంత ప్రమాదం జరిగిందో తెలుసా,\" అన్నది ఆయాసపడుతూ.\nరవిరాంకు భార్య మాటలు ఏమాత్రం బోధపడలేదు. ఆమె యిలా చెప్పింది :\n\"మీరు వెళ్ళిన కాస్సేపటికి ఎవడో వచ్చి, మీరు ప్రయాణం చేస్తున్న బాడుగ బండి కాలవలో బోల్తా కొట్టిందనీ, మీకు బాగా దెబ్బలు తగిలాయనీ చెప్పాడు. నేను హడలిపోతూ డబ్బు కొంగున కట్టు కుని, బాడుగ బండిలో ఆ వార్త తెచ్చిన వాడి వెంట బయలుదేరాను. ఆ బండి వాడూ వీడూ తోడుదొంగలు. దారిలో కత్తి చూపి నా దగ్గిరున్న డబ్బంతా గుంజు కున్నారు. ఇంకా నయం, మొన్న ఇంటిల్లి పాదీ పెళ్ళికి వెళుతూ, నా చెల్లెలు నా నగలన్నీ పెట్టుకువెళ్ళింది. లేకపోతే అవీ ఆ దొంగ వెధవల పాలయేవి. డబ్బు పోతే",
            "book_page_end": 50
        },
        {
            "title": "సన్యాసి బేరం!",
            "book_page_start": 52,
            "pdf_page_start": 52,
            "pdf_page_end": 52,
            "author": "ఎం. డి. సౌజన్య",
            "genre": "హాస్యం/చిన్న కథ",
            "moral": "ఇతరులకు మేలు చేయాలనే ఉద్దేశంతో ఆలోచించకుండా చేసే పనులు, కొన్నిసార్లు వ్యతిరేక ఫలితాలను ఇవ్వవచ్చు.",
            "keywords": [
                "సన్యాసి",
                "మామిడిపళ్ళు",
                "బేరం",
                "దయ",
                "అమాయకత్వం"
            ],
            "characters": [
                "మామిడిపళ్ళ యువకుడు",
                "యువ సన్యాసి"
            ],
            "locations": [
                "కొండ",
                "సన్యాసుల మఠం"
            ],
            "content": "ఒక కొండ మీద సన్యాసుల మఠం వున్నది. ఆ ప్రాంతాలకు కొత్తగా మామిడిపళ్ళు అమ్మడానికి వచ్చిన యువకుడొకడు, సన్యాసులేమైనా పళ్ళు కొంటారేమోనని, నానా అవస్థా పడి కొండెక్కి వెళ్ళి, అక్కడ కనిపించిన ఒక యువ సన్యాసితో, \"అయ్యా, సంవత్సరంలో ఒక్కసారి మాత్రమే లభించే మామిడిపళ్ళు తెచ్చామ, కొంటారా?\" అన్నాడు.\nఆ యువ సన్యాసి చాలా భూతదయ కలవాడు; కాని అమాయకుడు. అతను పళ్ళ కుర్రవాడికేసి జాలిపడుతూ చూసి, “ఇవాల్టికేం ఒద్దు,” అన్నాడు.\nకర్మకొద్దీ యింత కొండ ఎక్కి వచ్చానే అనుకుంటూ మామిడిపళ్ళవాడు ఉసూరు మంటూ కొండ దిగాడు. ఆ సమయంలో యువ సన్యాసి పైనుంచి, “కొండపైకి రా!” అంటూ కేక పెట్టాడు.\nసన్యాసులు మామిడిపళ్ళు కొనదలిచారులా వుందనుకుంటూ పళ్ళ యువకుడు రొప్పుతూ మరొకసారి కొండ ఎక్కాడు.\nయువ సన్యాసి వాడికేసి మరింత జాలిగా చూస్తూ, \" ఇవాళికే కాదు, మామిడిపళ్ళు రేపటికీ వద్దు. పాపం, అనవసరంగా శ్రమపడి వస్తావని ముందే చెబుతున్నాను,” అన్నాడు.",
            "book_page_end": 52
        },
        {
            "title": "విఘ్నేశ్వరుడు",
            "book_page_start": 53,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "కల్పన/పౌరాణికం",
            "moral": "దురాశ మరియు కలహం ఎప్పుడూ వినాశానికి దారితీస్తాయి. మంచి మనసుతో ఇతరులకు మేలు చేస్తేనే నిజమైన సంతోషం లభిస్తుంది.",
            "keywords": [
                "కలహకంఠి",
                "సౌదామిని",
                "బ్రహ్మరాక్షసి",
                "ఏనుగు",
                "విఘ్నేశ్వరుడు"
            ],
            "characters": [
                "కలహకంఠి",
                "సౌదామిని",
                "కలహదుందుభి",
                "విఘ్నేశ్వరుడు",
                "బ్రహ్మరాక్షసి"
            ],
            "locations": [
                "కళ్యాణినగరం",
                "అరణ్యం",
                "గుహ"
            ],
            "content": "గృహద్వారాన్ని మూసి ఉన్న కొండంత రాతిని గులకరాయి లాగ తొండంతో లాగేసి, గజరాజు లోపలికివెళ్ళి కొంత సేపయ్యాక రత్నా లనగలను కట్టలు కట్టలుగా తొండంతో తీసుకొచ్చి సౌదామిని ముందు కుప్పవేసింది. చంద్రహారాల్నీ, కంఠాభరణాల్నీ ఆమె మెడనిండా వేసి, తండ్రి బిడ్డను బుజ్జగించి చెప్పినట్లుగా వీపునిమిరి, మిగతా నగలను ధరించినన్ని ధరించి, తక్కినవి మూట గట్టుకొని తీసు కెళ్ళమని సైగచేసి చెప్పింది.\nసౌదామిని అలాగే చేశాక, ఏనుగు ఆమెను అరణ్యం దాటించి కళ్యాణినగర సమీపాన విడిచి, అరణ్యంలోకి వెళ్ళి పోయింది.\nబంగారు విగ్రహం లాగ నగలతో తళుక్కు, తళుక్కున దేదీప్యమానంగా మెరుస్తున్న కోడలిని చూసి కలహకంఠి నిర్ఘాంతపోయి, సంబాళించుకొని, మెల్ల మెల్లగా ఆ నగలన్నీ ఎలాగ వచ్చాయో చెప్పేవరకూ వేధించి, సౌదామిని చెప్పిన దంతా విని, '' ఏనుగకి వెలగపళ్ళు అంత ఇష్టమన్న మాట!\" అని తల పంకించి, వెంటనే సంతకు వెళ్ళి సంచినిండా వెలగ పళ్ళు కొనుక్కువచ్చింది.\nనగలు నింపుకొని రావడానికి ఒక గట్టి గోతాన్ని భుజాన వేసుకొని, వెలగపళ్ళ సంచితో కలహకంఠి బయలుదేరింది.\nఅరణ్యం ప్రవేశించి కోడలు చెప్పిన గుర్తులప్రకారం ఎంత వెతికినా వెలగ చెట్టు కనపడక విసిగి, ఒక చింతచెట్టు కింద చతికిలబడి, తినాలని వెలగపండు తీసింది.\nతినాలనే తీసినా ఎలాగో నిగ్రహించు కొని, వెలగపండు చేత్తో ఎత్తి పట్టుకొని, గొంతు సవరించుకొని,\n\" ఏనుగా రా రావే!\nవెలగపళ్ళు తినవే !\n' నగలెన్నో తేవే !\nనా కోర్కె తీర్చవే !\nఏనుగా రా !\nవేగంగా రా !\"— అంటూ భజనపాట మొదలుపెట్టింది. పాట సాగుతున్నది. ఏనుగు రాలేదు గాని, అడవి దద్దరిల్లేలాగ గాండ్రుమనే అరుపు వినిపించింది. అది ఎనుగు ఘీంకారం కాబోలు' అనుకొని కలహకణతి సంతోష పడుతూ మెడచాచి చూడగా, పెద్దపులి దూకుతూ రావడం కనిపించింది.\nభుజం మీది గోతాన్ని వదలకుండా కలహకంఠి తిరిగి చూడకుండా పరుగెత్తి, పరుగెత్తి రొప్పుతూ పడిపోయింది.\nఆ పడడం సరిగా గుహ దగ్గిరే పడింది. గుహ తెరిచే ఉంది. తన అదృష్టానికి కలహకంఠి పొంగిపోతూ గుహలోకి వెళ్ళింది.\nగుహలో కుప్పలు తెప్పలుగా ఉన్న నగలు చూసి పిచ్చెత్తినదానిలాగ తల మునిగేలాగ నగలన్నీ వేసుకొని, గోతం నిండా నగలు కుక్కి మూతి కట్టి, ఎత్త లేక ఎత్తి, మోయలేకమోస్తూ, నడవలేక నడుస్తూ గుహ మొదటికి వచ్చేసరికి గుహ మూతబడి ఉంది. ఎదురుగా చీకటిలో ఎర్రగా మెరుస్తున్న కళ్ళతో, తెల్లగా మెరుస్తున్న కోరపళ్ళతో పగలబడి నవ్వు తున్న పెద్ద బ్రహ్మరాక్షసి చీకటిలో చీకటి లాగ కనిపించింది.\nఆ భూతం ప్రతిధ్వనితో గుహ కంపించిపోయేలాగ, \" ఓహ్హూ ! కలహ కంఠీ! నువ్వు కోడలిని కాల్చుకుతినే అత్తవైతే, నేను అత్తను చిత్రహింసతో తినేసిన కోడల్ని! నా చరిత్ర విను!\" అంటూ చెప్పడం ప్రారంభించింది:\n\"వెనకటికి నేను చురకత్తిలాంటి అందకత్తెను. అమ్మా, నాన్నా పెట్టిన కలహంసి; కాపురానికెళ్ళాక, నా నోటి ప్రతాపానికి ఆ పేటంతటికీ నేను సంపాదించుకొని సార్థకపరుచుకొన్న పేరు కలహదుందుభి.\nనువ్వెంత చెడ్డ అత్తవో, కలహకంఠి ! నా అత్త అఁత ఉత్తమురాలు, పరమ సాధువు.\nనేను కాపరానికివెళ్ళి ఏడాది తిరక్కుం డానే నా మొగుడు ఇల్లు విడిచి దేశాల పాలయ్యాడు. అంటే నేనెంత ఉత్తమ ఇల్లాలినో ఊహించుకో! నాకు నగలపిచ్చి ఇంతా అంతా కాదు. బంగారుపంటలు పండే భూములు పుట్రలు అమ్మించి నగలు చేయించుకున్నాను. మా అత్త ముక్కు పుల్ల నుంచి అన్నీ నాకే యిచ్చేసింది.\nఅటువంటి అమాయకురాలైన అత్తను, ఒక పూటైనా సరిగా తిననిచ్చేదాన్నిగాను. చిక్కిశల్యమైన వృద్ధురాలి చేత ఇంటి చాకిరీ అంతా చేయించేదాన్ని.\nచివరికి నా అత్త, మామ విసిగిపోయి వాతాపిక్షేత్రంలోని విఘ్నేశ్వరుని దర్శించి అక్కడే కన్ను మూద్దామని బయలు దేరారు. నా అత్త చేతుల్లో ఉన్న చిన్న మూట చూసి అదేమిటని దూకుడుగా దాన్ని లాక్కోవడంలో, ఆవిడ తూలి పడిపోయి, ఆయాసంతో రొప్పుతూ కన్ను మూసింది.\nఅంతవరకూ ఎంతో సహనంతో ఆ అత్యాచారాలన్నీ చూస్తూ పల్లెత్తు మాట అనని నా మామగారు, ఆపలేని దుఃఖంతో, పైకుబికిన కోపంతో, \" పాపిష్ఠి దానా ! నువ్వు మా కోడలి వైపోయినావు, లేకుంటే శపించేవాణ్ణి ! ఎప్పటికైనా, మా ఒక్క గాని ఒక్క కొడుకు తిరిగి వస్తాడనీ, నువ్వు వాణ్ణి సుఖపెట్టగలవనే ఆశతో, అన్నీ సహించాము; కడసారి కోరు తున్నాను- వాడొస్తే సరిగా చూడు!\" అని చెబుతూ అలాగే ప్రాణాలు విడిచి భార్య తోనే సహగమనం చేశాడు. ఆయన గొప్ప నిష్ఠాపరుడు, తపశ్శాలి.\nఅదే సమయంలో, ఒక సన్యాసి అక్క డికి వచ్చాడు. నా అత్తమామల మృత దేహాలపైబడి రోదిస్తూ, నేను లాక్కో బోయేటప్పుడు కిందపడిన మూటను తీసి విప్పాడు. అందులో రెండు చిరుగుల బట్టలు తప్ప మరేమీ లేవు.\nఆ సన్యాసి నన్ను వజ్రాల్లాంటి కళ్లతో కాల్చేస్తున్నట్టు చూస్తూ, \"నువ్వు బ్రహ్మ రాక్షసిగా పుట్టవలసినదానివి!\" అని అన్నాడు. అంతే, తర్వాత వృద్ధ దంపతుల ఉ త్తరక్రియలు జరిపి వెళ్లిపోయాడు.\nఆ సన్యాసి ఎవరో కాదు, నా రూప విలాసాలకి పరవశించి కోరి చేసుకున్న నా భర్తే! అని బ్రహ్మరాక్షసి చెప్పి కాస్సేపాగి మళ్ళీ చెప్పసాగింది :\nనా నగల పిచ్చి, ధన వ్యామోహం నన్ను ఎంతవరకు ఈడ్చుకు వచ్చా యంటే, నేను కొంతమంది గజదొంగ లను చేరదీశాను. దొంగల రాణిని అని పించుకున్నాను. ఈ గుహలోనే దొంగలు గొప్ప గొప్ప నగలను ధనరాసులను పోగు పోస్తూండేవారు. అంతా నా స్వంతం చేసు కోవాలని దొంగలకు విషభోజనం పెట్టాను.\nవాళ్లు చచ్చే ముందు చావు తెగింపుతో కసిగా నన్ను ఇందులో ఉంచి గుహను పెనుబండతో కప్పేశారు.\nకలహకంఠి ! ఇదే గుహలో, ఆ నగల్నీ, ధనరాసుల్నీ చూసుకుంటూ అలాగే మాడి మాడి కన్ను మూసి, ఇలాగ భూతాన్నయి పడి ఉన్నాను. నీకు బుద్ధి వచ్చేలాగ చేస్తే, నా పిశాచజన్మ శాపం తీరిపోతుం దాని గుహలోకి వచ్చిన ఏనుగు వలన తెలిసింది.\nఏనుగు నీ కోడలికి ఇచ్చినవన్నీ అసలు నగలే; ఇప్పుడు నువ్వు పెట్టుకున్నవీ. అత్యాశకొద్దీ పోగు చేసి గోతాం నిండా కట్టుకున్నవీ ఏమిటో చూసుకో! అన్నది బ్రహ్మరాక్షసి.\nకలహకంఠి భుజానికెత్తుకొన్న గోతం కట్టువిడి దాంట్లోంచి పాములూ, జెర్రులూ, కొండ తేళ్ళూ ఊడిపడుతూ జరజరా గుహ నలుమూలలకూ పాకాయి.\nఒంటి మీద పాములూ, తేళ్ళూ పాకు తూంటే బెంబేలు పడిపోతున్న కలహ కంఠిని చూసి గుహ మారుమ్రోగు తూండగా బ్రహ్మ రాక్ష సి వి క వి కా నవ్వుతూ, \" నువ్వు కోడలిని కాల్చుకు తినే కలహకంఠివి, నేను అత్తమామల ఉసురుపోసుకున్న కలహదుందుభిని! ఉత్తమురాలైన నీ కోడల్ని మంచిగా చూసుకొంటే సరేసరి, లేదా ఈ గుహలో నాలాగ బ్రహ్మరాక్షసివై పడి ఉండటం ఇహ నీ వంతు అవుతుంది! విన్నావా. కలహకంఠీ!\" అని చెప్పింది.\nకలహకంఠి లెంపలువేసుకొని రాక్షసికి దణ్ణం పెట్టి, \" బుద్ధి వచ్చింది. కోడల్ని పువ్వులాగ చూసుకుంటాను.- గుహ నుండి నన్ను బయట పడనిచ్చి, అరణ్యం దాటించు !\" అని మొర పెట్టింది.\nబ్రహ్మరాక్షసి శలకూకంఠిని - అడవి దాటించి కళ్యాణినగరం పొలిమేరకు చేర్చి, ‘“ మాట తప్పావో, బ్రహ్మపిశాచివై గుహలో ఉంటావు, జాగ్రత్త!\" అని హెచ్చరించి భగ్గుమని మండిపోయి అదృశ్యమైంది.\nకలహకంఠి బ్రతుకు జీవుడా అని ఇంటికి బిరబిరా వెళ్ళి, సౌదామిని ముందు మోకరిల్లి, మోకాళ్ళు పట్టుకొని, \" అమ్మా, సౌదామినీ ! నన్ను మన్నించు. కొడుకూ, కోడలూ చిలకాగోరువంకల్లాగ ఉంటే చూసి సంతోషించడం కంటే నాకు కావల్సిందేమీ లేదు !\" అన్నది.\nఅత్త పరివర్తనానికి కారణం విఘ్నేశ్వ రుని కటాక్షం అని సౌదామిని సంతో షించింది. కలహకంఠి తిరిగి కలకంఠి అనిపించుకొన్నది.\nపావన మిశ్రుడు కథను ముగించి, \"పిల్లలూ! ఏనుగ ఎవరో చెప్పుకోండి చూదాం!\" అన్నాడు.",
            "book_page_end": 58
        },
        {
            "title": "గంధర్వ చక్రవర్తి కూతురు",
            "book_page_start": 61,
            "pdf_page_start": 61,
            "pdf_page_end": 65,
            "author": "చందమామ బృందం",
            "genre": "కల్పన/సాహసం",
            "moral": "భార్యాభర్తల మధ్య నమ్మకం, ప్రేమ ఉండాలి. ఆపదలో ధైర్యంగా ఉండి, తెలివిగా వ్యవహరిస్తే విజయం సాధించవచ్చు.",
            "keywords": [
                "హసన్",
                "నూరల్ హుదా",
                "గంధర్వ చక్రవర్తి",
                "కుళాయి",
                "పక్షి తొడుగులు"
            ],
            "characters": [
                "హసన్",
                "నూరల్ హుదా",
                "హసన్ భార్య",
                "ముసలిది",
                "సాసిర్",
                "మన్సూర్"
            ],
            "locations": [
                "బాగ్దాదు",
                "గంధర్వ రాజ్యం",
                "వాక్-వాక్ దీవులు"
            ],
            "content": "సూరల్ హుదా ఇదే విధంగా తన చెల్లెళ్ళను ఒకరొకరినే లోపలికి రప్పించి, హసన్కు చూపి, \"నీ భార్య ఈమేనా ?\" అని అడిగింది. అయిదుగుర యారు. అందరిని గురించీ హసన్ మొదట చెప్పి నట్టే చెప్పాడు. ఇంక హసన్ భార్య మాత్రమే మిగిలి ఉన్నది. ఆమెను ప్రవేశ పెట్టమని నూరల్ హుదా ముసలిదానికి ఉత్తరువిచ్చింది. గంధర్వచక్రవర్తి కడ గొట్టు కుమార్తె లోపలికి వచ్చింది. ఆమెను చూస్తూనే హసన్ కెవ్వున అరిచి విరుచుకు పడిపోయాడు. ఆమె కూడా అతన్ని గుర్తించి తన అక్క కూచుని ఉన్న సింహాసనం చెంత మూర్ఛపడిపోయింది.\nనూరల్ హుదా ఇక తన ఈర్ష్యను అణుచుకోలేక, \" ఆ మనిషిని పట్టుకు పోయి నగరం వెలపల పారెయ్యండి!\" అని ఆడభటులను ఆజ్ఞాపించింది. వారు హసన్ను సముద్రతీరాన పారేశారు.\nహసన్ భార్యకు స్పృహ రాగానే నూరల్ హుదా ఆమెతో, \"సిగ్గు మాలిన 량! పాపాత్మురాలా! ఆ మనిషికీ, నీకూ ఏమిటి సంబంధం? నాన్నకు తెలియకుండా వాడికి భార్యవై, తరవాత వాణ్ణి విడిచిపెట్టి వచ్చి. రెండందాలా పతితవైనావు. నీ వంశానికి నీవు తెచ్చిన మచ్చను నీ రక్తంతోనే కడిగెయ్యాలి,\" అని దాసీలను \" ఈ పాపాత్మురాలిని గుంజకు కట్టేసి నెత్తురు వరదలై పారే దాకా కొట్టండి!\" అని ఆజ్ఞాపించింది. ழூ తరవాత ఆమె తన తండ్రికి ఒక లేఖ రాసింది. అందులో తన ఆఖరు చెల్లెలి కథ అంతా వివరించి, తాను ఆమెకు ఇవ్వబోయే శిక్ష తెలిపి, ఆయన అనుమతి శీఘ్రంగా కావాలని కోరింది. ఆ లెఖను ఒక దూత ద్వారా తండ్రికి పంపింది.\nఆ లేఖ చూడగానే చక్రవర్తి కళ్ళకు చీకట్లు కమ్మాయి. కాని ఆయన దానికి జవాబిస్తూ, ‘\" నీ చెల్లెలు చేసిన పాపానికి తగిన శిక్ష అంటూ లేదు. ఆమె ప్రాణ దండన ఎలా విధిస్తావో నీవే నిర్ణయించి, అమలు చెయ్యి,” అని చెప్పాడు.\nహసన్కు స్పృహ తెలిసేసరికి అతను సముద్ర తీరాన ఉన్నాడు. అతని కిప్పుడే ఆశా లేదు. అతను వెర్రివాడిలాగా లేచి దిక్కు లేకుండా నడవసాగాడు.\nఅతనలా నడిచి వెళుతుంటే ఒక చోట. ఇద్దరు ఆడపిల్లలు, పన్నెండేళ్ళ వయసు వాళ్ళు ఒక కుళాయి కోసం పెనగు లాడుతూ కనిపించారు. అది తోలుతో చేసినది. దాని మీద ఏవో అక్షరాలూ, అలంకారాలూ ఉన్నాయి. అతను ఆ పిల్ల లను, \"ఎందుకు కీచులాడుకుంటు న్నారు ? \" అని అడిగాడు.\nఆ కుళాయి కోసం వాళ్ళు పోట్లాడు కుంటున్నారు. నాకు దొరికిందంటే, నాకు దొరికిందంటున్నారు. “మీ తగాదా నేను తీరుస్తాను. నేనొక రాయి విసురుతాను. మీలో ఎవరు ముందు పరిగెత్తి వెళ్ళి ఆ రాయిని తీసుకొస్తే వాళ్లది కుళాయి! సరేనా ? \" అన్నాడు హసన్.\nహసన్ ఒక రాయి బలం కొద్దీ విసి రాడు. పిల్లలిద్దరూ దానికోసం పరిగెత్తారు. వాళ్ళు తిరిగి వచ్చేదాకా టోపీ తన నెత్తిన పెట్టుకుని హసన్ అక్కడే నిలబడ్డాడు. త్వరలోనే ఇద్దరు పిల్లలూ తిరిగి వచ్చారు. ఒకతె చేతిలో రాయి ఉన్నది. \"ఇదుగో, నేను గెలిచాను. నువ్వెక్కడున్నావు ? అన్నదా పిల్ల. ఇద్దరూ తన కోసందిక్కులు చూస్తూండటం గమనించి హసన్ ఆశ్చర్య పోయాడు. \" వాళ్ళు గుడ్డివాళ్లు కారే, ఎందుకలా దిక్కులు చూస్తారు ? నేని క్కడే ఉంటినిగా ? \" అనుకున్నాడు.\n'నేనిక్కడే ఉన్నాను!\" అని వాళ్ళను కేక పెట్టాడు.\nకేక వచ్చిన దిక్కుగా చూశారు పిల్లలు. కాని వాళ్లకేమీ కనిపించక పోయేసరికి భయపడి సన్నగా ఏడుపు సాగించారు.\nహసన్ వాళ్ళను తాకి, \" ఎందుకర్రా ఏడుస్తారూ?\" అన్నాడు. దాంతో వాళ్లకు మరింత భయం కలిగి కాలిసత్తువ కొద్దీ పారిపోయారు.\n\" అరె, ఇది మంత్రపు కుళాయిలా గుంది. ఇది నెత్తిన పెట్టుకుంటే అదృశ్య మవుతారు కాబోలు!\" అనుకున్నాడు హసన్. ఇప్పుడు తాను రహస్యంగా వెళ్ళి తన భార్యను చూడవచ్చు. అతనికి నృత్యం చెయ్యాలన్నంత ఆనందం కలిగింది. అతను వెంటనే బయలుదేరి నగరానికి వెళ్ళి ముసలిదాని కోసం వెతి కాడు. ఆమె ఒక గదిలో కట్టి పడేసి ఉన్నది. తాను అదృశ్యంగా ఉన్నదీ లేనిదీ రూఢిగా తెలుసుకోవటానికి అతను గదిలో ఒక పక్కన పేర్చి ఉన్న పింగాణీ జాడీలలో ఒకటి ఎత్తి నేలకు గట్టిగా విసిరి పెద్ద చప్పుడయేలాగా పగల గొట్టాడు. ముసలిది అటూ ఇటూ చూసి, ఎవరూ కనపడక, '' ఓ భూతమా, ఎవరు నీవు?\" అని కేక పెట్టింది భయంతో.\n\"నేను భూతాన్ని కాదు, హసన్ ను, నిన్ను విడిపించటానికి వచ్చాను,\" అంటూ హసన్ నెత్తిమీది నుంచి కుళాయి తీశాడు.\n\" అయ్యో, హసన్ ! నీ వెంత దౌర్భా గ్యుడివి! మా రాణి నిన్ను ప్రాణాలతో వదిలినందుకు పశ్చాత్తాప పడి, నిన్ను పట్టుకురమ్మని భటులను పంపింది. అందుచేత నీవు ఇక్కడ తారట్లాడక సాధ్య మైనంత వేగంగా పారిపో,\" అన్నది ముసలిది. ఆమె అతనితో అతని భార్యకు జరగబోయే శిక్షను గురించి కూడా చెప్పింది.\n\" నన్నూ, నా భార్యనూ, నిన్నూ కూడా దేవుడే కాపాడతాడు, ఈ కుళాయి చూడు. ఇది మంత్రశక్తి కలది. దీన్ని నెత్తిన పెట్టుకుని ఎక్కడికైనా పోగలను. నన్నెవరూ చూడలేరు,\" అన్నాడు హసన్.\nముసలిది ఈ మాట విని పరమానందం \n3, \"అయితే నన్ను విడిపించు.\nనీ భార్యను బంధించిన చోటు చూపు తాను.\" అన్నది. హసన్ ఆమె కట్లు విప్పి, తన నెత్తిన కుళాయి పెట్టుకుని ముసలిదాని చెయ్యి పట్టుకున్నాడు. వెంటనే ఆమె కూడా అతనితోబాటు అదృశ్యమయింది.\nముసలిది అతన్ని ఒక చీకటి కొట్టు వద్దకు తీసుకుపోయింది. హసన్ భార్య అందులోనే బంధించి ఉన్నది. ఆమె చిత్రహింస అనుభవించటానికి ఎదురు చూస్తూ అతి దీనస్థితిలో ఉన్నది. అతను ఒక్కసారిగా తన భార్య ఎదటపడి ఆమెను కంగారు పెట్టకూడదని అనుకుని కూడా ఆమె దైన్యాన్ని చూసి సహించలేక, తన నెత్తిమీది కుళాయి తీసేసి ఆమెను ఆలింగనం చేసుకున్నాడు. ఆమె తన భర్తను చూస్తూనే మూర్ఛపోయింది.\nహసన్ ఆమె బంధాలు తెంచి, ముసలి దాని సహాయంతో ఆమెకు మూర్ఛ తెలిసే టట్టు ఉపచారాలు చేశాడు. ఆమె మెల్లిగా కళ్లుతెరిచి, ‘“ నీవు ఆకాశంనుంచి దిగావో, భూమిలో నుంచి పైకి వచ్చావో నాకు తెలీదు. నా కర్మకు నన్ను విడిచి త్వరగా వెళ్ళిపో. విధిని ఎవరు తప్పించగలరు ? నా అక్క నన్ను చిత్రవధ చేయిస్తుంటే నీవు చూడలేవు,\" అన్నది.\n\"పిచ్చిదానా, నిన్ను బాగ్దాదుకు తీసుకు పోవటానికి వచ్చాను,\" అన్నాడు హసన్.\nఆమె నమ్మక, నీకు పిచ్చిలో కూడా సాహసం పోలేదు,\" అన్నది.\n\" నిన్నూ. ఈ ముసలిదాన్నీ వెంట తీసుకుపోకుండా నే నీ భవనం నుంచిపోను. ఈ కుళాయి చూడు.\" అంటూ దాని ప్రభావం తన భార్యకు ప్రదర్శించి చూపాడు హసన్.\nహసన్ భార్య ఆనందంతోనూ, పశ్చా త్తాపంతోనూ కన్నీరు కార్చుతూ, \" నీ కష్టాలన్నిటికీ మూలం, నేను బాగ్దాదు నుంచి వచ్చెయ్యటమే. నేను చేసిన పాడు పని ఏమిటో నాకు తెలుసు. కనక, నన్ను పనిపెట్టుకుని నిందించవద్దు,\" అన్నది.\n\" కాదు, నిన్ను నా వెంట తీసుకు పోకుండా బాగ్దాదులో విడిచి వెళ్ళటమే నా తప్పు. ఇక ఎన్నటికీ అలాటి పని చెయ్యను,\" అన్నాడు హసన్.\nఅతను కుళాయి నెత్తిన పెట్టుకుని ఒకచేత భార్యనూ, రెండవచేత ముసలి దాన్నీ పట్టుకునేసరికి ముగ్గురూ అదృశ్యు లయారు. ఆ స్థితిలో వారు రాజభవనం నుంచి ఎవరికీ కాన రాకుండా బయట పడి, హసన్ భార్య తన బిడ్డలను రహ స్యంగా దాచి ఉంచిన చోటికి వెళ్లారు. సాసిర్నూ, మన్సూర్్నూ చూడగానే హసన్ తండ్రి హృదయం పొంగిపొర్లింది.\nముసలిది బిడ్డలిద్దరినీ తన భుజాల పైన ఎక్కించుకున్నది. తరవాత హసన్ భార్య అదృశ్యంగా వెళ్ళి మూడు పక్షి తొడుగులు దొంగిలించి తెచ్చింది. పెద్ద వాళ్ళు ముగ్గురూ వాటిని ధరించి, భయం కరమైన వాక్-వాక్ దీవుల నుంచి శాశ్వ తంగా ఎగిరిపోయారు.\nవారు ఏకంగా బాగ్దాదులో హసన్ ఇంటి డాబాపై వాలి, మెట్ల మీదుగా కిందికి దిగి హసన్ తల్లి ఉన్న చోటికి వచ్చారు. ఆమె అసలే వృద్ధురాలు. ఏడిచి ఏడిచి ఆమెకు దృష్టి కూడా సరిగా లేకుండా పోయింది. దిక్కులేని ఆ వృద్ధు రాలు అవసానదశలో ఉన్నది. హసన్ ఆమె గది తలుపు తట్టి, '' అమ్మా, తలుపు తియ్యి! శుభవార్త!\" అనగానే ఆమె ఒక్క పరుగున వచ్చి తలుపు తీసి, తన కొడుకునూ కోడలినీ, మనమలనూ, ముసలిదాన్నీ చూసి ఆనందోద్రేకం పట్ట లేక మూర్ఛపోయింది.\nహసన్ తన తల్లికి ఉపచారాలు చేసి స్పృహ తెప్పించాడు. అతని భార్య ఆమెకు తన తప్పుకు క్షమాపణ చెప్పుకున్నది. జరిగిన విచిత్ర సంఘటనలన్నీ హసన్ తల్లికి చెప్పాడు. తరవాత అందరూ సుఖంగా ఉన్నారు. —(అయిపోయింది)",
            "book_page_end": 65
        }
    ],
    "statistics": {
        "total_stories": 15,
        "author_counts": {
            "చందమామ బృందం": 8,
            "గంగిశెట్టి శివకుమార్": 1,
            "కాంబాబు": 1,
            "వసుంధర": 1,
            "శరత్": 1,
            "మల్లాది వెంకటకృష్ణమూర్తి": 1,
            "మాచిరాజు కామేశ్వరరావు": 1,
            "ఎం. డి. సౌజన్య": 1
        },
        "genre_counts": {
            "సంపాదకీయం": 1,
            "ధార్మికం": 1,
            "జానపద కథ": 1,
            "హాస్యం": 1,
            "సాహసం/కల్పన": 1,
            "కల్పిత కథ": 1,
            "సాంఘిక కథ": 2,
            "జాతక కథ": 1,
            "చరిత్ర": 1,
            "నీతి కథ": 1,
            "హాస్యం/సాంఘిక కథ": 1,
            "హాస్యం/చిన్న కథ": 1,
            "కల్పన/పౌరాణికం": 1,
            "కల్పన/సాహసం": 1
        }
    }
}