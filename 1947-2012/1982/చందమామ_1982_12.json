{
    "book_id": "చందమామ_1982_12",
    "stories": [
        {
            "title": "కనిపించని పిశాచం",
            "book_page_start": 6,
            "pdf_page_start": 6,
            "pdf_page_end": 9,
            "author": "మాచిరాజు కామేశ్వరరావు",
            "genre": "జానపదం",
            "moral": "ప్రతిమనిషిలోనూ డబ్బాశ అనే కనిపించని పిశాచం వుంటుంది. అనుభవం ద్వారా దానిని అదుపులో పెట్టుకోవాలి.",
            "keywords": [
                "పేదరికం",
                "డబ్బాశ",
                "పిశాచం",
                "దొంగతనం",
                "చిట్టడవి"
            ],
            "characters": [
                "గోపాలం",
                "గోమతి",
                "గంగులు",
                "జమీందారు",
                "పందికొక్కు"
            ],
            "locations": [
                "చిట్టడవి",
                "పట్నం",
                "స్వగ్రామం"
            ],
            "content": "గోపాలం రోజూ ఉదయానే చిట్టడవి దాటి, పట్నంలో ఉద్యోగం పనులు చూసు\nకుని, రాత్రికి స్వగ్రామం చేరుతూండే వాడు. తను సంపాయించే కొద్దిపాటి జీతం\nడబ్బుతో పట్నంలో కాపరం పెట్టడం అతడికి సాధ్యం కాలేదు.\nఆ రోజు అతడు చిట్టడవి దాటు తూండగా, కాలిబాటకు యిరుపక్కలా\nవున్న చెట్ల కొమ్మల్లో ఒక కోతుల మంద చేరి, నానా గొడవా చేస్తున్నది. వాటిని\nచూస్తూనే గోపాలం భయపడిపోయి, కాలి బాట నుంచి తప్పుకుని, దారీ తెన్నూలేని\nచిట్టడవిలో చాలా దూరం నడిచాడు. ఆసరికి సూర్యాస్తమయి, చీకట్లు అలము\nకుంటున్నవి.\nహఠాత్తుగా గోపాలానికి ఒక చోట సగం వరకూ నల్లగా కాలిపోయిన చెట్టొకటి,\nమోడుబారిన కొమ్మలతో పిశాచంలా వికృ తంగా కనిపించింది. అతడికి పిశాచా\nలంటే మహ చెడ్డ భయం. కానీ, వాటిలో కొన్ని హానిచేయకపోగా, మేలు చేయగల\nవని అతడు విని వున్నాడు.\nవికృతంగా వున్న చెట్టును చూసి పిశాచం అనుకున్న గోపాలానికి యిప్పుడు,\nఆ చెట్టును ఏదో పిశాచం ఆశ్రయించి వున్నదన్న నమ్మకం కలిగింది.\nఅతడు. రెండు చేతులూ జోడించి, \" ఓ పిశాచమా! నేను పొద్దుననగా, యీ\nచిట్టడవిలో దారితప్పి తిరుగుతున్నాను. నాకు హాని చేసినందువల్ల నీకు కలగ\nబోయే లాభం ఏమీలేదు. అలాకాక, యీ పేదవాడికి యింత ధనం యిచ్చావో,\nనీ పేరు కలకాలం చెప్పుకుని సుఖంగా బతుకుతాను,\" అన్నాడు.\nఅతను మాట పూర్తి చేసేంతలో చెట్టు తొర్ర దగ్గిరఏదో అలికిడి అయింది. గోపాలం\nధైర్యంగా చెట్టును సమీపించి, తొర్రలోకి చూశాడు. అతడి కళ్ళు చెదిరిపోయాయి.\nతొర్రలో కుప్పగా బంగారు కాసులు!\nగోపాలం ఆత్రంగా వాటిని పైపంచలో మూట గట్టుకుని, యీసారి దూరంగా\nవున్న ఎత్తయిన చెట్లూ, గుట్టలూ గుర్తులు చూసుకుంటూ ఇంటిదారి పట్టాడు. అతడు\nఇల్లు చేరేసరికి రాత్రిలో మొదటి జాము గడిచిపోయింది. అతడు తలుపు తట్టగానే\nభార్య గోమతి తలుపు తెరిచి, \"ఇంత ఆల స్యంగా వస్తున్నారేం ?” అని అడిగింది.\n\"ఆ సంగతి తరవాత చెబుతాను, ముందు కాస్త మంచినీళ్ళు తీసుకురా,\"\nఅన్నాడు గోపాలం విసుగ్గా.\nభార్య వంట గదికేసి వెళ్ళింది. ఆడ వాళ్ళ నోట్లో నువ్వుగింజ నానదు, అను\nకుంటూ గోపాలం బంగారు కాసులున్న మూటను అటక మీదికి గిరవాటు వేశాడు.\nఆ తరవాత, ఆ మూటలో ఎంత ధనం వున్నదో అని ఆలోచిస్తూ, అయిష్టంగానే\nభోజనం ముగించి పడుకున్నాడు. కాని, ఎంతకూ అతడికి నిద్ర పట్టలేదు.\n\"మీరు వచ్చినప్పటి నుంచీ, అదోలా వున్నారు. సంగతేమిటి?\" అన్నది భార్య.\n\"ఏ సంగతుల్లేవు. నువ్వు నోరు మూసుకు పడుకో,” అంటూ గోపాలం\nభార్యను గట్టిగా కసిరాడు.\nఏనాడూ పల్లెత్తు మాట అనని భర్త యిలా కసురుకునేసరికి, గోమతికి కళ్లల్లో\nనీళ్ళు తిరిగాయి.\nతెల్లవారి గోపాలం పట్నం వెళ్ళాడు. కాని, అతడు ఉద్యోగానికి పోక, రక\nరకాల వ్యాపారాలను గురించి ఎరిగిన వాళ్ళను అడిగి చూశాడు. ప్రతి ఒక్కరూ\nవ్యాపారానికి చాలా పెద్ద పెట్టుబడి అవసరం అని చెప్పసాగారు. ఈ విధంగా\nఅతడు వారం రోజులపాటు ఉద్యోగానికి వెళ్ళక, తిరిగి, తిరిగి మరింత డబ్బు\nఅవసరం అన్న నిర్ణయానికి వచ్చాడు.\nఒకనాడు చీకటి పడుతున్న వేళ గోపాలం చిట్టడవిలోని పిశాచి చెట్టు\nదగ్గిరకు పోయి, చేతులు జోడించి \"నువ్విచ్చిన ధనాన్ని ఏం చేయాలా అన్న ఆలోచనల్లో మునిగి, సెలవు కూడా పెట్టక పోవడంతో, నా ఉద్యోగం\nపోయింది. మరికొంత ధనం యిచ్చి నువ్వే నన్ను ఆదుకోవాలి,\" అన్నాడు.\nఈసారి గోపాలం తొర్రలోకి తొంగి చూస్తే లోగడ అతడికి దొరికినదాంట్లో\nసగానికి కొంచేం తక్కువగా మాత్రమే బంగారు కాసులు దొరికినై. దాన్ని కూడా\nభార్య కళ్ళపడకుండా గోపాలం అటక మీదికి విసిరివేశాడు.\nఇంతవరకూ తనకు దొరికిన బంగారు కాసులన్నీ కుప్ప పోసి లెక్కపెట్టాలని\nఅతడికి ఆశగా వున్నది. కాని, భార్య ఇంటవున్న కారణంగా గోపాలాని కి\nఆ అవకాశం చిక్కడం లేదు. ఇక డబ్బు మొత్తం లెక్క చూసి, ఏదో ఒక\nవ్యాపారం ప్రారంభించాలనుకున్న గోపాలం, భార్యతో, \" రేపు నువు\nమీ పుట్టింటికి వెళ్ళు.\" అన్నాడు.\nఆ మాటకు గోమతి భోరుమని ఏడుస్తూ, \"నీలో యీ మధ్య యింత మార్పు రావ\nడానికి ఏదో పిశాచమే కార ణ మ యి వుంటుంది!\" అన్నది.\nఏమి చేయాలో తెలియని చీకాకుతో గోపాలానికి ఆ రాత్రి ఎంత పొద్దుపోయినా\nకునుకు పట్టలేదు. తీరా కొంచెం కునుకు పడుతూండగా గదిలో ఏదో అలికిడి\nఅయింది. ఎదురుగా నాలుగు పిశాచాలు!\n\"మా నేస్తం నుంచి చాలా ధనం పుచ్చుకున్నావు. సమయానికి వాడు\nరాలేదు; మాకైనా మంచి విందు భోజనం ఏర్పాటు చెయ్యి,\" అన్నవి పిశాచాలు.\n\" విందు భోజనమా? ఆటే గొడవ చెయ్యకుండా వెళ్ళిపొండి. మా ఆవిడకు\nపిశాచాలంటే తగని భయం,\" అన్నాడు. గోపాలం కోపంగా.\nఆ జవాబుతో పిశాచాలు రెచ్చిపోయి, ముందు ఇంట్లో వున్న వస్తువులన్నిటినీ\nచిందరవందర చేశాయి. తరవాత అటక\nఅంటు' తొర్ర దగ్గిరకు పోయి, లోపల బాధతో మూలుగుతున్న వాణ్ణి చూస్తూనే,\n\"ఒరే, నువ్వా గంగులూ ! ఆ మధ్య జమీందారుగారింట దోచిన డబ్బు ఎక్కడ\nదాచావు?'' అంటూ వాణ్ణి మెడ పట్టు కుని బయిటికి లాగారు.\nఆ వెంటనే తొర్ర వెనక వున్న పెద్ద కలుగులోంచి పందికొక్కొకటి బయిటికి\nవచ్చి, పొదల్లోకి పారిపోయింది.\nగోపాలం దాన్ని చూసి ఆశ్చర్యపోతూ, జమీందారు నౌకర్లతో, \"తన కలుగుకు\nఅడ్డం పడిన బంగారు కాసుల్ని పంది కొక్కు తొర్రలోకి చేరవేస్తున్నదన్నమాట!\nనేనిదంతా ఏదో పిశాచం పని అను కున్నాను,\" అన్నాడు.\nనౌకర్లలో ఒకడు కోపంగా గోపాలంతో, “ఏదో కట్టుకథ అల్లి పారిపోవాలని చూస్తు\nన్నావా? జమీందారుగారి దేవిడీదోచి, దాన్నంతా యిక్కడ చెట్టుతొర్రలో దాచిన\nవాళ్లు నువ్వూ, గజదొంగ గంగులూ. పదండి జమీందారుగారి దగ్గిరికి!\" అన్నాడు.\nజమీందారు నౌకర్లు చెట్టు తొర్రలో వెతకగా బంగారంతోపాటు, కొన్ని విలు\nవైన నగలు కూడా దొరికినై. వాళ్ళు గంగుల్నీ, గోపాలాన్నీ జమీందారు దగ్గిరకు\nతీసుకుపోయారు.\nజమీందారు పాత నేరస్థుడైన గంగుల్ని ఖైదుకు పంపి, గోపాలాన్ని ప్రశ్నించగా,\nఅతడు జరిగినదంతా చెప్పాడు.\n“నీ వల్లే పోయిన డబ్బంతా దొరికింది. అందులో నీక్కావలసినదేదో తీసుకో,”\nఅన్నాడు జమీందారు.\nగోపాలం ఆయనతో, \"ప్రతిమనిషి లోనూ డబ్బాశ అనే కనిపించని పిశాచం\nవుంటుంది. ఈ అనుభవం తరవాత, దాన్ని ఎలా అదుపులో పెట్టాలో తెలుసుకున్నాను.\nఏదైనా చిన్న ఉద్యోగం యిప్పించండి చాలు,'' అన్నాడు.\nఆ జవాబుకు సంతోషించిన జమీం దారు, గోపాలానికి దేవిడీలో లెక్కలు\nరాసే గుమాస్తా ఉద్యోగం యిచ్చి ఆద రించాడు.",
            "book_page_end": 9
        },
        {
            "title": "మకర దేవత",
            "book_page_start": 14,
            "pdf_page_start": 10,
            "pdf_page_end": 17,
            "author": "చందమామ బృందం",
            "genre": "ధారావాహిక",
            "moral": "ఆపదలో ఉన్న వారికి సహాయం చేయడం గొప్ప లక్షణం.",
            "keywords": [
                "ద్వీపం",
                "సాహసం",
                "నరవానరం",
                "ఓడదొంగలు",
                "వజ్రముష్టి"
            ],
            "characters": [
                "శివదత్తుడు",
                "మందరదేవుడు",
                "వజ్రముష్టి",
                "సైనికులు",
                "సముద్రకేతు"
            ],
            "locations": [
                "ద్వీపం",
                "అరణ్యం"
            ],
            "content": "[శివదత్తుడూ, మందరదేవుడూ వున్న పడవలు రాత్రివేళ ఒకానొక ద్వీపాన్ని చేరినై. ఎక్కడి\nనించో హఠాత్తుగా రివ్వుమంటూ వచ్చి, ఒక రాయి సైనికుణ్ణి తాకింది. మందరదేవుడు\nఅటుకేసి బాణం వదిలాడు. వెంటనే వికృతమైన కేక వినబడింది. తెల్లవారి ఆ ప్రదేశంలో\nఅక్కడక్కడా పచ్చని చెట్లఆకులపై, ఎర్రని నెత్తురు మరకలు కనిపించినై. తరవాత--]\nశివదత్తుడూ, మందరదేవుడితో పాటు సైనికులు కూడా, ఆకులపై కనిపించిన\nఎర్రని నెత్తురు మరకలను చూసి, నిర్వి ణ్ణులైపోయారు. రాత్రి వినబడిన వికృత\nకంఠధ్వని: మనిషిదే అయివుంటుందని. అందరికీ అర్థమైపోయింది.\n\"ఇది మానవరక్తం, సందేహంలేదు!\" అన్నాడు శివదత్తుడు, వాటిని పరీక్షించి\nచూస్తూ. \" నేను . అనుమానించినట్టు వాడు గాయపడ్డాడే గాని మరణించ లేదు.\nఇక్కడినుంచి పారిపోయి వుంటాడనేం దుకు కూడా సందేహం లేదు. ఎందుకైనా\nమంచిది, మనం యీ చుట్టుపక్కల వెతికి చూద్దాం.\"\nమందరదేవుడూ, ముగ్గురు సైనికులూ ఒక వైపుకూ, శివదత్తుడూ మిగిలిన\nముగ్గురు సైనికులూ మరొక వైపుకూ బయలుదేరారు. మందర దేవుడు కొంత\nదూరం వెళ్ళేసరికి ఎదురుగా వున్న పొదలో ఏదో కదిలిన అలికిడి అయింది.\nవెంటనే అతడికితను వెతుకుతున్న శత్రువు దొరికినట్టనిపించి, ముందుకు దూకాడు.\nకాని, ఆ అలికిడి చేసింది మనిషికాదు; ఒక అడవి పంది. అది అరుస్తూ మందర\nదేవుడిని తన కోరలతో చీల్చేందుకు పొద లోంచి బయటకు దూకింది. మందర\nదేవుడు అంతలో నివ్వెరపోయి, దాని కోరలనుంచి పక్కకు తప్పుకుని, కత్తితో\nదానిని ఒక్కపోటు పొడిచాడు. ఆ దెబ్బకు అడవిపంది బాగా గాయపడినా, అరుస్తూ\nవెనక్కు తిరిగి అతడిమీదికి ఉరికింది.\nఈ లోపల మందరదేవుడి వెంట వున్న సైనికులు దానిని తమ కత్తులతో పొడి\nచారు. అది ఘీంకరిస్తూ పక్కకు పడి గిలగిల తన్నుకోసాగింది.\nఇంతలో శివదత్తుడు సైనికులతో పరి గెత్తుతూ అక్కడికి వచ్చాడు. అతడికి\nగాయపడి తన్నుకుంటున్న అడవిపందీ, పక్కనే నిలబడివున్న మందరదేవుడూ\nకనిపించారు. \"మీ కేకలు విని ఏదో ప్రమాదం జరిగిందని, పరిగెత్తుకుంటూ\nవచ్చాను.\" అన్నాడు శివదత్తుడు నవ్వుతూ.\n\" అను కోకుండా ఆహారం సంపా దించాం. రాత్రి మనమీదకు రాయి విసిరిన\nశత్రువెవడో తరవాత చూసుకోవచ్చు. ముందు ఆకలి తీర్చుకోవటం అవసరం,\"\nఅన్నాడు మందరదేవుడు.\nసైనికులు ఆ చుట్టుపక్కల దొరికే ఎండుపుల్లలు పోగుచేసుకు వచ్చేందుకు\nతలా ఒక వైపుకు వెళ్ళారు. మందర దేవుడూ, శివదత్తుడూ నిప్పు వెలిగించి\nమంట చేస్తున్నారు.\nఅంతలో దూరాన్నుంచి వాళ్ళ కర్ణ పుటాలు బద్దలయేలాంటి భయంకర\nఆర్తనాదం వినబడింది.\nఆ శబ్దం వింటూనే ఒక్క గంతున శివదత్తుడూ, మందరదేవుడూ లేచి,\nకత్తులు దూసి ఆ ఆర్తనాదం వచ్చిన వైపుకు పరిగెత్తారు.\nకొంచెం దూరం వెళ్ళేసరికి ఒకచోట వాళ్ళ కంటబడిన దృశ్యం, భయా\nశ్చర్యాలను కలిగించింది.\nఅంతలో, “నరవానరం! నరవానరం! \" అని కేకలు వేస్తూ కొందరు సైనికులు\nఅటుకేసి పరుగెత్తుకుంటూ వచ్చారు.\nఇంతకూ అక్కడ జరిగినదేమిటంటే, ఎండుపుల్లలు ఏరుతున్న ఒక సైనికుడి\nకంఠాన్ని హఠాత్తుగా వెనుకనుంచి రెండు బలమైన చేతులు పట్టుకున్నాయి. భయ\nకంపితుడై ఆ సైనికుడు ఓపికకొద్దీ గొంతెత్తి కేకలు పెట్టాడు.\n“ఇది నరవానరం, సందేహం లేదు!'' అంటూ మందరదేవుడు కత్తితో ఆ వికృ\nతాకారాన్ని పొడిచేందుకు ముందుకు వురికేంతలో, \" ఆగు, మందరదేవా!\nఆగు!'' అంటూ శివదత్తుడు వెనుకనుంచి కేకలు వేశాడు. అంతలో సైనికుడి\nకంఠాన్ని చేతులతో బిగించిన వికృతా కారం వెనక్కు తిరిగి పారిపోయేందుకు\nప్రయత్నించింది. వెంటనే ముగ్గురు సైని కులు దానిమీద కలియపడి పెనుగులాడి\nదాన్ని అడవితీగలతో కట్టి బంధించారు.\n\"ఇది నరవానరం కాదు. నూటికి నూరు పాళ్ళు మానవప్రాణి! ఏదో దుర\nదృష్ట సంఘటన యితణ్ణి ఈ నీచస్థితికి తెచ్చింది.'' అన్నాడు శివదత్తుడు.\nవెంటనే ఒక సైనికుడు ఆశ్చర్యంగా చూసి, \" శివదత్తా, చూడండి! ఈ నర\nవానరం కుడిచేతికి పెద్ద గాయం తగిలి, నెత్తురు కారుతున్నట్టు కనబడుతున్నది!\"\nఅంటూ అరిచాడు.\nమందరదేవుడు వంగి ఆ వికృతా కారుడి చేతిని పరీక్షగా చూసి, ‘“ శివదత్తా,\nరాత్రి మనమీదకు రాయి విసరిన ప్రాణి యిదే! ఇదుగో, నా బాణం యిక్కడ\nయితడి చేతిని తాకింది. మీరన్నట్టు యిది నరవానరం కాదు ; నరుడే!'' అన్నాడు.\nఇప్పుడు ఆ వికృతాకారుడు బాధతో మూలుగుతూ, \" నేనూ మీలాంటి మాన\nవుణ్ణి ! ఈ భయంకర ద్వీపంలో పన్నెండు సంవత్సరాలు ఒంటరి జీవితం గడిపి\nయిలా అయ్యాను!'' అన్నాడు\n\"నీపేరేమిటి ? పన్నెండు సంవత్స రాలు ఒంటరిగా యీ ద్వీపంలో కాలం\nగడపవలసిన అవస్థనీకెందుక్కలిగింది?\" అని శివదత్తుడు అడిగాడు.\nశివదత్తుడి ప్రశ్న వింటూనే, ఆ వికృతా కారుడు, ఏదో జ్ఞాపకం చేసుకుంటున్న\nవాడిలా ముఖం చిట్లించి, కొంచెం సేపు మెదలకుండా వూరు కు ని, యిలా\nచెప్పాడు:\n\"అయ్యా, నా పేరు వజ్రముష్టి! మాది శమనద్వీపం. నాకు పద్దెనిమిదో ఏడు\nప్రవేశించి నప్పటినించీ, సముద్రకేతు అనబడే ఒక క్రూర సముద్రపు దొంగల\nనాయకుడి కింద పనిచేసేవాణ్ణి. సముద్రం మీద ప్రయాణించే వర్తక\nనౌకలనూ, తీర గ్రామాలనూ దోచుకో\nఎటం మా పని. కొంతకాలం అలా జీవితం గడపిన తర్వాత, నాకూ, నాయకుడైన\nస ము ద్ర కే తు కూ వివాదం వచ్చిన కారణంగా, అతడు నన్నీ ద్వీపంలో\nఒంటరిగా ' విడిచిపోయాడు. ఆనాటి నుంచీ నరకయాతన అనుభవిస్తున్నాను.”\n\"నీది శమనద్వీపమా?” అంటూ శివదత్తుడు వజ్రముష్టి మాటలకు చాలా\nఆశ్చర్యపోయాడు. శమనద్వీప మనగానే. శివదత్తుడికి, శాక్తేయుడి సంగతీ, అతడు\nవెండి బంగారాలతో చండీదేవికి దేవా లయం కట్టించేందుకు యితర రాజ్యాల\nమీద దాడికి 'బయలుదేరిన సమాచారం గుర్తుకొచ్చింది. శమనద్వీపం ఎక్కడు\nన్నది ? ప్రస్తుతం ఆ రాజ్యానికి రాజెవరు? ఇలాంటి ప్రశ్నలకు వజ్రముష్టి నుంచి\nసమాధానాలు రాబట్టవచ్చునని శివదత్తు డికి తోచింది. కాని, అందుకు అది తగిన\nసమయం కాదనుకున్నాడు. ప్రస్తుతం కావ లసింది; తను చేరిన ద్వీపం, అక్కడి\nస్థితిగతుల సంగతి.\n\"వజ్రముష్టీ! నువ్వీ ద్వీపంలో పన్నెండు సంవత్సరాల నుంచి వుంటు\nన్నావు గదా ? ఇక్కడ నివసించే జనుల గురించీ, వాళ్ళ ఆచారవిశేషాల గురించీ\nనీకు బాగా తెలుసునను కుంటాను!\" అన్నాడు శివదత్తుడు.\nవజ్రముష్టి నిస్పృహగా తల వూపాడు. \"అయ్యా, యిన్ని సంవత్సరాలనుంచీ,\nనేనిక్కడ వుంటున్నా. నాకు యీ ద్వీపాన్ని గురించి అంతగా తెలిసిందేమీ\nలేదు. ఆహార సంపాదనకూ, క్రూర మృగాల నుంచి తప్పుకుని బతికేందుకూ\nచేసే ప్రయత్నంలో నా కాలమంతా వెళ్ళ బుచ్చాను. ఒకటి రెండుసార్లు మాత్రం,\nసముద్రకేతుడి ఓడదొంగలు యీ తీరం వెంట వెళ్ళటం కంటబడింది.\nఅంతకన్న నా కేమీ తెలియదు.\"\n\" ఈ ద్వీపంలో యింతవరకూ నీకు మానవమాత్రుడే కనబడలేదా?'' అంటూ\nఆశ్చర్యంగా ప్రశ్నించాడు శివదత్తుడు.\nవజ్రముష్టి ఏదో గుర్తుకు తెచ్చు కుంటున్నవాడిలా తల వూపి, \" ఈ\nపన్నెండు సంవత్సరాల కాలంలో, సుమారు నాలుగైదుసార్లు మనుషులను\nచూశాను. వాళ్ళు ఆజానుబాహులు; వేట గాళ్ళు. తల మీద పెద్ద పెద్ద\nకొమ్ములను ధరిస్తారు. వాళ్ళ నివాసం మాత్రం ఈ దాపులలో కాదు. వేట\nముగించుకుని ఎక్కడికో వెళ్ళిపోతారు,\" అన్నాడు.\nశి వదత్తుడు, మందరదేవుడి కేసి సాభిప్రాయంగా చూశాడు. మందర\nదేవుడు నవ్వి, \" శివదత్తా! మనం ప్రస్తుతానికి ఏదో విధంగా ఈ ద్వీపంలో\nనివసించక తప్పదుగదా? కనుక, యీ చుట్టుపట్ల పరిశోధించి, ఎలాంటి\nప్రదేశంలో వున్నా మో తెలుసుకోవటం మంచిది. చీకటి పడకముందే, ఆ పని\nముగించుకోవడం అవసరం. తరవాత ఎండ వానల నుంచి రక్షణకు, ఏవైనా\nచిన్న కుటీరాలు నిర్మించుకుందాం,” అన్నాడు.\nశివదత్తుడు సరేనన్నట్టు తల వూపాడు.\nతరవాత సైనికుల కేసి తిరిగి, వజ్రముష్టిని బంధించి వున్న అడవి తీగలను విప్ప\nఘన్నాడు. కట్లు విప్పగానే, వజ్రముష్టి శివదత్తుడికీ, మందరదేవుడికీ నమస్క\nరించి, \"అయ్యా. నన్ను కూడా మీ అనుచర వర్గంలో చేర్చుకోండి. విశ్వాస\nపాత్రుడుగా మీకు సేవ చేయగలను!” అన్నాడు.\nశివదత్తుడు తన అనుచరుల కేసి చూశాడు. వాళ్ళందరూ అంగీకార\nసూచకంగా చేతులు ఎత్తారు. ఇద్దరు ముగ్గురు సైనికులు, వజ్రముష్టిని సమీ\nపించి, స్నేహసూచకంగా అతడి భుజం తట్టారు.\n\"ముందు ఆకలి చల్లార్చుకోవాలి. తరవాత చుట్టుపక్కల పరిస్థితు లేమిటో చూడవచ్చు.\" అన్నాడు మందరదేవుడు.\nశివదత్తుడు తల వూపాడు. సైనికులు పోగుచేసుకువచ్చిన ఎండు పుల్లలన్నీ ఒక\nచోట పేర్చబడి నిప్పు అంటించబడినై అంతకు పూర్వం చంపబడిన అడవి\nపందిని సైనికులు ఎత్తి నిప్పులో పడ వేశారు. వజ్రముష్టి కాసేపు ఆ కాల్చ\nబడుతున్న అడవిపంది కేసి చూసి, \"అయ్యా! ఇది ఒక్కటే మనందరి\nఆకలి తీర్చేందుకు సరిపోదనుకుంటాను మీరు అనుమతించితే, నాలుగైదు నిమి\nషాల్లో నేను మరేదైనా జంతువును పట్టుకు రాగలను,'' అన్నాడు.\nమందరదేవుడూ, శివదత్తుడూ అనుమ తించారు. వజ్రముష్టితోపాటు, ఇద్దరు\nసైనికులు కూడా విల్లంబులు తీసుకుని బయలుదేరారు. అడవిలో కొంతదూరం\nవెళ్ళిన తరవాత వారికి ఒక చోట నాలు గైదు లేళ్ళు మేస్తూ వుండటం కనిపిం\nచింది. సైనికులు బాణా లు ఎక్కు పెట్టేంతలో వజ్రముష్టి వారిని\nవారించుతూ, '' ఈ చిన్న జంతువులను పట్టుకునేందుకు మీరు బాణాలను వృధా\nపుచ్చవద్దు. మీరిక్కడే వుండండి. నేను పని పూర్తిచేసుకువస్తాను ! ” అంటూ\nచెట్లచాటున మెల్లగా బయలుదేరాడు.\nసైనికులు కూడా నిశ్శబ్దంగా వజ్రముష్టి వెనక నడవసాగారు. వజ్రముష్టి అడుగులో అడుగు వేసుకుంటూ కొంతదూరం నడిచి,\nలేళ్ళు వున్న చోటుకు దాపుల వున్న చెట్లను పిల్లిలా ఎగబాకాడు. అతడు ఏమి\nచేయబోతున్నాడో తెలియని సైనికులు, ఇదంతా వింతగా చూస్తున్నారు. వజ్రముష్టి\nలేళ్ళకు పైన వున్న చెట్టుకొమ్మల వెంట పాములా పాకిపోయి, హఠాత్తుగా అక్కడి\nనించి వాటి మీదికి దూకేశాడు.\nకనుమూసి తెరిచేంతలో లేళ్లు చెంగున దూకినై. వాటిలో ఒకటి వజ్రముష్టి బల\nమైన చేతుల్లో తగుల్కొని పారిపోయేం దుకు వృధా ప్రయత్నం చేస్తోంది.\nవజ్రముష్టి తన చేతుల్లో చిక్కిన లేడిని, సునాయాసంగా భుజాన వేసుకుంటూ,\n\"ఈ పన్నెండు సంవత్సరాల కాలం, నా ఆహార సంపాదన ఇలాగే జరిగింది.\nఈటె, బాణాలు - ఇలాంటివి వాడేందుకు, అవి నా కెక్కడా లభించలేదు. ఒకటి\nరెండుసార్లు పెద్దపులి నుంచీ, ఎలుగు బంటి నుంచీ, వట్టి చేతులతో పోరాడి\nప్రాణరక్షణ చేసుకున్నాను.\" అన్నాడు.\nసైనికులు, వజ్రముష్టి దేహబలాన్నీ ప్రదర్శించిన తెలివితేటలనూ చూసి చాలా\nఆశ్చర్యపోయారు. దాదాపు అయిదు అడుగుల ఎత్తూ, పొట్టికాళ్ళూ, పొట్టి\nచేతులూ – అతడిలో అంత శక్తి వుంటుం దని మొదట్లో వాళ్ళూహించలేదు.\nకొద్దిసేపటి తరవాత, అందరూ తిరిగి శివదత్తుడున్నచోట చేరారు. వజ్రముష్టి\nలేడిని పట్టిన విధం, సైనికులు 'చెప్పగా విని, శివదత్తుడు చాలా ఆశ్చర్యపడ్డాడు.\nమందరదేవుడు కూర్చున్న చోటు నుంచి లేచి, వజ్రముష్టిని సమీపించి\nఅతడి భుజం తడుతూ, \" వజ్రముష్టి, నువ్వు మా అనుచరుడుగా లభించటం మా అదృష్టం అనుకుంటున్నాను. నీకు\nసముద్రకేతుడు చేసిన ద్రోహంలాంటిదే, నాకూ నరవాహను డనేవాడు చేశాడు.\nమన ఇద్దరం పగ తీర్చుకునేందుకే బతకాలి!\" అన్నాడు.\n\"మందరదేవుడు చెప్పినట్టు, నువు మాకు అనుచరుడుగా వుండవలసిన\nవాడివే. ' ఈ ద్వీపంలో మేము ఎదుర్కో వలసిన ప్రమాదాలేమైనా వుంటే, అందుకు\nనువ్వు మా వెంట వుండి సహాయపడగల వనుకుంటాను. ఏదో ఒక రోజున నిన్ను\nపన్నెండేళ్ళు ఈ భయంకర ద్వీపంలో. ప్రవాసిగా చేసిన ఆ ఓడదొంగ సముద్ర\nకేతుడి మీద నువ్వు పగసాధించుకోగలవని నా నమ్మకం!\" అన్నాడు శివదత్తుడు.\n\"అయ్యా, నేనూ అలాంటి సుదినం కోసమే ఎదురు చూస్తున్నాను!\" అని వజ్ర\nముష్టి అనేంతలో, సముద్ర తీరం నుంచి వికృతమైన కేకలూ, అరుపులూ వినిపిం\nచినై. అందరూ ఆశ్చర్యచకితులై అటు కేసి తలలు తిప్పారు. — (ఇంకా వుంది)",
            "book_page_end": 21
        },
        {
            "title": "ఉత్తమలోభి",
            "book_page_start": 18,
            "pdf_page_start": 18,
            "pdf_page_end": 23,
            "author": "వసుంధర",
            "genre": "బేతాళ కథ",
            "moral": "డబ్బును కేవలం సంపాదనే కాక, దాన్ని కాపాడటానికి కూడా తెలివైన వ్యూహం అవసరం. నిస్వార్థ లోభిని కాపలాదారుగా నియమించడం రాజు తెలివైన నిర్ణయం.",
            "keywords": [
                "లోభం",
                "విక్రమార్కుడు",
                "బేతాళుడు",
                "చంద్రసేనుడు",
                "ధన సంరక్షణ"
            ],
            "characters": [
                "విక్రమార్కుడు",
                "బేతాళుడు",
                "చంద్రసేనుడు",
                "లోభి",
                "కాపలావాడు",
                "మంత్రి"
            ],
            "locations": [
                "వజ్రపురి",
                "గ్రామం",
                "రాజధాని"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని\nదించి, భుజాన వేసుకుని ఎప్పటిలాగే మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, '' రాజా, ఓర్పూ, పట్టుదలకు తోడుగా వివేకం\nకూడా లేనప్పుడు, మనిషి తాను సాధిం చినదాన్ని నిలబెట్టుకోలేడు, అది పరుల\nపాలైపోతుంది. ఈ అర్ధరాత్రివేళ నిన్ను, యెన్ని శ్రమలకు గురి చేస్తున్నవాడు,\nనీకన్న వివేకవంతుడయితే, వజ్రపురి రాజు లాగా తప్పక నష్టపోతావు. నీకు,\nఅతడి కథ చెబుతాను, శ్రమ తెలియ కుండా విను,\" అంటూ యిలా చెప్ప\nసాగాడు:\nవజ్రపురి రాజు చంద్రసేనుడు మారు -వేషంలో దేశాటన చేస్తూ, ఒక రాత్రివేళ\nఒక చిన్న గ్రామం చేరాడు. అప్పటికి\nఊరంతా నిద్రపోతున్నది. రాజు ఒక ఇంటిముందు ఆగి, తలుపు తట్టబోయాడు.\n“నువ్వెవరో పరదేశివి లాగున్నావు !\nఈ ఇంటి తలుపులెందుకు తడుతు న్నావు ?” అన్న స్వరం వినబడింది\nరాజుకు.\nరాజు వెనక్కు తిరిగి చూశాడు. సుమారు పాతికేళ్ళ యువకుడొకడు,\nఆయన కేసి పరీక్షగా చూస్తున్నాడు.\n\"నువ్వెవరు?'' అని రాజు, ఆ యువ కుణ్ణి అడిగాడు.\n\" నేనీ ఊరుకు రాత్రివేళ కాపలా కాస్తూంటాను. నువ్వు పరదేశివా, దొంగవా\nఅన్న అనుమానం కలిగింది. ఒకవేళ నువ్వు పరదేశివైతే మాత్రం, ఒక చిన్న\nహెచ్చరిక చేద్దామనుకుంటున్నాను,\" అన్నాడు కాపలావాడు.\n\" అదేమిటో చెప్పు,\" అన్నాడు రాజు కుతూహలంగా.\nఆ ఇంట్లోవాడు పరమలోభి. వాడు, ఈ రాత్రి నీకు ఉచితంగా ఆశ్రయం\nయివ్వడు. కాని, అలా యిచ్చేవాళ్ళు ఊరినిండా చాలామంది వున్నారు. ఇదీ,\nనీకు చెప్పాలనుకుంటున్నది.\" అన్నాడు కాపలావాడు.\nరాజుకు ఆ లోభి సంగతి తెలుసుకో వాలనిపించింది. వెంటనే ఆయన తలుపు\nతట్టాడు. మరుక్షణం లోపలి నుంచి, \"వస్తున్నాను!\" అన్న కేక వినబడింది.\nఅంత రాత్రివేళ తట్టగానే తలుపు తీసినవాడు లోభి ఎలా అవుతాడన్న అను\nమానం కలిగింది రాజుకు.\nఆయన ఎంతో మర్యాదగా, \"తమరు గొప్ప దయాస్వభావులని విన్నాను. నేను\nపరదేశి ని. దయచేసి ఈ రాత్రికి తమ ఇంట ఆశ్రయం యిప్పించాలి,\"\nఅన్నాడు.\n\"నువ్వు, నా గురించి తప్పుగా విన్నావు. నాలో దయాస్వభావం లేదు. నేను పరదే\nశులకు ఆశ్రయం యివ్వను.\" అన్నాడు లోభి నిర్మొహమాటంగా.\n“అతిథులకు ఆశ్రయం యివ్వటం కోసం, తమరు రాత్రింబవళ్ళు ఎదురు\nచూస్తూంటారని అందరూ చెప్పారు. నేను తలుపు తట్టగానే, మీరు వెంటనే పల\nకడం అందుకు సాక్ష్యం!\" అన్నాడు రాజు.\n\" అదా ! నా డబ్బును ఏ దొంగవెధవో దోచుకుపోతాడన్న భయంతో, రాత్రిళ్ళు\nనాకు సరిగా నిద్రపట్టదు. అందువల్లనే, నీవు తలుపుతట్టగానే నాకు వినిపించింది.\nపదేపదే తలుపులు తడితే, అవి అరిగి బలహీనపడిపోతాయి.. అందుకే వెంటనే\nతలుపు తీశాను. యిక, నీ దారిన వెళ్ళు.\" అన్నాడు లోభి.\n\" ఇంత రాత్రివేళ ఎక్కడికనిపోను?\nపోనీ డబ్బు తీసుకునయినా ఆశ్రయం యివ్వండి,'' అంటూ రాజు, లోభికి ఒక\nబంగారు నాణెం చూపించాడు.\nబంగారు నాణాన్ని తీసుకుని లోభి, రాజుకు మంచి పడక ఏర్పాటు చేశాడు.\nమర్నాడు లోభి బతుకుతున్న తీరు చూసి, రాజుకు చాలా బాధకలిగింది.\nలోభి దొడ్లో పళ్ళచెట్లున్నాయి. అతడికి రెండావులూ, రెండు గేదెలూ వున్నాయి..\nవంట దగ్గిర నుంచి, ఇంటి చాకిరీ అంతా ఒక్కడే చేసుకుంటాడు. తన డబ్బును\nవడ్డీలకు అప్పు యిస్తూంటాడు. పళ్ళూ, పాలూ అమ్ముకుంటాడు. క్షణం విశ్రాంతి\nలేకుండా రోజంతా శ్రమపడి, రాత్రికి తన డబ్బేమయిపోతుందో అన్న బెంగతో\nసరిగా నిద్రపోడు.\nఒక్క పూట అయినా అతడు కడుపు నిండా భోజనం చేయగా చూడాలని\nపించింది రాజుకు. ఆయన లోభికి ఒక బంగారు నాణెం యిచ్చి, ఇద్దరు\nమనుషులకు ఘనంగా విందు ఏర్పాటు చేయించు,” అన్నాడు.\n\"ఇద్దరెపరు?\" అన్నాడు లోభి ఆశ్చర్యపోతూ.\n\"నువ్వూ, నేనూ. నేను రాజవంశీ యుణ్ణి, ఒంటరిగా భోజనం చెయ్యను.\"\nఅన్నాడు రాజు.\nరాత్రికి విందు ఘనంగానే ఏర్పా టయింది. కాని. లోభి రాజుతో కలిసి\nభోజనం చెయ్యలేదు. అతడు కొంత డబ్బు తీసుకుని, ఊళ్ళో వున్న మరొక\nపరదేశిని విందు భోజనానికి వెంట తీసుకు వచ్చాడు.\nభోజనం అయాక రాజు, లోభిని, \" మనం కలిసి భోజనం చేద్దామను\nకున్నాం. కాని, నువ్వు మరొకణ్ణి పిలు చుకు వచ్చావు. కారణం ఏమిటి?\"\nఅని అడిగాడు.\n'\" కడుపునిండా తింటే, కంటినిండా కునుకు వస్తుంది. అప్పుడు యిక నా\nడబ్బు నాకు దక్కదు!\" అన్నాడు లోభి.\nరాజు ఆశ్చర్యపడి, “ నీ వంటి లోభిని నేనెక్కడా చూడలేదు. నేనీ దేశాన్నేలే\nరాజును. నువ్వు, నా వెంట నగరానికి రా. నిన్ను మించిన లోభి లేడని ఋజు\nవైతే, ఇప్పుడు నీకున్న ఆస్తికి రెట్టింపు డబ్బు యిస్తాను,\" అన్నాడు.\nడబ్బుకు ఆశపడి లోభి, రాజు వెంట రావడానికి ఒప్పుకున్నాడు. రాజు\nగ్రామాధికారిని పిలిచి తానెవరయినదీ చెప్పి, లోభి ఇంటికి గట్టి కాపలా\nఏర్పాటు చేశాడు. తరవాత లోభిని వెంట బెట్టుకుని రాజధాని చేరాడు.\nరాజు, మంత్రికి లోభిని గురించి చెప్పి, తాను లోభుల మధ్య పోటీ ఏర్పాటు\nచేయాలనుకుంటున్నానన్నాడు.\n“ ప్రభూ, ఇది ప్రయోజనం లేని పని. వినోదానికైనా ఒక హద్దంటూ\nవుండాలికదా!\" అన్నాడు మంత్రి.\n“ఈ పోటీవల్ల ప్రయోజనమేమిటో, అది అయ్యాక తెలుస్తుంది,\" అన్నాడు\nరాజు.\nమంత్రి ఒక వారం రోజు ల్లో కొంతమంది లోభుల్ని పోగు చేశాడు.\nఅందర్నీ ఒక చోట సమావేశపరిచారు.\nపోటీ ఏమిటంటే, లోభుల్లో ఎవరైనా ముందుకు వచ్చి, మరొక లోభిని దానం\nఆడగాలి. ఆ డబ్బు రాజు, లోభికి\nయిస్తాడు. లోభి ఆ డబ్బు దానంగా యివ్వవచ్చు. లేదా పాతిక కొరడా\nదెబ్బలు తిని, తనే వుంచుకోవచ్చు. లోభిని అడిగి దానం పుచ్చుకోలేని దుర\nదృష్టవంతుడికి ఒక కొరడా దెబ్బ శిక్ష పడుతుంది.\nచాలామంది లోభులు కొరడా దెబ్బలు తిని, డబ్బు తమ వద్దనే వుంచుకోవా\nలనుకున్నారు. కాని, అయిదారు కొరడా దెబ్బలు తిన్నాక, బాధకు తట్టుకోలేక,\nరాజు యిచ్చిన డబ్బును దానం చేసేశారు. ఆఖరుకు రాజు గ్రామంనుంచి తనవెంట\nతీసుకువచ్చిన లోభివాడి వంతు వచ్చింది వాడిని దానం అడగడానికి, ఏ లోభీ\nముందుకు రాలేదు.\nరాజు వాళ్ళవంక ఆశ్చర్యంగా చూసి, “ఇంతవరకూ యీ పోటీలో ప్రతి\nఒక్కడూ అంతో, యింతో లాభం పొందాడు. ఇంక ఒక్కడే మిగిలాడు.\nఅతణ్ణి దానం అడగండి,\" అన్నాడు.\nఅప్పుడు లోభులంతా ఏకకంఠంగా, ప్రభూ, ఇతడి ముఖం చూస్తూంటే,\nపాతిక కొరడా దెబ్బలు తినడమే కాదు, ప్రాణం పోయినాసరే తన డబ్బు ఎవరికీ\nయివ్వడని తెలిసిపోతున్నది. అడిగి లేదనిపించుకున్న మాకూ ఒక కొరడా\nదెబ్బ తప్పదుగదా ! \" అన్నారు.\nరాజు తన వెంట తెచ్చినవాణ్ణి ఉత్తమ లోభిగా నిర్ణయించి, ఒక పెద్ద భవనం\nలోపలికి తీసుకుపోయాడు. అందులో రాజవంశానికి సంబంధించిన పురాతన\nవస్తువులెన్నో వున్నవి. పాలరాతి శిల్పాలు వజ్రవైడూర్యాలు పొదిగిన పిడులుగల\nకత్తులు, బంగారు దారాలతో నేసిన వస్త్రాలు, వెండి, బంగారు పాత్రలు.\nఇవన్నీ చూసి ఆశ్చర్యపోతున్న లోభితో రాజు, \" ఈ మొత్తం భవనాన్ని\nనీ కిచ్చేస్తాను. ఇక్కడ వుండిపోతావా ?'' అన్నాడు.\nలోభి తెల్లబోయి, అంతలోనే తేరు కుని, \"ఇంతకన్నా అదృష్ట మేమున్నది,\nప్రభూ ! కాని, నా ఆస్తి అంతా గ్రామంలో వుండిపోయిందే,\" అన్నాడు.\n\" దాన్ని గురించి ఎలాంటి విచారం పెట్టుకోకు ! నీ ఆస్తి అంతా బంగారంగా\nమార్చి, ఈ భవనంలోకి చేర్పిస్తాను.\" అన్నాడు రాజు.\nలోభి అందుకు సంతోషంగా అంగీక రించాడు. రాజు అతడికి ఉచిత భోజన\nసదుపాయం కూడా ఏర్పాటు చేశాడు.\nబేతాళుడు ఈ కథ చెప్పి, \"రాజా, వజ్రపురి రాజు చంద్రసేనుడి కన్న అవి\nవేకులు మరెక్కడైనా వుంటారా ? తర తరాలుగా అతడి పూర్వీకులు కూడబెట్టిన\nఅంతులేని ధన సంపదను, ఒక లోభి వాడి పరం చెయ్యడమేమిటి? ఇలాంటి\nరాజు పరిపాలనార్హుడెలా అవుతాడు? ఈ సందేహానికి సమాధానం తెలిసి కూడా\nచెప్పకపోయావో, నీ తల పగిలిపోతుంది,\" అన్నాడు.\nదానికి విక్రమార్కుడు, \"చంద్ర సేనుడు నువ్వు అనుకుంటున్నట్టు అవివేకి\nకాదు. అతడు ఒక పథకం ప్రకారం లోభిని నగరానికి తీసుకువచ్చి, పరీక్ష\nపెట్టి, అందరికన్న ఉత్తమలోభి అని తెలుసుకున్నాడు. లోభి అయినవాడికి\nడబ్బు మాత్రమే సర్వస్వం, మరే సుఖాలూ ఆశించడు. డబ్బుకు రాత్రిం\nబవళ్ళు కాపలా వుంటాడు తప్పితే, అందు లోంచి చిల్లిగవ్వ ఖర్చుపెట్టడు. తర\nతరాలుగా రాజులు కూడబెట్టిన విలువైన వస్తువులను తస్కరించేందుకు ఎందరో\nప్రయత్నిస్తూంటారు. వాటిని కాపాడు కోవాలంటే, నమ్మకస్థుడైన కాపలావాడు\nకావాలి. చంద్రసేనుడు అందుకు తాను వెంట తెచ్చిన• లోభి తగినవాడ ని\nగుర్తించాడు. ఆ లోభి, తాను ఆ భవనా నికి హక్కుదారునని అనుకోవచ్చు; కాని\nవాస్తవంలో దానికి కాప లా వాడు మాత్రమే!\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 23
        },
        {
            "title": "స్వర్ణకారుడి ఎన్నిక",
            "book_page_start": 24,
            "pdf_page_start": 24,
            "pdf_page_end": 25,
            "author": "రాం బాబు",
            "genre": "నీతి కథ",
            "moral": "కేవలం నిజాయితీపరుడు మాత్రమే తనకు కలిగిన లాభాన్ని దాచకుండా, అసలు వాస్తవాన్ని సూటిగా చెబుతాడు.",
            "keywords": [
                "నిజాయితీ",
                "స్వర్ణకారుడు",
                "దివాను",
                "మోసం",
                "బంగారం"
            ],
            "characters": [
                "జగన్నాధం",
                "దివాను",
                "సుందరి",
                "వీరాచారి",
                "కైలాసం",
                "బ్రహ్మం"
            ],
            "locations": [
                "ఆనందపురం"
            ],
            "content": "ఆనందపురం జమీందారు జగన్నాధం తన రెండవ కుమార్తె సుందరి పెళ్ళి\nవైభవంగా చేయదలిచాడు. ఆమెకు ఎన్నో విలువైన బంగారు ఆభరణాలు\nకావాలి. వాటిని తయారుచేసేందుకు నమ్మకమైన స్వర్ణకారుణ్ణి పిలిపించమని\nఆయన, దివానుకు చెప్పాడు.\nఇదివరకు జమీందారు పెద్ద కుమార్తె మాలతి పెళ్ళికి చేయించిన ఆభరణాలలో\nస్వర్ణకారుడు చాలా కల్తీ కలిపి, నాణ్యత లేని ఆభరణాలు తెచ్చియిచ్చాడు.\nఆ సంగతి తరవాత చాలా కాలానికి బయటపడింది. ఈసారి అలాంటి మోసం\nజరగకుండా జాగ్రత్తపడదలిచా డు జమీందారు.\nసుందరి పెళ్ళి విషయం తెలియగానే ఆమెకు ఆభరణాలు మేము చేస్తామంటే,\nమేము చేస్తామని చాలామంది స్వర్ణకారులు దివాణానికి వ చ్చారు. వాళ్ళల్లో\nచాలామంది పచ్చి మోసగాళ్లని దివానుకు తెలుసు. అందుచేత ఆయన వాళ్ళందరినీ\nపంపించివేశాడు.\nఆనందపురంలో యేడు కొత్తగా వృత్తి ప్రారంభించిన స్వర్ణకారులు\nముగ్గురున్నారు.) వాళ్ళు వీరాచారి. కైలాసం, బ్రహ్మం. ఈ ముగ్గురిలో\nఎవరికో ఒకరికి, ఆభరణాలు చేసే పని అప్పగించాలనుకున్నాడు దివాను. వాళ్ళ\nపనితనాన్ని గురించి కొందరు దివాణం ఉద్యోగులు కూడా ఆయనకు చాలా\nగొప్పగా చెప్పారు.\nదివాను ఆ ముగ్గురినీ పిలిపించి, వాళ్ళకు మాలతి ఆభరణాల్లో తలా ఒకటి\nయిచ్చి వాటి నాణ్యత గురించి చెప్ప మన్నాడు. ఆ మర్నాడే ముగ్గురు స్వర్ణ\nకారులూ తిరిగివచ్చి దివానును కలుసు\nకున్నారు. ఆ సమయంలో జమీందారు కూడా అక్కడే వున్నాడు.\nవీరాచారి తాను తీసుకుపోయిన ఆభర ణాన్ని దివానుకు యిచ్చి, \" అయ్యా,\nదీన్ని ఎవరు చేశారో కాని, యిందులో రెండు పాళ్ళు రాగి కలిపారు. స్వచ్ఛమైన\nబంగారం ఒక్క పాలు మాత్రమే వున్నది,\" అన్నాడు.\nకైలాసం తాను తీసుకున్న ఆభరణాన్ని దివానుకు చూపుతూ, \" అయ్యా, ఈ\nఆభరణం చేసినవాడు పచ్చి మోసకారి. ఇందులో ఒక పాలు రాగీ, ఒక పాలు\nఇత్తడి కలిపాడు. ఇక మిగిలిన ఒక్క పాలుమాత్రమే మంచిబంగారం\" అన్నాడు.\nబ్రహ్మం కూడా తనకిచ్చిన ఆభర ణాన్ని దివానుకు అందజేస్తూ, \"అయ్యా,\nఇందులో ఒక్క పాలు మాత్రమే స్వచ్ఛ మైన బంగారం. మిగతా మూడుపాళ్ళూ\nబంగారం కాదు,\" అన్నాడు.\nదివాను ముగ్గుర్నీ పంపివేసి, జమీం దారుతో, '' తమరు ఏమాత్రం సంకోచించ\nకుండా ఆభరణాలు చేసే పనిని బ్రహ్మా నికి అప్పగించండి,\" అన్నాడు.\nజమీందారు ఆశ్చర్యపోతూ, \" వీళ్లల్లో బ్రహ్మం నిజాయితీపరుడని ఎలా\nతెలిసింది?' అని అడిగాడు.\n\"వీరాచారికీ, కైలాసానికీ బంగారంలో కల్తీ కలిపే ఆలవాటున్నది. అందువల్లనే\nవాళ్ళు, ముందుగా ఆభరణాల్లో కలిపిన యితర లోహాల మాట చెప్పి, తరవాతనే\nవున్న బంగారం సంగతి చెప్పారు. బ్రహ్మంలో అలాంటి మోసగుణం లేదు\nకాబట్టే, అతను ముందుగా ఆభరణంలో వున్న బంగారం పాలు చెప్పి, మిగతాది\nబంగారం కాదన్నాడు. ఆ ముగ్గురు యిచ్చిన జవాబులను బట్టి అతను\nనిజాయితీపరుడన్న నమ్మకం నాకు కలి గింది.” అన్నాడు దివాను.\nజమీందారు జగన్నాధం తన దివాను తెలివితేటలకు చాలా సంతోషించి,\nకుమార్తె ఆభరణాలు చేసే పని బ్రహ్మానికి అప్పగించాడు.",
            "book_page_end": 25
        },
        {
            "title": "అసూయాపరుడు",
            "book_page_start": 26,
            "pdf_page_start": 26,
            "pdf_page_end": 29,
            "author": "గుంటక సాంబిరెడ్డి",
            "genre": "నీతి కథ",
            "moral": "అసూయ మనిషిని క్రూరమృగంగా మారుస్తుంది. అది తనకే హాని కలిగిస్తుంది.",
            "keywords": [
                "అసూయ",
                "సాముగరిడీ",
                "సాధువు",
                "జంతురూపం",
                "పగ"
            ],
            "characters": [
                "సూరన్న",
                "వీరన్న",
                "సాధువు",
                "వేటగాడు",
                "పులి (రూపం)"
            ],
            "locations": [
                "సిద్ధవరం గ్రామం",
                "అరణ్యం"
            ],
            "content": "సిద్ధవరం గ్రామంలో సూరన్న, వీరన్న అనే యువకులుండేవారు. సూరన్నకు\nదాపులనున్న అడవి సమీపాన నాలుగెక రాల మెట్ట పొలం వుండేది. అతడు\nపొలం సేద్యం చేసుకుంటూ కాలం వెళ్ళ బుచ్చేవాడు. వీరన్నకు ఆస్తిపాస్తులేం\nలేవు. అతడు అరణ్యంలో దొరికే ఫల సాయం పోగుచేసీ, కట్టెలు కొట్టితెచ్చి\nగ్రామంలో అమ్ముకొని, రోజులు గడుపు కొస్తున్నాడు.\nసూరన్నా, వీరన్నా కూడా సాముగరి డీల్లో, బలప్రదర్శనలో ఆ చుట్టుపక్కల\nగ్రామాల్లో బాగా పేరుమోసినవాళ్ళు. దసరాపండగలప్పుడు జరిగే యిలాంటి\nప్రదర్శనలలో వీరన్న ప్రతి సంవత్సరం మొదటివాడుగానూ, సూరన్న రెండవ\nవాడుగానూ వస్తూండేవాళ్ళు. గెలిచిన వీరన్నకు విలువైన బహుమతులతోపాటు మంచి గౌరవమర్యాదలు కూడా జరుగు\nతూండేవి.\nఈ కారణంవల్ల సూరన్నకు వీరన్న పట్ల చాలా అసూయగా వుండేది. అది\nక్రమంగా వీరన్నను ఎలాగైనా హత మార్చాలన్నంత పగగా తయారైంది.\nఒకసారి సాధువొకడు దక్షిణదేశం నుంచి కాశీకిపోతూ, సూరన్న పొలం\nపక్కన వున్న అరణ్యంలో, ఒక చెట్టు కింద నాలుగు రోజుల పాటు నివాసం\nఏర్పరచుకున్నాడు. అలాంటివాళ్ళ దగ్గిర ఏవో మహిమలుంటవని విని వున్న\nసూరన్న. అతడికి ఎంతో భక్తిగా పళ్ళూ ఫలాలూ సమర్పిస్తూ, సాధువు ఆదర\nణకు పాత్రుడయాడు.\nసాధువు తిరిగి ప్రయాణం అయిపోతూ సూరన్నతో. \"వయసులో చిన్నవాడివైనా,\nసాధు సన్యాసులంటే నీకున్న భక్తి, నాకు\nచాలా సంతోషం కలిగించింది. ఏమన్నా సాయం కావాలంటే కోరుకో, యిస్తాను.\"\nఅన్నాడు.\nఇలాంటి సమయంకోసమే ఎదురు చూస్తూ, వీరన్నను హతం చేసేందుకు\nమనసులో తిరుగులేదనుకున్న పథకం వేసుకున్న సూరన్న సాధువు తో,\n'' అయ్యా, అరణ్యం పక్కన వున్న నా పంటపొలానికి అడవి దున్నల నుంచీ,\nయితర మృగాల నుంచీ రక్షణలేకుండా పోతున్నది.. వాటిని భయపెట్టేందుకు,\nనాకు కోరినప్పుడు ఏ క్రూరమృగం రూపమో వచ్చేటట్టు అనుగ్రహించండి,\"\nఅన్నాడు.\nసాధువు, సూరన్న ముఖంలోకి పరీక్షగా చూస్తూ చిన్నగా నవ్వి, తన సంచిలోంచి\nమూడు మూలికలు తీసి అతడికిస్తూ, \" ఇవి నీకు కోరినప్పుడు మూడుసార్లు\nమాత్రం ఏ జంతురూపం ధరించడానికై నా ఉపయోగపడతవి. ఈ మూలిక నోట్లో\nవేసుకుని నములుతూ, ఏ జంతు రూపం కావాలని కోరుకుంటావో, ఆ జంతురూపం\nవచ్చేస్తుంది. ఆ జంతు శరీరానికేదైనా ప్రమాదం జరిగినా, లేక తిరిగి యథా\nరూపం కావాలని కోరుకున్నా. ఆ రూపం నీకు వచ్చేస్తుంది.'' అని చెప్పాడు.\nఆనాటి నుంచీ సూరన్న. వీరన్నను తుదముట్టించేందుకు అవకాశం ఎప్పుడు\nదొరుకుతుందా అని ఎదురు చూడ సాగాడు. ఒకనాటి మధ్యాహ్నం వేళ\nవీరన్న అరణ్యంలోకి వెళ్ళడం సూరన్న కంటబడింది.\nఅతడు, వీరన్న వెనకగా బయలుదేరి అరణ్యంలోని గుబురు చెట్ల చాటుకు\nపోయి, మూలికల్లో ఒకదాన్ని నమిలి, ఎలుగుబంటుగా మారాడు. వీరన్న తిరిగి\nవచ్చేటప్పుడు హఠాత్తుగా అతడి మీద పడి చంపాలని సూరన్న ఆలోచన.\nసూర్యాస్తమయానికి మరికొద్ది కాలం వున్నదనగా వీరన్న చెట్లమధ్యగా వస్తూం\nడడం, ఎలుగుబంటి రూపంలో వున్న\nసూరన్న చూశాడు. వెంటనే అతడు పొదల చాటుగా నక్కుతూ వీరన్నను సమీపిం\nస్తుండగా, మరొక మనిషి హఠాత్తుగా చెట్ల వెనకనుంచి బయటికి వచ్చి, ఉచ్చు\nవేసివున్న తాడును గిరగిర తిప్పుతూ, \"వీరన్నా, కొంచెం పక్కకు తప్పుకో !\nవచ్చిన పని వృధాకాలేదు : ఎలుగుబంటు దొరకనే దొరికింది.\" అన్నాడు.\nవాడు పేరుమోసిన పెద్ద వేటగాడు. అరణ్యంలో దొరికిన క్రూరమృగాలను\nపట్టుకుని, నగరంలోని జంతుప్రదర్శన శాలకు అమ్ముతూ వుంటాడు. వాణ్ణి\nవీరన్నతో పాటు, సూరన్న కూడా ఎరుగు.\nవేటగాణ్ణి చూస్తూనే సూరన్న బతుకు జీవుడా అనుకుంటూ దూరంగా చెట్లల్లోకి\nపారిపోయి, తనకు తిరిగి మామూలు రూపం రావాలని కోరుకున్నాడు. అంతలో\nఅక్కడికి వేటగాడూ, వీరన్నా వచ్చి అతణ్ణి ఆ దాపుల ఎక్కడైనా ఎలుగుబంటును\nచూశావా అని అడిగారు. సూరస్న అమా యికంగా ముఖం పెట్టి, తానేం చూడ\nలేదని వాళ్ళకు చెప్పి. ఇంటి దారి పట్టాడు.\nఈ విధంగా సాధువు. సూరన్నకు యిచ్చిన మూలికల్లో ఒకటి వృధా అయి\nపోయింది. మర్నాడు సూరన్న బాగా ఆలోచించి అడవికిపోయి, మూలిక నమిలి\nఎనుబోతు రూపం తెచ్చుకున్నాడు. ఆ రూపంలో వుండి వీరన్నను కొమ్ములతో\nపొడిచి, కాళ్ళతో తొక్కి చంపాలని అతడి ఆలోచన.\nసూరన్న యిలా ఎనుబోతు రూపంలో వీరన్నను వెతుకుతూండగా, అతణ్ణి ఒక\nపెద్దపులి చూసి భయంకరంగా గాండ్రిం చింది. సూరన్న పరుగు పుచ్చుకున్నాడు.\nపులి వెంటబడి తరుమసాగింది. ఇక లాభం లేదని అతడు తిరిగి మనిషి రూపం తెచ్చు\nకుని ఒక చెట్టుపైకి ఎగబాకి ప్రాణాలు రక్షించుకున్నాడు.\nప్రయత్నం ఫలించ కుండానే రెండవ మూలిక కూడా వృధాకావడంతో నూరన్న\nయీసారి అరణ్యానికి పోయి పులి రూపం తెచ్చుకుని, భుజాలలోతు ఊబిలోంచి\nచెట్లచాటున పొంచి వున్నాడు. చేతులు ఆడిస్తూ, \" చచ్చిపోతున్నాను,\nవీరన్నా. రక్షించు!” అంటూ కేకలు పెట్టాడు.\nఆ కేకలు విని ఆశ్చర్యపోయి, వీరన్న అక్కడికి వచ్చి తన పైపంచ సూరన్నకు\nఅందించి, అతణ్ణి బయిటికి లాగుతూ, \"సూరన్నా. నీకు పెద్దపులి రూపం ఎలా\nవచ్చింది? నా వెంట ఎందుకు పడ్డావు?\" అని అడిగాడు.\nసూరన్న, వీరన్న కాళ్ళ మీద పడి క్షమించమని కోరి, జరిగినదంతా దాచ\nకుండా చెప్పాడు.\nవీరన్న అతణ్ణి ఓదార్చుతూ, ‘“సూరన్నా అసూయ మనిషిని క్రూరమృగంగా\nమార్చగలదని, నీ అనుభవం ద్వారానే రుజువయింది గదా! జరిగిందేమిటో\nయిద్దరం మరిచిపోదాం. ముందు ఆ కన బడే కొండవాగులో స్నానం చెయ్యి.\nతరవాత ఇంటికి వెళ్ళొచ్చు.'\" అని, చేయి పట్టుకుని వాగుకేసి తీసుకుపోయాడు.",
            "book_page_end": 29
        },
        {
            "title": "చిత్రమైన జాతకం",
            "book_page_start": 30,
            "pdf_page_start": 30,
            "pdf_page_end": 33,
            "author": "చందమామ బృందం",
            "genre": "జాతక కథ",
            "moral": "సద్గుణాలు, విధి నిర్ణయం, మరియు పెద్దల సలహా ప్రకారం నడచుకుంటే విజయం లభిస్తుంది.",
            "keywords": [
                "జాతకం",
                "రాజు",
                "సన్యాసి యోగం",
                "మహారాజ యోగం",
                "వారసత్వం"
            ],
            "characters": [
                "కళింగు (రాజు)",
                "చిన్న కళింగు",
                "మగధరాజు",
                "మగధ రాజపుత్రి",
                "విజయకళింగు",
                "బోధిసత్వుడు"
            ],
            "locations": [
                "కళింగ రాజ్యం",
                "దాంతిపురం",
                "అరణ్యం"
            ],
            "content": "కళింగ రాజ్యంలో అనేకమైన గొప్ప నగరా లుండేవి. అందులో దాంతిపురమనే నగ రానికి ప్రభువు కళింగు. అతనికి పెద్ద\nకళింగు, చిన్న కళింగు అని ఇద్దరు కొడుకులు. వీరి జాతకాలు పరిశీలించిన\nదైవజ్ఞులు ఇలా చెప్పారు :\nతండ్రి తదనంతరం పెద్దవాడే రాజ్యా నికి వస్తాడు. చిన్నవాడిది మాత్రం చిత్ర\nమైన జాతకం. అతని జీవితమంతా సన్యాసి యోగమే. కాని, మహారాజయోగం\nగల అదృష్ట వంతుడు కుమారుడుగా పుడతాడు !\nకొద్ది కాలానికి రాజు కళింగు కాలం చేశాడు. జ్యేష్ఠుడు సింహాసన మధిష్ఠిం\nచాడు. చిన్నవాడికి రాజప్రతినిధి పదవి వచ్చింది. తనకు కలగబోయే కుమారుడు\nమహారాజు కాబోతాడని జ్యోతిష్కులు చెప్పిన మాట చిన్న కళింగుకు బాగా మనసుకి పట్టింది. ఈ ధీమాతో అతడు\nఅన్నకు లొంగి వుండక స్వతంత్రుడుగా వ్యవహరింప సాగాడు. ఉభయుల మధ్యా\nకలతలు ప్రారంభమైనై. రాజు చిన్నవాణ్ణి బంధించమని ఆజ్ఞాపించాడు.\nఅదే కాలమందు బోధిసత్వుడు అవత రించి, కళింగరాజ్య మంత్రులలో ఒక\nడుగా ఉంటూ వచ్చాడు. పెద్ద కళింగు తరంనాటికి అతడు బాగా వృద్ధుడయ్యాడు.\nకుటుంబ క్షేమం కోరిన ఆ వృద్ధ మంత్రి చిన్న కళింగు వద్దకు వచ్చి, రహస్యంగా\nరాజాజ్ఞను వెల్లడించాడు. రానున్న అవ మానాన్ని తలపోశాడు చిన్నవాడు.\n\"తాతా! అన్నివిధాలా నాకు నీవే హితుడవు. ఆనాడు జ్యోతిష్కులు చెప్పిన\nమాటలు నీకు తెలుసుకదా! అవి ఫలించ డమే నిజమైతే నా కోరిక నెరవేర్చవలసిన\nబాధ్యత నీపై వున్నది. ఇదిగో, నా పేరు\nగల ఉంగరం, నా శాలువా, నా ఖడ్గం, ఈ మూడూ ఎవడైతే నీ వద్దకు తెచ్చి\nఆనవాలు చూపిస్తాడో, వాడే నా కొడుకుని గుర్తుంచుకో. నీ చేతనైన సహాయం కూడా\nచెయ్యి,\" అని చెప్పి రెండవ కంటికి తెలియకుండా అరణ్యాల్లోకి పారి పోయాడు.\nఆ రోజుల్లో మగధరాజుకు లేకలేక ఒక కుమార్తె కలిగింది. ఈమై జాతకం\nచూసిన జ్యోతిష్కులు, \"ఇది ఒక చిత్ర మైన జాతకం. రాజకుమారి జీవితం ఒక\nసన్యాసినిగా గడుపుతుంది. ఐతే, ఆమెకు మహారాజ యోగం గల ఒక కుమారుడు\nపుడతాడు,'' అని చెప్పారు.\nఈ వర్తమానం తెలియగానే సామంత రాజు లందరూ రాజపుత్రిని పెళ్ళాడాలని\nవచ్చి పోటీలు పడసాగారు. రాజుకు గట్టి చిక్కే వచ్చింది. వీరిలో తన కూతుర్ని\nఏ ఒకరికి ఇచ్చినా తక్కినవారు కక్షగట్టి పగ తీర్చుకోవడం సహజం. కనుక,\nఈ అపాయం నుండి తప్పించుకోడానికి నిశ్చయించాడు. . గత్యంతరం లేక\nభార్యనూ, కూతుర్నీ వెంటబెట్టుకుని మారువేషంతో అరణ్యాల్లోకి పలాయన\nనదీతీరాన సదుపాయమైన జాగాలో ఒక చిన్న కుటీరం నిర్మించుకుని\nఅందులో ముగ్గురూ కాలక్షేపం చేస్తూ వచ్చారు. వీరి కుటీరానికి కొంచెం ఎగువనే\nకళింగరాజపుత్రుని కుటీరం ఉన్నది'.\nఒక రోజున, కుమార్తెను కుటీరంలో వదలి, మగధ రాజదంపతులు కంద\nమూల ఫలాదులకోసం వెళ్ళారు. ఆ సమ యంలో రాజపుత్రి రకరకాల పువ్వులు\nపోగుచేసి ఒక చక్కని దండ కట్టింది. కుటీరం పక్కనే గంగ ఒడ్డున ఒక\nగున్న మామిడిచెట్టు వుంది. మగధ రాజ పుత్రి ఆ చెట్టెక్కి కొమ్మల్లో కూర్చుని\nతను కట్టిన పువ్వుల దండను అక్కడి నుండి నీటిలో పడవేసి, వేడుక\nచూస్తున్నది.\nఆ పువ్వులదండ తేలి ఆడుతూ పోయి పోయి, స్నానం చేస్తున్న చిన్న కళింగు\nతలకు తాకింది.\nవెంటనే అతడు దానిని తీసి చూసి, \"ఎంత చక్కటి పూలదండ! ఎన్ని\nరకాల పువ్వులు ! దీనిని ఇంత ఇంపుగా సొంపుగా కూర్చినామె అపురూపమైన\nఅందకత్తె అయివుంటుంది. ఈ మహా రణ్యంలో ఇటువంటి సుందరికి పని\nయేమిటో?'' అని ఎన్నోవిధాల ఆలోచిం చాడు. దండ కట్టిన సుందరిని వెతకాలని\nఅతని మనస్సు ఉరకలు వేయసాగింది. ఈ సంకల్పంతో కళింగు అరణ్య\nమార్గాన వెళుతూవుండగా, ఒక దిక్కు నుండి వీనులవిందు చేసే తీయని కంఠ\nస్వరం వినవచ్చింది. అట్టె నిలబడి అటు ఇటు చూడగా, మామిడిచెట్టు కొమ్మల్లో\nకూర్చొని పాడుతున్న సుందరి అతడికి కనిపించింది.\nరాజపుత్రిని చూసి, కళింగు పరవశుడై, ఆమెతో కుశల ప్రశ్నలు ప్రారంభించాడు.\nచివరకు, ఆమెను తన భార్యగా చేసుకో వాలనే ఉద్దేశం వెల్లడించాడు. అందు\nకామె, \" మీరు ఋషిసంతతికి చెందిన వారు, మేము క్షత్రియులం!\" అన్నది.\nవెంటనే కళింగు, \" నేనూ క్షత్రి యుణ్ణి,” అంటూ తన గుట్టుమట్టులన్నీ\nవిప్పి చెప్పాడు. అప్పుడు రాజకుమారి తమ పరిస్థితులు కూడా దాపరికం\nలేకుండా చెప్పివేసింది.\nఇద్దరూ కలిసి ఆమె తండ్రివద్దకు వెళ్ళగానే, సంగతి సందర్భాలు తెలుసు\nకుని, “ఇతడే అమ్మాయికి తగిన వరుడు,\" అని మగధరాజు నిశ్చయించాడు.\nచిన్న కళింగుకీ, మగధ రాజపుత్రికీ వివాహం జరిగింది.\nకొద్ది కాలానికే వారికి ఒక కుమారుడు కలిగాడు. గొప్ప లక్షణాలతో ప్రకాశించే\nఆ బిడ్డడికి, విజయకళింగు అని పేరు పెట్టి అల్లారు ముద్దుగా పెంచుకుంటు\nన్నారు.\nకొన్నాళ్ళు గడిచిన తరవాత ఒక రోజున, కళింగు జాతకాలు తీసి, లెక్క\nవేసి గ్రహకూటాలు ఎలా వున్నదీ చూశాడు. అప్పటికి తన అన్న ఐన పెద్ద\nకళింగు ఆయువు మూడి వుంటుందని లెక్కలవల్ల తేలింది.\nఅప్పుడు కళింగు కొడుకును చేర బిలిచి, \" కుమారా! నీవు జీవితం గడప\nవలసింది ఈ అడవులలో కాదు. నా అన్న పెద్ద కళింగు దాంతిపుర ప్రభువు,\nఆ రాజ్యానికి వారసుడవు నీవే! కనుక, వెంటనే వెళ్లి ఆ సింహాసనం అధిష్ఠించు,\"\nఅని చెప్పి, వృద్ధమంత్రిని గురించి చెప్పి, మూడు వస్తువులూ ఆనవాలిచ్చి దీవించి\nపంపాడు.\nతలిదండ్రుల వద్దా, తాతా అమ్మమ్మల వద్దా సెలవు తీసుకున్న విజయకళింగు\nదాంతిపురం చేరుకుని, వృద్ధమంత్రిని దర్శించి, నేను ఫలానా అని చెప్పాడు.\nఅప్పటికి, చిన్న కళింగు అంచనా ప్రకారమే అతని అన్న కాలం చేశాడు:\nదాంతిపురం అరాచక స్థితిలో వున్నది.\nఒక మహాసభ ఏర్పాటు చేసి, వృద్ధ మంత్రి చిన్నవాడైన విజయకళింగు పుట్టు\nపూర్వోత్తరాలు వెల్లడించేసరికి, సభికు లందరూ ఆశ్చర్యభరితులై జేజేలు\nకొట్టారు.\nవృద్ధమంత్రి ఐన బోధిసత్వుడి సల హాలు పాటిస్తూ, విజయకళింగు చక్కగా\nరాజ్యం పరిపాలించి, పెద్దల పేరు నిల బెట్టాడు.",
            "book_page_end": 33
        },
        {
            "title": "తైమూర్ దాడి",
            "book_page_start": 34,
            "pdf_page_start": 34,
            "pdf_page_end": 37,
            "author": "చందమామ బృందం",
            "genre": "చరిత్ర",
            "moral": "యుద్ధాలు, దండయాత్రలు తీవ్రమైన మానవ మరియు సంపద నష్టానికి దారితీసి, నాగరికతలను నాశనం చేస్తాయి.",
            "keywords": [
                "తైమూర్",
                "దండయాత్ర",
                "ఢిల్లీ",
                "తుగ్లక్ వంశం",
                "నగర విధ్వంసం"
            ],
            "characters": [
                "తైమూర్ (తైమూర్తేన్)",
                "మహమూద్ (సుల్తాన్)",
                "వ్యాపారి"
            ],
            "locations": [
                "సమర్కండ్",
                "భారతదేశం",
                "ఢిల్లీ నగరం"
            ],
            "content": "సమర్కండ్ అమీరైన తైమూర్తేన్ భారతదేశం సంపద గురించి కథలు\nకథలుగా విన్నాడు. అక్కడి నుంచి వర్తకులు తీసుకువచ్చిన అద్భుతమైన\nవస్తువులను చూసి అమితాశ్చర్యం చెంది, భారతదేశం మీదికి దండెత్తాలని\nకలలుగనసాగాడు.\nగొప్ప సైన్యాన్ని సమకూర్చుకుని తైమూర్ 1398 వ సంవత్సరంలో ఢిల్లీ\nమీదికి దండెత్తాడు. దారిలో తారసపడిన ప్రతి పల్లెనూ, పట్టణాన్నీ దోచుకుంటూ,\nవేనకు వేలమందిని బందీలుగా తన వెంట నడిపించాడు.\nఆ సమయంలో తుగ్లక్ వంశంలో ఆఖరివాడైన మహమూద్ ఢిల్లీని\nపరిపాలిస్తున్నాడు. అతడు తైమూర్ సేనలను ఎదుర్కొన్నాడు. కాని అతడి\nసైన్యం చాలా బలహీనం కావడంతో, ప్రవాహాన్ని ఆవలేని ఇసుక వంతెనలా\nఅది ఉన్న చోటు కూడా తెలియకుండా పోయింది. తైమూర్ సులభంగా ఢిల్లీ\nనగరంలో ప్రవేశించాడు.\nసుల్తాన్ మహమూద్ గుజరాత్కు పారి పోయాడు. తైమూర్ తన వెంట తీసు\nకొచ్చిన లక్షమంది ఖైదీలను, తిరుగు బాటు చేయగలరన్న అనుమానంతో,\nఅందరినీ చంపించాడు. ఢిల్లీనగరం శివార్లు రక్తసిక్తమై ప్రజలను భయ\nభ్రాంతులను చేసింది.\nఒకనాడు తైమూర్ విశ్రాంతి తీసు కుంటున్న సమయంలో కొందరు ఢిల్లీ\nనగర ప్రముఖులు అతడిని మంచి చేసుకోవాలని కొన్ని విలువైన బహు\nమతులు తీసుకుపోయి ఇచ్చారు.\nకాని ఆ తర్వాత వరిస్థితి తారుమా రయింది. తైమూర్ సైనికులు ఇద్దరు\nతప్పతాగి నగరవీధిలో గొడవ చెయ్య డంతో వారిలో ఒకణ్ణి ఒక వ్యాపారి\nలాగి చెంపదెబ్బ కొట్టాడు. ఆ సంఘటన *\nతైమూర్ దృష్టికి వచ్చింది.\nతైమూర్ ఈ సంఘటన సాకుగా తన సై నికులను అమాయకులైన నగర\nపౌరుల మీదికి ఉసికొల్పాడు. వాళ్ళు ఇల్లూ, కొట్టూ, గుడి అని భేదం లేకుండా\nదొరికినదంతా దోచుకున్నారు.\nసైనికులు ఒక్కొక్క ప్రాంతాన్ని పూర్తిగా దోచుకున్న తరువాత, దానికి\nనిప్పంటించేవారు. ఇలా చాలామంది. సజీవదహనం చేయబడ్డారు. మిగిలిన\nవారు నిరాశ్రయులయ్యారు. ఢిల్లీనగరం అంతకు ముందు కనీ వినీ ఎరుగని\nకిరాతక కృత్యాలను అనుభవించవలసి వచ్చింది.\nవేలకొలదిమంది చంవబడ్డారు, చావగా మిగిలిన వారిని తైమూర్ సైనికులు\nజైళ్ళకు లాక్కుపోయారు. వాళ్ళను ఏమాత్రం ప్రతిఘటించినా, పారిపోవ\nడానికి ప్రయత్నించినా ప్రజలు చావుకు గురికావలసి వచ్చింది. వది హేను\nరోజులపాటు ఢిల్లీనగరం అమానుష మైన హింసలను అనుభవించింది.\nఢిల్లీనగరంలోని వందలాది మంది. కళాకారులూ, శిల్పులూ తైమూర్ బంది\nలయ్యారు. ఆపారమైన ధన సంపదతో పాటు వందలాదిమంది శిల్పకారులను\nవెంటబెట్టుకుని తిరుగుముఖం పట్టాడు తైమూర్. తిరుగు ప్రయాణంలోనూ\nదారి పొడవునా, మీరట్, కాంగ్రా, జమ్మూ మొదలైన ప్రాంతాలను.\nదోచుకుంటూ నాశనంచేస్తూ వెళ్ళాడు.\nతైమూర్ వెళ్ళిన తర్వాత ఢిల్లీనగరం ఘోరమైన కరువు కాటకాలకూ, వ్యాధు\nలకూ గురయింది. అందువల్ల ప్రాణా లతో మిగిలిన కొద్దిమంది కూడా,\nకొన్నాళ్ళకు చనిపోయారు. అందమైన ఢిల్లీ నగరం దయ్యాల నగరంలా\nకనిపించింది.\nతైమూర్ తన వెంట తీసుకొచ్చిన భారతీయ శిల్పులచేత సమర్కండ్లో\nఒక బ్రహ్మాండమైన మసీదును నిర్మిం చాడు. అది ఆ ప్రాంతంలోని శిల్ప\nకళను ఎంతో ప్రభావితం చేసింది. భారతదేశం మీదికి దాడి జరిపిన ఏడేళ్ళ\nతర్వాత 1405 వ సంవత్సరంలో తైమూర్ మరణించాడు.",
            "book_page_end": 37
        },
        {
            "title": "గౌరవం",
            "book_page_start": 38,
            "pdf_page_start": 38,
            "pdf_page_end": 41,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "డబ్బు కోసం పనిచేసే వారికి, కేవలం సరదా కోసం పనిచేసే వారికి మధ్య తేడా ఉంటుంది. నిజమైన కళాకారులకు గౌరవం అనేది డబ్బు కంటే ముఖ్యం.",
            "keywords": [
                "సంగీత విద్వాంసుడు",
                "గౌరవం",
                "జమీందారు",
                "డబ్బు",
                "అపార్థం"
            ],
            "characters": [
                "చండప్రచండుడు",
                "జమీందారు",
                "సంగీతశర్మ",
                "పిల్లలు"
            ],
            "locations": [
                "ధర్మవరం"
            ],
            "content": "గొప్ప సంగీత విద్వాంసుడని పేరుపొందిన చండప్రచండుడు ధర్మవరం వచ్చాడు.\nఆయన ఎన్నో దేశాలు తిరిగి, లెక్క లేనన్ని రాజసన్మానాలు పొంది, అంతు\nలేని ఐశ్వర్యవంతుడై, ఆ ఊరు చేరాడు.\nఅంత గొప్పవాడు తమఊళ్ళో వుంటున్నం దుకు, ఊరివారంతా సంతోషించారు.\nధర్మవరం జమీందారుకు ఎంతో మర్యాదస్థుడని పేరు. చండప్రచండుడు\nతన గ్రామం వచ్చినప్పుడు ఆయన విద్వాంసుణ్ణి ఘనంగా సత్కరించి, ఇల్లు\nదొరికేవరకూ తన ఇంటనే ఆతిథ్యం యిచ్చాడు.\nజమీందారుకు నలుగురు పిల్లలున్నారు. వాళ్ళందరికీ సంగీతమంటే మంచి ఆసక్తి.\nవాళ్ళుకాక ఆయన బంధువుల పిల్లలు మరొక ఆరుగురున్నారు. వాళ్ళకూ సంగీత\nమంటే ఆసక్తి వున్న కారణంగా జమీం దారు పొరుగూరు విద్వాంసుడొకణ్ణి\nవాళ్ళకు గురువుగా నియమించాడు.\nఈ గురుశిష్యులు చేసే సంగీత సాధన ఒకసారి విని, చండప్రచండుడు\nజమీందారుతో, \" ఈ మహాప్రపంచంలో యింతకంటే విద్వాంసుడే మీకు దొరక\nలేదా? ఆయన మీ పిల్లలను తప్పు దారిలో పెడుతున్నాడు.\" అన్నాడు.\nచండప్రచండుడు చెప్పింది విని, జమీందారు నవ్వి వూరుకున్నాడు. కాని,\nఆయన గురువును మాన్పించలేదు. కొద్ది రోజుల తర్వాత చండప్రచండుడు ఒక\nమంచి ఇల్లు కొనుక్కుని అందులో కాపరం పెట్టాడు. కొద్దికాలం గడిచాక\nఏ కారణంవల్లనో పొరుగూరి విద్వాంసుడు రావడం మానుకున్నాడు.\nధర్మవరంలో సంగీతం నేర్చుకునే పిల్లలేకానీ, సంగీతం వినే పెద్దలు లేరు.\nఒంటరిగా సంగీత సాధన చేసుకోవడం చండప్రచండుడికి బాగా విసుగనిస్తు\nన్నది. జమీందారు అడిగితే, ఆయన ఇంట్లోని పిల్లలందరికీ తను సంగీతం\nచెప్పాలని ఆయన అనుకున్నాడు. కాని, మాటవరసకైనా జమీందారు, చండ\nప్రచండుడి దగ్గిర ఆ ప్రసక్తి తేలేదు.\nకొన్ని రోజులు చూసి చండప్రచండుడు జమీందారుతో, \" మన ఊరిలో సంగీతం\nనేర్చుకోవాలన్న కోరిక వున్నవాళ్ళందరికీ ఉచితంగా సంగీతం చెప్పదలిచాను.\"\nఅన్నాడు.\nఆ య న అలా అన్న మర్నాడే వందమంది శిష్యులు తయారయ్యారు.\nనాలుగు రోజులపాటు చండప్రచండుడు వాళ్ళతో నానా శ్రమా పడ్డాడు. ఒక్క\nజమీందారింటి పిల్లలకు తప్ప. మిగతా వాళ్ళందరికీ ముందు రోజు చెప్పిన\nపాఠాలు మర్నాటికి గుర్తుండేవికావు. ఒకనాడు వచ్చినవాడు, రెండోనాడు వచ్చే\nవాడు కాదు. ఈ శిష్యుల బెడద ఎలా వదుల్చుకోవాలో తెలియక చండ\nప్రచండుడు, జమీందారు నే సలహా అడిగాడు. “ ఊరికే సంగీతమంటే అడ్డ\nమైనవాళ్ళూ వస్తారు ; ఎంతో కొంత జీతం అనండి, సరిపోతుంది,\" అన్నాడు\nజమీందారు.\nఆ విధంగానే చండప్రచండుడు నెలకు వరహా జీతం యివ్వగలవాడినే శిష్యుడుగా\nతీసుకుంటానన్నాడు. దానితో ఆ య న శిష్యుల సంఖ్య వందనుంచి ఇరవైకి పడి\nపోయింది. అందులో పదిమంది జమీందారు పిల్లలు; మిగతా వాళ్ళు\nసామాన్య కుటుంబీకులు.\nచండప్రచండుడు ఎంతో శ్రద్ధగా తన శిష్యులను తీర్చిదిద్దేవాడు. సంగీతంలో\nవాళ్ళను తనంతటివాళ్ళను చేయాలని ఆయన కోరిక. కాని, జమీందారు\nప్రవర్తన ఆయనకు బాధకలిగించసాగింది.\nసామాన్య శిష్యుల తలిదండ్రులు తరచుగా చండప్రచండుడి దగ్గిరకు వెళ్ళి,\nఆయనను మెచ్చుకుంటూండేవాళ్ళు. నెల జీతం ప్రతి మాసంలోనూ పున్నమి వెళ్ళిన\nఏకాదశినాడు అందజేస్తూండేవాళ్ళు. జమీందారు మాత్రం ఆయనను ఏనాడూ\nపొగడలేదు నెల జీతం కూడా ఏనాడూ సక్రమంగా యివ్వలేదు. ఒక్కొక్కసారి\nచండప్రచండుడే జీతం విషయం శిష్యు లకు గుర్తుచేస్తూండేవాడు.\n`ఒక సంవత్సరంపాటు యిలాగే జరిగింది. తను జీతం తీసుకుని సంగీతం\nచెబుతున్న కారణంగా జమీందారు తనను గౌరవించడం లేదని చండప్రచండుడికి\nఅనుమానం వచ్చింది.\nఆయన ఒకనాడు జమీందారును కలుసుకుని, \" నా ఆరోగ్యం బావుండడం\nలేదు. మీ పిల్లల సంగీత శిక్షణకు మరొక గురువును చూసుకోండి,\" అన్నాడు.\n\"తమ ఆరోగ్యంకన్న ముఖ్యమైంది మరేంలేదు! మీరు విశ్రాంతి తీసుకోవడం\nమంచిది,'' అన్నాడు జమీందారు.\nదీనితో చండప్రచండుడికి జమీందారు మీద చాలా కోపం కూడా వచ్చింది.\nఆయన తనను బతిమాలి, తన పిల్లలకు పాఠాలు చెప్పడం మానవద్దని కోరతాడను\nకున్నాడు. కాని, అలా జరగలేదు.\nఒక్క వారం గడిచే లోపల ఊళ్లోకి కొత్త సంగీత గురువు వచ్చాడు. జమీందారు ఆయనకు నెల నెలా రోజు\nతప్పకుండా జీతం యిచ్చేవాడు. ప్రతి రోజూ ఒకసారి పలకరించి పాఠం బాగా\nచెబుతున్నారని ప్రోత్సహించేవాడు.\nఈ కొత్త గురువు పేరు సంగీతశర్మ. తనకు వచ్చినంతలో సంగీతం ఇతరులకు\nనేర్పడమేగాక, గొప్ప విద్వాంసులు దొరికితే వారి వద్ద నేర్చుకోవాలని అను\nకుంటూండేవాడు. అతడికి చండప్రచండు డిని గురించి తెలిసి, ఆయన దర్శనానికి\nవెళ్లాడు. చండప్రచండుడు సంగీతశర్మను సాదరంగా ఆహ్వానించి, జమీందారు\nఅతడినెలా ఆదరిస్తున్నాడో తెలుసుకుని ఆశ్చర్యపోయాడు.\nఆయన సంగీత శర్మతో, '' నాకు తెలిసిన విద్య అంతా నీకు నేర్పుతాను:\nకాని, జమీందారు నిన్ను గౌరవించి నట్టుగా, నన్ను గౌరవించలేదు. నేనడిగి\nనట్టుగా కాక - జమీందారు నా పట్ల అలా ప్రవ ర్తించడంలోని ర హ స్య మేమి టో\nతెలుసుకుని, నాకు చెప్పాలి. ఎందుకంటే, నాలో లోపమేమైనావుంటే సవరించుకోవా\nలని వున్నది,\" అన్నాడు.\nఈ విషయం సంగీతశర్మకూ ఆశ్చ ర్యాన్ని కలిగించింది. అతడు జమీందా\nరును కలుసుకుని, అయ్యా, తమరు నా పట్ల ఎంతో దయ చూపిస్తున్నారు కానీ,\nగతంలో మీ పిల్లలకు సంగీత బోధన చేసిన చండప్రచండులవారికి నెల జీతం\nసరిగా యిచ్చేవారు కాదనీ, ఎదటపడి వారిని మెచ్చుకునేవారు కాదనీ, కొందరు\nచెప్పగా విన్నాను. మీరు మరోలా భావిం చకపోతే, వారికంటే ఎక్కువ గౌరవానికి\nనేనెలా అర్హుణ్ణయానో తమనుంచి వినా లని వున్నది,'' అన్నాడు.\nజమీందారు నవ్వి \" చెపితే నువ్వు బాధపడవు గదా ? \" అన్నాడు.\n‘\" ఇందులో బాధపడవలసిందేముం టుంది, చెప్పండి!\" అన్నాడు సంగీతశర్మ.\n\"నువ్వు డబ్బు కోసం సంగీతం చెబు తున్నావు; ఆయన సరదా కోసం చెప్పే\nవాడు. ఆయనకు నెలజీతం యివ్వా లంటే, పాఠానికి యింత అని వెల కట్టి\nనట్టు అనిపించి యిబ్బందిగా వుండేది. ఎదటపడి పొగడడానికి కూడా అంతే!\nమహారాజ సన్మానాలందుకున్న ఆయనకు నా పొగడ్తలేపాటి? వచ్చిన కాస్త విద్యతో\nపొట్ట చేతపట్టుకు వచ్చిన నిన్నూ, మహా విద్వాంసు ఒకేలా\nచూసేది?\" అన్నాడు జమీందారు.\nఈ విషయం సంగీతశర్మ ద్వారా విని చండప్రచండుడు, జమీందారును అపార్థం\nచేసుకున్నందుకు ఎంతగానో నొచ్చు కున్నాడు. ఆ తర్వాత ఒకరోజున జమీం\nదారు చండప్రచండుడికి బంగారు గండ పెండరం తొడిగి ఘనంగా సన్మానించాడు.",
            "book_page_end": 41
        },
        {
            "title": "వ్యర్థమైన తీర్పు",
            "book_page_start": 42,
            "pdf_page_start": 42,
            "pdf_page_end": 46,
            "author": "చందమామ బృందం",
            "genre": "రాజ కథ",
            "moral": "తెలివైన వారికి అనుకూలమైన విధంగా ఇచ్చిన వ్యర్థమైన తీర్పు కూడా వారికి లాభదాయకం అవుతుంది.",
            "keywords": [
                "రాజు",
                "తీర్పు",
                "ప్రేమ",
                "వివాదం",
                "చంద్రపాలుడు",
                "అశోకవనం"
            ],
            "characters": [
                "శక్తిసింహుడి",
                "చంద్రపాలుడు",
                "సూర్యవర్మ",
                "సీమంతిని",
                "రాజభటులు"
            ],
            "locations": [
                "నాగపట్టణం",
                "అశోకవనం"
            ],
            "content": "నాగపట్టణానికి రాజైన శక్తిసింహుడి ఆస్థానంలో ఆయనకు అభిమాన పాత్రులు\nఇద్దరు ఉండేవారు. వారిలో ఒకడు సూర్య వర్మ అనే సామంతుడు. ఈయన రాజు\nగారికి దగ్గిర బంధువు కూడానూ. ఆయనకు సీమంతిని అని ఒక పెళ్ళి\nయీడు వచ్చిన కుమార్తె కూడా ఉండేది. రాజుగారికి ప్రాణం కన్న ఎక్కువైన\nరెండవ వ్యక్తి చంద్రపాలు డనే యువ కుడు. అతను రాజుగారికి ప్రధాన అంగ\nరక్షకుడు. రాజుగారు యుద్ధానికి బయలు దేరి వెళ్ళినప్పుడు కూడా చంద్రపాలుడు\nరాజుగారి వెంట ఉండి అసామాన్య పరాక్రమ విక్రమాలతో శత్రువులపై\nయుద్ధం చేసేవాడు.\nఅతను యుద్ధ రంగంలో రాజుగారి ప్రాణాలను ఎన్నిసార్లు కాపాడాడో లెక్క\nలేదు. అందుచేత రాజుగారు అతణ్ణి తన కొడుకు కన్న ఎక్కువగా చూసుకునే\nవాడు. రాజభటులలో ప్రతి ఒక్కడూ అతనిని దైవంలాగా పూజించేవారు. సూర్య\nవర్మ కుమార్తె సీమంతిని ఏనాడో చంద్ర పాలుణ్ణి తన భర్తగా ఎన్నుకున్నది. తగిన\nఅవకాశం చూసి అతనిని పిలిపించింది. ఇద్దరూ మాట్లాడుకున్నారు. ఒకరినొకరు\nప్రేమించుకున్న వారు కావటంచేత పెళ్లాడ నిశ్చయించుకున్నారు.\nచంద్రపాలుడు ఈ విషయాన్ని రాజు గారికి చెప్పాడు. రాజుగారు సూర్యవర్మను\nపిలిచి, నీ కుమార్తె సీమంతిని చంద్ర పాలుణ్ణి ప్రేమిస్తున్నట్టు విన్నాను. వారిద్ద\nరికీ వివాహం జరుపుదామా?” అని అడిగాడు.\nఈ మాట వినగానే సూర్యవర్మ ముఖం జేవురించింది. \"అలా ఎన్నటికీ జరగ\nటానికి వీల్లేదు! నేనీ పెళ్ళికి ఒప్పను !\nఅసలు నా కూతురు చంద్రపాలుణ్ణి ప్రేమిస్తున్నదంటే కూడా నేను నమ్మను!\"\nఅన్నాడాయన రాజుగారితో.\nతరవాత సూర్యవర్మ ఇంటికి వెళ్ళి కుమార్తెతో మాట్లాడాడు. తాను చంద్ర\nపాలుణ్ణి ప్రేమిస్తున్నట్టు సీమంతిని ఒప్పు కున్నది. సూర్యవర్మ మండిపడి ఆమెను\nనానా చివాట్లూ పెట్టాడు.\nఇది జరిగిన మర్నాడే సీమంతిని ఎవరికీ తెలియకుండా ఇంటి నుంచి బయలుదేరి\nవెళ్ళి చంద్రపాలుణ్ణి కలుసుకున్నది. వా రిద్దరికీ ఒక పురోహితుడు పెళ్ళి\nచేశాడు. వా రిద్దరూ అడవిలోకి వెళ్ళి అక్కడ కాపరం పెట్టారు.\nఈ అడవి చంద్రపాలుడిదే. కొంత కాలం కిందట రాజుగారు చంద్రపాలుడికి\nనగరం వెలపల కొంత భూమి మాన్యంగా ఇచ్చాడు. అందులో ఒక భాగంలో అశోక\nచెట్లు మాత్రమే ఉన్న అడవి ఉన్నది. అక్కడ చంద్రపాలుడు కుటీరం\nనిర్మించాడు.\nసూర్యవర్మ రాజుగారితో ఏకాంతంగా మాట్లాడి, \" నేను నలుగురిలోనూ తల\nఎత్తుకు తిరగలేని పరిస్థితి ఏర్పడింది. నా కుమార్తెను నాకు అప్పగించమని\nమీరు కబురు చేస్తే చంద్రపాలుడు మీ మాట తోసి వెయ్యడు!'' అన్నాడు.\nరాజు గారు, “కబురు చేస్తాను ! \" అన్నాడు. కాని ఆయన ఏమీ చెయ్య\nలేదు, చూసీచూడనట్టుగా ఊరుకున్నాడు.\nసూర్యవర్మ రాజుగారి చేత ఏదో ఒకటి చేయించాలనే ఉద్దేశంతో ఒక యుక్తి\nపన్నాడు. ఆయన నిండుసభలో లేచి నిల బడి, మహారాజా, చంద్రపాలుడు నా\nకుమార్తెను బలాత్కారంగా తీసుకుపోయి అరణ్యంలో ఉంచాడని తెలిసింది.\nఆమెను తిరిగి నాకు ఇప్పించి, ఆ దుర్మా ర్గుణ్ణి శిక్షించి నాకు న్యాయం చేయమని\nతమరిని అర్థిస్తున్నాను!'' అన్నాడు.\nఇప్పుడు రాజుగారు విధిగా చర్య తీసుకోవలసి వచ్చింది. ఆయన తన భటు\nలకు, \" మీరు అరణ్యానికి వెళ్ళి చంద్ర పాలుణ్ణి బంధించి తీసుకు రండి.\nసీమంతినిని తెచ్చి క్షేమంగా సూర్యవర్మ ఇంట చేర్చండి!'' అని ఉత్తరువిచ్చాడు.\nవెంటనే భటులు అశోకవనానికి బయలుదేరారు. సూర్యవర్మ కూడా కత్తి\nతీసుకుని వీరుడులాగా వారి వెంట వెళ్ళాడు.\nనిజానికి రాజభటులందరికీ చంద్ర పాలుడంటే అమితమైన అభిమానం.\nఅతనితో యుద్ధం చెయ్యాలన్న కోరిక వారిలో ఏ ఒక్కడికీ లేదు. అందుచేత\nవారు తమలో ఇద్దరిని ముందుగా చంద్ర పాలుడి వద్దకు పంపి జరిగిన సంగతి\nకబురు చేశారు.\nసూర్యవర్మ తనను పట్టుకోవటానికి రాజభటులను తెస్తున్నాడని తెలియగానే\nచంద్రపాలుడు సీమంతినిని తీసుకుపోయి అరణ్యంలో దూరంగా సురక్షితమైన ఒక\nరహస్యస్థలంలో దాచి తిరిగి తన కుటీ రానికి వచ్చేశాడు. మరి కొంతసేపటికి\nసూర్యవర్మ రాజభటులతో సహా వచ్చి, భటులను కుటీరం చుట్టూ నిలబెట్టి\nతలుపు తట్టాడు.\nచంద్రపాలుడు బయటికి వచ్చాడు. అతను సూర్యవర్మను ఎగాదిగా చూసి,\n\"మీకు శౌర్యం తక్కువయిందా ఏమిటి, ఇంతమందిని తోడు తెచ్చారు? ఇవాళ\nమీరో, నేనో తేల్చుకుందాం!\" అంటూ కత్తి దూశాడు.\n\"నీతో యుద్ధంచేసే ఖర్మమేమిటి నాకు? ఒరే, ఈ నీచుణ్ణి పట్టి బంధించండి!\"\nఅన్నాడు సూర్యవర్మ రాజభటులతో వారిలో ఒక్కడూ కదలలేదు. చంద్ర\nపాలుడు ద్వంద్వయుద్ధానికి ఆహ్వానిస్తే నిరాకరించినందుకు సూర్యవర్మను చూసి\nవాళ్ళు అసహ్యించుకున్నారు.\n\" సరే, అయితే పట్టుకోండి!'' అంటూ చంద్రపాలుడు రాజభటుల మధ్యగా\nఅరణ్యంలోకి పరిగెత్తాడు. రాజభటులు అతన్ని పట్టుకోలేదు. కుటీరంలో\nసీమంతిని జాడ దొరకలేదు. సూర్యవర్మ చేసిన యింత పెద్ద ప్రయత్నమూ\nబూడిదలో పోసిన పన్నీరయింది.\nఇక రాజుగారిని నమ్ముకుంటే పని కాదని సూర్యవర్మ ఈసారి ఇంకొక ఎత్తు\nఎత్తాడు. ఆయన కొందరు కవులనూ, గాయకులనూ పిలిపించి, వారికి డబ్బు\nబాగా యిచ్చి, \" మీరు అశోకవనానికి వెళ్ళి అక్కడ ఉండే చంద్రపాలుణ్ణి\nకీర్తించుతూ పద్యాలు చదవండి, పాటలు పాడండి. ఈ లోపుగా నా నౌకర్లు అతన్ని\nపట్టి బంధించి నా దగ్గిరకు తెస్తారు. తర వాత మీ దారిన మీరు వెళ్ళిపోవచ్చు!\"\nఅన్నాడు.\nఈ యుక్తి పారింది. కవి గాయకులు చంద్రపాలుడి కుటీరానికి వెళ్ళి స్తోత్ర\nపాఠాలు చదివే సమయంలో, సూర్యవర్మ నౌకర్లు అకస్మాత్తుగా చంద్రపాలుడిపై బడి\nబంధించి తెచ్చి, సూర్యవర్మ ఎదట ఉంచారు. ఆయన అతన్ని పట్టించుకుని\nరాజసభకు వెళ్ళి \" మహారాజా, దోషిని పట్టి తెచ్చాను. విచారించండి!\" అన్నాడు.\nరాజుగారు చంద్రపాలుడితో, “నీవు సీమంతినిని బలాత్కారంగా తీసుకు\nపోయావట. దానికేం చెబుతావు ?\" అని అడిగాడు.\n\"అదే, నా నేరమైతే నేను నిర్దోషిని, మహారాజా ! సీమంతిని బుద్ధిపూర్వకంగా\nనా వద్దకు వచ్చి నన్ను వివాహమాడింది!\" అన్నాడు చంద్రపాలుడు.\nసూర్యవర్మ ఆగ్రహావేశంతో, \" నేను ఇతనికి కన్యాదానం చెయ్యలేదు. అందు\nచేత తండ్రినైనందుకు నాకు సీమంతినిపై గల హక్కు ఇంకా నాదిగానే ఉన్నది.\nఈ పెళ్ళి చెల్లదు!\" అన్నాడు.\nరాజుగారు ఉభయులనూ ఏదోవిధంగా సమాధాన పరచాలని ప్రయత్నించాడు.\nసీమంతినిపై గల హక్కును విడిచి పుచ్చ టానికి ఇటు సూర్యవర్మా సమ్మతించ\nలేదు, అటు చంద్రపాలుడూ సమ్మ తించలేదు.\nచివరకు ప్రాణం విసిగి, \" అయితే నా తీర్పు వినండి. సీమంతిని ఉభయుల\nవద్దా ఉంటుంది. చెట్ల ఆకులు రాలేదాకా భర్త వద్ద ఉండి, చెట్లు మోడయినాక\nతండ్రి ఇంటికి వచ్చేస్తుంది. తిరిగి చెట్లు చిగిర్చినాక తన భర్త వద్దకు వెళ్ళు\nతుంది!'' అన్నాడు.\nఈ తీర్పు సూర్యవర్మకూ నచ్చలేదు. చంద్రపాలుడికి నచ్చలేదు; కాని దానికి\nఇద్దరూ బద్ధులుగాక తప్పింది కాదు.\nకొంతకాలం గడిచింది. ఆకులు రాలే కాలం వచ్చింది. చెట్లన్నీ మోడు\nకాసాగాయి. సూర్యవర్మ తన కుమార్తె వద్దకు తన మనుషులను పంపి, రాజు\nగారి తీర్పు గురించి ఆమెకు చెప్పి ఆమెను వెంటపెట్టుకు రమ్మన్నాడు. ఒకసారి\nఆమె తన ఇంటికి వస్తే తిరిగి భర్త వద్దకు వెళ్ళకుండా చెయ్యాలనే ఆయన\nదురుద్దేశం.\nసీమంతిని తన తండ్రి దూతలు చెప్పిన దంతా విన్నది. ఆమె వారితో, \"ఆకులు\nరాలి చెట్లు మోడయాక. గద నేను మా తండ్రి ఇంటికి వెళ్ళేది ? ఇంకా ఆకులు\nరాలటం లేదు. ఈ చెట్లు మోడయాక అలాగే వస్తాను!\" అంటూ వారికి చుట్టూ\nవున్న అశోకవృక్షాలను చూపింది. సూర్య వర్మ మనుషులు తిరిగి వెళ్ళిపోయారు.\nఅ శోక వృక్షాలు ఆకులు రాల్చవు. ఎన్నడూ మోడు కావు అందుచేత\nసీమంతిని తన తండ్రి ఇంటికి మళ్ళీ వెళ్ళనే లేదు.",
            "book_page_end": 46
        },
        {
            "title": "బతుకుభయం",
            "book_page_start": 47,
            "pdf_page_start": 47,
            "pdf_page_end": 49,
            "author": "వల్లూరు బాబురావు",
            "genre": "నీతి కథ",
            "moral": "జీవితంలో దేనిపై విసుగు పుట్టినా, తమలో ఉన్న బలహీనతలను తెలుసుకుని, వాటిని సరిచేసుకుంటే ఆనందం లభిస్తుంది.",
            "keywords": [
                "ఆత్మహత్య",
                "బిచ్చగాడు",
                "రాక్షసుడు",
                "బద్ధకం",
                "నగల పిచ్చి"
            ],
            "characters": [
                "వీరప్ప",
                "అనంతుడు",
                "అనంతుడి భార్య",
                "రాక్షసుడు"
            ],
            "locations": [
                "అరణ్యం",
                "కొండ శిఖరం"
            ],
            "content": "వీరప్ప అనే బిచ్చగాడొకడు, బతుకు మీద విసుగుపుట్టి ఆత్మహత్య చేసుకుందా\nమని అరణ్యంలో వున్న ఒక పెద్ద కొండ కేసి నడవసాగాడు. దారిలో అతడికి\nఅనంతుడనే వాడొకడు తారసపడ్డాడు. వాడూ బతుకు మీద రోత పుట్టినవాడే.\nఇద్దరూ కొండ చేరి, దాని ఎత్తయిన శిఖరం మీదినుంచి కిందికి దూకుదామని\nపోతున్నంతలో, ఒక గుహలోంచి భయం కరుడైన రాక్షనుడు హఠాత్తుగా బయిటికి\nవచ్చి, వాళ్ళను పట్టుకున్నాడు.\nవీరప్పా, అనంతుడూ ఏమాత్రం భయ వడక, మేము చచ్చిపోయేందుకు\nకొండశిఖరం కేసి పోతున్నాం. మాకు ఆ శ్రమ తప్పించావు !\" అన్నారు.\nఆ మాటలకు రాక్షసుడు ఆశ్చర్యపడి, వాళ్ళను ఆత్మహత్య చేసుకోవలసినంత\nకష్టాలేం కలిగినవని అడిగాడు.\nదానికి వీరప్ప, \" నేనొక బిచ్చగాణ్ణి. నా తండ్రి, తాతలు కూడా బిచ్చగాళ్ళే.\nకాని, నేను బిచ్చానికి పోతే, ప్రతివాళ్ళూ నన్ను అసహ్యించుకుని, పో దున్నపోతులా\nవున్నావంటున్నారు. నాకు బతుకంటే భయం పట్టుకున్నది,” అన్నాడు.\nరాక్షసుడు, వీరప్పను అడిగినట్టే అనం తుణ్ణ అడిగాడు. వాడు విచారంగా ముఖం\nపెట్టి, \"నా కష్టాలేమని చెప్పుకునేది! నేను కొద్దిపాటి ఆస్తిపాస్తులున్నవాణ్ణి. కాని,\nనా భార్యకు మితిమించిన నగలపిచ్చి. ఎప్పుడూ కొత్త నగలు చేయించమని\nపోరు పెడుతుంది. అది నా శక్తికి మించిన పని అని చెప్పినా వినదు. ఈ ఇంటి\nపోరు భరించలేక జీవితమంటే విసుగు పుట్టింది,'' అన్నాడు.\nరాక్షసుడు గుహలోకి పోయి రెండు సంచుల నిండుగా బంగారు నాణాలు\nతెచ్చి, ముందుగా ఒక సంచిని వీరప్ప కిస్తూ, '“ గృహస్థులు నీకు బిచ్చం వెయ్య\nకుండా దున్నపోతంటూ తిట్టి పంపడంలో తప్పేంలేదు. నువ్వు శరీరశ్రమ చేయ\nగలవుగాని, అదంటే నీకు అయిష్టం, బద్ధకం. వాటిని వదిలించుకునేవరకూ,\nయీ ధనంతో ఏదైనా వ్యాపారం చెయ్యి. సంవత్సరం గడిచాక, యిదే రోజున\nయిక్కడికి వచ్చి కనబడు.\" అన్నాడు.\nతరవాత రెండో సంచిని అనంతుడి కిస్తూ, '“ ఈ ధనంతో నీ భార్యకు నగలు\nచేయించి, అంతటితో తృప్తిపడమని చెప్పు. చావంటే భయంలేని యింత ధైర్య\nవంతుడివి, భార్యపట్ల అంత పిరికివాడిలా ప్రవర్తించడం సిగ్గుచేటు,'' అన్నాడు.\nవీరప్పకు చెప్పినటే, అనంతుణ్ణి ఒక సంవత్సరం తరవాత వచ్చి కలుసుకో\nమన్నాడు రాక్షసుడు. ఆ ఇద్దరూ సంతో షంగా తమ, తమ గ్రామాలకు వెళ్ళారు.\nసంవత్సరం గడవగానే వీరప్ప గుహ దగ్గిరకు వచ్చి రాక్షసుణ్ణి కలుసుకున్నాడు.\nవీరప్ప తన వెంట తెచ్చిన డబ్బు సంచిని రాక్షసుడి పాదాల ముందుంచి,\nవాడికి నమస్కరించి, \" నువ్వు, నా కళ్లు తెరిపించావు. చేతనైన పని ఏదో ఒకటి\nచేస్తూ బతకడంలో వున్న సుఖం గ్రహిం చాను. బిచ్చమెత్తడం మాని వేశాను.\nనా రెక్కల కష్టం మీద హాయిగా కాలం గడిచిపోతున్నది. నువ్వు యిచ్చిన\nడబ్బులో ఒక్క పైసా కూడా ఖర్చు\nచేయలేదు. నీ డబ్బు, నువ్వే వుంచుకో.\" అన్నాడు.\nరాక్షసుడు వీరప్పను మెచ్చుకుని, డబ్బు సంచీని గుహలోకి గిరవాటు వేశాడు.\nఅంతలో అక్కడికి అనంతుడు వచ్చాడు. అతడి వెంట ఒక స్త్రీ వున్నది.\nఆమె మెడలో ఒక్క మంగళసూత్రం తప్ప, ఒంటిమీద మరెలాంటి నగాలేదు.\nఆమె చేతిలో ఒక చిన్న మూట వున్నది.\nరాక్షసుడూ, వీరప్పా ఆమె కేసి ఆశ్చ ర్యంగా చూస్తున్నంతలో అనంతుడు,\n\" అయ్యా, యీమె నా భార్య!\" అని లోగడ రాక్షసుడు యిచ్చిన డబ్బు సంచీని\nవాడి కాళ్ళముందు పెట్టాడు.\nరాక్షసుడు కనుబొమలు చిట్లించి, \"అంత నగల పిచ్చిగలదని చెప్పిన నీ\nభార్య ఒంటి మీద నగంటూనే లేదు. నగల పిచ్చి వదలకొట్టేందుకు, ఆమెను\nఏమైనా హింసలపాలుచేశావా?'' అన్నాడు.\nఆ ప్రశ్నకు అనంతుడు జవాబివ్వ బోయేంతలో అతడి భార్య, \"మీది\nరాక్షస రూపమయినా స్వభావం దేవతలకే చెల్లు ! నా భర్త యీ కొండ ప్రాంతానికి\nవచ్చిన కారణంతోపాటు ఆయనకు మీరిచ్చిన సలహా కూడా విన్నాను. భర్తకు\nసంసారంపట్ల విరక్తి కలిగించే నా నగల పిచ్చికి స్వస్తి చెప్పాను. అందు కు\nసాక్ష్యంగా, యీ నగల మూటను తమ ముందు వుంచుతున్నాను,\" అం టూ\nమూటను రాక్షసుడి ముందు పెట్టింది.\nరాక్షసుడు సంతోషం పట్టలేక పెద్దగా నవ్వి, గుహలోకి పోయి, వీరప్ప ధనం\nసంచీని తెచ్చి అతడికిచ్చి; అనంతుణ్ణి, అతడి భార్యనూ ధనం సంచీనీ, నగల\nమూటనూ తీసుకోమని చెప్పి, \" మీ ముగ్గురి స్వభావాల్లోనూ యింత పెద్ద\nమార్పు వచ్చాక. ఆ ధనం, నగలూ మీకు ముందు, ముందు ఎలాంటి హానీ\nచెయ్యలేవు. ఇక వెళ్ళిరండి!\" అన్నాడు.\nవీరప్పా, అనంతుడూ, అతడి భార్యా, కొండ దిగి ఆనందంగా తమ, తమ\nగ్రామాల కేసి బయలుదేరారు.",
            "book_page_end": 49
        },
        {
            "title": "విఘ్నేశ్వరుడు",
            "book_page_start": 50,
            "pdf_page_start": 50,
            "pdf_page_end": 57,
            "author": "వడ్డాది పాపయ్య",
            "genre": "పౌరాణికం",
            "moral": "లోకకల్యాణం కోసం చేసే పనికి దైవ సహాయం, అంకితభావం తోడైతే అది శాశ్వత కీర్తిని పొందుతుంది.",
            "keywords": [
                "మహాభారతం",
                "వ్యాసుడు",
                "విఘ్నేశ్వరుడు",
                "పాండవులు",
                "కౌరవులు"
            ],
            "characters": [
                "వ్యాసుడు",
                "విఘ్నేశ్వరుడు",
                "బ్రహ్మ",
                "సరస్వతి",
                "నారదుడు",
                "పావనమిశ్రుడు",
                "మోహన",
                "ప్రసన్నవదన"
            ],
            "locations": [
                "హిమాలయాలు",
                "వాతాపినగరం",
                "సత్యలోకం",
                "హస్తినాపురం"
            ],
            "content": "అక్కచెల్లెళ్ళు ప్రసన్నవదనా. మోహనా వరసగా విగ్రహాల్ని చూసుకుంటూ వెళ్ళి.\nనిరుత్సాహంగా మరలబోతూ, అవతల పిల్లల కోలాహలానికి ఆశ్చర్యంగా\nచూశారు.\n\"అక్కడ ఒక తక్కువ రకం రంగుల విగ్రహం ໐໖໐໖!” అంటూ\nఎవరో అనడం వాళ్ళకు వినిపించింది.\nఅది విని మోహన, “పదవే, అక్కా! అదేదో తక్కువలోనే దొరుకుతుందిలా\nఉంది! \" అంటూ ప్రసన్నవదన చేయి పుచ్చుకొని అటు దారి తీసింది.\nఆడా, మగా జనం ప్రధర్శన శాలలో ఒక్కరు మిగలకుండా వారిని వెంబ\nడించారు.\nప్రసన్నవదన వెళ్ళి, వరహాల సంచిని విగ్రహం ముందు పెట్టి, తన మెడలోని\nపచ్చల రత్నాలహారాన్ని తీసి విచిత్రుడి చేతికి కంకణంలాగ చుట్టింది.\nఅది చూసి జనం, \" వీళ్ళకేదో పిచ్చి ఉంది! అలాంటి గొప్ప విగ్రహాల్ని\nకాదని ఇక్కడ డబ్బు ధారపోస్తున్నారు!'' అన్నారు.\nప్రసన్నవదన వాళ్ళతో, ‘“ ఇక్కడున్న విగ్రహంలో ఏ విశేషాన్ని చూసి పిల్లలంతా\nమురిసి ముచ్చట పడుతున్నారో. విశేషమే మమ్మల్ని ముగ్ధుల్ని చేసింది.\nబాల దీవనలు బ్రహ్మదీవనలు, పిల్లలు దైవసమానులనీ అంటారు. అందుకే వారి\nఎన్నికను శిరసావహించాము,\" అన్నది.\n“మట్టి శిల్పంలో లేని రూపసౌంద ర్యాన్ని, సొంపుల్ని సామాన్యమైన జేగురు\nసున్నము, బొగ్గు మొదలైన రంగులతోనే ఎంతో మూర్తివంతంగా తీర్చిదిద్దిన చిత్ర\nకారుని ప్రతిభ అమోఘంగా వుంది. మా బహూకరణం అతిస్వల్పం!\" అని\nమోహన అన్నది.\nఆ సమయంలో, విచిత్రుడి వృద్ధజననీ జనకులు అక్కడికి వచ్చారు.\n“నాయనా, పావనా! వాతాపి గణేశుడి కృపవల్ల మా అన్వేషణ ఫలించింది.\nఇంత వాడివై కనిపించావు!\" అంటూ కుమారుణ్ణి కౌగిలించుకొని ఆనంద\nబాష్పాలు రాల్చారు. అప్పుడు విచిత్రుడు బాల్యం దాటుతున్న నవయుకుడు. తలి\nదండ్రులను చూసి మహదానందం పడ్డాడు. గతం అంతా గుర్తుకొచ్చింది. తన పేరే\nమిటో తెలిసింది.\nవారి సమాగమాన్ని చూసి ప్రసన్న వదన తృప్తిపడుతూ, \"ఇప్పుడిప్పుడే మా\nకోరిక నెరవేరింది, మా మొక్కు చెల్లించు కొంటాము,'' అని చెప్పింది.\nక్షణాలమీద జనం అక్కడ పెద్ద పందిరి వేశారు. విశాలమైన వేదిక\nఅమర్చారు.\nప్రసన్నవదన వినాయకవిగ్రహాన్ని అంటి' పెట్టుకు కూర్చుని తాళాలు వాయిస్తూ,\n\"తాండవ నృత్యకరీ గజానన....” అని కీర్తన మొదలు పెట్టింది. వేదికపై\nమోహన విద్యుల్లతలాగ నృత్యం చేస్తూంటే, . జ నం పరవశించిపోతూ\nఆనంద తరంగాల్లో ఊగిపోతున్నారు.\nప్రసన్నవదన గానం గజానన పండితు డికి వినిపించింది !\nఅప్పుడు గజాననుడు శతాధిక వృద్ధుడై ఇల్లు కదలలేని స్థితిలో ఉన్నాడు. అతనికి\nఎక్కడలేని జవసత్వాలు వచ్చాయి. పరుగులాంటి నడకతో పందిట్లోకి చేరు\nతూనే ప్రసన్నవదనను చూసి చేతులెత్తి జోడించి సాగిలపడి అలాగే ధ్యాన\nముద్రలో ఉండిపోయాడు.\nనృత్యం చేస్తూ, చేస్తూ మోహన పెద్దదైన వినాయక విగ్రహాన్ని అవలీలగా భుజాని\nకెత్తుకొంది. అది చూసి తెప్పరిల్లిన జనం \" అంత బరువు మోయలేవమ్మా! '' అని\nఅంటూంటే మోహన, \" నాకు ల వాటేగా ! '\" అని చెప్తూ విగ్రహాన్ని,\nభుజాన మోస్తూ, నాట్యం చేస్తూన్న నడకతో బయలుదేరింది. జనం అంతా\nఆమె వెనకనే వెళ్ళారు. ఆ సందట్లో ఎప్పుడో అదృశ్యమైన ప్రసన్నవదన సంగతే\nఎవనికి పట్టలేదు.\nధ్యానముద్ర నుండి గజాననుడు కళ్ళు తెరిచాడు. ఎదురుగా విగ్రహమున్నచోట\nమెరుస్తున్న వరహాలతో నిండుగా ఉన్న బంగారు జలతారు సంచి కనిపించింది.\nపాదాల చెంత విచిత్రుడు మోకరిల్లి కూర్చుని ఉన్నాడు.\nగజాననుడు విచిత్రుడితో, \" ఆలయ మంటప కుడ్యాలను గణేశలీలల చిత్ర\nశోభితం చెయ్యి! అందుకు కావలసిన “ధనాన్ని ప్రసన్నవదనుడైన విఘ్నేశ్వరుడే\nఅందించాడుగదా!\" అంటూ లేచాడు.\nగజానన విచిత్రులిద్దరూ ఊరేగింపుగా వెళ్తున్న జనంతో కలిశారు.\nమోహన విగ్రహంతో ఆలయ పుష్కరి ణికి చేరుకొని, తటాక సోపానాలు దిగుతూ\nమాయమై, ఆమెకు మారుగా చిట్టెలుక విగ్రహాన్ని వీపున మోస్తూ నీటిలోకి పరుగు\nతీసింది. ఆ రోజే విగ్రహాల్ని జలనిమర్జనం చేసే ఉత్సవదినం.\nవిగ్రహం తటాక మధ్యానికి చేరుకొని, కోటి పూర్ణిమల కాంతిపుంజంగా భాసిం\nచింది. ఆ కాంతిలో అభయ హస్తంతో ఆశీర్వదిస్తూ విఘ్నేశ్వరుడు లీలగా\nకనిపించి, కనిపించి అంతర్థానమయ్యాడు.\nగజాననుడు విచిత్రుణ్ణి గాఢాలింగనం చేసుకొని \"నాయనా, పావనా ! నీ\nమూలంగా వాతాపినగరానికి పావనత మిశ్రమమైంది. నీవు పావనమిశ్రుడివి ! \"\nఅని చెప్పాడు, అంటూ పావనమిశ్రుడు ఆగకుండా, గర్భాలయ ముఖద్వారం\nమీది చిత్తరువు మహాభారత రచన....'' అంటూ చెప్పుకుపోతూంటే, యువ\nచిత్రకారుడు, \" గురుదేవా ! \" అంటూ పావనమిశ్రుడి పాదాలను చేతులతో\nచుట్టి, \"మీ పావనచరిత్రను విన్న నేను ధన్యుణ్ణి ! నా పేరు ఆనందుడు.\nమీ పావన నామాక్షరి మొదటి రెండు అక్షరాల్ని మార్చి. నా పేరు ముందు\nచేర్చి.. 'వపా పపానందుడు' అనిపించు కుంటాను. ఈ మంటపం పావన చిత్రా\nలయం! ఈ చిత్రాలకు ప్రతికృతులు రచిస్తాను. ముందు తరం వారికి మీరు\nచెప్పిన కథలన్నీ చెప్తాను. అనుగ్రహిం చండి ! '\" అంటూ శిరస్సు వంచాడు.\nమెరుస్తున్న వెండి జుట్టు తో, ముడుతలుపడ్డ విశాల ఫాలంతో వార్థక్యం\nపైబడ్డా మనసుకి ముసలితనం రానివ్వని పావనమిశ్రుడు యువకుడి తలపై చేత్తో\nఆశీర్వదిస్తూ, మందహాసం చేసి మళ్ళీ చెప్పసాగాడు:\nవ్యాసుడు తాను చెప్పబోయే మహా భారతాన్ని వ్రాయగల సమర్థుడు ఎవరా\nఅని ఆలోచిస్తూండగా, బ్రహ్మ సాక్షాత్క రించి, వి ఘ్నేశ్వరుణ్ణి లేఖకుడుగా\nపెట్టుకోమన్నాడు.\nబ్రహ్మ ఆదేశానుసారం వ్యాసుడు విఘ్నేశ్వరుణ్ణి ప్రార్థించాడు.\nవిఘ్నేశ్వరుడు ప్రసన్నుడై, \" వ్యాసా ! నీ ధోరణిలో నీవు చెప్పుకుపోతూండాలి,\nనా వంక చూడకూడదు సుమీ ! \" అని చెప్పి వ్రాతకు కూర్చున్నాడు.\nవిఘ్నేశ్వరుడు తన దంతం ముక్కనే గంటంగా పట్టి, మోపినది ఎత్తకుండా\nవ్రాస్తున్నాడు. వ్యాసుడు అరమోడ్పు కన్నులతో ధ్యానమగ్నుడై చెప్తున్నాడు.\nఎదురుగా హిమాలయ శిఖరాగ్రం నుండి పడుతున్న జలపాతం మధ్యమావతి\nరాగంలాగ మంద్ర గంభీరంగా నేపథ్య సంగీతంలాగ శృతి పోస్తున్నది. దేవదారు\nవనాలు తలలూపుతూన్నవి. జలజ ల పారే నదాలు అనంతరాగమాలికలు ఆలా\nపిస్తున్నవి. మహాభారత రచన ధారావాహి కంగా, నిర్విరామంగా సాగుతూన్నది.\nపుట్టుగ్రుడ్డి ధృతరాష్ట్రుడు హస్తినాపుర సింహాసనాన్ని ఆలంకరించాడు. తమ్ముడు\nపాండురాజు సామ్రాజ్య భారాన్ని మోస్తూ విస్తరింపజేశాడు. పాండురాజుకు పంచ\nపాండవులు, ధృతరాష్ట్రుడికి నూరుగురు కౌరవులూ పుట్టారు.\nచిన్ననాటినుంచే కౌరవ పాండవుల మధ్య స్పర్థ, అసూయలు వర్ధిల్లాయి.\nవ్యాసుడు చెప్తున్నాడు విఘ్నేశ్వరుడు వ్రాస్తున్నాడు. సభాపర్వం సాగుతున్నది.\nమయసభలో పరాభవం పొందిన దుర్యోధనుడు ప్రతీకారంగా పాండవుల్నీ\nవారి భార్య ద్రౌపదినీ జూదంలో గెల్చు కొని ద్రౌపదీ వస్త్రాపహరణ తలపెట్టాడు.\nభీముడు దుర్యోధనుడి తొడలు విరగ్గొడ తాననీ, దుశ్శాసనుడి రక్తం తాగుతాననీ\nసింహగర్జన చేశాడు.\nపాండవులు వనవాసం చేశారు. విరాట రాజు కొలువులో అజ్ఞాతవాసం చేస్తున్నారు.\nసైరంధ్రిగా ఉన్న ద్రౌపదిని కీచకుడు అవమానించి భీముడి చేతిలో ముద్ద\nయ్యాడు. ఉత్తరగోగ్రహణంలో బృహన్నల విజయుడయాడు. మహాభారతంలో\nసుందరకాండగా విరాటపర్వం సాగింది. జలపాతం కళ్యాణి రాగం ధ్వనిస్తున్నది.\nఅభిమన్యుడికి ఉత్తరకు వివాహం జరిగింది. కృష్ణుడు రాయబారం వెళ్ళి\nపాండవులకు ఐదు ఊళ్ళు యిస్తే చాల న్నాడు. దుర్యోధనుడు సూది మొనపాటి\nనేల కూడా యివ్వనన్నాడు.\nయుద్ధం అనివార్యమైంది. హిమాలయ ఝరి కదనకుతూహలరాగం ఆలపిస్తూ\nశిఖరాలు విరిగి పడుతున్నవా అన్నట్లుగా వడి హెచ్చి పడుతూన్నది. హిమానీ\nనదాలు గుర్రాల్లా దౌడుతీస్తున్నాయి.\nకృష్ణుడు అర్జునిడి రథ సార థి అయ్యాడు. అర్జునుడికి భగవద్గీతను ఉప\nదేశిస్తున్నాడు. జలపాతం సామ సౌరాష్ట్ర దేవగాంధార రాగాలను వినిపిస్తున్నది.\nభీష్ముడు అంపశయ్య చేరాడు. ద్రోణుడు పద్మ వ్యూహం పన్నాడు.\nఅభిమన్యుణ్ణి పదిమందీ కలిస్తే నే గా ని చంపలేకపోయారు. సుభద్ర పుత్రశోకం\nలాగ జలపాత ' ధ్వని ముఖారిరాగంగా వినిపిస్తున్నది.\nఅర్జునుడు విజృంభించాడు ద్రోణుడి తల ద్రుష్టద్యుమ్నుడు నరికాడు. అనేక\nఅనర్థాలు సంతరించుకొన్న కర్ణుడిని నమ్ముకొని దుర్యోధనుడు కర్ణుడి చావుతో\nపూర్తిగా చిత్తయ్యాడు. భీముడు దుశ్శా సనుణ్ణి చంపాడు, దుర్యోధనుడి\nతొడలు విరగ్గొట్టాడు.\nజూదంలో ఓడిపోయిన ధర్మరాజు తమ్ములతో యుద్ధంలో విజయదుందుభి\nమ్రోగించాడు.\nకృష్ణుడు అవతారం చాలించాడు. పరీక్షిత్తుకి పట్టంకట్టి పాండవులు\nద్రౌపదితో మహాప్రస్థానం బయలుదేరారు. ధర్మానికి చావులేదు, చివరకు నిల\nబడేది ధర్మమొక్కటే అన్నట్లుగా ధర్మ రాజు మేరుశిఖరాగ్రం మీద నిలబడ్డాడు.\nజలపాత ధ్వని క్షీణిస్తున్నది. అంతటా గంభీర నిశ్శబ్దం ఆవరించుకున్నది\nవ్యాసుడు చెప్పింది విఘ్నేశ్వరుడు వ్రాస్తున్నాడా ? లేక విఘ్నేశ్వరుడు\nవ్రాసింది వ్యాసుడు చెపు తున్నాడా ? అన్నట్లు చకచకా భారత రచన సాగింది.\nసత్యలోకంలో పద్మాసనంపై బ్రహ్మ సంతృప్తిగా చిరునవ్వు చిందిస్తూ, సాభి\nప్రాయంగా సరస్వతి వంక చూశాడు. వెంటనే సరస్వతీదేవి వీణ మీటుతూ\nశ్రీరాగాన్ని పలికించింది.\nమహాభారతం చెప్పడం పూర్తి కావస్తున్నది. చివరి పర్వంలో ఉన్నది.\nసరస్వతీదేవి సత్యలోకంనుండి మంగళాచరణంగా శ్రీరాగం ఆలాపిస్తున్న\nవీణానాదం, తాను చెప్పుతున్న కథనానికి అంతరాయంగా వ్యాసుడి చెవిని సోకింది.\nఇంకా చెప్పవలసినది చాలా ఉంది. వ్యాసుడు ఆదమరుపుగా లేఖకుడి దెన\nతేరి చూశాడు. మరుక్షణంలో విఘ్నే చేసినా ఎవరికీ లభించడుకదా! నేను\nశ్వరుడు అంతర్థానమయ్యాడు.\nమహాభారతం గ్రంథం మీద ఆకాశం నుండి అక్షతల్లాగ పువ్వులు జలజలా\nరాలాయి.\nవ్యాసుడు ఆత్రంగా గ్రంథాన్ని విప్పి పరిశీలనగా చూశాడు. తాను ఇంకా చెప్ప\nదలచినదంతా ఒక్క అక్షరం తేడా లేకుండా సంపూర్ణంగా వ్రాయబడి\nఉంది! వ్యాసుడు ఆనందాశ్చర్యాలతో పుల కించి పోతూండగా, మహతివీణపై హంస\nధ్వనిరాగం వినిపించింది.\nనారదుడు వస్తూనే, \" ఏమిటి మహా భారత మహర్షీ ! ఆశ్చర్యపడిపోతూ చూసు\nకుంటున్నావు? '' అన్నాడు.\nవ్యాసుడు జరిగినది చెప్పాడు.\n” అంటే, నీవు చెప్పేది చెప్పకుండానే, ముందుగానే నీ లేఖకుడు వ్రాసుకుంటూ\nవచ్చాడన్నమాట ! \" అన్నాడు నారదుడు.\n“ఔను, నారదా! అదే జరిగింది. అటువంటి లేఖకుడు ఎలాటి తపస్సులు\nధన్యుణ్ణి ! నా సంకల్పం జయప్రదమైంది! మహాభారతాన్ని ' జయం' అని కూడా\nపేర్కొంటున్నాను!\" అని చెప్తూ వ్యాసుడు చేతులు జోడించి విఘ్నేశ్వరుణ్ణి\nధ్యానించాడు.\nమహాభారతం దగ్గిర పెద్ద జ్యోతి పెరుగుతూ కనిపించింది.\nఆ జ్యోతి విఘ్నేశ్వరుని ఆకారంగా రూపొందింది.\nవిఘ్నేశ్వరుడు సాక్షాత్కరించి, ‘“వ్యాస మహర్షీ! నీ మహాభారతం అద్వితీయ\nమహా కావ్యమై పంచమ వేదంగా పరిగణింపబడుతూ కీర్తింపబడుతుంది!''\nఅని, వ్యాసుణ్ణి ఆశీర్వదిస్తూ అంతర్హితు డయ్యాడు.\nవిఘ్నేశ్వరుని చేత అతని దంతపు గంటంతో లిఖింపబడి అక్షరసిద్ధి పొందిన\nమహాభారతం, అన్ని కాలాల్లో సారస్వతా కాశంలో చుక్కల్లో చందమామగా\nనిలిచింది. — (సమాప్తం)",
            "book_page_end": 57
        },
        {
            "title": "వెర్రిబాగులవాడు",
            "book_page_start": 58,
            "pdf_page_start": 58,
            "pdf_page_end": 62,
            "author": "చందమామ బృందం",
            "genre": "హాస్యం",
            "moral": "సోమరితనం మరియు అమాయకత్వం వలన కలిగే నష్టాలను తెలుసుకోవాలంటే గట్టి దెబ్బ తగలాల్సిందే.",
            "keywords": [
                "అమాయకత్వం",
                "సోమరితనం",
                "గాడిద",
                "వర్తకులు",
                "న్యాయాధికారి"
            ],
            "characters": [
                "హనీ",
                "మరియం",
                "గ్రామ పెద్ద",
                "బియ్యపు వర్తకులు",
                "న్యాయాధికారి"
            ],
            "locations": [
                "లెబనాన్ గ్రామం",
                "బీరూట్ నగరం",
                "జాఫా నగరం"
            ],
            "content": "లెబనాన్ దేశంలోని ఒక గ్రామంలో హనీ, మరియం అనే భార్యా భర్తలు\nవుండేవారు. హనీ నుంచివాడేగాని, కొంచెం మందమతి. అతను పనికి మొండి\nకూడాను. మరియం మటుకు తెలివి గలదీ, సమర్థురాలూనూ. ఆమె భాగ్య\nవంతుల ఇళ్ళలో పాచి పనులు చేసి, తననూ, తన భర్తనూ పోషించుకుంటూ\nవుండేది. ఎక్కడికైనా వెళ్ళి, ఏదైనా పని చూసుకోమని ఆమె నిత్యమూ హనీని\nపోరేది. కాని హనీ ఆమె మాట ఏ మాత్రం పట్టించుకోక, చిన్నగా నవ్వి ఊరు\nకునేవాడు.\nఒకనాడు మరియం జబ్బుపడి పనికి వెళ్ళలేకపోయింది. ఆమెకు హనీ మీద\nచాలా కోపం వచ్చింది. \" నువు ఏదైనా పనిచేసి డబ్బులు తీసుకురాకపోతే ఇద్దరికీ\nపస్తే ! గ్రామ పెద్ద వద్దకు వెళ్ళి, గాడిదను తోలే పని అడుగు. వాళ్ళ ఇంటి పనులు\nచూడడానికి అవసరం పడితే గాడిద మీద ఎక్కడికైనా వెళ్ళవలసివుంటుంది. \"\nఅన్నదామె హనీతో.\nమర్నాడు ఉదయం హనీ పెందలాడే నిద్ర లేచి గ్రామ పెద్ద వుండే భవనానికి\nవెళ్ళాడు. గ్రామ పెద్దకు హనీ ; అమాయ కత్వం గురించీ, పెళ్ళాం అతన్ని పోషిస్తూ\nఉండటం గురించీ పూర్తిగా తెలుసును. ఆయన హనీని చూసి జాలిపడి సహాయం\nచెయ్య సంకల్పించి, హనీ చేతిలో ఒక బంగారు దీనారం పెట్టి, ఒక గాడిదను\nకొనుక్కురమ్మన్నాడు. హనీ ఆ ప్రకారమే బీరూట్నగరం వెళ్ళి అక్కడి సంతలో\nమంచి బలంగల గాడిదను కొనితెచ్చి గ్రామ పెద్ద వద్ద పని ప్రారంభించాడు.\nయజమాని అతనికి ఏ రోజు జీతం రోజు ఇస్తూ వచ్చాడు.\nబియ్యం కొని, తీసుకురాగలవా?\" అని అడిగాడు.\nగాడిద తన తలను పైకీ కిందికీ ఆలవాటు ప్రకారం ఆడించింది. కాని\nహనీ మటుకు, తన మాటలు గాడిద అర్థంచేసుకున్నదనీ, తాను చెప్పినట్టు\nచేయటానికి ఒప్పుకున్నదనీ, అనుకుని చాలా సంతోషించాడు. అతను గాడిద\nతల మీద ఒక పాగా చుట్టిపెట్టి, దాని మడతలలో తన యజమాని ఇచ్చిన\nదీనారం వుంచి, గాడిదను బీరూట్ రహ దారి మీద వదలి, అది కనుమరుగు\nఅయిన దాకా చూసి, ఇంటికి తిరిగి వచ్చేశాడు.\nతన భర్త ఆ వేళప్పుడు గాడిద లేకుండా ఇల్లు చేరటం చూసి అతని\nభార్య ఆశ్చర్యపడి, \"బీరూట్ పోలేదేం? గాడిద ఏమయింది?\" అని అడిగింది.\n\" గాడిదను ఒంటరిగా పంపాను. ముందు అడిగానులే! ఒంటరిగా వెళ్ళి\nయజమానికి బియ్యం బస్తా కొనుక్కు రాగలవా అని అడిగితే గాడిద కొనుక్కు\nరాగలనని చెప్పి బయలుదేరింది,'' అన్నాడు హనీ భార్యతో.\n\"బుద్ధి తక్కువ దద్దమ్మా! ఎద్దు మొద్దు స్వరూపమా? నీ గాడిదా,\nదీనారమూ కూడా పోయాయి. దానికోసం\nవెతుకు. వెంటనే బయలుదేరి, బీరూట్ రహదారి వెంటపో, గాడిదనూ, బియ్యాన్నీ\nవెంట తీసుకురాకుండా ఇంటికి మాత్రం రాకు!'' అని అతని భార్య చిందులు\nతొక్కింది.\nహనీ ఇంటి నుంచి పరిగెత్తుకుంటూ వెళ్లి బీరూట్ రోడ్డు పట్టుకున్నాడు. ఆయా\nసంతో కళ్ళూ, నాలుకా వెళ్లుకొచ్చిన దాకా పరిగెత్తాడు. కాని అతనికి గాడిద కని\nపించలేదు.\nఅతను బీరూట్ నగరం చేరి, వాడుక దుకాణానికి వెళ్లి, \"మా గాడిద వచ్చి\nమీ దగ్గిర బియ్యం కొన్నదా? ఇంతవరకూ అది ఇంటికి తిరిగి రాలేదు.” అని\nబియ్యపు వర్తకుణ్ణి అడిగాడు.\nబియ్యపు వర్తకుడు హనీ కేసి చూసి, అతను వెర్రిబాగులవాడని గ్రహించి,\nఅతనితో హాస్యానికి దిగి, \"నిజమే, గాడిద ఈ ఉదయం వచ్చింది. కాని దానికి\nమా దుకాణంలో వున్న బియ్యం నచ్చ లేదు. అందుచేత అది మరొక బియ్యం\nదుకాణానికి వెళ్ళింది,\" అంటూ ఆ దుకాణం చూపించాడు.\nహనీ పక్కనే వున్న ఆ దుకాణానికి వెళ్ళాడు. ఆ సమయంలో మొదటి\nదుకాణం వాడు రెండో దుకాణం వాడికి సైగలు చేశాడు. రెండో దుకాణం వాడు\nవాటిని అర్థం చేసుకుని, హనీ తన దుకా ణానికి రాగానే, \" ఏం కావాలి?” అని\nఅడిగాడు.\nహనీ మొదటి వర్తకుణ్ణి అడిగినట్టే రెండో వాణ్ణి కూడా, మా గాడిద వచ్చి\nమీ దుకాణంలో బియ్యం కొన్నదా? ఇంత వరకూ అది ఇంటికి తిరిగి రాలేదు,\"\nఅని అడిగాడు.\n\" అవునండీ, మీ గాడిద వచ్చింది. కాని దానికి బీరూట్ బియ్యం నచ్చ\nలేదట. జాఫా నగరంలో బియ్యం బాగుం టుందని అక్కడికి వెళ్ళింది.\" అన్నాడు\nరెండో వర్తకుడు.\nహనీకి కంగారు పుట్టింది. తాను జాఫాకు వెళ్లి, గాడిదను తీసుకురాక\nతప్పదు. లేకపోతే మరియం ఇంట్లో అడుగు పెట్టనియ్యదు. అందుచేత అతను\nఆ వర్తకుడి దగ్గిరే ఒక దీనారం అరువు తీసుకుని జాఫాకు వెళ్ళాడు.\nఅతడు జాఫాలో అంగళ్ళ ప్రాంత మంతా తన గాడిద కోసం వెతుకుతూ\nచెడ తిరిగాడు. గాడిద జాడలేదు. దారే పోయేవాణ్ణి ఒకణ్ణి ఆపి, ఆ నగరంలోకెల్లా\nపెద్ద బియ్యపు దుకాణం ఎక్కడో అడిగి తెలుసుకున్నాడు.\nఅతను ఆ పెద్ద దుకాణం ప్రవేశించి, \"మా గాడిద మా యజమాని కోసం\nబియ్యం కొనడానికి ఇక్కడికి గాని వచ్చిందా ?\" అని అడిగాడు.\nఆ దుకాణం గల వాడికి ఆ నగరపు ప్రధాన న్యాయాధికారి పైన పాత పగ\nఏదో ఉన్నది. హనీ ఇలా అడగగానే న్యాయాధికారి పైన పగ సాధించుకునే\nఅవకాశం తట్టి, ఆ వర్తకుడు హనీతో చాలా స్నేహపూర్వకంగా, కొంత సేపటి\nకింద మీ గాడిద మా దుకాణానికి వచ్చిన మాట నిజమే. అది బియ్యం ధర\nవిషయమై నాతో బేరమాడసాగింది. దుకా ణంలో గొడవ ఏమిటా అని జనం\nగుంపులు గుంపులుగా చేరారు నాతో బేరమాడడంలో మీ గాడిద తెలివి\nతేటలు చూసి, ప్రజలు ముచ్చటపడి. దాన్ని ప్రధాన న్యాయాధికారిగా నియ\nమించారు. ఈ నిమిషాన అది మనిషి\nవేషం వేసుకుని న్యాయస్థానంలో తీర్పు లిస్తున్నది.\" అన్నాడు.\nఅంతేగాక వర్తకుడు హనీని న్యాయ స్థానం వాకిలిదాకా వెంటబెట్టుకుని వెళ్లి,\nన్యాయాధికారి ఎక్కడ కూర్చునేదీ చెప్పాడు.\nఅయితే, పెద్ద హెూదా సంపాదించిన తన గాడిడ ఇప్పుడు తనవెంట పిలవగానే\nరాడేమోనని, హనీకి అనుమానం వేసింది. అందుచేత అతను వెళ్లి ఒక ముల్లంగి\nదుంపల కట్ట కొని, చప్పున న్యాయ స్థానానికి తిరిగి వచ్చాడు. కాని ద్వారం\nవద్ద కాపలా వున్న వాడు అతన్ని లోపలికి వెళ్ళకుండా అటకాయించాడు. హనీ\nవాడితో తగాదా పెట్టుకున్నాడు.\nన్యాయాధి కారి ఈ పోట్లాట విని, అదేమి టని అడిగాడు. ఆయనకు హనీ గురించి\nతెలిసింది. ఇది బియ్యం దుకాణం వాడి పనే అయి ఉంటుందని ఆయన గ్రహించి,\nతన కోపాన్ని నిగ్రహించుకుని, హనీని లోపలికి రానియ్యమన్నాడు.\nహనీ లోపలికి వచ్చి, తన చేతిలో ఉన్న ముల్లంగి కట్ట ఆడిస్తూ, \"ఇది\nనా గాడిద. న్యాయాధికారి దుస్తులు వేసు కున్నది. దాని తలపాగాలో ఒక దీనారం\nకూడా దాచాను,\" అన్నాడు.\nహనీ వెర్రిబరులవాడని న్యాయాధి కారికి తెలిసిపోయింది.\nఆయన అతనితో సౌమ్యంగా, “నీ గాడి దను ఎంత పెట్టి కొన్నావు?\" అన్నాడు.\nహనీ ఒక బంగారు దీనారం పెట్టి కొన్నా నన్నాడు.\nన్యాయాధి కారి అతనికి నాలుగు బంగారు దీనారాలిచ్చి. ఇక గొడవచెయ్య\nకుండా ఇంటికి వెళ్ళమన్నాడు.\nబతుకుజీవుడా అని హనీ మరొక గాడిదను కొని, బస్తా బియ్యం కొని,\nదాన్ని గాడిద మీద వేసుకుని, తన యజ మాని ఇల్లు చేరుకుని, బియ్యం ఆయనకు\nఅండజేసి, తన ఇంటికి తిరిగి వచ్చేశాడు.\nఆ తరవాత అతను ఎన్నడూ గాడిదల మాట నమ్మలేదు.",
            "book_page_end": 62
        }
    ],
    "statistics": {
        "total_stories": 12,
        "author_counts": {
            "మాచిరాజు కామేశ్వరరావు": 1,
            "చందమామ బృందం": 5,
            "వసుంధర": 1,
            "రాం బాబు": 1,
            "గుంటక సాంబిరెడ్డి": 1,
            "జొన్నలగడ్డ రామలక్ష్మి": 1,
            "వల్లూరు బాబురావు": 1,
            "వడ్డాది పాపయ్య": 1
        },
        "genre_counts": {
            "జానపదం": 1,
            "ధారావాహిక": 1,
            "బేతాళ కథ": 1,
            "నీతి కథ": 4,
            "జాతక కథ": 1,
            "చరిత్ర": 1,
            "రాజ కథ": 1,
            "పౌరాణికం": 1,
            "హాస్యం": 1
        }
    }
}