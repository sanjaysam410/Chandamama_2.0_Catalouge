{
    "book_id": "చందమామ_1994_02",
    "stories": [
        {
            "title": "విశ్వమానవ సౌభ్రాతృత్వం",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "మానవులందరూ ఒక్కటేనన్న ఉదాత్త ఆశయంతో ముందుకు సాగాలి. ఉత్తమ విద్య మానవతకు పరిపూర్ణతను సాధించడానికి కృషి చేస్తుంది.",
            "keywords": [
                "గాంధీజీ",
                "విశ్వమానవ సౌభ్రాతృత్వం",
                "విద్య",
                "ఐకమత్యం",
                "ఆదిశంకరుడు"
            ],
            "characters": [
                "మహాత్మాగాంధీ",
                "ఆదిశంకరుడు"
            ],
            "locations": [
                "గుజరాత్ విద్యాపీఠం"
            ],
            "content": "మహాత్మాగాంధీ గుజరాత్ విద్యాపీఠాన్ని స్థాపించిన నాలుగేళ్ళ\nతరవాత, 1924వ సం॥లో అక్కడి విద్యార్థులను ఉద్దేశించి\nఉపన్యసిస్తూ — హిందువులు, ముస్లింలు, క్రైస్తవులు, పార్సీలు,\nయూదులు అందరూ అన్నదమ్ములలాగా మసలుకోవాలని చెప్పాడు.\nవిశ్వమానవ సౌభ్రాతృత్వం అంటే కేవలం నమ్మకం ఉంటే చాలదు;\nదానిని ఆచరణలో చూపాలి, అని ఆయన ఉద్బోధించాడు. ఆ\nభావంలో నమ్మకం లేనివారికి విద్యాసంస్థలో స్థానం లేదని కూడా\nనిర్మొహమాటంగా చెప్పాడాయన.\n\nగాంధీజీ సంపాదకత్వం వహించిన 'యంగ్ ఇండియా' పత్రిక\nలోనూ, తన ఉపన్యాసాలలోనూ ఈ అభిప్రాయాన్నే ఆయన తరచూ\nవెలిబుచ్చేవాడు. ప్రాంతీయ, కుల, మత భేదాలు పాటించకుండా\nమానవులందరూ ఒక్కటేనన్న ఉదాత్త ఆశయంతో యువతీ యువ\nకులు ముందుకు సాగాలని గాంధీజీ కాంక్షించాడు.\n\nఇటువంటి విశాల దృక్పథం కలిగించడంలో విద్య కీలకమైన\nపాత్ర వహిస్తుంది. ప్రతిచోటా, ప్రతివారితోనూ ఐకమత్యాన్ని సమ\nకూర్చేదే సరైన విద్య అన్నాడు ఆదిశంకరుడు. అయితే, ఆధునిక\nవిద్యావిధానంలో ఈ సందేశం లోపించడం దురదృష్టకరం!\n\nవిద్యార్థికి తనను తాను ఉద్దరించుకుని, ఇతరులను కూడా\nఉద్దరించడానికి మార్గం చూపేదే ఉత్తమమైన విద్య. అటువంటి\nవిద్యే మానవతకు పరిపూర్ణతను ఇస్తుంది. ఆ పరిపూర్ణతను\nసాధించడానికి ప్రతిఒక్కరూ కృషి చేయాలి.",
            "book_page_end": 7
        },
        {
            "title": "మహామస్తకాభిషేకం!",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "చరిత్ర/పురాణం",
            "moral": "అత్యాశ, గర్వం వంటి దుర్గుణాలు వినాశనానికి దారితీస్తాయి, వైరాగ్యం మోక్షానికి మార్గం.",
            "keywords": [
                "బాహుబలి",
                "మహామస్తకాభిషేకం",
                "జైనమతం",
                "శ్రావణబెళగొళ",
                "అహింస"
            ],
            "characters": [
                "వర్థమాన మహావీరుడు",
                "ఆదినాథ్ ఋషభదేవుడు",
                "భరతుడు",
                "బాహుబలి",
                "చాముండరాయ్",
                "కళ్ళల్ దేవి",
                "అజిత్సేనుడు",
                "కుష్మందినీ దేవి",
                "అరిష్టనేమి"
            ],
            "locations": [
                "కర్నాటక రాష్ట్రం",
                "హసన్ జిల్లా",
                "శ్రావణబెళగొళ",
                "ఇంద్రగిరి గుట్ట",
                "అయోధ్య",
                "పోదనపురం",
                "చంద్రగిరి"
            ],
            "content": "కుంభమేళా లాగా, గోదావరి పుష్కరాల లాగా బాహుబలి మహామస్తకాభిషేక మహోత్సవం కూడా\nపన్నెండేళ్ళ కొకసారి జరుగుతుంది. కర్నాటక రాష్ట్రం హసన్ జిల్లా శ్రావణబెళగొళలోని ఇంద్రగిరి గుట్ట\nమీద బాహుబలి విగ్రహం ఉన్నది. ప్రపంచంలోకెల్లా చాలా ఎత్తయిన ఏకశిలావిగ్రహం ఇదే! క్రీ.శ.\n981 వ సం||లో ఈ విగ్రహ ప్రతిష్ఠాపన జరిగింది. ఇరవైయవ శతాబ్దంలో ఏడుసార్లు అంటే 1900,\n1910, 1923, 1940, 1953, 1967, 1981 వ సంవత్సరాలలో మస్తకాభిషేకాలు జరిగాయి. ఈ శతా\nబ్దంలో ఎనిమిదవదీ, ఆఖరిదీ అయిన మస్తకాభిషేకం 1993 డిసెంబర్ 19వ తేదీ అత్యంత వైభవంగా\nజరిగింది. విగ్రహ ప్రతిష్ఠాపన తరవాత 85వసారి జరిగిన ఈ మహోత్సవంలో అసంఖ్యాకులయిన\nభక్తులు పాల్గొన్నారు. మహోత్సవ కార్యక్రమాలను భారీ ఎత్తున ఏర్పాటు చేశారు. శుభ నక్షత్ర గ్రహ\nకూటమిని అనుసరించి ఈ ఉత్సవాన్ని ఏర్పాటు చేస్తారు. అందువల్ల పన్నెండేళ్ళలో కాస్త అటూ ఇటూ\nతేడాలు వస్తాయి.\n\nఇరవైనాలుగుమంది తీర్థంకరులలో ఆఖరివాడైన\nవర్థమాన మహావీరుడు జైనమతం స్థాపించాడు.\nమొదటి తీర్థంకరుడు ఆదినాథ్ ఋషభదేవుడు రాజు.\nఆయన ఇహలోక బంధాలను త్యజించి, పెద్ద కుమారు\nడయిన భరతుడికి అయోధ్యనూ, రెండవ కుమారుడ\nయిన బాహుబలికి పోదనపురాన్ని అప్పగించాడు.\nభరతుడికి తమ్ముడి రాజ్యాన్ని కూడా కలుపుకోవాలన్న\nఆశ కలిగింది. బాహుబలి ఎదురు తిరిగాడు. ఉభయ\nసేనల మధ్య యుద్ధం ఆసన్నమయింది. యుద్ధం\nఅమాయకజనక్షయానికి దారితీస్తుందని మంత్రులు\nఅన్నదమ్ములకు నచ్చచెప్పారు. ఇద్దరికీ మంత్రుల\nసలహా నచ్చి, ఉభయసేనల మధ్య కాకుండా అన్న\nదమ్ములు మాత్రమే యుద్ధం చేసి బలాబలాలను\nతేల్చుకోవడానికి సమ్మతించారు. అన్నదమ్ముల మధ్య\nదృష్టియుద్ధం, జలయుద్ధం, మల్లయుద్ధం జరిగాయి.\nమూడింటిలోనూ భరతుడు ఓడిపోయాడు. బాహుబలి\nఅతన్ని రెండు చేతులతో పైకెత్తి నేలకేసి కొట్టబోయి\nఆగిపోయాడు. అతనిలోని ఆగ్రహం చల్లారిపోయింది.\nజ్ఞానోదయమయింది. అత్యాశ, గర్వం తన అన్నను\nఎంతటి దీనస్థితికి తెచ్చిందో గ్రహించాడు. ఆ వైరాగ్యంతో తన రాజ్యాన్ని కూడా వదిలిపెట్టి వెళ్ళి\nపోయాడు.\n\nతన చర్యకు పశ్చాత్తాపం చెందిన భరతుడు, తమ్ముణ్ణి ప్రపంచాన్ని త్యజించవద్దని కోరాడు.\nఅయినా, బాహుబలి కృతనిశ్చయంతో నిద్రాహారాలు లేకుండా నిలబడి నెలల తరబడి తపస్సు\nచేశాడు. అతని చుట్టూ తీగలు మొలిచి ఆయన కాళ్ళకూ, చేతులకూ అల్లుకున్నాయి. భరతుడు\nమళ్ళీ వెళ్ళి, “శ్రమణా! ఏదీ కూడా నీదీ కాదు, నాదీ కాదు,\" అని చెప్పాడు. అయినా బాహుబలి తపస్సు\nమానలేదు. కొంతకాలానికి ఆయన మోక్షం పొందాడు. భరతుడు తమ్ముడి రూపంలో ఒక బంగారు\nవిగ్రహం చేయించి, పోదానపురంలో ప్రతిష్ఠించాడు.\n\nపదవ శతాబ్దంలో గంగ వంశానికి చెందిన రెండవ రాచమల్లు సంస్థానంలో ప్రధాన మంత్రిగానూ,\nసర్వ సేనాధిపతిగానూ చాముండరాయ్ ఉండేవాడు. అతని తల్లి కళ్ళల్ దేవికి బాహుబలి స్వర్ణ విగ్ర\nహాన్ని దర్శించాలన్న కోరిక కలిగింది. ఆమె కొడుకునూ, ఆచార్యుడయిన అజిత్సేనుణ్ణి వెంట బెట్టు\nకుని పోదానపురానికి బయలుదేరింది. వాళ్ళు మార్గమధ్యంలో చంద్రగిరి, ఇంద్రగిరి అనే రెండు\nకొండల మధ్య ఉన్న ప్రాంతంలో ఆగారు. ఆ రాత్రి ముగ్గురికీ ఒకే విధమైన కలవచ్చింది. వాళ్ళ\nకలలో కుష్మందినీ దేవి కనిపించి, \"మీరు పోదానపురంలో స్వర్ణ విగ్రహాన్ని చూడలేరు. చంద్రగిరిపై\nనిలబడి దక్షిణ దిశగా ఉన్న ఇంద్రగిరి మీదికి బాణం వదలండి.\" అని చెప్పింది. అదే విధంగా\nమరునాడు ఉదయం చాముండరాయ్ చంద్రగిరి మీద నిలబడి ఇంద్రగిరి మీదికి బంగారు బాణం\nవదిలాడు. ఆబాణం పడిన చోట బాహుబలి\nరూపం కనిపించింది.\n\nచాముండరాయ్ బాహుబలి విగ్రహాన్ని చెక్కించి\nఅక్కడ ప్రతిష్ఠించడానికి శిల్పులను రప్పించాడు.\nఅరిష్టనేమి అనే శిల్పి నాయకత్వంలో బ్రహ్మాండ\nమైన బాహుబలి ఏకశిలా విగ్రహం తయారయింది.\nఇంద్రగిరి మీద 981వ సం|| మార్చి 13వ తేదీ\nవిగ్రహాన్ని ప్రతిష్ఠించి, చాముండరాయ్ మొట్టమొ\nదటి మహామస్తకాభిషేకం చేయించాడు. చాముం\nడరాన్కి బాల్యంలో గోమఠ (సుందరుడు) అని\nపేరుండేది. అతడు ప్రతిష్ఠించడం వల్ల బాహుబలి\nవిగ్రహానికి గోమఠేశ్వరుడు అనే పేరు వచ్చింది.\n\nఉత్తరాభిముఖంగా ఉన్న ఈ విగ్రహం ఎత్తు\n57 అడుగులు. ఆ విగ్రహం మోములో విలసిల్లే\nమధుర గంభీరమైన దరహాసానికి ముగ్ధులుగాని\nవారండరు. అది శాంతినీ, అహింసనూ ప్రపంచానికి\nచాటుతున్నట్టు ఉంటుంది. జైనమతం అహింసను\nబోధిస్తుంది. విగ్రహం పాదాల వద్ద చిన్న తటాకం\nఉన్నది. దీనినే కన్నడంలో బెళగొళ అంటారు. సర్వాం\nగాలూ పరిపూర్ణమైన పరిమాణాలతో ఎంతో జాగ్రత్తగా\nచెక్కబడిన అద్భుతమైన కళాఖండం ఈ విగ్రహం!,\n\nఅభిషేక విధానం!\nపూజా కార్యక్రమాలు దాదాపు పదిహేను\nరోజులకు ముందే ప్రారంభమయినప్పటికీ\nఅసలు అభిషేకం పూర్తికావడానికి ఆరు\nగంటలు పడుతుంది. మొదట విగ్రహాన్ని\nచెరుకు రసంతోనూ, పాలతోనూ, మూలికల\nరసంతోనూ అభిషేకిస్తారు. ఆ తరవాత కింది\nతటాకజలం, వివిధ నదుల పవిత్రజలాలతో\nనిండిన 1008 కలశాలను భక్తులు తెచ్చి\nఅభిషేకిస్తారు. ఆ పిమ్మట మూడు రకాల\nచందన ద్రవ్యాలతోనూ, వివిధ పుష్ప దళా\nలతోనూ మస్తకాభిషేకం జరుగుతుంది. ఆ\nతరవాత మామూలు జలంతో అభిషేకించి,\nసర్వసంగపరిత్యాగి అయిన బాహుబలిని\nఅష్ట విధ ఫలపుష్పాలతో అర్చిస్తారు.",
            "book_page_end": 10
        },
        {
            "title": "విచిత్రవీణ",
            "book_page_start": 11,
            "pdf_page_start": 11,
            "pdf_page_end": 15,
            "author": "ఆర్. పట్టాభిరామరాజు",
            "genre": "కాల్పనిక కథ",
            "moral": "అక్రమ మార్గాల ద్వారా లభించిన తాత్కాలిక లాభం ఎప్పుడూ నిలబడదు. దురాశ ప్రమాదకరం మరియు అవమానానికి దారితీస్తుంది.",
            "keywords": [
                "మహిమగల వీణ",
                "యక్షిణి",
                "దురాశ",
                "వరుణ రాగం",
                "మోహన రాగం",
                "విజ్ఞానం"
            ],
            "characters": [
                "మురారి",
                "రామావతారం",
                "చారులత (రాకుమారి)",
                "యక్షిణి",
                "కూలివాడు"
            ],
            "locations": [
                "సంగీతపురి",
                "పాలకొండలు",
                "కోట"
            ],
            "content": "సంగీతపురిలో ఒక్క సంగీత విద్వాంసుడు\nకూడా లేడు. సంగీత వాయిద్యాలను విక్ర\nయించే ఒక దుకాణం ఆ గ్రామంలో వుండడం\nవల్ల, ఆ ఊరుకు ఆ పేరొచ్చింది. వీణ, పిల్లన\nగ్రోవి, మృదంగం—ఇలా ఏ వాయిద్యం కావ\nలసివచ్చినా, ఆ దుకాణంలో తప్పక దొరుకు\nతాయి.\n\nఆ దుకాణం యజమాని పేరు రామావ\nతారం. అతడు వృద్ధుడైపోవడంతో, అతడి\nకొడుకు మురారి కొన్నాళ్ళుగా దుకాణం\nపనులు పర్యవేక్షిస్తున్నాడు.\n\nసంగీతపురికి ఆమడ దూరంలో పాల\nకొండలున్నాయి. సంగీత వాయిద్యాలను\nతయారుచేసేందుకు కావలసిన శ్రేష్ఠమైన\nకలప అక్కడ లభిస్తుంది. నెలకొకసారి\nమురారి ఎడ్లబండిని, కూలీలను తీసుకొని,\nఆ కొండలకు వెళతాడు. అక్కడ కావలసిన\nకలపను కూలీల చేత నరికించి, మురారి\nవాయిద్యాలను తయారుచేస్తాడు. ఆ దుకా\nణంలో తయారయ్యే వాయిద్యాలకు చుట్టు\nపక్కల పట్టణాల్లో మంచి పేరుంది.\n\nఒకరోజు, ఆ దేశాన్నేలే మహారాజు కుమార్తె\nచారులత, శ్రేష్ఠమైన టేకుకొయ్యతో తయారు\nచేసిన మంచి వీణ కావాలని తన భటుణ్ణి\nపంపింది.\n\n\"ప్రస్తుతం అలాంటి వీణ దుకాణంలో\nలేదు. వారం, పది రోజుల్లో తయారుచేసి,\nనేనే కోటకు తీసుకువస్తానని, యువరాణి\nవారికి చెప్పు!\" అని మురారి, ఆ భటుణ్ణి\nపంపించివేశాడు.\n\nమర్నాటి ఉదయం, వీణ తయారీకి\nఅవసరం అయిన టేకు కొయ్య కోసం,\nమురారి పాలకొండలకు, ఒక కూలీని మాత్రం\nవెంటబెట్టుకొని బయలుదేరాడు. ఆ రోజు\nఎంత వెతికినా వాళ్ళకు సరైన టేకుచెట్టు\nకనిపించలేదు.\nమిట్టమధ్యాహ్న సమయంలో మురారీ,\nకూలివాడూ వెంట తెచ్చుకున్న అన్నం తిని,\nతిరిగి మంచి చెట్టును వెతికేందుకు బయలు\nదేరారు. కొంతసేపటికి వాళ్ళ అన్వేషణ ఫలిం\nచింది. ఒక కొలను పక్కన వాళ్ళకు ఒక\nదృఢమైన టేకుమాను కనబడింది. చెట్టును\nపరిశీలించిన మురారి తృప్తిగా తలాడించాడు.\nఅయితే, టేకుమాను అంతా గుబురు కొమ్మ\nలతో వుండడం మాత్రం, అతడికి ఆశ్చర్యం\nకలిగించింది. కూలివాడు తన భుజం మీది\nపంచెను తలకు చుట్టుకుని, చెట్టు మొదలును\nనరికేందుకు గొడ్డలి పైకెత్తాడు.\n\nఇంతలో, \"ఆగు! నా నివాసాన్ని కూల\nదొయ్యకు,” అని చెట్టు పైనుంచి స్త్రీ కంఠ\nస్వరంతో మాటలు వినవచ్చాయి. ఆ మరు\nక్షణం పైనుంచి ఒక యక్షిణి, వాళ్ళ ముందుకు\nదూకింది.\n\nమురారీ, కూలివాడూ భయకంపితులై\nచూస్తూన్నంతలో యక్షిణి, “ఇది, నా నివాసం!\nఎన్నో సంవత్సరాలుగా, ఎంతో హాయిగా ఈ\nచెట్టు పైన వుంటున్నాను. అసలు నువ్వీ\nచెట్టును ఎందుకు నరకజూస్తున్నావు?\" అని\nఅడిగింది.\n\nయక్షిణి పెద్దగా కోపగించకుండా, కొంత\nశాంతంగా మాట్లాడడంతో మురారి తెప్పరిల్లి,\nకాస్త ధైర్యం తెచ్చుకుని, “రాకుమారికి నేను\nవీణ తయారుచేసి పంపాలి. అందుకవసరం\nఅయిన చెట్టు, ఈ ప్రాంతాన మరెక్కడా\nలేదు. కాబట్టి, నేనీ చెట్టును నరికించక\nతప్పదు!\" అన్నాడు.\n\nఈసారి యక్షిణి, మురారి కేసి కోపంగా\nచూస్తూ, \"ముష్టి వీణ తయారీకి నేనున్న\nచెట్టే దొరికిందా?\" అని చేతుల్ని ముందుకు\nచాచింది.\n\nఆ మరునిమిషం యక్షిణి చేతుల్లో, ఒక\nఅద్భుతమైన వీణ ప్రత్యక్షమైంది. దానికి\nఅక్కడక్కడా అమూల్యమైన వజ్రాలు తాపడం\nచేసి వున్నాయి.\n\nమురారి ఆశ్చర్యపోతూ చూస్తూన్నంతలో,\nయక్షిణి, “ఇది మహిమ గల వీణ! సంగీ\nతంలో సరిగమలు రానివాళ్ళు కూడా, ఈ\nవీణను అద్భుతంగా వాయించవచ్చు. వీణ\nముందు కూర్చుని సరస్వతీ దేవిని మనసారా\nస్మరించి, కావలసిన రాగం మనసులో అను\nకొని తీగలను సవరిస్తే చాలు, ఈ వీణ\nమీద ఆ రాగం పలుకుతుంది. అయితే,\nదీనిమీద రెండు రాగాలు మాత్రం బాగా\nఆలోచించి వాయించాలి. మోహనరాగం -\nవాయిస్తే, నువ్వు ఆ క్షణం మనసులో కోరు\nకున్న వ్యక్తి నిన్ను ప్రేమిస్తుంది. ఇక వరుణ\nరాగం వాయిస్తే, జడివాన కురుస్తుంది.\nఅన్నిటికంటే ముఖ్యమైన విషయం – ఈ\nటేకుచెట్టు వున్నంత కాలమే నేనిక్కడుంటాను.\nనేనిక్కడున్నంత కాలమే, ఈ వీణలో మహిమ\nవుంటుంది. అర్థమైందా? ఇదుగో, వీణ\nతీసుకో!” అంటూ వీణను మురారికిచ్చి అంత\nర్థానమైంది.\n\nఅనుకోకుండా తనకు మహిమ గల\nవీణ లభించినందుకు, మురారి ఉబ్బి తబ్బి\nబ్బయ్యాడు. ఆ అద్భుతమైన వీణ సాయంతో,\nతాను తలచుకుంటే రాకుమారి చారులతనే\nపెళ్ళాడగలడు!\n\nమురారి ఇలాంటి ఊహలతో తేలిపో\nతూండగా, పక్కన వున్న కూలివాడు అతణ్ణి\nహెచ్చరిస్తూ, \"అయ్యా! పొద్దు ఏటవాలింది.\nఇక మనం ఇంటికి బయలుదేరుదామా?\"\nఅన్నాడు.\n\nదానితో మురారి ఊహాలోకం నుంచి.\nబయటపడి, కూలివాడితో, “సరే, బయలు\nదేరుదాం. ఒక సంగతి గుర్తుంచుకో. ఈ\nవీణ గురించి ఊళ్ళో ఎవరికీ చెప్పకు,\" అని\nహెచ్చరించాడు.\nఅయితే, కూలివాడు ఇల్లు చేరుతూనే,\nయక్షిణి వీణ గురించి తన భార్యకు చెప్పాడు.\nఆ రహస్యం ఎవరికీ చెప్పవద్దని హెచ్చరిం\nచాడు కూడా. అయినా లాభం లేకపోయింది.\nరహస్యం కూలివాడి భార్య నుంచి ఈ నోటా\nఆ నోటా పాకి, తెల్లవారేసరికి ఊరు ఊరంతా\nగుప్పుమంది.\n\nమురారి ఉదయం నిద్ర లేచేసరికి, తిర\nణాలకు వచ్చినట్టు ఊళ్ళోని జనం అతడి\nఇంటి ముందు మూగి వున్నారు. ఏం జరి\nగిందో మురారి వెంటనే ఊహించాడు. గుంపు\nగూడిన జనం, మురారిని మహిమ గల\nవీణను ఒకసారి వాయించమని ఒత్తిడి\nచెయ్యసాగారు.\n\nఅయితే, ఇలాంటి మహిమల మీద\nనమ్మకం లేని యువకుడొకడు జనంలోంచి,\n“ఇంకేం,మురారీ! మహిమగలవీణ వాయించి,\nసరాసరి మన రాకుమారి చారులత మెడలో\nతాళి కట్టెయ్యి. ఆ తర్వాత ఏకంగా, ఈ దేశా\nనికే నువ్వు మహారాజువు కావొచ్చు!\" అన్నాడు.\nహేళనగా.\n\nమురారికి వాడి వేళాకోళపు మాటలు\nకోపం తెప్పించాయి. దానితో, వాడి మాటలు\nనిజం చెయ్యాలనుకుంటూ, ఇంట్లోకి వెళ్ళి\nయక్షిణి ఇచ్చిన వీణను బయటికి తెచ్చాడు.\nతర్వాత ఇంటి ముంగిట అరుగు మీద\nపద్మాసనం వేసుకొని కూర్చుని, కాసేపు\nకళ్ళు మూసుకొని సరస్వతీ దేవిని ప్రార్థిం\nచాడు.\n\nప్రార్థన ముగియగానే మురారి వీణను\nశృతి చేసి, యువరాణి చారులత తనను\nప్రేమించాలనుకుంటూ రాగాన్ని మనసులో\nమననం చేసుకుని, వీణ తీగల్ని మీటసా\nగాడు. జనం ఊపిరి బిగబట్టి, చెవులు\nరిక్కించి పరమానందంగా వీణానాదాన్ని విన\nసాగారు.\n\nఅయితే, ఉన్నట్టుండి వాతావరణంలో\nమార్పు రాసాగింది. ఆకాశంలో నల్లటి\nమేఘాలు అలముకోసాగాయి. అంతలోనే\nఉరుములు, మెరుపులు! జనంతోపాటు\nమురారి కూడా ఉలిక్కిపడ్డాడు. ఆ మరు\nక్షణం అతడికి తను చేసిన పొరబాటు\nతెలియ వచ్చింది. తను మోహనరాగానికి\nబదులు, వరుణరాగం మనసులో అనుకొని\nవీణను వాయించాడు. అందుకే జడివాన\nప్రారంభమయింది. అయినా, ఇప్పుడు విచా\nరించి ఏమి లాభం? అప్పటికే కుంభవృష్టిగా\nవాస ప్రారంభమైంది.\n\n“గ్రీష్మ కాలంలో హఠాత్తుగా, ఈ జడివాన\nఏమిటిరా, దేవుడా!\" అని కేకలు వేస్తూ, జన\nమంతా పొలోమని తమ ఇళ్ళకేసి పరుగులు\nతీశారు.\n\nఇంతలో ఆకాశంలో కళ్ళు మిరమిట్లు\nగొలిపేలా, ఒక పెద్ద మెరుపు మెరిసింది. ఆ\nమరుక్షణం దూరంగా ఎక్కడో పిడుగుపడిన\nశబ్దం వినిపించింది. ఏదో ఆలోచనలో\nవున్న మురారి, తన మోచేతులకి ఏదో\nమెత్తగా తగలడంతో ఉలిక్కిపడి చూశాడు.\nఅక్కడ వీణకు బదులు ఒక పెద్ద సర్పం\nఉన్నది!\n\nమురారి భయంతో ఒక వెర్రి కేక పెట్టి\nలేచి నిలుచున్నాడు. సర్పం తలెత్తి అతడి\nకేసి ఒకసారి చూసి, జర్రున అరుగు కిందికి\nపోయింది.\n\nఇంటి ముందు రేగిన కోలాహలానికి\nకారణం తెలుసుకునేందుకు బయటికి వచ్చిన\nరామావతారం, కొడుకును ప్రశ్నించి జరిగిం\nదేమిటో విని, “ఒరే, మురారీ! నీ ప్రవర్తన\nమన వృత్తిధర్మానికే తీరని మచ్చ. ఈ అను\nభవంతోనైనా బుద్ధిరిగి ప్రవర్తించు. లేనిపోని\nదురాశలకు పోయి నలుగురిలో నవ్వులపాలు\nకాకు. ఈరోజే వెళ్ళి మంచి టేకుకొయ్య\nతెచ్చి, రాకుమారికి వీణ తయారుచెయ్యి,”\nఅని సలహా ఇచ్చాడు.\n\nటేకుకొయ్య కోసం పాలకొండలకు వెళ్ళిన\nమురారికి, అక్కడ యక్షిణి నివసించే టేకు\nమాను పిడుగుపాటుకు నిలువునా కాలిపోయి\nకనిపించింది!\n\nఆ తర్వాత మురారి కష్టపడి మంచి\nటేకుకొయ్యను సంపాయించి, నెల తిర\nక్కుండానే రాకుమారి చారులత కోరిన\nవీణను తయారుచేసి, కోటకు వెళ్ళి ఆమె\nకిచ్చాడు.",
            "book_page_end": 15
        },
        {
            "title": "వీరాధివీరుడు!",
            "book_page_start": 16,
            "pdf_page_start": 16,
            "pdf_page_end": 16,
            "author": "కొనే నాగవెంకట ఆంజనేయులు",
            "genre": "హాస్యం/సాహసం",
            "moral": "అబద్ధపు గొప్పలకు పోకుండా, నిజాయితీగా మాట్లాడటం గొప్ప లక్షణం.",
            "keywords": [
                "వీరత్వం",
                "యుద్ధం",
                "హేళన",
                "అతిశయోక్తి",
                "సైనికుడు"
            ],
            "characters": [
                "వీరబాహుడు",
                "మగధరాజు కృతకీర్తి",
                "హేలాపురి మహారాజు",
                "గ్రామస్థులు"
            ],
            "locations": [
                "హేలాపురి",
                "మగధ"
            ],
            "content": "హేలాపురిపై అక్రమంగా దండెత్తిన మగధరాజు కృతకీర్తి చిత్తుగా ఓడి, వెనుదిరిగి పారిపోయాడు.\nతమ విజయానికి కారకులైన సైనికముఖ్యులనూ, అధికారులనూ హేలాపురి మహారాజు అనేక విధాల\nసత్కరించాడు.\n\nవీరబాహుడనే సైనికుడు యుద్ధరంగంలో వీరవిహారం చేసి, వెయ్యిమందికి పైగా శత్రు సైనికుల\nకాళ్ళూ, చేతులూ నరికాడని ఒక వార్త పుట్టింది. ఇదివిన్న వాడి గ్రామస్థులు, వాణ్ణి పూలమాలలతో\nముంచెత్తి, గ్రామం నాలుగు వీధులూ మేళతాళాలతో ఊరేగించసాగారు. ఆ సమయంలో వాడు\nఆనందోత్సాహంలో మైమరిచి వుండగా, జనం లోంచి ఒకడు, \"వీరబాహూ! నువ్వు ఆ శత్రు సైనికుల\nతలలు నరక్కుండా, కాళ్ళూ, చేతులూ మాత్రమే నరికి ఎందుకూరుకున్నావు?\" అని అడిగాడు.\n\nదానికి వీరబాహు మీసం మెలివేస్తూ, ఒకటి రెండు క్షణాలు ఆలోచిస్తూ వూరుకుని, చప్పున\nఏదో గ్రహించినవాడిలా, \"అవును, అలాంటి అవకాశం నాకు రాలేదు. వాళ్ళందరి తలలూ ముందే\nతెగనరికి వున్నాయి!\" అన్నాడు.",
            "book_page_end": 16
        },
        {
            "title": "విచిత్ర పుష్పం",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "ధారావాహిక/సాహసం",
            "moral": "స్వార్థపరులు తమ లక్ష్యాల కోసం ఎంతటి క్రూరమైన పనులకైనా పాల్పడతారు. నిజమైన వీరుడు నీతి కోసం నిలబడతాడు.",
            "keywords": [
                "శతాబ్దిక పుష్పాలు",
                "రాకాసిమృగం",
                "నాగసింహుడు",
                "ఉత్తుంగుడు",
                "ద్రోహం",
                "రాజ్యాకాంక్ష"
            ],
            "characters": [
                "ఉత్తుంగుడు",
                "సేనాధిపతి",
                "కాబూయీ",
                "చిత్ర",
                "రాజు (నాగపురి)",
                "నాగసింహుడు",
                "మల్లిక (రాణి)"
            ],
            "locations": [
                "నాగపురి",
                "సముద్ర తీరం",
                "విడిది"
            ],
            "content": "[దళనాయకుడు నాగసింహుడి నాయకత్వంలో కొందరు సైనికులను ఉత్తుంగుడికి సముద్ర ప్రయాణంలో\nతోడుగా పంపడానికి నాగపురి రాజు నిర్ణయించాడు. సేనాధిపతి, ఉత్తుంగుడికి ఆరోజే రాజ్యం సరిహద్దు నుంచి\nవచ్చిన నాగసింహుణ్ణి పరిచయం చేశాడు. గూడెంలో తమ ఇంట దాచిన శతాబ్దిక పుష్పాలు కూడా కనిపించలేదని\nకాబూయీ విచారంతో రాజధానికి వచ్చాడు. కాబూయీ, సేనాధిపతీ రాజు దగ్గరికి వెళ్ళి సంగతి చెప్పారు. - తరవాత]\n\n“శతాబ్దిక పుష్పాలు మీ ఇంట్లో వున్న సంగతి\nఉత్తుంగుడు నాగసింహుడికి చెప్పాడు. అంటే\nవాటిని నాగసింహుడే అపహరించి ఉంటా\nడంటావా?” అని అడిగాడు సేనాధిపతి.\n\nకాబూయీ కొంతసేపు మౌనంగా ఆలో\nచించి, “నాగసింహుడు ఒకవేళ కుట్ర చేయా\nలనుకున్నప్పటికీ, ఈ పుష్పాలు అతనికెలా\nఉపయోగపడతాయో అర్థం కావటం లేదు,\nప్రభూ!” అన్నాడు.\n\n“నువ్వన్నది నిజమే. శతాబ్దిక పుష్పాలు\nలేకుండా ఉత్తుంగుడు బయలుదేరలేడు\nగనక, అవి దొరికేంతవరకు నువ్వు రాజధాని\nలోనే ఉండడం మంచిది,” అన్నాడు సేనాధిపతి.\n\n“అలాగే వుంటాను,” అని చెప్పి కాబూయీ\nఅక్కడినుంచి ఉత్తుంగుడి విడిదికి వెళ్ళాడు.\nవాళ్ళిద్దరూ ఆ పువ్వుల గురించి చాలాసేపు\nచర్చించి, బాగా రాత్రయ్యాక నిద్రకు ఉపక్ర\nమించారు.\nమరునాడు మధ్యాన్నం ఒక సైనికుడు\nవచ్చి, “కాబూయీ, నిన్ను చూడాలని ఇద్దరు\nయువతులు వచ్చారు,” అన్నాడు.\n\nకాబూయీ గది వెలుపలికి వచ్చి, అక్క\nడున్న ఇద్దరు యువతులలో ఒకామెను\nచూసి, “అమ్మా, చిత్రా నువ్వా! ఇప్పుడెందుకు\nవచ్చావు? అమ్మ క్షేమంగా ఉన్నది కదా?\"\nఅని అడిగాడు ఆతృతగా.\n\n“అమ్మ క్షేమంగానే ఉన్నది నాన్నా!\" అంటూ\nఆమె తండ్రిని సమీపించి, “కనిపించకుండా\nపోయిన పువ్వులు దొరికాయి నాన్నా!\" అన్నది\nమెల్లగా.\n\n“శతాబ్దిక పుష్పాలు దొరికాయా? నిజం\nగానా!\" అన్నాడు కాబూయీ నమ్మలేనట్టుగా.\n\n\"అవును నాన్నా, నిజం! మేము ఈరోజు\nఉదయం ఎప్పటిలాగే సముద్ర తీరానికి\nవెళ్ళాము. అక్కడ ఉత్తుంగుడు వచ్చిన పడవ\nబోర్లించబడి కనిపించింది. దగ్గరికి వెళ్ళి\nచూస్తే లోపల శతాబ్దిక పుష్పాలు కట్టలు కట్ట\nలుగా కనిపించాయి. పడవను సముద్ర జలాల\nకేసి లాగినట్టు ఇసుక మీద రెండు చారలు\nకూడా కనిపించాయి. బహుశా ఉత్తుంగుడే\nవెళ్ళడానికి ప్రయత్నించాడేమో అని మేము\nఅనుకున్నాము,” అన్నది చిత్ర. అప్పుడే అక్కడికి\nఉత్తుంగుడు కూడా వచ్చాడు.\n\n“లేదు చిత్రా! అతడు రాత్రి ఇక్కడే ఉన్నాడు.\nఅది సరే, ఇప్పుడు ఆ పువ్వులు ఎక్కడు\nన్నాయి?\" అని అడిగాడు కాబూయీ.\n\n“అక్కడే, సముద్ర తీరం దగ్గిరి పడవలోనే\n'ఉన్నాయి. ఈ సంతోషకరమైన సంగతి మీకు\nతెలియజేయడానికే నా స్నేహితురాలిని వెంట\nబెట్టుకుని వచ్చాను,\" అన్నది చిత్ర.\n\nకాబూయీ ఆప్యాయంగా కూతురి భుజం\nమీద చేయివేసి, “చాలా సంతోషం, చిత్రా!\nమీరు ఇక్కడే ఉండండి, మేము వెళ్ళి సేనాధి\nపతికి ఈ సంగతి చెప్పి వస్తాము,” అని ఉత్తుం\nగుడి కేసి తిరిగి, “రా, వెళదాం,” అంటూ\nముందుకు నడిచాడు.\n\nఉత్తుంగుడు, “శతాబ్దిక పుష్పాలు కనిపిం\nచాయా? మీకుమార్తె ఏమంటున్నది,\nకాబూయీ?” అని అడిగాడు అతని వెంట\nనడుస్తూ.\nకాబూయీ, తన కుమార్తె చెప్పిన విషయా\nలన్నిటినీ ఉత్తుంగుడికి చెప్పాడు. శతాబ్దిక\nపుష్పాలు దొరికాయని తెలియగానే ఉత్తుం\nగుడు చాలా సంతోషించాడు. అయినా, ఆ\nపువ్వులను తీసుకుని తన పడవలో వెళ్ళా\nలని ప్రయత్నించినవాడెవడై ఉంటాడు? నాగ\nసింహుడే అయితే, అతని ఉద్దేశం ఏమై\nవుంటుంది? ఇలా రకరకాలుగా ఆలోచిస్తూ,\nఉత్తుంగుడూ, కాబూయీ సేనాధిపతి భవనం\nసమీపించారు. వాళ్ళను చూడగానే సేనాధిపతి,\n“ఏమయింది?\" అని అడిగాడు. కాబూయీ\nసంగతి చెప్పాడు.\n\n\"శభాష్! ఆ శుభవార్తను తెచ్చిన సైనికులు\nఎక్కడ?\" అన్నాడు సేనాధిపతి.\n\n\"సైనికులు కాదు ప్రభూ. ఆ వార్తను నా\n| కుమార్తె చిత్ర తీసుకువచ్చింది,\" అంటూ\nకాబూయీ అన్ని విషయాలూ వివరించాడు.\n\n“అలాగా! చాలా సంతోషం. ఆ పుష్పాలకు\nరక్షణ ఏర్పాటు చేయాలి. ఇప్పుడే మన\nసైనికులను కొందరిని పంపుతాను. మొదట\nఈ సంగతి రాజుకు తెలియజేద్దాం, పద,”\nఅంటూ అక్కడినుంచి బయలుదేరారు.\n\nవాళ్ళ నుంచి విషయం తెలుసుకున్న\nరాజు, “చాలా సంతోషం, సేనాధిపతీ! ఆ\n'పుష్పాలను రాకాసిమృగం దగ్గిరికి చేర్చడానికి\nఏమాత్రం ఆలస్యం చేయకూడదు. ఏమం\nటావు కాబూయీ?\" అని ఉత్తుంగుడి వైపు\nతిరిగి, “ఎప్పుడు బయలుదేరతావు?\" అని\nఅడిగాడు.\n\n“ఈ క్షణమే బయలుదేరమన్నా సిద్ధంగా\nఉన్నాను, ప్రభూ!\" అన్నాడు ఉత్తుంగుడు.\n\n“శభాష్, ఉత్తుంగా!” అంటూ రాజు లేచి\nనిలబడి, ఉత్తుంగుడి భుజం మీద చేతులు\nవేసి, \"నీవంటి సాహసవీరులే ఏ రాజ్యానికైనా\nనిజమైన సంపద వంటివారు! తిరుగు ప్రయా\nణంలో మా రాజ్యానికి తప్పకుండా వచ్చి\nవెళ్ళు!\" అని చెప్పి, సేనాధిపతికేసి తిరిగి,\n\"ఈరోజే ఉత్తుంగుడి ప్రయాణానికి కావలసిన\nఏర్పాట్లన్నిటినీ చూడు. నేను వెళ్ళి శతాబ్దిక\nపుష్పాలు దొరికిన సంగతి మల్లికకు చెబు\nతాను,” అంటూ భవనం లోపలికి బయలు\nదేరాడు.\nరాజభవనం నుంచి వెలుపలికి వచ్చిన\nసేనాధిపతి, నాగసింహుడి కోసం కబురు\nపంపాడు.\n\nకొంతసేపటికి అక్కడికి వచ్చిన దళ\nనాయకుడు నాగసింహుడు — సేనాధిపతీ,\nకాబూయీ, ఉత్తుంగుడూ ఒకేచోట ఉండడం\nచూసిఒక్క క్షణం ఉలిక్కిపడ్డాడు. ఆ తరవాత\nతేరుకుని సేనాధిపతికి నమస్కరించాడు.\n\n“ఈరోజే ఉత్తుంగుడి ప్రయాణం. నువ్వు\nమన సైనికులు కొందరితో అతనికి రక్షణగా\nవెళ్ళాలి. ఇది రాజాజ్ఞ!\" అన్నాడు సేనాధిపతి..\n\n“ఈ రోజేనా, సేనాధిపతీ! మరి పుష్పాలు\nలభించాయా?\" అని అడిగాడు నాగసింహుడు.\nఅమితాశ్చర్యంతో.\n\n\"పుష్పాలా? ఆ సంగతి నీకెందుకు?\"\nఅని అడిగాడు సేనాధిపతి కటువుగా.\n\n\"మేము పుష్పాలు తీసుకువెళ్ళాలి కదా!\"\nఅని అడిగాడు నాగసింహుడు.\n\n\"అవును. వాటిని రాకాసిమృగం ఉన్న\nచోటికి చేర్చడానికే ఈ ప్రయాణం. ఈరోజు\nసాయంకాలానికి మీరు సముద్రతీరం చేరండి.\nబండల మధ్య దారిగుండా సముద్రంలో\nపడవలో బయలుదేరండి. మీకు వెనకగా\nరెండు పడవలలో మన సైనికులు వస్తారు.\nమిగతా విషయాలు ఉత్తుంగుడు చూసుకం\nటాడు,\" అన్నాడు సేనాధిపతి.\n\n“మరి, పుష్పాలు?\" అంటూ ఏదో చెప్ప\nబోయి ఆగాడు నాగసింహుడు.\n\n\"అన్నీ సిద్ధంగా ఉన్నాయని చెప్పాను\nకదా? నువ్వు బయలుదేరడమే తరువాయి,”\nఅన్నాడు సేనాధిపతి.\n\n“చిత్తం, సేనాధిపతీ!” అని నాగసింహుడు\nఅక్కడినుంచి విసురుగా వెళ్ళిపోయాడు.\n\nఆ తరవాత సేనాధిపతి, ఉత్తుంగుడితో,\n\"పుష్పాలు దొంగిలించబడిన సంగతి నాగ\nసింహుడికి తెలిసే వుంటుంది. అయినా,\nఇప్పుడు విచారణకు సమయం కాదు.\nఅతడు ఒంటరిగా రాకాసిమృగాన్ని ఎదుర్కో\nలేడు కనక, నీకు హాని తలపెట్టే అవకాశం\nలేదు. ఎందుకయినా నువ్వు నాగసింహుడి\nపట్ల జాగ్రత్తగా ఉండడం అవసరం!\" అని\nచెప్పాడు.\n\"అలాగే!” అన్నాడు ఉత్తుంగుడు విన\nయంగా.\n\nసేనాధిపతి, కాబూయీతో, “నువ్వు ఉత్తుం\nగుడి వెంట సముద్ర తీరం వరకు వెళ్ళి,\nఅతన్ని సాగనంపి రా,” అన్నాడు.\n\n“చిత్తం, సేనాధిపతీ!” అని కాబూయీ\nఉత్తుంగుణ్ణి వెంటబెట్టుకుని అక్కడినుంచి\nవాళ్ళు ఉంటున్న విడిదికి వెళ్ళాడు. వాళ్ళ\nకోసం ఎదురుచూస్తున్న చిత్రతో అన్ని సంగ\nతులూ చెప్పాడు కాబూయీ.\n\nకొంతసేపటికి దళనాయకుడు నాగసిం\nహుడు అక్కడికి వచ్చాడు. అందరూ సముద్ర\nతీరానికి బయలుదేరారు. నాగసింహుడు\nఒక్క మాట కూడా మాట్లాడలేదు. అతని\nముఖంలో తీరని విచారం, నిరుత్సాహం\nకనిపించాయి.\n\nసైనికులు వాళ్ళను చూడగానే చేతులెత్తి\nదళనాయకుడికి నమస్కరిస్తూ ఆహ్వానిం\nచారు. అక్కడ మూడు పడవలు సిద్ధంగా\nఉన్నాయి. ఒక పడవలో శతాబ్దిక పుష్పాలు\nఉన్నాయి. అవి అప్పుడే పూచినట్లు కళ కళ\nలాడుతూ కమ్మని వాసనలు వెదజల్లుతు\nన్నాయి. పువ్వులున్న పడవ తాను వచ్చినదే\nఅని ఉత్తుంగుడు గ్రహించాడు. అతడు\nతన నడుముకు కట్టుకున్న సంచీలో దాచిన\nశతాబ్దిక మొక్కలను తీసి, చిత్రకు ఇచ్చి,\nవాటిని వాళ్ళ ఇంటి దగ్గర నాటి పెంచమని\nచేతి సైగలతో తెలియజేశాడు.\n\nమొక్కలను తీసుకున్న చిత్ర, ఉత్తుంగుడి\nకేసి విచారంగా చూడసాగింది.\n\nశతాబ్దికపుష్పాలను చూడగానే, నాగసిం\nహుడిలో ఎక్కడలేని ఉత్సాహం పుట్టుకు\nవచ్చింది. ఉత్తుంగుడు ఎందుకు ఆలస్యం\nచేస్తున్నాడన్న భావంతో అతనికేసి చూడ\nసాగాడు. దానిని గ్రహించిన కాబూయీ,\n\"ఉత్తుంగా, చీకటి పడకముందే బయలు\nదేరడం మంచిది. నేను చెప్పిన విషయం\nగుర్తుంచుకో. నీ రాక కోసం మేము ఎదురు\nచూస్తుంటాము,\" అంటూ చేయెత్తి వీడ్కోలు\nచెప్పాడు.\n\nఉత్తుంగుడు అతనికి నమస్కరించి, పడవ\nకేసి నడిచాడు. ఆలోగానే నాగసింహుడు పడ\nవలో కూర్చుని ఉన్నాడు. సైనికులు పడవను\nనీళ్ళలోకి తోశారు. ఉత్తుంగుడు అందులోకి\nఎక్కి కూర్చుని తెడ్లను అందుకున్నాడు. ఆ\nపడవ వెనక సైనికులతో రెండు పడవలు\nబయలుదేరాయి.\n\nఉవ్వెత్తున లేచిన ఒక అలా మూడు\nపడవలనూ లోతైన సముద్ర జలంలోకి\nతీసుకువెళ్ళింది. అప్పుడే సూర్యాస్తమయం\nఅవుతున్నది. అర్ధరాత్రి కల్లా సముద్ర మధ్యాన్ని\nచేరుకోవాలన్న ఉత్సాహంతో ఉత్తుంగుడు\nపడవను నడపసాగాడు. వెనక రెండు పడవ\nలలో సైనికులు కొద్ది దూరంలో అతన్ని\nఅనుసరించి రాసాగారు.\n\n\"ఈ పువ్వులను తీసుకుపోయి, రాకాసి\nమృగం ఉన్నచోట చేర్చినంత మాత్రాన అది\nమాణిక్యపురికి రాదని నీకెలా తెలుసు?\"\nఅన్న మాటలు కఠినస్వరంతో వినిపించడంతో\nఉత్తుంగుడు తల పైకెత్తి చూశాడు.\n\nనాగసింహుడు కోపంగా చూస్తున్నాడు.\n\n“ఈ పువ్వుల చేత ఆకర్షించబడే రాకాసి\nమృగం మాణిక్యపురికి వచ్చింది. ఇప్పుడు\nమాణిక్యపురిలో ఒక్క శతాబ్దిక పుష్పం కూడా\nలేకుండా చేశాం. అన్నిటినీ కట్టగట్టుకుని\nతీసుకుని వచ్చాను. మరొక వంద సంవత్స\nరాలు ఆ పువ్వులు పూచే అవకాశం లేదు.\nకాబట్టి రాకాసిమృగం అంతవరకు మాణిక్య\nపురికి వచ్చే అపాయం లేదనే పెద్దలు చెప్పారు!\"\nఅన్నాడు ఉత్తుంగుడు.\n\n\"అంటే, ఈ పువ్వులను చూపి రాకాసి\nమృగంతో బేరం కుదుర్చుకోవచ్చునన్న మాట!\nఅంతేనా?\" అన్నాడు నాగసింహుడు.\n\n“రాకాసిమృగంతో బేరమా! ఏమిటి నువ్వం\nటున్నది? దానిని సమీపించి మాట్లాడడం\nఎలా సాధ్యం? దానికి మన భాష అర్థమవు\nతుందా? ఇంతకూ నీకు రాకాసిమృగంతో\nఏమిటి పని?\" అని అడిగాడు ఉత్తుంగుడు\nఆశ్చర్యంగా.\n\n\"చాలా ముఖ్యమైన పనే ఉన్నది! రాజభవ\nనాన్నీ, అందులోని రాజునూ, రాణినీ, యువ\nరాణినీ నేలమట్టం చెయ్యాలి. అందుకు నాకు\nరాకాసి మృగం సహాయం కావాలి!” అన్నాడు\nనాగసింహుడు.\nఉత్తుంగుడికి మరొక భయంకర మృగంతో\nమాట్లాడుతున్నట్టనిపించింది. అసలు రాకాసి\nమృగం పువ్వుల కోసం బీభత్సం సృష్టిస్తే, నాగ\nసింహుడు స్వార్థంతో అంతకన్నా క్రూర రాక్ష\nసుడుగా మాట్లాడుతున్నాడు!\n\n\"మంచివాళ్ళూ, నీకు బంధువులూ అయిన\nవాళ్ళను ఎందుకు నాశనం చేయాలి?\" అని\nఅడిగాడు ఉత్తుంగుడు.\n\n“నేను నాగపురికి రాజును కావాలి. దానికి\nఅడ్డుపడేవాళ్ళు ఎవరయినా సరే హతమారు\nస్తాను. నా తోబుట్టువులు, బంధువులు, ఆప్తులు\nఅనే దయాదాక్షిణ్యాలు పాటించను. ఆఖరికి\nనువ్వు అడ్డుపడినా సరే హతమార్చి తీరుతాను,\"\nఅన్నాడు నాగసింహుడు పిడికిలి బిగిస్తూ.\n\n“నన్ను హతమారుస్తావా? మాణిక్యపురి\nనుంచి తెచ్చిన పువ్వులు నీకు ఉపయోగపడ\nడానికి అనుమతించను. వాటి ద్వారా రాజ\nకుటుంబానికి హాని జరగడానికి ఒప్పుకోను!\"\nఅన్నాడు ఉత్తుంగుడు దృఢమైన కంఠస్వరంతో.\n\n“నువ్వు ప్రాణాలతో ఉంటే కదా ఒప్పుకోక\nపోవడానికి?\" అంటూ నాగసింహుడు లేచి,\nఉత్తుంగుణ్ణి తెడ్డుతో ఒక్క తోపు తోశాడు.\nఉత్తుంగుడు వెల్లకిలా సముద్రంలోకి పడిపో\nయాడు. తరవాత అతని జాడ తెలియ లేదు.\n\nనాగసింహుడు కొంతసేపు చుట్టుపక్కల కలయ\nచూసి, తన పడవను సైనికులు వస్తూన్న\nపడవలకేసి నడిపించి, తన పడవలోని శతా\nబ్దిక పుష్పాలను ఆ పడవలలోకి మార్చుకుని\nతనూ అందులోకి వెళ్ళాడు.\n\nసముద్రంలో పడిన ఉత్తుంగుడు నెమ్మదిగా\nఈదుతూ వుండి, కొంతసేపటికి తల ఎత్తి\nచూశాడు. చీకటి అలముకుంటున్నది. ఉన్న\nట్టుండి అతని చేతికేదో తగిలింది. అతడు\nదానిని పరిశీలించి చూశాడు. అదొక ఖాళీ\nపడవ. అతడు అతి ప్రయత్నం మీద ఆ\nపడవలోకి ఎక్కి కూర్చున్నాడు. అదృష్టవశాత్తు\nఅందులో రెండు తెడ్లు ఉన్నాయి. ఒకవైపున\nఅతనికి దూరంగా ఎత్తయిన బండలు కని\nపించాయి. శతాబ్దిక పుష్పాలు లేకుండా రాకాసి\nమృగాన్ని ఎదుర్కోవడం వల్ల ప్రయోజనం\nలేదు కాబట్టి పడవను బండలు కనిపిస్తున్న\nతీరంకేసి నడపసాగాడు. — (ఇంకావుంది)",
            "book_page_end": 24
        },
        {
            "title": "రంగనాథుడి ఆశయం",
            "book_page_start": 25,
            "pdf_page_start": 25,
            "pdf_page_end": 29,
            "author": "జొన్నలగడ్డ రామలక్ష్మి",
            "genre": "బేతాళ కథ",
            "moral": "స్వయంకృషిని ప్రోత్సహించడం మంచిదే అయినా, దాని వెనుక ఉన్న స్వార్థం లేదా ఇతరుల మంచిని అడ్డుకునే వైఖరి హేయమైంది. నీతివంతమైన చర్యల వెనుక ఉద్దేశం ముఖ్యం.",
            "keywords": [
                "స్వార్థం",
                "దానగుణం",
                "నీతి",
                "స్వయంకృషి",
                "బేతాళుడు",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "రంగనాథుడు",
                "ధర్మన్న",
                "వీరన్న",
                "సాధువు",
                "సుధాముడు",
                "రంగనాథుడి భార్య",
                "అంబరుడు"
            ],
            "locations": [
                "రాయవరం గ్రామం",
                "హిమాలయాలు"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపైనుంచి శవాన్ని దించి\nభుజానవేసుకుని, ఎప్పటిలాగే మౌనంగా శ్మశా\nనంకేసి నడవ సాగాడు. అప్పుడు శవంలోని\nబేతాళుడు, “రాజా, ఇంత అర్ధరాత్రి వేళ, కన్ను\nపొడుచుకున్నా కానరాని కటిక చీకటిలో,\nనువ్వు పడుతున్న శ్రమచూస్తూంటేజాలి కలుగు\nతున్నది. అయితే, ఇంత శ్రమకు గురవుతూ\nనువ్వు సాధించదలచిన కార్యం, నీ స్వార్థానికా\nలేక పరులకోసమా అన్న సంగతి తెలియడం\nలేదు. ఎందుకంటే, ఒక్కొక్కసారి నిస్వార్థబుద్ధు\nలైన వ్యక్తులు, గొప్పవారికోసమే గాక, అనాలో\nచితంగా అల్పుల కోసం కూడాత్యాగాలు చేసేం\nదుకు సిద్ధమవుతారు. ఇందుకు పెద్దగా ఆ\nవ్యక్తులను తప్పు పట్టనవసరంలేదు. కారణం\n— పరిస్థితుల ప్రభావంవల్ల, అల్పబుద్ధులైన\nవాళ్ళు కొన్ని సమయాల్లో ఎంతో నీతివంతంగా\nప్రవర్తిస్తారు. ఇందుకు ఉదాహరణగా రంగ\nనాథుడనే వాడి కథ చెబుతాను, శ్రమ తెలియ\nకుండా, విను,” అంటూ ఇలా చెప్పసాగాడు:\n\nరాయవరం గ్రామంలో రంగనాథుడు పెద్ద\nభూస్వామి. ఆయన రోజూ తన చుట్టూ చేరిన\nవారికి ఎన్నో కబుర్లూ, కథలూ చెబుతూండే\nవాడు. వినడానికవి ఇంపుగా వుండడంవల్ల,\nచాలా మంది రోజూ సాయంత్రం ఆయన\nఇంటి అరుగుల మీద చేరేవారు.\n\nరంగనాథుడు ఒకరికి సాయపడే మనిషి\nకాదు. ఆయన తన కబుర్లలో, “ఎదుటి వాడికి\nహాని చేయడం ఎంత తప్పో మేలు చేయ\nడమూ అంతే తప్పు. ఎవడి బ్రతుకు వాడు\nబ్రతకడంలోనే మనిషికీ, ప్రపంచానికీ ఎంతో\nమేలుంది,\" అని చెబుతూండేవాడు.\n\nఈ మాటలు వినడం వల్ల క్రమంగా రాయ\nవరం గ్రామస్థుల్లో ఉపకారబుద్ధి నశించి పోసా\nగింది.\n\nఇలా వుండగా, ఆ గ్రామానికి సాధువొకడు\nవచ్చి, “ఎదుటివాడి కోసం బ్రతకడంలోనే\nమనిషి గొప్పతనముంది. అలాంటి మనిషి\nఈలోకంలో సుఖపడడమే కాక, ప్రాణం\nపోయాక స్వర్గానికి వెళ్ళి అక్కడా సుఖపడ\nతాడు,”అంటూ నీతి బోధలు చేసి, కొన్ని ఉదా\nహరణలు కూడా చెప్పి వెళ్ళాడు.\n\nఆయన ప్రభావం గ్రామస్థుల మీద బాగా\nపడింది. చాలామంది పుణ్యకార్యాలు చేయా\nలనుకున్నారు.\n\nఆ గ్రామంలో వీరన్న అనే యువకుడు\nన్నాడు. చిన్నతనంలో ఇల్లు కూలి వాడి తల్లి\nదండ్రులు మరణించారు. వాడి కాలొకటి దెబ్బ\nతిని కుంటివాడైపోయాడు. ఏ పనీ చేయలేక\nవాడు అడుక్కుని తింటూ అతికష్టం మీద\nరోజులు గడుపుతున్నాడు. ఇప్పుడు వీరన్నకు\nదూరపు బంధువైన ధర్మన్న, వాడిని తన\nఇంట్లో వుంచుకుని పోషించాలనుకుని, ఆ\nవిషయం ముందుగా రంగనాథుడి చెవిని\nవేశాడు.\n\n\"ఇంట్లో వుంచుకుని పోషిస్తే వీరన్న సోమ\nరిగా తయారవుతాడు. ఏదో విధంగా తన\nపొట్ట తాను పోషించుకుంటున్న వీరన్న, ఇత\nరుల మీద ఆధారపడకుండా చేయాలంటే,\nనా దగ్గరకు పంపు. మా ఇంట్లో వుంటాడు.\nనేను వాడికి వెదురుబుట్టలు, తడికలు అల్ల\nడంనేర్పిస్తాను. మన గ్రామం వాళ్ళందరూ\nవెదురు సరుకు వాడి దగ్గిరే కొనుక్కోవాలి.\nఇంకా మిగిలిపోయిన సరుకు పట్నంలో అమ్మి\nపెట్టాలి. సాయమంటే అలావుండాలి!” అన్నాడు\nరంగనాథుడు.\n\nధర్మన్నకిది ఎంతో నచ్చి అలాగే ఏర్పాటు\nచేశాడు. రంగనాథుడి భార్య మాత్రం వీరన్నను\nఉచితంగా పోషించాలని గింజుకుంటూంటే\nఆయన ఓదార్చి, “వెర్రిదానా! వెదురు సరుకు\nవ్యాపారం ఎంత లాభసాటిగా వుంటుందో\nనీకు తెలియదు. గ్రామం వాళ్ళంతా సరుకు\nమనదగ్గిరే కొంటారు. అందువల్ల అమ్మకం\nకూడా పెద్ద సమస్య కాదు. వీరన్నకు రోజూ\nమూడు పూటల తిండి ఖర్చు పోగా, వాడికి\nకొంత డబ్బిచ్చినా, ఇంకా మనకు లాభం\nవుంటుంది!\" అని చెప్పాడు.\n\nఇది నిజమని ఋజువు కావడంతో ఆమె\nసంతోషించింది. రంగనాథుడికి బాగా పేరూ\nవచ్చింది.\n\nఆ తర్వాత సుధాముడనే వాడు గ్రామంలో\nవేంకటేశ్వరస్వామికి గుడి కట్టించాలనుకు\nన్నాడు. రంగనాథుడు అతడికి సలహా చెబుతూ,\n“గ్రామంలో ఇప్పటికే రామాలయ ముంది.\nఅది పాడుబడి వుంది. మీకందరికీ అంత\nభక్తిగా వుంటే, ఆ ఆలయాన్ని నేనే బాగు\nచేయిస్తాను. శ్రీరాముడైనా, వేంకటేశ్వరుడైనా\nఅందరూ మహావిష్ణువు ప్రతిరూపాలే! అయినా\nఆలయం ఆవరణలో శ్రీవేంకటేశ్వరునికి ఒక\nమందిరం నిర్మిస్తాను. భక్తులు క్రమం తప్ప\nకొండంత ఆస్తి. నాకెవ్వరూ లేరు. ఉన్నదంతా\nపేదలకిచ్చి వాళ్ళ జీవితాలు బాగుచేయాలని,\nఊరూరూ తిరుగుతున్నాను. మీ ఊళ్ళో పేద\nవాళ్ళెందరున్నారో అందరినీ పిలవండి. వాళ్ళకు\nపొలాలు కొని పెడతాను. పొలం వద్దన్న వాళ్ళకు\nమరేదైనా ఉపాధి కల్పిస్తాను,” అన్నాడు.\n\nగ్రామపెద్దలిందుకు ఎంతో సంతోషించి,\nరంగనాథుడికి కబురంపి విషయం చెప్పారు.\n\nరంగనాథుడు కోపంగా,“మా గ్రామంలో దానాలు\nపుచ్చుకునే పేదవారు ఎవరూ లేరు. అందరూ\nస్వయంకృషితో డబ్బుసంపాదించుకుని, ఉన్న\nదానితో తృప్తిగా జీవిస్తున్నారు,” అన్నాడు.\n\nరంగనాథుడు ఆ గ్రామంలో చేసిన ఏర్పా\nట్లన్నీతెలుసుకున్న అంబరుడు, “నువ్వు సామా\nన్యుడివి కాదు! నా ఆస్తిని కూడా నువ్వే తీసు\nకుని సద్వినియోగం చెయ్యి. నేను హిమాల\nయాలకు వెళ్ళిపోతాను,” అన్నాడు.\n\nఈ మాటలకు రంగనాథుడు మండిపడి,\n\"నువ్వు హిమాలయాలకు వెళ్ళదల్చుకుంటే,\nనీ ఆస్తిని ఈ దేశపురాజు కిచ్చి వెళ్ళు. నేను\nపేదవాళ్ళను స్వయంకృషితో అభివృద్ధికి వచ్చే\nలాగాచేస్తాను. దానాలు స్వీకరించడం నా జీవి\nతాశయానికి విరుద్ధం. అదీకాక, ఇంతవరకూ\nఏ సత్కార్యాలూ చేయకుండా నీ వద్ద అంత\nడబ్బు చేరిందంటే, అది అన్యాయార్జితమై\nవుండాలి. అది నువ్వు రాజుకివ్వడం ద్వారా,\nప్రజలసొమ్ము ప్రజాధిపతికే చేరి నీ తప్పులు\nక్షాళనమైపోగలవు!\" అన్నాడు.\n\nబేతాళుడు ఈ కథ చెప్పి, \"రాజా, రంగనా\nథుడు అల్పబుద్ధి, స్వలాభపరుడు. స్వయం\nకృషి పేరు చెప్పి, పేదవాళ్ళ ఆదాయంలో\nకొంత భాగం సొంతం చేసుకుంటున్నాడు.\nఅలాగే గుడి, బడి విషయంలో కూడా. అయినా\nఅతడు, అంబరుడిస్తానన్న కొండంత ఆస్తిని\nతీసుకో నిరాకరించడం అంటే, అందుకు\nకారణం అతడి బుద్ధిలో, ఆలోచనా ధోరణిలో,\nఒక్కమాటలో చెప్పాలంటే, అతడి నైజగుణం\nలోనే నీతివంతమైన గొప్ప పరిణామం వచ్చిం\nదనడానికి నిదర్శనం కదా? ఇందుకు మూల\nకారణం ఏమై వుంటుంది? ఈ సందేహాలకు\nసమాధానం తెలిసికూడా చెప్పక పోయావో,\nనీ తల పగిలిపోతుంది,” అన్నాడు.\n\nదానికి విక్రమార్కుడు, \"అల్పుడూ, స్వార్థ\nపరుడూ అయిన రంగనాథుడు, అంబరుడిస్తా\nనన్న ఆస్తిని నిరాకరించినంత మాత్రాన, నీతి\nపరుడయ్యాడనుకోవడం పెద్ద పొరబాటు.\nరంగనాథుడి ప్రవర్తనను సూక్ష్మంగా పరిశీలించి\nనప్పుడే, అతడి జీవితాశయం ఏమిటో అర్థ\nమవుతుంది. అతడు మంచిపనులు చేయ\nలేడు. ఇతరులు చేసే మంచిపనులకు సహ\nకరించలేడు. స్వలాభం లేనిదే ఎవరికీ ఉప\nకారం చేయడు. అలాగని, ఈ లక్షణాల వల్ల\nచెడ్డపేరు వస్తే భరించలేడు. ఆ కారణం\nవల్లనే, మంచిపనులు చేయదలచిన వాళ్ళను,\nఆ పనులు చేయకుండా ఆపుతున్నాడు.\nఅలాంటి వాళ్ళ మంచిలో చెడు వుందని\nఋజువు చెయ్యడానికి, తన తెలివితేటలను\nఉపయోగిస్తున్నాడు. అంబరుడి విషయంలో\nకూడా అతడి ప్రవర్తనలో మార్పులేదు. వాడి\nఆస్తిని అన్యాయార్జితమన్నాడు. దానిని రాజు\nకిచ్చి, చేసిన తప్పులు క్షాళనం చేసుకోమ\nన్నాడు. అంటే – అంబరుడు చేయదలచిన\nమంచి పనులను, అందరికీ చెడుగా చూపి,\nతన పేరు ప్రఖ్యాతుల్ని కాపాడుకోవడం, రంగ\nనాథుడి ఆశయం! ఈ కారణాల వల్ల, అతడి\nనైజగుణంలో నీతివంతమైన గొప్ప పరిణామం\nవచ్చిందనుకోవడం పెద్ద పొరబాటవుతుంది,”\nఅన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 29
        },
        {
            "title": "మచ్చుచూస్తేచాలు",
            "book_page_start": 30,
            "pdf_page_start": 30,
            "pdf_page_end": 31,
            "author": "వారణాశి శ్రీరామక్రిష్ణ",
            "genre": "హాస్యం/సామాజిక కథ",
            "moral": "ఏ పనినైనా పూర్తిగా పరిశీలించకుండా, కొంత \"మచ్చు\" (sample) చూసి తీర్మానించడం వల్ల నష్టం జరుగుతుంది. జ్ఞానాన్ని సరిగ్గా ఉపయోగించాలి.",
            "keywords": [
                "వ్యాపారం",
                "ధాన్యం",
                "మచ్చు",
                "మోసం",
                "లెక్క"
            ],
            "characters": [
                "గంగయ్య",
                "సుందరం",
                "నాగయ్య",
                "పున్నయ్య"
            ],
            "locations": [
                "సంగీతపురి",
                "పొన్నపల్లి గ్రామం",
                "పట్టణం"
            ],
            "content": "గంగయ్య, రైతుల నుంచి ధాన్యం కొనుగోలు\nచేసి, ఆ ధాన్యాన్ని పట్టణంలో వుండే పెద్ద\nవ్యాపారులకు తిరిగి అమ్మే వ్యాపారి. ఆయ\nనకు ఒక్కడే కొడుకు; వాడి పేరు సుందరం.\nవాడికి ఎంత ప్రయత్నించినా పెద్ద చదువులు\nవంటపట్టవని గ్రహించిన తర్వాత గంగయ్య,\nతనువ్యాపార పనులపై తిరిగేటప్పుడు సుంద\nరాన్ని కూడా వెంట తీసుకువెళుతూ, వాడికి\nవ్యాపారంలోని మెళుకువలు నేర్పాలని నిర్ణ\nయించుకున్నాడు.\n\nఒకనాటి ఉదయం గంగయ్య, సుంద\nరాన్ని పిలిచి, “పొన్నపల్లి గ్రామంలో పున్నయ్య\nధాన్యం అమ్మచూపుతున్నాడని తెలిసింది.\nముందు నువ్వు వెళ్ళి సరుకు నాణ్యత చూసిరా.\nఆ తర్వాత ఇద్దరం మళ్ళీ వెళ్ళి ధాన్యాన్ని\nచూసి, ధర కుదిరితే కొనుగోలు చేద్దాం.\nఈవిధంగా నీకు క్రమంగా వ్యాపారంలోని\nమెళుకువలు తెలుస్తాయి,\"అని చెప్పాడు.\nఅయితే, ఆరోజు ఉదయాన్నే బయలుదేరి\nపొన్నపల్లి వెళ్ళిన సుందరం, చీకటి పడు\nతూండగా ఇంటికి తిరిగివచ్చాడు.\n\nగంగయ్య, కొడుకును, “వెళ్ళి రావడానికి\nఇంత ఆలస్యం అయిందేమిటి?” అని అడి\nగాడు. దానికి సుందరం విసుగ్గా, “సరుకు\nనాణ్యత చూసి రమ్మన్నావు కదా! ఆ పున్నయ్య\nవంద బస్తాల ధాన్యం అమ్మజూపుతున్నాడు.\nప్రతి బస్తాలోని ధాన్యం పరీక్షించి చూడడానికి\nఇంత సమయం పట్టింది! సరుకు నాణ్యం\nగానే కనబడుతున్నది,” అని జవాబిచ్చాడు.\n\nకొడుకు జవాబు విని గంగయ్య నవ్వి,\n“ఒరే! అన్నం ఉడికిందో లేదో తెలియాలంటే,\nఅన్నం మొత్తం పట్టి చూడక్కర్లేదు, ఒక్క\nమెతుకు పట్టి చూస్తే చాలు. అలాగే, వంద\nబస్తాల సరుకు నాణ్యత తెలుసుకోవడానికి,\nవంద బస్తాలూ పరిశీలించి చూడక్కర్లేదు.\nఅక్కడొకటి, ఇక్కడొకటిగా నాలుగైదు బస్తాల\nనుంచి చారెడు, చారెడు ధాన్యం మచ్చుతీసి\nచూస్తేచాలు.అప్పుడుమొత్తంసరుకునాణ్యత\nతెలిసిపోతుంది. అర్థమైందా?” అన్నాడు.\n\n“ఓఁ, అర్థమైంది!\" అంటూ సుందరం\nతల ఊపాడు.\n\nమర్నాటి ఉదయం నిద్ర లేస్తూనే గంగయ్య\nఏదో పనిమీద పొరుగూరు వెళ్ళి, సాయంకాలా\nనికి ఇల్లు చేరాడు.\n\nతిరిగివచ్చిన తండ్రితో సుందరం, \"నాన్నా!\nమనవద్ద ధాన్యం కొనుగోలు చేసిన నాగయ్య\nపట్టణం నుంచి వచ్చి, తను ఇవ్వవలసిన\nబాకీ తాలుకు ఇరవై వేల రూపాయలు జమ\nచేసి, రసీదు తీసుకువెళ్ళాడు. డబ్బును ఇన\nప్పెట్టలో భద్రంచేశాను,” అని చెప్పాడు.\n\n\"అలాగా! ఆ నాగయ్య బాకీ చాలాకాలంగా\nవసూలు కాకుండా వున్నది. రేపు నేను ఆ\nబాకీ వసూలుపనిమీదే పట్నం వెళదామను\nకుంటున్నాను. ఆ శ్రమ తప్పింది. పోతే, ఆ\n'నాగయ్య ఒట్టి నక్కజిత్తులమారివాడు. ఇచ్చిన\nడబ్బు సరిగ్గా లెక్క వేశావా? తేడా ఏం లేదు\nకదా?\" అని అడిగాడు.\n\nఅందుకు సుందరం ధీమాగా, \"తేడా\nఅంటూ ఏమీ లేదు. ఆ నాగయ్య ఇరవై\nవేల రూపాయలను, వెయ్యికి ఒక సంచిగా\nఇరవై సంచుల్లో ఇచ్చాడు. నిన్న నువ్వు,\nచెప్పిన ప్రకారం, అన్ని సంచుల్లోని డబ్బూ\nలెక్కపెట్టి చూడనవసరం లేదు కదా, మచ్చుకు\nరెండు, మూడు సంచులు చూస్తే చాలు! ఆ\nపనే చేశాను. లెక్క సరిగ్గా వున్నది. అందువల్ల,\nనాగయ్య బాకీకి చెల్లు రసీదు ఇచ్చి, డబ్బు\nఇనప్పెట్టెలో దాచాను,” అన్నాడు.\n\nఇది వింటూనే గంగయ్య కంగారుపడుతూ,\nడబ్బు సంచులన్నిటినీ ఇనప్పెట్టెలో నుంచి\nబయటికి తీసి లెక్కవేసి, రెండు వేల రూపా\nయలు తగ్గినట్లు తెలుసుకుని, సుందరంకేసి\nఒకసారి గుడ్లురుముతూ చూసి గొల్లుమన్నాడు.\n\nతండ్రికి తనపై కోపం వచ్చిందని గ్రహిం\nచిన సుందరం, ఇంట్లోంచి బయటికి పోతూ,\n“ఈ పెద్దవాళ్ళున్నారే, బహు విచిత్రమైన మను\nషులు! వాళ్ళు చెప్పేది ఒకటి, చేసేది ఒకటి.\nచెప్పినట్టే చేసినా, కోపాలూ, తాపాలూ, ఛీ!”\nఅనుకున్నాడు.",
            "book_page_end": 31
        },
        {
            "title": "ముసుగుమనిషి",
            "book_page_start": 36,
            "pdf_page_start": 36,
            "pdf_page_end": 39,
            "author": "మాచిరాజు కామేశ్వరరావు",
            "genre": "సాహస కథ",
            "moral": "మోసంతో దొంగతనం చేయడం కంటే, నిజాయితీగా కష్టపడి పనిచేయడం ద్వారా గౌరవప్రదమైన జీవితాన్ని పొందవచ్చు.",
            "keywords": [
                "మోసం",
                "దొంగతనం",
                "ముసుగుదొంగ",
                "మరుగుజ్జు దంపతులు",
                "సాహసం",
                "పరివర్తన"
            ],
            "characters": [
                "కొమరయ్య",
                "భానుమతి",
                "మరుగుజ్జు దంపతులు (భర్త, భార్య)",
                "ముసుగుదొంగ (తమ్మిరాజు)",
                "బక్క మనిషి"
            ],
            "locations": [
                "కొండాపురం",
                "ఏరు ఒడ్డున ఉన్న పెంకుటిల్లు"
            ],
            "content": "కొండాపురం కొమరయ్యకు కొత్తగా పెళ్ళ\nయింది. భార్య భానుమతిని బాడుగబండిలో\nకాపురానికి తీసుకువస్తూ, దారిలో ఒక\nఏరును సమీపించగానే బండిని ఆపమని\nకిందికి దిగాడు. ఆ సమీపంలో ఒక పాత\nకాలపు పెంకుటిల్లున్నది. ఇంటి చుట్టూ\nవున్న కూరగాయలతోటలో తిరుగుతూ, కోసిన\nకాయలను ఒక బుట్టలో వేస్తున్నారు, ఇద్దరు\nమరుగుజ్జు దంపతులు.\n\nవాళ్ళను చూసి కొమరయ్య, తనలో తాను\nనవ్వుకుంటూ బండి ఎక్కడం చూసి భాను\nమతి, “పాపం, ఆ మరుగుజ్జుల్ని చూసి నవ్వు\nతున్నారా?\" అని అడిగింది.\n\n\"నాలుగు నెలల క్రితం జరిగిన ఒక సంగతి\nగుర్తుకు వచ్చి, అలానవ్వాను. అదేమిటో చెప్ప\nమన్నావా?\" అని అడిగాడు కొమరయ్య.\n\n\"చెప్పండి! ప్రయాణంలో కాలక్షేపంగా\nవుంటుంది,” అన్నది భానుమతి.\nకొమరయ్య చెప్పడం ప్రారంభించాడు:\nనాలుగు నెలల క్రితం అతడు ఇదే దారిన\nవస్తూండగా, ఏటికి ఉధృతంగా వరద వచ్చింది.\nబండివాడు మాట్లాడుకున్న దాంట్లో సగం\nబాడుగ డబ్బు తీసుకుని వెళ్ళిపోయాడు.\n\nఆ సరికి చీకటిపడి, వర్షం కూడా ఆరంభ\nమైంది. కొమరయ్య దాపుల కనిపించిన పెంకు\nటింటికి వెళ్ళి, తలుపు తట్టాడు. ఒక మరు\nగుజ్జు స్త్రీ తలుపు తీసి, “ఎవరు, బాబూ? ఏం\nకావాలి?\" అని అడిగింది.\n\n“ఏరు పొంగడంతో ఇక్కడ చిక్కుబడ్డాను.\nఈ రాత్రికి మీ ఇంట్లో కాస్త తలదాచుకోని\nస్తారా?\" అని అడిగాడు కొమరయ్య.\n\n\"దానికేం భాగ్యం, బాబూ!\" అంటూ\nపక్క గదిలోంచి బయటికి వచ్చాడు, ఆ\nఇంటి యజమాని. అతడూ మరుగుజ్జె!\n\nకొంత పొద్దుపోయాక, మరుగుజ్జు దంప\nతులు బలవంతం చేసిన మీదట, కొమరయ్య\nవాళ్ళతో పాటు భోజనం చేశాడు. మాటల\nమధ్యలో మరుగుజ్జు భార్య, \"మా తమ్ముడు\nతమ్మిరాజు సాయంత్రానికల్లా వస్తానన్నాడు.\nఇంత పొద్దుపోయినా రాలేదు, ఎందువల్లో!\"\nఅంటూ కొన్ని రొట్టెలూ, కూరా ఒక పాత్రలో\nపెట్టి వంటింట్లో దాచింది.\n\nముందుగదిలో కొమరయ్యకు మంచం\nవేసి, లోపలి గదిలో పడుకున్నారు మరుగుజ్జు\nదంపతులు. కొంత సేపటికి అతడికి నిద్రపడు\nతూండగా, వీధి తలుపు చప్పుడయింది.\n\n“ఎవరూ?” అంటూ లేచి కూర్చున్నాడు\nకొమరయ్య.\n\n“నేను తమ్మిరాజును!\" అన్నాడు తలుపు\nతట్టిన మనిషి.\n\nకొమరయ్య వెళ్ళి తలుపు తీస్తూనే అదిరి\nపడ్డాడు. ఎదురుగా తళతళ మెరుస్తున్న కత్తితో,\nఒక ముసుగుదొంగ.\n\nఇంతలో, “ఎవరూ! మా తమ్ముడు గాని\nవచ్చాడా?” అంటూ అక్కడికి వచ్చిన మరు\nగుజ్జు భార్య, ముసుగుదొంగను చూస్తూనే\nకెవ్వు మన్నది.\n\nమసుగుదొంగ చప్పున కత్తిని, మరుగుజ్జు\nభార్య కంఠంకేసి గురిచేసి, తన మీదికి దూక\nబోతున్న కొమరయ్యతో, \"నువ్వు అడుగు\nముందుకు వేశావో, ఈ పొట్టిదాని పీక తెగి\nపోతుంది, జాగ్రత్త!\" అన్నాడు కర్కశంగా.\n\nతర్వాత ఆమెను అడ్డుపెట్టుకుని దొంగ,\nమరుగుజ్జు భర్త ద్వారా పెట్టెలోని నగలూ,\nడబ్బూ మూట కట్టించాడు. కొమరయ్య చేతి\nఉంగరంతోపాటు, జేబులోని డబ్బుకూడా\nతీసుకుని, దొంగ వీధితలుపుకు బయటి\nనుంచి గడియపెట్టి పారిపోయాడు.\n\nమరుగుజ్జుదంపతుల నగలూ, డబ్బూ\nపోవడం చూసి, కొమరయ్య మనసు విల విల\nలాడిపోయింది. తను తొందరపడి తలుపు తెరిచి\nవుండక పోతే, మరుగుజ్జు దంపతులకు ఇంత\nధననష్టం జరిగి వుండేది కాదు!\n\nకొమరయ్య, మరుగుజ్జు దంపతులకు\nక్షమాపణ చెప్పబోతూంటే, మరుగుజ్జు భర్త\nఅడ్డుపడి, “నీకు చేతులెత్తి మొక్కాలి, బాబూ!\nదొంగ కత్తితో నా భార్యను బెదిరిస్తూండగా,\nనువ్వు తొందరపడి వాడి మీదికి పోయివుంటే,\nవాడు నా భార్యను చంపేసి వుండేవాడు,”\nఅన్నాడు కొమరయ్య చేతులు పట్టుకుని.\n\nమర్నాడు తెల్లవారుతూనే కొమరయ్య\nఇంటికి వచ్చేశాడు. కాని, అతడికి మనశ్శాంతి\nలేకుండా పోయింది. అతడు, తల్లికి జరిగిం\nదంతా చెప్పాడు. ఆమె చాలా బాధపడి, “నీ\nకారణం గానే, ఆ మరుగుజ్జు దంపతులకు\nధననష్టం జరిగిన మాట నిజం. ఒక వెయ్యి\nరూపాయలు తీసుకుపోయి వాళ్ళకిచ్చిరా,”\nఅంటూ కొమరయ్యకు డబ్బిచ్చింది.\n\nఆ డబ్బు తీసుకుని సంతోషంగా బయలు\nదేరాడు కొమరయ్య. ఏటిలో వరద పూర్తిగా\nతగ్గిపోవడంతో అతడు చీకటి పడుతూండగా\nపడవలో ఏరుదాటి, అవతలి ఒడ్డుకు చేరాడు.\n\nఅయితే, అతడు మరుగుజ్జు దంపతుల\nఇంటిని సమీపిస్తూనే ఆశ్చర్యపోయాడు. ఇంటి\nబయట ఆనాటి ముసుగుదొంగ తచ్చాడు\nతున్నాడు. ఒక చెట్టు చాటు నుంచి కొమరయ్య\nవాణ్ణి గమనించ సాగాడు.\n\nఇంతలో పెరటి వైపు నుంచి మరుగుజ్జు\nభార్య బయటికి వచ్చింది. మళ్ళీ దొంగ\nఆమెకు ఏ ఆపద తలపెడతాడో అని, కొమ\nరయ్య చప్పున ముందుకు వెళ్ళబోయేంతలో,\nఆమె దొంగను సమీపించి రహస్యంగా ఏదో\nమాట్లాడి, ఇంట్లోకి వెళ్ళింది.\n\nదీనితో కొమరయ్యకు అంతా అర్థమైంది.\nముసుగుదొంగ మరుగుజ్జుదంపతుల మనిషే!\nముగ్గురూ కలిసి తెలివిగా నాటకం ఆడి అమా\nయకులయిన బాటసారులను దోచుకుంటు\nన్నారన్న మాట!\n\nకొమరయ్య క్షణం ఆలస్యం చేయకుండా,\nతలుపు తడుతున్న ముసుగు మనిషిని సమీ\nపించి, పిడికిలితో వాడి మెడ మీద బలంగా\nకొట్టాడు. వాడు కిక్కురుమనకుండా కింద\nపడిపోగానే, వాడి ముసుగు వేసుకుని, కత్తిని\nచేతిలో పట్టుకుని తలుపు తడుతూ, “తలుపు\nతెరవండి, తమ్మిరాజును!\" అన్నాడు.\n\nవిలువైన దుస్తులు ధరించిన, ఒక అరవై\nఏళ్ళ బక్కపలచని మనిషి, తలుపు తెరుస్తూనే,\n\"తమ్మిరాజువా? మీ అక్కయ్య నీకోసం ఎదురు\nచూస్తున్నది,\" అంటూ, కొమరయ్యను చూసి\nగజగజలాడుతూ గోడవారగా కుప్పకూలి\nపోయాడు. అతడు ఆ రాత్రికి, ఆ ఇంట తల\nదాచుకోవచ్చిన పెద్దమనిషి.\n\nఇదేమీ తెలియని మరుగుజ్జు భార్య, పక్క\nగదిలో నుంచి బయటకువస్తూ, \"మా తమ్ముడు\nతమ్మిరాజు వచ్చాడా?\" అని, కొమరయ్యను\nచూసి కెవ్వుమని అరిచింది.\n\nకొమరయ్య కత్తిని, ఆమె మెడ మీద\nఆనించి, “ఏదీ, సమయానికి మీ ఆయన\nఇంట్లో వున్నట్టు లేదే!\" అంటూ మరుగుజ్జు\nభార్యచేత, ఇంట్లో వున్నడబ్బూ, నగలూ మూట\nకట్టించాడు. తర్వాత ఆమెను గదిలోకి పంపి\nబయట గొళ్ళెం పెట్టాడు.\n\nఆ తర్వాత అతడు తీరికగా కూర్చుని,\nమరుగుజ్జు దంపతులకు ఒక లేఖ రాశాడు:\nమీ బుద్ధులు, మీ రూపాలకు తగినట్టుగానే\nవున్నవి! లోకంలో దొంగతనం అంత హేయ\nమైనవృత్తి మరొకటి లేదు. ఒంటి మీది పచ్చ\nబొట్టయినా చెరపగలంగాని, ఒకసారి దొంగ\nఅన్న ముద్ర పడితే చెరపడం అసాధ్యం.\nమోసంతో బాటసారులను దోపిడీ చేస్తున్నం\nదుకు, మిమ్మల్ని రక్షకభటులకు పట్టించ\nవచ్చు. కానీ మీ రూపాలు చూస్తే, మీపై\nకోపం రావడంలేదు. మీకొక అవకాశం ఇస్తు\nన్నాను. మీ ఇంటి చుట్టూ వున్న ఖాళీ\nస్థలంలో, నడుం వంచి కష్టపడితే, ఎన్నోరకాల\nకూరగాయలు పండించవచ్చు. ఆలోచించు\nకోండి. మీ ఇంట్లో దొరికిన దొంగసొత్తును,\nఏ అనాధఆశ్రమానికైనా విరాళంగా ఇస్తాను.\n\nఈ లేఖ రాసి, ఇంకా గోడవారగా మూర్ఛలో\nవున్న బక్కవాడి జేబులో పెట్టి, కొమరయ్య\nతన ఊరుకు తిరిగివచ్చాడు.\n\nఇదంతా కొమరయ్య, భార్యకు చెప్పి,\n\"ఇప్పుడు ఆ మరుగుజ్జు దంపతుల ఇంటి\nచుట్టూ వున్న కూరపాదులూ, పూలమొక్కలూ\nచూస్తే, వాళ్ళు దొంగబుద్ధులకు స్వస్తి పలికి,\nగౌరవంగా జీవిస్తున్నారని తెలుస్తున్నది. ఇందుకే\nనేను తృప్తిగా నవ్వుకున్నాను!” అన్నాడు.\n\n\"మీరు తెలివైన వాళ్ళే కాక, చాలా సాహస\nవంతులండీ! ఈసారెప్పుడైనా ఇటు వచ్చిన\nప్పుడు, ఆ మరుగుజ్జు దంపతులను పలక\nరించి అభినందిద్దాం,\" అన్నది భానుమతి\nసంతోషంగా.",
            "book_page_end": 39
        },
        {
            "title": "సామాన్యుడు- మహానుభావుడు",
            "book_page_start": 41,
            "pdf_page_start": 41,
            "pdf_page_end": 43,
            "author": "శ్రీరామకమల్",
            "genre": "నీతి కథ",
            "moral": "ఇతరులను దూషించిన తర్వాత వెంటనే మరచిపోవడం (లక్ష్మయ్య లక్షణం) కంటే, అవమానాన్ని వెంటనే మరచిపోయి, ఇతరులు బాధపడకుండా జాగ్రత్తపడటం (సాధువు లక్షణం) గొప్ప లక్షణం. కోపం క్షణికమైనా, పగ లేకుండా ఉండడం గొప్ప విశేషం.",
            "keywords": [
                "కోపం",
                "క్షమ",
                "దైవభక్తి",
                "సాధువు",
                "మహానుభావుడు",
                "నిగ్రహం"
            ],
            "characters": [
                "సాధువు",
                "లక్ష్మయ్య",
                "గురువులు",
                "రుద్రయ్య",
                "పుల్లయ్య",
                "రుద్రయ్య భార్య"
            ],
            "locations": [
                "లక్ష్మీపుర గ్రామం",
                "చెరువు కట్ట",
                "మర్రిచెట్టు"
            ],
            "content": "దేశాటన చేస్తున్న సాధువొకడు లక్ష్మీపుర గ్రామా\nనికి వచ్చి, చెరువుకట్టపై వున్న మర్రిచెట్టు\nకింద నివాసం ఏర్పరచుకున్నాడు. ఆయన\nరోజూ గ్రామస్థులకు వేదాంతబోధ చేస్తుండే\nవాడు. ప్రతిరోజూ వంతులవారీగా గ్రామస్థులా\nయనకు భోజనం పెట్టేవారు.\n\nసాధువొకరోజున లక్ష్మయ్య అనే అతని\nఇంట భోజనం చేస్తున్నాడు. ఆ సమయంలో\nలక్ష్మయ్య ఇంటికి గురువులనే వాడు వచ్చి,\n\"అయ్యా! మీ బాకీ అన్న ప్రకారం రేపటికి\nతీర్చవలసివుంది. కానీ, సమయానికి డబ్బు\nఅందలేదు. మరొక నెలరోజులు గడువు\nకావాలి,\" అన్నాడు.\n\nవెంటనే లక్ష్మయ్య, గురువుల్ని, \"నువ్వు\nమాట నిలకడలేని మనిషివి. నీలాంటి వాడికి\nఅసలు డబ్బు అప్పివ్వకూడదు,\" అంటూ\nకోపావేశంతో నానామాటలూ అని తిట్టి పంపిం\nచేశాడు.\n\nసాధువు ఇది చూసి లక్ష్మయ్యతో, “నాయనా!\nకోపం అనర్థహేతువు. దానిని నిగ్రహించు\nకోవాలి. ఇంతకూ నువ్వు గురువుల్ని తిట్టి\nసాధించినదేముంది? నీఅక్కసు కొంత తీరిందే\nతప్ప, దానివల్ల నీకు చేరవలసిన డబ్బేం\nముందుగా రాదు కదా!” అన్నాడు.\n\nలక్ష్మయ్య, సాధువుకు వినయంగా నమస్క\nరించి, \"స్వామీ! నేను తిట్టానని ఎవరూ బాధ\nపడరు. ఎందుకంటే నా కోపం క్షణికం. ఎవరి\nనైనా సరే ఇలా తిట్టి అలా మరిచిపోతాను.\nవాళ్ళ మీద నాకేవిధమైన పగా వుండదు,”\nఅన్నాడు.\n\nఅప్పుడు సాధువు, లక్ష్మయ్యను మెచ్చుకుని,\n\"కోపాన్ని నిగ్రహించుకోవడం మంచిది. కానీ,\nకోపం క్షణికమే అయితే చాలా గొప్ప విశేషం!\nపైగా, నీ మనసులో ఎదుటి వారి మీద కోప\nముండకపోవడం మరింత గొప్ప విశేషం,”\nఅని చెప్పి ఇంకా ఏదో చెప్పబోతూండగా,\nఅక్కడికి లక్ష్మయ్య స్నేహితుడు రుద్రయ్య\nవచ్చాడు.\n\nవాడు సాధువును చూస్తూనే, “పని చేయ\nకుండా ఇతరుల కష్టంమీద బ్రతికే, సోమరు\nలను చూస్తే నాకు అసహ్యం. నువ్విలాంటి\nవాళ్ళకు తిండి పెట్టడం బుద్ధిగల పనేమీ\nకాదు,\" అన్నాడు.\n\nదీనికి లక్ష్మయ్య నొచ్చుకుని క్షమాపణ\nకోరబోతే సాధువు వారించి, \"ఎవరి అభి\nప్రాయం వారిది! ఇందుకు ఎవరినీ తప్పు\nపట్టరాదు,” అంటూ చిరునవ్వు నవ్వి వెళ్ళి\nపోయాడు.\n\nఆ తర్వాత కొన్నాళ్ళకు లక్ష్మయ్య, సాధు\nవును చూసేందుకు ఆయన నివాసస్థానమైన\nమర్రిచెట్టు దగ్గిరికి వెళ్ళాడు. ఆ సమయంలో\nఅక్కడ అతడికి, అదే గ్రామంవాడైన పుల్లయ్య\nకనిపించాడు.\n\nపుల్లయ్యను చూస్తూనే లక్ష్మయ్య వాడి\nభుజం పట్టుకుని, “ఏరా! ఎన్నాళ్ళని తప్పిం\nచుకు తిరుగుతావు? ఇప్పుడు దొరికిపోయావు,\nచూడు. ఈ రోజుతో నువ్వో నేనో తేలిపోవా\nల్సిందే!\" అన్నాడు.\n\nసాధువు వెంటనే జోక్యం చేసుకుని,\n\"శాంతం! నాయనా, శాంతం! అసలేం జరి\nగిందో చెప్పు,\" అన్నాడు.\n\nలక్ష్మయ్య, పుల్లయ్యను వదిలి, \"స్వామీ!\nనెల్లాళ్ళ క్రితం నేను గుడిలో పూజ చేయిస్తూంటే\nపూజారి మెచ్చుకున్నాడు, నా దైవభక్తిని.\nఅక్కడే వున్న పుల్లయ్య, 'చెడ్డపనులు చేసే\nవాళ్ళకే దైవభక్తి ఎక్కువగా వుంటుంది,' అని\nవెంటనే అక్కణ్ణించి పారిపోయాడు. అక్కడున్న\nవాళ్ళందరూ వీడి మాటలకు హేళనగా\nనవ్వారు. నాకెంతో అవమానమయింది,” అని\nచెప్పాడు.\n\nసాధువు, పుల్లయ్యను మందలించి,\n\"ఎదుటివారిని నొప్పించే మాటలనడం తగదు,\"\nఅన్నాడు.\n\nఇంతలో రుద్రయ్య అక్కడికి వచ్చి, \"స్వామీ!\nసాధుపురుషల గొప్పతనం అర్థం కాక మిమ్మ\nల్నొక రోజున చాలా కించపరిచాను. నన్ను\nమన్నించండి!\" అంటూ సాధువు కాళ్ళమీద\nపడ్డాడు.\n\nసాధువు మందహాసం చేసి, \"మన్నించడా\nనికి నువ్వు చేసిన అపరాధమేమిటో, నాకు\nతెలియదు నాయనా. నీకొచ్చిన కష్టమేమైనా\nవుంటే చెప్పు. నా శక్తి కొద్దీ సాయపడతాను,\"\nఅన్నాడు.\n\nజరిగిందేమంటే - రుద్రయ్య భార్యకు\nజబ్బు చేసింది. అది మామూలు జబ్బుకాదనీ\nదుష్టగ్రహం సోకిందనీ కొందరన్నారు. సాధువు\nవల్ల తప్ప ఆ దుష్ట గ్రహం తొలగిపోదని అంతా\nసాధువు దగ్గరకు వచ్చాడు.\n\nసాధువు, రుద్రయ్య ఇంటికి వెళ్ళి మంత్రో\nచ్ఛారణ చేసి, రుద్రయ్య భార్యను దీవించాడు.\nమర్నాటికల్లా ఆమె కోలుకుని మామూలు\nమనిషయింది.\n\nఇది చూసిన లక్ష్మయ్య ఆశ్చర్యపడి సాధువు\nదగ్గరకు వెళ్ళి, \"స్వామీ! మిమ్మల్ని అకారణంగా\nనిందించిన రుద్రయ్యను క్షమించి మేలు\nచేశారు. మీరు నిజంగా మహానుభావులు!”\nఅన్నాడు.\n\nఇందుకు సాధువు నవ్వి, “నేనూ నీలాంటి\nవాడినే! నువ్వు ఎదుటి వాళ్ళను తిట్టి మరిచి\nపోతావు! నేను ఎదుటి వాళ్ళు తిడితే వెంటనే\nమరిచిపోతాను! ఆ కారణంగా ఎవరినైనా\nతిడితే అది జీవితకాలం నన్ను బాధిస్తుంది.\nఅందుకే, ఎవర్నీ తిట్టకుండా జాగ్రత్త పడ\nతాను,” అన్నాడు.\n\nసామాన్యుడికి, మహానుభావుడికీ వుండే\nతేడా అప్పుడు లక్ష్మయ్యకు అర్థమై, క్రమంగా\nతన కోపాన్ని తగ్గించుకున్నాడు.",
            "book_page_end": 43
        },
        {
            "title": "పీఠహనుమాన్",
            "book_page_start": 44,
            "pdf_page_start": 44,
            "pdf_page_end": 51,
            "author": "చందమామ బృందం",
            "genre": "పౌరాణిక కథ",
            "moral": "నిస్వార్థ సేవ, త్యాగం, రాజధర్మం, మరియు ప్రజల మధ్య ఐకమత్యం దేశ రక్షణకు అత్యవసరం.",
            "keywords": [
                "రామరాజ్యం",
                "హనుమాన్",
                "లక్ష్మణ త్యాగం",
                "కుశలవులు",
                "దేశరక్షణ"
            ],
            "characters": [
                "రాముడు",
                "హనుమంతుడు",
                "కుక్క",
                "యువకుడు",
                "యముడు",
                "దుర్వాసుడు",
                "లక్ష్మణుడు",
                "భరతుడు",
                "శత్రుఘ్నుడు",
                "సీత (లక్ష్మి)",
                "కుశుడు",
                "లవుడు",
                "ఘోరకలి",
                "కాలకలి",
                "నారదుడు"
            ],
            "locations": [
                "అయోధ్య",
                "సరయూ నది",
                "క్షీరసాగరం",
                "మణిపురం",
                "గంధమాదన పర్వతం"
            ],
            "content": "రామరాజ్యంలో న్యాయం కోసం ఎక్కువ,\nతక్కువ మొదలైన తేడాలు లేకుండా ఎవరైనా\nసరే నిరాటంకంగా వెళ్లి రాజుతో చెప్పుకొని\nన్యాయం పొందవచ్చు. ఒకనాటి రాత్రి ఒక\nకుక్క రక్తం ఓడుతూ కొనప్రాణంతో వెళ్ళి\nరాముడు ఉండే సౌధంముందు నిలిచి పిలు\nస్తున్నట్టుగా మొరిగింది.\n\nరాముడు మేల్కొని లేచి వచ్చి కుక్క\nతల నిమిరాడు. దాని బాధ అంతా మాయమై\nఉత్తేజం వచ్చి, “ఓ రామా! ఒక యువకుడు\nనన్ను అన్యాయంగా చావగొట్టాడు. వాడికి\nఉద్యోగం సద్యోగం లేక చెడుతిరుగుళ్ళు\nతిరుగుతున్నాడు. వాడినో పెద్ద దేవస్థానం\nధర్మకర్తగా చేయవలసిందిగా కోరుతున్నాను,\"\nఅన్నది.\n\nరాముడు ఆశ్చర్యంతో, “నీకు హాని చేసిన\nవాడికి మరణదండనో, కఠినశిక్షనో విధించ\nమని కోరకుండా అపకారికి ఉపకారం కోరుతు\nన్నావా?\" అని అడిగాడు.\n\n“ఇందులో అదేమీ లేదు. క్రిందటి జన్మలో\nనేనొక పెద్ద దేవస్థానం ధర్మాధికారిగా, ప్రధాన\nపూజారిగా ఉండి దేవాదాయాన్ని కాజేసి,\nచేయని అకార్యమంటూ లేకుండా చేసి ఈ\nజన్మలో కుక్కగా పుట్టాను. ఆ యువకుడు\nకుక్కగా పుట్టి నాలాగే అగచాట్లు పడాలి; నా\nకసి తీరాలి, అనుకున్నాను. అందుకే ఆ కోరిక\nకోరాను. కాని పతితపావనమైన నీ హస్త\nస్పర్శ వల్ల నా కసి పోయింది; నేను ఉత్తమ\nగతులు పొందబోతున్నాను,\" అని చెప్పి కుక్క\nప్రాణాలు విడిచింది.\n\nతరవాత ఆ కుక్కను కొట్టిన యువకుడు\nఅంతా తెలుసుకొని, పశ్చాత్తప్తుడై ఉత్తము\nడిగా మారాడు.\n\n**\n\nఅశ్వమేధయాగం చేసి రాముడు కొద్ది\nకాలం సక్రమంగా రాజ్యపాలన చేశాక, ఒక\nనాడు యముడు బ్రాహ్మణరూపంలో అక్కడికి\nవచ్చి, “రామా! నీతో కొంత సేపు రహస్యంగా\nమాట్లాడాలి. మనం మాట్లాడుకుంటూండగా\nఎవరు వచ్చినా శిరచ్ఛేదం చేయాలి!\" అని\nచెప్పాడు.\n\nరాముడు అందుకు సమ్మతించి లక్ష్మణు\nడికి ఆ సంగతి చెప్పి, ద్వారం దగ్గిర కాపు\nఉంచి, యముడితో రహస్య మందిరంలోకి\nవెళ్ళాడు.\n\n\"రామా! నువ్వు మహావిష్ణువువి. నీవు\nఅవతరించిన పని పూర్తి అయింది. సీత\nలక్ష్మిగా, పుట్టినిల్లయిన క్షీరసాగరంలో నీకోసం\nనిరీక్షిస్తున్నది. ఆదిశేషుడు, శంఖచక్రాలైన\nనీ తమ్ములతో నీవు క్షీరసాగరం చేరుకోవాలి!\"\nఅని చెప్పాడు.\n\nఅదే సమయంలో దుర్వాసుడు హుటా\nహుటిగా వచ్చి లక్ష్మణుడితో, “నేను ఇప్పుడే\nరాముణ్ణి చూడాలి! లేకుంటే రఘువంశం\nనశించేలాగా శపిస్తాను, జాగ్రత్త!\" అని హెచ్చ\nరించాడు.\n\nవంశనాశనానికి బదులు తాను శిరచ్ఛేదం\nపొందటమే మంచిదని లక్ష్మణుడు తలంచి,\nదుర్వాసుడి రాకను రాముడితో చెప్పడానికి\nలోపలికి వెళ్లాడు.\n\nవెంటనే యముడు అంతర్థానమయ్యాడు.\n\nరాముడు తాను మాట ఇచ్చిన ప్రకారం\nలక్ష్మణుడికి శిరచ్ఛేదం విధించాడు. పెద్దలు\nఆలోచించి దేశబహిష్కరణ శిరచ్ఛేదంతో\nసమానమే గనక, లక్ష్మణుడిని దేశం నుంచి\nవెళ్ళగొట్టి పంపితే చాలునని రాముడికి\nసలహా ఇచ్చారు. లక్ష్మణుడు అంతా విని,\nవెళ్ళి సరయూ నదిలో పడి తన అవతారం\nచాలించాడు.\n\nలక్ష్మణుడు సరయూనదిలో మునిగిన\nతర్వాత రాముడు భరతశత్రుఘ్నులకు విషయ\nమంతా చెప్పి, లవకుశుల పట్టాభిషేకానికి\nచేయవలసిన ఏర్పాట్లన్నీ చూడమని చెప్పాడు.\nఅయోధ్యా నగరం అంతా దివ్యంగా అలంక\nరించబడింది.\n\nరాముడు లవకుశులకు రాజ్య పట్టాభి\nషేకం చేసి, హనుమంతుడిని పిలిచి, \"హను\nమంతా! నేను చాలాకాలం రాజ్యపాలన\nచేసి విశ్రాంతి కోరుకుంటున్నాను. నేను\nఉంటాను, లేకపోతాను. నీవు మాత్రం కుశ\nలవులకు పెద్ద దిక్కుగా వుండి అన్నీ చూసు\nకుంటూ ఉండు! రాజ్యరక్షణ భారం నీమీద\nపూర్తిగా ఉంచుతున్నాను. వీరినే నన్నుగా\nచూసుకో. అండగా నిలిచి వాళ్ళను ఉత్తమ\nపాలకులగా తీర్చిదిద్దే బాధ్యత నీది!\" అని\nచెప్పాడు.\n\nహనుమంతుడు మౌనంగా చేతులు\nజోడించి, తల దించుకున్నాడు.\n\nరాముడు సరయూనదికి వెళ్ళడానికి\nపెద్ద ఊరేగింపు ఏర్పాటు చేయించాడు. ఆ\nరోజు మహెూదయ పర్వదినం. మంగళ\nధ్వనులు మారుమోగుతున్నాయి. బ్రాహ్మణులు\nవేదఘోష చేస్తున్నారు. తూర్యనాదాలు మిన్ను\nముట్టుతున్నాయి. రాముడు సరయూనదికి\nపాదచారిగా బయలుదేరాడు. భరతుడు\nఅతనికి తెల్ల గొడుగు పట్టాడు. శత్రుఘ్నుడు\nవింజామరం వీస్తున్నాడు. మేడల మీది\nనుంచి పుణ్యాంగనలు పూలజల్లు కురిపిస్తు\nన్నారు. హనుమంతుడు రాముడి వెనక\nమందంగా మతిపోయినవాడిలాగ అడుగులు\nవేస్తున్నాడు. రాముడు సరయూనదికి ఎందుకు\nవెళుతున్నాడో తెలియని ప్రజలు పరిపరివిధా\nలుగా చెప్పుకుంటూ అనుసరించసాగారు.\nకొంతసేపటికి ఊరేగింపు సరయూనది తీరం\nచేరింది.\n\nరాముడు సరయూనది నీళ్లలో పాదాలు\nమోపాడు. భరతుడు శంఖాన్ని పూరించాడు.\nశత్రుఘ్నుడు కర్పూరహారతి వెలిగించి, చక్రంగా\nతిప్పాడు. బ్రాహ్మణులు సామవేదం గొంతెత్తి\nచదువుతున్నారు. మంగళవాద్యాలతో దిక్కులు\nపిక్కటిల్లుతున్నది. భరతశత్రుఘ్నులు కూడా\nనదిలోకి దిగి రాముడి భుజాల వెనక ఇరు\nపక్కలా నిలబడ్డారు.\n\nరాముడు మెల్లగా నదిలో నడుస్తూ,\nలోతుకు వెళ్ళి నిల్చుని కుడిచేయి ఎత్తి, అర\nచేత్తో అభయముద్ర పట్టి ప్రజలను ఆశీర్వ\nదిస్తూ, “సంతోషంగా ఇళ్ళకు వెళ్ళండి. సుఖ\nసంతోషాలతో చిరకాలం వర్థిల్లండి!\" అని\nఅన్నాడు.\n\nలవకుశుల దగ్గిర నిల్చున్న హనుమం\nతుడు విలవిల్లాడిపోతూ, “రామా! ఆగు! నీ\nకంటే ముందు నేనే నదిలో తనువు చాలి\nస్తాను. నువ్వు లేకుండా నేనెందుకు?\" అని\nగుండెలు బాదుకొంటూ నదిలో దిగబోతూంటే,\nరాముడు ముక్కు మీద వేలు పెట్టి వారిస్తూ,\n\"హనుమా, నువ్వు చిరంజీవివి! నేను చెప్పిన\nదంతా మరిచావా? లవకుశులను వెంట\nబెట్టుకొని త్వరగా ఇక్కడినుంచి కదులు!\"\nఅని గట్టిగా ఆజ్ఞాపించాడు. హనుమంతుడు\nలవకుశులతో రాజమందిరానికి వెళ్ళాడు.\n\nరాముడు సరయూనది లోతుల్లోకి వెళ్ళి,\nకనిపించలేదు. రాముడి వెనకనే భరత\nశత్రుఘ్నులు నదిలో కలిసిపోయారు. రామావ\nతారం ముగిసింది. క్షీరసాగరంలో లక్ష్మణుడు\nముందుగానే ఆదిశేషుడై పాన్పుగా అమరి\nఉన్నాడు. రసాతలం నుంచి సీత లక్ష్మిగా\nవచ్చి కూర్చొని ఎదురుచూస్తున్నది. రాముడు\nవిష్ణువుగా శేషతల్పం మీదకు చేరుకున్నాడు.\nభరత శత్రుఘ్నులు శంఖ చక్రాలుగా అతని\nచేతుల్లో ఉన్నారు. లక్ష్మి మహావిష్ణువు పాదాలు\nఒత్తసాగింది.\n\n**\n\nఒకనాడు కుశలవులు సింహాసనం మీద\nకూర్చొని తల్లిని, తండ్రిని తలచుకొని వెక్కి\nవెక్కి కన్నీరుకారుస్తూండగా, హనుమంతుడు\nచూసి, వారిని ఓదార్చుతూ, “రఘువంశ దీప\nకులైన మీరు గొప్పగా రాజ్యపాలన చేయాలి\nగాని దిగులుపడవచ్చా? మీకు చూడాలని\nపించినప్పుడల్లా సీతారాములను నేను చూపి\nస్తాను. వారు నా గుండెలో ఎంత ఆనందంగా\nఉన్నారో చూడండి!\" అంటూ తన రొమ్ము\nచీల్చి చూపించాడు.\n\nఅందులో చిరునవ్వుతో ప్రేమతో చూస్తూ\nఆశీర్వదిస్తున్న తమ తల్లిదండ్రులను చూసి,.\nకుశలవులు ఎంతగానో సంతోషించారు.\n\nకుశలవులు యువకులై చక్కగా రాజ్య.\nపాలన నిర్వహిస్తున్నారు. తూర్పున మణి\nపురాన్నీ, పడమట మధురానగరాన్నీ ఉప\nరాజధానులుగా చేసి, శుభతో కుశుడు మణి\nపురంలోనూ, శోభతో లవుడు మధురలోనూ\nఉంటూ, రెండువైపులా శాంతిభద్రతలు చూసు\nకుంటున్నారు.\n\nఅంతలో దేశానికి గొప్ప ఆపద ముంచు\nకొచ్చింది. రాక్షసుడి కంటే క్రూరాతి క్రూరు\nడైన ఘోరకలి అనే నరరూప రాక్షసుడు\nశకులు, కుషాణులు, పాషాణులు అనే కొండ\nజాతి దుండగులను కూడగట్టుకొని దండ\nయాత్ర చేస్తూ, వాయవ్య దిశ నుంచి విరు\nచుకుపడ్డాడు. వాడి సేనలైన దుండగులు\nపశ్చిమోత్తర రాజ్యభాగం మీదపడి అల్లకల్లోలం\nచేశారు.\n\nఘోరకలికి తోడు పడమటి దిక్కున కాల\nకలి అనే మరొక నరరూపరాక్షసుడు పెద్ద\nనౌకాబలంతో, కాలకేయులనే సముద్ర రాక్షస\nసేనలతో సముద్రం నుంచి విజృంభించాడు.\n\nకాలకలి ఆజ్ఞల ప్రకారం కాలకేయులు రాజ్యా\nలను కొల్లగొడుతూ అంతులేని ధనధాన్యాలను\nవాళ్ళ స్థావరమైన కాలకూట ద్వీపానికి చేరు\nస్తూంటారు.\n\nప్రజలు భీతితో తల్లడిల్లిపోతూ, ఎవరి\nధనప్రాణాలనువారు రక్షించుకోడానికి దారులు\nవెతుక్కోసాగారు. అప్పుడు హనుమంతుడు\nప్రజల మధ్యకు వచ్చి, ఎవరి ఆత్మరక్షణ\nవారు చూసుకోవడం సరికాదనీ, అందరూ\nఏకమై దేశరక్షణ చేసుకోవాలనీ ఉత్తేజపరి\nచాడు. రామసేన అనే పేరుతో దేశ ప్రజల్ని\nసైనికులుగా తయారుచేసి వారికి శిక్షణనిచ్చి,\nకుశుడు గొప్పగా యుద్ధం చేసి, ఘోర\nకలిని ఆగ్నేయాస్త్రంతో చంపాడు. రామసేన\nవాడి సేనల్ని తరిమికొట్టింది. దుండగుల్ని\nహతమార్చారు.\n\nలవుడు కాలకలితో ఘోరయుద్ధం చేసి,\nవాడిని వారుణాస్త్రంతో హతమార్చాడు.\n\nరామసేన ప్రజలు కాలకేయ రాక్షసులను\nదొరికిన మట్టుకు మట్టుపెట్టారు. హనుమం\nతుడు తన వాలంతో నౌకలను చుట్టబెట్టి\nసముద్రంలో ముంచివేశాడు. నౌకలతో బాటు\nకాలకేయులు చచ్చారు.\n\nరెండు ఘనవిజయాలు సాధించిన ప్రజ\nలతో హనుమంతుడు - రాముడేలిన భూమిలో\nప్రతి పౌరుడూ లవకుశులకు సోదరుడనీ,\nసోదరులంతా సమానులుగా, రామదండుగా\nఉంటూ ఏ ఒక్కరికి కష్టం కలిగినా అదే\nఅందరిదిగా భావించి తొలగించాలనీ, అదే\nదేశభక్తి అనీ ఉద్బోధించి రాజ్యాన్ని సురక్షితం\nచేశాడు.\n\nవిజయచిహ్నాలుగా హనుమంతుని ప్రోత్సా\nహంతో కుశుడు తనపేరిట కుశావతి అనే\nనగరాన్నీ, లవుడు తనపేరిట లవంతిక అనే\nనగరాన్నీ నిర్మించారు.\n\nలవకుశులు సమర్థవంతంగా రాజ్యపాలన\nచేస్తున్నారు. వారి బలపరాక్రమాల మీద హను\nమంతుడికి మంచి నమ్మకం కుదిరింది. వారు\nరామరాజ్యం పేరు నిలబెట్టుతూ, రాజ్య\nనిర్వహణ చేస్తున్నందుకు సంతృప్తి కలిగింది.\nతాను ఇక గంధమాదనపర్వతానికి వెళతానని\nలవకుశులకు చెప్పాడు. వాళ్ళు అందుకు\nఅంగీకరించారు.\n\nకుశలవులు పెద్ద ఉత్సవంతో హనుమంతు\nడిని తీసుకువచ్చి గంధమాదన పర్వతం దగ్గర\nదిగబెట్టారు.\n\nహనుమంతుడు చిరకాలం రఘువంశ\nప్రతిష్ఠలను నిలబెట్టుతూ వర్థిల్లండని కుశ\nలవులను ఆశీర్వదించాడు. ప్రజాసమూహాన్ని\nఉద్దేశించి హనుమంతుడు, “రామదండుగా\nదేశమంతా కలిసికట్టుగా పనిచేస్తే సాధించ\nలేనిది లేదు. రామరాజ్యంలో అందరూ లవ\nకుశులే!\" అని చెప్పి వారిని అయోధ్యకు\nమరలమన్నాడు.\n\nప్రజలు హనుమంతుడికి నమస్కరించి\nచేతులెత్తి, “జై వీరహనుమాన్!\" అంటూ\nజయజయధ్వానాలు చేస్తూండగా తపస్సు\nచేసుకోడానికి హనుమంతుడు గంధమాదన\nపర్వతానికి వెళ్ళిపోయాడు.\n\nకుశలవులు, వారి సంతతివారు రామ\nరాజ్యం పేరు నిలుపుతూ రఘువంశ కీర్తి\nప్రతిష్ఠలను ఇనుమడింపజేస్తూ చిరకాలం ·\nరాజ్యపాలన చేశారు.\n\nహనుమంతుడు గంధమాదన పర్వతం\nమీద తపస్సు చేసుకుంటున్నాడు.\n\nఆవిధంగా గంధమాదన పర్వతం మీద `\nతపస్సులో నిమగ్నమైవున్న హనుమంతుడికి\nఒక్కసారి ధ్యానభంగమై కళ్ళు తెరిచాడు.\nపర్వతాలు కురచగా కనిపించాయి. మహా\nవృక్షాలు మొక్కల్లాగా, ఏనుగులు ఎలుకల్లాగా\nతోచాయి; ఆకాశాన్ని పరికించాడు. సప్తర్షి\nమండలం ధ్రువనక్షత్రానికి దూరంగా జరిగి\nవుంది. దాన్నిబట్టి యుగం మారిందని అను\nకున్నాడు. అదే సమయంలో త్రికాలజ్ఞుడైన\nనారదుడు అటే వచ్చి, \"ఇప్పుడు ద్వాపర\nయుగం మొదటి పాదం ప్రారంభంలో\nఉన్నది, హనుమా! ఈ ద్వాపరయుగం\nనాలుగో పాదంలో నీకు రామ సందర్శనం\nకలుగుతుంది!\" అని చెప్పి వెళ్ళాడు.\n\nహనుమంతుడు తిరిగి తపస్సు అందు\nకున్నాడు.",
            "book_page_end": 51
        },
        {
            "title": "కుముదుడి మంచితనం",
            "book_page_start": 56,
            "pdf_page_start": 56,
            "pdf_page_end": 61,
            "author": "వసుంధర",
            "genre": "సామాజిక కథ/ప్రేమ కథ",
            "moral": "నిజమైన ప్రేమ జాలి, కరుణ వంటి మంచి లక్షణాల నుండి ఉద్భవిస్తుంది. ఇతరుల చర్యలను వాటి వెనుక ఉన్న ఉద్దేశాలను తెలుసుకోకుండా తప్పు పట్టకూడదు.",
            "keywords": [
                "ప్రేమ",
                "మంచితనం",
                "స్వార్థం లేమి",
                "తండ్రి ప్రేమ",
                "అనుమానం",
                "జాలి"
            ],
            "characters": [
                "మాలతి",
                "కుముదుడు",
                "కుముదుడి తండ్రి (ముసలాయన)",
                "అవ్వ",
                "దొంగ"
            ],
            "locations": [
                "శివపురం గ్రామం",
                "చంద్రాయపల్లె"
            ],
            "content": "శివపురం గ్రామంలో వుండే, మాలతి అనే\nయువతి పూల కోసం గ్రామం చివర వున్న\nతోటలలోకి వెళ్ళింది. అక్కడ హఠాత్తుగా\nదొంగ ఒకడు ఆమె ముందుకు వచ్చి కత్తి\nచూపి బెదిరించి, “నీ వంటి మీది నగలన్నీ\nఇచ్చేసెయ్యి. లేకపోతే పొడిచి చంపేస్తాను,\"\nఅన్నాడు.\n\nమాలతి మెడలో బంగారు గొలుసు ఒంటి\nపేటది వున్నది. రెండు చేతులకూ కలిపి\nనాలుగు బంగారు గాజులున్నాయి. కాళ్ళకు\nవెండి గజ్జెలున్నాయి. ఈ నగలు పోతే మళ్ళీ\nచేయించుకునేందుకు జీవితకాలం సంపాదన\nకావాలి! మాలతి ఏం చేయాలా అని ఆలోచి\nస్తూండగా, ఎక్కడి నుంచో యువకుడొకడు\nవచ్చి దొంగ మీద కలియబడ్డాడు. దొంగ\nవద్ద కత్తి వుంది. యువకుడి వద్ద ఆయుధ\nమేమీ లేదు. అయినా యువకుడు ధైర్యంగా\nదొంగతో పోట్లాడి తరిమేశాడు. మాలతి\nఆనందం కొద్దీ చప్పట్లు కొట్టి, వాడి సాహసాన్ని\nమెచ్చుకుని వివరాలడిగింది.\n\n“నా పేరు కుముదుడు. నాకు చాలా\nవిద్యలు వచ్చు. నా తండ్రి ముసలివాడు.\nఇంట్లోనే వుండి ఏ వడ్రంగిపనో చేసి డబ్బులు\nసంపాయించమంటాడు. నేను బయట రక\nరకాల పనులు చేసి బోలెడు డబ్బు సంపా\nయిస్తూ, నా తండ్రిని చక్కగా చూసుకుంటు\nన్నాను. మాకు మేమిద్దరమే తప్ప ఇంకెవ్వరూ\nలేరు. మాది పొరుగునున్న చంద్రాయపల్లె.\nఇక నీ వివరాలేమిటి? ఆడపిల్లవు ఒంటరిగా\nఊరిచివరికెందుకు వచ్చావు? \"అని అడిగాడా\nయువకుడు.\n\n“నా పేరు మాలతి. నాకూ తండ్రి తప్ప\nఇంకెవ్వరూ లేరు. ఆయనకు ఎక్కడలేని\nడబ్బాశ. రకరకాల అత్తరులు చేసి అమ్ము\nతాడు. అత్తర్ల కోసం పూలు నేనే తేవాలి.\nచేసిన అత్తర్లూ నేనే అమ్మాలి. ఆయన ఎక్కు\nవగా కదలలేదు. తిరగలేక చస్తున్నానంటే\nవినడు. దొడ్లో కూరగాయలు పండిద్దామనీ,\nఇంట్లో అప్పడాలూ, వడియాలూ చేసి అమ్ము\nదామనీ అంటే – అందువల్ల వచ్చే డబ్బు\nతక్కువంటాడు. డబ్బేం చేసుకుంటామంటే,\nఅంతా నా పెళ్ళికోసమే అంటాడు. అన్నీ అబ\nద్ధాలు. డబ్బాశమనిషి నాకు పెళ్ళయితే, ఈ\nసంపాదన పోతుందని ఆ ప్రయత్నం కూడా\nచెయ్యడు. ఈ రోజు నువ్వు రక్షించావు.\nలేకుంటే బంగారం పోయిందని మా నాన్న\nనానా తిట్లూ తిట్టేవాడు,” అని చెప్పింది\nమాలతి.\n\nఇది విని కుముదుడు నొచ్చుకుంటూ,\n\"కన్నతండ్రి దేవుడితో సమానం. ఆయన\nగురించి నువ్వలా మాట్లాడకూడదు. నీతండ్రి\nప్రయత్నించక పోయినా, నీ పెళ్ళి దివ్యంగా\nజరిగిపోతుంది. బంగారు బొమ్మలా వున్నావు.\nనువ్వు నాకెంతో నచ్చావు. నీకిష్టమైతే నిన్ను\nపెళ్ళి చేసుకుని, నువ్వు ఇల్లు కదల వలసిన\nఅవసరం లేకుండా చూసుకుంటాను,\"\nఅన్నాడు.\n\n\"పెళ్ళి చేసుకునేందుకు ఇష్టం వుండాలి.\nనాకు నువ్వంటే ఇష్టంలేదు,” అని మాలతి\nఅక్కడి నుంచి వెళ్ళిపోయింది.\n\nఆ రోజు నుంచీ కుముదుడు, మాలతి\nకోసం నిత్యం ఆ ఊరుకు వచ్చేవాడు. ఆమెను\nపలకరించి కబుర్లు చెప్పేవాడు. ఆమెకోసం\nచెట్ల చివరకెక్కి పూలు కోసేవాడు. ఆమెకు\nచిన్న చిన్న బహుమతులిచ్చేవాడు. కానీ మాల\nతికి వాడిపై ఇష్టం కలగ లేదు.\n\nఅప్పుడప్పుడు పూలకోసం మాలతితో పాటు\nవస్తూండే అవ్వ ఒకతె, ఈ వ్యవహారం కని\nపెట్టింది. ఆమె మాలతి నడిగితే కుముదు\nడంటే తనకు ఇష్టంలేదని చెప్పేసింది. అవ్వ\nఈ విషయం కుముదుడికి చెప్పి, “ఎందుకురా\nమనవడా, ఆ పిల్ల వెంటపడతావు? దానికి\nనీ మీద ఏ మాత్రం ఇష్టంలేదు. ఇక ఈ ఊరు\nరాకు,” అన్నది.\n\n\"అవ్వా! నువ్వు పెద్ద దానివి, మంచిదానివి.\nమాలతికి నాపై ఇష్టం కలగాలంటే నేను ఏం\nచెయ్యాలో చెప్పవా?\" అని జాలిగా అడిగాడు\nకుముదుడు.\n\"సాహసం చేశావు. బాగా పొగిడావు. కాను\nకలిచ్చావు. అయినా, దానికి నీ మీద ఇష్టం\nకలగ లేదు. ఇక ఒక్కటే మార్గం. నీకు తెలి\nయదు గనక చెబుతున్నాను; జాలిలోంచి కూడా\nఇష్టం పుడుతుంది. అది నీ మీద జాలిపడే\nఉపాయంచూడు!\" అని వెళ్ళిపోయింది అవ్వ.\n\nఅవ్వ మాటలు బాగా గుర్తుంచుకున్న\nకుముదుడు మర్నాడు, మాలతితో, “ఈ ఊళ్ళో\nనాకు అంతగా పని దొరకడం లేదు. నిన్ను\nచూడకుండా వుండలేక, ఈ ఊరొస్తున్నాను.\nఅందువల్ల నా ఆదాయం బాగా తగ్గి పోయింది.\nరోజూ తిండి గడవడమే కష్టంగా వుంది,\"\nఅన్నాడు.\n\n\"అయితే ఈ ఊరికి రాకు,\" అని వెళ్ళి\nపోయింది మాలతి.\n\nఇది పనికాదని ఒకరోజున పూల కోసం\nచెట్లెక్కి, కావాలనే కిందపడ్డాడు కుముదుడు.\nవాడికి దెబ్బలు బాగా తగిలాయి. చేత కాన\nప్పుడు చెట్టెక్కడమెందుకూ, అని ఈసడించి\nవెళ్ళిపోయింది మాలతి.\n\nమరొక రోజున పూలుకోస్తున్న మాలతిని,\nపొదల చాటు నుంచి వచ్చిన పాముకాటెయ్య\nబోతూంటే, చటుక్కున దాని తోక పట్టుకుని\nలాగాడు కుముదుడు. పాము వాడిని కాటే\nసింది. పరుగున వెళ్ళిన మాలతి, వైద్యుణ్ణి\nతీసుకురాకపోతే వాడు మరణించే వాడే!\n\nవాడు కళ్ళు తెరిచాక, “ఆ పాము నన్ను కాటేస్తే\nబాగుండేది. వైద్యుడి కోసం ఆయాస పడుతూ\nపరుగులు తీయడంకంటే పాము కాటే సుఖం.\nఉన్నచోటునే పడివుండవచ్చు,” అన్నది.\n\nఈ మాట అవ్వ విని, మాలతిని చాటుకు\nపిలిచి, “కుర్రవాడు బుద్ధిమంతుడు, అంద\nగాడు. నువ్వంటే ఎంతో ఇష్టం. ప్రాణాలకు\nతెగించి నిన్ను రక్షించాడు. నా మాట విని\nవాణ్ణి పెళ్ళిచేసుకో, సుఖపడతావు,” అని\nచెప్పింది.\n\n“ఏమో, అతనంటే నాకు రవ్వంత కూడా\nఇష్టంలేదు మరి!\" అన్నది మాలతి.\n\n\"అందుకు కారణం ఏమై వుంటుంది?\"\nఅని అడిగింది అవ్వ.\n\n\"మా నాన్న చూడు. నా చేత అడ్డమైన\nపనులూ చేయిస్తాడు, ఆడపిల్లనని జాలి పడ\nకుండా! అలాంటిది, మగవాడిని ఇంటి\nపట్టున వుండి బుద్ధిగా ఏ వండ్రంగం పనో\nచేయమని కోరే ముసలితండ్రి మాటకాదని,\nఇలా రోజూ ఊళ్ళవెంట తిరిగే కుముదుడంటే,\nనాకెలా ఇష్టమవుతుంది?\" అని జవాబిచ్చింది\nమాలతి.\n\nఇందుకు అవ్వ నవ్వి, “తెలియక నువ్వు,\nమీ నాన్నను తప్పు పడుతున్నావు. ఆయన\nసంపాదించినదంతా నీ నగల కోసం, పట్టు\nచీరలకూ,కట్నం డబ్బుకూ దాస్తున్నాడు. నువ్వు\nఇంటిపట్టున వుంటే, ఉన్న డబ్బుతో మీకు\nపూట గడుస్తుంది తప్ప, ఇంత ఆస్తి రాదు. మీ\nనాన్న నీకు చాలా మంచి సంబంధం చేయా\nలనుకుంటున్నాడు,” అన్నది.\n\n“పోనీ అలాగే అనుకుందాం! అలాంట\nప్పుడు కుముదుడి వంటి పేదవాణ్ణి చేసుకుని,\nమా నాన్న మనసు కష్టపెట్టకూడదు కదా!\"\nఅన్నది మాలతి.\n\nమర్నాడు అవ్వ, కుముదుడికి మాలతి\nమనసులోని మాట చెప్పింది. అప్పుడు వాడు,\nమాలతి వద్దకు వెళ్ళి, \"నేను మా నాన్నను\nబాగా చూసుకోవడం లేదని నువ్వు పొరబడ్డావు.\nఒక్కసారి ఆయన్ని కలుసుకుని మాట్లాడు.\nనీకు నా మీద వున్న అనుమానాలన్నీ తుడిచి\nపెట్టుకుపోతాయి,\" అన్నాడు.\n\nఏకళనుందో ఇందుకు మాలతి సరేనని,\n“రేపే నేను మీ ఊరు వెళతాను. కానీ, అప్పుడు\nనువ్వు మీ ఊళ్ళో వుండకూడదు!\" అన్నది.\n\nదీనికి కుముదుడు సరేనన్నాడు.\n\nమరుసటి రోజున, పొరుగూరిలో అత్తరుకు\nమంచి గిరాకీ వుందని తండ్రికి చెప్పి, అవ్వను\nసాయం తీసుకుని బయలుదేరింది మాలతి.\n\nఇద్దరూ కలిసి వెళ్ళి చూస్తే, కుముదుడి\nఇల్లు ఇంద్రభవనంలాగుంది. అందులో మహా\nరాజులా వెలిగిపోతున్న ఒక ముసలాయనే\nకుముదుడి తండ్రి. ఇంట్లో అన్ని అవసరాలూ\nచూడ్డానికి ఒక వంట మనిషీ, పనివాడూ\nవున్నారు.\n\nఇది చూసి మాలతి ఆశ్చర్యపడుతూ ముస\nలాయన్ని పలకరించి, తను తెచ్చిన అత్తరు\nగురించి చెప్పి, \"ఇంట్లో ఇంకెవ్వరూ లేరా?\"\nఅని అడిగింది.\nఇందుకు ముసలాయన అయిష్టంగా,\n“ఉన్నాడు. ఒక్కగానొక్క కొడుకు. పేరు\nకుముదుడు. అన్నీ లేకిబుద్ధులు. ఇంటి\nపట్టున వుండి ఏ వడ్రంగమో చేసుకోరా అంటే,\nఊళ్ళ వెంట తిరుగుతూంటాడు. నా మాట\nవినడు!\" అన్నాడు.\n\nఅప్పుడు అవ్వ కల్పించుకుని, “మీరు బాగా\nఆస్తిపరులులాగున్నారు. మీ వాడు ఇంట్లో\nవుంటేమాత్రం వడ్రంగంచేసుకోవడమెందుకు?\nకాలు మీద కాలేసుకుని కూర్చున్నా హాయిగా\nగడిచి పోతుంది,\" అన్నది.\n\n\"ఆహాఁ, మేలు, మేలు! పండంటి సలహా\nఇచ్చావు,\" అంటూ ముసలాయన వెటకారంగా\nనవ్వి, “అలా అనుకునే నాకు నా పెద్దలిచ్చిన\nఆస్తినంతా హారతి కర్పూరం చేశాను. మా\nకుముదుడికి పదిహేనేళ్ళు వచ్చేసరికి పూరి\nగుడిశెలోకి మారాం. వైద్యానికి డబ్బు లేక\nనా పెళ్ళాం చచ్చిపోయింది. ఆమె బెంగతో\nనేను మంచం పట్టాను. అప్పట్నించీ కుము\nదుడు సంపాదనలో పడ్డాడు. ఈ అయిదేళ్ళ\nలోనూ ఈ భవనం కొన్నాం. పనివాళ్ళను పెట్టు\nకున్నాం. మొదటి నుంచీ దర్జాగా బతికినవాణ్ణి.\nఅందువల్ల, ఇలా తప్ప వుండలేను,\" అన్నాడు.\n\n“మీ కుమారుడు, మా ఊరొస్తూంటాడు.\nచూడ్డానికి పేదవాడిలాగుంటాడు. అదే రకం\nతిక్క?\" అన్నది అవ్వ.\n\nఇది వింటూనే ముసలాయన పెద్దగా\nనవ్వి, “అదేం తిక్క కాదు. నేనే వాణ్ణి అలా\nవుండమని చెప్పాను. చిన్నప్పటి నుంచీ\nదర్జా అలవాటైతే, నాలాగా ఇబ్బంది పడాలని\nనా భయం. వాడి పుట్టుకతోనే నా ఆస్తి పోవడం\nమొదలు. వాడికే అదృష్టముంటే నా ఆస్తి\nపోయేదే కాదు. ఇప్పుడైనా నా అదృష్టం కొద్దీ\nవాడికి నాలుగు డబ్బులు దొరుకుతున్నాయి.\nవాడు సంపాదించేది నాకు మాత్రమే సరిపో\nతున్నది. చేతకాని దద్దమ్మ కాబట్టే తన కోసం\nకూడా సంపాదించుకోలేక పోతున్నాడు,”\nఅన్నాడు నిరసనగా.\n\nతర్వాత మాలతి అత్తరు చూపిస్తే, ముసలా\nయన మొత్తం అంతాకొనేసి, “నీ అదృష్టం కొద్దీ\nవాడు లేనప్పుడొచ్చావు. వాడుంటే ఇదంతా\nదండగ ఖర్చు అంటాడు. అంతేకాదు, ఇంటికి\nసారా తెప్పించుకుని తాగితే, ఆరోగ్యం\nపాడవుతుందంటాడు. ఆరోగ్యం పాడైతే త్వరగా\nచస్తాను. వాడికీ ఖర్చు తగ్గుతుంది. వాడికే\nలాభం కదా? ఏం చెప్పినా అర్థం కాదు,\"\nఅన్నాడు.\n\nమాలతి, అవ్వ అక్కణ్ణించి తిరుగుప్రయాణ\nమయ్యారు. అవ్వ, మాలతితో, “తండ్రి నీ\nఎదట తనను మెచ్చుకుంటాడని కుముదు\nడాశపడ్డాడు. వాడికీ నీకూ పెళ్ళి యోగం\nవున్నట్టు లేదు,\" అన్నది.\n\nమాలతి, అవ్వకేమీ బదులివ్వకుండా తన\nఊరు చేరుకుంది. అక్కడెదురైన కుముదు\nడితో, “మీ నాన్నను చూశాను,\" అన్నది.\n\nకుముదుడు నవ్వి, “నేనూ మీ నాన్నను\nచూసి మాట్లాడాను. ఆయన నా గురించి\nఅంతా విని, నాకు అత్తరు చేయడం నేర్పుతా\nనన్నాడు. తన డబ్బంతా మనదేనన్నాడు.\nకొన్నాళ్ళు మనమీ ఊళ్ళోనే వుంటే, తను\nమా నాన్న దగ్గరకు వెళ్ళి కోడలిని బాగా\nచూసుకునే పద్ధతులు నేర్పివస్తానన్నాడు. మన\nపెళ్ళి నిశ్చయమైపోయింది!” అన్నాడు.\n\n“నేను మన పెళ్ళికి ఒప్పుకుంటానని ఎలా\nఅనుకున్నావు?” అన్నది మాలతి ఆశ్చర్యంగా.\n\n\"ఎలా అనుకున్నానో చెప్పమంటావా?\nఅయితే విను. అవ్వ చెప్పేవరకూ, నాకీ ఆలో\nచన కలగనే లేదు. మా నాన్నను కలుసుకున్న\nనా శత్రువులు కూడా, నా మీద జాలిపడి నన్న\nఅభిమానించారు. నువ్వెందుకు జాలిపడవు?\nజాలిలోంచి ఇష్టం పుడుతుందని అవ్వ\nచెప్పనే చెప్పింది!\" అన్నాడు కుముదుడు.\n\nకన్న తండ్రి అయివుండి, ఇతరులతో\nతనను గురించి ఒక్క మంచిమాట అనక\nపోగా, తనపట్ల శత్రువులా ప్రవర్తించే తండ్రికి\nసకల సదుపాయాలూ చేసిన కుముదుడి\nమంచితనమూ, పెళ్ళయ్యాక కూడా కూతురి\nసుఖం గురించే ఆలోచించే తన తండ్రి మన\nస్తత్వమూ గురించి బాగా ఆలోచించిన మాల\nతికి – కుముదుడిపై జాలితోపాటు ఇంతం\nతనరాని ప్రేమ కలిగింది.\n\nఇది జరిగాక, తండ్రుల ఆశీర్వాదంతో\nమాలతీ, కుముదుల వివాహం అతి నిరాడంబ\nరంగా జరిగిపోయింది.",
            "book_page_end": 61
        },
        {
            "title": "అరుదైన తెల్ల పులులు",
            "book_page_start": 32,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "విజ్ఞాన శాస్త్రం/జంతువులు",
            "moral": "చందమామ బృందం",
            "keywords": [
                "తెల్ల పులులు",
                "మోహన్ పులి",
                "అక్బర్నామా",
                "రేవా",
                "అరుదైన జంతువులు"
            ],
            "characters": [
                "మోహన్",
                "బేగం",
                "రాధ",
                "అబుల్ఫజల్"
            ],
            "locations": [
                "రేవా అడవులు",
                "గోవిందఘడ్",
                "భారతదేశం"
            ],
            "content": "రేవా తెల్లపులుల గురించి ఎవరైనా ప్రస్తావించినప్పుడు\nవాటికి సంబంధించిన కథ కూడా గుర్తుకు వస్తుంది.\nదాదాపు నలభై సంవత్సరాలక్రితం అంటే 1951వసం|| మే\n26వ తేదీ ఈ యథార్థ సంఘటన జరిగింది. రేవా\nమహారాజు అతిథుల కోసం 'దేవా' అడవులలో వేట\nఏర్పాటు చేశాడు. వేటాడేవాళ్ళకు నాలుగు పిల్లలతో\nఒక ఆడపులి ఎదురుపడింది. తల్లిపులీ మూడుపిల్లలూ\nతుపాకీ గుళ్ళకు బలి అయ్యాయి. ఒక తెల్లపిల్ల మాత్రం\nతప్పించుకుని పారిపోయింది. అయితే, మరునాడే దానిని\nఆ పరిసరాలలో వెతికి పట్టుకుని గోవిందఘడ్ వేసవి\nభవనానికి తీసుకుపోయారు. ఆరోజు రాత్రి అది అక్కడి\nనుంచి తప్పించుకున్నది కాని, తెల్లవారగానే పట్టుబడింది.\nతొమ్మిది నెలలు నిండిన ఆ పులిపిల్లకు 'మోహన్' అని\nపేరు పెట్టారు. ఆ తరవాత దానికి 'బేగం' అనే ఆడపులికీ\nపది పిల్లలు కలిగాయి. అయితే, వాటిలో ఏ ఒక్కటీ\nతెల్లగా లేదు. ఆ తరవాత 'మోహన్'కూ 'రాధ' అనే\nమామూలు ఆడపులికీ జతకలిపారు. నాలుగు పిల్లలు\nపుట్టాయి. నాలుగూ తెల్లవే. 1958వ సం|| అక్టోబర్ 30వ\nతేదీ ఇది జరిగింది. ఆ విధంగా 'మోహన్' అనే తెల్ల\nపులి ఈనాడు మన దేశంలోనూ ఇతర దేశాలలోనూ\nఉన్న తెల్లపులులకు మూలం అయింది!\n\n1990వ సం|| జనవరి నాటికి మనదేశంలోని 10 జంతు ప్రదర్శనశాలలలో 16 మగ తెల్లపులులూ, 23 ఆడ\nపులులూ, విదేశాలలోని 8 జంతు ప్రదర్శనశాలలలో 47 మగ పులులూ, 37 ఆడపులులూ 10 పులిపిల్లలూ అంటే\nమొత్తం మీద 133 తెల్లపులులు ఉన్నాయి. ఇది నాలుగేళ్ళ నాటి మాట.\n\nమామూలు పులుల శరీరం ముదురు నారింజ రంగు - బంగారు పసుపు రంగుతో ఉంటుంది. ఒంటినిండా\nనల్లటి చారలు ఉంటాయి. దవడలు, మెడ, కడుపు అడుగు భాగం తెల్లగా ఉంటుంది. తెల్లపులుల శరీరం తెల్ల\nగానూ, శరీరం మీద బూడిద రంగు చారలూ ఉంటాయి. కళ్ళు నీలిరంగుతో ఉంటాయి. తెల్లపులులు మామూలు\nపులుల కన్నా కాస్త పెద్దవి. అయితే, వీటి అలవాట్లలో, స్వభావంలో మాత్రం ఎటువంటి తేడా కనిపించదు.\n\nఅక్బర్ ఆస్థానంలోని 'నవరత్నాల'లలో ఒకడైన అబుల్ఫజల్ 1561వ సం॥లో రచించిన 'అక్బర్నామా'\nగ్రంథంలో, తెల్లపులిని చిత్రించడం విశేషం. అరుదైన ఈ జంతువు పేరు మొట్టమొదట 'అక్బర్నామా'లో'\n. ప్రస్తావించబడింది.",
            "book_page_end": 32
        },
        {
            "title": "ఆధునిక భారతీయ చిత్రకారులు: రామ్కింకర్",
            "book_page_start": 33,
            "pdf_page_start": 33,
            "pdf_page_end": 34,
            "author": "చందమామ బృందం",
            "genre": "కళ/జీవిత చరిత్ర",
            "moral": "చందమామ బృందం",
            "keywords": [
                "రామ్కింకర్",
                "నందలాల్ బోస్",
                "చిత్రకళ",
                "శాంతినికేతన్",
                "నైరూప్యశైలి",
                "శిల్పాలు"
            ],
            "characters": [
                "రామ్కింకర్",
                "నందలాల్ బోస్",
                "రవీంద్రనాథటాగూర్",
                "రామానంద ఛటర్జీ"
            ],
            "locations": [
                "శాంతినికేతన్ (కళాభవన్)",
                "ఢిల్లీ రిజర్వ్ బ్యాంక్"
            ],
            "content": "విశ్వకవి రవీంద్రనాథటాగూర్\nస్థాపించిన శాంతినికేతన్లోని\nకళాభవనన్ను నిర్వహిస్తూన్న\nసుప్రసిద్ధ చిత్రకారుడు నంద\nలాల్ బోస్ దగ్గరికి 1925\nవసం॥లో ఒక కుర్రవాణ్ణి తీసు\nకువచ్చారు. అతని పేరు రామ్\nకింకర్.\n\n\"నువ్వు గీసిన చిత్రాలేవైనా\nఉన్నాయా?\" అని అడిగాడు\nనందలాల్ బోస్.\n\n“ఉన్నాయి,”అంటూ రామ్\nకింకర్ నలిగిపోయిన నలభై\nపేజీల నోటు పుస్తకం నిండా తాను గీసిన చిత్రాలను తీసి సంకోచంతో ఆయన\nముందుంచాడు.\n\nనందలాల్ బోస్ వాటిని చూసి చిరునవ్వుతో తల ఊపి, రామ్కంకర్ను కళా\nభవన్లో విద్యార్థిగా చేర్చుకున్నాడు.\n\nరామ్కింకర్ సామర్థ్యాన్ని అంతకు ముందే 'మోడర్న్ రెవ్యూ' సంపాదకుడు రామా\nనంద ఛటర్జీ కనుగొన్నాడు. ఆయనే రామ్కింకర్ను శాంతినికేతన్కు పంపాడు. శ్రేయోభి\nలాములు తనపై ఉంచిన నమ్మకాన్ని రామ్కింకర్ అచిరకాలంలోనే రుజువు చేశాడు.\nఅతడు అద్భుతమైన తన\nకల్పనా శక్తితో ఉపాధ్యాయుల,\nమిత్రుల అభిమానాన్ని చూర\nగొన్నాడు.\n\nరామ్కింకర్ కళాభవన్లో ప్రాక్,\nపశ్చిమ చిత్ర కళా సంప్రదాయా\nలను క్షుణ్ణంగా అభ్యసించి, తన\nకంటూ ఒక విలక్షణమైన బాణీని\nఅభివృద్ధి చేసుకున్నాడు. ముఖ్యం\nగాభారతీయ చిత్రకళలో నైరూప్య\nశైలిని ప్రవేశపెట్టి దానికి మార్గ\nదర్శకుడయ్యాడు.\n\nచిత్రాలను ఉన్నది ఉన్నట్టు\nచిత్రించకుండా — చిత్రభావాన్ని\nమరింత స్పష్టంగా, మరింత\nగాఢంగా, ప్రతీకాత్మకంగా చిత్రించ\nడాన్ని నైరూప్యశైలి అంటారు.\nఉదాహరణకు ఒక మేధావిని,\nశరీరానికి మించిన తల గల\nవ్యక్తిగా చిత్రించ వచ్చు.\n\nరామ్కింకర్ చిత్రాలు చాలా\nశక్తివంతమైనవి. ఆయన చిత్రాలు కదులుతున్నట్టు కనిపిస్తాయి. ప్రకృతిదృశ్యాలు,\nపక్షులు, జంతువులు, మనుషులు, అద్భుత ప్రాణులు (ఢిల్లీ రిజర్వ్ బ్యాంక్ ఎదుట\nరామ్కింకర్ రూపొందించిన రెండు యక్షుల శిల్పాలు ఉన్నాయి.) మొదలైన వివిధ\nచిత్రాలను ఆయన చిత్రించాడు.\n\nరామ్కింకర్ చాలా నిరాడంబరజీవి. విద్యార్థులు, కళాభిమానులు, విమర్శకులు\nఆయనను ఎంతగానో గౌరవించినప్పటికీ ఆయనలో గర్వం అన్నది పొడసూపలేదు.\n\n1976వ సం||లో విశ్వభారతి ఆయనను ప్రత్యేక బిరుదుతో సత్కరించింది.\nవివిధ రంగాలకు చెందిన ప్రముఖుల నుంచి ఆయనకు ప్రశంసలు లభించాయి.\n1980వ సం||లో ఆయన తన 70వ యేట మరణించాడు.",
            "book_page_end": 34
        },
        {
            "title": "కంప్యూటర్ స్నానం!",
            "book_page_start": 40,
            "pdf_page_start": 40,
            "pdf_page_end": 40,
            "author": "చందమామ బృందం",
            "genre": "విజ్ఞాన శాస్త్రం/సాంకేతికం",
            "moral": "చందమామ బృందం",
            "keywords": [
                "కంప్యూటర్",
                "స్నానం",
                "రోబోట్",
                "జపాన్",
                "సాంకేతికత"
            ],
            "characters": [],
            "locations": [
                "జపాన్"
            ],
            "content": "స్నానం చేయడానికి కూడా మీకు బద్ధకంగా\nఉన్నారా? అయితే మీరు త్వరలో పత్రికలలో\nరానున్న బాస్-రాబో ప్రకటన కోసం ఎదురు\nచూడవచ్చు. అవును! కంప్యూటర్ నిర్దుష్టతతో\nస్నానం చేయించే రోబోట్ను జపాన్లో రూపొం\nదించారు. మీరు చేయవలసిందల్లా 1.6 మీటర్\nపొడవు గల తొట్టెలో కూర్చుని వేడి నీళ్ళ జట్లు\nపడగానే కళ్ళు మూసుకోవడమే. ఆ తరవాత\nసబ్బు నీళ్ళు మీ శరీరం మీద చల్లబడుతుంది.\nఅటుపైన వేడి నీళ్ళ స్ప్రే. చివరగా చల్లటి గాలి\nవీచి మీ శరీరం మీది తడినంతా లాగేస్తుంది.\nమరి వీపు రుద్దడం ఎవరని అనుమానంగా ఉందా? ఆ అవసరమే లేదు. ఎందుకంటే కంప్యూ\nటర్ స్నానంలో అన్నీ సక్రమంగా జరిగిపోతుంది. అయితే షాంపూ స్నానం చేయాలంటే మాత్రం,\nముందుగా మీరే తలస్నానం చేసుకుని తొట్టెలో కూర్చోవాలి. ఎందుకంటే సబ్బు నీళ్ళు కళ్ళలోకి\nపడే అవకాశం వుంది. జపాన్లో ఐదు కంపెనీలు కలిసి ఈ 'బాత్-రాబోట్'ను రూపొందించాయి.\nఅయితే, దాని ధరను చూసి కళ్ళు తేలవేయకండి - ఇంచుమించు 14 లక్షల రూపాయలే!",
            "book_page_end": 40
        },
        {
            "title": "ఇంగ్లీష్ ఛానల్లో ఫ్లాట్స్!",
            "book_page_start": 40,
            "pdf_page_start": 40,
            "pdf_page_end": 40,
            "author": "చందమామ బృందం",
            "genre": "చరిత్ర/సామాజికం",
            "moral": "చందమామ బృందం",
            "keywords": [
                "ఇంగ్లీష్ ఛానల్",
                "కోట",
                "చరిత్ర",
                "ఫ్లాట్స్",
                "సైనిక స్థావరం"
            ],
            "characters": [],
            "locations": [
                "ఇంగ్లీష్ ఛానల్"
            ],
            "content": "ఇంగ్లీష్ ఛానల్ లో 19వ శతాబ్దంలో దేశరక్షణ కోసం నిర్మించిన ఒక కోట ఇప్పుడు ఆడంబర\nనివాస గృహాలుగా మారనున్నది! ఫ్రెంచి సేనలు **\nఇంగ్లాండును ఆక్రమించుకోకుండా చేయడానికి\nఆంగ్లేయులు ఇంగ్లీష్ ఛానల్లో సైనిక రక్షణ\nదళం కోసం ఒక కోటను నిర్మించారు. 50\nఫిరంగులతో 400 మంది సైనికులు అక్కడ\nఉండేవారు. ఇటీవల దానిని ఇళ్ళ గదులుగా\nమార్చడానికి 6.25 మిలియన్ అమెరికన్\nడాలర్లకు విక్రయించారు. అందులో ఫ్లైట్ హౌస్,\nహెలికాప్టర్ పాడ్ కూడా ఉంటాయి.",
            "book_page_end": 40
        },
        {
            "title": "తిమింగిలాల ఆత్మహత్య!",
            "book_page_start": 62,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "విజ్ఞాన శాస్త్రం/ప్రకృతి",
            "moral": "చందమామ బృందం",
            "keywords": [
                "తిమింగిలాలు",
                "ఆత్మహత్య",
                "న్యూజీలాండ్",
                "ఫేర్వెల్ స్పిట్",
                "సముద్రం"
            ],
            "characters": [],
            "locations": [
                "న్యూజీలాండ్ (నెల్సన్)",
                "ఫేర్వెల్ స్పిట్"
            ],
            "content": "న్యూజీలాండ్, నెల్సన్లోని 'ఫేర్వెల్ స్పిట్' సముద్ర\nతీరంలో ఈ వింత సంఘటన జరిగింది. మామూలుగా\nలోతైన సముద్ర జలాలలో హాయిగా తిరిగే దాదాపు\n99 తిమింగిలాలు సముద్రతీరానికి చేరాయి. ఒకదాని\nపక్కన ఒకటి చేరడంతో ఆ తొక్కిసలాటలో ఊపిరాడక\nకొన్ని తిమింగిలాలు ప్రాణాలు కోల్పోయాయి. వాటిని\nకాపాడడానికి పూనుకున్న కొందరు, తిమింగిలాలను\nలోతైన నీళ్ళల్లోకి నెట్టడానికి ప్రయత్నించారు. అయినా, 43 తిమింగిలాలను కాపాడలేక పోయారు. ఇంతకూ ఆ\nతిమింగిలాలు ఎందుకు ఇలా మూకుమ్మడిగా ఆత్మహత్యకు పాల్పడ్డాయో విజ్ఞానవేత్తలకు ఇంకా అంతు\nబట్టలేదు.",
            "book_page_end": 62
        },
        {
            "title": "పక్షుల లెక్క",
            "book_page_start": 62,
            "pdf_page_start": 62,
            "pdf_page_end": 62,
            "author": "చందమామ బృందం",
            "genre": "విజ్ఞాన శాస్త్రం/ప్రకృతి",
            "moral": "చందమామ బృందం",
            "keywords": [
                "పక్షులు",
                "సలీం అలీ",
                "పక్షుల లెక్క",
                "విజ్ఞాన శాస్త్రం",
                "భారతదేశం"
            ],
            "characters": [
                "డా|| సలీం అలీ"
            ],
            "locations": [
                "భారతదేశం"
            ],
            "content": "మీకు బడిలేనప్పుడు మీ ప్రాంతంలోని పక్షులను లెక్కపెట్టగలరా? సాధ్యం\nకాదంటారు! అంతే కదా? అయితే, గత నవంబర్ 14వ తేదీ మన దేశంలో\n5,000 మంది పక్షులను లెక్కపెట్టడానికి ఒప్పుకున్నారు. అలా ఒప్పుకుని\nతమ పేర్లను నమోదు చేసుకున్న వారికి మామూలుగా కనిపించే 170 పక్షుల\nపేర్లుగల ఒక జాబితాను ఇచ్చారు. ఒక్కొక్కరూ తాము చూసి లెక్క పెట్టిన\nపక్షుల సంఖ్యను ఆ జాబితాలో నింపి ఇవ్వాలి. ఇది ఒకే రోజు జరగాలి. ప్రముఖ\nభారతీయ పక్షి శాస్త్ర వేత్త డా|| సలీం అలీ జ్ఞాపకార్థం ఈ పథకాన్ని చేపట్టారు.\nనవంబర్ 12 ఆయన జన్మదినం. దానికి సమీపంలో ఉన్న సెలవు రోజును\nపక్షులు లెక్కించడానికి తీసుకున్నారు. మునుముందు ఇది యేటా జరగవచ్చు.",
            "book_page_end": 62
        }
    ],
    "statistics": {
        "total_stories": 17,
        "author_counts": {
            "చందమామ బృందం": 10,
            "ఆర్. పట్టాభిరామరాజు": 1,
            "కొనే నాగవెంకట ఆంజనేయులు": 1,
            "జొన్నలగడ్డ రామలక్ష్మి": 1,
            "వారణాశి శ్రీరామక్రిష్ణ": 1,
            "మాచిరాజు కామేశ్వరరావు": 1,
            "శ్రీరామకమల్": 1,
            "వసుంధర": 1
        },
        "genre_counts": {
            "సంపాదకీయం": 1,
            "చరిత్ర/పురాణం": 1,
            "కాల్పనిక కథ": 1,
            "హాస్యం/సాహసం": 1,
            "ధారావాహిక/సాహసం": 1,
            "బేతాళ కథ": 1,
            "హాస్యం/సామాజిక కథ": 1,
            "సాహస కథ": 1,
            "నీతి కథ": 1,
            "పౌరాణిక కథ": 1,
            "సామాజిక కథ/ప్రేమ కథ": 1,
            "విజ్ఞాన శాస్త్రం/జంతువులు": 1,
            "కళ/జీవిత చరిత్ర": 1,
            "విజ్ఞాన శాస్త్రం/సాంకేతికం": 1,
            "చరిత్ర/సామాజికం": 1,
            "విజ్ఞాన శాస్త్రం/ప్రకృతి": 2
        }
    }
}