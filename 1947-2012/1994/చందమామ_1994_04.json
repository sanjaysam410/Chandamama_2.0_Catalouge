{
    "book_id": "చందమామ_1994_04",
    "stories": [
        {
            "title": "రైతులకు రాజకీయ గుర్తింపు!",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "విశేషాలు",
            "moral": "రాజకీయ గుర్తింపు కోసం పోరాటం చేయడంలో ఏకత్వం అవసరం.",
            "keywords": [
                "మెక్సికో",
                "రైతులు",
                "తిరుగుబాటు",
                "కమాండెంట్ మార్కోస్",
                "నాఫ్టా"
            ],
            "characters": [
                "కమాండెంట్ మార్కోస్",
                "బిషప్ శామ్యూల్ రూయిస్"
            ],
            "locations": [
                "మెక్సికో",
                "ఛియాపాస్",
                "సాన్ క్రిస్టబాల్",
                "అమెరికా"
            ],
            "content": "వార్తలు - విశేషాలు:\nరైతులకు రాజకీయ గుర్తింపు!\nసుఖశాంతుల కోసం ప్రపంచ\nప్రజలు పరస్పరం నూతన సంవ\nత్సర శుభాకాంక్షలు తెలియజేసు\nకుంటున్న సమయంలో మెక్సికో\nరైతులు సాయుధ పోరాటం ఆరం\nభించారు. గత ఇరవై సంవత్సరాల\nలోఇది చాలా హింసాత్మకమైనదని\nపరిశీలకులు చెబుతున్నారు.\n“మాకు ఏదీ మిగలలేదు.\nతలదాచుకోవడానికి ఇల్లు లేదు.\nమాదని చెప్పుకోవడానికి కుంట\nపొలం లేదు. చేయడానికి పని\nలేదు. చదువు లేదు. రోగం వస్తే\nమందులు లేవు. ఆరోగ్యం లేదు.\nఅందువల్ల ప్రభుత్వం మీద\nతిరుగుబాటు జరపడం తప్ప\nమరొక మార్గం కనిపించలేదు.\nఇది మా అంతిమ పోరాటం,”\nఅంటున్నాడు. తిరుగుబాటుకు\nనాయకత్వం వహిస్తున్న గెరిల్లా\nనాయకుడు కమాండెంట్ మార్కోస్. 1910వ సం||లో జరిగిన వ్యావసాయిక విప్లవానికి నాయకత్వం\nవహించిన, విప్లవ నాయకుడు ఎమిలియాన్ జపాటా నుంచి ప్రేరణ పొంది 'జపాటిస్టా నేషనల్\nలిబరేషన్ ఆర్మీ'ని స్థాపించినట్టు కమాండెంట్ మార్కోస్ చెబుతున్నాడు.\nదక్షిణ మెక్సికోలోని ఛియాపాస్, అధిక సంఖ్యాకులైన పేద రైతులు నివసిస్తూన్న చాలా వెనుక\nబడిన ప్రాంతం. పాలకపక్షమైన 'ఇన్స్టిట్యూషనల్ రెవల్యూషనరీ పార్టీ' నిరంకుశ అధికారానికి\nలోనై అక్కడి ప్రజలు ఎన్నో కష్టనష్టాలను అనుభవించారు. ఇటీవలి కాలంలో అక్కడి ప్రభుత్వం\nధనికులయిన ఎస్టేట్ యజమానులతో చేతులు కలిపింది. ఈ కాఫీ ఎస్టేట్ యజమానులు, ఆట\nవిక శాఖ అధికారుల సహాయంతో కుట్ర పన్ని రైతుల పొలాలన్నిటినీ కాజేశారు. రైతుల పంటకు\nసరైన ధరలు చెల్లించేవారు కాదు. ఎదురుతిరిగిన రైతులను హతమార్చసాగారు. అధికార బలంతో\nఒక్కసారిగా వేలాది ఎకరాల పొలాలను ఆక్రమించుకోవడం కూడా జరిగింది. ఎదురు తిరిగిన\nవాళ్ళను జైళ్ళకు పంపి, ధనికుల కొమ్ము కాశారు ప్రభుత్వ అధికారులు. ఆవిధంగా, పేదలైన\nరైతులకు కలిసికట్టుగా తిరుగుబాటు చేయడం తప్ప మరొక మార్గం లేని పరిస్థితి ఏర్పడింది.\nఆఖరికి జనవరి ఒకటవ తేదీ అమెరికా, కెనడా, మెక్సికోల మధ్య ఏర్పడిన నాఫ్టా (నార్త్ అమెరి\nకన్ ఫ్రీట్రేడ్ అగ్రీమెంట్) ఒప్పందం, తిరుగుబాటుకు పురికొల్పింది. ఆ ఒప్పందంతో అమెరికాలో\nనిలువ వున్న నాశిరకం వస్తువులు, ఆహార ధాన్యాలు తమదేశానికి వచ్చి పడగలవని రైతులు\nభయపడ్డారు. దాని ఫలితంగా తిరుగుబాటు జరిగింది.\nదాదాపు రెండువేల మంది రైతు గెరిల్లాలు, సాన్ క్రిస్టబాల్, డెలాస్ కాసస్, ఒకాసింగో, మార్గ\nరిట్టాస్, అల్ట్రా మారినో మొదలైన కొండ ప్రాంత పట్టణాలను మూడు రోజుల పాటు వశపరచు\nకున్నారు. 300 మంది గెరిల్లాలు క్రిస్టబాల్ మున్సిపల్ కార్యాలయాన్ని ముట్టడించి అక్కడి\nఫైళ్ళనూ, కంప్యూటర్లనూ, బల్లలనూ కుర్చీలనూ నాశనం చేశారు. మరికొన్ని చోట్ల ప్రభుత్వ కార్యా\nలయాలూ, భవనాలూ రైతుల ఆగ్రహానికి ఆహుతయ్యాయి. జైళ్ళ నుంచి 180 మంది గెరిల్లాలను\nవిడిపించుకున్నారు.\nమెక్సికన్ సైన్యం, ఒక్కసారిగా ఆకాశం నుంచీ, భూమార్గం నుంచీ గెరిల్లాలను చుట్టుముట్టి,\nఒకవారంలోగా వాళ్ళను అడవులలోకి తరిమికొట్టింది. దాదాపు 200 మంది గెరిల్లాలు కాల్పు\nలలో ప్రాణాలు కోల్పోయారు. గెరిల్లాల ప్రతీకారచర్యకు భయపడి వేలాది మంది ప్రజలు ఆయా\nపట్టణాలు వదిలి పారిపోయారు.\nఈ తిరుగుబాటుకు కారణం — రోమన్ కేథలిక్ బిషప్ శామ్యూల్ రూయిస్ అని ప్రభుత్వం\nనిందారోపణ చేసింది. కాని బిషప్ దానిని\nనిరాకరించారు. అయితే, ప్రభుత్వం పేద\nరైతుల పట్ల చూపుతున్న వైఖరిని మార్చుకోవా\nలని, బిషప్ హెచ్చరించారు. రైతులకు తమ\nదేశంలో జీవించే హక్కును లేకుండా చేసే\nఅధికారం ప్రభుత్వానికి లేదని ఆయన స్పష్టం\nచేశారు.\nడెబ్భై ఏళ్ళుగా పరిపాలనలో వున్న అధి\nకార పక్షం, రైతుల సమస్యలను ఉదాసీనం\nచేయడానికి సాధ్యం కాదని ఇప్పుడు గ్రహిం\nచింది. గెరిల్లాలను అణచివేయడానికి తీసు\nకున్న చర్యలను ఆపివేసింది. 'జపాటిస్టా\nఆర్మీ'ని ఒక రాజకీయ శక్తిగా అంగీకరిస్తూ\nదానితో సంప్రదింపులు జరపడానికి తన\nసంసిద్ధతను తెలియజేసింది. వచ్చే ఆగస్టులో\nజరగనున్న సాధారణ ఎన్నికలలో బహుముఖ\nపోటీలు ఉండవచ్చని పరిశీలకులు భావిస్తు\nన్నారు.",
            "book_page_end": 10,
            "ఇస్తానన్నానుగా!": null
        },
        {
            "title": "పేర్ల అమ్మకం",
            "book_page_start": 11,
            "pdf_page_start": 11,
            "pdf_page_end": 15,
            "author": "మల్లవరపు మనోహరరెడ్డి",
            "genre": "జానపద కథ",
            "moral": "నిజాయితీ, ధైర్యం కలవారు తమ సమస్యలను పరిష్కరించుకోగలరు. మోసగాళ్లు చివరికి శిక్ష అనుభవిస్తారు.",
            "keywords": [
                "పేర్ల అమ్మకం",
                "మోసం",
                "రాజు",
                "దళనాయకుడు",
                "సైనికుడు"
            ],
            "characters": [
                "పోతురాజు",
                "జోగులు",
                "రాజు",
                "మంత్రి",
                "మహాపాత్రుడు",
                "చక్రధరుడు",
                "బలభద్రుడు"
            ],
            "locations": [
                "విజయపురి",
                "రాజుగారి ఆస్థానం",
                "కాశీ"
            ],
            "content": "విజయపురి సంతలో ఒక ముసలివాడు, ఒక\nమూలగా కూర్చుని, \"పేర్లు అమ్ముతాను\nకొనండి, బాబూ! విలువైన పేర్లు, వెలగట్ట\nలేని పేర్లు!” అని అదేపనిగా బిగ్గరగా అరుస్తూ\nఅక్కడి జనం దృష్టిని ఆకర్షించ సాగాడు.\nఆ ముసలివాడి పేరు పోతురాజు. వాడికొక\nరోగిష్ఠి పెళ్ళామూ, పెళ్ళీడుకొచ్చిన కూతురూ\nవున్నారు. వాడు వయసులో వుండగా రాజుగారి\nసైన్యంలో వుంటూ, ఒకానొక యుద్ధంలో కాలు\nపోగొట్టుకుని అవిటివాడు కావడమే గాక,\nరాజుగారి నిరాదరణక్కూడా గురైన దురదృష్ట\nవంతుడు.\nపోతురాజుపిచ్చివాడనుకునిసంతలోజనం\nఎవ్వరూ వాడి పేర్ల అమ్మకాన్ని గురించి\nపట్టించుకోలేదు. కానీ, అవకాశం కోసం\nచూస్తూ, జనంలో తారట్లాడుతున్న జోగులు\nఅనే చిల్లర దొంగ మాత్రం సంగతేమిటో\nతెలుసుకోవాలని, పోతురాజును సమీపించి,\n“ఒరే, ముసలాడా! లోకంలో ఎక్కడైనా డబ్బిచ్చి\nపేర్లు కొనే పిచ్చివాళ్ళుంటారా?” అన్నాడు.\n“నిజమే! మామూలు పేర్లయితే కొనరుగానీ,\nనేనమ్మేవి లక్షల విలువ చేసేవని తెలిస్తే ఎవరు\nమాత్రం కొనరు?\" అన్నాడు పోతురాజు.\n\"అలా అయితే, నీ పేర్ల గొప్పదనమేమిటో\nచెప్పు, చూతాం!\" అని అడిగాడు ఆసక్తిగా\nజోగులు.\n“తేరగా చెప్పే పేర్లు కావవి. ఒక్కొక్క\nపేరుకూ పాతిక వేల వరహాలు ముందుగా\nచెల్లిస్తేనే చెపుతాను!\" అన్నాడు పోతురాజు.\nజోగులు నవ్వి, “నీ పేర్లు అంత విలువైనవో\nకావో తెలుసుకోకుండా అంత ధనం నీకెవడి\nస్తాడు? నీకు నా మీద నమ్మకముంటే, ఒక\nపేరు చెప్పు. దాంతో లాభం వస్తే, వచ్చే సంత\nరోజు వచ్చి, నువ్వడిగిన ధనమిస్తా!\" అన్నాడు.\nపోతురాజు, జోగుల్ని క్షణ కాలం పాటు\nపరిశీలనగా చూసి, “నీ మీద నమ్మకంతో ఒక\nపేరు చెపుతాను. నిజాయితీగా నా డబ్బు\nనాకిస్తే, నా దగ్గిరున్న రెండో పేరు కూడా\nనీదే!” అని ఇలా చెప్పాడు:\n\"కొన్ని సంవత్సరాల క్రితం విజయపురి\nసరిహద్దు గ్రామాల్లో చిరుతపులి ఒకటి విజృం\nభించి గ్రామస్థుల్నీ, వాళ్ళ పశు సంపదనూ\nధ్వంసం చేయసాగింది. రాజు దాన్ని చంపించ\nడానికి ఎన్నో విధాల ప్రయత్నించి విఫలుడై,\nచివరకు పులిని చంపిన వారికి లక్ష వరహాల\nబహుమతిని ప్రకటించాడు. ఇది జరిగిన\nకొన్నిదినాలకు, ఒక గ్రామ పొలిమేరల్లో చంప\nబడ్డ పులి కళేబరం కనిపించింది కానీ, దాన్ని\nచంపిన వారెవరో తెలియ రాలేదు. ప్రకటిం\nచిన బహుమతి అందజేయడం కోసం రాజు\nవేగుల్ని పంపి వెతికించాడు. పులిని చంపిన\nవాడిపేరు చక్రధరుడని తెలిసిందిగాని, ఇప్పటి\nవరకూ అతడి జాడలేదు. నువ్వు పేరుకు\nతగ్గట్టు వేషం మార్చుకుని, రాజు గారిని\nకలిస్తే ఆ బహుమతి నీకు దక్కుతుంది!”\nవెంటనే జోగులువేషం మార్చుకుని, రాజు\nనుదర్శించి, తన పేరు చక్రధరుడని, కొంత\nకాలం క్రితం పులిని చంపింది తనేననీ\nచెప్పాడు.\nఇది విన్న రాజు అనుమానంగా, “మరైతే\nబహుమతి కోసం ఇంత కాలానికి వచ్చావేం?\nధనమంటే నీకు చేదా?\" అని అడిగాడు.\n“లేదు, ప్రభూ! వృద్ధులైన నా తల్లిదండ్రు\nలను కాలినడకన కాశీయాత్ర చేయించవలసి\nవచ్చింది. అందువల్లనే ఇంతకాలం గడిచి\nపోయింది,” అన్నాడు వినయంగా జోగులు.\nరాజు, జోగుల్ని సన్మానించి, లక్షవరహాలు\nఇచ్చాడు. ధనం చేతికి రాగానే జోగులుకు,\nపోతురాజుకు చిల్లిగవ్వ కూడా ఇవ్వకుండా,\nఆ రెండో పేరు కూడా కాజేయాలన్న దురా\nలోచన కలిగింది.\nవాడు మరొక సంతరోజున పోతురాజును\nకలిసి, \"నువ్వ చెప్పింది నిజమే! ఆ రెండో\nపేరు కూడా చెబితే, పాతికా పరకా ఎందుకూ,\nవచ్చింది చెరిసగం పంచుకుందాం,” అన్నాడు.\n“నువ్విస్తానన్న డబ్బుతో ముసలిదానికి\nవైద్యమూ, నా బిడ్డకు పెళ్ళీ చేయాలి. నీ\nమాటలు నమ్మి మోసపోతే, నా కూతురి\nబతుకు ఏ నుయ్యో గొయ్యో అవుతుంది,”\nఅన్నాడు పోతురాజు.\n“భలేవాడివే! ఇంత సాయం చేస్తున్నావు.\nఅలాంటప్పుడు నీ బిడ్డ, నా బిడ్డ కాదా\nఏమిటి!” అంటూ నమ్మబలికాడు జోగులు.\nఅప్పుడు పోతురాజు ఇలా చెప్పాడు:\nపూర్వం ఐదు తరాలకు ముందు హిమాల\nయాల నుంచి మహాపాత్రుడనే మహాముని\nవచ్చి, అప్పటి విజయపురి రాజును కలిసి,\nఏడు తరాల వరకూ రాజ్యమూ, రాజులూ,\nప్రజలూ సుభిక్షంగా వుంటారని ఆశీర్వదించి\nవెళ్ళాడట! ఆయన వెళుతూ వెళుతూ, మళ్ళీ\nఐదు తరాల తర్వాత తనేవచ్చి విజయపురి\nరాజును కలుస్తానని మాట ఇచ్చాడట! ఆ\nమహాపాత్రుడి ఆశీస్సుల వల్లనే విజయపురి\nసుభిక్షంగా వుందనీ, మళ్ళీ ఆ మహాముని\nతన తరంలోనే వచ్చి తన రాజ్యాన్ని పావనం\nచేస్తాడనీ, మన మూఢమహారాజు ఎదురు\nతెన్నులు చూస్తున్నాడు. నువ్వు తగిన వేషంలో\nవెళ్ళి రాజును దర్శిస్తే, అంతులేని కానుకలు\nలభిస్తాయి!\"\nవెంటనే జోగులు బయలుదేరి తెల్లటి\nముగ్గుబుట్ట లాంటి తలతో, ఒంటి నిండా.\nవిభూది రేఖలూ, రుద్రాక్షలూ ధరించి రాజును\nకలిసి, తను హిమాలయాల నుంచి వస్తున్న\nమహాపాత్రుడినని చెప్పుకున్నాడు.\nరాజు పరమానందం చెంది, వారం రోజుల\nపాటు రాజ్యమంతటా ఘనంగా వేడుకలు\nజరిపించి, జోగులుకు విలువైన కానుక లెన్నో\nసమర్పించుకుని సాగనంపాడు.\nఆ కానుకల డబ్బుతో జోగులు నగరంలో\nఒక అందమైన మేడ కొని, పోతురాజు సంగతి\nగాలికి వదిలి, విలాసంగా జీవించసాగాడు.\nకొన్ని దినాలు గడిచాక, ఒక రోజు జోగు\nలుకు పోతురాజును గురించి తెలుసుకోవాల\nనిపించింది. వాడు సంతకు బయలుదేరాడు.\nఎప్పటి నుంచో వాడికోసమే కాచుకు\nకూర్చున్న పోతురాజు, జోగుల్ని చూసికూడా\nచూడనట్టు నటిస్తూ, \"పేర్లు అమ్ముతాను\nకొనండి, బాబూ! విలువైన పేర్లు, వెలగట్టలేని\nపేర్లు!\" అని అరవసాగాడు.\nజోగులు అతణ్ణి సమీపించి “ఒరే, దొంగ\nముసలాడా! నీ దగ్గిరున్నవి రెండే పేర్లని నన్నే\nమోసం చేస్తావా?\" అన్నాడు కోపంగా.\nపోతురాజు నవ్వి, “నువ్వు చేసిన మోసం\nకన్నా నేను చేసింది ఎక్కువేం కాదులే!”\nఅన్నాడు.\n“అయితే, ఈసారి కూడా ఒక పేరు చెప్పు.\nదేవుడి మీద ఒట్టు, మోసం చెయ్యను!”\nఅన్నాడు జోగులు.\n\"బుద్ధుంటే నీకు పేరమ్ముతానా?” అన్నాడు\nపోతురాజు కోపం నటిస్తూ.\n“సరే, నీ నమ్మకం కోసం ఒక పనిచెయ్యి.\nముందు పేరేమిటో చెప్పు. తర్వాత నాతో\nవచ్చి, రాజు గారిచ్చే బహుమతి నువ్వే తీసుకో!”\nఅన్నాడు జోగులు, పోతురాజును మళ్ళీ\nఎలాగైనా మోసగించవచ్చనుకుంటూ.\nఇందుకు పోతురాజు సరేనని, “రాజు\nగారితో, నీ పేరు బలభద్రుడని చెప్పు!\nఇందుకు నువ్వు వేషం మార్చవలసిన అవ\nసరంకూడా లేదు. ఎందుచేతనంటే, ఆ బల\nభద్రుణ్ణి గురించి రాజుగారు విన్నాడే తప్ప\nచూసి వుండలేదు. మహాపరాక్రమవంతుడైన\nఅతడి పేరు వింటేనే, రాజుగారికి హడలు.\nనీతో స్నేహం కోసం ఆయన నీకు గొప్ప\nసన్మానం చేస్తాడు,\" అని చెప్పాడు.\nజోగులు నిండు సభలో రాజును కలిసి,\n\"రాజా! నేను మహా పరాక్రమవంతుడైన బల\nభద్రుణ్ణి!” అన్నాడు.\nరాజు ఒక్కక్షణం నిశ్చేష్టుడై, పక్కనే వున్న\nమంత్రితో చిన్నగా, \"మన యుద్ధ తంత్రాలూ,\nసైనిక రహస్యాలూ శత్రువులకు చేరవేశాడని,\nబలభద్రుడనే వాణ్ణి దేశం నుంచి బహిష్క\nరించాంగదా! మళ్ళీ ఏ ధైర్యంతో వీడు మన\nముందుకొచ్చాడు?” అన్నాడు.\nమంత్రి, జోగుల్ని తేరిపారచూసి, \"మహా\nరాజా! వీడు బలభద్రుడు కాడు. వాణ్ణి తమ\nరెరగరు కాని, నేనెరుగుదును. వాడు తిరిగి\nమనదేశంలో ప్రవేశించాలని చూసి, సరిహద్దు\nకాపలా భటులవల్ల, ఏనాడో వధించబడ్డాడు,”\nఅని, జోగులుకేసి కళ్ళెర్ర చేసి, \"ఒరే, నువ్వా\nమధ్య ఏదో నేరం చేసి, కొంతకాలం కారా\nగారంలో వుండీ విడుదలైన జోగులనే దొంగవు\nకాదా?” అని ప్రశ్నించాడు.\nఆ ప్రశ్న వింటూనే జోగులు భయంతో\nగజగజలాడుతూ, \"మన్నించండి, ప్రభూ!\nఇదంతా ఆ కుంటివాడి పన్నాగం,” అన్నాడు.\n“ఎవరా కుంటివాడు? మహారాజులను\nమోసగించ చూస్తే, ఉప్పు పాతర వేస్తామని\nతెలీదా వాడికి?\" అని గద్దించాడు మంత్రి.\nఆ వెంటనే, సభలో ఒక మూల కర్ర ఆస\nరాతో నిలబడి వున్న పోతురాజు ముందుకు\nవచ్చి, రాజుతో, “మన్నించండి, మహారాజా!\nఒకప్పుడు తమవద్ద సైనికుడుగా వుండి\nయుద్ధంలో గాయపడి అవిటి వాణ్ణయ్యాను!”\nఅని తన కుటుంబ దీనస్థితి చెప్పుకుని,\n\"మరే దారీ లేక, ఈ జోగుల్ని తమవద్దకు\nచక్రధరుడిగా, మహాపాత్రుడిగా పంపాను.\nఅయితే, వీడు నన్ను మోసం చేశాడు. తమ\nదర్శనం చేసుకునేంకు మార్గ మేమిటా అని\nఆలోచించి, చివరకు వీణ్ణి బలభద్రుడి\nపేరుతో పంపాను. దానితో వీడు దొరికిపో\nవడం, నాకు తమ దర్శన భాగ్యం కలగడం\nజరిగింది!\" అన్నాడు.\nరాజుకు పోతురాజు చెప్పింది విన్నాక,\nదేశంలో అంగవైకల్యానికి గురైన మరెందరో\nసైనికులు వుంటారన్న నిజం తెలియవచ్చింది.\nఆయన వెంటనే పోతురాజుతో పాటు,\nఅలాంటి వాళ్ళందరికీ నెలసరి భృతి ఏర్పాటు\nచేస్తూ ఆజ్ఞలు జారీ చేశాడు.\nతర్వాత ఆయన, ఒకసారి కారాగార శిక్ష\nఅనుభవించికూడా, తిరిగి మోసాలకు పాల్ప\nడిన జోగులుకు ఐదేళ్ళ కఠిన కారాగార శిక్ష\nవిధించాడు.",
            "book_page_end": 15,
            "ఇస్తానన్నానుగా!": null
        },
        {
            "title": "నమ్మకస్థుడు",
            "book_page_start": 16,
            "pdf_page_start": 16,
            "pdf_page_end": 16,
            "author": "చందమామ బృందం",
            "genre": "నీతి కథ",
            "moral": "కష్టపడే స్వభావం, నిజాయితీ ఉంటే విజయం దక్కుతుంది. జ్ఞానం కంటే నిజాయితీ ఎక్కువ విలువైనది.",
            "keywords": [
                "నమ్మకం",
                "రైతు",
                "పశువుల కాపరి",
                "అడవిదున్న",
                "నిజాయితీ"
            ],
            "characters": [
                "సీనయ్య",
                "సత్యరాజు"
            ],
            "locations": [
                "అడవి",
                "సీనయ్య ఇల్లు"
            ],
            "content": "సీనయ్య అనే రైతుకు, పశువుల కాపరి ఒకడు కావలసి వచ్చాడు, అందుకోసం ఆయన అక్కడ,\nఇక్కడ వాకబు చేస్తూండగా, యువకుడొకడు వచ్చి, ఏదైనా పని ఇవ్వమని అడిగాడు.\n“నువ్వు నమ్మకస్థుడివీ, ఒళ్ళువంచి పని చేసేవాడివీ అయితే, నా పశువుల్ని కాసే నౌకరీ\nఇస్తాను. ఇంతకుముందు ఆ పని చేసేవాడు, అడవికి మేతకు తోలిన ఆవుల్లో ఒకదాన్ని దూర\nగ్రామంలో అమ్మి, పులి ఎత్తుకు పోయిందని చెప్పాడు. ఈ దాపుల నున్న అడవిలో పులులు\nలేవు,” అంటూ యువకుడికేసి అనుమానంగా చూడసాగాడు సీనయ్య.\n\"అయ్యా, నేనలాంటి వాణ్ణి కాదు. నా పేరు సత్యరాజు,” అన్నాడు యువకుడు.\nఆ జవాబుకు సీనయ్య నవ్వుకుని, “సరే, పొద్దున ఆవుల్ని మేతకోసం అడవికి తోలాను.\nపోయి వాటిని ఇంటికి తోలుకురా. ఆతర్వాత, నీకు నౌకరీ ఇచ్చేదీ లేనిదీ ఆలోచిస్తాను,\" అన్నాడు.\nసత్యరాజు బయలుదేరి అడవికి పోయి, సూర్యాస్తమయవేళకు పశువులతో తిరిగి వచ్చి,\nఇంట్లో వున్న సీనయ్యను, \"అయ్యా, ఆవులన్నిటినీ తోలుకొచ్చాను. ఆ నల్లావు మాత్రం ఒక\nపట్టాన మిగతా వాటితో కలవలేదు. ముప్పుతిప్పలు పెట్టింది,” అంటూ కేకవేసి పిలిచాడు.\nసీనయ్య ఆవుల్లో నల్ల ఆవంటూ లేదు. అతడు ఆశ్చర్యపోతూ బయటికి వచ్చి చూశాడు.\nసత్యరాజు నల్లావు అనేది, బాగా బలిసిన అడవిదున్న!\nఆవుకూ, అడవిదున్నకూ తేడా తెలియని అమాయకుడయితేనేం? నమ్మకస్థుడు, శ్రమపడి\nపని చేసేవాడు అనుకుని, సీనయ్య అప్పటికప్పుడే సత్యరాజుకు నౌకరీ ఖాయం చేశాడు.",
            "book_page_end": 16,
            "ఇస్తానన్నానుగా!": null
        },
        {
            "title": "విచిత్రపుష్పం - 13",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "జానపద కథ",
            "moral": "దేశభక్తి, సాహసం, నిజాయితీ రాజుల అభిమానాన్ని, గొప్ప బహుమతులను తెస్తాయి.",
            "keywords": [
                "రాకాసిమృగం",
                "ఉత్తుంగుడు",
                "మాణిక్యపురి",
                "యువరాణి",
                "కానుకలు"
            ],
            "characters": [
                "ఉత్తుంగుడు",
                "నాగసింహుడు",
                "భటుడు",
                "రాజు (ప్రతాపవర్మ)",
                "సేనాధిపతి",
                "కాబూయీ",
                "చిత్ర",
                "యువరాణి ప్రియంవద",
                "రజని",
                "గౌరీనాథుడు"
            ],
            "locations": [
                "నాగపురి",
                "మాణిక్యపురి",
                "సముద్రతీరం"
            ],
            "content": "[రాకాసిమృగం కోసం బయలుదేరిన ఉత్తుంగుణ్ణి, అతనికి తోడుగా వెళ్ళిన దళనాయకుడు నాగసింహుడు\nసముద్రంలోకి తోసేశాడు. ఉత్తుంగుడు నాగపురికి వచ్చి రాజుకు సంగతి చెప్పాడు. రాజూ, సేనాధిపతీ, సైనికులను\nవెంటబెట్టుకుని సముద్రతీరం చేరారు. సముద్రంలో రాకాసిమృగం పడవలను తరుముకుంటూ రావడం\nకనిపించింది. ఉత్తుంగుడి ఆజ్ఞానుసారం సైనికులు రాకాసిమృగం మీదికి కాగడాలను బాణాల్లాగా వదిలారు.\nరాకాసిమృగం భగ్గుమని మండి నీళ్ళలో మునిగిపోయింది. రాజు నాగపురికి తిరిగివెళ్ళాడు. — తరవాత]\nఉత్తుంగుడూ, ముగ్గురు భటులూ బండలపై\nనుంచి కిందికి దిగి, మరికొందరు సైనికులతో\nకలిసి సముద్రమార్గద్వారం దగ్గరకి చేరారు.\nకాగడాలు పట్టుకుని వాళ్ళు అక్కడ చాలాసేపు\nనిలబడ్డారు. కాని, సముద్రం నుంచి ఎవరూ\nరాలేదు.తూరుపు దిక్కున వేగుచుక్క పొడుస్తు\nన్నప్పుడు, ఎవరో నీళ్ళనుంచి అతికష్టం మీద\nపైకిరావడం కనిపించింది. ఉత్తుంగుడు ఒక్క\nగెంతున వెళ్ళి, వాడికి చేయి అందించి, నీళ్ళ\nనుంచి పైకి లాగి, ఆసరాగా నడుంచుట్టూ\nచేయి వేసి, పట్టుకునివచ్చి ఒకచోట కూర్చో\nబెట్టాడు. ఆ భటుడు బాగా అలిసిపోయి\nస్పృహ కోల్పోయే స్థితిలో ఉన్నాడు. వాడి\nశరీరంలో వేడి పుట్టించడానికి పాదాలనూ,\nఅరచేతులనూ రుద్దసాగాడు ఉత్తుంగుడు.\nకొంతసేపటికి భటుడు కళ్ళు తెరిచి, “రాకాసి\nమృగం వచ్చిందా?\" అని అడిగాడు బెదురు\nబెదురుగా చూస్తూ.\nఉత్తుంగుడు తల అడ్డంగా ఊపడంతో,\n“అవును, ఇక్కడికెలా వస్తుంది? సముద్రం\nలోనే మండిపోయింది కదా? దళనాయకుడు\nకూడా చచ్చాడు. రాకాసిమృగాన్ని తీరానికి\nచేర్చకపోతే, మాకు చావు తప్పదని ఆ\nదుర్మార్గుడు బెదిరిస్తూ వచ్చాడు. ఆఖరికి\nవాడే చచ్చాడు. తాను రాజునయితే మాకు\nమంచి మంచి బహుమతులా, పదవులూ\nఇస్తానని ఆశ చూపాడు. అయితే, హఠాత్తుగా\nసముద్రం నుంచి రాకాసిమృగం రావడంతో\nహడలిపోయాం. దళనాయకుడు ఒక పూల\nకట్టను తీసి, దాని ముందుకు విసిరాడు.\nకాని ఆ రాకాసిమృగం, బ్రహ్మాండమైన తన\nచేతులతో పడవలను పట్టుకోబోయింది.\nసరిగ్గా ఆ సమయంలో మండుతూ ఉన్న\nకాగడాలు దాని శరీరాన్ని తాకడంతో నీళ్ళలోకి\nమునిగింది. కొంతసేపటికి అది మా పడవల\nకింది నుంచి లేచి, పడవలను తల్లకిందులు\nచేసి, పువ్వులను ఏరుకోసాగింది. కానీ, తీరం\nనుంచి వచ్చిన కాగడాలు దాని తలనూ,\nశరీరాన్నీ మళ్ళీ తాకడంతో భగ్గుమని మండు\nతూనీళ్ళలోకి మునిగిపోయింది. దిక్కుకొక\nరుగా పడిపోయిన మిగతా భటులేమయ్యారో\nతెలియదు. నేనిలా ఈదుకుంటూ తీరం\nచేరాను,” అన్నాడు.\n“దళనాయకుడు పడవలో నుంచి నన్ను\nతోసేశాడు. ఆతరవాత ఏం జరిగిందో నువ్వు\nరావడంవల్ల తెలిసింది!\" అన్నాడు ఉత్తుంగుడు.\n“నిన్ను నీళ్ళలోకి తోసేసి, దళనాయకుడు\nమా దగ్గరికి వచ్చి, రాకాసిమృగాన్ని తనకు\nఅనుకూలంగా మార్చుకుని, తానే నాగపురికి\nరాజును కాగలనని మాతో చెప్పాడు. ఆ దురాశే\nఅతని ప్రాణం తీసింది!” అన్నాడు భటుడు.\n“సరే, మనం ఇప్పుడు సేనాధిపతి దగ్గరికి\nవెళ్ళి, జరిగిన సంగతి చెప్పాలి,\" అన్నాడు\nఉత్తుంగుడు.\n“అలాగే! నేనూ నీతో వస్తాను,” అంటూ\nలేచి నిలబడ్డాడు భటుడు.\nఅప్పుడే సూర్యోదయమవుతున్నది. వాళ్ళకు\nసముద్ర జలాన్ని ఆనుకుని ఏదో మనిషి\nశవం కనిపించింది. వాళ్ళు దగ్గరికి వెళ్ళి\nచూశారు. ముఖం, ఒళ్ళూ కాలిపోయిన\nవికారమయిన మనిషి శవం అది. దానిని\nపరిశీలించి చూసిన ఉత్తుంగుడు, \"ఇది\nరాకాసిమృగం మృతదేహం కావచ్చు! ఇక్కడ\nఇద్దరు భటులు కాపలా ఉండండి. నేను\nరాజధానికి వెళ్ళి, ఈ సంగతి చెబుతాను,”\nఅని అక్కడి నుంచి బయలుదేరాడు.\nఅతడు రాజధానిలోని సేనాధిపతి ఇల్లు\nచేరేసరికి, సేనాధిపతితో పాటు కాబూయీ\nకూడా అక్కడే ఉన్నాడు. అతన్ని చూడగానే,\n“భటులు ప్రాణాలతో గట్టు చేరారా? దళనాయ\nకుడేమయ్యాడు?\" అని అడిగాడు సేనాధిపతి.\n“దళనాయకుడు రాలేదు, ప్రభూ! అసలు\nఏం జరిగిందో మీరే స్వయంగా వినండి,”\nఅంటూ భటుణ్ణి చూపాడు ఉత్తుంగుడు.\nభటుడి ద్వారా జరిగినదానిని విన్న సేనా\nధిపతి, “దళనాయకుడు నాగసింహుడు జల\nసమాధి అయి వుంటాడనడంలో సందేహం\nలేదు. అయినా, అతడి మరణవార్త రాజుగారికి\nఆనందం కలిగిస్తుందని చెప్పలేము. ఎంత\nయినా అతడు రాజబంధువు కదా!\" అని,\nఅక్కడినుంచి రాజు దగ్గరికి బయలుదేరాడు.\nమిగతావాళ్ళు ఆయనను అనుసరించారు.\nఉత్తుంగుడూ, భటుడూ చెప్పిన విషయా\nలను సేనాధిపతి రాజుకు తెలియజేశాడు.\nరాజు అంతా విని, తల పైకెత్తి, ఉత్తుంగుడితో,\n“మాణిక్యపురితో పాటు, మా రాజ్యాన్ని కూడా\nఆపద నుంచి రక్షించిన నీ సాహసం మెచ్చ\nతగినది. నీ ధైర్యం యువకులందరికీ ఆదర్శ\nమవుతుంది. నీకు సమ్మతమైతే మా సైన్యంలో\nదళనాయకుడి పదవి ఇస్తాం, చేరతావా?”\nఅని అన్నాడు.\nఅంతలో సేనాధిపతి, “చక్కటి ఆలోచన,\nప్రభూ! ఉత్తుంగుడు సైన్యంలో చేరాడంటే,\nఇంతకాలం సైన్యంలో చేరడానికి విముఖు\nలుగా వున్న కొండజాతి యువకులు కూడా\nచేరేఅవకాశం ఉన్నది,”అన్నాడు ఉత్సాహంగా,\n“ఉత్తుంగుడు దళనాయకుడయ్యాడంటే\nమాకందరికీ కూడా నాయకుడు కాగలడు!”\nఅన్నాడు కాబూయీ ఆనందంగా.\nఉత్తుంగుడు కొంతసేపు మౌనంగా ఊరు\nకుని, \"మీరు నాపైన చూపుతున్న అభిమానా\nనికి కృతజ్ఞుణ్ణి! అయితే, నేను మాణిక్యపురి\nనుంచి ఎందుకు బయలుదేరి వచ్చానో మీ\nకందరికీ తెలుసు. నా రాక కోసం నావాళ్ళు\nఎదురుచూస్తూంటారు. నేను త్వరగా అక్కడికి\nచేరడానికి అనుమతించండి. మీ అభిమానాన్నీ,\nకరుణనూ ఎన్నటికీ మరిచిపోను, మహారాజా!\"\nఅన్నాడు వినయంగా.\nరాజు ఉత్తుంగుడి చేతులు పట్టుకుని,\n\"శభాష్, నీ మాతృదేశాభిమానం మెచ్చదగి\nనది. నీ ఇష్టానుసారమే వెళ్ళు. అయితే ఈ\nరోజు కాదు; ఒక్కరోజు ఆగావంటే సకల\nమర్యాదలతో నిన్ను సాగనంపడానికి ఏర్పాటు\nచేస్తాను,” అన్నాడు రాజు.\nఉత్తుంగుడు సరే అన్నట్టు తల ఊపాడు.\nకాబూయీ, “తమరు అనుమతించారంటే,\nఉత్తుంగుణ్ణి నేను మా గూడానికి వెంటబెట్టు\nకుని వెళ్ళి, మావాళ్ళకందరికీ చూపి వస్తాను,”\nఅన్నాడు.\n“అలాగే, కాబూయీ! రేపీ పాటికి మీరి\nద్దరూ ఇక్కడ ఉండాలి,\" అన్నాడు రాజు.\n“చిత్తం, మహారాజా!” అని చెప్పి కాబూయీ\nఅక్కడినుంచి ఉత్తుంగుణ్ణి వెంటబెట్టుకుని,\nగూడానికి బయలుదేరాడు.\nవాళ్ళు గూడెం చేరగానే, వాళ్ళను చూడడానికి\nకాచుకుని వున్న స్త్రీ పురుషులు సంతోషంతో\nచప్పట్లు చరుస్తూ నాట్యం చేశారు. కాబూయీ\nఉత్తుంగుడి ప్రయాణం గురించి వాళ్ళకు\nచెప్పి, అతన్ని ఇంటికి తీసుకువెళ్ళాడు.\nకాబూయీ భార్య ఇద్దరికీ విందు భోజనం\nఏర్పాటు చేసింది.\nఉత్తుంగుడు ఆ రాత్రి అక్కడే పడుకుని\nబాగా నిద్రపోయాడు. మరునాడు తెల్లవారి\nలేచినప్పుడు, అతనికి వాకిట్లో, చిత్ర అప్పుడే\nనాటిన మొక్కకు నీళ్ళు పోస్తూ కనిపించింది.\nఆ మొక్క తాను ఇచ్చినదే అని గ్రహించి,\nఉత్తుంగుడు చిన్నగా నవ్వుతూ ఆమెను సమీ\nపించాడు.\nచిత్ర తల పైకెత్తి, “నువ్వు మాణిక్యపురికి\nవెళ్ళక తప్పదన్నమాట!\" అన్నది.\n“అవును, నాకోసం అక్కడ మావాళ్ళు\nకాచుకుని ఉంటారు,” అన్నాడు ఉత్తుంగుడు\nతన మాటలు ఆమెకు ఎంతవరకు అర్థమవు\nతాయో అన్న అనుమానంతో.\n“ఇక్కడికి తిరిగివచ్చి, మా సైన్యంలో\nదళనాయకుడివి కావచ్చు గదా?\" అని అడి\nగింది చిత్ర.\nఉత్తుంగుడికి దళనాయకుడు అన్న మాట\nఅర్థమయింది. ఆమె ప్రశ్న ఏమై వుంటుందో\nఊహించి, తల అడ్డంగా ఊపాడు.\nచిత్ర కళ్ళనీళ్ళు తుడుచుకుంటూ ఇంటి\nలోపలికి వెళ్ళిపోయింది . ఆ తరవాత ఉత్తుం\nగుడు అందరికీ చేయెత్తి వీడ్కోలు చెప్పి\nకాబూయీ వెంట రాజధానికి బయలుదేరాడు.\nరాజభవనం దగ్గర రాజు, ఉత్తుంగుడి రాక\nకోసం, తన పరివారంతో ఎదురుచూస్తున్నాడు.\nఉత్తుంగుడూ, కాబూయీ రాజుకు నమస్కరిం\nచారు. రాజు వాళ్ళను సాదరంగా ఆహ్వానించి,\nకూర్చోమని ఆసనాలను చూపాడు. వాళ్ళు\nకూర్చున్న తరవాత సేనాధిపతి దుర్జయుడు\nలేచి నిలబడి, ఉత్తుంగుణ్ణి సభాసదులకు\nపరిచయం చేశాడు. సభికులందరూ ఉత్తుం\nగుణ్ణి ఆశ్చర్యంగా చూడసాగారు. ఉత్తుంగుడు\nవినయంగా లేచి నిలబడి సభకు గౌరవంగా\nనమస్కరించాడు. సభికుల కరతాళ ధ్వను\nలతో సభాప్రాంగణం మారుమోగింది.\nఆ తరవాత రాజు లేచి, ఉత్తుంగుణ్ణి\nసమీపించి, “ఉత్తుంగా! నీ సాహసం, మాతృ\nదేశభక్తి బహుధా ప్రశంసనీయం. నిన్ను మన\nసారా అభినందిస్తున్నాను,” అంటూ తన కంఠ\nహారాన్ని తీసి అతని మెడలో వేసి ప్రేమతో\nకౌగిలించుకున్నాడు.\nఉత్తుంగుడు రాజుకూ, రాణికీ నమస్క\nరించి యువరాణి మల్లిక దగ్గరికి వెళ్ళగానే\nఆమె, “రాకాసిమృగం నుంచి మా రాజ్యాన్ని\nకాపాడినందుకు ధన్యవాదాలు!\" అన్నది.\nఉత్తుంగుడు చేతులెత్తి నమస్కరించి,\nసేనాధిపతి దగ్గిరికి వచ్చాడు.\n\"రాకాసిమృగం మృతదేహాన్ని సముద్ర\nతీరంలోనే నిన్న భూస్థాపితం చేయించాం.\nనీకు తోడుగా రెండు పడవలలో మా సైని\nకులు మాణిక్యపురి వరకు వస్తారు. వాళ్ళు\nఅప్పుడే సముద్రతీరం చేరారు. అక్కడ నీ\nకోసం ఎదురు చూస్తూంటారు. కాబూయీ,\nసముద్రతీరం వరకు వచ్చి సాగనంపుతాడు.\nనువ్వు ఇప్పుడే బయలుదేరవచ్చు. మీ రాజు\nగారికి మా శుభాకాంక్షలు తెలియజెయ్యి,\"\nఅన్నాడు సేనాధిపతి.\nఉత్తుంగుడు మరొకసారి సభికులందరికీ\nనమస్కరించి, కాబూయీ వెంట నడిచాడు.\nసభికులందరూ గౌరవంగా లేచి నిలబడ్డారు.\nకాబూయీ, ఆప్యాయంగా ఉత్తుంగుడి చేయి\nపట్టుకుని సముద్రతీరం కేసి బయలుదేరాడు.\nవాళ్ళు సముద్రతీరం చేరేసరికి, అక్కడ\nఉత్తుంగుడి పడవ, పూలతో అందంగా అలంక\nరించబడి ఉన్నది. పడవనిండా ఏవేవో కాను\nకలూ, పళ్లూ ఉన్నాయి.\nకాబూయీ కూతురు చిత్ర, స్నేహితురాళ్ళతో\nఎదురువచ్చి, చేతిలోని శతాబ్దిక పుష్పాలను\nచూపుతూ, \"సముద్రపు అలలు గట్టుకు\nచేర్చిన ఈ పుష్పాలను అక్కడే సేకరించాము,”\nఅన్నది నవ్వుతూ.\n“అలాగా! వాటిలో కొన్నిటిని నా కానుకగా\nయువరాణి మల్లికకు ఇవ్వండి,\" అంటూ\nఉత్తుంగుడు నవ్వుతూ పడవకేసి నడిచాడు.\nకాబూయీ అతన్ని ఆఖరిసారిగా ఆప్యా\nయంగా కౌగిలించుకుని, పడవలోకి ఎక్కిం\nచాడు. అతడు కూర్చోగానే ఇద్దరు భటులు\nపడవను నీళ్ళలోకి తోశారు. అది ముందుకు\nవెళ్ళగానే రెండు పడవలలో కొందరు భటులు\nదానివెంట బయలుదేరారు. సాయంకాలానికి\nమూడు పడవలూ మాణిక్యపురి రాజ్యతీరాన్ని\nసమీపించాయి. వాటిని గమనించిన కాపలా\nభటులు ఆ సంగతి సేనాధిపతి గంభీరవర్మకు\nతెలియజేశారు. ఆ వార్తను కొందరు భటుల\nద్వారా రాజుకు పంపి, సేనాధిపతి హుటా\nహుటిగా సముద్రతీరం చేరాడు. ఆయన వచ్చే\nసరికి ఉత్తుంగుడు పడవ నుంచి దిగి, ఎదురు\nవస్తూ, “రాకాసిమృగం మరణించింది!” అన్నాడు.\n“నువ్వే దానిని హతమార్చావా?” అని\nఅడిగాడు సేనాధిపతి నమ్మలేనట్టు.\n“లేదు! ఆ సంగతి తరవాత వివరంగా\nచెబుతాను. మీరందరూ క్షేమమే కదా?\nరాజు, యువరాణి, మా చెల్లెలు క్షేమంగా\nఉన్నారా?\" అని అడిగాడు ఉత్తుంగుడు.\n“అందరూ క్షేమంగా ఉన్నారు!” అంటూ\nసేనాధిపతి మాణిక్యపురి కేసి బయలుదేరాడు.\nఆయనవెంట వెళుతూ రాకాసిమృగం ఎలా\nమరణించిందీ వివరంగా చెప్పాడు ఉత్తుం\nగుడు. మాణిక్యపురి రాజభవనం ముందు\nరాజు ప్రతాపవర్మ, యువరాణి ప్రియంవద,\nఉత్తుంగుడి చెల్లెలు రజని, ఉత్తుంగుడికి\nఎదురు వచ్చారు.\n“లైరంబీమాత నిన్ను రక్షించు గాక!”అంటూ\nరాజు ఉత్తుంగుడి చేయి అందుకుని భవనం\nలోపలికి నడిపించాడు.\n“రాకాసిమృగం పీడ ఎలా విరగడయిందో\nనీ నుంచి స్వయంగా వినాలని ఉన్నది!”\nఅన్నది యువరాణి ఉత్తుంగుడి వెనక నడుస్తూ.\n\"శుంభుణ్ణి రమ్మని కబురు చేశాను. అతడు\nత్వరలో రాగలడు,” అంటూ రాజు ఉత్తుంగుడు\nకూర్చోవడానికి ఆసనం చూపి తనూ కూర్చు\nన్నాడు.\nమరునాడు రాజగురువు గౌరీనాథుడు\nవచ్చి, ఉత్తుంగుడు చెప్పినదంతా విని,\n“రాకాసిమృగం మరణంతో శతాబ్దిక పుష్పాలకు\nకలిగిన శాపం కూడా తొలగిపోయిందనడంలో\nసందేహం లేదు. ఇకపై ఆ పువ్వులు యేటా\nపూయగలవు!\" అన్నాడు.\n\"ఇప్పుడు ఈ పూల మొక్కలను మన\nఉద్యానవనంలో పెంచవచ్చు కదా, గురు\nవర్యా!\" అన్నది యువరాణి ఉత్సాహంగా.\n“నిక్షేపంగా,” అన్నాడు గౌరీనాథుడు మంద\nహాసం చేస్తూ.\n“అలాగే చెయ్యి, తల్లీ! మరొక్క మాట.\nవిచిత్రపుష్పాలకు మించిన మరొక విలువైన\nబహుమతిని నీకు ఇవ్వాలనుకుంటున్నాను.\nతీసుకుంటావా?\" అన్నాడు రాజు.\n“ఏమిటి?” అన్నట్టు చూసింది ప్రియంవద\nఆశ్చర్యంగా.\n“నీకూ, ఉత్తుంగుడికీ వివాహం చేయా\nలనుకుంటున్నాను. ప్రజల రక్షణ కోసం ప్రాణా\nలకు తెగించి పోరాడిన ఉత్తుంగుడు నీ పాణి\nగ్రహణం చేయడానికి తగినవాడని భావిస్తు\nన్నాను. నీకుసమ్మతమేకదా?” అన్నాడు రాజు.\nప్రియంవద సిగ్గుతో తల వంచుకుని,\nరజని చేయిని పట్టుకున్నది. రజని ఆనం\nదంగా నవ్వుతూ ఆమె చేతిని తీసి, మంద\nహాసం చేస్తూన్న అన్నయ్య ఉత్తుంగుడి\nచేతిలో పెట్టింది. — (అయిపోయింది)",
            "book_page_end": 24,
            "ఇస్తానన్నానుగా!": null
        },
        {
            "title": "ఆత్మాభిమానం (బే.క.)",
            "book_page_start": 25,
            "pdf_page_start": 25,
            "pdf_page_end": 30,
            "author": "రాఘవరాజు పట్టాభిరామరాజు",
            "genre": "బేతాళ కథ",
            "moral": "డబ్బు లేదా సౌకర్యాల కంటే ఆత్మాభిమానం, స్వీయ గౌరవం ముఖ్యమైనవి.",
            "keywords": [
                "బేతాళుడు",
                "విక్రమార్కుడు",
                "ఆత్మాభిమానం",
                "మురళీగానం",
                "దేవదత్త"
            ],
            "characters": [
                "విక్రమార్కుడు",
                "బేతాళుడు",
                "వంశీకృష్ణ",
                "యువరాణి దేవదత్త",
                "రవిచంద్రుడు",
                "పద్మరజని"
            ],
            "locations": [
                "శ్మశానం",
                "చంద్రశిలా నగరం",
                "సూర్యశిలా నగరం"
            ],
            "content": "ఆత్మాభిమానం\nపట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టుపైనుంచి శవాన్ని దించి\nభుజానవేసుకుని, ఎప్పటిలాగే మౌనంగా శ్మ శా\nనంకేసి నడవ సాగాడు. అప్పుడు శవంలోని\nబేతాళుడు, \"రాజా, పట్టుదలతో అర్ధరాత్రి\nవేళ, ఈ శ్మశానంలో తిరుగుతూ, నువ్వు సాధిం\nచదలచినదేమైనా, ముందు దాన్ని గురించి\nక్షుణ్ణంగా ఆలోచించడం మేలు. అలా కాన\nప్పుడు, ఆవేశకావేషాలకులొంగి,వచ్చిన అమూ\nల్యావకాశాన్ని చేజార్చడం జరుగుతుంది.\nఇందుకు ఉదాహరణగా, వంశీకృష్ణ అనే\nఒక అమాయక యువకుడి కథ చెబుతాను,\nశ్రమ తెలియకుండా, విను,\" అంటూ ఇలా\nచెప్పసాగాడు:\nపూర్వం చంద్రశిలా నగర యువరాణి దేవ\nదత్త, ఒకనాడు చెలికత్తెలతో కలిసి రథంలో\nవన విహారం బయలుదేరింది. రథం కాసేప\nటికి అడవిలో ప్రవేశించింది. ఆమె రకరకాల\nపక్షుల కిలకిలారావాలు వింటూ పరవశించి\nపోసాగింది.\nఇంతలోదాపులనుంచి ఎంతో మధురమైన\nమురళీగానం, ఆమె చెవులకు సోకి ఆశ్చర్యంతో\nపాటు తన్మయత్వం కలిగించింది. వెంటనే\nఆమె రథం దిగి, తన చెలికత్తెలతో పాటు\nమురళీగానం వినవస్తున్న దిశకేసి గబగబా\nవెళ్ళింది.\nఒక మర్రి చెట్టు కింద పాతికేళ్ళ యువకు\nడొకడు కళ్ళు మూసుకుని, లోకాన్ని మరిచి\nమురళి వాయిస్తున్నాడు. కొద్ది దూరంలో కొన్ని\nఆవులుపచ్చిక మేస్తున్నాయి. యువరాణి తన\nచెలికత్తెలతో కలిసి నిశ్శబ్దంగా, ఆ యువకుడి\nవెనకకు వెళ్ళింది. కొద్ది సేపటికి యువకుడు\nమురళిని వాయించడం మాని పక్కన\nపెట్టాడు.\nఆ సమయంలో యువరాణి అభినందన\nపూర్వకంగా చప్పట్లు కొట్టింది. అప్పుడా యువ\nకుడు ఉలిక్కిపడి తల తిప్పి చూసి కంగారు\nపడ్డాడు. అది చూసి యువరాణి చిన్నగా నవ్వు\nకున్నది.\nతర్వాత ఆమె యువకుడితో, “నీ మురళీ\nగానం నాకెంతో నచ్చింది. ఇంతకూ నీ పేరే\nమిటి?\" అని అడిగింది.\n“నా పేరు వంశీకృష్ణ. ఈ అడవి అంచున\nవున్న పల్లెటూరు మాది. ఆవుల్ని మేపేందుకు\nరోజూ అడవికి వస్తూంటాను,” అని బంగారు\nబొమ్మలా వున్న దేవదత్తను రెప్పవేయకుండా\nచూస్తూ జవాబిచ్చాడు వాడు.\nయువరాణి కాసేపు మౌనంగా వుండి,\n“చూడు, వంశీకృష్ణా! నేనీదేశపు యువరాణిని.\nనీ మురళీగానం అద్భుతంగా వున్నది. నీకు\nఅభ్యంతరం లేకపోతే కోటకు రా. నీకు\nసకల సదుపాయాలూ ఏర్పాటుచేసి, మంచి\nజీతం ఇస్తాను. నువ్వు చెయ్యవలసిందల్లా,\nనీ మురళీగానంతో ప్రతి రోజూ మమ్మల్ని\nఆనందపరచడం. తొందరలేదు, బాగా ఆలో\nచించుకునే ఒక నిర్ణయానికి రా. నా తృప్తి\nకోసం దీన్ని తీసుకో!\" అంటూ మెళ్ళోని వజ్రాల\nహారాన్ని వాడికి కానుకగా ఇచ్చింది.\nఆసరికి సూర్యాస్తమయం కాబోతున్నది.\nవంశీకృష్ణ ఆవులను అదిలించి తన గ్రామం\nకేసి మళ్ళించాడు. దేవదత్త కూడా చెలికత్తె\nలతో కలిసి రథం ఆపిన చోటుకు బయలు\nదేరింది.\nవంశీకృష్ణకు ఆ రాత్రి నిద్రపట్టలేదు. వాడి\nఆలోచనలన్నీ యువరాణి చుట్టూ తిరగసా\nగాయి. రాత్రంతా ఆలోచించి వాడు, చివరికి\nపల్లెవదిలి రాజుగారి కోటకు వెళ్ళడానికే నిశ్చ\nయించుకున్నాడు.\nముసలి తండ్రితో వచ్చిన వంశీకృష్ణను,\nదేవదత్త సాదరంగా ఆహ్వానించింది. కోటలోని\nఒక ప్రత్యేక మందిరాన్ని వాడి నివాసానికిగాను\nఇచ్చారు. ఆ రోజు నుంచి వాడి జీవిత విధా\nనమే మారిపోయింది. యువరాణి కోరినప్పుడు\nతన మురళీగానాన్ని వినిపించడమే వంశీకృష్ణ\nపని. నెలకు వేయి వరహాల జీతం.\nఇలా వుండగా, ఒకనాడు, రవిచంద్ర అనే\nపరదేశి ఒకడు మహారాజును దర్శించాడు.\nతాను మురళిని వాయించడంలో గొప్ప విద్వాం\nసుణ్ణని, ఆ పరదేశి యువకుడు చెప్పుకున్నాడు.\nఆ సమయంలో సభలో తండ్రి పక్కనే కూర్చుని\nవున్నదేవదత్త, ఆ యువకుణ్ణి మురళి వాయిం\nచమని కోరింది. అతడు ఒక అరగంట సేపు\nమురళిని అద్భుతంగా వాయించాడు. సభి\nకులు ప్రశంసాపూర్వకంగా కరతాళ ధ్వనులు\nచేశారు. మహారాజు అతణ్ణి విలువైన కానుకల\nతోసత్కరించాడు.\nరవిచంద్ర మురళీగానం విన్నాక, వంశీకృష్ణ\nగానం చాలా పేలవంగా తోచింది, దేవదత్తకు.\nశాస్త్రీయ ధోరణిలో అతడు వాయించిన తీరు\nసమ్మోహనంగా వుందామెకు. ఇక అక్కడి\nనుంచి వెళ్ళబోతున్న అతడితో, ఆమె, \"నీ\nలాంటి గొప్ప సంగీత విద్వాంసుడు మా ఆస్థా\nనాన్ని అలంకరించడం, మాకు గొప్ప గర్వకార\nణమవుతుంది!\" అని తండ్రిని, \"ఇంతకూ\nమీరేమంటారు, నాన్నగారూ?\" అని అడి\nగింది.\nఆ వెంటనే మహారాజు, రవిచంద్రుణ్ణి,\n“చూడు, రవిచంద్రా! నువ్వీ రోజు నుంచి\nమా ఆస్థాన విద్వాంసుడివి. నెలకు నాలుగు\nవేల వరహాల జీతం. ఇష్టమేనా?\" అని అడి\nగాడు.\nరవిచంద్రుడు పరమానందంగా అందుకు\nఅంగీకరించాడు. ఇది జరిగాక క్రమంగా\nఆస్థానంలో వంశీకృష్ణ ప్రాధాన్యత తగ్గిపో\nయింది. దేవదత్త ఇప్పుడు వంశీకృష్ణ మురళీ\nగానం వినడానికి బొత్తిగా ఆసక్తి చూపడం\nలేదు.\nఈ పరిస్థితుల్లో, ఒకనాడు సూర్యశిలా\nనగర యువరాణి పద్మరజని తన వివాహ\nశుభలేఖను స్వయంగా అందజేయాలని,\nచంద్రశిలా నగరానికి వచ్చింది. పద్మరజని,\nదేవదత్తకు వరసకు పినతల్లి కూతురవుతుంది.\nకాసేపు వాళ్ళిద్దరూ చిన్ననాటి ముచ్చట్లు చెప్పు\nకుని నవ్వుకున్నారు.\nతర్వాత పద్మరజని తన చెలికత్తె చేతిలోని\nబంగారు పంజరాన్ని అందుకుని, చిలకను\nబయటకు తీసి, \"అక్కా! ఇది కేవలం\nమాటలు నేర్చిన చిలకే కాదు; పాటలు కూడా\nపాడుతుంది,” అని చిలక ప్రత్యేకతను వివ\nరించింది.\nచిలక కాసేపు ముద్దుగా మాట్లాడి, ఒకపాట\nకూడా పాడింది. దేవదత్త దాని ప్రావీణ్యానికి\nఅబ్బురపోయి, చిలకను ముద్దు పెట్టుకుంది.\n\"అబ్బ! నీ ముద్దు ఎంత తియ్యగా వుందో!”\nఅన్నది చిలక. దాని మాటలకు ఆ అక్కా\nచెల్లెళ్ళు విరగబడి నవ్వారు.\nఆ సాయంత్రం కాలక్షేపం కోసం, ఉద్యాన\nవనంలో వంశీకృష్ణ మురళీగాన కచేరీ ఏర్పాటు\nచేసింది, దేవదత్త. రవిచంద్రుడు ఆ రోజు\nఏదో అత్యవసరమైన పనిమీద పొరుగూరు\nవెళ్ళడంతో, వంశీకృష్ణకు ఈ అవకాశం\nలభించింది.\nవంశీకృష్ణ మురళీగానం పద్మరజనిని బాగా\nఆకట్టుకుంది. ఆస్థానంలో అందరూ అభిమా\nనించే మరొక గాయకుడు వున్నాడని ఆమె\nవిని వుండడంతో, దేవదత్తను, \"అక్కా! ఇంత\nచక్కగా మురళీగానం చెయ్యగల వాళ్ళు చాలా\nఅరుదు. నీకు అభ్యంతరం లేకపోతే, రేపు\nవంశీకృష్ణను నా వెంట పంపించు. అక్కడ\nనాకు మంచి కాలక్షేపంగా వుంటాడు,” అని\nఅడిగింది.\n“అలాగే, రజనీ! కానీ వెళ్ళేటప్పుడు నీ చిల\nకను మాత్రం ఇక్కడ వదిలి వెళ్ళాలి సుమా!\"\nఅన్నది దేవదత్త మందహాసం చేస్తూ.\n“నిరభ్యంతరంగా తీసుకో. దాని మాటలూ,\nపాటలూ వినీ వినీ నాకూ విసుగు పుట్టింది,”\nఅన్నది పద్మరజని.\nఅంతవరకూ వాళ్ళ సంభాషణ మౌనంగా\nవింటున్న వంశీకృష్ణ కల్పించుకుని, “మన్నిం\nచండి, యువరాణీ! నేను రేపే మా స్వగ్రామం\nవెళ్ళిపోవాలని నిశ్చయించుకున్నాను, ” అన్నాడు.\n\"నువ్వు జీతం గురించి ఆలోచిస్తున్నావేమో,\nఇక్కడ ఇస్తున్న దానికంటే, మరి నాలుగు\nవందల వరహాలు ఎక్కువగా ఇస్తాం. సరేనా?”\nఅని అడిగింది పద్మరజని, వంశీకృష్ణను\nఒప్పించాలని.\nకాని, వంశీకృష్ణ దృఢస్వరంతో, \"క్షమిం\nచండి, యువరాణీ! మీరెంత జీతం ఇచ్చినా,\n`నేను మీవెంట రాను. నా నిర్ణయానికి తిరుగు\nలేదు,” అన్నాడు.\nబేతాళుడు ఈ కథ చెప్పి, “రాజా, వంశీ\nకృష్ణ తనకు, సూర్యశిలా నగర యువరాణి\nపద్మరజని ఇవ్వ జూపిన అమూల్యావకాశాన్ని\nచేజార్చుకోవడం, మూర్ఖత్వ మనిపించుకోదా?\nఅంతేకాక, అతడికి తనలా కాక, సంగీత\nశాస్త్ర జ్ఞానంతో మురళి వాయించే రవిచంద్ర\nమీద అసూయ వున్నదని, మనం భావించడం\nపొరబాటు కాదనుకుంటాను. పైగా, అతడికి\nతన ఉన్నతికి కారణమైన యువరాణి దేవదత్త\nపట్ల కృతజ్ఞతా భావం ఏమాత్రం వున్నట్టు కన\nబడదు. అది సరికాదనుకుంటే, ఆమె మాటను\nకాదనక, పద్మరజని వెంట వెళ్ళిపోయేవాడు\nకదా? ఈ అన్ని కారణాల వల్ల, వంశీకృష్ణ\nఅసూయాపరుడు, మూర్ఖుడు, కృతఘ్నుడు\nఅనే కాక, తనలో ఇతరుల పట్ల పెంచుకున్న\nఆవేశ కావేషాలకు లొంగిపోయి నిర్ణయాలు\nచేసే తత్వం కలవాడన్నది నిర్వివాదాంశం కదా?\nఈ సందేహాలకు సమాధానాలు తెలిసి కూడా\nచెప్పక పోయావో, నీ తల పగిలిపోతుంది,”\nఅన్నాడు.\nదానికి విక్రమార్కుడు, \"వంశీకృష్ణ, పద్మ\nరజని కోరిన విధంగా సూర్యశిలా నగరానికి\nవెళ్ళ నిరాకరించడానికి, పైన చెప్పినవేవీ కార\nణాలు కాదు. అతడు తిరిగి స్వగ్రామం వెళ్ళి\nపోవాలనుకోవడానికి, అర్థంలేని ఆవేశం\nకారణం అనడం పెద్ద పొరబాటు. దేవదత్త\nకనీసం మాట మాత్రంగానైనా అతడి అభి\nప్రాయం తెలుసుకోకుండా, అతణ్ణి పద్మరజని\nవెంట పంపడానికి సిద్ధపడింది. ఇది వంశీకృష్ణ\nఆత్మాభిమానాన్ని తీవ్రంగా గాయపరిచింది.\nసహజంగా బానిసలను మాత్రమే, వాళ్ళ ఇష్టా\nఇష్టాలతో నిమిత్తం లేకుండా, వాళ్ళ యజ\nమానులు క్రయవిక్రయాలు జరుపుతూంటారు.\nచిలకను తనకు ఇచ్చి, వంశీకృష్ణను తీసుకు\nవెళ్ళమని దేవదత్త, పద్మరజనికి చెప్పింది.\nఇది విన్న వంశీకృష్ణ తన ఆత్మగౌరవాన్నీ, వ్యక్తి\nత్వాన్నీ కాపాడుకునేందుకు, పద్మరజని వెంట\nవెళ్ళడానికి నిరాకరించాడు. ఇందులో మూర్ఖ\nత్వానికీ, కృతఘ్నతకూ ఆస్కారం లేదు,”\nఅన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. —(కల్పితం)",
            "book_page_end": 30,
            "ఇస్తానన్నానుగా!": null
        },
        {
            "title": "కాశీపండితుడు",
            "book_page_start": 31,
            "pdf_page_start": 31,
            "pdf_page_end": 32,
            "author": "జె. ఉదయనాగ శిరీష",
            "genre": "నీతి కథ",
            "moral": "పండితుడైనా, సామాన్యుడితో వినయంగా మాట్లాడాలి. గర్వం తగదు.",
            "keywords": [
                "కాశీపండితుడు",
                "అహంకారం",
                "తోలుబొమ్మలాట",
                "యాగశాల",
                "అవమానం"
            ],
            "characters": [
                "తిమ్మావధాని",
                "బావమరిది",
                "ప్రదర్శకుడు"
            ],
            "locations": [
                "గౌరీపురం అగ్రహారం",
                "హరిహరపురం",
                "దేవాలయం"
            ],
            "content": "గౌరీపుర అగ్రహారంలో తిమ్మావధాని అనే కాశీ\nపండితుడుండేవాడు. ఆయన చిన్నతనంలో\nఇంట్లోంచి పారిపోయి, కాశీలో పండితుల\nవద్ద శాస్త్రాలు చదివి నాలుగేళ్ళ తర్వాత ఇంటికి\nతిరిగివచ్చాడు. కాశీలో విద్యాభ్యాసం చేసి\nవచ్చిన కారణంగా అందరూ ఆయనను కాశీ\nపండితుడంటూ గౌరవించేవారు. దానితో\nఆయనలో అహం పెరిగి, తోటి పండితులను\nఅవహేళన చేస్తూ మాట్లాడడం ఒక దురల\nవాటుగా తయారయింది.\nఒకసారి ఆయన తన చెల్లెల్ని చూసేం\nదుకు హరిహరపురం వెళ్ళాడు. రాత్రి భోజ\nనాలయ్యాక చెల్లెలు అన్నతో, \"అన్నయ్యా,\nరాత్రికి దేవాలయంలో కల్యాణ మహోత్స\nవాలు జరుగుతున్నవి. ఆ సందర్భంగా సీతా\nరామకల్యాణం అనే తోలు బొమ్మలాట ప్రద\nర్శన వుంటుంది. దాన్ని మీ బావగారే రచిం\nచారు. నీవంటి కాశీపండితుడు చూసి మెచ్చు\nకుంటే, ఆయన రచనకు మరింత విలువ\nవస్తుంది,” అన్నది.\nఇందుకు తిమ్మావధాని ఈసడింపుగా\nనవ్వి వూరుకున్నాడు.\nరాత్రికి దేవాలయం ముందున్న ఆవరణలో\nతోలుబొమ్మలాట ప్రదర్శన ప్రారంభమయింది.\nబొమ్మలాట ప్రదర్శకులు కాశీపండితుడైన\nతిమ్మావధానికి అభివాదం చేశారు.\n“అయ్యా! అల్ప పరిజ్ఞానం కలవాళ్ళం.\nమీ వంటి పండితులు రావడం మాకెంతో\nప్రోత్సాహకరం. ఏవైనా దోషాలుంటే క్షమిం\nచండి,” అని వినయంగా చెప్పారు.\nదీనికి తిమ్మావధాని గర్వంతో మిడిసి\nపడుతూ, “మీది కూటికోసం కళ. అయినా,\nమా బావగారి లాంటి పండితులే మీకు రచ\nనలు చేసి పెడుతున్నారు గనక, మా బావ\nగారి మీదవుండే అభిమానంతో మార్పులు,\nచేర్పులు వుంటే సూచిస్తాను,” అన్నాడు.\nఆట ప్రారంభమైంది. దశరథుడి పుత్ర\nకామేష్ఠి యాగ ఘట్టం వచ్చింది. దశరథుడు\nయాగశాలను నిర్మించి, ఇరవై యొక్క రకాల\nచెట్ల కొయ్యలతో యూపస్తంభాలను పాతించా\nడని ప్రదర్శకుడు చెప్పాడు.\nఅంతే! తిమ్మావధాని చివాలునలేచి,\n“ఏమిటీ! యాగశాలలో ఇరవైయొక్క రకాల\nచెట్ల కొయ్యలతో యూపస్తంభాలు పాతారా?\nసరే, ఇరవై ఒకటి అక్కర్లేదు. కనీసం యు'ప\nస్తంభాలకు ఉపయోగించిన పదిరకాల చెట్ల\nపేర్లు చెప్పండి చూద్దాం!” అన్నాడు.\nఇది విన్న ప్రధాన ప్రదర్శకుడికి చాలా\nకోపం వచ్చింది. వాడుతీవ్రస్వరంతో, \"అయ్యా!\nపొట్టకూటి కోసం చేసే ఈ ప్రదర్శనలో, మేం\nఅతిశయోక్తులు పలికాం. యాగశాలలో ఉప\nయోగించే ఇరవైయొక్క రకాల చెట్ల పేర్లు\nమావంటి పామరులకెలా తెలుస్తుంది. మీ\nవంటి పండితులు, ఆ ఇరవైఒక్క పేర్లు చెబితే,\nఇకపై చేసే ప్రదర్శనలలో వాటి పేర్లు చెప్పుకుం\nటాం,” అన్నాడు. తిమ్మావధానికి పచ్చివెల\nక్కాయ నోట పడినట్టయింది. అప్పటికప్పుడు,\nఆ ఇరవైఒక్క చెట్ల పేర్లు చెప్పాలంటే తలకు\nమించిన పని. ఈ అవమానాన్నుంచి ఎలా\nబయటపడాలా అని ఆలోచించసాగాడు.\nఇది గమనించిన ఆయన బావమరిది,\nప్రదర్శకుడితో,“మా బావగారు గొప్ప కాశీ\nపండితుడు. ఆయనకు తెలియని విషయం\nలేదు. ఆ యూపస్తంభపు చెట్ల పేర్లు ఆయనే\nనాకు చెప్పాడు. ఆ పేర్లే నేను మీకు రాసి\nఇచ్చాను. అందుచేత, ఆ పేర్లు చెప్పమని\nఆయన నడగడం, పండిత ధిక్కార మవు\nతుంది. ఆ పేర్లు మీరే చెప్పి, సమర్థులని\nపేరు తెచ్చుకునేందుకు, ఆయన ఆ విధంగా\nమిమ్మల్ని ప్రశ్నించాడు. ఆ పేర్లన్నీ చెప్పండి!”\nఅన్నాడు. జనమంతా చప్పట్లు చరుస్తూంటే,\nప్రధాన ప్రదర్శకుడు ఒక్కొక్క యూపస్తంభం\nచేయబడిన చెట్టు పేరు చెప్పసాగాడు.\nఇది జరిగాక తిమ్మావధానికి, తను గొప్ప\nకాశీపండితుడి నన్న గర్వం వదిలిపోయింది.\nఆ తర్వాత ఆయన పండితులతో వినయంగా,\nపామరులలో మర్యాదగా మాట్లాడడం అల\nవాటు చేసుకున్నాడు.",
            "book_page_end": 32,
            "ఇస్తానన్నానుగా!": null
        },
        {
            "title": "చందమామ అనుబంధం - 66 (మామిడి)",
            "book_page_start": 32,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "విజ్ఞానం/విశేషాలు",
            "moral": "చందమామ బృందం",
            "keywords": [
                "మామిడి",
                "రాజఫలం",
                "అల్ఫానో",
                "మాంగిఫెరా ఇండికా",
                "పంటలు"
            ],
            "characters": [
                "అమీర్ ఖుస్రో",
                "లిన్నే"
            ],
            "locations": [
                "ఆంధ్రప్రదేశ్",
                "ఢిల్లీ",
                "బొంబాయి",
                "మహారాష్ట్ర"
            ],
            "content": "చందమామ\nఅనుబంధం - 66\nమామిడి\nఏప్రిల్ నెలతో మామిడిపళ్ళ కాలం ఆరంభమవు\nతుంది. ఏప్రిల్ – ఆగస్టు నెలల మధ్యే మనం\nచెట్లలోనూ, కొట్లలోనూ మామిడి పళ్ళను చూడ\nగలం. ఢిల్లీ, బొంబాయి వంటి నగరాలలో ఈ\nసమయంలో మామిడి సంతలు ఏర్పాటు చేస్తారు.\nమామిడిలో దాదాపు ఐదు వందల రకాలు ఉన్నాయి.\nసువర్ణరేఖ, మల్గోవా, బంగనపల్లి, నీలం మొదలై\nనవి ఆంధ్రలోనే కాకుండా దక్షిణ భారతదేశంలో\nప్రసిద్ధిగాంచిన రకాలు. లాంగ్రా, చౌసా, దుషేరీ,\nఅనేవి ఉత్తర ప్రదేశ్లోనూ, బీహార్ లోనూ; గులాబ్\nఖాస్, బొంబయ్ బెంగాల్లో లోనూ ప్రసిద్ధిగాంచిన\nరకాలు. అయితే, మహారాష్ట్రకు చెందిన అల్ఫానో\nఅనే రకం చాలా ప్రశస్తమయినది; ఖరీదయినది\nకూడా. ఆంధ్ర ప్రాంతానికి చెందిన తెన్నేరు అనే\nమామిడి పళ్ళు 1.6 కి.గ్రా. బరువూ, 23 సెం.మీ.\nపొడవూ ఉంటాయి. దీనిని 'రారాజు'గా చెప్పుకున్న\nప్పటికీ మిగతా పళ్ళలాగా అంత తియ్యగా ఉండదు.\n18వ శతాబ్దానికి చెందిన లిన్నే అనే వృక్ష\nశాస్త్రవేత్త మనదేశపు మామిడికి - 'మాంగిఫెరా\nఇండికా' అని పేరు పెట్టాడు.\nమామిడి చెట్లు పెద్ద పెద్ద కొమ్మలతో దాదాపు\n15 మీటర్ల ఎత్తు పెరుగుతాయి. రెండువైపులా\nమొనదేలిన ఆకులు 6 సెం. మీ. వెడల్పూ 15 సెం.మీ.\nపొడవూ ఉంటాయి. చిన్న చిన్న పువ్వులు పసుపు\nపచ్చ రంగులో గుత్తులు గుత్తులుగా పూస్తాయి.\nపెద్ద టెంకతో చుట్టూ మెత్తటి గుజ్జుతో చూడడానికి\nమనిషి గుండెలాగా కనిపించే మామిడి పండును 14వ శతాబ్దికి చెందిన సుప్రసిద్ధ కవి అమీర్\nఖుస్రో ‘రాజఫలం' అని వర్ణించాడని చెబుతారు. అయితే, రామాయణ, మహాభారతాలలో కూడా\nమామిడి ప్రస్తావన ఉన్నది.",
            "book_page_end": 32,
            "ఇస్తానన్నానుగా!": null
        },
        {
            "title": "సుప్రసిద్ధ మత గ్రంథాలు (వేదాలు)",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "విజ్ఞానం/మతం",
            "moral": "చందమామ బృందం",
            "keywords": [
                "వేదాలు",
                "ఋగ్వేదం",
                "హిందూమతం",
                "జ్ఞానం",
                "శృతులు"
            ],
            "characters": [
                "డా|| రాధాకుముద్ ముఖర్జీ",
                "ఋషులు"
            ],
            "locations": [
                "భారతదేశం"
            ],
            "content": "[ప్రపంచంలోని ప్రతి మతానికీ ఏదో ఒక గొప్ప గ్రంథం ఆధారంగా ఉంటున్నది. కొన్ని మతాలకు పలు\nగ్రంథాలు ఉన్నాయి. ఒక్కొక్క మతానికి చెందిన ఒక సుప్రసిద్ధ గ్రంథం గురించి ఇక్కడ క్లుప్తంగా తెలియ\nజేస్తున్నాము.]\nవేదాలు\n“భారతీయ చింతన ఋగ్వేదంలో ఉన్నత శిఖరాలను అందుకున్నది. ఋగ్వేదం\nమన దేశంలోనే కాదు; ప్రపంచంలోనే తొలి గ్రంథం. మానవ శేముషీ పరిణతిని అది\nసూచిస్తుంది,” అంటాడు ప్రముఖ భారతీయ పండితుడు డా|| రాధాకుముద్ ముఖర్జీ.\nప్రాచీన కాలం నుంచి ప్రపంచంలో వివిధ ప్రాంతాలలో రకరకాల నాగరికతలు వెలి\nశాయి. అయితే, దాదాపు నాలుగు వేల సంవత్సరాలకు పూర్వం మనదేశంలో వెలసిన\nవేదకాలం నాగరికతలాగా మరేనాగరికతా వేదాల వంటి ఉద్గ్రంథాలను సృష్టించలేదు.\nవేదం అంటే జ్ఞానం అని అర్థం. సనాతన ఋషులు ధ్యాన నిమగ్నులై ఉన్నప్పుడు\nమనసులలో వినిపించిన భావాలను వేదశ్లోకాలుగా పలికారు. అందుకే\nవీటిని శృతులు అని అంటారు. వేదాలు నాలుగు. అవి:\nఋగ్వేదం, యజుర్వేదం, సామవేదం, అధర్వవేదం.\nవేదాలు ప్రాచీన సంస్కృత భాషలో\nఉన్నాయి.\nకొన్ని శతాబ్దాల వరకు వేదాలను\nలిఖిత బద్ధం చేయలేదు. గురు\nవులు వల్లిస్తూంటే, శిష్యులు శ్రద్ధగా విని నేర్చుకునే వాళ్ళు. వేదాలను స్వరయుక్తంగా\nజ్ఞాపకం ఉంచుకోవడానికి గురుశిష్యులు కొన్ని తరాలపాటు కఠినమైన క్రమశిక్షణను\nపాటించారు.\nవేదమంత్రాలు — గాలి, వెలుతురు, వాన, మొదలైన ప్రకృతి శక్తులకు అధిదేవత\nలయిన వాయువు, అగ్ని, వరుణుడు మొదలైన వారిని కృతజ్ఞతా పూర్వకంగా ప్రార్థి\nస్తాయి. సృష్టిలోకంతటికీ మహోన్నతమైన మానవ జీవితాన్ని శ్లాఘిస్తాయి. మానవ\nజీవితం దివ్యత్వం పొందడానికి మానవులు ఆచరించవలసిన ఉత్తమ ధర్మాలను బోధి\nస్తాయి.\nజీవితమంటే ఏమిటి? దాని పరమార్థమేమిటి? మనిషి ఎందుకు పుడతాడు?\nఎందుకు మరణిస్తాడు? మరణానంతరం ఆత్మ ఏమవుతుంది? దేవతలంటే ఎవరు?\nఅసలు సత్యం ఏది? మొదలగు జటిలమైన ఆధార తాత్విక ప్రశ్నలకు సమాధానాలు\nవేదసూత్రాలలో నిగూఢంగా చెప్పబడినాయి.\nఋషుల వంటి వారే వాటిని వివరించగలరు. నిజమైన జిజ్ఞాసతో వచ్చే శిష్యు\nలకు ఆ రహస్యాలను తెలియజేస్తారు.\nహిందూమతం అని ఉత్తరోత్తరా పేరొందిన సనాతన ధర్మానికి వేదాలే ఆధార\nగ్రంథాలు!",
            "book_page_end": 35,
            "ఇస్తానన్నానుగా!": null
        },
        {
            "title": "మీకు తెలుసా?",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "క్విజ్",
            "moral": "చందమామ బృందం",
            "keywords": [
                "పురాణాలు",
                "చరిత్ర",
                "భౌగోళికం",
                "శాస్త్రం",
                "నోబెల్"
            ],
            "characters": [],
            "locations": [],
            "content": "మీకు తెలుసా?\n1. హైందవ పురాణాల ప్రకారం మొట్టమొదట మరణించిన మానవుడు ఎవరు?\n2. రష్యా -- జపాన్ల మధ్య జరిగిన యుద్ధం ఆపడానికి కృషి చేసినందుకుగాను ఒక అమెరికా\nఅధ్యక్షడికి నోబెల్ శాంతి బహుమతి లభించింది. ఆయన ఎవరు?\n3. ఫిలిఫ్పైన్స్ ఎన్ని దీవుల సముదాయం?\n4. అందరికన్నా ఎక్కువ కాలం ఇంగ్లాండును పాలించిన వారెవరు? ఎంతకాలం?\n5. బొంబాయిలోని 'గేట్ వే ఆఫ్ ఇండియా' ఏ బ్రిటిష్ రాజు గౌరవార్థం నిర్మించబడింది?\n6. అమెరికాలోని అతి ప్రాచీనమైన విశ్వవిద్యాలయం ఏది?\n7. ప్లాస్టిక్ను ఎవరు కనుగొన్నారు?\n8. టర్కీ ఇప్పటి రాజధాని అంకారా. ఇంతకు ముందు దాని రాజధాని ఏది?\n9. రెండు వేల సంవత్సరాలకు పూర్వం ఆసియాలోని ఒక దేశానికి ఆరాం అని పేరు ఉండేది.\nదాని ఇప్పటి పేరు ఏమిటి?\n10. ఆఫ్రికాలో అత్యంత విశాలమైన సరస్సు ఏది?\n11. ప్రాచీన బాబిలోనియాలోనూ, ఈజిప్టులోనూ 'బ్యాంకింగ్' పద్ధతి ఉండేది. ఆధునిక 'బ్యాంకింగ్’\nవిధానం ఎక్కడ ఆరంభమయింది?\n12. మొట్టమొదట క్రైస్తవ మతాన్ని పుచ్చుకున్న రోమన్ చక్రవర్తి ఎవరు?\n13. వ్యోమనౌక నుంచి వెలుపలికి వచ్చి, అంతరిక్షంలో నడిచిన మొట్టమొదటి వ్యక్తి ఎవరు?\n14. 'చంఢీఘడ్' నగరాన్ని రూపొందించిన వారు ఎవరు?\n15. ఇప్పటి 'ఇండస్' నది సంస్కృతనామం ఏది?\nసమాధానాలు \n1. యముడు.\n2. థియోడోర్ రూజ్వెల్ట్.\n3. ఏడువేల దీవులు.\n4. విక్టోరియా రాణి. 63 సంవత్సరాలు (1837-1901).\n5. ఐదవ కింగ్ జార్జ్.\n6. హార్వర్డ్ విశ్వవిద్యాలయం (1636).\n7. అలెగ్జాండర్ పార్క్స్.\n8. ఇస్టాన్బుల్.\n9. సిరియా.\n10. విక్టోరియా సరస్సు.\n11. ఇటలీ.\n12. కాన్స్టాంటైన్ చక్రవర్తి.\n13. అలెక్స్ట్ లియొనోవ్. 1965వ సం||లో.\n14. ఫ్రెంచ్ వాస్తువేత్త లే కార్బూసియర్.\n15. సింధునది.",
            "book_page_end": 36,
            "ఇస్తానన్నానుగా!": null
        },
        {
            "title": "అక్కరకురాని ఉపాయాలు",
            "book_page_start": 37,
            "pdf_page_start": 37,
            "pdf_page_end": 40,
            "author": "వసుంధర",
            "genre": "నీతి కథ",
            "moral": "అస్తమానం ఇతరుల సహాయం కోసం చూడటం కంటే, తమకు దక్కిన అవకాశాన్ని సద్వినియోగం చేసుకోలేని వారు చేతకానివారు.",
            "keywords": [
                "పుస్తకం",
                "ఉపాయాలు",
                "గురువు",
                "సదానందం",
                "శ్రీధరుడు"
            ],
            "characters": [
                "సదానందం",
                "గురువు",
                "శ్రీధరుడు",
                "శ్రీధరుడి భార్య",
                "శ్రీకరుడు"
            ],
            "locations": [
                "గ్రామం",
                "సదానందం ఇల్లు"
            ],
            "content": "అక్కరకురాని ఉపాయాలు\nసదానందం అనేవాడు ఎన్నో విద్యలు\nనేర్చాడు. కానీ, ఎందులోనూ రాణించక,\nతల్లిదండ్రులిచ్చిన పొలాన్ని సాగుచేసుకుంటూ\nరోజులు వెళ్ళబుచ్చుతున్నాడు.\nఒకరోజున సదానందుడికి విద్యలు నేర్పిన\nగురువు, వాణ్ణి చూడ్డానికి వచ్చి చక్కగా వ్యవ\nసాయం చేసుకుంటున్నాడని సంతోషించాడు.\nఅయితే, సదానందుడు మాత్రం అసంతృ\nప్తిగా, \"గురువర్యా! మీరు నేర్పిన విద్యలు\nనాకెందుకూ పనికిరాలేదు. లేకుంటే నేను,\nనాకు ఆసక్తిలేని వ్యవసాయం చేపట్టి వుండే\nవాణ్ణి కాదు,\" అన్నాడు.\nగురువు నవ్వి, “నీకు కాస్త మతిమరుపు\nవుంది, మరే వృత్తి చేపట్టినా నిన్నెవరో\nఒకరు మోసగించే ప్రమాదం వుంది. వ్యవ\nసాయమే నీకు తగిన వృత్తి!” అన్నాడు.\n“నా జ్ఞాపకశక్తి చాలా గొప్పది. అసలు\nలోపం నాలోకాక, మీరు నేర్పిన విద్యలో\nవున్నదని నా నమ్మకం,” అన్నాడు సదానందం\nమొండిగా.\n“అయితే, నేను నేర్పిన విద్యల సారాం\nశాన్ని చిన్న పుస్తకంలో నీకు రాసి ఇచ్చాను\nగదా! దాన్ని తీసుకురా,” అన్నాడు గురువు.\n“దానివల్ల నాకే ప్రయోజనమూ కనబడక,\nనా స్నేహితుడికిచ్చాను,” అన్నాడు సదానందం.\n\"అయ్యో! అదుంటే నేను నీకు ఎంతో\nసాయపడగలిగేవాణ్ణి. ఆ పుస్తకమింక తిరిగి\nరాదు. పుస్తకం వనితా విత్తం పరహస్తం గతం\nగతః, అన్న విషయాన్ని మరిచిపోయావా?”\nఅని అడిగాడు గురువు.\nఅందుకు సదానందం గర్వంగా నవ్వి,\n\"అన్నీ నాకు గుర్తున్నాయి. అంతేకాక, ఎవరి\nకైనా ఇచ్చిన వస్తువు తిరిగి తీసుకునేందుకు,\nమీరు చెప్పిన చతురోపాయలు కూడా నాకు\nగుర్తున్నాయి. ఎప్పుడు కావాలన్నా ఆ పుస్తకాన్ని\nతిరిగి తీసుకోగలను\" అన్నాడు.\n“అయితే నాలుగు రోజుల్లో నేను మళ్ళీ\nవస్తాను. ఈలోగా ఆ పుస్తకం సంపాయించి\nవుంచు,” అని గురువు వెళ్ళిపోయాడు.\nఆరోజే సదానందం, శ్రీధరుడనే తన\nస్నేహితుడింటికి వెళ్ళి, “నా గురువు సకల\nవిద్యాసారాన్ని క్లుప్తంగా ఒక చిన్న పుస్తకంలో\nరాశాడు. అది నేనే నీకిచ్చాను గదా! ప్రస్తుతం\nనాకా పుస్తకంతో అవసరం వచ్చింది. నువ్వు\nదాన్ని తిరిగిస్తే, నీ పుస్తకాన్నే నాకిచ్చినట్లు\nభావించి, కొన్నాళ్ళుంచుకుని తిరిగి నీకిచ్చేయ\nగలను,\" అని చెప్పాడు.\nశ్రీధరుడు కాసేపాలోచించి, “నాకు కాస్త\nమతిమరుపు. నీదగ్గరలాంటి పుస్తకం తీసు\nకున్నట్లే నాకు గుర్తు లేదు. ఈ రోజంతా\nవెతికి చూసి రేపు ఏ విషయమూ చెబుతాను,”\nఅన్నాడు.\nసరేనని సదానందం మర్నాడు మళ్ళీ\nశ్రీధరుడింటికి వెళ్ళాడు. శ్రీధరుడు దిగులుగా\nముఖం పెట్టి, “ఆ పుస్తకం ఎంత వెతికినా\nదొరకలేదు. నన్ను మన్నించు!” అన్నాడు.\n\"అలా కాదు! బాగా గుర్తు చేసుకో. అది\nఎవరికో ఇచ్చి మరిచిపోయుంటావు. ఆ\nపుస్తకంలో ఒక నిధి సంపాయించే రహస్య\nముంది. అది నాకు తప్ప ఎవరికీ తెలియదు.\nనువ్వు నాకా పుస్తకం సంపాయించి ఇచ్చా\nవంటే, నిధిలో నీకూ కొంత వాటా ఇస్తాను,”\nఅన్నాడు సదానందం,\nఈ మాటలు శ్రీధరుడి భార్య కూడా\nవిన్నది. ఆ రోజంతా ఆ పుస్తకం గురించి\nవెతకడంలోనూ, ఎవరికిచ్చామా అని గుర్తు\nచేసుకోవడంలోనూ, ఆమె కూడా భర్తకు\nసాయపడింది. కానీ ప్రయోజనం కలగలేదు.\nపుస్తకం దొరకలేదు. ఎవరికిచ్చినదీ గుర్తుకు\nరాలేదు.\nమర్నాడు తన రెండో ఉపాయం కూడా\nఫలించలేదని తెలిశాక, సదానందుడు మూడో\nఉపాయంగా, శ్రీధరుడి ఇంట్లో పనిమనిషిగా\nవుండే సీతమ్మను పిలిచి, ఆమెకు రహస్యంగా\nఏదో చెప్పాడు.\nఅతడు చెప్పిన ప్రకారం, శ్రీధరుడు\nఇంట లేని సమయంలో సీతమ్మ, శ్రీధరుడి\nభార్యతో, “అమ్మగారూ! అయ్యగారా పుస్తకాన్ని\nచింతలతోపులో వుండే సూరమ్మకిచ్చారు.\nఆ సంగతి మీకు చెప్పడానికి భయపడుతు\nన్నారు. ఎలాగో అలా ఆ పుస్తకాన్ని సూరమ్మ\nదగ్గర్నుంచి సంపాదించి సదానందం గారికిస్తే\nమీకు నిధిలో వాటా వస్తుంది,” అని సలహా\nఇస్తున్నట్లు చెప్పింది.\nసూరమ్మ ఆ ఊరి గణాచారి. చేతబడులు\nచేస్తుందనీ, మంత్రతంత్రాలు ప్రయోగిస్తుందనీ\nచాలామంది నమ్మకం. అలాంటి దానికి\nతన భర్త పుస్తకం ఇచ్చాడని విని, శ్రీధరుడి\nభార్య భర్త మీద అలిగింది. శ్రీధరుడు తన\nకేంతెలియదని ఎంత మొత్తుకున్నా ఆమె\nవినలేదు.\nవేరే దారి తోచక శ్రీధరుడు, సదానందం\nఇంటికి వెళ్ళి, తన పరిస్థితి చెప్పుకుని, “నీ\nపుస్తకం మా దంపతుల మధ్య గొడవలు\nతెచ్చి పెట్టింది. నువ్వే కాస్త పూనుకుని మా\nకాపురం నిలబెట్టు,” అన్నాడు.\nఅప్పుడు సదానందం కోపంగా, “నా\nపుస్తకం నాకు ముఖ్యం! నీ కాపురం ఏమై\nపోయినా నాకు బాధ లేదు. ఈ సూర్యాస్త\nమయం లోపల, నా పుస్తకం నాకివ్వకపోతే\nకొండయ్యను మీ ఇంటికి పంపుతాను,\"\nఅన్నాడు.\nకొండయ్య పెద్ద వస్తాదు! కండలు తిరి\nగిన దేహంతో, మెలితిరిగిన గుబురు మీసా\nలతో బకాసురుడి చిన్నతమ్ముడిలా వుంటాడు.\nవాడు సదానందానికి ప్రాణస్నేహితుడు. ఆ\nవస్తాదు తన ఇంటి మీదికి ఏ క్షణాన్నయినా\nవచ్చి పడతాడన్న భయంతో, శ్రీధరుడు పొరు\nగూరిలో వున్న బంధువుల ఇంటికి పారి\nపోయాడు.\nఈలోగా నాలుగు రోజులూ గడిచిపోయా\nయని, సదానందం గురువు తిరిగివచ్చి,\nవాడిని పుస్తకం గురించి అడిగాడు.\n“శాయశక్తులా ప్రయత్నించాను, గురు\nవర్యా! అయినా ఆ పుస్తకం సంపాదించడం\nనావల్ల కాలేదు,\" అన్నాడు సదానందం\nనిరుత్సాహంగా.\n“నేను ముందే చెప్పాను! పుస్తకం వనితా\nవిత్తం పరహస్తం గతం గతః. అంటే పుస్త\nకాన్నీ, స్త్రీనీ, డబ్బునూ ఇతరులకిస్తే, అవి\nమళ్ళీ మనకు తిరిగిరావని. ఈ విషయం\nమరిచిపోయావు నువ్వు,\" అన్నాడు గురువు\nనిరసనగా.\n\"గురువర్యా! అస్తమానూ నేను మరిచిన\nవిశేషం గురించే చెబుతారు తప్ప, తమరు\nచెప్పిన చతురోపాయాలనూ ఎంత చక్కగా\nజ్ఞాపకం వుంచుకున్నానో గ్రహించరేం?”\nఅంటూ శ్రీధరుడి విషయంలో, తను సామ\nదాన భేద దండోపాయాలను ఏవిధంగా\nప్రయోగించినదీ, పూసగుచ్చినట్లు చెప్పాడు\nసదానందం.\n“ప్రయోజనం పొందడం చేతకానివాడెన్ని\nవిద్యలు ప్రయోగించినా వ్యర్థమే!\" అన్నాడు\nగురువు నిట్టూర్చి.\n“నేను చేతకానివాడిననకండి. లోపం\nమీరు నేర్పిన విద్యల్లో వుంది,” అన్నాడు సదా\nనందం ఉక్రోషంగా.\nఇందుకు గురువు చిన్నగా నవ్వి, “ఒరే,\nనందం! ఈ నాలుగు రోజులూ నేను పొరు\nగూరులో వున్నా కదా! అక్కడ నా విద్యల\nవల్ల సకల ప్రయోజనాలు పొంది ఎంతో\nసుఖంగా వున్నవాడు, నాకు ఘన సన్మానం\nచేశాడు. నువ్వు చేతకానివాడివీ, మతిమరుపు\nవాడివీ అనడానికి, వాడే ఒక సాక్ష్యం!”\nఅన్నాడు.\n“ఎలా?” అని అడిగాడు సదానందం\nఆశ్చర్యపోతూ.\n“ఏ పుస్తకం వల్ల నువ్వు ప్రయోజనం\nపొందలేకపోయావో, ఆ పుస్తకంతో వాడు\nఅన్నీ సాధించాడు. అందుచేత వాడు చేతనైన\nవాడు; నువ్వు చేతకానివాడివి. అయితే వాడు\nనా శిష్యుడు కాడు. ఆ పుస్తకాన్ని నువ్వే వాడి\nకిచ్చావు. వాడు నీ స్నేహితుడు! పేరు శ్రీక\nరుడు. పుస్తకాన్ని శ్రీకరుడికిచ్చి ఆ విషయం\nమరిచిపోయి, శ్రీధరుడి మీద ఉపాయాలు\nప్రయోగిస్తే మాత్రం, నీ పుస్తకం నీ చేతికి\nతిరిగి వస్తుందా?” అన్నాడు గురువు కాస్త\nకోపంగా.\nసదానందం సిగ్గుతో తలవంచుకుని,\nగురువుకు, శ్రీధరుడికి క్షమార్పణ చెప్పుకుని\nఅటుపైన అసంతృప్తి లేకుండా వ్యవసాయం\nచేసుకోసాగాడు.",
            "book_page_end": 40,
            "ఇస్తానన్నానుగా!": null
        },
        {
            "title": "తీరుబాటు ఆలోచన!",
            "book_page_start": 41,
            "pdf_page_start": 41,
            "pdf_page_end": 43,
            "author": "వారణాశి శ్రీరామకృష్ణ",
            "genre": "హాస్యం",
            "moral": "తీరుబాటు సమయంలో కలిగే వింత ఆలోచనలను ఆచరణలో పెడితే, కొన్నిసార్లు గొప్ప నష్టాలు కలుగుతాయి.",
            "keywords": [
                "తీరుబాటు",
                "కాంతయ్య",
                "ఆలోచన",
                "గర్వం",
                "వారసుడు"
            ],
            "characters": [
                "కాంతయ్య",
                "వచ్చినవాడు",
                "శ్రీకంఠుడు"
            ],
            "locations": [
                "కాంతయ్య ఇల్లు",
                "జనార్ధనపురం",
                "శివాలయం",
                "గ్రామ సత్రం"
            ],
            "content": "తీరుబాటు ఆలోచన!\nకాంతయ్య మధ్యాహ్న భోజనం ముగించి,\nవిశాలమైన తన ఇంటి ముంగిట అరుగుపై\nతీరుబాటుగా కూర్చున్నాడు. తీరుబడిగా వున్న\nవాడి బుర్రలో భూతాలు చిందులు వేస్తూంటా\nయని అంటారు! కాంతయ్య స్థితికూడా అదే\nవిధంగా వున్నది. బుర్రలో వింత వింత ఆలో\nచనలు మొలకలెత్తసాగాయి.\nఇంతలో, ఆయన ఎరగని మనిషి ఒకడు,\nకాంతయ్య ఇంటిముందుకు వచ్చాడు. వాడి\nవాలకం చూస్తూంటే, ఎంతో దూరం నుంచి\nచాలా వ్యయప్రయాసలు పడి వచ్చిన వాడని\nతెలుస్తున్నది. వాడు తిన్నగా కాంతయ్యను\nసమీపించి, “అయ్యా! కాంతయ్యగారి ఇల్లు\nఇదేనా?” అని అడిగాడు ఎంతో వినయంగా.\nఅంతవరకు తన బుర్రలో తొలుస్తున్న ఒక\nవింత ఆలోచనను, అమలులో పెట్టదలచిన\nకాంతయ్య అడ్డంగా తలతిప్పుతూ, “కాదు!\"\nఅంటూ బదులిచ్చాడు.\n“కాదా?” అంటూ అయోమయంగా అడి\nగాడు, ఆ వచ్చినవాడు.\n“కాదు. కాంతయ్య అన్నవాడి ఇల్లు ఊరుకు\nఉత్తరంగావున్నశివాలయం సమీపాన వున్నట్టు\nగుర్తు. అక్కడికి వెళ్ళు,” అన్నాడు కాంతయ్య.\nసరేనంటూ, వచ్చినవాడు ఉత్తర దిక్కుగా\nసాగిపోయి, గంట తర్వాత తిరిగి కాంతయ్య\nదగ్గిరకు వచ్చి, \"అయ్యా! మీరు చెప్పిన గుర్తుల\nప్రకారం శివాలయ ప్రాంతాల విచారించాను.\nఅక్కడ కాంతయ్య పేరుగల వాళ్ళెవరూ\nలేరు. ఎవరిని విచారించినా, ఆయన ఇల్లు\nఇక్కడేనని చెబుతున్నారు,” అన్నాడు.\n“అలాగా! తెలిసీ తెలియని వాళ్ళు. వాళ్ళు\nచెప్పడానికేముంది. కాని, ఇది కాంతయ్య\nఇల్లు మాత్రం కాదు. ఇదిగో, ఈ దారి వెంట\nబాగా ముందుకుపో. చెరువుగట్టు, మర్రి చెట్టు\nతగులుతాయి. అక్కడ అడిగిచూడు, \" అన్నాడు\nకాంతయ్య.\nకాంతయ్య చూపిన దారి వెంట వెళ్ళిన\nఅపరిచితుడు, కొంతసేపటికి మళ్ళీ తిరిగి\nవచ్చి, \"అయ్యా! చెరువుగట్టు ప్రాంతంలో\nకాంతయ్య అన్నవారే లేరు. ఎవరినడిగినా,\nఇల్లు ఇక్కడేనని చెబుతున్నారే?” అన్నాడు.\nకాంతయ్య చిరునవ్వుతో, \"బలే వాడివి\nదొరికావులే! నువ్వేమని అడుగుతున్నావు?\nవాళ్ళేమని చెబుతున్నారు? ఇది మాత్రం\nకాంతయ్య ఇల్లు కానే కాదు. చెరువు గట్టున\nవుండే కాంతయ్య, ఇల్లు మారతానని చెప్పిన\nగుర్తు. అయితే మారిపోయాడన్నమాట! ఇక\nనేం, తిన్నగా పడమటి దిక్కుగా సాగిపో. గ్రామ\nసత్రం వస్తుంది. అక్కడ విచారించు, పో!\"\nఅంటూ వాడిని పంపేశాడు.\nసత్రం వైపు వెళ్ళిన అపరిచితుడు, గంట\nతర్వాత కాళ్ళీడ్చుకుంటూ కాంతయ్య దగ్గిరకు\nవచ్చి, “మీరు చెప్పిన సత్రం వద్ద కాంతయ్య\nఅన్న వారెవరూలేరు. అందరూ, ఆ ఇల్లు\nఇక్కడేనని చెప్పారు,” అన్నాడు నీరసంగా.\n“అంతావిచిత్రంగావుందే! కాని, కాంతయ్య\nఇల్లు మాత్రం ఇది కాదు. సత్రం దగ్గిర వుండే\nకాంతయ్య మరొకసారి ఇల్లు మారనున్నాడని,\nఎవరో అనగా విన్నాను. అయితే మళ్ళీఇల్లు\nమారినట్టుంది. ఇలా దక్షిణ దిక్కుగా వెళితే\nచింతలతోపు తగులుతుంది, అక్కడ వాకబు\nచెయ్యి,” అన్నాడు కాంతయ్య.\nకాంతయ్య ఇంటి కోసం వెతుకుతూ,\nచింతలతోపుకు వెళ్ళిన అపరిచితుడు నిస్సత్తు\nవగా అడుగులు వేస్తూ మళ్ళీ కాంతయ్య దగ్గి\nరకువచ్చి, \"అయ్యా! ఆ చింతలతోపు వద్ద\nదయ్యాలు తప్ప మనుషుల నివాసాలు వున్నట్టు\nకనిపించదు. పొలాలలో పనిచేసుకుంటున్న\nవారిని కూడా విచారించాను. వాళ్ళు కాంతయ్య\nఇల్లు ఇక్కడేనని చెప్పారు. కాని మీరేమో\nకాదు, కాదు అంటున్నారు. ఏం చేసేది?\nకాంతయ్యగారి ఇంటి కోసం ఇంకా వెతకటం\nఅన్నది, నావల్ల కాని పని, వెనుదిరిగి వెళ్ళి\nపోతాను,” అంటూ ముందుకు కదిలాడు.\nకాంతయ్యకు ఇక తన ఆట ముగించ\nబుద్ధివేసింది. \"ఏమిటీ! ఊరి నాలుగు దిక్కులా\nఎవరినడిగినా కాంతయ్య ఇల్లు ఇదేనని చెప్పా\nరా? నిజమేమరి, నేనేకదా కాంతయ్యను!\nఇదే కదా నా ఇల్లు! మరి, నువ్వు వచ్చిన\nపనేమిటో చెప్పు?” అని అడిగాడు నింపాదిగా.\nఇది విని, వచ్చినవాడు వచ్చే కోపాన్ని అణు\nచుకుంటూ, \"అయ్యా! కాంతయ్యగారు మీరే\nఅయివుండికూడా చెప్పక, నన్ను ఊరంతా\nతిప్పించారు. కారణం ఏమిటి?” అని అడిగాడు.\n“ఓఁ, అదా!” అంటూ కాంతయ్య తేలిగ్గా\nనవ్వేసి, “ఈ ఊరిలో నేను, నా పేరు, నా ఇల్లు\nఎందరికి తెలుసునో తెలుసుకోవాలన్న దివ్య\nమైన ఆలోచన కలిగింది. సమయానికి నువ్వు\nదొరికావు! నీ అనుభవాన్ని బట్టి చూస్తే, ఊరి\nనలుమూలలా నేనంటే ఎరగనివారు లేరని\nతెలుస్తున్నది. భేష్, నాకున్న పేరు ప్రతిష్ఠలు\nచూసుకుంటూంటే, నాకింతంతనరాని గర్వ\nకారణంగా వున్నది. సరే, ఇక ఇప్పుడు, నువ్వు\nవచ్చిన పనేమిటో వివరించు,” అన్నాడు.\nవచ్చినవాడు నిలువునా ఊగిపోతూ గొంతు\nపెగుల్చుకుని, “అయ్యా! నేను జనార్ధనపురం\nనుంచి మీ కోసం ఒక అత్యవసరమైన కబురు\nమోసుకు వచ్చినవాణ్ణి! కోటీశ్వరుడైన మీ\nబంధువు శ్రీకంఠుడికి, ఈ ఉదయం అకస్మా\nత్తుగా గుండెపోటు వచ్చింది. ఆ తర్వాత\nకొద్దిసేపటికే ఆయన మరణించాడు. ఆయ\nనకు భార్యా పిల్లలు ఎవరూ లేరన్న సంగతి\nమీరెరిగిందే కదా? అందువల్ల, ఆయన మర\nణించే ముందు మిమ్మల్నీ, మరి ఇద్దరు\nదాయాదుల్నీ గుర్తు చేసుకుని, తన మరణవార్త\nమీకు అందించవలసిందనీ, మీలో ఎవరు\nముందుగా వచ్చి, తన చితికి నిప్పంటించి,\nఅంతిమ సంస్కారాలు జరిపిస్తారో — వారికి\nతన యావదాస్తి చెందాలనీ చెప్పి కన్ను\nమూశారు. నేను వారిదగ్గర పనివాడిని. ఈ\nకబురు మీకు వేగంగా చేర్చి మీ మెప్పును,\nబహుమానాన్ని పొందాలని ఆశించి వాయు\nవేగంతో వచ్చాను. చివరికి ఇలా అయింది!\nమనం తక్షణం బయలుదేరి వెళ్ళినా ఫలితం\nవుండబోదు. మిగిలిన, వారి దాయాదులిద్దరిలో\nఎవరో ఒకరు, ఈసరికి ఆ కర్మకాండ అంతా\nముగించి వుంటారు!\" అన్నాడు కళ్ళనీళ్ళతో.\nతీరుబాటుగా కూర్చుని చేసిన ఆలోచనను\nఅమలులో పెట్టినందువల్ల కలిగిన ఫలితాన్ని\nచూసి, కాంతయ్య నెత్తీ నోరూ బాదుకున్నాడు.",
            "book_page_end": 43,
            "ఇస్తానన్నానుగా!": null
        },
        {
            "title": "చందమామ కబుర్లు",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "విశేషాలు",
            "moral": "చందమామ బృందం",
            "keywords": [
                "చైనా",
                "విద్య",
                "సప్పోరో",
                "దొంగ",
                "జిఏ జో",
                "డినోజార్స్"
            ],
            "characters": [],
            "locations": [
                "చైనా",
                "జపాన్ (సప్పోరో)",
                "అమెరికా (ఫ్లోరిడా)",
                "గుజరాత్"
            ],
            "content": "చందమామ కబుర్లు\nతల్లితండ్రులూ, జాగ్రత్త!\nపిల్లలు ఉన్నత పాఠశాల చదువు పూర్తి చేయ\nకుండా మధ్యలోనే మానేస్తే, శిక్ష పిల్లలకు కాదు;\nతల్లితండ్రులకు! ఈ చట్టం మన దేశంలో కాదు;\nచైనాలో! చైనాలో ఉన్నత పాఠశాల స్థాయి వరకు\nవిద్య ఉచితం, నిర్బంధం కూడా! పిల్లలు మధ్యలో\nచదువు మానేస్తే వాళ్ళు చదివే తరగతిని బట్టి తల్లి\nతండ్రులకు 100 రూపాయల నుంచి, 1,70,000\nవరకు జరిమానా విధిస్తుంది ప్రభుత్వం. పిల్లలకు\nఆరేళ్ళ వయసు రాగానే బడిలో చేర్చుకుంటారు.\nఆ తరవాత తొమ్మిదేళ్ళలో ఉన్నత పాఠశాల విద్య\nపూర్తవుతుంది. రాజధాని బీజింగ్ లో 99.98 శాతం\nపిల్లలు పాఠశాలలకు వెళుతున్నారు!\nరక్షించిన పాపాయి పొదుపు!\nఉత్తర జపాన్ లోని సప్పోరో పట్టణంలో ఈ\nసంఘటన జరిగింది. ఎవరో తలుపు తడుతున్న చప్పు\nడయితే, ఆ ఇంటి ఇల్లాలు వెళ్ళి తలుపు తీసింది.\nమరు క్షణమే లోపలికి జొరబడిన దొంగ, ఉన్నదంతా\nతెచ్చి ఇవ్వు, లేకుంటే చంపేస్తాను, అని కత్తి చూపి\nబెదిరించాడు. ఆ ఇల్లాలు భయంతో ఏమీ మాట్లాడ\nలేక పోయింది. అక్కడే వున్న ఆమె తొమ్మిదేళ్ళ\nకూతురు దొంగను ఏమీ చేయవద్దని చెప్పి లోపలికి\nవెళ్ళి తాను అంతవరకు కూడబెట్టిన 17,000 యెన్\n(4,500 రూ||) తెచ్చి దొంగ ముందు కుమ్మరిం\nచింది. దొంగ ఆ డబ్బు తీసుకుని పారిపోయాడు!\nఅతి స్థూల శరీరం\nఅమెరికా, ఫ్లోరిడాలోని ఫోర్ట్డర్ డేల్కు చెందిన\nఒక స్త్రీకి కాలి మీద దెబ్బ తగిలి పుండై ప్రాణాపాయ\nస్థితి కలిగింది. చికిత్స కోసం ఆస్పత్రికి తీసుకుపోవ\nడానికే కష్టమైపోయింది. కారణం ఆమె స్థూలకాయం.\nఆమె 320కి॥ గ్రా|| బరువున్నది. ఇంటి నుంచి బయ\nటకు తీసుకురావాలంటే ద్వారం పట్టలేదు. ఆఖరికి\nఆ ద్వారాన్ని పగల గొట్టవలసిన పరిస్థితి ఏర్పడింది\nపాపం!\nముఫ్పైయేళ్ళ బొమ్మ\n1945వ సం||లో అమెరికా హీరోషిమా, నాగ\nసాకీల మీద అణుబాంబులు వేసిన తరవాత రెండవ\nప్రపంచ యుద్ధం ముగిసింది. అమెరికా సైనికులను\n'జిఏస్' అని పిలిచేవారు. 1964వ సం||లో బొమ్మలు\nతయారుచేసే ఒక సంస్థ 'జిఏ జో' అనే పేరుతో ఒక\nసైనికుడి బొమ్మను తయారుచేసింది. ఆ బొమ్మ పిల్ల\nలను ఎంతగానో ఆకర్షించింది. ఆ బొమ్మ తయారీ\nముఫ్పై ఏళ్ళుగా కొనసాగుతున్నది. ఇంత వరకు\n220,000,000\nబొమ్మలు అమ్ముడ\nయ్యాయి. ఫిబ్రవరి\n7వ తేదీ ఆ తయారీ\nసంస్థ ఆ బొమ్మకు\nపుట్టినరోజు వేడుక\nలను ఎంతో ఘనంగా\nఏర్పాటు చేసింది.\nఆ వేడుకలకు వచ్చిన\nవాళ్ళను 18 మీటర్ల\n(60అడుగుల) ఎత్తు\nగల గంభీరమైన 'జిఏ\nజో' ఆహ్వానించాడు!",
            "book_page_end": 44,
            "ఇస్తానన్నానుగా!": null
        },
        {
            "title": "వీరహనుమాన్ - 47",
            "book_page_start": 45,
            "pdf_page_start": 45,
            "pdf_page_end": 52,
            "author": "విజయధ్వజం",
            "genre": "పౌరాణిక ధారావాహిక",
            "moral": "భగవంతుడి ఆశీస్సులు, ధర్మ మార్గాన నడవడం వలన విజయం దక్కుతుంది.",
            "keywords": [
                "హనుమంతుడు",
                "భీముడు",
                "సౌగంధికా కమలం",
                "కురుక్షేత్రం",
                "కృష్ణుడు"
            ],
            "characters": [
                "హనుమంతుడు",
                "భీముడు",
                "ద్రౌపది",
                "కేశి (యక్షిణి)",
                "కృష్ణుడు",
                "అర్జునుడు"
            ],
            "locations": [
                "హిమాలయాలు",
                "కదళీవనం",
                "దళసరోవరం",
                "కురుక్షేత్రం"
            ],
            "content": "వీరహనుమాన్\nపాండవులు జూదంలో కౌరవులకు ఓడి\nవనవాసం చేస్తున్నారు. ద్రౌపది భీముడితో\nవనవిహారం చేస్తూ, ఆహ్లాదకరంగా ఉన్న\nఒక ప్రదేశంలో చదునుగా వేదికలాగ ఉన్న\nస్ఫటికశిలపై కూర్చొని, దూరంగా కనిపిస్తున్న\nహిమగిరి శిఖరాల సొగసులు తిలకిస్తూన్నది.\nఆ సమయంలో పెద్ద గాలి వీచింది. ఆ\nగాలిలో అపూర్వమైన పెద్ద పువ్వు కొట్టుకొని\nవచ్చి ద్రౌపది ఒడిలో పడింది. ఆ ప్రదేశ\nమంతా దాని పరిమళంతో గుబాళించిపో\nయింది. దాని రేకులు ఎంతో అందంగా లెక్కకు\nమిక్కిలిగా ఉన్నవి. అది కొంచెం నలిగి\nఉన్నది.\nఅది సౌగంధికా కమలం. కుబేరుడి\nపట్టణమైన అలకాపురి దాపున మానసరో\nవరంలో కలిసి ఉన్న దళసరోవరంలో రోజుకు\nఒకటి మాత్రమే వికసిస్తూంటుంది. కుబేరుడు\nప్రతిరోజూ పుష్పక విమానం మీద కైలాసా\nనికి వెళ్ళి సౌగంధికా పుష్పంతో శివార్చన\nచేసి, క్రితం రోజు అర్పించిన పువ్వును శివ\nనిర్మాల్యంగా తన నగరానికి తీసుకెళ్తూంటాడు.\nఅలాంటిదే పుష్పకం నుంచి జారి, ఆకాశం\nనుంచి గాలిలో కొట్టుకొని వచ్చి, ద్రౌపదికి\nదొరికింది.\nద్రౌపది అచ్చెరువుతో ఆ పుష్పాన్ని చూసి\nముచ్చటపడుతూ, అలాంటి పుష్పాన్ని కొత్తది\nతెచ్చిపెట్టమని భీముడిని ఆప్యాయంగా\nకోరింది. భీముడు గదను భుజాన వేసుకొని\nవెతుకుతూ వెళ్ళి వెళ్ళి హిమాలయ సానువులో\nఉన్న కదళీవనం ప్రవేశించి నడుస్తున్నాడు.\nఆ వనంలోనే హనుమంతుడు పెద్ద అరటి\nచెట్టుబోదెను పండుముసలి రూపంలో ఆను\nకొని కాళ్ళుచాచి కూర్చొని, రామస్మరణ చేస్తు\nన్నాడు. అతని తోక చాలా దూరం వరకూ\nదారికడ్డంగా పడి ఉన్నది. భీముడు దాన్ని\nఒక కోతి తోకగా గుర్తించి, దాటుకొని వెళ్ళ\nడానికి రాజసం అడ్డువచ్చి, చుట్టూరా కలయ\nజూశాడు. రామరామ అనుకుంటూ కునుకు\nపాట్లు పడుతూన్న హనుమంతుడు అతడికి\nకనిపించాడు. వెంటనే భీముడు నేల అది\nరేలా అడుగుల చప్పుడు చేస్తూ బెదిరిం\nచాడు.\nహనుమంతుడు ఆయాసంగా వగరుస్తూ,\n“నాయనా! పండు ముదుసలిని, ఓపిక\nలేదు. నువ్వే దాన్ని కాస్త పక్కకు నెట్టుకొని\nవెళ్ళు. నామీద కనికరించి కాస్త శ్రమపడు!\"\nఅన్నాడు.\nభీముడు గదనువాల్చి తోకను తోశాడు.\nఅది కొంచెమైనా జరగలేదు. వంగి చేత్తో\nతోశాడు. రెండు చేతులతో సత్తువ పూరా\nగట్టిగా నొక్కిపట్టి కదిలించాలని విశ్వ\nప్రయత్నం చేసినా, ఏమాత్రం లాభం లేక\nపోయింది.\nహనుమంతుడు విసుక్కుంటూ, “ఏమిటి\nనాయనా, గుప్పెటపట్టి, నొక్కి నొక్కి చంపు\nతున్నావు? ఒక ముసలి కోతిగాడి తోకను\nనెట్టలేకపోతున్నావే, ఏం ఘనకార్యం సాధిద్దా\nమని పెద్ద గద పట్టుకొని మరీ బయలు\nదేరావు? మీ కుర్రాళ్ళకి తొందరపాటేగాని\nఆలోచన ఉండదు. అందులోనూ ప్రియమైన\nఆడదాని కోరిక తీర్చడానికి మరీ తొందరా,\nఎక్కడలేని చురుకూ వస్తుంది. అయినా నీ\nవిషయం అటువంటిదేమీ కాదు గద?”\nఅన్నాడు.\nభీముడు ఉడికిపోయి, “అధికప్రసంగం\nకట్టిపెట్టు!” అంటూ హనుమంతుడిని గదతో\nకొట్టబోయాడు.\nహనుమంతుడు నవ్వుతూ, “ఓహెూ! గదా\nయుద్ధానికి పిలుస్తున్నావా? ఇన్నాళ్ళు సాము\nనేర్చి మూలనున్న ముసలివాడితోనా యుద్ధా\nనికి దిగావు? నీలాంటి తమ్ముళ్ళుంటే అన్న\nలకు అరణ్యవాసాలే గతి! నాకూ ఉందిలే\nఒక గద; నాతోబాటే అదీ ముసలిదైపోయింది!”\nఅని చెబుతూ దూరంగా ఉన్న తన గదను\nచేయి చాచి అందుకోబోతే అందక, “కాస్త\nనా గదను అందియ్యి తమ్ముడూ, గదా\nయుద్ధం చేయమంటున్నావుగా మరి!”\nఅన్నాడు.\nభీముడు ఆ గదను ఎత్తి అందియ్య\nడానికి ఆయాసపడుతూంటే హనుమంతుడు,\n“మా కాలంలో ఇలాటి గదలే గాని, గుల్ల\nగదలూ, రేకు గదలూ ఎరగం. ఇంకా వెన\nకటి కాలంలో బండరాతి గదలే వాడేవాళ్ళం!”\nఅంటూ గదను అందుకుని బెండులాగ\nఎత్తి, భీముడి నెత్తిమీద ఆశీర్వదిస్తున్నట్టుగా\nసుతారంగా మోపాడు. భీముడు బాధతో\nమూలుగుతూ తన గదతో హనుమంతుణ్ణి\nకొట్టాడు.\nహనుమంతుడు దిగ్గున లేచి గదను\nఎత్తి పట్టుకొని హుంకరించాడు. కదళీవనం\nదద్దరిల్లింది.\nఇద్దరూ చాలాసేపు గదా యుద్ధం చేశారు.\nభీముడి గద పట్టు తప్పి దూరానికి తూలి\nపడింది. హనుమంతుడూ తన చేతిలోని\nగదను విసిరేసి భీముడితో మల్లయుద్ధానికి\nతొడ చరిచాడు.\nఇద్దరూ మల్లయుద్ధం చేస్తూండగా భీము\nడికి ఒక విషయం బోధపడింది. హనుమం\nతుడు తలచుకొంటే భీముణ్ణి చిత్తు చేసి\nఏం చేసినా చేయగలడు. కాని హనుమం\nతుడు గదా యుద్ధంలోనూ, మల్లయుద్ధం\nలోనూ తనకు తెలియని మెళుకువలన్నీ\nగురువు శిష్యుడికి నేర్పుతున్నట్లుగా యుద్ధం\nచేసి చూపించాడు.\nభీముడు చప్పున హనుమంతుడి ముందు\nమోకరిల్లి, “మహానుభావా, తెలుసుకున్నాను!\nనువ్వు హనుమంతుడివే! నేను వాయుదేవుడి\nవరప్రసాదుణ్ణి, కుంతి కుమారుణ్ణి! ధర్మరాజు\nపెద్ద తమ్ముణ్ణి, భీముణ్ణి! అనుగ్రహించు!”\nఅని స్తోత్రం చేశాడు.\nహనుమంతుడు భీముణ్ణి వాత్సల్యంతో\nరెండు చేతులతో లేవనెత్తి, “ఔను, తమ్ముడూ\nమనం ఇద్దరమూ వాయునందనులమే!\"\nఅన్నాడు నవ్వుతూ.\nభీముడు, “నీ బ్రహ్మాండమైన రూపాన్ని\nచూడాలని ఉంది!\" అన్నాడు.\n“నాయనా! ఇది ద్వాపర యుగం, నా\nపూర్తి విశ్వరూపం నీవు చూడలేవు. నీ తృప్తి\nమేరకు చూపిస్తాను, చూడు!\" అని శరీరాన్ని\nమేఘమండలాన్ని దాటిస్తూ పెంచి, తోకను\nఎత్తి ఆకాశాన్ని చుట్టుతూ హనుమంతుడు\nభీకరంగా గర్జించాడు.\nభీముడు అదిరిపడుతూ ఆ రూపాన్ని\nచూడలేకపోయాడు. విశ్వరూపాన్ని ఉపసంహ\nరించుకోమన్నాడు.\nహనుమంతుడు తగ్గి, \"ఇంతకూ నీవు\nబయలుదేరిన పని చెప్పావే కాదు!” అన్నాడు.\nభీముడు చెప్పాడు.\n“భీమసేనా! దళసరోవరాన్ని కేశికి అనే\nయక్షిణి కాపలా కాస్తూంటుంది. అది చాలా\nప్రచండురాలు. దాని ముందర బల పరా\nక్రమాలు ఎందుకూ పనికిరావు. దాని మాయా\nజాలానికి లొంగని వారుండరు. నేను జపించే\nరామనామం నిన్ను హెచ్చరిస్తుంది. అప్పుడు\nజాగ్రత్తపడు. గుర్తుంచుకో, ఆ యక్షిణి గొప్ప\nశివదీక్షాపరురాలు. నా రోమాల్ని గుప్పెడు\nపట్టుకెళ్ళు. యక్షిణి నిన్ను అడ్డగించి నప్పు\nడల్లా, ఒక రోమాన్ని దానిముందు వెయ్యి.\nరోమం పడ్డ చోట శివలింగం లేస్తుంది.\nయక్షిణి సహస్రనామాలతో దాన్ని అర్చిస్తూ\nకూర్చుంటుంది. ఆవిధంగా నీ పని చక్కబెట్టు\nకొని రా!” అని చెప్పి హనుమంతుడు తన\nతోక కుచ్చునుంచి రోమాల్ని తీసి ఇచ్చి,\nభీముడికి అక్కడి నుంచి దళసరోవరానికి\nదారి చూపించాడు.\nకేశికి దూరంలో వస్తూన్న భీముణ్ణి చూసి,\nవెంటనే ఎంతటివారినైనా సమ్మోహపరచగల\nఅద్భుత సౌందర్యవతిగా రూపు దాల్చి, ఆట\nపాటలు మొదలు పెట్టింది. భీముడు సమీ\nపించి పరవశించిపోయాడు. అప్పుడు రామ\nనామం అతని చెవిలో మారుమ్రోగింది.\nభీముడు తెలివి తెచ్చుకొని ముందుకు\nసాగాడు. ఎన్నివిధాలుగా కవ్వించినా భీముణ్ణి\nమాయాజాలంలో ముంచలేక యక్షిణి విసిగి,\nచివరకు భయంకరాకారంతో అతణ్ణి అడ్డగిం\nచింది.\nభీముడు హనుమంతుడి రోమాన్ని దాని\nముందర వేయగానే సాక్షాత్కరించిన శివలిం\nగానికి, కేశికి లెంపలు వేసుకొని సాగిలపడి\nఅమిత భక్తితో మ్రొక్కి స్తోత్ర పారాయణ\nమొదలుపెట్టింది. దాని శివలింగ ఆరాధన\nపూర్తయ్యేలోగా భీముడు దళ సరోవరంలో\nదిగి సౌగంధికా కమలాన్ని కాడతో త్రుంచి\nపట్టుకొని పలాయనమయ్యాడు. పూజ ముగిం\nచిన కేశికి ప్రచండ వేగంతో భీముణ్ణి వెంబ\nడించింది. దాని జుట్టు అగ్నిశిఖల్లాగ గాలిలో\nవిరజిమ్ముకుంటూ అతణ్ణి చుట్టుముట్టింది.\nభీముడు దారి పొడవునా రోమాలు వేస్తూ\nభక్తురాలికి ఎడతెగని ఆరాధనా కాలక్షేపాన్ని\nకల్పిస్తూ దానినుంచి తప్పించుకొని, వేగంగా\nవెళ్ళి హనుమంతుడున్న కదళీవనాన్ని చేరు\nకున్నాడు.\nభీముడు సౌగంధికాపుష్పాన్ని హనుమంతు\nడికి చూపిస్తూ, “మహానుభావా! ఇప్పుడు నీ\nఅనుగ్రహంతో నాకు విజయం చేకూర్చినట్లే,\nమునుముందు కౌరవులతో మాకు జరగ\nబోయే సంగ్రామంలో నీవు మాకు సహాయపడా\nలని మా పాండవులందరి పక్షానా వేడు\nకుంటున్నాను,” అని భక్తితో చేతులు\nజోడించాడు.\nఅప్పుడు హనుమంతుడు, “భీముడా! నేను\nఈ కాలంలో యుద్ధం చేయను. అడిగావు\nగనక సంగ్రామం జరుగుతున్నప్పుడు నీ\nతమ్ముడు అర్జునుడి రథం మీది పతాకాన్ని\nఅంటిపెట్టుకుని రక్షగా ఉంటాను. మీకు\nజయం కలుగుతుంది! ఇక నీవు నిశ్చింతగా\nవెళ్ళి సౌగంధికను ద్రౌపదికి ఇచ్చి ముచ్చట\nతీర్చు. మాయలేడిని కోరి ఆనాడు సీత\nఅన్ని అగచాట్లు తెచ్చి పెట్టుకొన్నది. ఇలాంటి\nకోరికలు కోరడం అంతమంచిది కాదని చెప్పా\nనని చెప్పు. సౌగంధికా కమలాన్ని శివార్చన\nచేసి అలాగే ఉండనిచ్చి, తిరిగి కొప్పుముడి\nవేసుకున్నప్పుడు శివనిర్మాల్యంగా తీసి ధరించ\nమని చెప్పు! శివార్చన చేసినందువల్ల మీకు\nశుభమూ, కుబేరుడి ఐశ్వర్యమూ కలుగు\nతాయి. సౌగంధికా కమలం ఎప్పటికీ వాడదు!”\nఅని చెప్పి భీముణ్ణి ప్రేమతో ఆశీర్వదించి\nపంపాడు.\nభీముడు సౌగంధికాకమలాన్ని తీసుకుని\nవెళ్ళి ద్రౌపదికిచ్చి ఆమెచేత శివార్చన చేయిం\nచాడు. హనుమంతుడు చెప్పమన్నది కూడా\nమరవకుండా చెప్పాడు.\nద్రౌపది అది విని సిగ్గుతో క్షణం ఊరుకొని,\nమందహాసం చేస్తూ, “నేను సౌగంధికను కోరి\nనందువల్లనే కదా ఆ మహానుభావుడి రక్ష\nమనకు లభించింది! మంచే జరిగినది కదా?\"\nఅన్నది.\nభీముడితో సహా పాండవులందరూ, “ఔను!\nఔను!\" అన్నారు.\nహనుమంతుడి అనుగ్రహానికి వాళ్ళు\nమహదానందపడ్డారు.\nపాండవులు నియమం ప్రకారం పన్నెం\nడేళ్ళ వనవాసం ముగించి, తరవాత ఒక\nఏడాది అజ్ఞాతవాసం విజయవంతంగా పూర్తి\nచేశారు. కృష్ణుడిని తమ పక్షాన రాజ్య భాగం\nకోరి కౌరవుల దగ్గరికి సంధి రాయబారానికి\nపంపారు.\nకృష్ణుడు చెప్పిన హితవచనాలు దుర్యో\nధనుడు లెక్కచేయలేదు. ఆ తరవాత కురు\nపాండవుల మధ్య సంధి పొసగలేదు. యుద్ధం\nతప్పనిసరి అయింది. కురుక్షేత్రంలో రణదుం\nదుభి మ్రోగింది. అర్జునుడి రథం మీద రెప\nరెపలాడుతున్న పతాకాన్ని హనుమంతుడు\nసూక్ష్మరూపంతో అంటి పెట్టుకొని ఎగిరాడు.\nకృష్ణుడు అర్జునుడి రథంతోలాడు. యుద్ధ\nరంగంలో ఉభయ సేనల మధ్య విజయ\nధ్వజం ఉజ్వలంగా ఎగిరింది.\nకురుక్షేత్రంలో మహాభారత సంగ్రామం\nబ్రహ్మాండంగా జరిగింది. కృష్ణుడు రథసారథిగా\nవుండి, గుర్రాలను అదలిస్తూ అర్జునుడి చేత\nదిగ్విజయంగా యుద్ధం చేయించాడు. అర్జు\nనుడు శత్రువులను సంహరించి విజయుడుగా\nపేరు పొందాడు. కృష్ణుడు విజయసారథి అని\nపెంచుకున్నాడు.\nదుశ్శాసనుడు ద్రౌపది జుట్టుపట్టి సభకు\nఈడ్చుకొని వచ్చినప్పుడు, అతడి రక్తంతో\nద్రౌపది జుట్టు తడిపి ముడి వేస్తానని భీముడు\nప్రతిజ్ఞ చేసి ఉన్నాడు. అలాగే యుద్ధంలో\nభీముడు దుశ్శాసనుడి రొమ్ము చీల్చి ఆ రక్తాన్ని\nద్రౌపది జుట్టుకు రాశాడు. అప్పుడు ద్రౌపది\nకొప్పుముడి వేసుకొని సౌగంధికా పుష్పాన్ని\nతురుము కొన్నది. విజయధ్వజంగా ఉన్న\nహనుమంతుడికి, ఎంతో భక్తిశ్రద్ధలతో నను\nస్కారం చేసింది.\nగదాయుద్ధంలో భీముడు దుర్యోధనుడి\nతొడలు విరగగొట్టాడు. భీముడు చేసిన\nప్రతిజ్ఞలు నెరవేరాయి. అధర్మవర్తనులయిన\nకౌరవులు నిశ్శేషంగా హతులయ్యారు. ధర్మ\nమార్గంలో నడిచిన పాండవులు విజయం\nపొందారు.\nకృష్ణుడు హనుమంతుడిని అభినందించి,\n“హనుమంతుడా! నీ కార్య దీక్షతో ఆనాడు\nపరమ దుర్మార్గుడయిన రావణసంహారానికి\nరాముడికి తోడుపడ్డావు. ఇప్పుడు కురుక్షేత్ర\nయుద్ధంలో విజయధ్వజంగా ఎగిరి ధర్మ\nరాజుకు జయం చేకూర్చావు!” అన్నాడు\nచిన్నగా నవ్వుతూ.\nఅప్పుడు హనుమంతుడు వినయంగా,\n\"మహారథుడైన అర్జునుడికి నువ్వు చక్రపాణివై\nసారథ్యం చేస్తూండగా జయం చేకూరక\nఎక్కడికి పోతుంది? అయినా ముల్లోకాలలో\nక్రియాసిద్ధికి మించిన బలమేముంది! నేను\nకేవలం ఒక చిహ్నాన్ని మాత్రమే!\" అని\nఅన్నాడు.\n“ఔను! క్రియాసిద్ధికి నీవు చిహ్నంగా\nఉంటావు! ఏ కాలంలోనైనా, ఏ రంగంలోనైనా\nనీ గురుతు గల జండా విజయం చేకూరు\nస్తుంది. విజయధ్వజంగా కల కాలం కీర్తి\nపొందుతుంది!\" అని కృష్ణుడు భరతవాక్యం\nపలికాడు.\nపాండవులందరి వందనాలు అందుకొని,\nవారిని మనసారా ఆశీర్వదించి, కృష్ణుడి వద్ద\nసెలవు తీసుకొని హనుమంతుడు గంధ\nమాదన పర్వతానికి ఎగిరివెళ్ళాడు. అక్కడి\nప్రశాంత వాతావరణంలో రామనామ స్మర\nణతో తపస్సులో నిమగ్నుడయ్యాడు.",
            "book_page_end": 52,
            "ఇస్తానన్నానుగా!": null
        },
        {
            "title": "కొత్తఅల్లుడి పాట్లు",
            "book_page_start": 53,
            "pdf_page_start": 53,
            "pdf_page_end": 57,
            "author": "మాచిరాజు కామేశ్వరరావు",
            "genre": "హాస్యం",
            "moral": "అతిగా ఆశపడి, ఇతరులను ఇబ్బంది పెడితే చివరికి నష్టపోతారు.",
            "keywords": [
                "అల్లుడు",
                "అరిసెలు",
                "కోటిలింగం",
                "గౌరమ్మ",
                "మోసం"
            ],
            "characters": [
                "కోటిలింగం",
                "కోమలి",
                "గౌరమ్మ",
                "రంగడు",
                "సుబ్బమ్మ"
            ],
            "locations": [
                "అత్తవారి ఇల్లు",
                "రంగడి ఇల్లు"
            ],
            "content": "కొత్త అల్లుడు కోటిలింగం, పెళ్ళయిన మూడు\nనెలల్లో ఐదుసార్లు రావడం తల నొప్పిగా\nతయారయింది గౌరమ్మకు. పెళ్ళయిన కొత్తల్లో\nదసరాపండగకు వచ్చిన అల్లుడు, “గారెలు\nఅద్భుతంగా వున్నాయి, అత్తా! బూరెలు\nఅమోఘం అనుకో!” అంటూ భోజనం చేస్తూ\nపొగిడినప్పుడు పొంగిపోయిందామె.\n“నీ అల్లుడికి అరిసెలంటే ప్రాణం, అమ్మా!\nఏడాది క్రితం వాళ్ళ బామ్మ పోయేంతవరకూ,\nఎప్పుడూ ఆయన కోసం డబ్బా నిండా అరిసెలు\nచేసి వుంచేదట. ప్రతి రోజూ కునుకు తీసే\nముందు నాలుగు అరిసెలు నమిలి మింగనిదే\nనిద్రపట్టదు, నీ అల్లుడికి!\" అన్నది కూతురు\nకోమలి.\n“ఏం చేస్తానే, తల్లీ! అన్నీ చేయడం వచ్చు\nగానీ, అరిసెలు చేయడం నాకు చేతకాదు\nగదా. వాటికోసం, ఆ సుబ్బమ్మ మీద ఆధార\nపడాలి,” అంటూ బాధపడింది గౌరమ్మ.\nకూతురు, అల్లుడు వెళ్ళేరోజు పెద్ద డబ్బా\nనిండా సుబ్బమ్మ చేత అరిసెలు చేయించి,\nవాళ్ళు ఎక్కిన బాడుగ బండిలో పెట్టింది\nగౌరమ్మ.\nఆరు పదుల అరిసెల్ని వారం తిరక్కుండానే\nతినేశాడు, కోటిలింగం. ఆ తర్వాత మూడు\nరోజులాగి, తన పుట్టింటి ప్రయాణానికి బండి\nమాట్లాడుకొచ్చిన భర్తతో కోమలి, “పది రోజుల\nకిందటేగదా దసరాకు వెళ్ళివచ్చాం! అప్పుడే\nమళ్ళీ వెళ్ళడం ఎందుకు?\" అన్నది ఎంతో\nఆశ్చర్యంగా.\n\"ఆట్టే మాట్టాడకు! ఈ రోజు ఆశ్వయుజ\nపున్నమి. సుబ్బమ్మగారితో అరిసెలు చేయించు\nకుని తినాలి,\" అంటూ హడావుడి చేశాడు\nకోటిలింగం.\nఅది మొదలు, పౌర్ణమి అనీ, ఏకాదశి అనీ,\nమాస శివరాత్రి అనీ - ఇలా ఏదో వంకన\nపెళ్ళయిన మూడు నెలల్లో ఐదుసార్లు అత్త\nగారింటికి వెళ్ళి, సుబ్బమ్మ చేసిన అరిసెలు\nడబ్బాల నిండుగా పట్టుకు వెళ్ళాడు కోటి\nలింగం.\nఈసారి శని త్రయోదశి వంకతో అత్తవారిం\nటికి వెళ్ళాడు కోటిలింగం.\n“ఆ శని పీడ వదిలినా, ఈ అల్లుడిశని పీడ\nఈజన్మకు విరగడయ్యేలా లేదు!\" అంటూ\nవిసుక్కున్నది, గౌరమ్మ.\nఆ మధ్యాహ్నం కొట్టు కట్టేసి భోజనానికి\nవచ్చిన కోమలి తండ్రి, భార్యను, “అల్లుడూ,\nఅమ్మాయీ వెళ్ళేది, ఈ సాయంత్రమే కదా?”\nఅని అడిగాడు.\n“అరిసెలు మూట కట్టిస్తేనే గాని అల్లుడు\nఅరుగు దిగడు. మన పనివాడు రంగడి\nచేతికి సరుకులన్నీ ఇచ్చి, ఇప్పుడే సుబ్బమ్మ\nదగ్గిరకు పంపిస్తాను. సాయంత్రానికి అరి\nసెలు సిద్ధమవుతాయి,” అన్నది గౌరమ్మ\nకోపంగా.\n\"రంగడు పెళ్ళాంతో పొరుగూరు జాతరకు\nవెళతానంటే, ఇంతకుముందే వెళ్ళమన్నాను,”\nఅన్నాడు కోమలి తండ్రి.\n“గొప్ప ఘనకార్యమే చేశారు! ముందు ఎవ\nర్నయినా పంపి, ఆ రంగణ్ణి పిలిపించండి,”\nఅన్నది గౌరమ్మ.\nకోమలి తండ్రి పంపిన మనిషి వెళ్ళి,\nరంగడితో, \"నువ్వు సుబ్బమ్మగారి దగ్గర\nకూర్చుని అరిసెలు చేయించాలట! అమ్మ\nగారు నిన్ను వున్నపళంగా రమ్మన్నారు,” అని\nచెప్పాడు.\nఈ కబురు వింటూనే రంగడు కంగారుపడి\nపోయాడు. ఆ రోజు జాతరకు తప్పకుండా\nతీసుకువెళతానని, వాడు నాలుగు రోజులుగా\nభార్యను ఊరిస్తున్నాడు. ఈ అరిసెల కబురు\nతెలియగానే ఆమె అలిగి, తలలో పూలదం\nడను విసిరికొట్టి, కట్టుకున్న కొత్త చీర విప్పేసి\nపాత చీర కట్టుకుని, గడప కడ్డంగా చాప\nపరుచుకుని పడుకున్నది.\nచేసేది లేక ఉస్సురుమంటూ యజమాని\nఇంటికి వచ్చాడు, రంగడు. గౌరమ్మ ఒక\nసంచిలో నాన బెట్టిన బియ్యం, బెల్లం, ఒక\nగిన్నెలో నూనెపోసి వాడికిచ్చి, “జాగ్రత్త సుమా!\nఅక్కడే కూర్చో ఈ వంట వాళ్ళను వందకళ్ళ\nతోకనిపెట్టి చూస్తూండాలి!” అని హెచ్చరిం\nచింది.\nరంగడు, సుబ్బమ్మ ఇల్లు చేరేసరికి ఇల్లంతా\nపిల్లలతో సందడిగా వుంది.\nసుబ్బమ్మ సంగతి విని, “మీ అమ్మగారు,\nనా చాకిరీకి ఎర్రఏగాణీ అయినా ఇవ్వరుగాని,\nవారానికోసారి అరిసెలు చేయిస్తారు! ఊరి\nనుంచి మా అక్క పిల్లలొచ్చారు. ఈ రోజు\nనాకు కుదరదు,” అన్నది.\nఇది విని రంగడి గుండె జారిపోయింది.\nఈ రోజు జాతరకు వెళ్ళడానికి సమయం\nదాటింది. రేపు ఈ అరిసెల వ్యవహారం పెట్టు\nకుంటే అసలు కుదరదు. జాతరకు రేపైనా\nతీసుకుపోకపోతే పెళ్ళాం అలిగి పుట్టింటికి\nవెళ్ళిపోవడం ఖాయం!\nఏవిధంగానైనా, ఈ అరిసెల పీడ వది\nలించుకోవాలని రంగడు అనుకుంటూండ\nగానే, వాడికి తిరుగులేని చక్కని ఆలోచన\nరానే వచ్చింది. వాడు, సుబ్బమ్మకుతన ఆలో\nచన చెప్పి, “ఇన్నాళ్ళూ శ్రమపడి అరిసెలు\nచేసినందుకు, నీకు కొంత డబ్బు ముడు\nతుంది. ఆ పైన అరిసెలు చేసే వెట్టిచాకిరీ\nకూడా తప్పుతుంది,” అన్నాడు.\n“అలాగే చేద్దాం!” అన్నది సుబ్బమ్మ సంతో\nషంగా.\nఆ రోజు అరిసెలు తయారుకావని రంగడి\nద్వారా వింటూనే, కోటిలింగం ప్రయాణం\nవాయిదా వేసుకున్నాడు.\nఆ సాయంత్రం పెరట్లోని బావి పక్కనున్న\nమామిడి చెట్టు కింద కూర్చుని వున్న కోటి\nలింగంతో, రంగడు, “చిన్నయ్య గారూ!\nసుబ్బమ్మ మనకైతే అరిసెలు రేపుగాని\nచెయ్యనన్నది కానీ, అక్క పిల్లలకు మాత్రం\nఎలాంటి అరిసెలు చేసి పెట్టిందనుకున్నారు!\nవాళ్ళు తింటూంటే, నాకే నోరూరి పోయింది.\nకరకర మనే చప్పుడు. నేతిలో వేయించిం\nదేమో, తేనె రంగులో ఘుమఘుమలాడుతు\nన్నాయి!” అన్నాడు.\nఆ మాటలు వింటూనే కోటిలింగం నాలుక\nచప్పరించి, “నువ్వు చెప్పింది బాగానే వుంది.\nకానీ ఎవరింట్లోవో మన చేతికెలా దొరుకుతా\nయిరా?\" అన్నాడు.",
            "book_page_end": 57,
            "ఇస్తానన్నానుగా!": "న్నది సుబ్బమ్మ,\nకోటిలింగాన్ని చూస్తూనే.\n“ఇంతకాలంగా అరిసెలు చేస్తూ డబ్బు\nపుచ్చుకోలేదట. ఈ పాతిక రూపాయలూ ఇద్దా\nమని వచ్చాను,” అంటూ కోటిలింగం, సుబ్బ\nమ్మకు డబ్బిచ్చాడు.\nఅంతలో రంగడు, “అన్నట్టు, సుబ్బమ్మా!\nఏనాడో ఊళ్ళు పట్టి పోయాడనుకున్న నీ\nమొగుడు, నాలుగు రోజుల క్రితం పట్నంలోని\nపెద్ద బజారులో, మా బావమరిదికి కనిపించా\nడట! మనిషి బాగా ఒళ్ళు చేశాడనీ, ముఖానికి\nమాంచి నిగారింపు వచ్చిందనీ, మావాడంటు\nన్నాడు!\" అన్నాడు.\nసుబ్బమ్మ, అల్లుడిముందు, ఇల్లు వదిలిన\nమొగుడి సంగతి మాట్లాడడం ఇష్టం లేని\nదానిలా ముఖం పెట్టి, రంగణ్ణి వీధివాకిటికేసి\nతీసుకుపోయింది.\nరంగడు వెళ్ళే ముందు అల్లుడికి సైగ\nచేశాడు.\nఅరక్షణం కూడా ఆలస్యం చెయ్యకుండా,\nకోటిలింగం వంటింట్లోకి వెళ్ళాడు. అక్కడ\nకాలి మునివేళ్ళ మీద నిలబడి, జాడీలోంచి\nచేతికందినన్ని తీసి గబగబా పైపంచలో\nమూట కట్టాడు. ఇంకా తనలోని ఆశ తీరక\nజాడీని మళ్ళీ వంచి మరొకటి తీసి ఆత్రంగా\nకొరికాడు.\nఅంతే! కోటిలింగం నోరు భగ్గుమనడమే\nకాక, ఎర్రచీమలు అతడి ముఖాన్నీ, చేతులనూ\nకుట్టసాగాయి. ఇంతకూ అతడనుకున్నట్టు\nజాడీలో వున్నవి అరిసెలుకాదు, పశువులకు\nమేపే తెలకపిండి అచ్చులు!\nఎంత దులిపినా వదలకుండా, ముఖ\nమంతా ఎర్ర చీమలు కుడుతూండగా, కోటి\nలింగం చిన్నగా మూలుగుతూ ఎవరికంటా\nపడకుండా పెరట్లోకి పోయి గోడదూకి వీధి\nలోకి చేరాడు.\nఅతడి కోసమే ఎదురు చూస్తున్న వాడిలా\nరంగడు, కోటిలింగాన్ని సమీపించి, “ఏం\nజరిగింది, చిన్నయ్యగారూ! సుబ్బమ్మకు మాట\nమాత్రంగానైనా చెప్పకుండా, ఇలా గోడ గెంతి\nరావడం ఏం మర్యాద అనిపించుకుంటుంది?”\nఅన్నాడు కోప్పడుతున్నట్టు.\nకోటిలింగం చిన్నగా, “అంత పెద్దగా మాట్లా\nడకురా రంగడూ! ఇల్లు చేరాక జరిగిందేమిటో\nచెబుతాను. అయితే, ఆ రహస్యాన్ని కడుపు\nలోనే దాచుకోవాలి. సరే, ముందు ఈ పది\nరూపాయలూ వుంచుకో!\" అంటూ రంగడికి\nడబ్బిచ్చాడు.\nకోటిలింగం అరగంట తరవాత ఇంటికి\nవస్తూనే, గౌరమ్మతో, “అత్తా! ఈ మధ్య నాకు\nనూనె వస్తువులూ, ఆ మాటకొస్తే నేత్తో చేసిన\nపిండి వంటలు కూడా పడడంలేదు. పొద్దున\nతిన్న గారెలవల్ల పైత్యం చేసి ముఖం మీద\nదద్దుర్లు వచ్చాయి. ఇక ఈ జన్మలో అరిసెల\nమాట తలచనే కూడదని ఒట్టేసుకున్నాను.\nవచ్చిన మర్నాడే వెళ్ళిపోతున్నామని ఏమీ\nబాధపడకు. తెల్లవారుతూనే, నేనూ మీ\nఅమ్మాయి బయలుదేరి మా ఊరెళ్ళిపోతు\nన్నాం,” అన్నాడు.\nఅల్లుడిమాటలురంగడితో పాటు గౌరమ్మ కు\nకూడా చాలా సంతోషం కలిగించాయి."
        },
        {
            "title": "గొప్పయోగం",
            "book_page_start": 58,
            "pdf_page_start": 58,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "సాహసంతో, ధైర్యంతో కలలను నిజం చేసుకోవచ్చు.",
            "keywords": [
                "కొమరయ్య",
                "పశువుల కాపరి",
                "కల",
                "సింహాసనం",
                "గాంధార రాజు"
            ],
            "characters": [
                "కొమరయ్య (కొమరసింహుడు)",
                "రాజకుమార్తె",
                "దొంగల నాయకుడు",
                "రాబందు",
                "గుంటనక్క",
                "భల్లూకం",
                "గాంధార రాజు"
            ],
            "locations": [
                "పల్లెటూరు",
                "బాలాభిపురం",
                "గాంధార రాజ్యం"
            ],
            "content": "చాలాకాలం కిందట ఒకానొక పల్లెటూరిలో\nకొమరయ్య అనే పశువుల కాపరి ఒకడు\nఉండేవాడు. అతడు యువకుడు, మంచి\nధైర్యశాలి. ఈ కారణం చేత అతగాడి ఆలో\nచన ఎప్పుడూ దేశాలు చూడటం మీదా, గొప్ప\nగొప్ప యుధ్ధాల్లో పాల్గొనటం మీదా ఉంటూ\nవుండేది.\nఒకనాడు కొమరయ్య ఇలాగే ఆలోచిస్తూ\nపశువులను మేతకు వదిలి ఒక చెట్టుకింద\nపడుకున్నాడు. కాసేపటికల్లా అతడికి నిద్ర\nపట్టింది. ఇక ఆ నిద్రలో విచిత్రమైన కల\nవచ్చింది.\nతను ఒక కొండ ఎక్కుతున్నట్టూ, కొండ\nకొన చేరేసరికి ఒక సింహాసనంలో తను\nకూర్చున్నట్టూ, అలా సింహాసనంలో కూర్చున్న\nతన పక్కనే రాణీ వేషంలో వున్న ఒక సుందరి\nకూడా కనిపించింది. ఇదేమిటా అని ఆశ్చర్య\nపోతూ అతడు తన తల తడిమి చూసుకునే\nసరికి నెత్తిమీద ఒక రత్నకిరీటం చేతికి తగి\nలింది.\n“నేను రాజును! రాజును!” అంటూ నిద్ర\nలోనుంచి కళ్ళు తెరిచి చుట్టూ కలయచూశాడు\nకొమరయ్య. అంతా వట్టిదే అని అతడికి\nతెలిసిపోయింది. దూరంగా మేస్తూవున్న పశు\nవులూ, చెట్టుకింద తనూ. “ఎంత మంచి\nకల వచ్చింది!\" అనుకుంటూ ఆలోచనలో\nపడ్డాడు కొమరయ్య.\nఆ మరుసటి రోజు కూడా అదే కల\nవచ్చింది. దానితో కొమరయ్యకు కల నిజ\nమవుతుందేమో అనిపించింది. “రేపూ సరీగా\nఇలాగే కల వస్తే ఆ కనబడే కొండ ఎక్కు\nతాను. ఏమో, ఆకొండ అవతల వున్న బాలాభి\nపుర రాజ్యానికి నేను రాజును అవుతానేమో!”\nఅనుకున్నాడు కొమరయ్య.\nఆ మూడవ రోజున కూడా కొమరయ్యకు\nఅదే కల వచ్చింది. ఇక ఈ గొడ్లకాపరి పని\nలాభం లేదనుకున్నాడు. చెట్టుకింద నుంచి\nలేచి కొండకేసి బయలుదేరాడు. సాయంత్రా\nనికి ఎలా అయితేనేం శ్రమపడి కొండపైకి\nచేరాడు. కాని అక్కడ సింహాసనం లేదు, రాణీ\nలేదు. అయినా, కొమరయ్య ఎంతమాత్రం\nనిరుత్సాహపడలేదు. చీకటి పడేసరికి కొండ\nదిగి తిన్నగా బాలాభిపుర రాజ్యంలో ప్రవేశిం\nచాడు.\nఅప్పటికి కొమరయ్యకు బాగా ఆకలి\nవేసింది. చుట్టుపక్కల ఎక్కడైనా పల్లెగాని,\nజన సంచారం గాని కంటబడుతుందేమో\nఅని చూశాడు. చీకటీ, కీకారణ్యం తప్ప మరేం\nకనబడలేదు. సరే, ఈ రాత్రికి ఇక్కడే చెట్ల\nకింద పడుకుని, తెల్లవారి ఏదైనా గ్రామం\nచేరుదామనుకున్నాడు.\nకొమరయ్య అక్కడ వున్న చెట్టుకింద\nకాళ్ళు ముడుచుకుని పడుకున్నాడు. ఆకలి\nదహించుకుపోవటం చేత నిద్ర సరిగా పట్టింది\nకాదు. అంతలో ఆ పక్కనే గుర్రాల సకిలింపూ\nనలుగురైదుగురు మనుషులు మాట్లాడుకోవ\nటంఅతడి చెవిని పడింది.\nకొమరయ్య చెవులు రిక్కించి వాళ్ళ\nమాటలు వినసాగాడు. అక్కడికి కొంచెం\nదూరంలో చెట్లుచాటున ఒక పాడుబడిన\nఇల్లువుందని వాళ్ళ సంభాషణని బట్టి గ్రహిం\nచాడు. ఆ అశ్వికులు ఈ రాత్రికి ఆ పాడు\nపడిన కొంపలో తలదాచుకుందామనుకుంటు\nన్నారు. కొమరయ్య చెట్టుకింది నుంచి లేచి\nచడీచప్పుడూ లేకుండా వాళ్లని వెంబడిం\nచాడు.\nకొద్దిసేపటికి వాళ్లు ఆ పాడుపడిన ఇంటికి\nచేరారు. అందరూ గుర్రాలు దిగి, ఇంట్లో\nప్రవేశించి దుప్పట్లు పరుచుకొని పడుకున్నారు.\nకొమరయ్య, ఏం చేయటమా అని ఆలోచిస్తూ\nఆ ఇంటి గోడ పక్కనే చీకట్లో నిలబడ్డాడు.\nవాళ్ళు దొంగలేమో అన్న భయం కూడా కలి\nగింది కొమరయ్యకు. కాసేపటికల్లా కొమరయ్య\nఅనుమానించింది నిజమే అని తేలింది.\nవాళ్ళలో ఒకడు అధికార స్వరంతో ఇలా\nఅడిగాడు:\n“ఒరే రాబందూ! ఇవ్వాళ నువ్వు ఏం సంపా\nదించావు?”\nఅందుకు బదులుగా ఆ రాబందు పేరు\nకలవాడు వినయంగా, \"అయ్యా, ఇవాళ\nకలలో కూడా కనపడని గొప్ప వస్తువు ఒకటి\nసంపాదించాను. వాడెవడో పెద్ద షావుకారులా\nఉన్నాడు. వాడిచొక్కాదొంగిలించాను. మనకు\nధనం కావాలనుకున్నప్పుడల్లా ఆ చొక్కా\nజేబులు తిరగవేస్తేసరి, మొహిరీలురాలతై,”\nఅన్నాడు.\n‘భలే' అని మెచ్చుకున్నాడు వాళ్ళ నాయ\nకుడు. తరవాత “అరే గుంటనక్కా! నీ సంపా\nదన ఏమిటి?\" అన్నాడు.\nఅందుకు గుంటనక్క పేరు గలవాడు.\n\"అయ్యా, ఇవ్వాళ అదృష్టం పండి, ఒక సైన్య\nనాయకుడు ప్రాణాపాయస్థితిలో నాకంట\nబడ్డాడు. అతడి ముక్కోణాల శిరోవేష్ఠం కాజే\nశాను. అది తలమీద ధరిస్తే- కావాలను\nకున్నప్పుడల్లా మూడు దిశల కేసి అంబుల\nవర్షం కురిపిస్తుంది!\" అన్నాడు.\n“భలే! నువ్వోయ్ నిజమైన గుంటనక్కవి.\nసరే, నువ్వోయ్ భల్లూకం! నీ సంపాదన?”\nఅన్నాడు దొంగల నాయకుడు.\n\"అయ్యా, నేను ఒక కత్తి సంపాదించాను.\nమనకు కావాలనుకున్నప్పుడు దాన్ని భూమి\nమీద పొడిస్తే - తడవకు వెయ్యి మంది\nసైనికులు భూమి నుంచి పుట్టుకొస్తారు!”\nఅన్నాడు భల్లూకం.\n\"చాలా బావుంది! వాటిని ఆ గోడకు\nజాగ్రత్తగా తగిలించి ఇక నిద్రపొండి. తెల్లవారి\nమనకు చాలా పనులున్నాయి,” అన్నాడు\nదొంగల నాయకుడు.\nకొమరయ్య వాళ్ళ సంభాషణ విన్నాడు.\nదొంగలు నిద్రపోగానే, గోడకు తగిలించి\nవున్న చొక్కా, కత్తీ, శిరోవేష్ఠం మెల్లగా తీసు\nకుని అక్కడినుంచి చడీ చప్పుడు లేకుండా\nపారిపోయాడు.\nరెండు మూడు రోజులకల్లా బాలాభిపురం\nచేరి, రాజదర్శనం కోసం అడిగాడు.\n“నువ్వెవరివి? రాజదర్శనం అంత తేలిక\nఅనుకున్నావా?” అన్నారు కోట కాపలావాళ్ళు.\n“ఓహో అలాగా! ఐతే మీరు నా పేరే\nవినలేదన్న మాట? మహావీరుడు కొమర\nసింహుడు తెలియదా?” అన్నాడు కొమరయ్య\nకళ్ళెర్ర చేస్తూ.\n“మీరు... మీరు మహావీరులైన కొమర\nసింహులా! రండి, దయచేయండి!\" అంటూ .\nకాపలావాళ్ళు కొమరయ్యను రాజు దగ్గిరకు\nతీసుకుపోయారు.\nఆ సమయంలో సింహాసనం పక్కన\nరాజకుమార్తె కూడా వుంది. ఆమెను చూడగానే\nకొమరయ్యకు తన కల నిజం అవుతున్నట్టు\nతోచింది. కిరీటం తప్పితే, ఆమె అచ్చగా\nఅతడు కలలో చూసిన రాణీలాగే ఉంది.\nరాజు, కొమరయ్యను చూసి, \"నీకేం\nకావాలి?\" అని అడిగాడు.\nకొమరయ్య తన దగ్గిర వున్న శిరోవేష్ఠం,\nకత్తి సంగతి మాత్రం చెప్పాడు. అనేక\nయుద్ధాల్లో అరితేరిన వీరుణ్ణి అని తెలియ\nపరిచాడు.\n“కావాలంటే, ఈ ప్రపంచాన్నే జయించి\nమీకు పట్టాభిషేకం జరపగలను!” అన్నాడు\nకొమరయ్య ఆఖరికి.\nరాజు అతని మాటలు విని పరమానందం\nపొందాడు.\n“సరే, నువ్వు ప్రపంచాన్ని తరవాత\nజయించవచ్చు, చేతనైతే ముందు నా రాజ్యం\nమీదికి పెద్ద సేనతో దండెత్తి వచ్చిన గాంధార\nరాజును ఓడించు!\" అన్నాడు రాజు.\n\"అదెంత పని! కానీ, నా కోరిక ఒకటి\nవుంది. నేను గాంధార రాజును జయించిన\nతరువాత, మీ కుమార్తెను నాకిచ్చి వివాహం\nచేస్తారా?\" అని అడిగాడు కొమరయ్య నదురూ\nబెదురూ లేకుండా.\nఅందుకు రాజు చిన్నగా నవ్వి, 'సరే'\nఅన్నాడు.\nఆయనకు గాంధార రాజు వల్ల తన రాజ\nరికానికే పెద్ద ముప్పు వచ్చేట్టు కనబడింది.\nపైగా అంత బలశాలిని జయించినవాడికి తన\nకుమార్తెను ఇచ్చి వివాహం చేయటం అన్ని\nవిధాలా తనకే గౌరవప్రదం అనుకున్నాడు\nరాజు.\nఇక కొమరయ్య కొద్దిమంది సైనికులను\nవెంటబెట్టుకుని వెళ్ళి గాంధార రాజును ఎది\nరించాడు. ఘోరయుద్ధం జరిగింది. ఇరు\nపక్షాలలోనూ చాలామంది సైనికులు మరణిం\nచారు.\nకొమరయ్య, తనకు సైనికుల అవసరం\nవున్నదని తోచినప్పుడల్లా కత్తిని భూమిలో\nగుచ్చి వెయ్యిమంది సైనికులను రప్పించే\nవాడు. పైగా అతడి శిరోవేష్ఠం నుంచి వెడ\nలిన బాణాలు శత్రుసైన్యాన్ని చీకాకుపరిచి\nహతమార్చసాగినై.\nసాయంత్రం అయ్యేసరికి చావగా మిగి\nలిన కొద్దిమంది సైనికులతో గాంధార రాజు\nపారిపోయాడు. విజయుడైన కొమరయ్య\nజయ జయధ్వానాలు చేస్తూన్న సైనికులు\nవెంటరాగా సరాసరి బాలాభిపుర రాజు దగ్గ\nరకు వెళ్ళాడు.\nరాజు, కొమరయ్యను అభినందించాడు.\n“కొమరసింహా! నీకన్న వీరుడైన అల్లుడు\nనాకు దొరకడు. నేను వృద్ధుణ్ణి అయ్యాను\nకనుక, ఇప్పుడే నిన్ను బాలాభిపుర రాజ్యానికి\nపట్టాభిషిక్తుణ్ణి చేస్తున్నాను,” అన్నాడు మంద\nహాసం చేస్తూ.\nకొమరయ్యకు, రాజకుమార్తెతో వైభవంగా\nవివాహం జరిగింది. తరవాత రాజ్యాభిషిక్తుడు\nకూడా అయ్యాడు. సింహాసనం మీద అతడు\nకూర్చున్నప్పుడు, పక్కనే రాకుమార్తె కిరీటం\nధరించి కూర్చున్నది.\n“నేను కలలో చూసిన రాణీయే ఈమె!”\nఅనుకొని కొమరయ్య ఎంతగానో మురిసి\nపోయాడు.\nఇంత గొప్ప వీరుణ్ణి పెళ్లాడగలిగిన తన\nఅదృష్టానికి రాజకుమార్తె కూడా చాలా\nసంతోషించింది.",
            "book_page_end": 62,
            "ఇస్తానన్నానుగా!": null
        },
        {
            "title": "ప్రకృతి వింతలు",
            "book_page_start": 63,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "విశేషాలు",
            "moral": "చందమామ బృందం",
            "keywords": [
                "పక్షులు",
                "మల్లీ ఫౌల్",
                "గుడ్లు",
                "డినోజార్స్",
                "శిలాజాలు"
            ],
            "characters": [],
            "locations": [
                "ప్రపంచం",
                "ఆస్ట్రేలియా",
                "గుజరాత్"
            ],
            "content": "ప్రకృతి వింతలు\nఒకానొకప్పటి పక్షులు!\nప్రపంచంలో మొత్తం మీద 9,600 రకాల పక్షులు\nఉన్నట్టు ఒక అంచనా. అయితే వాటిలో 6000\nరకాల పక్షుల సంఖ్య రోజురోజుకూ తగ్గిపోతున్నది.\nఇంకా 1000 రకాల పక్షులు నశించిపోయే స్థితికి\nచేరుకోవడం విచారకరమైన విషయం. దీనికి కారణం\nఏమిటి? ఇంకే\nముంది? మన\nపెరట్లో చెట్టు\nచేమలుంటేనే\nకదా పక్షులు\nవస్తాయి. లేక\nపోతే ఏంచేస్తా\nయి పాపం?\nరోజురోజుకూ\nపరిసరాలమీద\nమనిషి దాడి ఎక్కువవుతున్నది. తన అవసరాలకోసం\nమనిషి చెట్టుచేమలను నాశనం చేస్తున్నాడు. పర్య\nవసానంగా పక్షుల సంఖ్యకూడా క్రమక్రమంగా తగ్గి\nపోతున్నది. ఉదాహరణకు, యూరపుకు చెందిన\nతెల్ల కొంగనూ, ఉత్తర అమెరికాకు చెందిన పసుపు\nముక్కు కోకిలనూ ఇప్పుడు ఒకానొకప్పటి పక్షులుగానే\nచెప్ప వలసి ఉన్నది!\nపొదగడంలో నేర్పరి!\nచలిగా వుంటే మనం దుప్పటి కప్పుకుంటాం;\nచలిమంట వేసుకుంటాం; ఎండలో నిలబడతాం;\nఎలక్ట్రిక్ రూమ్ -- హీటర్ ఉపయోగిస్తాం. మరి బట్ట\nబయలులో వుండే పక్షులెలా చలికి తట్టుకో గలుగు\nతున్నాయి? ముఖ్యంగా గుడ్లు పొదగడానికి కావలసిన\nవెచ్చదనాన్ని అవి ఎలా సమకూర్చుకుంటాయి?\nవీటికి ప్రకృతిసిద్ధంగానే ఆ శక్తి ఉన్నది. ఉదాహరణకు,\nపొదగడంలో నేర్పరి అయిన 'మల్లీ ఫౌల్'ను తీసుకో\nవచ్చు. ఇది ఆస్ట్రేలియాకు చెందిన పక్షి. ఆడ పక్షి\nగుడ్లు పెట్టే సమయానికి, మగ పక్షి 1 మీ॥లోతు\n3 మీ|| వెడల్పుగల పల్లం తవ్వి, ఆకులు అలములతో\nనింపుతుంది. అవి మగ్గడం ప్రారంభం కాగానే వెచ్చ\nదనం పుట్టుకొ\nస్తుంది. అప్పుడు\nమగ పక్షి అక్కడ\nముక్కుతో రం\n'ధ్రం చేత్తసుంది.\nఆడపక్షి అం\nదులో క్రమంగా\nవారానికొక గుడ్డు\nప్రకారం ఆరు\nనెలల పాటు పెడుతుంది. పొదగడానికి కావలసిన\nవెచ్చదనం ఉన్నదా? లేదా? అని మగపక్షి ముక్కుతో\nపొడిచి గమనిస్తూ, అవసరానికి తగినట్టు ఇసుకను\nనింపడం గాని, తీసివేయడంగాని చేస్తుంది. ఆ తర\nవాత గుడ్లలోనుంచి వారానికొక పిల్ల పిగిలి బయటకు\nవస్తుంది.\nఇండియాలో రాక్షస బల్లులు!\nమన దేశంలో కూడా డినోజార్స్ అనబడే రాక్షస\nబల్లులు తిరిగేవని నమ్మవలసి ఉన్నది. గుజరాత్లోని\nఖేరా జిల్లాలో శిలాజాలుగా మారిన 1,000 గుడ్లు\nగత పదేళ్ళలో బయటపడ్డాయి. 11 సెం. మీ. ఎత్తు,\n7 సెం.మీ. వెడల్పుగల ఈ గుడ్లు శిలాజాలుగా మార\nడంవల్ల చాలా బరువుగా ఉన్నాయి. ఇవి డినోజార్స్\nగుడ్లు కావచ్చునని భావి\nస్తున్నారు. పంజాబు విశ్వ\nవిద్యాలయానికి చెందిన\nపరిశోధకులు ఈ గుడ్లు\n65,000,000 సంవత్స\nరాల నాటివై ఉండవచ్చని\nఅభిప్రాయపడుతున్నారు!",
            "book_page_end": 63,
            "ఇస్తానన్నానుగా!": null
        }
    ],
    "statistics": {
        "total_stories": 16,
        "author_counts": {
            "చందమామ బృందం": 9,
            "మల్లవరపు మనోహరరెడ్డి": 1,
            "రాఘవరాజు పట్టాభిరామరాజు": 1,
            "జె. ఉదయనాగ శిరీష": 1,
            "వసుంధర": 1,
            "వారణాశి శ్రీరామకృష్ణ": 1,
            "విజయధ్వజం": 1,
            "మాచిరాజు కామేశ్వరరావు": 1
        },
        "genre_counts": {
            "విశేషాలు": 3,
            "జానపద కథ": 3,
            "నీతి కథ": 3,
            "బేతాళ కథ": 1,
            "విజ్ఞానం/విశేషాలు": 1,
            "విజ్ఞానం/మతం": 1,
            "క్విజ్": 1,
            "హాస్యం": 2,
            "పౌరాణిక ధారావాహిక": 1
        }
    }
}