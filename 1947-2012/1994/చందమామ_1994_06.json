{
    "book_id": "చందమామ_1994_06",
    "stories": [
        {
            "title": "చదువు 'బరువు'",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సంపాదకీయం",
            "moral": "పిల్లల విద్య భారంగా మారకూడదు మరియు ప్రాథమిక స్థాయిలో సంస్కరణలు శ్రేయస్కరం.",
            "keywords": [
                "చదువు",
                "విద్య",
                "యశ్పాల్ కమిటీ",
                "పుస్తకాల బరువు",
                "పాఠశాలలు"
            ],
            "characters": [
                "విద్యార్థులు",
                "మేధావులు",
                "కేంద్ర ప్రభుత్వం",
                "యశ్పాల్"
            ],
            "locations": [
                "భారతదేశం"
            ],
            "content": "వేసవి సెలవులు ముగిసి నూతన విద్యాసంవత్సరం ప్రారంభం కావడంతో—పాత మిత్రులను మళ్ళీ కలుసుకోవడం, కొత్త పుస్తకాలు, కొత్త పాఠాలు అంటూ పిల్లల మధ్య హడావుడి ఆరంభమవుతుంది.\n\nపాఠ్యపుస్తకాలు అనగానే పిల్లలు మోయలేక మోసుకుపోయే పుస్త కాల సంచులే మనకు గుర్తుకు వస్తాయి. రోజురోజుకు పెరుగుతూన్న విజ్ఞానాన్ని పిల్లలకు అందించి, వాళ్ళను సమర్థులైన విద్యావంతులుగా తీర్చిదిద్దడం విద్యాలయాల ప్రధాన కర్తవ్యం కాని, పిల్లలు దానిని ఎంతవరకు జీర్ణించుకుంటున్నారు? మునుముందు ఆ విద్య వాళ్ళకు ఎంతవరకు ఉపయోగకరంగా ఉంటుంది? అన్న విషయాలను దృష్టిలో ఉంచుకోవడం కూడా అవసరమే. పిల్లలు మోసే తలకు మించిన ఈ పుస్తకాల బరువు పట్ల కొందరు మేధావులు పార్లమెంటులో తీవ్రమైన నిరసన వ్యక్తం చేసిన విషయం కూడా ఇక్కడ గమనించతగ్గ విషయం!\n\nఈ విషయంగా వచ్చే ఫిర్యాదులను పరిశీలించి, తగిన సిఫార్సులు చేయడానికి కేంద్ర ప్రభుత్వం యశ్పాల్ కమిటీని ఏర్పాటు చేసింది. పుస్తకాల బరువు తగ్గించాలనీ, మరీ చిన్నతరగతులకు ఇంటర్వ్యూలు రద్దు చేయాలనీ, 'హెూమ్వర్క్'ను క్రమబద్ధం చేయాలనీ యశ్పాల్ కమిటీ సిఫార్సు చేసింది. ఈ సిఫార్సులను కేంద్రీయ విద్యాలయాలు, నవోదయ పాఠశాలలు ఈ విద్యాసంవత్సరం నుంచే అమలు చేయ డానికి నిర్ణయించినట్టు తెలుస్తున్నది. మరి, మిగతా విద్యాసంస్థల మాటే మిటి? ఇప్పుడు కనీసం ప్రాథమిక స్థాయి నుంచయినా ప్రారంభించడం శ్రేయస్కరం!",
            "book_page_end": 7
        },
        {
            "title": "దక్షిణ ఆఫ్రికాలో నవోదయం!",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వార్తలు - విశేషాలు",
            "moral": "స్వేచ్ఛ మరియు సమానత్వం కోసం పట్టుదలతో కూడిన అహింసా పోరాటం విజయాన్ని సాధిస్తుంది.",
            "keywords": [
                "నెల్సన్ మండేలా",
                "జాతివివక్షత",
                "దక్షిణాఫ్రికా",
                "అహింసాయుత పోరాటం",
                "గాంధీజీ"
            ],
            "characters": [
                "నెల్సన్ మండేలా",
                "మోహన్దాస్ కరం చంద్ గాంధీ",
                "డీక్లర్క్",
                "శ్వేతజాతి ప్రజలు",
                "నల్లజాతి ప్రజలు"
            ],
            "locations": [
                "దక్షిణాఫ్రికా",
                "కేప్ టౌన్",
                "ప్రిటోరియా",
                "జోహాన్స్ బర్గ్",
                "డర్బాన్",
                "పోర్ట్ ఎలిజబెత్"
            ],
            "content": "“దక్షిణ ఆఫ్రికా రిపబ్లిక్కు విశ్వసనీయంగా ఉండగలనని ప్రమాణం చేస్తున్నాను,\" అని చెప్పి నెల్సన్ మండేలా మే 10వ తేదీ ఆ దేశ అధ్యక్ష పద విని చేపట్టాడు. అంతకు ముందురోజున జరిగిన నూతన పార్లమెంటు తొలి సమావేశంలో ఆయనను దేశాధ్యక్ష పదవికి ఏకగ్రీవంగా ఎన్నుకోవడం జరిగింది. ఆ విధంగా ఆయన దక్షిణ ఆఫ్రికాకు మొట్టమొదటి నల్లజాతి అధ్యక్షుడయ్యాడు.\n\nదక్షిణాఫ్రికాలో లభ్యమయ్యే బంగారం, మరికొన్ని ఖనిజాల చేత ఆకర్షింపబడి, ఐరోపా దేశస్థులు అడుగు పెట్టడంతోనే, స్థానికులయిన నల్లజాతి ప్రజలను అణగదొక్కడం ప్రారంభించారు. 1652వ సం||లో డచ్ ఈస్టిండియా కంపెనీ, కేప్టాన్లో ప్రవేశించి, అక్కడి నుంచి తమ వలస ప్రాంతాన్ని లోపలికి విస్తరించుకుంటూ పోయింది. హిందూమహాసముద్రం, అరేబియా సముద్రం, అట్లాంటిక్ మహా సముద్రం గుండా వెళ్ళే ఓడలు, ఆఫ్రికా ఖండం దక్షిణాగ్రంలో వున్న 'కేప్ ఆఫ్ గుడ్ హెూప్'ను చుట్టి వెళ్ళేవి. ఆ విధంగా అది ఆదాయానికి కేంద్రంగానూ, నౌకాయా నానికి కీలకస్థానంగానూ రూపొందింది. ఈ కారణాల వల్ల మరొక వంద సంవత్సరాలలో బ్రిటన్ అక్కడ స్థానం సంపాయించింది.\n\nఅక్కడ చేరిన శ్వేతజాతి వాళ్ళు, స్థానికులయిన నల్లజాతి వాళ్ళను లోపలికి తరుమ గొట్టారు. నిర్దిష్ట ప్రాంతాలు దాటి రాకుండా కట్టడిచేశారు. వ్యాపార స్థలాలలో, ఆస్పత్రులలో, పాఠశాలలలో నల్లజాతి వారికి ప్రవేశం లేకుండా చేశారు. నల్లజాతి ప్రజలు తాము ఒకప్పుడు నివసించిన ప్రాంతాల మీద హక్కు లను పూర్తిగా కోల్పోయారు. అల్పసంఖ్యాకులయిన శ్వేతజాతీయులు తమ ఆధిక్యతను నిలుపుకోవడానికి జాతివివక్షతా సిద్ధాంతాన్ని ప్రవేశ పెట్టి, అమలు చేశారు.\n\nఅలా జాతివివక్షతకు గురైన వాళ్ళలో మన భారతీయులు కూడా ఉన్నారు. వీళ్ళందరూ మన దేశంలోని గుజరాత్, మహారాష్ట్ర, దక్షిణాది రాష్ట్రాల నుంచి వెళ్ళి స్థిరపడిన వాళ్ళే. ఇంగ్లాండు నుంచి బారిష్టర్ డిగ్రీ పొందివున్నప్పటికీ, మోహన్దాస్ కరం చంద్ గాంధీని, నల్లజాతివాడు కావడంవల్ల దక్షిణా ఫ్రికాలో మొదటి తరగతి రైలుపెట్టె నుంచి గెంటివేసిన ఉదంతం మన మందరం ఎరిగినదే. ఇది 1890వ సం॥ ప్రాంతంలో జరిగినది. ఈ జాతివివక్షతా సిద్ధాం తాన్ని వ్యతిరేకించి గాంధీజీ 'నేటాల్ ఇండియన్ కాంగ్రెస్'ను స్థాపించి, అహింసాయుత పోరాటం సాగించాడు.\n\nగాంధీజీ సాగించిన సత్యాగ్రహ పోరాటం, నెల్సన్ మండేలాకు ప్రేరణ కలిగించింది. ఆయన ఆఫ్రికన్ నేషనల్ కాంగ్రెస్ (ఏ.ఎన్.సి) ద్వారా తన జాతి జనుల హక్కుల కోసం పోరాటం ప్రారంభించాడు. 1948వ సం||లో ప్రభు త్వం జాతివివక్షతను చట్టబద్ధం చేసింది. దాంతో శ్వేతజాతి ప్రభుత్వాన్ని అధికారం నుంచి తొలగించడానికి ఏ.ఎన్.సి. పోరా టంమొదలు పెట్టింది. శ్వేతజాతి ప్రభుత్వం 1952వ సం||లో మండేలాను ఖైదు చేసి యావజ్జీవ కారాగార శిక్ష విధించింది. అయినా, ఏ.ఎన్.సి. పోరాటం సాగిస్తూ వచ్చింది. 1989 సం||లో అధ్యక్ష పదవిని చేపట్టిన డీక్లర్క్ ఈ సమస్యను గురించి తీవ్రంగా ఆలోచించ సాగాడు. ప్రపంచ వ్యాప్తంగా అనేక దేశాలు మానవ హక్కుల పునరుద్ధరణ కోసం దక్షిణ ఆఫ్రికా మీద ఆంక్షలు విధించాయి. దక్షిణాఫ్రికాలో జరిగిన క్రికెట్ పోటీలకు ప్రపంచ దేశాలు తమ జట్లను పంపలేదు. అలాగే ఇతర దేశాలలో జరిగిన పోటీలలో పాల్గొన డానికి దక్షిణ ఆఫ్రికాను నిషేధించాయి. ఒలింపిక్ క్రీడలలో సైతం దక్షిణ ఆఫ్రికా పాల్గొనలేక పోయింది. ఆఖరికి, డీక్లర్క్ జాతివివక్షతా చట్టాన్ని రద్దు చేయా లని నిర్ణయించి, దానికి తొలి మెట్టుగా నెల్సన్ మండే లాను జైలు నుంచి విడుదల చేశాడు. మండేలా అల్ప సంఖ్యాక శ్వేత జాతి ప్రభుత్వంతోనూ, జులుస్ వంటి ఇతర నల్లజాతి వర్గాలతోనూ సంప్రదింపులు జరపడానికి అంగీకరించాడు. నల్లజాతి ప్రజలు కూడా ఎన్నికలలో పాల్గొని, పార్లమెంటు సభ్యులయ్యే హక్కు కోసం వాదించి, విజయం సాధించాడు. సాధా రణ ఎన్నికలకు తేదీ నిర్ణయం జరిగింది. ఎన్నికలు న్యాయబద్ధంగానూ, స్వేచ్ఛగానూ జగడానికి వీలుగా, ప్రపంచదేశాలు తమ ప్రతినిధుల బృందాలను పర్య వేక్షించడానికి పంపాయి. ఎన్నికలు మొత్తంమీద శాంతియుతంగానే జరిగాయి. ఆఫ్రికన్ నేషనల్ కాంగ్రెస్ 62 శాతం పైగా ఓట్లు పొంది, అధ్యక్షుణ్ణి ఎన్నుకునే హక్కును సాధించింది. నెల్సన్ మండేలా ఏకగ్రీవంగా దేశాధ్యక్షుడుగా ఎన్ను కోబడ్డాడు. మండేలా తన పార్టీకి చెందిన ఒక నాయ కుణ్ణి, మాజీ అధ్యక్షుడు డిక్లర్క్నూ ఉపాధ్యక్షులుగా నియమించాడు. 39 మంది గల మంత్రి మండలిలో నలుగురు భారతీయ సంతతి వారికి స్థానం కల్పిం చాడు. భారతీయ సంతతికి చెందిన ఒక మహిళను పార్లమెంటు స్పీకర్గా ఎన్నుకోవడం చెప్పుకోతగ్గ విశేషం!\n\nతన ప్రారంభ ఉపన్యాసంలో నెల్సన్ మండేలా ఇలా అన్నాడు: “మనసులో ఎటువంటి భయాందోళ నలు లేకుండా, మానవతను నిలిపేలాగా నల్లజాతి ప్రజలూ, శ్వేతజాతి ప్రజలూ సమానంగా, గౌరవంగా జీవించే దక్షిణాఫ్రికా నిర్మాణం కోసం కృషి చేస్తాను!” ప్రపంచ ప్రసిద్ధి గాంచిన ఈ 'రాజకీయ ఖైదీ’ తనకు ప్రేరణ కలిగించి తన ప్రజల విజయానికి తోడ్పడిన మహాత్మాగాంధీ సిద్ధాంతాలను, ఎన్నటికీ మరిచిపోడని విశ్వసిస్తున్నాము.",
            "book_page_end": 10
        },
        {
            "title": "డబ్బు విలువ",
            "book_page_start": 11,
            "pdf_page_start": 11,
            "pdf_page_end": 15,
            "author": "వసుంధర",
            "genre": "జానపద కథ",
            "moral": "డబ్బు విషయంలో స్నేహధర్మాన్ని మరచి ప్రవర్తించకూడదు. పొదుపు యొక్క విలువను తెలుసుకోవాలి.",
            "keywords": [
                "పొదుపు",
                "వడ్డీ వ్యాపారం",
                "స్నేహం",
                "బాకీలు",
                "దుబారా ఖర్చు"
            ],
            "characters": [
                "సీతాకరుడు",
                "చంద్రరాజు",
                "చంద్రరాజు భార్య",
                "వీరభద్రుడు",
                "వీరభద్రుడి భార్య",
                "గురులింగాచారి"
            ],
            "locations": [
                "గ్రామం"
            ],
            "content": "సీతాకరుడు అనే ఆయన వడ్డీ వ్యాపారం చేసేవాడు. అప్పు కోసం వచ్చేవాళ్ళతో ఎంతో మర్యాదగా మాట్లాడతాడని, అంతా ఆయన దగ్గరకే వెళ్ళేవారు. కష్టం తెలియకుండా బాకీ వసూలు చేస్తాడని కూడా ఆయనకు పేరు.\n\nతనవద్దకు వచ్చే వారందరికీ అప్పివ్వా లంటే సీతాకరుడి ఆస్తి చాలదు. రోజు రోజుకు ఆయన వద్ద అప్పు చేసేవారి సంఖ్య పెరిగిపోతున్నది. అప్పు పుచ్చుకున్న వివరాలు రాయడానికీ, బాకీల వసూళ్ళకూ ఆయన నలుగురు గుమస్తాలను కూడా పెట్టుకున్నాడు.\n\nసీతాకరుడిలాగా వడ్డీవ్యాపారం చేయాలని చాలా మందికి వుంది. బాకీ వసూలు చేసే నేర్పు లేక వాళ్ళు సంకోచించేవారు. అలాంటి వాళ్ళలో చంద్రరాజు ఒకడు. ఆయనకు డబ్బాశ లేదు కానీ, తన దగ్గరున్న డబ్బుకు ఎంతో కొంత వడ్డీ సంపాదించాలని కోరిక. చంద్రరాజు బాగా ఆలోచించి ఒక ఉపా యం పన్నాడు. సీతాకరుడు నూటికి పదిహేను రూపాయలు వడ్డీగా తీసుకుంటాడు. అందులో సగంగా నూటికి ఏడున్నర రూపాయలే వడ్డీ అంటే, చాలామంది తనవద్దకే ఎగబడతారు. తక్కువ వడ్డీకి అప్పునిచ్చాడన్న కృతజ్ఞత కొద్దీ, అంతా తనకు వెంటవెంటనే బాకీలు తీర్చేస్తారు!\n\nఈ ఉపాయాన్ని చంద్రరాజు భార్యకు చెప్పాడు. ఆమె ఆయన కంటే తెలివైనది. ఆమె కాసేపాలోచించి భర్తతో, “మీరు తొందర పడి అప్పులివ్వకండి. క్షణాల మీద మన ఆస్తి అంతా అప్పులకు పోతుంది. వడ్డీ ఎక్కువైతేనే సీతాకరుడికి బాకీవసూలు కొంత కష్టంగా వుంది. తక్కువైతే, మన దగ్గరకు అప్పుల కోసం వచ్చే ఎక్కువమంది జనం నుంచి బాకీలు వసూలు చేయడం మరింత కష్టమవు తుంది. అటు మన ఆస్తీ పోతుంది, ఇటు సీతాకరుడికి మన పట్ల వున్న సదభిప్రా యమూ పోతుంది. ఆయన మనకు దూరపు బంధువు కూడా! ధర్మరాజంతటి సన్మార్గుడే యుద్ధంలో గెలిచే ఉపాయం తెలుసుకునేం దుకు, శత్రుపక్షాన వున్న భీష్ముడి వద్దకు వెళ్ళాడు. మీరు కూడా సీతాకరుడినే సలహా అడగండి. ఆ తర్వాత ఏం జరుగుతుందో చూడండి!” అని చెప్పింది.\n\nఏ కళనున్నాడో చంద్రరాజు, ఈ మాటలు నచ్చి సీతాకరుడి వద్దకు వెళ్ళాడు. ఆయన అంతా విని, “నువ్వు నావద్దకు రావడం మంచి పనే అయింది. వడ్డీవ్యాపారం అందరి వల్లా అయ్యే పనికాదు. డబ్బుతో వ్యవహారం కత్తి మీద సామువంటిది. అందులోని సాధక బాధ కాలన్నీ నాకు తెలుసు. అందుకే ఇంకా పెద్ద ఎత్తుకు నా వ్యాపారం పెంచబోతున్నాను. దాని కింకా డబ్బు కావాలి. నీవంటి వాళ్ళు నా దగ్గర డబ్బు దాచుకుంటే, నూటికి పది రూపా యల వడ్డీ ఇస్తాను. ఆ డబ్బును నేను వడ్డీకి తిప్పుకుని లాభం చేసుకుంటాను. అయితే నాదగ్గర డబ్బు దాచుకునేవాళ్ళు కనీసం అయిదు సంవత్సరాల దాకా తమ డబ్బును తిరిగి తీసుకోకూడదు,” అన్నాడు.\n\nఈ పద్ధతి చాలా బాగుందని చంద్రరాజుకు తోచింది. ఏమీ శ్రమ లేకుండా తన డబ్బుకు వడ్డీ వస్తూంటే, అంతకంటే కావలసిన దేముంది? తను నూటికి ఏడున్నరే వడ్డీ తీసుకోవాలనుకున్నాడు. సీతాకరుడు పది రూపాయలిస్తానంటున్నాడు. అంతా బాగానే వుంది కానీ, అయిదేళ్ళ పాటు డబ్బును తిరిగి తీసుకోకుండా వుండడం సాధ్యమా? మధ్యలో ఏదైనా ప్రాణావసరం వస్తే, ఏం చేయడం? ఎవరిని అడగడం?\n\nచంద్రరాజు సందేహం విని, \"అలాంటి పరిస్థితి వస్తే, నీ డబ్బులోంచి నాలుగింట మూడువంతుల దాకా, నా దగ్గర్నుంచే అప్పుగా తీసుకోవచ్చు. నీ డబ్బు హామీగా వుంది కాబట్టి, నేను నీ దగ్గర పన్నెండు శాతం వడ్డీ మాత్రమే తీసుకుంటాను. అందులో పది శాతం ఎలాగూ నీకు వచ్చేదే! అంటే రెండు శాతం వడ్డీతో నీకు అప్పు దొరుకుతుందన్న మాట! నువ్వెంత త్వరగా బాకీ తీర్చితే, అంత తక్కువ వడ్డీ నీకు నష్టమవుతుంది,” అన్నాడు సీతాకరుడు.\n\nఇదంతా ఏదో తిరకాసులా అనిపించి, వెంటనే ఏ మాటా చెప్పకుండా ఇంటికి వెళ్ళి భార్యను సలహా అడిగాడు చంద్రరాజు. ఆమె నవ్వి, “ఇది ఎంతో బాగుంది. మనకు అడపా దడపా పొలాల నుంచీ, కొబ్బరి తోటల నుంచీ డబ్బు అందుతూంటుంది. మనమది వృధాగా ఖర్చు చేస్తున్నాం. వడ్డీ వస్తుందంటే డబ్బు దాచుకోవాలనిపిస్తుంది గదా. వడ్డీ ఇవ్వాలి కాబట్టి ఎంతో అవసరం అయితే తప్ప అప్పు చెయ్యం. ఈవిధంగా వృధా ఖర్చులు తగ్గి మన ఆస్తిపాస్తులు పెరుగు తాయి,” అని వివరించింది.\n\nచంద్రరాజు మారాలోచన లేకుండా కొంత డబ్బు సీతాకరుడి వద్ద దాచుకున్నాడు.\n\nచంద్రరాజుకు పొరుగునే వీరభద్రుడనే అతను వుంటున్నాడు. వాళ్ళిద్దరూ చిన్ననాటి స్నేహితులు. ఆస్తిపాస్తుల్లో ఇద్దరూ సమానమే అయినా, వీరభద్రుడు దుబారా మనిషి. తనకున్నది చాలక చంద్రరాజు నుంచి చేబ దుళ్ళు తీసుకుని నెమ్మది మీద తీర్చుతూం టాడు. ఇప్పుడు చంద్రరాజు తన డబ్బును సీతాకరుడి వద్ద దాచుకోవడం మొదలుపెట్టాక, వీరభద్రుడికి చేబదులు దొరకడం కష్ట మయింది.\n\n“దుబారా ఖర్చులు తగ్గించుకో! డబ్బును పొదుపుగా వాడి మిగిలింది సీతాకరుడి వద్ద దాయి. నువ్వు సుఖపడతావు, మున్ముందు నీ పిల్లలు సుఖపడతారు,” అని చంద్రరాజు సలహా కూడా ఇచ్చాడు.\n\nఈ సలహా వీరభద్రుడికి నచ్చలేదు. ఆయన భార్యతో మిత్రుడన్న మాట చెబితే, “ఎవరి పద్ధతులు వాళ్ళవి. కొందరు డబ్బు దాచుకుంటారు. కొందరు డబ్బుతో సుఖపడ తారు. మనం సుఖపడేవాళ్ళం!” అన్నదామె.\n\nఆ తర్వాత వారం రోజులకు వీరభద్రుడి పొలంలో మిరపకాయలకు మంచి ధర వచ్చి, నాలుగు వేల రూపాయలు అతడి చేతికి వచ్చాయి. ఇంటి ఖర్చులు పోగా ఇంకా మూడు వేలు మిగిలింది. దాంతో వజ్రాల హారం చేయించుకోవాలని వీరభద్రుడి భార్య మనసు పడింది. గురులింగాచారి వద్దకు వెళితే – ఎంత తక్కువ రకమైనా కూడా అయిదువేల రూపాయల లోపులో వజ్రాల హారం రాదన్నాడు.\n\n“నిన్ననే నీ స్నేహితుడికి కొబ్బరి తోటల పంట మీద అయిదువేల రూపాయలు వచ్చింది. ఇంకా సీతాకరుడి దగ్గర దాచి వుండడు. వెళ్ళి అప్పు అడుగు!\" అన్నది వీరభద్రుడి భార్య.\n\nవీరభద్రుడు, చంద్రరాజు వద్దకు వెళ్ళి సంగతి చెప్పాడు. ముందు చంద్రరాజు వజ్రాలహారం అనవసరమనీ, ఆ మూడువేలూ సీతాకరుడి వద్ద దాచుకోమనీ మిత్రుడికి హితబోధ చేశాడు. అయితే, వీరభద్రుడు, “కొన్ని అవసరాలు నీకు అర్థం కావు. ఆ వజ్రాలహారం చేయించక పోతే నా భార్య దిగులుతో చచ్చిపోతుంది. డబ్బుకోసం భార్యను చంపుకునేంత దుష్టుణ్ణను కుంటున్నావా?\" అన్నాడు.\n\nఅప్పుడు చంద్రరాజు చేసేది లేక, “అయితే ఒక పని చేద్దాం. నేను కొబ్బరి తోటల మీద వచ్చిన డబ్బును సీతాకరుడి వద్ద దాచుకుం టాను. అందులోంచి నీక్కావలసింది అప్పుగా తీసుకుంటాను. మాములుగా అయితే ఆయన నూటికి పదిహేను రూపాయలు వడ్డీ తీసు కుంటాడు. తనదగ్గర డబ్బు దాచుకున్నవారికి మాత్రం నూటికి పన్నెండు రూపాయల వడ్డీకే అప్పిస్తాడు. ఇందువల్ల నూటికి మూడు రూపాయల ఆదా! నీ భార్యకు ప్రాణాపాయం కలగవచ్చు అంటున్నావు కాబట్టి ఈ ఉపా యం చెప్పాను. ఆపైన నీ ఇష్టం!\" అన్నాడు.\n\nఎంత దుబారా మనిషయినా, అంతవరకూ చేబదుళ్ళే తప్ప వడ్డీకి అప్పు తేలేదు, వీర భద్రుడు. అవసరాన్ని భార్య ప్రాణాలతో ముడి పెట్టాడు గనక, ఇప్పుడు తప్పలేదు. స్నేహితు డని కూడా చూడకుండా వడ్డీకి అప్పులిస్తున్నా డని, వీరభద్రుడిక ఏమీ అనలేక ఊరు కున్నాడు.\n\nచంద్రరాజు తనే వెళ్ళి సీతాకరుడి దగ్గర డబ్బు దాచి, తనే అప్పు తెచ్చి, వీరభద్రుడి కిచ్చాడు. అతని భార్య కూడా చంద్రరాజు ప్రవర్తనకు నొచ్చుకుని, “నీ మిత్రుడు మంచి వాడనుకున్నాం. డబ్బు కక్కుర్తి చాలా ఎక్కువ. స్నేహధర్మం ఏమాత్రం తెలియదు!\" అని దుర్భాషలాడింది.\n\nఏమైతేనేం – వీరభద్రుడు, భార్యకు వజ్రాల హారం చేయించాడు. తమ బాకీకి వడ్డీ కట్టా లని తెలియడం వల్ల కొంతకాలం పాటు దంపతులు ఎంతో పొదుపుగా వుండి, అయిదు నెలల్లో కొంత డబ్బును వెనక వేశారు.\n\nఒకరోజున రెండువేల వంద రూపాయలు తీసుకుని వీరభద్రుడు, చంద్రరాజు ఇంటికి వెళ్ళాడు. చంద్రరాజు డబ్బు లెక్కపెట్టుకుని వంద రూపాయలు తిరిగి యిస్తూ, \"నువ్వు నాదగ్గర తీసుకున్నది రెండువేలే కదా! ఈ వంద దేనికి?” అన్నాడు.\n\n\"అది అయిదు నెలల వడ్డీ,\" అన్నాడు వీరభద్రుడు కటువుగా.\n\nదానికి వీరభద్రుడు, “ఇప్పుడు నీ మనసు మారిందేమో! అప్పిచ్చినప్పుడు నువ్వేమన్నావో గుర్తుచేసుకో. నీదగ్గర వున్న డబ్బును సీతా కరుడి దగ్గర దాచి, అందులోంచి అప్పు చేస్తా నన్నావు,” అన్నాడు వీరభద్రుడు నిష్ఠూరంగా.\n\n“భలేవాడివే! ఆ అన్నదంతా నాగురించి. ఆ లెక్కలన్నీ నాగురించి. డబ్బు దాచుకోవడం వల్ల నాకు లాభం. అందులోంచి అప్పు చేసి అది నీకిస్తే, ఆ వడ్డీ నేనే కట్టుకుంటాను. ఆ వడ్డీ ఎంతో నీకు చెప్పాను, అంతే! అందువల్ల డబ్బు దాచుకోవడంలోని విలువ నీకు తెలుస్తుందనీ, నీకు చేబదులివ్వడం వల్ల నాకు కలిగే నష్టం హెచ్చరికగా పనిచేస్తుందనీ అనుకున్నాను. అంతేకానీ, ఆ వడ్డీ నీనుంచి తీసుకోవాలనుకోలేదు,” అన్నాడు చంద్రరాజు.\n\nమిత్రుడి మంచితనం, డబ్బువిలువ ఒక్క సారిగా వీరభద్రుడికి అర్థమై, చంద్రరాజుకు క్షమాపణ చెప్పుకున్నాడు.\n\nఆతర్వాత వీరభద్రుడు దుబారా ఖర్చులు మానినా మానకపోయినా, ఎవరివద్దకూ చేబ దులు కోసం మాత్రం వెళ్ళలేదు.",
            "book_page_end": 15
        },
        {
            "title": "బహుమతికి కారణం",
            "book_page_start": 16,
            "pdf_page_start": 16,
            "pdf_page_end": 16,
            "author": "ఆర్. పట్టాభిరామరాజు",
            "genre": "నీతి కథ",
            "moral": "వృద్ధులకు, వారు ఏ క్షణంలోనైనా రాలిపోయే పండుటాకుల వంటివారికి, గౌరవం ఇవ్వడంలో ఆలస్యం చేయకూడదు.",
            "keywords": [
                "పోటీ",
                "ఆశు కవిత్వం",
                "జమీందారు",
                "వృద్ధాప్యం",
                "సన్మానం"
            ],
            "characters": [
                "భూపతిరాయుడు (జమీందారు)",
                "దివాను",
                "రజనీచంద్ర",
                "నారాయణాచార్యులు"
            ],
            "locations": [
                "బుర్రిపాలెం"
            ],
            "content": "బుర్రిపాలెం జమీందారు భూపతిరాయుడు, ఒక ఏడాది తన పుట్టిన రోజు సందర్భంగా, ఒక సాహితీ పోటీ ఏర్పాటు చేశాడు. ఆ పోటీ ఏమంటే — పరమశివుడిపై ఒక గంటలో వంద పద్యా లను ఆశువుగా చెప్పాలి. విజేతకు సరస్వతీపుత్ర బిరుదంతో పాటు, వెయ్యి వరహాలు బహుమతిగా ఇస్తానని ఆయన ప్రకటించాడు.\n\nఆ పోటీలో రజనీచంద్ర అనే పాతికేళ్ళ యువకుడూ, నారాయణాచార్యులు అనే ఒక ఎనభై ఏళ్ళ వృద్ధుడూ సమఉజ్జీలుగా నిలిచారు. జమీందారు ఎవరిని విజేతగా నిర్ణయిస్తాడో అని, సభలోని వారందరూ అతృతగా చూడసాగారు.\n\nజమీందారు కొద్దిసేపు ఆలోచించి, నారాయణాచార్యులు పోటీలో నెగ్గినట్లు ప్రకటించాడు. ఆయనకు బిరుదు సన్మానాలతో పాటు, వెయ్యి వరహాలు బహుమతికూడా ఇవ్వబడింది.\n\nసభ ముగిశాక దివాను, జమీందారును — పోటీలో రజనీచంద్ర కాక, నారాయణాచార్యులు నెగ్గినట్లు ప్రకటించడానికి ఏదైనా ప్రత్యేక కారణం వున్నదా అని అడిగాడు. అందుకు జమీం దారు, “లేకేం, దివాన్జ! రజనీచంద్ర యువకుడు. ఈ ఏడాది కాకపోతే వచ్చే ఏడాది, కాకపోతే ఆపై ఏడాది పోటీలో పాల్గొని నెగ్గే అవకాశం వుంది. పోతే, ఏక్షణమైనా రాలిపోవడానికి సిద్ధంగా వున్న పండుటాకు వంటివాడు, నారాయణాచార్యులు! ఇప్పుడు తప్పిపోతే, ఆయన విద్వత్తును సన్మా నించుకునే అదృష్టం వచ్చే ఏడు మనకు దక్కక పోవచ్చుకదా?” అన్నాడు.",
            "book_page_end": 16
        },
        {
            "title": "కీర్తిసింహుడి కథ",
            "book_page_start": 17,
            "pdf_page_start": 17,
            "pdf_page_end": 24,
            "author": "లక్ష్మీగాయత్రి",
            "genre": "ధారావాహిక కథ",
            "moral": "దుర్బలమైన మనస్తత్వం కలవారు తమ శక్తిని కోల్పోతారు. కష్టసుఖాలలో స్థిరంగా ఉండేవారే ఉత్తములు.",
            "keywords": [
                "శక్తి విగ్రహం",
                "అపూర్వ హారం",
                "రాజ్యపాలన",
                "కుతంత్రం",
                "గూఢచారి",
                "విలాసాలు"
            ],
            "characters": [
                "విచిత్రవర్మ (మహారాజు)",
                "జయసేనుడు",
                "కీర్తిసేన",
                "కీర్తిసింహుడు",
                "జయవర్మ",
                "వరుణదత్తుడు",
                "చక్రాదిత్యుడు",
                "కనకలత"
            ],
            "locations": [
                "కోసల రాజ్యం",
                "కాంభోజ దేశం",
                "దక్షిణాపథం",
                "అరావళీ పర్వతాలు"
            ],
            "content": "[కోసలరాజు సుషేణుడికి జయసేనుడు ఆప్తమిత్రుడు. ఆయన కుమార్తె కీర్తిసేన. కీర్తిసేన శక్తిసామర్థ్యాలను పరీక్షించ డానికి రాజు, ఆమెను ఆరావళీ పర్వతాలకు వెళ్ళి, విద్యాభ్యాసం ముగించుకుని వస్తూన్న యువరాజు కీర్తిసింహుణ్ణి దారి మళ్ళించమని కోరాడు. కీర్తిసేన అందుకు అంగీకరించింది. మొదట కంగారుపడిన జయసేనుడు తేరుకుని, కుమార్తెకు రాజు కోరిక అంతర్యం గురించీ, తమ పూర్వీకుల గురించి వివరించసాగాడు: విచిత్రవర్మకు జయసేనుడు అద్భుతశక్తులు గల ముత్యాలహారాన్ని బహూకరించాడు. వేటకు వెళ్ళిన విచిత్రవర్మకు భూగర్భంలో ఒక శక్తి విగ్రహం కనిపించింది. దానిని గురించి ఆగమవేత్తలను సంప్రదించడానికి రాజు రాజధానికి తిరిగివచ్చాడు. – తరవాత]\n\nరాజు విచిత్రవర్మ రాజధాని చేరుతూనే ఆయన కలుసుకున్న మొట్టమొదటి వ్యక్తి జయసే నుడు. రాజు చెప్పినదంతా విన్న జయసేనుడు కూడా, ఏదో తెలియని ఆనందమూ, ఆవేదనా అనుభవించాడు.\n\nఆతర్వాత, అనేక తర్జనభర్జనలూ, మీ మాంసలూ జరిగి, చివరకు జయసేనుడితో సహా అందరూ తేల్చి చెప్పినది ఇది: ఇప్పట్లో ఆ శక్తి విగ్రహాన్ని అక్కడినుంచి కదిలించడం మంచిది కాదు. అక్కడే ఆలయం కట్టించి, విగ్రహ ప్రతిష్ఠాపన చెయ్యాలి. ఆ దేవత అనుగ్రహం కాని, ఆ విగ్రహం దొరికిన లాభం కాని, ప్రస్తుత మహారాజైన విచిత్రవర్మకు దక్కవు! రాబోయే తరంలో విచిత్రవర్మకు వారసుడైన ఒకానొక వీరుణ్ణి, ఆ దేవి కరు ణిస్తుంది. అతడు ఆ దేవి కృపవల్ల రాజ్యవ్యాప్తి చేసి, దక్షిణాపథానికంతటికీ సార్వభౌముడవు తాడు. అతడి కీర్తి దిగంతాల వ్యాపిస్తుంది. అతడి పాలనలో ఈ దేవత కూడా, ఒకానొక ప్రసిద్ధనామంతో, నిత్యపూజలు అందుకోవ డమేకాక, ఎంతో మహిమగల దేవతగా ఉత్స వాలూ, ఊరేగింపులూ జరుపుకుంటుంది!\n\nఇదంతా విన్న తర్వాత విచిత్రవర్మ, ఆ నాటి రాత్రి తనకు ఆనందమూ, ఆవేదనా ఒకేసారి ఎందుకు కలిగాయో గ్రహించాడు. చివరకు ఆయన బాధపడటం మానేసి, తన వంశస్థుడు అంతటి పేరుప్రతిష్ఠలకూ, గొప్పతనానికి కారకుడు కాబోతున్నందుకు ఎంతో సంతోషించి — శక్తి విగ్రహానికి అక్కడ అడవిలోనే గుడి కట్టించి అందులో ప్రతిష్ఠిం చాడు. అయితే, అడవిలో వున్న ఆ గుడికి వెళ్ళి పూజలు చేసేవారు ఎవరూ లేకపోయారు. కొంతకాలం గడిచేసరికి ప్రజల్లో ఆ గుడి సంగతి మరుగున పడటం ప్రారంభమైంది.\n\nఇదంతా దైవలీలగా భావించిన విచిత్ర వర్మ, మనసులోనే శక్తికి నమస్కరించి వూరు కున్నాడు.\n\nఅలా కొన్ని సంవత్సరాలు గడిచాయి. హారం సహాయంతో విచిత్రవర్మ కనీవినీ ఎరుగనంత చక్కగా రాజ్యపాలన చేశాడు. తన రాజ్యంలో ఒకటి, రెండు చోట్ల భూమిలో వున్న నిధులను వెలికితీసి, అనేక ప్రజోపయోగ కార్యాలు చేశాడు. దానితో ఆయన పేరు దేశ దేశాలు మారుమోగిపోయింది. అంతేకాక, మొదట్లో గుప్తంగా వుంచబడిన ముత్యాల హారం మహిమ కూడా నెమ్మదిగా ఆనోటా ఈనోటా పడి, విస్తరించి, విచిత్రవర్మ పేరుతో పాటు, అతడి గొప్పదనానికి మూలకారణమైన వస్తువుగా దశదిశలా పేరు పొందింది. దానితో పాటే బాధలు కూడా ప్రారంభమయ్యాయి.\n\nదక్షిణాపథంలో నాటికీ నేటికీ కూడా అత్యంత బలమైనదీ, సుభిక్షమైనదీ కోసల రాజ్యం. కోసల తర్వాత కాంభోజ, నగ దేశాలు దక్షిణాపథ రాజ్యాల్లో పెద్దవి. కాంభోజ దేశం, కోసలకు తూర్పున వున్నది. ఆ దేశా నికీ కోసలకూ మధ్య గల సరిహద్దు అడవుల్లోనే శక్తి ఆలయం వున్నది.\n\nఅప్పట్లో కాంభోజను పరిపాలించిన చక్రా దిత్యుడు స్వతహాగా మంచివాడే గాని, అసమ ర్థుడు. అతడి పాలనలో ప్రజలు అనేక రకాల బాధలు చవిచూశారు. వారి బాధామయ జీవితాల మధ్య విచిత్రవర్మ పాలనా, కోసల ప్రజల సుఖజీవితాలూ గురించి కథలుగా చెప్పుకునేవారు. క్రమంగా కాంభోజ ప్రజలు కూడా కోసలకు వలస రావటం ప్రారంభిం చారు. దయాళుడైన విచిత్రవర్మ పాలనలో వారికి ఆదరణా, సుఖశాంతులతో కూడిన జీవితమూ లభించాయి.\n\nఈ పరిస్థితుల్లో విచిత్రవర్మ, జయసేనుడు, అటు చక్రాదిత్యుడు కూడా వృద్ధులయ్యారు. విచిత్రవర్మ పెద్ద కుమారుడైన జయవర్మ ఇక్కడ కోసల సింహాసనాన్ని అధిష్ఠించాడు. అక్కడ చక్రాదిత్యుడి జ్యేష్ఠ పుత్రుడు కూడా రాజు కావలసి వున్నది. కాని అతడు కూడా అసమర్థుడు కావటం వల్ల, పరిస్థితులన్నీ గమనిస్తున్న చక్రాదిత్యుడి రెండవ కుమారుడు వరుణదత్తుడు, తండ్రినీ, అన్ననూ బందీలుగా చేసి, రాజ్యాధికారం హస్తగతం చేసుకున్నాడు. అసమర్థుడి పాలనతో విసిగిపోయిన రాజో ద్యోగులూ, ప్రజలూ కూడా అతడికి సహాయం చేశారు.\n\nఅయితే, తండ్రి, అన్న అసమర్థులైతే వరుణదత్తుడు ఒకరకమైన మూర్ఖుడు! అతడు కోసలరాజు ఔన్నత్యం గురించి ప్రజలు గొప్పగా చెప్పుకోవటమూ, వాళ్ళు వెళ్ళి అతణ్ణి ఆశ్రయించటమూ భరించలేకపోయాడు. తన రాజ్యం కంటే కోసల ఉన్నతస్థితిలో వుండ టానికి కేవలం, జయసేనుడు కోసలరాజుకు తయారుచేసి ఇచ్చిన అపూర్వహారమే కారణ మని దృఢంగా నమ్మిన వరుణదత్తుడు, ఆ హారాన్నికుయుక్తితో సంపాదించి, తన రాజ్యాన్ని కోసలతో సరితూగేలా చెయ్యాలని నిర్ణయిం చుకున్నాడు. తక్షణమే, ఆ హారం సంపాదించ టానికి, ఒక పథకం కూడా రూపొందించాడు. ఆ పథకానికి దారితీసినదీ, తోడ్పడినదీ కోసల రాజు జయవర్మ ప్రవర్తనే!\n\nజయవర్మ మంచివాడు, సమర్థుడు. అయితే, విలాసపురుషుడు! చిత్ర విచిత్రాలైన విలాస మందిరాలను నిర్మించటమూ, దేశ విదేశాలనుంచివచ్చిన నర్తకీమణుల నాట్యాలు చూసి, వారికి బహుమానాలిచ్చి తిరిగి సాగ నంపటమూ, అతడికి అత్యంత ప్రీతిపాత్రమైన పనులు. ఈరకమైన అతడి ప్రవర్తన, తండ్రి విచిత్రవర్మకు బాధాకరమూ, ప్రజల్లో చెడు పేరుకూ కారణమైంది.\n\nఇవన్నీ తెలుసుకున్న కాంభోజ రాజు వరుణదత్తుడు, కనకలత అనే నర్తకిని కార్యసాధన కోసం ఎంచుకున్నాడు. అత్యంత సౌందర్యవతి అయిన కనకలత, తన చతు రతతో జయవర్మ దగ్గరి నుంచి అపూర్వ హారాన్ని తీసుకువచ్చి, వరుణదత్తుడికిచ్చి, అతడు ఇచ్చే బహుమానాలను తీసుకునే దానికి అంగీకరించింది.\n\nఅయితే, ఇక్కడే వరుణదత్తుడికి తెలి యని విషయం ఒకటున్నది! మహారాజు విచిత్రవర్మ కొడుకుకు పట్టం కట్టినా, రాజ్య వ్యవహారం నుంచి పూర్తిగా వైదొలగలేదు. కొడుకు ప్రవర్తనలోని లోటుపాట్లు తెలిసిన విచిత్రవర్మ, జయవర్మకు కూడా తెలియ కుండా, రహస్యంగా తనకొక గూఢచారి దళం ఏర్పాటుచేసుకుని వార్తలు ఎప్పటి కప్పుడు పరిశీలిస్తూనే వున్నాడు. అయితే, సింహాసనం అధిష్ఠించిన రోజున మహారాజు, కొడుకు మెడలో వేసిన అపూర్వ హారం మాత్రం జయవర్మ దగ్గరే వున్నది.\n\nవరుణదత్తుడు పంపిన కనకలత కోసలలో అడుగుపెట్టిన మరుక్షణం, ఆ వార్త విచిత్ర వర్మకు చేరింది. ఏదో తెలియని అనుమా నంతో విచారణ సాగించిన మహారాజుకు, కనకలత రాక వెనకవున్న కుతంత్రం యావత్తూ తెలియవచ్చింది.\n\nఆ వార్త విని ఆందోళన చెందిన మహా రాజు, వెంటనే జయసేనుడితో సంప్రతిం చాడు. ఇద్దరూ కలిసి ప్రతివ్యూహం తయారు చేశారు. క్షణాల మీద అచ్చు గుద్దినట్టు అటువంటిదే మరొక హారం తయారైంది. నమ్మకమైన వ్యక్తి ద్వారా కృత్రిమ హారం జయవర్మ మెడలోకీ, అసలు మహిమ గల హారం మహారాజు మెడలోకి చేరాయి.\n\nఆ తర్వాత కొద్దిరోజుల్లోనే కనకలత, తన హావభావవిన్యాసాలతో, చాతుర్యంతో రాజును పరవశింపజేసింది. జయవర్మ ఆనం దంతో నిలుచున్నపాటుగా తన మెడలోని ముత్యాలహారాన్ని కనకలత మెడలో వెయ్య టమూ, ఆ రాత్రికి రాత్రే కనకలత నగరం వదిలివెళ్ళిపోవటమూ జరిగిపోయాయి.\n\nతను చేసిన ఘోర తప్పిదం తెలిసివచ్చిన జయవర్మ, ఉన్నపాటుగా తండ్రి దగ్గరకు పరుగెత్తుకు వెళ్ళాడు.\n\nఅతడు వెళ్ళేసరికి విచిత్రవర్మ, జయసేను డితో చదరంగం ఆడుతున్నాడు. తండ్రితో పాటు వున్నది జయసేనుడే గనుక, జయవర్మ దాపరికం లేకుండా తాను చేసిన తప్పు ఇద్ద రికీ చెప్పి, తిరిగి హారాన్ని సంపాయించే మార్గం ఆలోచించమని కోరాడు.\n\nఅంతా విని నిట్టూర్చిన విచిత్రవర్మ, కొడుకుతో, “ఆ హారం ఒకసారి మన వంశీ కుల చెయ్యి దాటి మరొకరి కంఠాన్ని అలం కరించటమంటూ జరిగితే, ఆ మరుక్షణం దాని ప్రభావాన్ని కోల్పోతుంది, నాయనా! అందుచేత, ఇక దాన్ని గురించి మరిచి పోవటం ఉత్తమం!\" అన్నాడు.\n\nఅతడి మాటలు విని జయవర్మతో పాటు జయసేనుడు కూడా ఆశ్చర్యపోయాడు. జయ వర్మ మనసు కాస్త తేలికపడినా, అంతటి అపూర్వ హారాన్ని పోగొట్టుకున్న బాధతో ఏదో చెప్పబోయాడు.\n\nవిచిత్రవర్మ, కొడుకును వారిస్తూ, “రసిక హృదయుడైన రాజు, తన కళాభిమానంతో కళాకారుల్ని ఆనందింపజెయ్యాలే గాని, తాను ఉన్మత్తుడు కారాదు! రాజు తన మనసును పూర్తిగా కేంద్రీకరించవలసింది ప్రజల కష్ట సుఖాల మీద గాని, సొంత సుఖాల మీద కాదు. తామరాకు మీద నీటిబొట్టు చందంగా విలాసాలను అనుభవించగలిగినవాడే ఉత్తము డైనరాజు! ఇక వెళ్ళిరా!\" అన్నాడు.\n\nజయవర్మ బాధావమానాలతో తల వంచు కుని వెళ్ళిపోయాడు. అతడు వెళ్ళిన తర్వాత జయసేనుడి ముఖంలోకి ప్రశ్నార్థకంగా చూస్తూ విచిత్రవర్మ, \"నేను అబద్ధం ఎందుకు చెప్పానా అని ఆలోచిస్తున్నావా, జయసేనా? ఒక్క విష యంచెప్పు! జయవర్మ దగ్గరినుంచి హారాన్ని అడిగి తీసుకోవాలని మనం ఎందుకు తొందర పడినట్టు?” అని ప్రశ్నించాడు.\n\nజయసేనుడు ఆ ప్రశ్నకు జవాబు చెప్పక మౌనం వహించాడు.\n\nఅప్పుడు విచిత్రవర్మ చిన్నగా తలపం కించి, “నీకు తెలుసు, జయసేనా! ఆ హారం మెడలో వుంటే, కాంభోజ నర్తకి మాటల్లోని అసత్యం, కపటం జయవర్మకే తెలుస్తాయి! అతణ్ణి వంచించి ఆ హారం తీసుకువెళ్ళటం అన్నప్రసక్తే రాదు. ఇదంతా కాంభోజ రాజుకూ తెలుసు! అయినప్పటికీ అతడు ఆ పథకం వేశాడు. మనం హారాన్ని జయవర్మ మెడ లోంచి తప్పించాం. ఇదంతా ఎందుకు జరి గింది? జయవర్మ మనోదౌర్బల్యం వల్ల. అతడి ఉన్మత్త ప్రవర్తన వల్ల. దుర్బలుడూ, ఉన్మత్తక్రియలతో సంచరించేవాడూ, భగవ త్ప్రసాదితమైన మేధాశక్తినే కోల్పోతాడు. సహజ మైన మానసిక శక్తులకు పదునుగా చెప్పబడే, ఈఅతీంద్రియశక్తులనుసరిగా ఉపయోగించు కోలేడు. మూర్ఖుడైనప్పటికీ వరుణదత్తుడు ఈ విషయాన్ని చక్కగా ఊహించాడు. అందు వల్లనే అతడు, కనకలత ద్వారా జయవర్మను మరింత దుర్బలుణ్ణి చేసి, హారం సంపాదించ లనుకున్నాడు, అవునా?” అన్నాడు.\n\nజయసేనుడు మౌనంగా తలవూపి వూరు కున్నాడు.\n\nవిచిత్రవర్మ నవ్వి, “జయవర్మ మీద నా కంటే నీకే ఎక్కువ వాత్సల్యమని నాకు తెలుసు, జయసేనా! ఒకసారి దెబ్బతిన్న జయ వర్మ, ఇకనుంచి జాగ్రత్తగా వుంటాడనీ, హారం అతడికి తిరిగి ఇవ్వవచ్చుననీ, నీ ఆలోచన! కాని, ఇటువంటి విషయాల్లో అభిమానం కంటే బాధ్యతకూ, నమ్మకం కంటే అపనమ్మకానికీ ఎక్కువ ప్రాధాన్యత ఇవ్వాలి. దుర్బల స్వభావుడైన జయవర్మ, ఈ సంఘటనతో మారవచ్చు, మారకనూ పోవచ్చు! అటు వరుణదత్తుడికి తాను సంపా దిందించినది నకిలీ హారమనీ, అసలు హారం మనదగ్గరే వున్నదనీ తెలిస్తే, ఈసారి ఎటు వంటి ఘాతుకానికైనా ఒడిగడతాడు. ఇవన్నీ ఆలోచించే ఆ అబద్దం చెప్పాను. ఇప్పుడు జయవర్మ, వరుణదత్తులిద్దరూ అసలు హారం శక్తి కోల్పోయిందనే అనుకుని దాన్ని గురించి మరిచిపోతారు. ఇక హారం సంగ తంటావా? దాన్ని గురించి కూడా ఒక దృఢమైన నిర్ణయం తీసుకున్నాను. ఎటూ మన ముందు నా వంశంలో ఒక మహెూన్నత వ్యక్తి ఉద్భ విస్తాడు. నువ్వు నాకు కానుకగా ఇచ్చిన ఈ హారానికీ, ఈ హారం ద్వారా నాకు లభ్యమైన దైవ సంపదకూ కూడా, అతణ్ణి వారసుణ్ణి కానీ!” అన్నాడు.\n\nమహారాజు రాజనీతినీ, ధర్మప్రవర్తననూ మనసులోనే మెచ్చుకుంటూ, మౌనంగా మహా రాజుకు అంగీకారం తెలిపాడు జయసేనుడు.\n\nవిచిత్రవర్మ ఊహించినట్టే, అతడు జయ వర్మతో అన్న మాటలు వరుణదత్తుడిదాకా చేరాయి. హారం నిజంగానే శక్తి కోల్పోయిం దని నమ్మిన అతడు బాధపడి వూరుకున్నాడు.\n\nజరిగినదానితో చాలా విచారగ్రస్తుడైన జయవర్మలో మాత్రం పెద్ద మార్పు వచ్చింది. అతడు నానాటికీ విలాసాలు తగ్గించుకుని, బాధ్యతలు పెంచుకున్నాడు. కోసల ప్రజల్లో రాజు పట్ల అభిమానమూ, విశ్వాసమూ పెరి గాయి.\n\nఇదంతా తృప్తిగా చూసిన మహారాజు విచిత్రవర్మ, ఆ తర్వాత కొద్ది కాలానికి స్వర్గ స్థుడయ్యాడు. విచిత్రవర్మ మరణించిన కొన్ని నెలల తర్వాత జయసేనుడు కూడా మరణిం చాడు. మరణించబోయే ముందు జయ వర్మను కలుసుకున్న జయసేనుడు, అతడికి జరిగినదంతాపూసగుచ్చినట్టు చెప్పి, “నాయనా! నీలో వచ్చిన మార్పును గమనించి, నీకు హారం తిరిగి ఇవ్వమని మహారాజుకు చెప్పి చూశాను. కాని, ఆయన తన సంకల్పాన్ని విడిచిపెట్టలేదు. 'ఎందుకు కలిగిందో నాకు ఒకసారి ఒక సంకల్పం కలిగింది. ఇక దాన్ని మార్చుకోదలచుకోలేదు. నా నిర్ణయం అన్ని విధాలా మంచిదేనని, నా విశ్వాసం. ఇక ఆ విషయం వదిలెయ్యి, జయసేనా! ఆ హారం ధరించబోయే వ్యక్తి జయవర్మ కొడుకో, మనమడో అయినా కావచ్చు. హారం నా వంశాన్ని దాటి మరెక్కడికీ పోదు కదా!' అన్నారు. అంతేకాదు, ఆ హారం ఎక్కడ దాచారో కూడా నాకు చెప్పలేదు. ఈ ఉత్తరం మాత్రం నా చేత రాయించి, నేను మరణించేలోగా నీకు ఇవ్వమని చెప్పారు. ఇదిగో, ఆ ఉత్త రం!\" అంటూ జయవర్మకు ఒకచిన్న దంతపు పెట్టె ఇచ్చాడు. — (ఇంకావుంది)",
            "book_page_end": 24
        },
        {
            "title": "బేతాళ కథలు - నేరము - శిక్ష",
            "book_page_start": 25,
            "pdf_page_start": 25,
            "pdf_page_end": 31,
            "author": "శ్రీరామకమల్ రచన",
            "genre": "బేతాళ కథ",
            "moral": "న్యాయం అనేది కాలమాన పరిస్థితులకు, సామాజిక స్థాయికి అనుగుణంగా మారుతుంది. నిజమైన జ్ఞాని మాత్రమే న్యాయమైన తీర్పు చెప్పగలడు.",
            "keywords": [
                "విక్రమార్కుడు",
                "బేతాళుడు",
                "న్యాయ నిర్ణయం",
                "శిక్షాస్మృతి",
                "స్ఫటికం",
                "జ్ఞానం"
            ],
            "characters": [
                "విక్రమార్కుడు",
                "బేతాళుడు",
                "చంద్రసేనుడు",
                "ప్రదీపుడు",
                "నాలుగో కొడుకు",
                "పరీక్షిత్తు",
                "తక్షకుడు",
                "ఉదంకుడు",
                "శృంగి"
            ],
            "locations": [
                "శ్మశానం",
                "ద్విచక్రపురం",
                "నాగలోకం"
            ],
            "content": "పట్టు వదలని విక్రమార్కుడు చెట్టు వద్దకు తిరిగి వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశా నంకేసి నడవసాగాడు. అప్పుడు శవంలోని బేతాళుడు, “రాజా, భీతిగొలిపే ఈ శ్మశానంలో ఇంత అర్ధరాత్రివేళ, ఎన్నో శ్రమలకు గుర వుతూ కూడా పట్టు వీడని నీ మనోనిబ్బరం, అనితరసాధ్యమే; కాదనను. అయితే, ఇన్ని శ్రమలకోర్చి నువ్వు సాధించదలచిన కార్యం ఏమై వుంటుందన్నది, నాకు అంతు చిక్కడం లేదు. అయితే, కొందరు తమకు గల అమా నుష, అలౌకికశక్తుల ద్వారా దేనినైనా సాధించ గలమని చెప్పుకుంటారు. వాటిలో వున్న సత్యాసత్యాలమాట అటుంచి – అలాంటి వారెవరైనా, నిన్నేదో అసాధ్యమైన పనికి పురి కొల్పారా అన్న అనుమానం కలుగుతున్నది. అదే నిజమైతే, నీ శ్రమంతా వృధా! చివరకు ఏదో సాధించానన్న భ్రమతో తృప్తిపడవలసి వుంటుంది. ఇందుకు ఉదాహరణగా, చంద్రసేనుడనే రాజు కథ చెబుతాను, శ్రమ తెలియ కుండా విను,” అంటూ ఇలా చెప్పసాగాడు:\n\nద్విచక్రపురాన్ని పాలించే చంద్రసేనుడనే రాజు వేటకు అరణ్యానికి వెళ్ళాడు. అక్కడ దారి తప్పి అలసటతో, దాహంతో అటూ ఇటూ తిరుగుతూండగా ఆశ్రమం ఒకటి కనబడింది. అందులో ప్రదీపుడనే ముని వున్నాడు. ఆయన రాజును ఆదరించి దప్పిక తీర్చి ఆశ్రయమిచ్చాడు.\n\n“నేను చంద్రసేనుడనే రాజును. తమరె వరు? ఈ అరణ్యంలో ఎంతకాలంగా వుంటు న్నారు?” అని అడిగాడు చంద్రసేనుడు కుతూ హలంగా.\n\n“ఒకానొకప్పుడు నేనూ రాజునే! నా పేరు ప్రదీపుడు. నా ప్రజలకు నేర, చోర భయం లేకుండా చేయాలని శిక్షాస్మృతిని అతి తీవ్రంగా అమలు చేసేవాడిని. ఉన్నట్టుండి నాకు జబ్బు చేసింది. ఏ మందుకూ లొంగ లేదు. ఒకరోజున నన్ను చూడడానికి హిమా లయాల నుంచి మహాత్ముడొకడు వచ్చాడు. ఆయన నాతో, 'నువ్వు నేరానికి తగిన శిక్ష వేయక నేరస్థులను బాధపెట్టావు. ఆ పాపమే నీ ఆరోగ్యం పాడుచేసింది. అరణ్యానికి వెళ్ళి తపస్సు చేసి, నీ పాపాలను ప్రక్షాళనం చేసుకో,' అని చెప్పాడు. ఆ తర్వాత కొద్ది రోజులకు, నేను నా రాజ్యాన్ని నా తమ్ముడికి అప్పజెప్పి భార్యతో సహా అరణ్యానికి వచ్చాను. ఏడాది పాటు తపస్సు చేసేసరికి నా జబ్బు తగ్గింది. కానీ, నాలోని రాజరికం మీద మోజు పోయింది. ఈలోగా రాజభోగాలు మరిగిన నా తమ్ముడు, నా గురించి భయపడి నన్ను చంపమని ఇద్దరు భటులను పంపాడు. వాళ్ళు నాదగ్గరకు వచ్చి నన్ను చంపలేక నిజం చెప్పారు. అప్పటినుంచీ నేను ప్రతి ఏటా ఒక్కొక్క అరణ్య ప్రాంతంలో వుంటూ, ఆరునెలల క్రితం ఈ ప్రాంతానికి వచ్చాను. నన్ను క్రూరమృగాలు తిన్నట్టు భటులు నా తమ్ముడికి చెప్పారు. అతడది నమ్మి ఊరు కున్నాడు. కొద్ది రోజుల్లో నేనిక హిమాలయా లకు పోదామనుకుంటున్నాను,” అన్నాడు ప్రదీపుడు.\n\nఇదివిన్న చంద్రసేనుడికి ఆశ్చర్యంతోపాటు భయం కూడా కలిగింది. ఆయన అనుమా నంగా, “స్వామీ! నేరస్థుల మీద నాకు పగ లేదు. కానీ, వారిని కఠినంగా శిక్షించకపోతే సామాన్యులకు ప్రమాదం కదా! ఈ విష యంలో నేనేం చేయాలి? నేనూ మీలాగే జబ్బు చేసి రాజ్యం విడిచిపెడతానా?\" అని అడిగాడు.\n\nదానికి ప్రదీపుడు, \"అన్ని పాపాలూ అందర్నీ ఒకేలాగా బాధించవు. నేను నా జీవితంలో మరెన్నో పాపాలు చేయడం వల్ల, వాటికి ఈ పాపమూ తోడయి నన్ను బాధించింది. నువ్వు భయపడకు. కావాలంటే నేను నీకొక స్ఫటికాన్నిస్తాను. నేరనిర్ణయంలో అది నీకు సహకరించగలదు,\" అన్నాడు.\n\nచంద్రసేనుడా స్ఫటికాన్ని చూసి ఆశ్చర్య పోయాడు. ఎంతో అందంగా వున్నదా స్ఫటికం. దాన్ని అరచేతిలో వుంచుకుని న్యాయనిర్ణ యం వినిపిస్తే – అది నేరానికి తగిన శిక్ష అయితే వెంటనే పసుపురంగులోకి మారు తుంది. శిక్ష అధికమైతే ఎరుపు రంగులోకీ, శిక్ష తక్కువైతే నలుపు రంగులోకి మారే ఆ స్ఫటికం, తనకు తానుగా మాత్రం నిర్ణయాలు చెప్పలేదు.\n\n“ఈ స్ఫటికాన్ని తపోశక్తితో సాధించాను. నేను హిమాలయాలకు వెళ్ళేలోగా దీన్ని ఏ దేశపు రాజుకైనా ఇవ్వాలనుకున్నాను. నీకు యోగముంది. స్ఫటికం నేరనిర్ణయానికి హెచ్చ రికగానే ఉపయోగపడుతుంది. సమర్థుడైన న్యాయాధికారిని నియమించుకుని పాపం అంటుకోకుండా రాజ్యపాలన చెయ్యి,” అన్నాడు ప్రదీపుడు.\n\nచంద్రసేను డాస్ఫటికాన్ని తీసుకుని రాజ ధానికి తిరిగివెళ్ళాడు. అంతకాలం ఆయన నేరస్థులను తనే స్వయంగా విచారిస్తూ వచ్చాడు. ఈ స్ఫటికం లభించాక - అయిదు గురు న్యాయశాస్త్ర నిపుణుల్ని తనకు సలహా దారులుగా నియమించుకున్నాడు. నేరస్థు లను విచారించాక, ఆ నిపుణుల్ని విడివిడిగా అభిప్రాయమడిగి, స్ఫటికం నలుపు రంగులో వుంచే శిక్షనే అమలుచేసేవాడు.\n\nఅయితే ఒక విచిత్రం! ఆ స్పటికమెప్పుడూ ఎర్రగానో, నల్లగానో అయ్యేది తప్ప పసుపు రంగుకు ఎన్నడూ మారలేదు. అందువల్ల, ఏ నేరానికైనా అసలు శిక్ష ఏమిటో తెలుసు కోవడం రాజుకు సాధ్యమయ్యేది కాదు.\n\nస్ఫటికం గురించి రాజు ఎవ్వరికీ చెప్ప లేదు. కానీ ఎవరికీ తెలియకుండా ఎందరినో రాజు పరీక్షించాడు. వారిలో న్యాయశాస్త్ర నిపుణులున్నారు, పండితులున్నారు, అనేక రంగాల్లో సమర్థులున్నారు. ఒక్కరు కూడా తమ నిర్ణయంతో స్ఫటికాన్ని పసుపు రంగుకు మార్చలేకపోవడం, రాజుకు ఆశ్చర్యాన్ని కలి గించింది. నేర నిర్ణయం ఎంతో కష్టమని ఆయన అనుకున్నాడు.\n\nచంద్రసేనుడు అన్నివేళలా స్ఫటికాన్ని తనవద్దనే వుంచుకునేవాడు. ఒకసారాయన మారువేషంలో నగర సంచారం చేస్తూ, ఒక చోట ఒక విచిత్ర దృశ్యాన్ని చూశాడు. పేద వాడిలా కనిపిస్తున్న వాడొకడు కాసుల మూటను, గొప్పవాడిలా కనిపిస్తున్న ఇంకొక డికి ఇస్తున్నాడు. పేదవాడి కళ్ళలో నీళ్ళు తిరుగుతున్నాయి. ఇదిచూసిన రాజుకు, రెండోవాడు మోసకారి అన్న అనుమానం కలిగింది.\n\nరాజు చప్పున వాళ్ళను సమీపించి, “మీరు చేస్తున్నదేమిటి?\" అని గద్దించి అడిగాడు.\n\nపేదవాడు వెంటనే, “ఈయన మహాజ్ఞాని. నాకు సాయపడతానంటే, నేను కూడబెట్టిన డబ్బంతా ఇచ్చుకుంటున్నాను,” అన్నాడు.\n\n“నీక్కావలసిన సాయం ఏమిటి?\" అని ప్రశ్నించాడు రాజు.\n\n\"అయ్యా! నాకు నలుగురు కొడుకులు. ఒకరోజున సాధువొకడు మా ఇంట భిక్ష తీసుకుని, నా నలుగురు కొడుకుల్లో ఒకడు మహాజ్ఞాని అవుతాడనీ, బాగా చదువు చెప్పించ మనీ అన్నాడు. వాళ్ళల్లో ఆ మహాజ్ఞాని కాబోయే వాడెవడో చెప్పాలంటే – నిప్పు గురించీ, జ్ఞానం గురించీ ఒకరు చెప్పాలా? అని వెళ్ళి పోయాడు. నలుగురు కొడుకుల్నీ చదువుకు పంపే తాహతు నాకు లేదు. కాబట్టి వాళ్ళల్లో జ్ఞాని ఎవరో తెలుసుకునేందుకే ఈ పెద్దమనిషి సాయం తీసుకుంటున్నాను,” అన్నాడు పేద వాడు.\n\nరాజు, మోసగాడి చేత డబ్బు పేదవాడికి తిరిగి ఇప్పించి, “పద, నేను నీకు సాయపడ తాను,” అన్నాడు.\n\nఇద్దరూ దాపులనున్న పేదవాడి గుడిసెకు వెళ్ళారు. అప్పుడక్కడ పెద్ద గొడవ జరుగు తున్నది.\n\nపేదవాడి కొడుకులు నలుగురూ కలిసి మట్టితో ఒక బొమ్మ చేసి, దానికి రంగులు పూసి అందంగా తయారుచేశారు. ఆ బొమ్మను సంతలో అమ్మితే మంచి ధర పలుకుతుందని చాలామంది అన్నారు. ఈలోగా పొరుగింటి చంద్రుడనేవాడు వచ్చి, కావాలని ఆ బొమ్మను విరగ్గొట్టి వెళ్ళాడు. నలుగురన్నదమ్ములూ వాణ్ణి తరిమి పట్టుకుని ఇంటికి తీసుకొచ్చారు. ఇప్పుడు వాడినెలా శిక్షించాలీ అని గొడవ.\n\nఇది చాలా మంచి అవకాశమని రాజుకు తోచింది. సాధువు చెప్పాడు కాబట్టి, నలు గురు అన్నదమ్ముల్లోనూ ఒకడు తప్పకుండా జ్ఞాని అయి వుండాలి. వాళ్ళిప్పుడిచ్చే తీర్పులు వింటే ఆ విషయం రూఢి అవుతుంది!\n\nచంద్రసేనుడు చప్పున స్ఫటికాన్ని తన అరచేతిలోకి తీసుకుని గుప్పెట మూసి, పేదవాడి పెద్ద కొడుకును తీర్పు చెప్పమన్నాడు.\n\n“నూరు కొరడాదెబ్బలు!\" అన్నాడు వాడు. రాజు చూసుకుంటే స్ఫటికం ఎర్రగా మారింది. అప్పుడు రాజు మిగతావాళ్ళను అడిగాడు.\n\n“వాడికున్న బొమ్మలన్నీ బద్దలుకొట్టాలి!\" అన్నాడు రెండోవాడు.\n\nఅప్పుడూ స్ఫటికం ఎర్రగా మారింది.\n\n“వాడిచేత ఇలాంటి బొమ్మనే చేయించి, అప్పుడు దాన్ని విరగ్గొట్టాలి!” అన్నాడు మూడో వాడు. వెంటనే స్ఫటికం నలుపు రంగుకు మారింది.\n\n“వాడి కేశిక్ష వేస్తే మాత్రం మా బొమ్మ మాకు మళ్ళీ తిరిగొస్తుందా? నాకే గనక శక్తి వుంటే, వాడి తప్పులు వాడికి తెలిసేలా చేసే వాణ్ణి!\" అన్నాడు నాలుగోవాడు.\n\nఆశ్చర్యంగా, రాజు అరచేతిలోని స్ఫటికం పసుపు రంగుకు మారింది. రాజు వెంటనే, ఆ నాలుగోవాడే భవిష్యత్తులో మహాజ్ఞాని కాగలవాడనుకున్నాడు. ఆయన పేదవాడికి తానెవరయినదీ చెప్పి, వాడి కుటుంబ పోష ణకు ధన సహాయం చేస్తానన్నాడు. తర్వాత నాలుగోవాడికి తనే స్వయంగా విద్య చెప్పిం చడం అవసరం అని భావించి తనవెంట తీసుకుపోయాడు.\n\nబేతాళుడు ఈ కథ చెప్పి, “రాజా, పేద వాడి నాలుగో కొడుకు తీర్పుకు స్ఫటికం పసుపురంగుగా మారడం, నాకు కాకతాళీయం అనిపిస్తున్నది. ఎందుకంటే – అన్ని కాలాలకూ ఉపయుక్తమూ, ఏమాత్రం శంకించడానికి ఆస్కారం లేని శిక్షాస్మృతి అంటూ వుండే అవకాశం లేదు. కారణం, ఎప్పటికప్పుడు సామాజిక పరిస్థితుల్లో వచ్చే పరిణామాలు కారణంగానూ, రాజ్యాధికారాన్ని చెలాయించే వాళ్ళ క్షేమం, మేలుకు అనుగుణంగానూ శిక్షాస్మృతి కూడా అనేకమైన మార్పులకు లోనవుతూంటుంది. అందువల్ల, ఎంతటి న్యాయశాస్త్ర కోవిదుడైనా, మహాజ్ఞాని అయినా, ఆయా కాల పరిస్థితులను గణనలోకి తీసుకునే న్యాయనిర్ణయం చెయ్యగలడు. కాలగమ నంలో ఒకసారి ధర్మం, న్యాయం అనుకున్నవి, మరొక కాలంలో కాకుండా పోవడం తెలిసిందే! ఈ కారణాల వల్ల, ముని ప్రదీపుడు, రాజు కిచ్చిన స్ఫటికం న్యాయనిర్ణయానికి పనికి రాదని తేలుతున్నది కదా? ఈ సందేహాలకు సమాధానాలు తెలిసి కూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, \"కాలానుగుణంగా శిక్షాస్మృతి మారుతుందనేది నిర్వివాదాంశం. రాజు చంద్రసేనుడికెదురైన సమస్య వాటి మార్పు చేర్పుల గురించి కానే కాదు. తన రాజ్య పాలనా కాలంలో అమలులో వున్న శిక్షాస్మృతికి అనుగుణంగా తీర్పులిస్తున్నానా లేదా అన్నది, ఆయనను బాధిస్తున్న సమస్య. ముని తన తపోశక్తితో సృష్టించిన స్పటికం కాలాతీతమైనది. అది ఎలాంటి సామాజిక పరిస్థితులలోనైనా న్యాయమైన తీర్పేదో నిర్ణ యించగలదు. అయితే, స్వయంగా అది న్యాయనిర్ణయం చేయలేదు గనక, దానికి జ్ఞాని అయినవాడి సాయం కావాలి. ఇందుకు, కేవలం న్యాయశాస్త్రవేత్త సరిపోడు. ఎందు వల్లనంటే - ఎంతటి న్యాయశాస్త్రవేత్త అయినా అంతో యింతో వ్యక్తిగతమైన ఇష్టాయిష్టాలకూ, ఆవేశకావేషాలకూ దూరంగా వుండలేడు. జ్ఞాని సంగతి అలా కాదు. అతడు మనషుల నైజగుణాలనూ, ప్రవృత్తులతో పాటు, సమా జంలోగల హెచ్చుతక్కువ స్థాయీలను కూడా నిశితంగా పరిశీలించగలడు. ఈ కారణంవల్ల, శిక్షాస్మృతి పరంగా వున్న ఒకే నేరానికి ఒకే రకమైన శిక్ష అన్నదాన్ని జ్ఞానవంతుడు అంగీ కరించడు. అందుచేత, నిజమైన జ్ఞాని సహా యంతో రాజు చంద్రసేనుడు తప్పక ముని ఇచ్చిన స్ఫటికాన్ని ధర్మపాలనకు ఉపయోగించ గలడు. పేదవాడి నాలుగో కొడుకు ఇచ్చిన తీర్పుకు, స్పటికం పసుపు రంగుగా మారడం, కాకతాళీయం ఏమాత్రం కాదు,\" అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 31
        },
        {
            "title": "మతిమరుపు!",
            "book_page_start": 32,
            "pdf_page_start": 32,
            "pdf_page_end": 32,
            "author": "మాడుగుల పి. శ్రావణ్ కుమార్",
            "genre": "హాస్యం",
            "moral": "అతిగా మతిమరుపు ఉంటే, దొంగతనాలకు తాళాలు కూడా ఉపయోగించవు.",
            "keywords": [
                "మతిమరుపు",
                "దొంగతనం",
                "భోషాణం",
                "తాళపుచెవులు",
                "హాస్యం"
            ],
            "characters": [
                "పోశెట్టి",
                "వీశెట్టి"
            ],
            "locations": [
                "గ్రామం",
                "చెరువు"
            ],
            "content": "సూర్యోదయంతోనే చెరువుకు స్నానానికి పోత న్న పోశెట్టి అనే ఆయన్ని, ఆతడి పొరుగూరి దూరపు బంధువైన వీశెట్టి దారిలో కలుసుకుని, \"ఈ మాట నిజమేనా? మీ ఇంట్లో ఆ మధ్య వర సగా మూడుసార్లు దొంగలుపడి దోచుకుపోయారట!\" అని అడిగాడు.\n\n“ఆ మాట నిజమే!” అన్నాడు పోశెట్టి విచారంగా.\n\n\"మరి, భోషాణం అంత దాన్ని దొంగలు బద్దలు కొడుతున్నప్పుడు, నీకు మెలకువ రాలేదా?” అని అడిగాడు వీశెట్టి.\n\n“ఎక్కడి మెలకువ! దొంగలు నా తలగడ కింది నుంచి భోషాణం తాళపుచెవులు తీసుకుని, చప్పుడు కాకుండా తలుపులు తెరిచి దోచుకెళ్ళారు,” అన్నాడు పోశెట్టి.\n\n“ప్రతిసారీ తాళపుచెవుల్ని తలగడ కింద దాచడానికి బదులు, మరెక్కడైనా దాయొచ్చుగదా?” అని అడిగాడు వీశెట్టి.\n\n“అదీ చేశాను!\" అన్నాడు పోశెట్టి నిట్టూరుస్తూ.\n\n“ఎక్కడ దాచావేమిటి?” అన్నాడు వీశెట్టి.\n\n“ఎప్పటిలా తలగడ కింద కాకుండా, వాటిని అటక మీద దాచాను,” అన్నాడు పోశెట్టి.\n\n\"అయితే, దొంగలకా తాళంచెవులెలా దొరికినై?” అన్నాడు వీశెట్టి ఆశ్చర్యంగా.\n\n“నా మతిమరుపు కొంప ముంచింది! దాచిన తాళపుచెవుల్ని మర్చిపోతానేమో అన్న అనుమా నంతో ఒక చీటీ మీద - భోషాణం తాళపుచెవులు అటక మీద వున్నవి - అని రాసి, ఆ చీటీని తలగడకింద పెట్టుకుని పడుకున్నాను,” అని జవాబిచ్చాడు పోశెట్టి. దానితో వరసగా అన్నిసార్లు దొంగతనం ఎలా జరిగిందో అర్థమైంది వీశెట్టికి.",
            "book_page_end": 32
        },
        {
            "title": "పనస",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "ప్రకృతి వింతలు",
            "moral": "N/A",
            "keywords": [
                "పనస పండు",
                "పనస చెట్టు",
                "కలప",
                "థియోఫ్రాటస్",
                "మారాగ్ నోల్లీ"
            ],
            "characters": [],
            "locations": [
                "భారతదేశం",
                "ఉత్తరప్రదేశ్",
                "అస్సాం",
                "బీహార్"
            ],
            "content": "పళ్ళలో కెల్లా చాలా పెద్దది పనసపండు. ఇది దాదాపు 90 సెం.మీ. పొడవూ, 40 సెం.మీ. లావూ వుంటుంది. పన సను తెలుగులో లాగే సంస్కృతంలోనూ, మరాఠీలోనూ పనస్, ఫనాస్ అని అంటారు. కొన్నిదక్షిణాది భాషలలో దీనిని 'చక్కా' అని అంటారు. ఆ 'చక్కా' నుంచే ఇంగ్లీషు 'జాక్' అనే మాట వచ్చి వుంటుందని భావిస్తున్నారు!\n\nసుప్రసిద్ధ గ్రీకు చరిత్రకారుడు థియోఫ్రాటస్ (క్రీ.పూ. 300 సం||) దీనిని గురించి - భారత దేశంలో సాధువులు తినే మధుర ఫలం. పెద్ద వృక్షాలలో కాచే పెద్ద పండు – అని రాశాడు. 14వ శతాబ్దానికి చెందిన ఇటలీ యాత్రికుడు మారిగ్ నోల్లీ పనసపండు పరిమాణం గొర్రెపిల్లంత వుంటుం దని చెప్పాడు.\n\nఎప్పుడూ పచ్చగా వుండే పనస చెట్లు దాదాపు 15 మీ|| ఎత్తు ఎదుగుతాయి. మనదేశంలోని పడమటి కనుమలకు చెందినవని చెప్పబడే ఈ చెట్లు ఉత్తరప్రదేశ్, అస్సాం, బీహార్ రాష్ట్రాలలో కూడా అక్కడక్కడా కనిపిస్తాయి. ముఖ్యంగా నీడ కోసం వీటిని పెంచుతారు. ఇసుకనేలలోని చెట్లు, రాతి నేల చెట్లకన్నా పెద్ద కాయలు కాస్తాయి.\n\nవీటి పెద్ద పెద్ద ఆకులు పచ్చగానూ, గుండ్రంగానూ, దళ సరిగానూ వుంటాయి. చలికాలం చివర పువ్వులు గుత్తులు గుత్తులుగా పూస్తాయి. పూలకు ఒరలాంటి దళసరి దళం రక్షణగా వుంటుంది. కాని, అది త్వరగా రాలిపోతుంది. ఆకు లకు దూరంగా, కొమ్మల మొదళ్ళలోనూ, బోదెల వద్దా కాయలు కాస్తాయి. కాయలు పక్వానికి రాగానే మంచి వాసన వేస్తాయి. లేతగా వున్నప్పుడు పచ్చగానూ, ఆ తరవాత పసుపుగానూ, బాగా పండిన తరవాత ముదురు ఊదారంగుగానూమారతాయి. కోలగానూ, గుండ్రంగానూ వుండే పనస కాయలు 20-30 కి|| గ్రా|| వరకు బరువు వుంటాయి. పనస పండు పైతొక్క మందంగానూ పైన ముళ్ళుముళ్ళుగానూ వుంటుంది. తియ్యటి పనస తొనలలో తెల్లటి విత్తనాలు ఉంటాయి. పనస మామూలుగా మార్చ్ నుంచి జూన్ నెల వరకు కాపుకు వస్తుంది. రుతుపవనాలు ఆలస్యమయితే, సెప్టెంబర్ వరకూ పనసపళ్ళు లభిస్తాయి. పనసకాయలను కూర వండుకుని తినవచ్చు. పనస పండు చాలా రుచిగా వుంటుంది.\n\nపనస కలపను తలుపులు, కిటికీలు, బీరువాలు మొదలైన వాటిని చేయడానికి ఉపయోగిస్తారు. పసుపు రంగులో వుండే కలప నల్లగా మారి, పాలిష్ చేసినట్టయితే నిగనిగలాడుతూ దేవదారు చెక్కలా కనిపిస్తుంది.",
            "book_page_end": 33
        },
        {
            "title": "సుప్రసిద్ధ మత గ్రంథాలు - ఖురాను",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "మత గ్రంథ చరిత్ర",
            "moral": "ఇస్లాం మతం శాంతి, న్యాయం, ప్రేమ మరియు భగవంతునికి లోబడి ఉండడాన్ని బోధిస్తుంది.",
            "keywords": [
                "ఖురాను",
                "ఇస్లాం",
                "మహమ్మదు ప్రవక్త",
                "అల్లా",
                "జ్ఞాన సముపార్జన",
                "శాంతి"
            ],
            "characters": [
                "మహమ్మదు ప్రవక్త",
                "అల్లా",
                "అస్ఘర్ అలీ ఇంజనీరు"
            ],
            "locations": [
                "మెక్కా",
                "అరేబియా"
            ],
            "content": "ఇస్లాం మత స్థాపకుడు మహమ్మదు ప్రవక్త అరేబియా నగరం మెక్కాలో క్రీ.శ. 570 వ సం||లో జన్మించాడు. ఆయన చిన్నప్పుడు వ్యాపారం చేస్తూ, ఒంటెల మీద వివిధ ప్రాంతాలు తిరిగాడు. కాని అచిరకాలంలోనే – ప్రజలకు తనద్వారా సందేశం అందించడానికి భగవంతుడు సంకల్పించినట్టూ, తన కోసం ఒక మహత్తరకార్యం కాచుకుని ఉన్నట్టూ మహమ్మదు గ్రహిం చాడు. న్యాయపూరితమైన మతజీవనం గడపడానికి కావలసిన నైతిక సూక్తులను భగవంతుడి నుంచి పొంది, వాటిని మహమ్మదు ప్రజలకు తెలియజేశాడు. ఆ సూక్తులనే ఖురానులో పొందు పరిచారు.\n\nఇస్లాం అనే మాటకు (భగవంతుడికి) లోబడి వుండడం, శాంతి అని అర్థం చెబుతారు. అంటే, భగవంతుడికి లోబడి వుండడం ద్వారా శాంతిని పొందడం అని భావం, ఇస్లాం మత విశ్వాసం కల వారిని ముస్లింలు, మహమ్మదీయులు అని అంటారు.\n\nముస్లింల పవిత్రగ్రంథం ఖురాను. దేవుడు ఒక్కడే అన్న సిద్ధాంతాన్ని ఇది చాటుతుంది. భగ వంతుడు సర్వవ్యాపకుడు. “తూర్పు, పడమర అల్లాకే చెందుతుంది. ఏ మార్గంలో వెళ్ళినా ఆయ నను చేరుకుంటావు. ఆయన సర్వవ్యాపకుడు, సర్వజ్ఞుడు,\" అని ఖురాను ప్రబోధిస్తున్నది.\n\nఖురానులోని తొలి సూక్తిలోనే భగవంతుడికి లోబడి ఉండడం ప్రధానం అన్న విషయం ఇలా స్పష్టంగా చెప్పబడింది:\n\nపరమ కరుణామయుడైన అల్లా పేరుతో –\nఅల్లాకు విజయం! అతడే అన్నిటికీ అధిపతి!\nపరమకరుణామయుడు! దయామయుడు!\nన్యాయనిర్ణయం చేసే నాటి అధికారి!\nనిన్ను మాత్రమే మేము ప్రార్థిస్తున్నాము!\nనిన్ను మాత్రమే సహాయం కోసం అర్థిస్తున్నాము! మమ్మల్ని చక్కని మార్గం గుండా నడిపించు!\nనిన్ను నమ్మి, నీ కరుణకు పాత్రులయిన వారు నడిచిన మార్గంలో మమ్మల్ని నడిపించు!\nనీకు అప్రీతిని కలిగించిన వారి మార్గంలో కాదు;\nనిన్ను వదిలి వెళ్ళినవారి మార్గంలో కాదు!\nజ్ఞానసముపార్జనకూ, న్యాయానికి ఖురాను పెద్ద పీట వేస్తుంది. పుట్టినప్పటి నుంచి గిట్టే వరకు జ్ఞానసముపార్జన సాగిస్తూనే ఉండాలి – అంటుంది ఖురాను.\nమన సమకాలీన ప్రముఖ భారతీయ పండితుడు అస్ఘర్ అలీ ఇంజనీరు ఇలా అన్నాడు : “ప్రపంచంలో ఏ మతంగాని ద్వేషాన్నీ, ఘర్షణనూ, దురభిమానాన్నీ రేకెత్తించడానికి ప్రయత్నించదు. నిజానికి ఇలాంటి రుగ్మతలను పోగొట్టడానికే మతాలు కావాలి. ప్రతి మతం కూడా విలక్షణమైన పద్ధతిలో ప్రేమనూ, న్యాయాన్నీ, శాంతినీ పెంపొందించడానికే కృషి చేస్తుంది. ఇస్లాం కూడా అదే చేస్తుంది. మెక్కా కఫర్ మీద, వారికి సహకరించిన వారి మీద హింసాత్మకమైన ప్రతిఘటనకు పూనుకోవాలనే కొన్ని సూక్తులు ఖురానులో ఉన్నాయి. ఈ సూక్తులను చారిత్రక సందర్భాన్ని బట్టి అర్థం చేసుకోవాలి. వాటిని అనుసరించడం ఆ సందర్భానికి మాత్రమే తగినది. అవి మిగతా వాటి లాగా సార్వకాలికాలుకావు!”",
            "book_page_end": 35
        },
        {
            "title": "మీకు తెలుసా?",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "ప్రశ్నలు - సమాధానాలు",
            "moral": "N/A",
            "keywords": [
                "కెన్యా",
                "కలకత్తా",
                "సైప్రస్",
                "జొమో కిన్యాటా",
                "బార్సిలోనా"
            ],
            "characters": [],
            "locations": [
                "ప్రపంచం"
            ],
            "content": "1. స్వతంత్ర కెన్యా దేశానికి మొట్టమొదటి ప్రధానమంత్రి, అధ్యక్షుడు ఎవరు?\n2. మనదేశంలో అతి పెద్ద నగరం ఏది?\n3. మధ్యధరా సముద్రంలో త్రిభుజాకారంలో వున్న ద్వీపం ఏది?\n4. ఇండొనేషియాలో వెయ్యిదేవాలయాల ద్వీపం అని పేరుగాంచిన ద్వీపం ఏది?\n5. ప్రపంచంలోకెల్లా ఎత్తయిన దేశం ఏది?\n6. మూడు గుండెలు గల జంతువు ఏది?\n7. బెర్లిన్కుడ్య నిర్మాణం ఎప్పుడు జరిగింది? ఎప్పుడు పతనమయింది?\n8. ఒక ఆగ్నేయాసియా దేశానికి 'అయూధ్య' రాజధానిగా ఉండేది. ఏదేశానికి?\n9. అబ్రహాం లింకన్ భార్య పేరేమిటి?\n10. ఇంగ్లాండును సంయుక్తంగా పాలించిన దంపతులు ఎవరు?\n11. ప్రపంచంలో అత్యధిక జనాభా గల నగరం ఏది?\n12. వాషింగ్టన్కు పూర్వం అమెరికా రాజధాని ఏది?\n13. పళ్ళులేని జంతువు ఏది?\n14. బార్సిలోనా స్పెయిన్లోని ఒక నగరం. ఇదే పేరుతో దక్షిణ అమెరికాలో ఒక పట్టణం ఉన్నది. అది ఎక్కడ ఉన్నది?\n15. బంగాళా దుంపలు మొట్టమొదట ఎక్కడ పండేవి?\n16. టాంజానియాలోని మాన్యారా నేషనల్ పార్స్లో ఆఫ్రికాకు చెందిన ఒక జంతువు అధిక సంఖ్యలో ఉన్నది. ఆ జంతువు ఏది?\nసమాధానాలు\n1. జోమో కిన్యాటా.\n2. కలకత్తా.\n3. సైప్రస్.\n4. బాలి.\n5. స్విట్జర్లాండ్.\n6. 'కటిల్ ఫిష్' అనే జలచరం.\n7. 1961 లో, 1989 లో.\n8. థాయ్ లాండ్ (సియాం)\n9. మేరీ టాడ్.\n10. మూడవ విలియం; రెండవ మేరీ. (1689 - 1694).\n11. చైనాలోని షాంఘాయ్.\n12. ఫిలడెల్ఫియా.\n13. చీమల్ని తినే 'యాంట్టర్,'\n14. వెనిజులా.\n15. దక్షిణ అమెరికా.\n16. జిరాఫీ.",
            "book_page_end": 36
        },
        {
            "title": "భూమన్న భూదానం",
            "book_page_start": 37,
            "pdf_page_start": 37,
            "pdf_page_end": 40,
            "author": "జె. ఉదయనాగశిరీష",
            "genre": "నీతి కథ",
            "moral": "దానగుణం గొప్పది. ఇతరుల కష్టాన్ని కూడా పంచుకోవడమే నిజమైన దానం.",
            "keywords": [
                "దానకర్ణుడు",
                "భూదానం",
                "పురోహితుడు",
                "శ్రమదానం",
                "ఆనవాయితీ"
            ],
            "characters": [
                "భూమన్న",
                "పురోహితుడు",
                "బ్రాహ్మడు",
                "రత్నశెట్టి",
                "కరణం"
            ],
            "locations": [
                "వసంతవాడ గ్రామం",
                "వనస్థలి అగ్రహారం"
            ],
            "content": "వసంతవాడ అనే గ్రామంలో, భూమన్న అనే భాగ్యవంతుడుండేవాడు. ఆయనకు దాన కర్ణుడని పేరు. ఆపేరు నిలబెట్టుకోవడం కోసం, ముందు వెనకలు చూసుకోకుండా దాన ధర్మాలు చేసి ఆస్తిపాస్తులన్నీ పోగొట్టుకున్నాడు. ఆయన వ్యవసాయంలో మంచి దిట్ట. అందుచేత, ఇతరుల పొలాలు కౌలుకు చేస్తూ, పువ్వులమ్మిన ఊళ్ళోనే కట్టెలమ్మాడనిపించు కోకుండా, ఏ లోటూ లేని సుఖజీవనం చేస్తు న్నాడు. దానగుణం మాత్రం ఆయనను వదిలి పెట్టలేదు.\n\nఇలా వుండగా, ఒక రోజున భూమన్న ఇంటి అరుగు మీద కూర్చుని పురోహితుడితో మాట్లాడుతున్న సమయంలో, ఒక బ్రాహ్మడ క్కడికి వచ్చాడు. భూమన్న అతడికి గౌరవ పూర్వకంగా నమస్కరించి, పురోహితుడి పక్కన కూర్చోవలసిందిగా చెప్పి, వచ్చినపనేమిటని అడిగాడు.\n\nఅందుకు బ్రాహ్మడు, “అయ్యా! మీ గ్రామం లోని రత్నశెట్టి గారింటికి, వారమ్మాయి పెళ్ళికి వచ్చాను. పెళ్ళయిన ఐదవ రోజు నాగవల్లి నాడు శెట్టి కుటుంబీకులు, బ్రాహ్మణ పండి తుల కుటుంబాలు ఎక్కడున్నాయో వాకబు చేసి బహుమతులిస్తారు. దాన్ని నాకబలి అంటా రని మీకు తెలియంది కాదు! నేనిక్కడికీ రెండా మడల దూరంలో వున్న వనస్థలి అగ్రహారంలో వుంటున్నాను మా పూర్వీకుల కీశెట్టి వంశీ యులు, ఈ ఊళ్ళో నాకబలి పళ్ళాలు ఇచ్చే వారు. అందుచేత పిలవకపోయినా వంశా చారం కొద్దీ ఆ పళ్ళాల కోసం వచ్చాను. అయితే, శెట్టిగారు విసుక్కుంటూ ఇచ్చిన సంభావన చూశాక, ఆ పళ్ళాలంటే విరక్తి పుట్టింది. భవిష్యత్తులో వాటికోసం ఇక ఏనాడూ రాను. ఇంత దూరం వచ్చాం కదా అని ఈ గ్రామంలోనే వున్న దానకర్ణులు తమర్ని చూసి పోదామని ఇటు వచ్చాను,” అన్నాడు.\n\nఈ మాటలకు భూమన్న చాలా సంతో షించి, ఇంట్లోకి పోయి తిరిగి వచ్చి, బ్రాహ్మడికి తాంబూలం, దక్షిణ ఇస్తూ చేతులు జోడించి, \"శెట్టిగారింట్లో విలువ కోల్పోయి, కేవలం ఆనవాయితీగా మారిన నాకబలి పళ్ళాలలాగే, నేనుకూడా ఇప్పుడు పేరుకు మాత్రమే దాన కర్ణుణ్ణి. మా తల్లిగారు పోయినప్పుడు భూ దానం చెయ్యలేకపోయాను. పురోహితుల వారికి భూదానం పేరిట ఒక వరహా తాంబూ లంలో పెట్టి ఇచ్చి, భవిష్యత్తులో భూదానం చేస్తానని వాగ్దానం చేశాను. ఇటువంటి పరి స్థితుల్లో తమకు సంతృప్తికరంగా దక్షిణ ఇవ్వ లేకపోతున్నందుకు మన్నించండి. మా తల్లిగారి నిమిత్తమై పురోహితుల వారికిచ్చిన భూదానం మునుముందు అతిత్వరలో చెల్లించగలిగే లాగా నన్ను మనసారా ఆశీర్వదించండి!” అని కోరాడు.\n\nతాంబూలం తీసుకుని, దక్షిణను దుస్తుల్లో దాచుకుంటూ బ్రాహ్మడు భూమన్నను అర చేతిని చాచమన్నాడు. తర్వాత దానిని నిశితం గాపరిశీలించి కళ్ళు పెద్దవి చేసి, \"అయ్యా! దానరేఖ మీ చేతిలో స్పష్టంగా వుంది. మీరు జీవిత కాలమంతా దానాలు చేస్తూనే వుంటారు. మీకు సొంత భూమి వుండడాన్ని రేఖలు స్పష్టంగా చూపిస్తున్నాయి. మీరు పురోహితుడికి చ్చిన వాగ్దానం వల్ల, ఇది కించిద్భోగం భవి ష్యతిని సూచించుతున్నదేమో అనుకుంటు న్నాను,” అన్నాడు.\n\nవెంటనే పురోహితుడు, “భూమన్నగారి వంటి దానకర్ణులు మాట తప్పరు. అందుచేత ఆయన భూమిని సంపాదించి నాకిచ్చినా ఆశ్చ ర్యపోనక్కరలేదు. కాని, ఆ భూమిని నేను స్వీకరిస్తే, యాచకవృత్తికే కళంకం తెచ్చిన వాడినవుతాను!\" అన్నాడు.\n\nఆ తర్వాత కొంతకాలం గడిచింది. వసంత వాడను ఆనుకుని ప్రవహించే నదికి ఆనకట్ట కట్టారు. అందుచేతనదిలోని నీటినిచిన్న చిన్న కాలవలలోకి వెళ్ళేలా చేశారు. ఆ కారణంగా, నది నీటి మట్టం తగ్గి నదిలో అక్కడక్కడ మట్టి దిబ్బలు లేచాయి. అవి ఒకప్పుడు సాగులంక భూములు. వరదల వల్ల నదిలో నీటి మట్టం పెరిగి మునిగిపోయాయి.\n\nఒకనాడు గ్రామ కరణం, భూమన్న ఇంటికి వచ్చి, “భూమన్నగారూ! అదృష్టం అంటే మీదే. నదిలో తేలిన సాగులంక దిబ్బలన్నీ, మా దగ్గరున్న లెక్కల ప్రకారం కొలిచి, ఏవి ఎవ రికీ చెందినవో గుర్తించాం. మా దగ్గరున్న ఆధారాల ఆధారంగా, మీ పూర్వీకుల కాలం నాడు నదిలో మునిగిపోయిన పదెకరాల భూమి ఇప్పుడు మీకు చెందుతుంది,” అని చెప్పాడు.\n\nఇది విని, భూమన్న తిరిగి తనకు పట్టిన భాగ్యానికి ఆనందం పట్టలేకపోయాడు. కరణా నికి మర్యాద చేసి కూర్చోబెట్టి, పురోహితుడికి కబురుపంపాడు.\n\nపురోహితుడు వచ్చాడు. అప్పుడు భూమన్న, కరణంతో, “కరణంగారూ! నేను మా తల్లి పోయినప్పుడు వీరికి భూదానం వాగ్దానం చేశాను. చనిపోయేలోగా నెరవేర్చగలనా అని బెంగపడుతున్నాను. కించిద్భోగం భవిష్యతి లాంటి ఈ భూమిని, నా సొంతానికి వుంచు కోను. దయచేసి, మాపురోహితుల వారి పేరున రాయండి,\" అన్నాడు.\n\nభూమన్న చేస్తున్న దానానికి పురోహితుడు కళవెళపడ్డాడు. ఆయనకు గతంలో పొరు గూరి బ్రాహ్మడి ఎదట అన్న మాటలు గుర్తుకు వచ్చాయి. ఇప్పుడు తను భూమన్న దానాన్ని నిరాకరిస్తే ఆయన బాధపడతాడు. అందుచేత పురోహితుడు దానిని గురించి బాగా ఆలో చించి, “ఈభూదానంతోపాటు మరొకదానాన్ని భూమన్నగారు ఇస్తేనే, నేనీ భూదానాన్ని స్వీక రిస్తాను,” అన్నాడు.\n\nఈ మాటలకు కరణంతో పాటు భూమన్న కూడా ఆశ్చర్యపోయాడు. చివరికాయన చిరు నవ్వుతో, \"అదేదో చెప్పండి!” అన్నాడు.\n\nపురోహితుడు, కరణంకేసి తల తిప్పి, “ఈ భూమన్నగారు దానంలోనే కాదు వ్యవసాయం లోనూ, తనకు తానే సాటి అన్న సంగతి వాడ వాడలా తెలిసిందే! ఈయన భూదానంతో పాటు నాకు శ్రమ దానం కూడా ఇవ్వాలి. మహానదులు ప్రకృతి వైపరీత్యాల వల్ల పొంగి విజృంభించినప్పుడు కొండలే అడ్డుకాదు; మానవ నిర్మితాలైన ఆనకట్టలు ఏపాటి! అందువల్ల, ఈనాడు నీట తేలిన భూమి, రేపు తిరిగి నీట మునగ వచ్చు,” అంటూ ఆగాడు.\n\nఇది విని భూమన్న, పురోహితుడికేసి ఆశ్చ ర్యంగా చూశాడు.\n\nకరణం ఏదో అర్థమైన వాడిలా తలవూపి, \"ఆమాటా నిజమే! ఆ శ్రమదానం సంగతే మిటో చెప్పండి,\" అని అడిగాడు.\n\nపురోహితుడు వినయంగా ఒకసారి భూ మన్నకేసి తలవంచి, కరణంతో, “తమ దాన గుణంతో భూమన్నగారు దేహీ అన్నవారిని కరుణిస్తే, గంగామాత భూమన్న గారిని కరు ణించింది. అందువల్ల వారి పూర్వీకులదైన ఆభూమిని చెరుపుతూ రాత కోత లేమీ చేయ కండి. అయితే, భూమన్నగారు ఆ భూమిని నాకు దానం ఇస్తున్నామన్నారు కనక, దానితో పాటు అందులో వ్యవసాయం చేసే శ్రమను కూడా దానం చేసి – నాకు మాత్రం ప్రతి ఫలంగా, వచ్చే పంటలో నాలుగో వంతు దానం చెయ్యమనండి,\" అన్నాడు.\n\nకరణం, పురోహితుడికేసి మెచ్చుకుంటు న్నట్టు చూసి, భూమన్నతో, “ఏమంటారు, భూమన్న గారూ?” అన్నాడు.\n\n“మా పురోహితులు చెప్పిన దాన్ని, నేనెలా కాదనగలను? అలాగే!” అన్నాడు భూమన్న తృప్తిగా.\n\nఆ తర్వాత ఆయన, పురోహితుడికి సాధ్య మైనంత ఎక్కువ ఇవ్వాలన్న పట్టుదలతో కష్టించి పనిచేసి, ఉన్నంతలో తన దాన గుణా నికి ఏమాత్రం లోటు రాకుండా సంతోషంగా జీవించాడు.",
            "book_page_end": 40
        },
        {
            "title": "ఈగలా? చీమలా?",
            "book_page_start": 41,
            "pdf_page_start": 41,
            "pdf_page_end": 41,
            "author": "చందమామ బృందం",
            "genre": "వైజ్ఞానిక విశేషం",
            "moral": "N/A",
            "keywords": [
                "చీమల బెడద",
                "ఈగలు",
                "టెక్సాస్ విశ్వవిద్యాలయం",
                "బ్రెజిల్",
                "జీవ నియంత్రణ"
            ],
            "characters": [],
            "locations": [
                "టెక్సాస్",
                "బ్రెజిల్"
            ],
            "content": "టెక్సాస్ పౌరులకు ఇటీవల చీమల బెడద మరీ తీరని సమస్యగా తయారయింది. వాటిని నివారించడానికి రకరకాలుగా ప్రయత్నించారు. కాని, ప్రయోజనం లేకపోయింది. క్రిమికీటకాల మీద ప్రయోగించే మందులను కూడా ఉపయో గించారు. కాని, అవి కూడా చీమల మీద పని చేయలేదు. కొందరయితే, ఈ చీమల బాధ పడలేక ఇళ్ళు వదిలి పారిపోయే పరిస్థితి కూడా ఏర్పడింది. ఆఖరికి టెక్సాస్ విశ్వవిద్యాలయానికి చెందిన కొందరు విజ్ఞాన వేత్తలు బ్రెజిల్ నుంచి ఒక జాతి ఈగలను తెప్పించి, వాటి మీద వది లారు. ఇవి చీమల తల మీద గుడ్లు పెడితే, గుడ్ల నుంచి వెలువడిన లార్వా, చీమలమెదడును తినివేయసాగాయి. దాంతో చీమల బెడద ఒక విధంగా తగ్గిపోయింది!",
            "book_page_end": 41
        },
        {
            "title": "నిలుపుకున్న మాట!",
            "book_page_start": 41,
            "pdf_page_start": 41,
            "pdf_page_end": 41,
            "author": "చందమామ బృందం",
            "genre": "ఆసక్తికర సంఘటన",
            "moral": "N/A",
            "keywords": [
                "పఠనాసక్తి",
                "ఉపాధ్యాయిని",
                "మట్టిపాములు",
                "పుస్తకాలు",
                "వాగ్దానం"
            ],
            "characters": [
                "షెల్లీడిరాడో (ఉపాధ్యాయిని)"
            ],
            "locations": [
                "కాలిఫోర్నియా",
                "అమెరికా"
            ],
            "content": "టీవీల ఉధృతం వల్ల పిల్లలలో చదివే అలవాటు రోజు రోజుకూ తగ్గి పోతున్నదని పెద్దలు వాపోవడం పరి పాటిఅయింది. ఇది నిజం కూడా. పిల్ల లలో పఠనాసక్తిని పెంపొందించడానికి అమెరికాలో ఆర్.ఐ.ఎఫ్. అనే ఒక పథకాన్ని రూపొందించారు. పిల్లలలో మంచిపుస్తకాలు చదివేఅలవాటును పెంచడానికి కాలిఫోర్నియాకు చెందిన షెల్లీడిరాడో అనే ఒక ప్రాథమిక పాఠశాల ప్రధాన ఉపాధ్యాయిని విచిత్రమైన పద్ధతిని చేపట్టింది. విద్యార్థులు ఒక పుస్తకాన్ని పూర్తిగా చదివి నట్టయితే తాను ఒక మట్టిపామును మింగుతానని పిల్లలకు మాట ఇచ్చింది. పిల్లలు పట్టుదలతో ఆర్.ఐ.ఎఫ్. పథకం నిర్దేశించిన రెండు పుస్తకాలను చదివి పూర్తి చేశారు. మరునాడే ఉపాధ్యాయిని పిల్లలందరినీ ఒకచోట సమావేశ పరచి, చెప్పినమాట ప్రకారం గ్లాసెడు నారింజ రసంతో రెండు మట్టిపాములను మింగేసింది!",
            "book_page_end": 41
        },
        {
            "title": "రామాపురం రామయ్య",
            "book_page_start": 42,
            "pdf_page_start": 42,
            "pdf_page_end": 44,
            "author": "మాచిరాజు కామేశ్వరరావు",
            "genre": "హాస్యం",
            "moral": "చెవిటితనం ఉన్నచోట మాటల అర్థాలు మారి అపార్థాలు వస్తాయి.",
            "keywords": [
                "బ్రహ్మచెముడు",
                "అపార్థం",
                "భోజనం",
                "ఆస్తి వివాదం",
                "హాస్యం"
            ],
            "characters": [
                "రామాపురం రామయ్య",
                "యువకుడు",
                "చెల్లెలు",
                "తండ్రి",
                "అత్తగారు",
                "ముసలావిడ"
            ],
            "locations": [
                "రామాపురం",
                "సీతాపురం",
                "లక్ష్మణాపురం"
            ],
            "content": "రామాపురం రామయ్య, సీతాపురం సీతయ్యతో ఏదోపనిబడి, చీకటితోటే కాలినడకన బయలు దేరాడు. అతను లక్ష్మణాపురం చేరేసరికి మిట్ట మధ్యాహ్నమయింది. అతణ్ణి ఆకలి దహించి వేస్తున్నది. ఇక భోజనం చేస్తేగానీ లాభం లేదనుకుని, ఒక పెంకుటింటి ముందు ఆగాడు.\n\nఆ ఇంట్లో వాళ్ళందరికీ బ్రహ్మచెముడు. ఆ సంగతి తెలియని రామయ్య, వీధిఅరుగు మీద కూర్చున్న పాతికేళ్ళ యువకుణ్ణి, \"బాబూ! మండుటెండన పడి వచ్చిన బాటసారిని. ఈ పూటకు మీ ఇంట్లో భోజనం పెడతారేమో, కనుక్కో! నీకు పుణ్యం వుంటుంది,\" అని, పైపంచతో విసురుకుంటూ అరుగు మీద కూర్చున్నాడు.\n\nఆ యువకుడు చరచరా లోపలికి వెళ్ళి, పెళ్ళీడుకొచ్చిన చెల్లెల్ని ఎడాపెడా తిడుతూ, “ఎవడే వాడు? ఏ వూరి వాడు? వాడిని పెళ్ళాడ తానన్నావట. వాడొచ్చి వీధి అరుగు మీద తిష్ఠ వేశాడు. ఈ సంగతి పదిమందికి తెలిస్తే ఎంత అప్రతిష్ఠ! ఎంత అప్రతిష్ఠ!\" అంటూ నోరు నొక్కుకోసాగాడు.\n\nఅన్న మాటలు మరొకలాగా వినబడ్డ చెల్లెలు, తోక తొక్కిన తాచులా లేచి, విస విసా పెరట్లో చుట్ట కాల్చుకుంటున్న తండ్రి దగ్గిరకు వెళ్ళి, “నాన్నా! ఇదెక్కడి ఘోరం! ఇదేం న్యాయం! ఆస్తిలో నాకు వాటా రాదం టున్నాడు అన్నయ్య. ఆమధ్య జమీందారు గారు, తండ్రి ఆస్తిలో కూతుళ్ళకు కూడా హక్కు వున్నదని చేసిన శాసనం, ఆ చెవిటి వెధవకు తెలిసినట్టు లేదు. ఏమనుకున్నా డేమో! నాకు వాటా లేదంటూ వాదుకు వచ్చాడో, జమీందారు గారికి చెప్పి, వాణ్ణి మిట్టమధ్యాహ్నపు రోహిణీకార్తె ఎండలో రచ్చ బండ దగ్గర నిలువునా కొరత వేయిస్తాను!” అన్నది.\n\nఆమె తండ్రి సగం తాగిన చుట్ట గిరవాటు వేసి, బావిలోంచి నీళ్ళు తోడుతున్న పెళ్ళాం వీపు మీద గట్టిగా చరిచి, \"ఏమే మొద్దు మొహమా! అమ్మాయితో వంట చేయననీ, నన్ను పస్తులుంచుతాననీ అనడానికి నీకెంత పొగరు! నిన్నని ఏం లాభం? కూరలూ, పచ్చళ్ళ మాట దేవుడెరుగు, అసలు మీవంశంలో ఆడ వాళ్ళకు అన్నం వండడం కూడా రాదని, మా బామ్మ పెళ్ళి చూపుల్లో మొత్తుకుంటూ చెప్పింది. అయినా, ఆమె మాట వినకుండా నిన్ను కట్టుకున్నాను!\" అంటూ చిందులు తొక్కడం ప్రారంభించాడు.\n\nఅతడి భార్య సగం తోడిన నీళ్ళ చేదను బావిలోనే వదిలేసి, ఘోల్లుమంటూ పోయి పత్తితో వత్తులు చేసుకుంటున్న అత్తగారితో, “ఏమత్తయ్యా, నీకిదేం బుద్ధి? నలభై ఏళ్ళు దాటి, రేపో మాపో అరవయ్యో పడిలో పడ బోయే నీ కొడుక్కు రెండో పెళ్ళి చేసుకో మని పురెక్కిస్తావా? నీ కొడుకేమన్నా నవ మన్మథుడా, ముచ్చుపాలెం మిరాశీ దారా? నేనేం నోరూ వాయా లేని దానిననుకుంటు న్నావా? నా సంగతి మీకు తెలియదు. చూడు – నేనీ ఊరు పెద్దల్నే కాదు, ఏటవ తలున్న ఏడుగ్రామాల పెద్దల్ని కూడా రప్పించి, మీ ఇద్దర్నీ చింత బరికెలతో ఒళ్ళు హూనం చేయిస్తాను!\" అన్నది శివం ఎత్తిన దానిలా చేతులాడిస్తూ.\n\nముసలావిడ ఖస్సుమంటూ చేతిలో వత్తుల్ని అలా గాలికి వదిలేసి, \"ఆహాఁ, ఇంతకాలా నికి చెరువు గట్టు సోమిదేవమ్మ కూతుర్నని పించావు గదే! అసలు నువ్వెవత్తెవే, ఈ ఇంట్లోంచి నన్ను పొమ్మనడానికి? ఇది మా ఆయన ఇల్లు, ఇప్పుడు నా కొడుకిల్లు, రేపు నా మనవడిల్లు! ఇదుగో, వినూ! మా మామ గారి ముత్తాత ఆది సూరన్నగారు కట్టిన, ఈ ఇంట్లో నా ప్రాణాలు గుటుక్కుమనేదాకా, ఈ ఇల్లు వదిలేదిలేదు!\" అంటూ కొంగు నడుముకు బిగించి ఆయాసపడుతూ వూగి పోసాగింది.\n\nఇలా ఇంటిల్లిపాదీ ఒకరి మాట ఒకరికి అర్థం కాక గోడవ పడుతూ, ఎవరికి వారే గ్రామపెద్ద దగ్గరకు వెళ్ళే ఉద్దేశంతో బయటకు వచ్చారు.\n\nఅప్పటిదాకా ఓపిగ్గా అరుగు మీద కూర్చున్న రామాపురం రామయ్య, వాళ్ళను చూసి ఆనందంతో పొంగిపోతూ, \"ఆహాఁ, ఎంత మర్యాద! ఎంత మన్నన! అతిథిని భోజనానికి పిలవడానికి ఇంతమంది రావాలా? మీ గ్రామం – పేరేమన్నారూ? అతిథి మర్యా దకు పెట్టింది పేరన్నది పురాణ ప్రసిద్ధి కదా!” అంటూ సంతోషంగా లేచి నిలబడ్డాడు.\n\nఇదిచూసి, కోపంలో వున్న ఇంటి పెద్ద భగ్గుమంటూ, “మా ఇంటి వ్యవహారాల్లో కల్పించుకోవడానికి నువ్వెవరివయ్యా? మేమేం పరాయివాళ్ళ మీదికి వెళ్ళలేదే! అంతా అయినవాళ్ళం గనక తిట్టుకుంటాం, కొట్టు కుంటాం. ఆ తరవాత కలుసుకుంటాం! పిలవని పేరంటంగా వచ్చి, మాకు బుద్ధులు చెప్పడానికి నువ్వేమన్నా - ఆమధ్య పెళ్ళాం బిడ్డల్ని వదిలి కాశీకి పారిపోయిన బుద్ధిరాజు భూషయ్యవా?\" అంటూ గట్టిగా ఒక చిటికె వేశాడు.\n\nదానితో రామయ్య బెంబేలుపడిపోతూ, \"అయ్యా, బాబోయ్! ఒక్క పూట భోజనానికి పది రూపాయలా? అంత డబ్బే! నిజంగా అంత డబ్బే నా దగ్గరుంటే, నాకు ఆకలి వెయ్యదు, మీ ఇంటి అరుగు మీద కూర్చునే వాణ్ణి కాదు,” అంటూ గబగబా అరుగు మీది నుంచి కిందికి గెంతి వీధి వెంట పరిగెత్త సాగాడు.\n\nసంగతేమంటే – పాపం, ఈ రామాపురం రామయ్యకూ బ్రహ్మచెముడు!",
            "book_page_end": 44
        },
        {
            "title": "మహాభారతం - 1. పరీక్షిత్తు శాపం",
            "book_page_start": 45,
            "pdf_page_start": 45,
            "pdf_page_end": 52,
            "author": "చందమామ బృందం",
            "genre": "పురాణ కథ",
            "moral": "కోపం లేదా అహంభావంతో చేసే తప్పులు వినాశనానికి దారితీస్తాయి.",
            "keywords": [
                "మహాభారతం",
                "పరీక్షిత్తు",
                "జనమేజయుడు",
                "తక్షకుడు",
                "సర్పయాగం",
                "శృంగి శాపం",
                "ఉదంకుడు"
            ],
            "characters": [
                "శౌనక మహాముని",
                "ఉగ్రశ్రవసుడు (సూతుడు)",
                "పరీక్షిత్తు",
                "జనమేజయుడు",
                "వేదవ్యాసుడు",
                "శ్రుతసేన",
                "భీమసేనుడు",
                "సరమ",
                "సారమేయం",
                "శ్రుతశ్రవుడు",
                "సోమశ్రవుడు",
                "ఉదంకుడు",
                "తక్షకుడు",
                "కాశ్యపుడు",
                "శమీకుడు",
                "శృంగి"
            ],
            "locations": [
                "నైమిశారణ్యం",
                "శమంతకపంచక క్షేత్రం (కురుక్షేత్రం)",
                "హస్తినాపురం",
                "నాగలోకం"
            ],
            "content": "నైమిశారణ్యంలో ఋషిగణాలుండేవి. ఆ ఋషులకు కులపతి శౌనక మహాముని. ఆయన ఒకప్పుడు పన్నెండేళ్ళ పాటు జరిగే సత్రయాగం చేశాడు. అనేక మంది మహా ఋషులు కలిసి ఆ యాగం చేస్తూండగా అక్కడికి రోమహర్షుడి కొడుకు ఉగ్రశ్రవసు డనే సూతుడు వచ్చాడు. సూతుడికి తెలియని పురాణగాథలు లేవు.\n\nసూతుణ్ణి చూడగానే మునులందరూ అతనిచుట్టూ మూగి, \"నువ్వు ఎక్కడినుంచి వస్తున్నావు? నువ్వు రావటం మాకెంతో సంతో మయింది. నీనుంచి మేము ఎన్నో పుణ్య కథలు వినవచ్చు,” అన్నారు.\n\nసూతుడు వారితో, “మహర్షులారా, పరీ క్షితుడి కొడుకు జనమేజయుడు గొప్ప సర్ప యాగం చేశాడు. ఆ సమయంలో వైశంపాయ నుడు జనమేజయుడికి అద్భుతమైన భారత కథలను చెప్పాడు. ఆ కథలను రాసినవాడు వైశంపాయనుడి గురువైన వేదవ్యాసుడే. నేనా కథలన్నీ విని, యుద్ధం జరిగిన శమంతక పంచకమనే పుణ్య క్షేత్రానికి వెళ్ళి దర్శించి, అటునుంచి ఇలా వచ్చాను,” అన్నాడు.\n\nఇంకేముందీ? వ్యాసుడు రచించిన మహా భారత కథలను తమకు చెప్పమని సూతుణ్ణి శౌనకాది మహామునులు ఎంతో కుతూహ లంగా కోరారు.\n\nసూతుడు వారితో ఇలా చెప్పాడు: భారత రచన ఎలా జరిగిందనుకున్నారు? కృష్ణద్వైపా యనుడనే పేరుగల వ్యాసుడు వేదాలను నాలుగుగా విభజించిన అనంతరం హిమాల యాల మీద కొంతకాలం తపస్సు చేశాడు. ధృతరాష్ట్రుడి తరం వారంతా చనిపోయాక భారతం ఆలోచించాడు. అది లోకానికంతకూ పఠనీయంగా ఉండేటట్టు చేసే మార్గమేమిటా అని తీవ్రంగా ఆలోచిస్తూండగా ఆయనను చూడటానికి బ్రహ్మ వచ్చాడు. వ్యాసుడు బ్రహ్మకు భక్తితో ప్రణామం చేసి, కూర్చోబెట్టి, “దేవా, నేను వేదవేదాంగాల సారమంతా ఇమిడ్చి, భారతమనే ఇతిహాసాన్ని ఆలోచిం చాను. ప్రజలు దాన్ని చదివి ఆనందించే టట్టుగా లిఖించే వాడెవడూ కనబడడు,\" అన్నాడు.\n\n“నాయనా, విఘ్నేశ్వరుణ్ణి మనసారా ప్రార్థించి, అతని ద్వారా నీ భారత ఇతిహాసాన్ని రాయించు,” అని బ్రహ్మ, వ్యాసుడికి సలహా ఇచ్చాడు.\n\nవ్యాసుడు ధ్యానించగా విఘ్నేశ్వరుడు వచ్చాడు. వ్యాసుడు కోరిన ప్రకారం ఆయన చెబుతూ ఉంటే విఘ్నేశ్వరుడు మహాభార తాన్ని లిఖించాడు.\n\nదాన్ని దేవలోకంలో నారదుడూ, పితృలో కంలో దేవలుడనే అసితుడూ, గంధర్వాది లోకాలలో శుకుడూ ప్రచారం చేశారు. జనమే జయుడు సర్పయాగం చేసినప్పుడు వైశం పాయనుడు దానినే పఠించి, భూలోకంలో ప్రచారంలోకి తెచ్చాడు.\n\nశౌనకాది మునులు ఈ విషయాలు విని ఎంతో సంతోషించి, \"కౌరవ పాండవులు యుద్ధం చేసిన శమంతకపంచకం అనే క్షేత్రా నికి ఆపేరు ఎలా వచ్చింది?” అని సూతుణ్ణి అడిగారు.\n\nసూతుడు వారికి దానిని గురించి ఇలా చెప్పాడు:\n\nత్రేతా, ద్వాపర యుగ సంధిలో రాజులు మితిమించిన అహంభావంతో మదించి, అధర్మమార్గాన సంచరిస్తూ ఉంటే పరశు రాముడు వారిని ఇరవై ఒక్కసారి వెతికి వెతికి చంపి, వారి రక్తంతో అయిదు మడుగులు కల్పించి, ఆ మడుగులలో పితృ దేవతలకు తర్పణాలిచ్చాడు. పితృ దేవతలు సంతసించి ఆ మడుగులైదూ పుణ్యతీర్థమయ్యేటట్టు పరశురాముడికి వరమిచ్చారు. ఆ ప్రదేశంలోనే అతి ఘోరమైన భారత యుద్ధం జరిగింది. ఆ కారణంగా శమంతకపంచకక్షేత్రానికి కురు క్షేత్రమనే పేరు వచ్చింది.\n\nపరీక్షితుడి కొడుకైన జనమేజయుడు ఆ కురుక్షేత్రంలో, తన తమ్ములైన శ్రుతసేన, ఉగ్రసేన, భీమసేనుల సహాయంతో దీర్ఘమైన సత్రయాగం చేస్తున్నాడు. ఆ సమయంలో, సరమ అనే దేవతా శునకం కొడుకు సారమే యంఅనేది యజ్ఞవాటికలో తిరుగుతూంటే జనమేజయుడి తమ్ములు ఆ కుక్కను తరిమి కొట్టారు. అదివెళ్ళి తన తల్లి అయిన సరమతో చెప్పింది. “సాధువులూ, పేదలూ అయిన వారికి కీడు చేస్తే కట్టికుడపకపోదు,” అని సరమ తిట్టింది.\n\nసరమ తిట్టు శాపమై తగులుతుందేమో నని భయపడి జనమేజయుడు హస్తినాపురా నికి తిరిగివచ్చి, శాంతికర్మలు చేయించటా నికి పురోహితుడెవడైనా దొరుకుతాడా అని చూడసాగాడు.\n\nఒకసారి అతను అరణ్యంలో వేటాడబోగా, అక్కడ శ్రుతశ్రవుడి ఆశ్రమం కనబడింది. శ్రుతశ్రవుడికి సోమశ్రవుడనే కొడుకున్నట్టు తెలిసి, జనమేజయుడు, “మీ కుమారుణ్ణి నాకు పురోహితుడుగా ఇవ్వగలరా?\" అని శ్రుతశ్రవుణ్ణి అడిగాడు.\n\n“నా కొడుకుకు ఒక నియమమున్నది. బ్రాహ్మణుడైనవాడు ఏది అడిగినా నా కొడుకు ఇచ్చేస్తాడు. అతని ఈ నియమానికి భంగం రాకుండా నువ్వు చూసే పక్షంలో, అతను నీకు పురోహితుడుగా ఉంటాడు,\" అన్నాడు శ్రుతశ్రవుడు.\n\nజనమేజయుడు అందుకు సమ్మతించి, సోమశ్రవుణ్ణి తనవెంట హస్తినాపురానికి తీసుకు పోయి, అతని సహాయంతో అనేక యజ్ఞాలు చేశాడు.\n\nఇలా ఉండగా ఒకనాడు జనమేజయుడి వద్దకు ఉదంకుడనే ఒక మహర్షి వచ్చి, \"రాజా, నువ్వు చెయ్యవలసిన పని ఉపేక్షించి, చేతులు కట్టుకు ఇలా కూర్చున్నావేమిటి?” అన్నాడు.\n\n“స్వామీ, క్షత్రియ ధర్మాలన్నీ తప్పకుండా ఆచరిస్తున్నానే? ఏమిటి నేను చెయ్యక మానినది?\" అని జయమేజయుడు ఉదం కుణ్ణి అడిగాడు.\n\n\"సర్పయాగం చెయ్యి. ఆ దుర్మార్గుడు తక్షకుణ్ణి వెంటనే బూడిద చెయ్యి. మీ తండ్రి అయిన పరీక్షిత్తును కాటు వేసి చంపింది దుష్టు డయిన ఆ తక్షకుడు కాదూ? మీ తండ్రి ప్రాణాలను రక్షించటానికి వచ్చే కాశ్యపుడికి అంతులేని ధనాన్ని లంచం పెట్టి, తిప్పి పంపి వేసినదీ వాడేగా?\" అన్నాడు ఉదంకుడు ఆవేశంగా.\n\nనిజానికి ఉదంకుడికి కూడా తక్షకుడి పైన చాలా పగ ఉన్నది. దానికి కారణంఇది:\n\nఈ ఉదంకుడు వేదుడనే ఋషి దగ్గర చదువుకుని గృహస్థాశ్రమంలో ప్రవేశించ బోతూ, తన గురువును గురుదక్షిణ ఏమి ఇవ్వమంటారని అడిగాడు.\n\n“నా భార్య ఏమి కోరుతుందో అడిగి చూడు,” అన్నాడు వేదుడు.\n\nఉదంకుడు గురుపత్నిని ఏమి కావాలని అడిగాడు.\n\n“ఇవాళకు నాలుగో రోజున నేను పుణ్యక వ్రతం చేసుకుంటాను. అప్పుడు కుండలాలు పెట్టుకోవాలని ఉన్నది. నేను కోరే కుండలాలు పౌష్యుడనే రాజు భార్య వద్ద ఉన్నాయి. చాతనయితే వాటిని తెచ్చి ఇయ్యి,\" అన్నది గురుపత్ని.\n\nఉదంకుడు పౌష్యరాజు భార్య వద్దకు పోయి సంగతి చెప్పాడు.\n\nఆమె తన కుండలాలు ఇవ్వటానికి ఒప్పుకున్నది. కాని వాటిని తస్కరించటానికి తక్షకుడు ఎల్లప్పుడూ ఎదురు చూస్తున్నాడని హెచ్చరించింది.\n\nఆమె అన్నట్టే జరిగింది. ఉదంకుడు ఆ కుండలాలు తీసుకుని అరణ్యమార్గాన పోతూ, ఒకచోట మడుగు చూసి, కుండలాలను ఒకచోట పెట్టి, ఆచమించటానికి మడుగు దగ్గిరికి పోయేసరికి, అప్పటిదాకా ఉదంకుణ్ణి దూరదూరంగా రహస్యంగా వెన్నాడుతూ వచ్చిన తక్షకుడు ఆ కుండలాలను హరించి పారిపో సాగాడు.\n\nనగ్న మానవ రూపంలో ఉన్న తక్షకుణ్ణి ఉదంకుడు తరిమి పట్టుకున్నాడు. వెంటనే తక్షకుడు పాముగా మారి ఒక బిలంలో దూరాడు.\n\nఉదంకుడు ఆ బిలాన్ని ఒక కర్రతో తవ్వి పెద్దది చేస్తూ, ఆ మార్గాన పాతాళానికి చేరుకున్నాడు.\n\nఅక్కడ ఉన్న నాగులను ఉదంకుడు ఎంత స్తోత్రం చేసినా లాభం లేకపోయింది. చివరకు అతనికి ఒక గుర్రం మీద కూర్చుని ఉన్న ఒక మనిషి కనిపించాడు. ఆ గుర్రం అగ్ని, దానిమీద ఉన్నవాడు ఇంద్రుడు. ఆ సంగతి ఉదంకుడికి తెలియదు. అయినా, ఆ మనిషి తనను, “నీకేం కావాలి?\" అని అడిగితే, ఉదంకుడు నాగలోకాన్ని తనకు ఆధీనం చెయ్యమన్నాడు. వెంటనే ఆ గుర్రం నుంచి భయంకరమైన అగ్నిజ్వాలలు వెలు వడ్డాయి. నాగలోకమంతా బూడిద అయిపో తుందని భయపడి, తక్షకుడు కుండలాలను తెచ్చి ఉదంకుడికి ఇచ్చాడు. అతను వాటిని సకాలంలో గురుపత్నికి అందజేశాడు.\n\nఉదంకుడి ద్వారా తన తండ్రిని చంపి నది తక్షకుడని తెలియగానే, జనమేజయుడు తన మంత్రులను, \"అలా జరగటానికి కారణ మేమిటి?\" అని అడిగాడు.\n\nవాళ్ళు పరీక్షిత్తు మరణవృత్తాంతం ఇలా చెప్పారు:\n\nభారత యుద్ధంలో చనిపోయిన అభిమ న్యుడికీ, ఉత్తరకూ పుట్టిన పరీక్షిత్తు కృపా చార్యుడి వద్ద విలువిద్య నేర్చి, పాండవుల అనంతరం రాజ్యపాలన చేస్తూ వచ్చాడు. ఆయనకు వేట అంటే చాలా ఇష్టం. ఒక నాడాయన వేట తమకంలో అరణ్యంలో తనచేత దెబ్బతిని పారిపోయే జంతువును తరుముకుంటూ, శమీకుడనే మహాముని తపస్సు చేసుకుంటున్న చోటికి వచ్చి, “బాణం తగిలిన మృగం ఇటుగా పరిగెత్తుకుంటూ వచ్చింది. అది ఎటుగా పోయింది?\" అని అడిగాడు.\n\nమౌనంగా తపస్సు చేసుకునే శమీకుడు సమాధానం చెప్పలేదు. పరీక్షిత్తుకు కోపం వచ్చింది.\n\nఅతను ఒక చచ్చిన పామును బాణం ములికితో ఎత్తి శమీకుడి మెడలో వేసి వెళ్ళి పోయాడు.\n\nశమీకుడి కొడుకైన శృంగికి ఒక మిత్రుడి ద్వారా పరీక్షిత్తు చేసిన పని గురించి తెలిసింది. ముక్కోపి అయిన శృంగి, పట్టరాని కోపంతో, \"ఇవాళకు ఏడో రోజున పరీక్షిత్తు తక్షకుడి విషంతో చచ్చిపోవు గాక!” అని శాపం ఇచ్చాడు.\n\nతన కొడుకు పరీక్షిత్తులాటి మంచి రాజుకు ఇంత దారుణమైన శాపం ఇచ్చాడని తెలిసి శమీకుడు చాలా నొచ్చుకుని, గౌరముఖుడనే తన శిష్యుణ్ణి పిలిచి, \"నువ్వు పరీక్షిత్తు వద్దకు వెళ్ళి, శాపం సంగతి చెప్పి, తక్షకుడి వల్ల అపాయం రాకుండా జాగ్రత్తపడమని చెప్పు,” అన్నాడు.\n\nగౌరముఖుడు పరీక్షిత్తు వద్దకు వెళ్ళి, గురువుగారు చెప్పమన్నట్టే చెప్పాడు. పరీక్షిత్తు తాను చేసిన పనికి నొచ్చుకుని, శృంగి ఇచ్చిన శాపానికి భయపడి, శాపం తగలకుండా ఏదైనా ఉపాయం చూడమని మంత్రులను కోరాడు. వాళ్ళు ఒక ఒంటి స్తంభం మేడ కట్టించారు. అందులోకి బయటి గాలి కూడా పోవటానికి లేదు. మేడ నిండా విషాలకు విరుగుడుగా పనిచేసే ఔషధాలను ఉంచారు. విష వైద్యులనూ, మంత్రసిద్ధులనూ పిలిపిం చారు. రాజుతో సహా మంత్రులందరూ ఆ మేడలోనే చేరారు.\n\nఆరు రోజులు ఏ ప్రమాదమూ లేకుండా గడిచాయి. ఏడో రోజున కాశ్యపుడనే బ్రాహ్మ ణుడు పరీక్షిత్తుకు కలిగిన శాపం గురించి విని, తక్షకుడు కరిచిన పక్షంలో రాజు ప్రాణాలను కాపాడటానికి బయలుదేరి వస్తు న్నాడు. తక్షకుడు కూడా రాజును కరవటానికి మార్గమేదా అని తీవ్రంగా ఆలోచిస్తూ, బ్రాహ్మణ వేషంలో వస్తూ కాశ్యపుణ్ణి కలుసుకున్నాడు. నేర్పుగా అతను వెళ్ళే పని తెలుసుకున్నాడు.\n\nకాశ్యపుడు తక్షకుడితో, “నాకు పాముల విషానికి విరుగుడు తెలుసును. నా మంత్ర శక్తితో, పాములచేత చచ్చినవారిని క్షణాలలో బతికించగలను. రాజును తక్షకుడు కరిచే పక్షంలో ఆయనను బతికించితే, నాకు బోలె డంత ధనమూ, కీర్తీ లభిస్తుంది,” అన్నాడు.\n\n\"అయ్యా, నేనే తక్షకుణ్ణి. నా విషంతో చచ్చినవారు బూడిద అయిపోతారు. నీ మంత్రాలతో తిరిగి బతకరు. నువ్వు తిరిగి వెళ్ళు,\" అన్నాడు తక్షకుడు.\n\nకాశ్యపుడు ఒప్పుకోలేదు. తక్షకుడు సమీ పంలో ఉన్న మర్రిచెట్టును కాటువేసి, తన విషాగ్నితో దాన్ని బూడిద చేసేశాడు. వెంటనే కాశ్యపుడు తన మంత్రంతో దాన్ని ఎప్పటిలాగా చేశాడు.\n\n“నా విషానికి విరుగుడు వెయ్యగలవేమో గాని, మునికుమారుడి శాపానికి విరుగుడు వెయ్యగలవా? రాజు ఇచ్చే ధనం కంటే చాలా హెచ్చు ధనమిస్తాను. తీసుకుని వెళ్ళిపో,” అని తక్షకుడు కాశ్యపుణ్ణి లోభపెట్టి, డబ్బిచ్చి పంపేశాడు.\n\nతరవాత తక్షకుడు కొందరు నాగులను మునికుమారుల రూపంలో పరీక్షిత్తు వద్దకు పంపాడు.\n\nవాళ్ళు, ఫలాలు, పుష్పాలతో పరీక్షిత్తు వద్దకు వెళ్ళారు. వాళ్ళిచ్చిన ఫలాలలో ఒక దాన్ని పరీక్షిత్తు పగల దీశాడు. అందులో చిన్న పురుగు కనబడింది.\n\nపరీక్షిత్తు తనచుట్టూ ఉన్నవారితో, “శాప కాలం ముగుస్తున్నది. సూర్యాస్తమయం కావ స్తున్నది. నన్ను కరిస్తే ఈ పురుగు కరవాలిగాని, సర్ప భయం లేదు,” అన్నాడు. అంతలోనే ఆ పురుగు తక్షకుడై పరీక్షిత్తును కరిచాడు. అందరూ భయంతో చెల్లాచెదురుగా పారిపో యారు.\n\nతక్షకుడి కాటుకు పరీక్షిత్తు తగలబడిపోవ టమే గాక, ఒంటి స్తంభం మేడ నిలువునా మండింది!",
            "book_page_end": 52
        },
        {
            "title": "ఘోరకుడి ఔదార్యం",
            "book_page_start": 53,
            "pdf_page_start": 53,
            "pdf_page_end": 59,
            "author": "జొన్నలగడ్డ రామలక్ష్మి",
            "genre": "సాహస కథ",
            "moral": "నిజమైన ప్రేమ సాహసాన్నిస్తుంది మరియు శత్రువులలో కూడా మార్పు తెచ్చే శక్తి కలిగి ఉంటుంది.",
            "keywords": [
                "రాక్షసుడు",
                "కుంకం",
                "ప్రేమ",
                "త్యాగం",
                "సాహసం",
                "కాలారణ్యం"
            ],
            "characters": [
                "చంద్రమతి (యువరాణి)",
                "వీరసేనుడు (యువరాజు)",
                "ఘోరకుడు (రాక్షసుడు)",
                "ఘోరకి (రాక్షసి)",
                "రాజకుమారులు"
            ],
            "locations": [
                "త్రిరూపదేశం",
                "విరూపదేశం",
                "కాలారణ్యం"
            ],
            "content": "త్రిరూపదేశపు యువరాణి చంద్రమతి అద్భుత సౌందర్యవతి. ఒకసారి ఆమె వింతలూ, విశే షాలూ చూసేందుకు పొరుగునే వున్న విరూప దేశానికి వెళ్ళింది. ఆ దేశపు యువరాజు వీర సేనుడామెకు స్వయంగా సకల మర్యాదలూ చేసి, వెంట వుండి వింతలూ, అద్భుతమని పించే ప్రదేశాలూ చూపించాడు. ఆ సంద ర్భంలో వారిరువురికీ ఒకరి పట్ల ఒకరికి ప్రేమా నురాగాలు కలిగినై.\n\nచంద్రమతి త్రిరూపదేశానికి తిరిగి వెళ్ళిన కొద్ది దినాలకు, ఆమె తండ్రి నుంచి వీరసేను డికి స్వయంవరానికి రావలసిందిగా ఆహ్వానం వచ్చింది. అతడు స్వయంవరోత్సాహంతో ప్రయా ణానికి కావలసిన సకల సన్నాహాలూ చేసు కుంటూండగా ఒక ఘోరం జరిగిపోయింది. ఘోరకుడనే రాక్షసుడు మహాబలవంతుడు; మంత్రవేత్త. వాడు కాలారణ్యంలో నివాసం ఏర్పరచుకుని వుంటున్నాడు. ఆ అరణ్యంలో అడుగుపెట్టిన వారెవ్వరూ ప్రాణాలతో బయట పడలేదు. ఆరాక్షసుడిప్పుడు చంద్రమతిని అప హరించికాలారణ్యానికి తీసుకుపోయాడు.త్రి రూపరాజు కూతురుపైబెంగతోమంచంపట్టాడు.\n\nమామూలుగా అయితే వీరసేనుడు, ఘోర కుడి వంటి రాక్షసుడితో తలపడే సాహసం చేసేవాడు కాదు. కానీ ఇప్పుడు చంద్రమతిపై ప్రేమకారణంగా, ఆమె లేనిదే బ్రతకడం వృధా అన్న ఆవేదన అతడికి కలిగింది. తల్లి దండ్రులు వారిస్తున్నా వినకుండా అతడుబయ ల్దేరి కాలారణ్యం చేరుకున్నాడు. అక్కడ అత డికి కొందరు రాజకుమారులు కనిపించారు.\n\nఆ రాజకుమారులు చంద్రమతిని, రాక్ష సుడి నుంచి విడిపించాలని కాలారణ్యంలో అడుగు పెట్టిన వాళ్ళు. వారిని ఘోరకుడు అవలీలగా బంధించి బల్లులుగానూ, కప్పలు గానూ, కొంగలుగానూ మార్చి, వాళ్ళతో, “మీరి క్కడి నుంచి వెంటనే బయల్దేరి అరణ్యం నుంచి బయటపడితే, యథా రూపాలు వస్తాయి. లేదా మీ ఆయువు మీమీ రూపాలకు అనుగుణంగా తగ్గిపోతుంది. అనుక్షణం విప రతమైన ప్రాణభయంతో కుమిలిపోతూం తారు,” అన్నాడు.\n\nవాళ్ళు వెంటనే అరణ్యం నుంచి బయలు దేరారు. కొందరు పాములకు ఆహారం అయ్యారు. కొందరు అరణ్య జంతువుల కాళ్ళ కింద నలిగిపోయారు. మరి కొందరు బోయవాళ్ళ వలలలో చిక్కుకున్నారు. మిగి లిన వాళ్ళు అరణ్యం దాటి యథారూపాలు పొందారు. వాళ్ళా అరణ్య సమీపంలోనే ఏడాది పాటు వుండి, మరే రాజకుమారులూ అరణ్యం లోకి ప్రవేశించకుండా హెచ్చరించమని రాక్ష సుడి ఆజ్ఞ!\n\nవాళ్ళు వీరసేనుడితో, “ఘోరకుడి నెదిరించే శక్తి ఈ భూమ్మీది ఎవరికీ లేదు. బ్రతికుంటే బలుసాకు తినవచ్చు. చంద్రమతిని గురించి మరిచిపోవడం మంచిది,” అని ఏక కంఠంతో హెచ్చరించారు.\n\nదానికి వీరసేనుడు \"మీకూ నాకూ ఒక ముఖ్యమైన తేడా వుంది. బ్రతికుంటే బలు సాకు తినవచ్చునని మీరనుకుంటున్నారు. చంద్రమతి లేనిదే బ్రతుకే అక్కర్లేదు నాకు. కాబట్టి నేను ఘోరకుడి వద్దకు వెళుతున్నాను,” అంటూ ముందుకు వెళ్ళి కాలారణ్యంలో ప్రవేశించాడు.\n\nఆ అరణ్యం ఆకాశాన్నంటే మహా వృక్షా లతో, నిలువెత్తు ముళ్ళపొదలతో భయం కరంగా వుంది. అయితే, వీరసేనుడు ఎంతో దూరం వెళ్ళవలసిన అవసరం లేకపోయింది. ఉన్నట్టుండి ఎవరో వెనక నుంచి అతడి కళ్ళు మూసినట్టయింది. వీరసేనుడు గింజు కున్నాడు. అతడి కళ్ళకున్న అడ్డం తొలిగేం తలో ఎదురుగా ఒక మహాకాయుడు కనిపిం చాడు. వాడి కళ్ళుకణకణలాడే చింత నిప్పుల్లా వున్నాయి. జుట్టు చిన్నముళ్ళ పొదలా వుంది.\n\n“నా పేరు ఘోరకుడు. అరణ్యం బయటరా కుమారులు నిన్ను హెచ్చరించే వుండాలి. అయినా, లోపలికి వచ్చిన నీసాహసాన్ని మెచ్చక తప్పదు. నన్ను చంపగలననేనా నీ ధైర్యం!\" అంటూ నవ్వాడు వాడు.\n\nఅందుకు వీరసేనుడు నిబ్బరంగా, “నేను నిన్ను చంపాలని రాలేదు. నేను ప్రేమించిన చంద్రమతిని దక్కించుకోవాలని వచ్చాను,\" అన్నాడు.\n\n“నీ ప్రేమ నీ ప్రాణాలు తీస్తుంది. మర్యా దగా ఇక్కణ్ణించి వెళ్ళిపో. నిన్నేమీ చెయ్యను,” అన్నాడు ఘోరకుడు.\n\n“నాకు నా చంద్రమతి కావాలి. ఆమె లభించని పక్షంలో ప్రాణాలక్కర్లేదు,” అన్నాడు వీరసేనుడు. ఘోరకుడు, వీరసేనుడి కేసి మెచ్చుకుంటూన్నట్టు చూసి, “అయితే చంద్ర మతి నీకు దక్కే ఉపాయం చెప్పగలను. అందుకు నువ్వు సలసలకాగుతున్న నూనెలో స్నానం చేయాలి. అందుకు సిద్ధమయితే చెప్పు. లేదా నిన్ను కప్పగా మార్చి విడిచి పెడతాను. ఏ పాముకో ఆహారమయ్యేలోగా గెంతుకుం టూవెళ్ళి అరణ్యం నుంచి బయటపడితే, అటు పిమ్మట నీకు యథా రూపం వస్తుంది,” అన్నాడు.\n\n\"నేను సలసలకాగే నూనెలో స్నానం చేస్తాను,\" అన్నాడు వీరసేనుడు.\n\nఘోరకుడతణ్ణి అరచేతిలోకి తీసుకుని బయల్దేరాడు. ఒకచోట గాడిపొయ్యి ఒకటి భగభగమండుతున్నది. దాని మీద ఒక పెద్ద రాగి గుండిగ వున్నది. అందులో కాగుతున్న నూనె నుంచి వెచ్చని ఆవిర్లు వస్తున్నవి. ఘోర కుడు, వీరసేనుణ్ణి దాని మీదికి తీసుకుపో యాడు. అప్పుడు వీరసేనుడు గుండిగలో సలసల మరుగుతున్న నూనెను చూశాడు.\n\n“మరొకసారి ఆలోచించుకో! ఇది నీవల్ల అవుతుందా – లేక కప్పగా మారి తిరిగిపో తావా?\" అని అడిగాడు ఘోరకుడు.\n\n“నేను ముందే చెప్పాను. నా మాటకు తిరుగులేదు,” అన్నాడు వీరసేనుడు.\n\nఘోరకుడు చప్పున వీరసేనుణ్ణి గుండిగలో కిజారవిడిచాడు. అంతే! అతడి శరీరమంతా ఒక్కసారిగా బొబ్బలెక్కిపోయింది. భరించలేని బాధతో అతడు కెవ్వుమని అరిచాడు.\n\nఏమాత్రం చలించకుండా ఘోరకుడు గుండిగలోకి చూడసాగాడు. వీరసేనుడు ఆ గుండిగలో బెండకాయలా మునకలు వేస్తూ, చివరకు నిర్జీవుడిలా పైకి తేలాడు. అప్పుడు ఘోరకుడు ఏదో మంత్రం ఉచ్ఛరించాడు. వెంటనే మండుతున్న పొయ్యి, గుండిగ మాయమై, ఎప్పటి రూపంలో వీరసేనుడక్కడ కనిపించాడు.\n\nఘోరకుడు తృప్తిగా తలాడిస్తూ, “నీ ప్రాణాలు పోలేదు! కానీ ప్రాణాంతకమైన ఇలాంటి వేడి నూనె స్నానం వరసగా మూడు రోజులు చేశాకనే, నీకు చంద్రమతి లభించే ఉపాయం చెబుతాను, అందుకు సిద్ధపడితే సరేసరి? లేదా – ఇంకా సమయముంది, కప్పగా మారి గెంతుకుంటూ తిరిగిపోవచ్చు,” అన్నాడు.\n\n“నాకు చంద్రమతి లభించే ఉపాయం కావాలి!” అన్నాడు వీరసేనుడు దృఢ నిశ్చ యంతో.\n\nఘోరకుడతణ్ణి మెచ్చుకుని, “రాజకుమారా! ఇంతవరకూ ఏ రాజకుమారుడూ చేయని సాహసం చేశావు. నీ ప్రేమ గొడవ ఏమిటో నాకర్థం కావడం లేదు, కానీ అది నిశ్చయంగా గొప్పదయి వుండాలి! సరే! నేనిప్పుడే నీకు చంద్రమతి దక్కే ఉపాయం చెప్పదలుచుకు న్నాను. శ్రద్ధగా విను!\" అన్నాడు.\n\nకాలారణ్యంలోనే మరొక చోట ఘోరకి అనే రాక్షసి వున్నది. బలపరాక్రమాల్లో, శక్తి యుక్తుల్లో అది ఘోరకుడికి సాటి వస్తుంది. దాని వద్ద అద్భుతమైన కుంకం వున్నది. దాన్ని ఘోరకుడికి తెచ్చి ఇస్తే, వాడు చంద్ర మతిని విడిచిపెడతాడు.\n\n“ఆ కుంకంలోని విశేషమేమిటి? నీవల్ల కాని ఈ పనిని నేను చేయగలనా?\" అని అడిగాడు వీరసేనుడు.\n\n“అయితే విను!” అని ఘోరకుడు ఒకక్షణం ఆగి, “నా వద్ద ఒక అద్భుతమైన భరిణ వున్నది. దానిలో ఆ కుంకం పోసి దగ్గర వుంచుకుంటే, ఈ ప్రపంచంలోని ఏ శక్తీ నా ముందు నిలువలేదు. ఆఖరుకు ఘోరకి కూడా నాకు తలవంచి తీరవలసిందే! ఘోరకి నుంచి ఆ కుంకాన్ని సంపాయించడం తేలిక కాదు. అసలు దాని నివాసంలో ప్రవేశించడమే సామాన్యులకు అసాధ్యం. మరుగుతున్న నూనె లోబాధకోర్చి స్నానం చేయగలవాడు మాత్రమే ఘోరకి నివాసంలో ప్రవేశించగలడు. ఇన్ని శక్తులున్నా నేను నా శరీరాన్ని అటువంటి బాధకు గురిచేసే సాహసం చేయలేకపోయాను. అలాంటి సాహసం చేయగల వీర యువకుడు లభిస్తాడనే, చంద్రమతిని అపహరించి తెచ్చాను. ఇప్పుడు చెప్పు, నువ్వు ఘోరకి నివాసంలో ప్రవేశించి నాకు కుంకం తెచ్చిపెడతావా?” అని ప్రశ్నించాడు.\n\n“నా ప్రయత్నం నేను చేస్తాను,” అన్నాడు వీరసేనుడు.\n\n“రాత్రి పూట తన శయనగుహలో మానవా కారంలో నిద్రపోతుంది ఘోరకి. ఆ సమ యంలో నిన్ను అక్కడ ప్రవేశపెడతాను. నేను నీకిచ్చే మూలికను నువ్వు దాని నుదిటి మీద వుంచు. అది ప్రాణాలు విడుస్తుంది. కుంకం అది పడుకున్నమంచం మీది తలగడ కింద వుంటుంది,” అని చెప్పాడు ఘోరకుడు.\n\nవీరసేనుడు, ఘోరకుడిచ్చిన మూలిక తీసుకుని తన దుస్తుల్లో భద్రపరుచుకున్నాడు. తర్వాత ఘోరకుడు చెప్పినట్లు కళ్ళు మూసు కున్నాడు. క్షణం ఆగి కళ్ళు తెరిచేసరికి అత డొక విచిత్రమైన మంచం పక్కన వున్నాడు. దాని మీద అతి సామాన్యమైన అందచందాలు గల ఒక మానవ కాంత ఆదమరిచి నిద్రపోతు న్నది. ఆమెను ఘోరకిగా ఊహించాడు వీర సేనుడు.\n\nఅతడికి దుస్తుల్లోని మూలిక గుర్తువచ్చింది. అయితే, ఉత్త పుణ్యాన ఘోరకిని చంపడానికి అతడికి మనస్కరించలేదు. క్షణం తటపటా యించి, చివరకు అతడామెను పాదాల వద్ద తట్టి నిద్రలేపాడు.\n\nఘోరకి హుంకరిస్తూ లేచి, “ఎవరు నువ్వు? గాలి చొరడానిక్కూడా వీలుకాని నా నివాసం లోకి ఎలా ప్రవేశించగలిగావు?\" అన్నది.\n\nవీరసేనుడామెకు తన కథ చెప్పి, “తలచు కుంటే నీ ప్రాణాలు తీయగలిగి వుండేవాణ్ణి. కానీ అలా చెయ్యలేదు. ఒకరకంగా నేను నీ ప్రాణదాతను. ప్రత్యుపకారంగా నాకు కుంకా న్నివ్వు,\" అన్నాడు.\n\nఘోరకి అతడి దయాగుణాన్ని మెచ్చు కుని, “రాజకుమారా! ఈ కుంకాన్ని నీకిస్తే నువ్వుదాన్ని ఘోరకుడికిస్తావు. అప్పుడు వాడు నన్ను తనకు బానిసగా చేసుకుంటాడు. కాబట్టి నువ్వు నాకొక సాయం చెయ్యి. నేనూ నీకొక మూలిక నిస్తాను. రాత్రి వాడు మానవరూపంలో నిద్రించే సమయంలో, దాని సాయంతో వాణ్ణి చంపి భరిణెను నాకు తెచ్చివ్వు. నీకు చంద్ర మతి దక్కుతుంది. ఈ ప్రపంచంలో ఎవ్వరూ ఎదిరించలేని, ఈ ఘోరకి సాయం కూడా నీకు కావాలనుకున్నప్పుడల్లా లభిస్తుంది,” అన్నది.\n\nవీరసేనుడు తల అడ్డంగా వూపి, “ఈ సృష్టిలో స్త్రీ పురుషులకు పరస్పరం తోడు కావాలి. మీరిద్దరూ వివాహమాడితే ఎవరి సాయమూ అక్కర్లేకుండానే మహాశక్తి మంతు లవుతారు. చంద్రమతిపై ప్రేమతో నేను సల సలకాగే నూనెలో స్నానం చేశాను. నువ్వు ఘోరకుణ్ణి ప్రేమించి ఈ కుంకాన్ని త్యాగం చెయ్యి. నీ శక్తులను మించాలని ప్రయత్నించే ఘోరకుడు, నీ ప్రేమకు మాత్రం లొంగే వుంటాడు!” అన్నాడు.\n\nఘోరకికి అతడి మాటలు నిజమనిపిం చాయి. అది తలగడ క్రింద వున్న కుంకం పొట్లాన్ని వీరసేనుడికిచ్చి, \"నేను ఘోరకుణ్ణి పెళ్ళాడ దలిచాను. అతడికిది నా కానుక!\" అన్నది.\n\nవీరసేనుడు, ఘోరకుడి వద్దకు తిరిగివెళ్ళి జరిగిందంతా చెప్పి, “నువ్వు ఘోరకిని పెళ్ళా డటంలోనే సౌఖ్యముంటుంది. ఎన్ని శక్తులు సంపాదించినా నిన్నవి సుఖపెట్టవు!\" అన్నాడు.\n\nతనకు ఘోరకి కుంకాన్ని పెళ్ళి కానుకగా పంపిందని తెలియగానే, ఘోరకుడికి ఎక్కడ లేని ఆనందం కలిగింది. వాడు వెంటనే చంద్రమతిని వీరసేనుడి కప్పగించి, అరణ్యం బయటవదిలి పెట్టాడు.\n\nఅక్కడ వున్న రాజకుమారులు జరిగింది తెలుసుకుని, “ఘోరకుడు, ఘోరకి పరమ దుష్టులు. కుంకం, భరిణె ఒక చోటుకు చేరడం వల్ల ప్రపంచానికి మరింత ప్రమాదం. అవకాశం వచ్చినప్పుడు తెలివిగా వాళ్ళను చంపక, నీ స్వార్థం నువ్వు చూసుకున్నావు!” అంటూ వీరసేనుణ్ణి నిందించారు.\n\nఇందుకు వీరసేనుడు నవ్వి, “ప్రేమకు ద్వేషం తెలియదు. ఒక్క చంద్రమతి విషయం లోతప్ప ఘోరకుడు ప్రపంచానికి ప్రమాదం. తలపెట్టినట్టు నిదర్శనాలు లేవు! నా విష యంలో వాడి ఔదార్యం చూశారు గదా? ఘోర కుడు చెప్పేవరకూ ఘోరకి గురించి మనకు తెలియనే తెలియదు. కాబట్టి లేని ప్రమాదాన్ని ఊహించుకుని, లేని శత్రుత్వాన్ని కల్పించు కుని వాళ్ళనెందుకు చంపాలి?\" అన్నాడు.\n\nరాజకుమారులు అతడి మాటలు విన్నాక తాము నోరు జారినందుకు సిగ్గు పడ్డారు. అచిరకాలంలోనే చంద్రమతీ, వీరసేనుల వివాహం అత్యంత వైభవంగా జరిగింది. ఆ వివాహానికి వచ్చిన ఘోరక దంపతులు ప్రపంచ శాంతి కోసం కృషిచేసే మహాపురుషు లందరికీ తాము సాయం చేయగలమని మాట ఇచ్చి వెళ్ళారు.",
            "book_page_end": 59
        },
        {
            "title": "మానవత్వంలో తేడాలు",
            "book_page_start": 60,
            "pdf_page_start": 60,
            "pdf_page_end": 62,
            "author": "చందమామ కథ",
            "genre": "నీతి కథ",
            "moral": "మానవత్వంలో తేడాలు వ్యక్తి స్వభావం, పరిస్థితులు మరియు స్వార్థంపై ఆధారపడి ఉంటాయి. సంపూర్ణ మానవుడు మాత్రమే ఇతరులలో మానవత్వాన్ని మార్చగలడు.",
            "keywords": [
                "మానవత్వం",
                "రాజగురువు",
                "పరీక్ష",
                "దొంగల నాయకుడు",
                "దానశీలి",
                "దురాక్రమణ"
            ],
            "characters": [
                "యువరాజు",
                "రాజగురువు",
                "చారుడు (స్పై)",
                "ధనికుడు",
                "బీదవాడు",
                "దొంగల నాయకుడు",
                "వర్తకులు"
            ],
            "locations": [
                "విక్రమపురం రాజ్యం",
                "అడవిదారి",
                "నదీ తీరం"
            ],
            "content": "విక్రమపుర రాజు ఆకస్మికంగా చనిపోవటంతో చిన్నతనంలోనే యువరాజుకు రాజ్యాభిషేకం జరిగింది. లోకానుభవం లేని ఆ కొత్త రాజుతో రాజగురువు, “రాజ్యపాలన చేసేవాడికి మను షులలో మానవత్వం ఎంత పాలున్నదీ తెలియ టంఅవసరం. ఆ సంగతి నాకు అవకాశం దొరికినప్పుడల్లా వివరించి చెబుతూ ఉంటాను, గ్రహించుతూ ఉండు,” అన్నాడు.\n\n“అది తెలుసుకోవటం ఎంత కాలం పడు తుంది?\" అని రాజు అడిగాడు.\n\n“శ్రద్ధగా మనుషుల ప్రవర్తనను పరిశీలిస్తూ పోతే ఎంతోకాలం పట్టదు,” అన్నాడు రాజ గురువు. తన కొలువులో ఉండేవాళ్ళు తమకు కలిగే అనుభవాలను తనకు చెప్పేటట్టు రాజు ఏర్పాటుచేశాడు. ఒకసారి రాజుగారి చారుడొ కడు వచ్చి ఇలా చెప్పాడు:\n\n\"మహారాజా, అడవిదారిలో నడుస్తూండగా, నా కాలిలో ముల్లు విరిగింది. నేను కుంటుతూ నడుస్తూండగా ఒకడు పరిగెత్తుకుంటూ వచ్చి, 'పులి వస్తున్నది తప్పుకో!' అని హెచ్చరించి, ఒక చెట్టెక్కాడు. నేను మరో చెట్టు ఎక్కాను. కొంచెంసేపటికి పులి ఆ దారినే వెళ్లిపోయింది. తరవాత ఇద్దరమూ చెట్లు దిగి, ఎవరి దారిన వాళ్ళం వెళ్లాం.”\n\n“ఆ మనిషి దగ్గర ఆయుధాలు ఉన్నాయా?\" అని రాజగురువు అడిగాడు.\n\n“ఉన్నాయండి. మనిషి కూడా చాలా ధాటీగా ఉన్నాడు,\" అన్నాడు చారుడు.\n\nతరవాత రాజగురువు రాజుతో, “చారుడు చెప్పిన మనిషిలో మానవత్వం నాలుగోవం తున్నది. పులి వస్తున్నదని హెచ్చరించాడుగాని, అవతలి మనిషిని రక్షించే ప్రయత్నం మాట ఆలోచించలేదు; తన రక్షణ తాను చూసు కున్నాడు,” అన్నాడు.\n\nమరొకసారి మరొక చారుడు ఇంకొక సంఘటన గురించి చెప్పాడు.\n\nఒక దిక్కులేని పేదమనిషి తిండిలేక నీరసించి, ఒక ధనికుడి ఇంటి ముందు మూర్ఛపోయాడు. ధనికుడా మనిషికి తిండి పెట్టి, తన నౌకరుగా ఉంచుకున్నాడు. ఒక నాడు ఆ ధనికుడు నౌకరును చావగొట్టు తూంటే ఆ దారిన వెళ్ళే మనిషి ఒకడు ఆగి, “ఎందుకు వాణ్ణి అలా కొడుతున్నావు?\" అని అడిగాడు.\n\n\"శోష వచ్చి పడిపోయినప్పుడు వీడికి తిండిపెట్టి, వీడు నాకు బతికున్నంతకాలమూ సేవకుడుగా ఉండేటట్టు పత్రం రాయించు కున్నాను. నాకు అమ్ముడుపోయినవాణ్ణి నా ఇష్టం వచ్చినట్టు చేస్తాను,” అన్నాడు ధనికుడు.\n\nదారే పొయ్యేవాడు ఆ పత్రం తెప్పించి చూసి, చించి అవతల పడేసి, పేదవాడితో, \"నీ దాస్యం ముగిసింది. ఇక నీ ఇష్టం వచ్చి నట్టు తిరుగు,” అని చెప్పి, తన దారిన వెళ్ళి పోయాడు.\n\n“ఆ దారేపొయ్యేవాడిలో మానవత్వం సగ పాలున్నది. అంతకన్న హెచ్చు ఉంటే, ఆ పేదవాడి భవిష్యత్తు గురించి ఏదైనా చేసే వాడు. వాణ్ణి మరొకరు కొనవచ్చు,” అన్నాడు రాజగురువు.\n\n\"ధనికుడి మాట ఏమిటి?\" అని రాజు అడిగాడు.\n\n“వాడిలో మానవత్వం ఏమాత్రమూ లేదు. వాడు నరరూప పశువు,” అన్నాడు రాజగురువు.\n\nఒకనాడు రాజసభకు ఇద్దరు వర్తకులు చాలా దైన్యస్థితిలో వచ్చారు. వాళ్ళు విలువగల వస్తువులతో ప్రయాణం చేస్తూండగా దారిలో దొంగలు అటకాయించి, వాళ్ళ వస్తువులన్నీ లాక్కుని, వాళ్ళను చంపటానికి కత్తులెత్తా రట. అప్పుడు వాళ్ళ నాయకుడు వాళ్ళను వారించి, “వెధవల్లారా, ఇలాంటివాళ్ళనుచం పుతూ పోతే మనం ఎవరిని దోచుకుంటాం? మన వృత్తి ఎలా సాగుతుంది?\" అని తమకు దారిఖర్చులకు గాను చెరి రెండు రూపాయలూ ఇచ్చాడని ఆ వర్తకులు చెప్పారు.\n\n\"దొంగల నాయకుడిలో ముక్కాలు వంతు మానవత్వం ఉంది. వాడి వృత్తే వాణ్ణి పరిపూర్ణ మానవుడు కాకుండా చేస్తున్నది,” అన్నాడు రాజగురువు.\n\nఒకరోజు రాజభటుడు ఒకడు ఇద్దరిని రాజుగారి ఎదుటికి తెచ్చాడు. వారిలో ఒకడు ధనికుడు, రెండోవాడు బీదవాడు.\n\n“మహారాజా, ఈ బీదవాణ్ణి ఈ పెద్దమనిషి నీటిలోకి తోసి, తానూ పడ్డాడు. ఇది నేను కళ్ళారా చూశాను. నేను దగ్గిరికి వచ్చేసరికి ఇద్దరూ ఒడ్డుకు చేరుకున్నారు,” అన్నాడు భటుడు.\n\n“ఆ మనిషిని నదిలోకి ఎందుకు తోశావు?” అని రాజు ధనికుణ్ణి అడిగాడు.\n\nదానికి ధనికుడిలా చెప్పాడు:\n\n“మహారాజా, నేనీ మనిషికి ఇంకా చాలా ద్రోహాలు చేశాను. అన్నీ చెబుతాను, చిత్తగిం చండి. ఇతను నా పొరుగునే ఉంటాడు. బీదవాడూ, అసహాయుడూ అని అతని స్థలం చాలా దురాక్రమణ చేసి కాజేశాను. ఇతను నా దుర్మార్గం గురించి అందరికీ చెబుతూ వచ్చాడు. నా పరువు తీస్తున్నాడని ఇతని ఇంటికి నిప్పు పెట్టించాను. దాన్ని గురించి విచారణ జరిగితే, అతని అజాగ్రత్త వల్లనే ఇల్లు కాలిందని లోకాన్ని నమ్మించాను. అతను తిరిగి ఇల్లు కట్టుకోలేకపోయాడు. ఇవాళ నదీతీరాన నాకు తారసిల్లి, 'నన్ను సర్వనాశనం చేశావే!' అన్నాడు. నాకు కోపం వచ్చి అతన్ని నదిలోకి తోశాను. అతను నన్ను పట్టుకోవటం చేత నేను కూడా అతనితోపాటు నదిలో పడ్డాను. నేను ఈత రాక మునిగిపోతూ ఉండగా అతనే నన్ను కాపాడి ఒడ్డున చేర్చి, తాగిన నీరు కక్కించి రక్షించాడు.”\n\nరాజగురువు సలహాపై రాజు బీదవాడికి ధనికుడి చేత నష్టపరిహారం ఇప్పించి, మరే శిక్షా విధించక పంపేశాడు.\n\nతరవాత రాజగురువు రాజుతో, “చూశావా, నాయనా? ఆ బీదవాడు సంపూర్ణ మానవుడు. అందుచేతనే అతను ధనికుడి స్వభావాన్ని సైతం మార్చగలిగాడు. సంపూర్ణ మానవుడు కానివాడు ఇతరుల స్వభావాలను మార్చి వారిలో మానవత్వం కలిగించలేడు,” అని చెప్పాడు.\n\nరాజగురువు చేసిన బోధలతో రాజుకు మానవత్వం ఎలా ఉండేదీ అర్థమయింది. అతడు దేశాన్ని చక్కగా పరిపాలించాడు.",
            "book_page_end": 62
        }
    ],
    "statistics": {
        "total_stories": 17,
        "author_counts": {
            "చందమామ బృందం": 8,
            "వసుంధర": 1,
            "ఆర్. పట్టాభిరామరాజు": 1,
            "లక్ష్మీగాయత్రి": 1,
            "శ్రీరామకమల్ రచన": 1,
            "మాడుగుల పి. శ్రావణ్ కుమార్": 1,
            "జె. ఉదయనాగశిరీష": 1,
            "మాచిరాజు కామేశ్వరరావు": 1,
            "జొన్నలగడ్డ రామలక్ష్మి": 1,
            "చందమామ కథ": 1
        },
        "genre_counts": {
            "సంపాదకీయం": 1,
            "వార్తలు - విశేషాలు": 1,
            "జానపద కథ": 1,
            "నీతి కథ": 3,
            "ధారావాహిక కథ": 1,
            "బేతాళ కథ": 1,
            "హాస్యం": 2,
            "ప్రకృతి వింతలు": 1,
            "మత గ్రంథ చరిత్ర": 1,
            "ప్రశ్నలు - సమాధానాలు": 1,
            "వైజ్ఞానిక విశేషం": 1,
            "ఆసక్తికర సంఘటన": 1,
            "పురాణ కథ": 1,
            "సాహస కథ": 1
        }
    }
}