{
    "book_id": "చందమామ_1994_07",
    "stories": [
        {
            "title": "విద్యారంగంలో విప్లవం!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "వ్యాసం",
            "moral": "విద్యార్థులందరికీ ప్రాథమిక విద్య అందాలంటే, పేదరికాన్ని అధిగమించేలా అనుకూలమైన మార్పులు తీసుకురావాలి.",
            "keywords": [
                "విద్య",
                "విప్లవం",
                "పేదరికం",
                "ప్రభుత్వాలు",
                "బాలకార్మికులు"
            ],
            "characters": [
                "సంస్థాపకుడు : 'చక్రపాణి'",
                "సంచాలకుడు : నాగిరెడ్డి"
            ],
            "locations": [
                "చైనా",
                "భారతదేశం"
            ],
            "content": "చైనాలో పిల్లలను బడికి పంపకపోతే తల్లిదండ్రులకు జరిమానా విధి స్తారని ఈమధ్య చందమామ కబుర్లలో కూడా చదువుకున్నాం. ఇటీవల\nమన రాష్ట్ర ప్రభుత్వాలు కొన్ని అదే పద్ధతిని అనుసరించడానికి ఆలోచిస్తు న్నట్టు వార్తలు వెలువడ్డాయి.\n\nమన రాజ్యాంగ శాసనం ప్రకారం, ఉచిత నిర్బంధ విద్య పేరుకు అమలులో వున్నప్పటికీ, వివిధ కారణాల వల్ల దానిని అమలుపరచ డానికి సాధ్యం కావడం లేదు. పేదరికం దీనికి ముఖ్యమైన అవరోధం. పిల్లలు తమతోనే వుండి ఇంటా బయటా కష్టపడితే తప్ప పూట గడ వని తల్లిదండ్రుల దుస్థితి ఒకవైపు; దగ్గర్లో బడులు లేకపోవడం మరొక వైపు; ఉన్నా అక్కడ కూర్చుని చదవడానికి తగిన వసతులతో కూడిన ఆసక్తికరమైన వాతావరణం లేకపోవడం — ఇలా ఎన్నోకారణాలు చెప్ప వచ్చు.\n\nఇటీవల మన కేంద్ర, రాష్ట్ర ప్రభుత్వాలు పిల్లలు బడికి రాలేకపోవ డానికిగల కారణాలనూ, బాలకార్మికుల దుస్థితినీ పరిశీలించి, కొన్నిపరి ష్కార మార్గాలు కూడా కనుగొన్నాయి. ఉన్నత పాఠశాల స్థాయి వరకు ఉచిత నిర్బంధ విద్యను అమలు చేయాలని కూడా కొన్ని రాష్ట్ర ప్రభుత్వాలు నిర్ణయించాయి. పాఠశాల వేళల్లో కూడా మార్పులు తీసుకు రావాలనీ, పేద పిల్లలు నివసించే ప్రాంతాలలో వాళ్ళకు అనుకూలమయిన సమయాలను పాటించాలనీ కొందరు నిపుణులు, విద్యావేత్తలు సూచిం చడం ఆలోచించతగ్గ విషయం. వీరి సూచనలను పాటించి సక్రమంగా అమలుపరిచినట్టయితే ప్రాథమిక స్థాయి విద్యారంగంలో విప్లవం వస్తుందనడంలో సందేహం లేదు!",
            "book_page_end": 7
        },
        {
            "title": "రూపుదిద్దుకుంటూన్న దేశం",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వార్తలు",
            "moral": "ప్రపంచ శాంతిని నిలబెట్టుకోవడానికి అంతర్జాతీయ సహకారం అవసరం.",
            "keywords": [
                "పాలస్తీనా",
                "ఇజ్రాయెల్",
                "శాంతి ఒప్పందం",
                "యాసర్ ఆరాఫత్",
                "పశ్చిమ ఆసియా"
            ],
            "characters": [
                "యాసర్ ఆరాఫత్",
                "ఇజ్ఝక్ రాబిన్",
                "బిల్ క్లింటన్"
            ],
            "locations": [
                "వాషింగ్టన్",
                "నార్వే",
                "ఈజిప్టు (కైరో)",
                "గాజాస్ట్రిప్",
                "పశ్చిమ తీరం"
            ],
            "content": "రెండు ఉత్తరాలతో ఆరంభమై, ఇద్దరు నాయకుల కరచాలనంతో ముగిసిన పశ్చిమ ఆసియా వ్యవహారం గురించి గత అక్టోబర్ నెల చందమామలో తెలుసుకు న్నాం. అది పాలస్తీనా దేశ ఆవిర్భవానికి ఎలా నాంది పలి కిందో కూడా తెలుసు కున్నాం. వాషింగ్టన్ నగరంలో సెప్టెంబర్లో ఉభయ పక్షాల మధ్య జరిగిన చరిత్రాత్మ కమైన ఒప్పందం ప్రకారం- ఇజ్రాయెల్ గత 27 సంవత్సరా లుగా ఆక్రమించు కుని వున్న పశ్చిమ తీరం, గాజాస్ట్రిప్ ప్రాం తాల నుంచి మూడు నెలలలోగా వైదొల గాలి. పాలస్తీనియన్లు అక్కడ స్వతంత్ర ప్రభుత్వం ఏర్పాటుచేసుకోవడానికి అది దోహదం చేస్తుంది. అయితే, అలా వైదొల గడం అన్నది ఒప్పందంలో చెప్పిన గడువు లోగా, అంటే డిసెంబర్ 13వ తేదీ వరకు జరగలేదు. పైగా అక్కడ మళ్ళీ హఠాత్తుగా \nచెలరేగి కొనసాగిన హింసాకాండ – ఇజ్రా యెల్ పాలస్తీనా విమోచన సంస్థల మధ్య జరగవలసిన శాంతి చర్చలకు కూడా అంతరాయం కలిగించింది.\n\nఅప్పటి వాషింగ్టన్ ఒప్పందం, నార్వే తీసుకున్న శ్రద్ధ, చొరవ కారణంగానే సాధ్యమయింది. పాలస్తీనా విమో చన సంస్థ (పి.ఎల్. ఓ) అధ్యక్షుడు యాసర్ ఆరాఫత్* నుంచి, ఇజ్రాయె లన్ను ఒక దేశంగా గుర్తించే ఉత్తరం పొందడానికీ, పాల స్తీనా విమోచన సంస్థ ఉనికిని, ఇజ్రాయెల్ చేత అంగీకరింప చేయడానికీ నార్వే కీలకపాత్ర వహించింది. ఆ తరవాతే ఉభయ పక్షాలకు చెందిన ప్రతినిధులు - అమెరికా అధ్యక్షుడు బిల్ క్లింటన్ సమక్షంలో వాషింగ్టన్లో జరిగిన ఒప్పందంలో సంతకాలు చేయడానికి అంగీకరించారు.\n\nమూడు నెలలలో అధికార మార్పిడి జరగగలదని యావత్ ప్రపంచం ఎదురు చూస్తూన్న తరుణంలో - డిసెంబర్లో జరిగిన 'హెబ్రాన్ మాస్క్' ఊచకోతలో 30-40 మంది పాలస్తీనియన్లు ప్రాణాలు కోల్పోవడం దిగ్భ్రాంతి కలిగించింది. వెంటనే పి.ఎల్.ఓ. చర్చల నుంచి విర మించింది.\n\nఆ ప్రాంతంలో ఉద్రిక్తవాతావరణం చల్ల బడిన తరవాత, ఈజిప్టు ఎంతో చొరవ తీసుకుని ఉభయ పక్షాలను చర్చలకు సమావేశ పరిచింది.\n\nఈజిప్టు రాజధాని కైరోలో మే 4వ తేదీ ఇజ్రాయెల్ ప్రధాని ఇజ్ఝక్ రాబిన్, పి. ఎల్.ఓ. నాయకుడు యాసర్ ఆరాఫత్, ఆఖరి ఒప్పందంలో సంతకాలు చేశారు.\n\nఎనిమిది నెలలలో రెండవసారి ఉభయ నాయకులు కరచాలనం చేసు కున్నారు.\n\nమే 10వ తేదీ 150 మంది పాలస్తీనా పోలీసులు గాజాస్ట్రిప్ చేరుకోవడం చూసి, అక్కడి పాలస్తీనియన్లు హర్షధ్వానాలు\nచేశారు. మరొక వారంలో ఇజ్రాయెల్, మిలిటరీ ప్రధాన కార్యాలయాన్ని పి.ఎల్. ఓ.కు అప్పగించింది.\n\nఆ విధంగా ఆ ప్రాంతంలో అధికార మార్పిడి పూర్తయింది.\n\nమే 13వ తేదీ పశ్చిమ తీర పట్టణం జెరికోలో పి.ఎల్.ఓ. కార్యకర్తలు పోలీస్ స్టేషన్ అధికారం స్వీకరించి, భవనం మీద తమ పతా కాన్ని ఎగుర వేయ డం చూసి, స్థాని కులు ఆనందాతి రేకంతో పొంగిపో యారు.\n\nఆ విధంగా పాల స్తీనా ఒక దేశంగా రూపుదిద్దుకోవడం ఆరంభమయింది. అక్టోబర్ నెలాఖ రులో జాతీయ ఎన్ని కలు జరిగే వరకు పి.ఎల్.ఓ. నాయక త్వంలో తాత్కాలిక ప్రభుత్వం ఏర్పాటు చేయబడుతుంది. సంపూర్ణ పాలస్తీనా రూపుదిద్దుకునేంత వరకు పశ్చిమ ఆసి యాలో శ్రమపడి సాధించిన శాంతిని నిలబెట్టుకోవడానికి ప్రపంచ దేశాలు సాయపడాలని పి.ఎల్. ఓ. - ఇజ్రాయెల్ విజ్ఞప్తి చేశాయి.",
            "book_page_end": 10
        },
        {
            "title": "వెయ్యేళ్ళ ప్రమాదం",
            "book_page_start": 11,
            "pdf_page_start": 11,
            "pdf_page_end": 16,
            "author": "వసుంధర",
            "genre": "జానపద కథ",
            "moral": "అహంకారం ఎంతటి బలశాలికైనా నష్టాన్నే కలిగిస్తుంది. వినయం, నిస్వార్థం, మరియు సేవాగుణం గొప్ప కీర్తిని ఇస్తాయి.",
            "keywords": [
                "అహంకారం",
                "ప్రమాదం",
                "మారువేషం",
                "శక్తులు",
                "రాజభక్తి"
            ],
            "characters": [
                "రణధీరుడు",
                "కదనుడు",
                "విద్యాధరుడు",
                "ఋషి",
                "గృహస్థు"
            ],
            "locations": [
                "కర్పూరదేశం",
                "దుర్భరారణ్యం"
            ],
            "content": "ఒకానొకప్పుడు కర్పూరదేశాన్ని రణధీరుడనే రాజు పాలిస్తూండేవాడు. ఆయన కొడుకు కదనుడు మహాబలశాలి, పరాక్రమవంతుడు, ధైర్యసాహసాలకు పెట్టింది పేరు. అతడికి వున్న చెడ్డగుణమల్లా అహంకారం.\n\nకదనుడికి కవి పండితులంటే గౌరవం లేదు. కళలపట్ల అభిరుచి లేదు. సాధు సన్యా సుల పట్ల ఆదరణ లేదు. దేవుడి మీద నమ్మకం లేదు. ఈ ప్రపంచంలో తనను మించినవాడు లేడని అతడి గర్వం.\n\nఒకరోజున దివ్యదృష్టి గల ఋషి ఒకడు రాజాస్థానానికివచ్చి,రాజు రణధీరుడితో, “రాజా! నీ రాజ్యానికి గల వెయ్యేళ్ళ ప్రమాదం గురించి నీకు తెలుసా?\" అని అడిగాడు.\n\nవెయ్యేళ్ళ ప్రమాదం గురించి ఆ రాజ్యంలో అంతా కథలు చెప్పుకుంటూంటారు. దుర్భరా రణ్యానికి సమీపంలో ఒక పల్లె వున్నది. ఆ పల్లె ప్రవేశ ద్వారం వద్ద నిలువెత్తు ఢక్క వున్నది.\nవెయ్యేళ్ళకొకసారి అది మ్రోగుతుందిట. ఆ భయంకర శబ్దానికి భూమి కంపించి రాజ్యం లోని కట్టడాలన్నీ నేలకూలిపోతాయట.\n\nఆ పల్లె నుంచి దుర్భరారణ్యానికి ప్రవే శించే మార్గంలో,దారికి పక్కగా పాతాళకూపం వున్నది. అందులో ప్రవేశించిన వారెవ్వరూ బయటకు రాలేదు. అది పాతాళానికి దారి అనిఅంతాఅంటారు. వెయ్యేళ్ళకొకసారి అందు లోంచి పది తలల విష సర్పం బయటకు వచ్చి, ఆ రాజ్యంలోని జంతుజాలాన్ని భక్షించి వేస్తుందని అంతా చెప్పుకుంటారు. ఆ విష సర్పం చిందించే విష జ్వాలల కారణంగా రాజ్యంలోని పంటలు, ఫలవృక్షాలు పూర్తిగా నశించి ఎక్కడా పచ్చదనమన్నది లేకుండా పోతుందిట.\n\nదుర్భరారణ్యంలో భీకరుడనే రాక్షసుడొ కడు ఎవరికీ తెలియని రహస్య ప్రాంతంలో నిద్రపోతూంటాడు. వెయ్యేళ్ళకొకసారి వాడు\nనిద్రలేచి రాజ్యంలోని మనుషులందర్నీ తినేసి మళ్ళీ నిద్రపోతాడు.\n\nఈవిధంగా కర్పూరదేశం ప్రతి వెయ్యేళ్ళకు ఒకసారి సర్వనాశనమవుతూ పునర్నిర్మింప బడుతూ వస్తున్నది. పునర్నిర్మాణానికి కనీసం ఒక శతాబ్దం పడుతుంది.\n\nరాజు రణధీరుడికి కర్పూరదేశానికున్న వెయ్యేళ్ళ ప్రమాదం గురించి తెలుసు. అది ఋషి నోట వినగానే ఆయన కలవరపడ్డాడు. ఆయనను మరింత కలవరపెట్టే విధంగా ఋషి, “వచ్చే పున్నమికి సరిగ్గా రెండు మాసాల వ్యవధిలో దేశానికి వెయ్యేళ్ళ ప్రమాదం రాను న్నది. ఈ విషయం దివ్యదృష్టితో తెలుసుకుని నిన్ను హెచ్చరించడానికి వచ్చాను,\" అన్నాడు.\n\nఈ మాటలు వింటూ రాజసభలో వున్న యువరాజు కదనుడుఫక్కుననవ్వి,తన చేతి లోని కత్తిని ఋషి మీదికి విసిరాడు. ఆ కత్తి గిరగిరా తిరుగుతూ విన్యాసాలు చేస్తూ ఆయన దండకమండలాలనునేలమీదికిపడగొట్టింది.\n\n\"తనమీద కత్తి ఎప్పుడు పడుతుందో తెలియనివాడు, రాజ్యానికి వచ్చే వెయ్యేళ్ళ ప్రమాదాన్ని పసిగట్టగలడా? ఇలాంటి వారి మాటలు బుద్ధిహీనులు నమ్ముతారేమో గానీ, కర్పూర రాజులు వినరు!” అన్నాడు కదనుడు.\n\nఋషి చప్పున దండకమండలాలనందు కుని, “అహంకార పూరితుడైన రాజు వల్ల దేశానికి అనుక్షణం ప్రమాదమే! వెయ్యేళ్ళ ప్రమాదంతో పాటు దీన్నీ నివారించటం నా బాధ్యత. సరిగ్గా ఈరోజు నుంచి నాలుగవ నాడు యువరాజును సవాలు చేసే మహావీరు డొకడు వస్తాడు. అతడే ఈ దేశాన్ని అన్ని ప్రమాదాల నుంచీ కాపాడతాడు!\" అని అక్క ణ్ణించి వెళ్ళిపోయాడు.\n\nతన కొడుకును ఋషి శపించనందుకు సంతోషించినా, జరిగినదానికి రణధీరుడు కొంత బాధపడ్డాడు. కానీ కొడుకునేమీ అన లేక వూరుకున్నాడు.\n\nఋషి రాజధాని నుంచి ఒక గ్రామం చేరు కుని, అక్కడ ఒక సామాన్య గృహస్థు ఇంట భిక్ష స్వీకరించి, అతడితో, “నీ ఆతిథ్యం నాకెంతో సంతోషం కలిగించింది. నీకేమైనా సమస్య వుంటే చెప్పు. తీర్చగలను,” అన్నాడు.\n\nఅందుకు గృహస్థు, “స్వామీ! నాకొక కొర గాని కొడుకున్నాడు. వాడి పేరు విద్యాధరుడు. చదువుకోరా అంటే, మహావీరుడినౌతానం టాడు. పోనీ వీరుడౌతాడా అంటే – పిల్లిని చూస్తే భయం. కత్తిని పట్టాలంటే వణుకు. చీకటిలో బెదురు. దయ్యాల కథలు వింటే చాలు జడుసుకుంటాడు. మహావీరుడినన్న కీర్తి తెచ్చుకోవాలన్న కోర్కె మాత్రముంది. వాడినెలా బాగుచెయ్యాలో తెలియడం లేదు. మీరు సాయపడగలరా?\" అని అడిగాడు.\n\n“నీ కొడుకును నావెంట పంపు. వాణ్ణి గొప్పవాణ్ణి చేసి నీ వద్దకు పంపుతాను,” అన్నాడు ఋషి.\n\nగృహస్థు సంతోషంగా అంగీకరించాడు. ఋషి విద్యాధరుణ్ణి వెంటబెట్టుకుని రాజధా నికి బయల్దేరాక, ఆయన వాడితో, “నేను చెప్పినట్లు చేస్తే నీకు ఏ శ్రమా లేకుండా మహావీరుడన్న కీర్తి వస్తుంది. అయితే కొద్ది క్షణాలసేపు ధైర్యంగా కత్తి పట్టుకోవాలి. కద నుడనే వాడితో యుద్ధం చేయాలి. నీ ఒంటికి గాయం కాదు, నీకు దెబ్బలు తగలవు. ఈ యుద్ధం కూడా ఒక్కసారి మాత్రం చేస్తే చాలు. మళ్ళీ జీవితంలో నువ్వు కత్తి పట్టుకో నవ సరం లేదు!\" అన్నాడు.\n\n“ఒక్కసారికే అయితే ఎలాగో అలాగున ప్రయత్నిస్తాను. ఆ తర్వాత మాత్రం నావల్ల కాదు,” అన్నాడు విద్యాధరుడు చిన్నగా వణు కుతూ.\nఋషి, విద్యాధరుడిని వెంటబెట్టుకుని అన్నరోజుకు రాజసభకు వెళ్ళి, రాజు రణ ధీరుడితో, “రాజా! దుర్భరారణ్యానికి సమీప గ్రామంలో ఒక శమీవృక్షమున్నది. ఇదివరలో దేశం సర్వనాశనం కాగా మిగిలిన వారిలో కొందరు తపస్సు చేసి, దేశానికి వెయ్యేళ్ళ ప్రమాదం తగ్గించే శక్తులు కొన్ని సంపాదించి, వాటిని శవాకారంలో శమీవృక్షంపై వుంచారు. తాము పిశాచాలై ఆ శక్తులను కాపలా కాస్తు న్నారు. ఆ శక్తులను సంపాదించగల మహా వీరుడు యువరాజు కదనుడేనని భావిం చాను. కానీ, అహంకారంతో నన్నే అవమానిం చిన వాడికది సాధ్యం కాదు. అందుకే దేశ మంతా వెదికి వెదికి, ఈ వీరుణ్ణి తీసుకొచ్చాను.\n\nవిద్యాధరుడనే పేరుగల ఇతడిప్పుడు కదను డితో తలపడితే – నెగ్గినవాడు దుర్భరారణ్యా నికి ప్రయాణం కాగలడు. దేశానికి ప్రమాదం తప్పించగలడు. పోటీకి ఏర్పాటు చేయించు,” అని చెప్పాడు.\n\nకదనుడు ముందుకు వచ్చాడు. ఋషి ఆదేశం ప్రకారం ఇద్దరికీ ముఖానికి నల్లటి ముసుగులు తొడగబడ్డాయి. కనులు కనిపించ డానికి ముసుగులో రెండు రంధ్రాలున్నాయి. ఇద్దరూ ఒకే రకం దుస్తులు ధరించారు.\n\nపోటీ ప్రారంభమైన కొద్ది క్షణాల్లోనే ముగిసి పోయింది. వాళ్ళల్లో ఒకడు కత్తిని జారవిడిచి నేలకూలాడు. అందరూ యువరాజు కదనుడే నెగ్గాడని భావించారు. కానీ ముసుగు తీయ\nగానే గెలిచినవాడు విద్యాధరుడని అర్థమ యింది.\n\nఅందరూ ఆశ్చర్యపడ్డారు. ఆ వెంటనే విద్యాధరుడి పేరిట జయజయధ్వానాలు మిన్నుముట్టాయి.\n\nఅప్పుడు ఋషి వారిద్దరినీ ఏకాంతానికి తీసుకువెళ్ళి, “నా మహిమ వల్ల మీ ఇద్దరి రూపాలూ తారుమారయ్యాయి. కదనుడు, విద్యాధరుడయ్యాడు; విద్యాధరుడు, కదనుడ య్యాడు. ఈ రహస్యం మీరు చెప్పాలన్నా బయటకు చెప్పలేరు. విద్యాధరుడు, కదను డుగా వుండాలనుకున్నంత కాలం కదనుడు, విద్యాధరుడి రూపంలోనే వుండక తప్పదు. ఆ రూపంలోనే కదనుడు శమీవృక్షం నుంచి శక్తులను సాధించి కంచు ఢక్కనూ, విష సర్వాన్నీ, రాక్షసుణ్ణి శాశ్వతంగా నాశనం చేయ వలసి వుంటుంది,” అని చెప్పాడు.\n\nకదనుడి రూపంలో వున్న విద్యాధరుడు రాజాంతఃపురంలో స్థిరపడ్డాడు - రాజు వాడిని పిలిచి, \"ఈ ప్రపంచంలో ప్రతి మహావీరుడూ అపజయాన్ని కూడా చవిచూసి వున్నాడు. నీ ఓటమికి బాధపడకు. మళ్ళీ కత్తిని చేతపట్టి, ధనుర్బాణాలు సంధించు. నీ పరాక్రమాన్ని లోకానికి నిరూపించు. ఒకడి చేతిలో ఓడావని ఇప్పుడు గతంలో నీచేత ఓడిన మంత్రి కుమా రుడు, సేనాధిపతి కుమారుడు నీమీద కాలు దువ్వుతున్నారు. అందర్నీ ఓడించి నీ పేరు నిలబెట్టుకో!” అని ప్రోత్సహించాడు.\n\nదీనికి విద్యాధరుడు అడ్డంగా తలవూపి, “జయాపజయాలు దైవాధీనాలు. నా అపజ యానికి కారణం ప్రత్యర్థి శక్తి కాదు, నా అహంకారం. నేనిప్పుడు అహంకారాన్ని జయించి, ఆ తర్వాత ఇతరులను జయించ దలుచుకున్నాను. కొంతకాలం పాటు నేను పండితుల వద్ద శాస్త్రాలు అభ్యసిస్తాను. పురాణ కథలు వింటాను. సాధుపుంగవులను గౌరవిస్తాను. ఒక మిత్రుణ్ణి నిత్యమూ వెంట వుంచుకుని ఉల్లాసమైన కథలు చెప్పించు కుంటాను,” అన్నాడు.\n\nరాజు, కొడుకులో వచ్చిన మార్పుకు చాలా సంతోషించాడు.\n\nవిద్యాధరుడు, రాజుకిలా చెప్పడానికి తగిన కారణముంది. వాడికి ఇప్పటికీ కత్తి పట్టా లంటే భయం. ఒంటరిగా వుండాలంటే భయం. చీకటంటే భయం. ఈ భయాల నుంచి తప్పించుకునేందుకు వాడీ ఏర్పాటు చేసుకున్నాడు.\n\nప్రతిరోజూ భట్రాజులు కొందరు వచ్చి, కదనుడి రూపంలో వున్న విద్యాధరుణ్ణి మహా వీరుడంటూ పొగిడి వెళుతుండేవాళ్ళు. అది విన్నప్పుడల్లా వాడు అసహనంగా కదిలేవాడు. జరిగినదేమిటో తెలియని కవి పండితులనూ, కళాకారులనూ, రాజధాని పౌరులనూ వాడి ప్రవర్తన బాగా ఆకర్షించింది. వాడి మంచి తనాన్ని అందరూ మెచ్చుకోసాగారు. వాడు నగర పౌరుల ఇబ్బందులను చారుల ద్వారా\nతెలుసుకుని, వాటిని దానధర్మాల ద్వారా పరిష్కరించసాగాడు. దాంతో వాడికి రాజధా నిలో ఎక్కడలేని పేరూ వచ్చింది.\n\nఅలా రోజులు, వారాలు, నెలలు గడిచి పోయాయి. విద్యాధరుడి రూపంలో వున్న కదనుడు శమీవృక్షపు శక్తుల్ని సాధించి, దేశానికి వెయ్యేళ్ళ ప్రమాదాలు మూడింటినీ శాశ్వతంగా తొలగించి రాజధానికి చేరాడు.\n\nఆ సమయంలో అక్కడికి వచ్చిన ఋషి, విద్యాధరుణ్ణి ఉద్యానవనంలోకి తీసుకుపోయి, \"కేవలం అహంకారం కారణంగా, ఈ ఘనకా ర్యాన్ని సాధించే అవకాశం పోగొట్టుకున్నాడు కదనుడు. అయినప్పటికీ అతడే ఈ దేశానికి యువరాజు. విద్యాధరుడు కారణజన్ముడు.\nదేశానికి ప్రమాదం తప్పించడం వరకే అతడి వంతు,” అని చెప్పాడు.\n\nఇది విని విద్యాధరుడి రూపంలో వున్న కదనుడు నిరుత్సాహపడ్డాడు. ఏదో విధంగా దేశానికి రాజు కావాలని వాడి కోరిక. కానీ యువరాజు కాకపోవడం వల్ల, వాడికా అవ కాశం లేకుండాపోయింది. అప్పుడు కదనుడి రూపంలో వున్న విద్యాధరుడు, ఋషితో, “మహాత్మా! మా రూపాలు యథాప్రకారం అయ్యేలా అనుగ్రహించండి,” అని కోరాడు.\n\nఋషి ఆశ్చర్యపడి, \"ఇప్పుడు నువ్వు దేశానికి రాజువు కాబోతున్నావు. ఆ అవకాశాన్ని కూడా వదులుకుంటున్నావంటే, నీ కీర్తికాంక్ష ఇంతా అంతా కాదనుకోవాలి. ఇప్పుడు విద్యా ధరుడికి దేశమంతటా కీర్తి ప్రతిష్ఠలున్నాయి. అందుకని నువ్వు వాటిని అనుభవించాల నుకుంటున్నావు, అవునా?” అని ప్రశ్నించాడు.\n\nదానికి విద్యాధరుడు వినయంగా, “ప్రతి రోజూ నన్ను రాజాశ్రితులు మహావీరుడివని పొగుడుతున్నారు. నాకది తృప్తినివ్వడం లేదు. నేను సాధించనిదానికీ, నాకు లేనిదానికీ\nలభించే పొగడ్తలు నాకు తృప్తినివ్వవని తెలుసుకున్నాను. అయితే, కదనుడి రూపంలో నేను ప్రజలకెన్నో మేళ్ళు చేశాను. వాటివల్ల కదనుడి పేరుకు లభించిన కీర్తి నాకెంతో సంతోషాన్నిచ్చింది. కానీ ఆ మంచి పేరు నా పేరుకే వచ్చేలా కృషి చేయాలని నా కోరిక. అందుకే మా రూపాలు పూర్వంలా మార్చమని తమను కోరాను,” అన్నాడు.\n\nఇదివిని ఋషి తృప్తిగా నవ్వి, “సరే, ఒకే దెబ్బతో కదనుడి అహంకారం తొలగిపో యింది. నీ కొరగానితనం నశించింది. మున్ముందు కదనుడు నీకే ఆపద తలపెట్టినా, మీ ఇద్దరి రూపాలూ మళ్ళీ తారుమారవుతాయి. కాబట్టి ఇదిహెచ్చరికగాతీసుకుని, మీరిరువురూ కలకాలం సుఖంగా వుండండి,\" అని ఎవరి రూపాలు వారికిచ్చి, ఋషి వెళ్ళిపోయాడు.\n\nఅంతులేని ధన కనక వస్తు వాహనాలతో పాటు మంచి బుద్ధిని సంపాదించి విద్యా ధరుడూ - మహాపరాక్రమవంతుడై అహంకా రాన్నివిడిచిపెట్టి కధనుడూ—తమతమ తల్లి దండ్రులకు ఎంతో ఆనందాన్ని కలిగించారు.",
            "book_page_end": 16
        },
        {
            "title": "కీర్తిసింహుడి కథ",
            "book_page_start": 17,
            "pdf_page_start": 17,
            "pdf_page_end": 22,
            "author": "లక్ష్మీగాయత్రి",
            "genre": "జానపద కథ",
            "moral": "సమస్యలను పరిష్కరించడంలో తెలివైన భాగస్వామ్యం శక్తివంతమైనది. స్వార్థం, అహంకారం ప్రమాదాలను తెచ్చిపెడతాయి.",
            "keywords": [
                "హారం",
                "వారసత్వం",
                "రహస్యం",
                "కుట్ర",
                "సాహసం"
            ],
            "characters": [
                "విచిత్రవర్మ",
                "జయవర్మ",
                "జయసేనుడు",
                "శక్తిసేన",
                "సుషేణుడు",
                "కీర్తిసింహుడు",
                "గరుడదత్తుడు",
                "నాగాకర్ణుడు",
                "కుండినవర్మ"
            ],
            "locations": [
                "కోసల దక్షిణా పథం",
                "కాంభోజ",
                "నగదేశం",
                "చాక్యదేశం"
            ],
            "content": "[విచిత్రవర్మ పండితుల సలహా ప్రకారం అరణ్యంలోనే గుడి కట్టించి, భూగర్భంలో లభించిన దేవీ విగ్రహాన్ని అందులో ప్రతిష్ఠించాడు. కొన్నాళ్ళకు విచిత్రవర్మ కుమారుడు జయవర్మ సింహాసనం అధిష్ఠించాడు. ఆయన దగ్గరున్న ముత్యాల హారాన్ని కాజేయాలని కాంభోజరాజు వరుణదత్తుడు పథకం వేసి, అందుకోసం ఒక నర్తకిని పంపాడు. విషయం గ్రహించిన విచిత్రవర్మ, ఉపాయంతో ఆ హారాన్ని కాపాడాడు. అయితే, ఆసంగతి జయవర్మకు తెలియదు. విచిత్రవర్మ మరణానంతరం, ఆయన రాయించిన ఒక ఉత్తరాన్ని జయసేనుడు జయవర్మకు తెచ్చి ఇచ్చాడు. — తరవాత]\n\nజయసేనుడి మాటలు విని నిట్టూర్చిన జయవర్మ, “పోనివ్వండి, జయసేనా! ఇందులో నాన్నగారి తప్పేమీ లేదు. ఆయన నా మీద వుంచిన నమ్మకాన్ని, నేను నిలబెట్టుకోలేక పోయాను. ఆయన ఆ అపూర్వహారాన్ని ఎవ రీకీ దానం చెయ్యలేదు కదా! ఆయనకు వార సుడై, దాన్ని అనుభవించబోయేవాడు, నాకు మాత్రం వారసుడు కాదా?\" అని, ఆ ఉత్తరాన్ని పెట్టెలో నుంచి తీసి, ఇలా చదివాడు:\n\n“నాయనా, జయా! జయసేనుడు అంతా చెప్పాడు గదా! నేను చేసిన పనికి, నువ్వు నా మీద ఆగ్రహించవని, నా నమ్మకం. ఆ నమ్మకంతోనే సాహసించాను!\n\nఇకపోతే ఆ హారం ఎక్కడ దాచానో నాకు తప్ప ఎవరికీ – చివరకు జయసేనుడికి కూడా తెలియదు. అది ఎక్కడ వున్నదో తెలుసు కోవటానికి, ఈ క్రింది ఆధారాలు మాత్రం వదలిపోతున్నాను!\n\nజయా! సమస్తలోకాలకూ పూజనీయురా లైన పరమేశ్వరి కూడా స్త్రీయే! ఆమె తల వంచేది ఎవరి ముందు? ఆ వ్యక్తి నివసించేది ఏ దిక్కున? మనిషికి జీవనాధారమైన దాన్ని ప్రసాదించేదీ, పంచభూతాలలో ఒకటీ అయిన దేది? దాన్ని ఒక అడుగుగా కొలిచినవాడు అడిగిన మొత్తం ఎంత? నాయనా, ప్రాప్తంగల వాడికి పై ప్రశ్నలకు సమాధానాలు స్ఫురిస్తాయి! సమాధానాలు స్ఫురించినవాడికి లాభం ప్రాప్తి స్తుంది! నీకు సర్వశుభాలూ కలగాలని ఆశీర్వ దిస్తూ, నీ తండ్రి విచిత్రవర్మ.”\n\nఉత్తరం చదివిన జయవర్మ, దాన్ని కళ్ళ కద్దుకుని తిరిగి దంతపు పెట్టెలో పెట్టేశాడు.\n\nఐదు తరాలు గడిచినా, ఆ ఉత్తరం చదివి\nరకరకాల వ్యాఖ్యానాలూ ప్రయత్నాలతో విసు గెత్తి పోయినవాళ్ళేగాని, సరైన అర్థం గ్రహించి, ఆ హారం సంపాదించినవాళ్ళు లేరు. కాని, అనేక తర్జనభర్జనల తర్వాత, ఆ హారాన్ని తూర్పుటడవుల్లో వున్న శక్తి ఆలయంలోనే ఎక్కడో పాతిపెట్టి ఉంటారని, మన మహారాజు సుషేణుడి తండ్రి నిశ్చయించాడు. కాని, ఆ ఆలయంలో తవ్వకాలు జరపబోయే సమయా నికి ఆటంకాలు ఏవో ఏర్పడటంతో, ఆయన ఆ ప్రయత్నాన్నే విరమించుకున్నాడు. తర్వాత సింహాసనాన్ని అధిష్ఠించిన మన మహారాజు మాత్రం ఎందుకనో ఆ హారం కోసం ప్రయ త్నమే చెయ్యలేదు!” అంటూ ఒక్కక్షణం ఆగి అలుపు తీర్చుకున్న జయసేనుడు, “కాని....” అంటూ తిరిగి ప్రారంభించి, “ఆ హారం లభించబోయే వ్యక్తి తన కొడుకు అయితే బాగుండునన్న ఆశ మహారాజుకు బాగా వున్నది. మహారాజుకు నీ మేధస్సు మీద మంచి గురి కుదిరినట్టున్నది. కీర్తిసింహుడి వంటి మేధాశాలికి, నీ వంటి తెలివిమంతు రాలు తోడైతే, ఇద్దరూ కలిసి ఈ కార్యాన్ని అవలీలగా సాధించగలరని, మహారాజు అభి ప్రాయపడి వుంటాడు. కీర్తిసింహుణ్ణి తూర్పుట డవుల్లోని శక్తి ఆలయంలోనే బంధించమని మహారాజు నొక్కి చెప్పటం చూస్తే, నాకు అదే అనిపిస్తున్నది,” అన్నాడు.\n\nతండ్రి మాటలకు శక్తిసేన తలవూపుతూ, \"అంతే అయివుంటుంది, నాన్నా! ఈ విషయం\nగూఢంగా చెప్పటంద్వారా మహారాజు మనకు తొలి పరీక్ష పెట్టినట్టే!” అన్నది.\n\nజయసేనుడు నవ్వి, “ఆ పరీక్షలో నువ్వు నెగ్గావు గదా, తల్లీ! నువ్వేగనక చెప్పకపోతే నాకీ ఆలోచన వచ్చివుండేదే కాదు,” అన్నాడు.\n\nశక్తిసేన చిరునవ్వు నవ్వి వూరుకున్నది.\n\nమరునాడు జయసేనుడు, రాజప్రాసాదానికి వెళ్ళేసరికి భటులు, మహారాజు ఆంతరంగిక మందిరంలో జయసేనుడి కోసం ఎదురు చూస్తున్నట్టు వార్త అందించారు. జయసేనుడు వెంటనే అక్కడకు వెళ్ళాడు.\n\nచిరునవ్వుతో తనకు నమస్కరిస్తున్న జయ సేనుణ్ణి చూడగానే, మహారాజు మందహాసం చేసి, “ఏం, జయసేనా! నీ కుమార్తెను ఒంట రిగా పంపటానికి సిద్ధమేనా?” అని ప్రశ్నించాడు.\n\nజయసేనుడు ఆ ప్రశ్నకు సిగ్గుపడుతూ నవ్వి, “నిన్న నేను తండ్రిగా కాస్త అతిగా ప్రవ ర్తించిన మాట నిజమే, ప్రభూ! అయితే, మీరు వెళ్ళిన తర్వాత, నా కుమార్తె మాటలతో, మీ అభిప్రాయం గ్రహించగలిగాను. నేనూ, నా కుటుంబం సర్వదా మీ సేవకు సంసి ద్ధులం. నా కుమార్తె శక్తిసేన, శుక్ల చతుర్దశి నాడే బయలుదేరి వెళ్ళి, మార్గమధ్యంలోనే రాకుమారుణ్ణి కలుసుకుని, తాను చెయ్యగలి గినదంతా చేస్తుంది,” అన్నాడు.\n\nజయసేనుడి మాటలు విన్న సుషేణుడు గంభీరంగా, “నా ఆశనూ, అభిప్రాయాన్నీ అర్థం చేసుకున్నందుకు చాలా సంతోషం జయసేనా!\nఅయితే, నేను ఇంత తొందర పడుతున్నం దుకుగల కారణం కూడా చెబుతాను విను!\n\nనా పూర్వీకుడైన జయవర్మ, హారం పోగొట్టు కున్నప్పటికీ చాలా సమర్థవంతంగా పాలిం చటం చేత, కోసల దక్షిణాపథంలో అగ్రరా జ్యంగానే నిలిచింది. అటు వరుణదత్తుడు రాజ్యాభివృద్ధి చెయ్యాలన్న కాంక్షగల వాడైనప్ప టికీ మూర్ఖుడు కావటం చేత, కాంభోజ అభి వృద్ధి కుంటినడక గానే సాగింది. ఇక పోతే, వరుణదత్తుడికి, అతడి చివరి రోజుల్లో తాను నర్తకి ద్వారా సంపాదించినది నకిలీహారమనీ, వృద్ధరాజు పథకం వేసి అసలు హారాన్ని ఎక్కడో దాచేశాడనీ గూఢచారుల ద్వారా తెలిసింది. నాటి నుంచి కాంభోజ రాజులు, కోసలతో\nనిగూఢ శతృత్వం వహించి, అదను దొరికితే చాలు, మట్టుబెట్టో మాయచేసో ఆ హారాన్ని చేజిక్కించుకోవాలని ఎదురుచూస్తూనే వున్నారు. అయితే, హారం ఎక్కడున్నదో కోసల రాజులు కూడా గ్రహించలేక పోవడం చేత, వాళ్ళకు ఈనాటి వరకు ఏం చేసేందుకూ అవకాశం లేకుండాపోయింది.\n\nఅయితే, ప్రస్తుతం కాంభోజను పరిపాలి స్తున్న వరుణదత్తుడి వారసుడు గరుడదత్తుడు, తన తండ్రి తాతల కంటే కూడా, హారం విష యంలో పట్టుదలగా వున్నట్టు మన వేగులు వార్త తెచ్చారు. అంతేకాదు, హారం దొరక్కపోతే, కనీసం హారం ఎక్కడ వున్నదో చెబుతూ వృద్ధరాజు విచిత్రవర్మ వ్రాసి పెట్టిన ఉత్తరా\nన్నయినా సరే చేజిక్కించుకోవాలని గరుడ దత్తుడు చాలా పంతంగా వున్నాడు. ఆ పని మీదే అతడు మనదేశానికి పంపిన ఇద్దరు ముగ్గురు వేగుల్ని, మన వాళ్ళు బందీలుగా పట్టుకున్నారు. దాంతో గరుడదత్తుడు ఇంకేవో పథకాలు వేస్తున్నాడని వార్త తెలిసింది. అయితే, ఆ పథకం ఏమిటన్నది ఖచ్చితంగా తెలియలేదు. ఈ పరిస్థితుల్లో మనం ఎంత త్వరగా వీలైతే అంత త్వరగా, ఆ హారాన్ని చేజిక్కించుకుని, ఆ తర్వాత కాంభోజ మీదికి దండెత్తటం మంచిదని, నా అభి ప్రాయం. అందుకే, మహామహుడైన కృష్ణ చంద్రుడు, యువరాజు ప్రయాణానికి పెట్టిన ముహూర్తమే, ఈ మహత్కార్యారంభానికి ముహూర్తమైతే బాగుంటుందని, కృష్ణచంద్రుడి గురుకులం నుంచి బైలుదేరిన కీర్తిసింహుణ్ణి తూర్పు వైపు మళ్ళించాలని ఆలోచించాను! నీ కుమార్తె చురుకుదనమూ, తెలివితేటలూ గమనించిన క్షణం నుంచీ, అతడికి నీ కుమార్తె కూడా తోడైతే బాగుండుననిపించింది. దాని ఫలితమే ఇది! ఇక నీ అనుమానాలన్నీ తీరి నట్టేనా?” అని ప్రశ్నించాడు.\n\nజయసేనుడు తలవూపి, \"ఇంతకూ యువ రాజుకు, ఈ హారం సంగతి ఏమైనా తెలుసా, ప్రభూ?” అని అడిగాడు.\n\n“పూర్వీకుల నాటి ఒక అపూర్వ హారం వున్నదనీ, అది ఎక్కడో గుప్తంగా వుంచబడిం దనీ మాత్రం తెలుసు. అంతకుమించి వివ\nస్నేహితురాలన్న సంగతి మీరు మర్చిపోయారా, ప్రభూ? కీర్తిసింహుడు ఇప్పటికీ ఆమెను మర్చిపోలేదు. నేను వాడిని చూడడం కోసం గురుకులానికి వెళ్ళినప్పుడల్లా, శక్తిసేన యోగ క్షేమాలు విచారిస్తాడు. శక్తిసేన కూడా మీరన్న దానికి మారు మాట్లాడకుండా ఒప్పుకోవటానికి కారణం, కీర్తిసింహుడే. మీరు ధైర్యంగా వుండవచ్చు, శక్తిసేన మనకు కాబోయే కోడలే!” అన్నది.\n\nరాణి మాటలు విని తేలికపడ్డ మనసుతో సుషేణుడు,” సరే, ఇంతకూ ఆకాశానికి రాజూ, రాణీ ఎవరు?\"అంటూ ప్రశ్నించాడు.\n\nవైష్ణవీదేవి నవ్వి, “అదిమాత్రంనేనుచెప్పను! వివాహానంతరం, మనకోడలినే అడిగి తెలుసుకోండి,\" అన్నది. మహారాజు తృప్తిగా కళ్ళు మూసుకుని, నిద్రకు ఉపక్రమించాడు.\n\nఇక్కడ కోసలలో ఇలా వుండగా అక్కడ కాంభోజలో, గరుడదత్తుడు పథకం వెయ్యటం పూర్తయింది. ఈసారి అతడి పథకం లోమరిద్దరు భాగస్వాములు కలిశారు. ఒకడు, కోసలకు ఉత్తరాన వున్న నగదేశపు రాజూ, గరుడదత్తుడి బావమరిదీ అయిన నాగా కర్ణుడు. రెండవవాడు, నగదేశానికీ, కాంభో జకూ మధ్యన వున్న చాక్యదేశపు రాజు కుండిన వర్మ.\n\nతానొక్కడే రెండు, మూడు సార్లు గూఢ చారుల ద్వారా ప్రయత్నించి భంగపడ్డ గరుడ దత్తుడు, ఈసారి మరికొంత సహాయం సంపా\nదించి, కోసల మీదికి దండెత్తి అయినా సరే, ఆ హారాన్ని చేజిక్కించుకోవాలనే ఉద్దేశంతో, మొదటగా తన బావమరిది అయిన నగదేశా ధిపతిని సంప్రతించాడు. నాగాకర్ణుడు, తన స్నేహితుడైన చాక్య రాజుకు కూడా ఇటువంటి ఉద్దేశమేవున్నదనీ, పైగా అతడివద్ద భిల్ల సైన్యం ఎక్కువగా వున్నది గనుక, అతడిని కూడా కలుపుకుంటే బాగుంటుందనీ సూచించాడు.\n\nదీనికి ఫలితంగా, ఏవో ఉత్సవాల పేరిట నాగాకర్ణుడు, కుండినవర్మ కాంభోజలో సమా వేశమై, గరుడదత్తుడితో కలిసి మంతనాలు సాగించారు.\n\nహారం గరుడదత్తుడు తీసుకునేటట్టూ, కోసలను మిగతా ఇద్దరూ సమంగా పంచుకునే\nటట్టూ నిర్ణయమైంది. కాని, ఎవరికి వారే మిగతా వారిని వంచించి, హారాన్నీ, కోసలనూ కూడా దక్కించుకోవాలని పథకాలు వేసుకు న్నారు. తర్వాత కోసలను పడగొట్టటానికి వ్యూహ రచన ప్రారంభమైంది.\n\n\"మన ముగ్గురి సైన్యాలూ కలిస్తే ఎంతో, ఒక్క కోసల సైనికశక్తి అంత! అది మనం గుర్తుంచుకోవలసిన సంగతి,\" అన్నాడు నాగా కర్ణుడు.\n\n\"అంతేకాదు, రేపు కృష్ణ పాడ్యమి నాడు గురుకులం నుంచి బయలుదేరి, కీర్తి సింహుడు రాజధానికి తిరిగి వెళ్ళిపోతున్నాడు. అతడు గనక సైన్యాధిపత్యం వహిస్తే, మన పని ఇంకా కష్టతరమవుతుంది,” అన్నాడు కుండినవర్మ.\n\n\"ఆ కీర్తిసింహుణ్ణి ముందు హతమార్చితే?\"\nఅని గరుడదత్తుడు ప్రశ్నించాడు.\n\n“ఎలా?” అని అడిగారు మిగతా ఇద్దరూ అతృతగా.\n\n\"మెరికల్లాంటి ముగ్గురు భటుల్ని పంపించి, దొంగచాటుగా దారిలోనే అతణ్ణి చంపిద్దాం! కోసల రాజ్యమంతా యువరాజు మరణానికి\nశోకంలో మునిగి వుండగా, మనం హఠాత్తుగా దెబ్బ తీద్దాం,\" అన్నాడు గరుడదత్తుడు.\n\n\"ఇంతకంటే అద్భుతమైన ఉపాయం ఇంకొకటి వున్నది! కీర్తిసింహుణ్ణి దొంగదెబ్బ తీసి బంధించి, మర్యాదగా హారం ఇవ్వమనీ, లేకపోతే అతన్ని చంపేస్తామనీ, అతడి తండ్రిని బెదిరిద్దాం,\" అన్నాడు నాగాకర్ణుడు.\n\n“అవును, అదే మంచి పద్ధతి! మనకు ఆ హారం ఎక్కడున్నదో తెలియదు. రాజు సుషేణు డికి కొడుకంటే ప్రాణాధికమైన ప్రేమ. అతడు చనిపోయాడనీ, మనమే చంపించామనీ తెలిస్తే, హారం ఎక్కడ వున్నదో తెలిపే ఆధారా లనుకూడా నాశనం చేస్తాడు. కొడుకు ప్రాణాల కోసం అంటే, తేలికగా ఆ హారాన్ని అయినా ఇచ్చేస్తాడు. హారం మన చేతికి రాగానే, కీర్తి సింహుణ్ణి చంపేద్దాం,” అన్నాడు కుండినవర్మ.\n\nఇందుకు మిగతా ఇద్దరూ ఆమోదించారు. తరవాత, ముగ్గురు మెరికల్లాంటి భటుల్ని పంపించి, కీర్తిసింహుణ్ణి బంధించి, ఘాటైన మత్తు మందు ఇచ్చి కాంభోజకు తీసుకురావ టానికి నిర్ణయించారు. — (ఇంకావుంది)",
            "book_page_end": 22
        },
        {
            "title": "మణిప్రభావం",
            "book_page_start": 23,
            "pdf_page_start": 23,
            "pdf_page_end": 28,
            "author": "రాఘవరాజు స్వర్ణలత",
            "genre": "బేతాళ కథలు",
            "moral": "ఇతరులను లోబరుచుకోవడానికి మంత్రశక్తిని ఉపయోగించడం నీచమైన చర్య. ఉదాత్తంగా, ధర్మసమ్మతంగా ప్రవర్తించడం ఎల్లప్పుడూ మంచిది.",
            "keywords": [
                "మణి",
                "బేతాళుడు",
                "విక్రమార్కుడు",
                "మాంత్రికుడు",
                "ప్రేమ"
            ],
            "characters": [
                "విక్రమార్కుడు",
                "బేతాళుడు",
                "మోహనగుప్తుడు",
                "స్వప్నరేఖ",
                "వ్యాఘ్రదీపుడు",
                "రవివర్మ"
            ],
            "locations": [
                "శ్మశానం",
                "కల్యాణీనగరం",
                "కీకారణ్యం"
            ],
            "content": "పట్టు వదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి భుజానవేసుకుని, ఎప్పటిలాగే మౌనంగా శ్మశా నంకేసి నడవ సాగాడు. అప్పుడు శవంలోని బేతాళుడు, \"రాజా, ఇంత కటిక చీకటిలో, గూబలూ, నక్కలూ, పిశాచాలూ తిరుగాడే ఈ శ్మశానం మధ్య, ఎన్నిసార్లు కార్యవైఫల్యం జరిగినా నిరాశ చెందని, నిన్ను చూస్తూంటే ఆశ్చర్యం కలుగుతున్నది. అయితే, ఇంతకూ నువ్వు సాధించదలచిన కార్యమేమిటో నేను ఊహించలేక పోతున్నాను. ఒక దేశపాలకు డుగా నీకు సంపదల విషయంలో లోటంటూ వుండదుగదా! ఒకవేళ పర రాజులను జయిం చదలిస్తే, అందుకు నీలాంటి బలపరాక్రమాలు గల రాజు స్వశక్తిపై ఆధారపడతాడుగాని, ఏ క్షుద్రదేవతోపాసనకో పూనుకోడు. నా అభిప్రా యంలో ఇక మిగిలింది, తాను ప్రేమించిన స్త్రీని వివాహమాడే విషయంలో ఎదురయ్యే\nవిషమ సమస్యలు. ఒకవేళ నువ్వు అలాంటి సమస్యల వలయంలో చిక్కి, పరిష్కారం కోసం వెదుకుతున్న వాడివైతే, ఆఖరిక్షణంలో కల్యాణీనగర యువరాజులా, అవివేకంగా ప్రవర్తించవనుకుంటాను. ఏదిఏమైనా, నీకు ముందుహెచ్చరికగా వుండేందుకు, ఆ యువ రాజు కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\n\nకల్యాణీనగరాన్ని కనకదత్తుడనే రాజు పాలించేవాడు. ఆయన ఏకైక కుమారుడైన మోహనగుప్తుడు మంచి స్ఫురద్రూపి. యుక్త వయస్కుడైన యువరాజును తమ అల్లుణ్ణి చేసుకోవాలని ఎందరో రాజులు ఉవ్విళ్ళూ రారు. తమ కుమార్తెల చిత్రపటాలను కల్యాణీ\nనగరానికి పంపించారు. కానీ, వాటిలో ఏ యువరాణి చిత్రపటమూ యువరాజు దృష్టిని ఆకట్టుకోలేకపోయింది.\n\nఆస్థాన చిత్రకారుడైన రవివర్మ, మోహన గుప్తుడికి ప్రాణస్నేహితుడు. ఇద్దరూ సమవయ స్కులు. అప్పుడప్పుడూ కాలక్షేపం కోసం యువ రాజు, రవివర్మ మందిరానికి వెళ్ళేవాడు. ఒక నాటి సాయంకాలం అతడు అక్కడికి వెళ్ళిన సమయంలో రవివర్మ, ఒక చిత్రం ముందు నిలబడి కుంచెతో తుదిమెరుగులు దిద్దు తున్నాడు.\n\nఅది ఒక అద్భుత సౌందర్యరాశి అయిన స్త్రీ మూర్తిది. ఆ చిత్ర పటాన్ని చూసిన మోహన గుప్తుడు అబ్బురపడ్డాడు. అతడు రవివర్మను, \"మిత్రమా! ఈ సుందరినీ ఊహాచిత్రమా లేక ఇందుకు ఆధారభూతమైన సుందరీమణి నీకెక్కడైనా తారసపడిందా?” అని అడిగాడు.\n\nఆ ప్రశ్నకు రవివర్మ చిరునవ్వు నవ్వి, నేను చిత్రించిన ఈ సుందరి మన రాజధానీ నగరంలోనే వున్నది. పేరు స్వప్నరేఖ, ఒకరైతు కూతురు. ఇంకా అవివాహిత, \" అని చెప్పాడు.\n\nఇది వింటూనే మోహనగుప్తుడు పరమా నంద భరితుడైపోతూ, “ఆహాఁ! ఇటువంటి అద్భుత మోహనాంగిని భార్యగా చేసుకోలేని నా జీవితం వ్యర్థం!\" అన్నాడు.\n\nఆ రాత్రి అతడికి నిద్రపట్టలేదు. కన్ను మూసినా, తెరిచినా స్వప్నరేఖ చిత్రమే కళ్ళ ముందు కనిపించసాగింది. రాత్రంతా కలత\nనిద్రలోనే గడిపాడు. తెల్లవారుజామున మాగ న్నుగా నిద్రపట్టింది.\n\nఅది ఒక పెద్ద కీకారణ్యం. మాంత్రికుడె వడో ఒకడు పులి మీద స్వారి చేస్తున్నాడు. అతడి వెనక చిత్రంలో వున్న స్వప్నరేఖ పోలి కలు కలిగిన యువతి కూర్చుని వున్నది. అతణ్ణి మోహనగుప్తుడు గుర్రం మీద వెన్నాడ సాగాడు. పులికీ, గుర్రానికీ మధ్య పదిబారల దూరం ఎంతకూ తరగడం లేదు. ఆ మాంత్రి కుడికి పాతికేళ్ళ వయసుంటుంది. కండలు తిరిగిన శరీరంతో ఆరోగ్యంగా వున్నాడు. నల్లటి నిడుపాటి గడ్డం, కుడి చేతిలో మంత్ర దండం, మెడలో రుద్రాక్ష మాలలతో పాటు బంగారు గొలుసుకు తాపడం చేసిన ఎర్రటి మణి వున్నది.\n\nఅలా కొంతసేపు స్వారి చేశాక, పులిని ఒక పెద్ద మర్రిచెట్టు వద్ద ఆపాడు మాంత్రికుడు. పక్కనే ఒక కొండ గుహ వున్నది. మాంత్రికుడు గుహలోకి వెళుతూంటే పులి, యువతి అతణ్ణి మౌనంగా అనుసరించారు.\n\nమోహనగుప్తుడికి హఠాత్తుగా మెలుకువ వచ్చింది. తను అంతఃపురంలోని శయనమం దిరంలో హంసతూలికాతల్పం మీద వున్నాడు. అంటే – ఇదంతా కల అన్నమాట! అంతలో తెల్లవారిన సూచనగా కోట కావలి భటుడు గంట కొట్టాడు.\n\nతెల్లవారి బారెడు పొద్దెక్కే సరికి, వ్యాఘ్ర దీపుడనే మాంత్రికుడొకడు, ఆ రాత్రి స్వప్న రేఖను అపహరించుకు పోయినట్టు, నగరంలో జనం గుంపులు గూడి చెప్పుకోసాగారు. ఈ\nవార్త విని మోహనగుప్తుడు చాలా బాధపడ్డాడు. వ్యాఘ్రదీపుడు చాలా శక్తి మంతుడయిన మాంత్రికుడనీ, వాడి దగ్గర సమ్మోహన శక్తి గలిగిన ఒక మణివున్నదనీ ప్రతీతి. దాని ప్రభావంతో వాడు ఎంతటి వారినైనా సమ్మో హితులను చేయగలడని జనం కథలుగా చెప్పుకుంటారు.\n\nఇదంతా విన్న తర్వాత, మోహనగుప్తుడికి గత రాత్రి వచ్చిన కల కల అనిగాక వాస్తవం అన్న నమ్మకం కలిగింది. వెంటనే అతడు ఎవ్వరికీ చెప్పకుండా గుర్రం ఎక్కి అరణ్యంకేసి వెళ్ళాడు.\n\nమధ్యాహ్నం వరకూ అతడు తనకు కలలో కనిపించిన ప్రాంతం అంతా గాలించిన\nతర్వాత, ఓ చోట పెద్ద మర్రి చెట్టొకటి కని పించింది. పక్కనే గుహకూడా వున్నది. మోహన గుప్తుడు గుర్రం దిగి, దాన్ని చెట్టుకు కట్టి గుహకేసి నడిచాడు.\n\nగుహ ముందు పులి నిద్రమత్తుతో జోగు తున్నది. అతడికి కలలో వ్యాఘ్రదీపుడి మెడలో కనిపించిన మణి, ఇప్పుడు దాని మెడలో వేళ్ళాడుతున్నది. అది మోహనగుప్తుడి కాళ్ళ చప్పుడుకు కళ్ళు తెరిచి లేవబోయేంతలో, అతడు చేతనున్న ఖడ్గంతో ఒక్క వేటున దాని మెడ తెగనరికాడు.\n\nపులి గిలగిల తన్నుకోసాగింది. మోహన గుప్తుడు చప్పున వంగి ప్రభావంగల మణిని తీసుకుని తన మెడలో వేసుకున్నాడు. తర్వాత కొంచెం ముందుకు నడిచి గుహలోకి తొంగి చూశాడు. పులిచర్మాలు కప్పిన ఒక ఆసనం మీద కొంచెం ఎడం ఎడంగా వ్యాఘ్రదీపుడూ, స్వప్నరేఖా కూర్చుని వున్నారు.\n\nఇప్పుడేం చేయడమా అని మోహనగుప్తుడు ఆలోచిస్తున్నంతలో, వ్యాఘ్రదీపుడు, \"స్వప్న రేఖా! గతంలో నేను మణిప్రభావంతో ఎన్నో అద్భుత కార్యాలు సాధించాను. నిన్ను కూడా ఆ మణి ప్రభావంతోనే ఇంటి నుంచి ఇక్క డికి తీసుకువచ్చాను. అయితే, దాని ప్రభావం తోనిన్ను నా దాన్నిగా చేసుకో దలచలేదు. అందుకే మణిని పులి మెడలో వేశాను. ఆ మణి నా మెడలో లేనప్పుడు నేనొక మామూలు మనిషిని. నీకిష్టమైతే నిన్ను అగ్నిసాక్షిగా వివాహ .\nమాడతాను. లేకుంటే క్షేమంగా నిన్ను ఇల్లు చేరుస్తాను,” అన్నాడు.\n\nఆ మాంత్రికుడి ప్రవర్తన మోహనగుప్తుడికి విస్మయం కలిగించింది. స్వప్నరేఖ ఏం సమా ధానం చెబుతుందో వినాలన్న ఆతృతలో అతడు గుహలోపలికి రెండడుగులు వేశాడు.\n\nస్వప్నరేఖ ఒకసారి వ్యాఘ్రదీపుడి ముఖం కేసి చూసి తల వంచుకుని, “మీరీ మంత్ర తంత్ర శక్తులన్నిటినీ విడిచి, మనుషుల మధ్య గౌరవంగా జీవించదలిస్తే, మిమ్మల్ని వివాహ మాడడానికి నాకెలాంటి అభ్యంతరమూ లేదు,” అన్నది.\n\nమాంత్రికుడు ఆమోదసూచకంగా ఇందుకు తలాడించి, స్వప్నరేఖ చేతిని ఆప్యాయంగా తనచేతిలోకి తీసుకోబోయేంతలో మోహన గుప్తుడు వేగంగా వాళ్ళ ముందుకుపోయి, \"స్వప్నరేఖా, ఆగు! ఈ మాంత్రికుడు పరమ దుష్టుడు, నీచుడు. వీణ్ణి వివాహమాడకు. నేను ఈ దేశపు యువరాజును. నన్ను వివాహ మాడితే కల్యాణీ రాజ్య పట్టమహిషివవుతావు!\" అన్నాడు.\n\nస్వప్నరేఖ యువరాజు మెడలో వున్న మణి ప్రభావం వల్ల, కలలో నడిచి వచ్చినట్లు మంత్ర ముగ్ధలా వయ్యారంగా వచ్చి, అతడి సరసన నిలబడింది.\n\nఇది చూసిమాంత్రికుడువిరగబడినవ్వాడు. యువరాజు వాడివైపు తీవ్రంగా చూస్తూ, “ఏమిటా వెర్రినవ్వు? అబలలను మణి ప్రభా\nవంతో లోబరచుకున్న దుర్మార్గుడివి నువ్వు! నీకు చట్టబద్ధంగా ఉరిశిక్షవేసే అధికారం, ఈ దేశానికి రాజుగా నాకుంది. కానీ, దయ తలచి వదులుతున్నాను,” అన్నాడు.\n\n“ఏమన్నారు, ప్రభూ! మణి ప్రభావంతో అబలలను వశపరుచుకున్న దుర్మార్గుణ్ణని కదూ, తమ అభియోగం?\" అంటూ వ్యాఘ్రదీ పుడు మరొకసారి విరగబడి నవ్వాడు.\n\nమాంత్రికుడి మాటలతో మోహనగుప్తుడు తీవ్రాలోచనలోపడ్డాడు. ఆలోచించేకొద్దీ అతడి మొహంలో రంగులు మారాయి.\n\nఅతడు మెడలో వున్న మణిహారాన్ని తీసి బలంగా నేల కేసి కొట్టాడు. అది ముక్కలు ముక్కలయింది.\n\nఅంతవరకూ మోహనగుప్తుడి పక్కన వున్న స్వప్నరేఖ, ఉలిక్కిపడి యువరాజు కేసివిం తగా చూసి, “ఈయనెవరు? ఈయన పక్కన ఎందుకు నిలబడ్డాను?\" అని గొణుక్కుంటూ మాంత్రికుడి వద్దకు వెళ్ళింది. వెంటనే మోహన గుప్తుడు గుహ నుంచి బయటికి వచ్చి, గుర్రా న్నెక్కి రాజధానికి బయలుదేరాడు.\n\nబేతాళుడు ఈ కథ చెప్పి, \"రాజా, మోహన గుప్తుడు ఎంతో గాఢానురక్తి వుంటే తప్ప, స్వప్నరేఖను వివాహమాడాలని నిర్ణయించు కోడుగదా! అతడు పులిని చంపి, అలౌకిక ప్రభావం గల మణిని సంపాయించాడు. ఇప్పుడు స్వప్నరేఖ అతడి భార్య కావడానికి ఎలాంటి ఆటంకమూ లేదు. అలాంటి పరి స్థితిలో అతడు మణిని పగల గొట్టి, దుష్టుడైన మాంత్రికుడికి స్వప్నరేఖను అప్పగించి, రాజ ధానికి తిరిగి పోవడం అవివేకం కాదా? పైగా అపురూప శక్తులు గల మణిని ఎందుకు పగలగొట్టినట్టు? ఈ సందేహాలకు సమాధానం తెలిసికూడా చెప్పక పోయావో, నీ తల పగిలి పోతుంది,” అన్నాడు.\n\nదానికి విక్రమార్కుడు, “మాంత్రికుడు గతంలో దుష్టుడే కావచ్చు. కాని, స్వప్నరేఖ విషయంలో వాడు ఎంతో నాగరీకుడుగా, నిజాయితీపరుడుగా ప్రవర్తించాడు. స్త్రీ హృద యాన్ని మంత్రతంత్రాలతో గెలవడం నీచాతి నీచం అని తెలుసుకోవడం వల్లనే, వాడు మణిని పులి మెడలో వేశాడు. అయితే, ఆ మణిని ధరించి స్వప్నరేఖను ఆకర్షించిన యువరాజును చూసినప్పుడు, వాడికి నవ్వు ఆగింది కాదు. దానితో తన పొరబాటును గ్రహించిన మోహనగుప్తుడు, మణి ఎవడైనా స్వార్థపరుడి చేత బడకుండా వుండేందుకు దాన్ని వెంటనే పగలగొట్టాడు. యువరాజు ప్రవర్తనలో అవివేకం అనేది ఎంతమాత్రం లేకపోగా, అతడెంతో ఉదాత్తంగా, ధర్మసమ్మ తంగా, సమయస్ఫూర్తితో ప్రవర్తించాడు,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. —(కల్పితం)\n[ఆధారం : రాఘవరాజు స్వర్ణలత రచన]",
            "book_page_end": 28
        },
        {
            "title": "తీరినకోరిక",
            "book_page_start": 29,
            "pdf_page_start": 29,
            "pdf_page_end": 30,
            "author": "మల్లవరపు మనోహరరెడ్డి",
            "genre": "నైతిక కథ",
            "moral": "కష్టపడి సంపాదించిన కీర్తి మాత్రమే నిజమైన తృప్తినిస్తుంది. ప్రజల శ్రేయస్సు కోసం చేసే పనులు గొప్ప పేరును తెచ్చిపెడతాయి.",
            "keywords": [
                "పశ్చాత్తాపం",
                "ధర్మకార్యం",
                "సేవ",
                "పేరుప్రతిష్టలు",
                "ప్రజాకంటకుడు"
            ],
            "characters": [
                "సమీరుడు",
                "మహేంద్రుడు",
                "మంత్రి",
                "బాటసారి",
                "పౌరుడు"
            ],
            "locations": [
                "నాగపురం"
            ],
            "content": "నాగపుర రాజైన సమీరుడు, రాజ్యం చేసినంత కాలమూ ప్రజాకంటకుడిగా వుండి, అవసాన దశలో పశ్చాత్తాపంతో కుమిలిపోసాగాడు.\n\nఆయన తన చివరి క్షణాలలో కొడుకు మహేంద్రుణ్ణి దగ్గరకు పిలిచి, \"నాయనా! ప్రజలు నా పాలనలో పడిన ఇక్కట్లను ఎన్న టికీ మరిచిపోరు, నన్ను క్షమించరు. నువ్వేం చేయగలవో నాకు తెలియదు! నేను పోయాక మాత్రం వాళ్ళు నన్ను గురించి గొప్పగా చెప్పుకు నేలాగా చెయ్యి. లేకుంటే నా ఆత్మకు శాంతి అంటూ వుండదు,” అని చెప్పి కన్నుమూశాడు.\n\nమహేంద్రుడు, తండ్రిలాగా కాక దయా గుణం కలవాడు. అతడు బాగా ఆలోచించి, తండ్రి పేరుమీద నగరంలో ఒక ఉచిత భోజన శాలను, ఒక విద్యాలయాన్ని నిర్మించాడు.\n\nకొన్ని దినాలు గడిచాక మహేంద్రుడు మారువేషంలో ముందు భోజనశాలను సంద ర్శించాడు. అక్కడ వందల మందికి భోజన\nసదుపాయాలు చకచకా జరుగుతున్నాయి. వాళ్ళందరూ తృప్తిగా భోజనం ముగిస్తున్నప్ప టికీ, వాళ్ళ ముఖాల్లో ఏదో వెలితి కనిపిస్తున్నది. ఈ విషయం గురించి మహేంద్రుడు, ఒకణ్ణి అడిగితే, వాడు, “ఏముందీ, ఇంత మంచి ధర్మకార్యానికి ప్రజాకంటకుడైన ఆ సమీర రాజు పేరు పెట్టడంవల్ల, భోజనం మధ్యలో పంటికింద రాయి పడ్డట్టుగా వుంది!” అన్నాడు.\n\nఇది విని మహేంద్రుడు కలత పడ్డాడు. అతడు అక్కడి నుంచి తిన్నగా విద్యాలయానికి వెళ్ళేసరికి, అక్కడ అందరూ అధ్యాపకులే తప్ప ఒక్క విద్యార్థి కూడా లేడు.\n\nమహేంద్రుడు ఆశ్చర్యపోతూ సంగతేమి టని, ఒక అధ్యాపకుణ్ణి అడిగాడు. అందుకా అధ్యాపకుడు, \"అయ్యా! సమీరుడి పేరుతో వున్న ఈ విద్యాలయంలో చదివితే దుష్ట బుద్ధులు తప్ప, విద్యాబుద్ధులు వంటబట్ట వని, తల్లిదండ్రులు తమ పిల్లల్ని ఇక్కడికి\nపంపడానికి నిరాకరిస్తున్నారు,” అని చెప్పాడు.\n\nఈ జవాబుకు మహేంద్రుడు మరింతగా కలత చెందాడు. ఆయన ఆ రోజే భోజనశాల, విద్యాలయాలను మూయించివేసి, రాచ కార్యాల్లో తలమునకలవుతూ, తండ్రి కోరికను పూర్తిగా మరిచిపోయాడు.\n\nకొంతకాలం గడిచాక, ఒక రోజు రాత్రి మహేంద్రుడు, సమీరుడు వచ్చి కన్నీరు కారు స్తున్నట్టుగా కలగన్నాడు.\n\nతెల్లవారి మహేంద్రుడు తనకు వచ్చిన కల గురించి, మంత్రికి చెప్పాడు. అందుకు మంత్రి, “మహారాజా! దీని అర్థం, మీ తండ్రి గారు తన కోరిక తీర్చమని మిమ్మల్ని అభ్య ర్థించడమే! ఎలాగైనా మీరు ప్రభువుల వారి కోరికను తీర్చండి,” అని సలహా ఇచ్చాడు.\n\nఆ నాటి నుంచి మహేంద్రుడు ఎన్నో ప్రజోపయోగ కార్యాలు చేపట్టాడు. రాజ్యంలో భూమిశిస్తు సగానికి సగం రద్దయింది. ఎన్నో విద్యాలయాలు వెలిశాయి. ఉచిత భోజన శాలలూ, మారుమూల గ్రామాలక్కూడా రహ దారులూ ఏర్పడ్డాయి.\n\nదీనితో అచిరకాలంలోనే మహేంద్రుడికి గొప్ప పేరుప్రఖ్యాతులు వచ్చాయి. ఈ దశలో, మంత్రి సమీరుడికాంస్య విగ్రహాలు చేయించి, నగరపు కూడలి ప్రదేశాల్లోనూ, ఇతర చిన్న చిన్న పట్టణాల్లోనూ ప్రతిష్ఠింపజేశాడు. తర్వాత రాజు, మంత్రి కలిసి ప్రజలు ఏమనుకుంటు న్నారో తెలుసుకునేందుకు మారువేషాల్లో రాజ్యంలో తిరగసాగారు.\n\nఅలా తిరుగుతూ వాళ్ళిద్దరూ, ఒక చిన్న పట్టణంలోని కూడలి ప్రదేశాన్ని చేరారు. అక్కడ ఒక పొరుగు దేశస్థుడైన బాటసారి, దారేపోతున్న పౌరుణ్ణి, \"అయ్యా, ఈ విగ్రహం ఎవరిది?\" అని సమీరుడి విగ్రహాన్ని చూపుతూ ప్రశ్నించాడు. దానికా పౌరుడు ఆనందంగా, \"ఇదా? ఇది దేవుడిలాంటిమారాజుగారి తండ్రి, సమీరుడిది! ఆయన చలవవల్లే, మాకింత మంచి రాజు దొరికాడు,” అన్నాడు.\n\nఆ మాటలువిన్న మహేంద్రుడు, ఇన్నా ళ్ళకుతనతండ్రి కోరిక నేరవేరినందుకు ఆనం దించి, ఆప్యాయంగా మంత్రి చెయ్యిపట్టుకుని రాజధానీనగరం కేసి బయలుదేరాడు.",
            "book_page_end": 30
        },
        {
            "title": "కొబ్బరి చెట్టు",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "కొబ్బరిచెట్టు",
                "కల్పవృక్షం",
                "కేరళ",
                "పరశురాముడు",
                "నారియల్ దివస్"
            ],
            "characters": [
                "పరశురాముడు"
            ],
            "locations": [
                "కేరళ ప్రాంతం",
                "గోకర్ణం",
                "కన్యాకుమారి",
                "మహారాష్ట్ర"
            ],
            "content": "కొబ్బరి చెట్టును కల్పవృక్షం అని చెబుతారు. విష్ణువు అవతారాలలో ఒకడయిన పరశురాముడు, దుష్ట శిక్షణ చేసిన తరవాత, గోకర్ణం అనే కొండ శిఖరంపై నుంచి తన గండ్ర గొడ్డలిని సముద్రంలోకి విసిరినప్పుడు, గొడ్డలిపడిన చోట కొంత భూభాగం జలం నుంచి పైకి లేచిందట. పరశు రాముడు స్వర్గం నుంచి కొబ్బరి మొక్కను తెచ్చి, అక్కడ నాటాడట. గోకర్ణం నుంచి కన్యాకుమారి వరకు విస్తరిం చిన ఆ ప్రాంతం ఉత్తరోత్తరా కొబ్బరి చెట్లకు ప్రసిద్ధిగాంచిన కేరళ ప్రాంతంగా రూపొందిందని ఒక పురాణ కథ చెబు తుంది. కేరళ అంటే కొబ్బరిచెట్ల భూమి అని కూడా ఒక అర్థం ఉన్నది.\n\nహిందువులు కొబ్బరికాయను చాలా పవిత్రంగా భావి స్తారు. పూజలు, పురస్కారాలు, శుభకార్యాలు కొబ్బరికాయలు లేకుండా జరగవు,\n\nసముద్ర తీర ప్రాంతాలలో కొబ్బరి చెట్లు బాగా పెరుగు తాయి. అందుకే సముద్రతీర ప్రాంత ప్రజల జీవితాలలోనూ; పండుగలూ, పబ్బాలలోనూ కొబ్బరికాయ ప్రధాన పాత్ర వహిస్తున్నది. ఉదాహరణకు మహారాష్ట్రలో వర్షాకాలం ముగిసేప్పుడు 'నారియల్ దివస్' అనే పండుగ జరుపుకుని వరుణదేవుడికి కృతజ్ఞతతో కొబ్బరికాయలు కొడతారు.\n\nకొమ్మలు లేకుండా 18 నుంచి 25 మీటర్ల ఎత్తు వరకు ఎదిగే కొబ్బరిచెట్టుకు పెద్దపెద్ద సన్నటి ఆకులు ఉంటాయి. రెండువైపులా రేకులు గల ఆకులు ఒక్కొక్కటి దాదాపు 2.5 మీటర్ల పొడవు వుంటుంది. మధ్య కాండం చుట్టూ ఆకులు ఈకెల్లా వస్తాయి. ఆకులు మొదట లేత పసుపు రంగుతో ముడుచుకుని వుంటాయి. పెద్దవై విచ్చుకున్నాక ముదురు ఆకుపచ్చరంగుతో వుంటాయి. ఆకుల మొదళ్ళలో పసుపుపచ్చటి పూలు పూచి, గెలలు గెలలుగా కాయలు కాస్తాయి.\n\nకొబ్బరి బోండాం, కాయల ఉపయోగం గురించి కొత్తగా చెప్పనవసరం లేదు. మొదట లేతగా వుండే కొబ్బరి ముదిరి గట్టిపడుతుంది. కొబ్బరి నుంచి నూనె తీస్తారు. కొబ్బరి ఆకు, ఈనె, పీచు, టెంక, అంటూ కొబ్బరి చెట్టులో ప్రతి భాగం ఉపయోగపడుతుంది. కాబట్టి, దీనికి వ్యాపార రీత్యా విలువ ఎక్కువ. దీనిని కల్పవృక్షం అనడానికి ఇది కూడా ఒక కారణం.",
            "book_page_end": 31
        },
        {
            "title": "పవిత్ర బైబిలు",
            "book_page_start": 32,
            "pdf_page_start": 32,
            "pdf_page_end": 37,
            "author": "చందమామ బృందం",
            "genre": "వ్యాసం",
            "moral": "దేవుడి మీద దృఢమైన విశ్వాసం జీవితానికి పునాది వంటిది. ఇతరుల పట్ల ప్రేమ, వినయగుణం, సహనం అలవరచుకోవాలి.",
            "keywords": [
                "బైబిలు",
                "క్రైస్తవులు",
                "ఏసుక్రీస్తు",
                "పాత నిబంధన",
                "దుబారా తనయుడి కథ"
            ],
            "characters": [
                "ఏసుక్రీస్తు",
                "అపోజల్స్",
                "మోసస్",
                "దుబారా తనయుడు"
            ],
            "locations": [
                "ఈజిప్టు",
                "ఇజ్రాయెల్"
            ],
            "content": "క్రైస్తవుల పవిత్ర గ్రంథమైన బైబిలు – పాత నిబంధనలు (ఓల్డ్ టెస్టామెంట్) కొత్త నిబంధనలు (న్యూ టెస్టామెంట్) అనే రెండు భాగాలు కలిగి ఉన్నది. పాత నిబంధనలు మానవజాతి ప్రాచీన చరిత్రను వివరిస్తుంది. జూడాయిజం అనే పురాతన మతాన్ని అవలంబించిన హిబ్రూ భాష మాట్లాడే యూదులు విశ్వసించిన చరిత్ర ఇది. దీనిని క్రైస్తవులు కూడా చరిత్రగా అంగీకరిస్తారు; ఇందు లోని కథలనూ, సూక్తులనూ పవిత్రంగా భావిస్తారు.\n\nకొత్త నిబంధనలు ఏసుక్రీస్తు బోధనలను 'అపోజల్స్' అనే ఆయన ప్రత్యక్ష శిష్యులు చేసిన మహత్కార్యాలనూ, సేవలనూ వివరిస్తుంది.\n\nసృష్ట్యాదిని గురించి పాత నిబంధనలు ఇలా చెబుతుంది: దేవుడు స్వర్గాన్నీ, భూమినీ సృష్టించ డానికి ప్రారంభించినప్పుడు భూమి, నిర్దిష్ట ఆకార రహితంగానూ, అస్తవ్యస్తమైన ముద్దగానూ, నల్లటి ఆవిరులు చిమ్ముతూ ఉండేది. దైవశక్తి దానిని ఆవరించింది.\n\nరాజులను గురించీ, మహనీయులైన వ్యక్తులను గురించీ పాత నిబంధనలు ఎన్నో గాథలను తెలియజేస్తుంది. ఈజిప్టులో బానిసలుగా పట్టుబడిన యూదుల బాధలను, కడగండ్లను వాళ్ళు ఇజ్రాయెల్ క్కు తిరిగి రావడానికి పడిన తపన, వేదన; ఆఖరికి మోసస్ వాళ్ళను అక్కడికి తీసుకు వెళ్ళిన సంఘటన పాతనిబంధనలలో వివరించబడింది.\n\nపాత నిబంధనలలో మరెన్నో అనుభవ గాథలు, నీతి కథలు ఉన్నాయి. ఉదాహరణకు సుప్రసిద్ధ మయిన 'దుబారా తనయుడి కథ' కూడా అందులోనిదే. దుబారా ఖర్చులకు మరిగిన\nఒక యువకుడు తండ్రితో గొడవ పడి ఆస్తిలో తనవాటా పంచుకుని విడిపోయి, దుబారాగా ఖర్చు చేసి ఉన్నదంతా పోగొట్టుకుని కష్టాల పాలవుతాడు. బాధలకు తట్టుకోలేక ఆఖరికి మరొక మార్గం కనిపించక తండ్రి ఇంట్లోనే సేవకుడుగా పనిచేయడానికి తిరిగి వస్తాడు. అయితే, కన్నతండ్రి అతన్ని ప్రేమతో ఆదరిస్తాడు. చనిపోయిన కొడుకు మళ్ళీ ప్రాణంతో లేచివచ్చినట్టు ఆనందిస్తాడు!\n\nకొత్త నిబంధనలలో ఏసుక్రీస్తు బోధనలు పొందుపరచబడ్డాయి. ఏసుక్రీస్తు తన అనుచరులకు ఎదుటి వారి పట్ల ప్రేమ, వినయగుణం, సహనం అలవరచుకోవాలని బోధించాడు. ఎవరయినా ఒక చెంప మీద కొడితే రెండవ చెంప కూడా చూపే క్షమాగుణం కావాలన్నాడు. మనమందరం అజ్ఞానులమే కాబట్టి, ఎదుటివారి చర్యల మీద న్యాయ నిర్ణయం చేసే అధికారం మనకు లేద న్నాడు. ఏసుక్రీస్తు.\n\nఅద్భుతాలు చేసి చూపే వాళ్ళపట్ల, కపట ప్రవక్తల పట్ల జాగ్రత్తగా వ్యవహరించాలని ఏసుక్రీస్తు హెచ్చరించాడు. దేవుడి మీద దృఢమైన విశ్వాసం జీవితానికి పునాది వంటిది. అటువంటి వాళ్ళ జీవితం బలమైన కొండరాళ్ళ పునాదులమీద నిర్మించిన సురక్షితమైన ఇల్లు వంటిది. విశ్వాసం లేనివారి జీవితాలు ఇసుక మీద కట్టిన ఇళ్ళు వంటివి. ఏ తుఫాను వీచినా, ఎలాంటి చలనం కలిగినా అవి కూలిపోతాయి!\n\nప్రపంచంలో ఎక్కువ ప్రాచుర్యం గల గ్రంథాలలో బైబిలు ప్రధానమయినది. క్రైస్తవులే కాకుండా ఇతర మతస్థులు కూడా దీనిని చదవడం చెప్పుకోతగ్గ విశేషం!",
            "book_page_end": 37
        },
        {
            "title": "దొంగచుట్టం",
            "book_page_start": 39,
            "pdf_page_start": 39,
            "pdf_page_end": 42,
            "author": "మాచిరాజు కామేశ్వరరావు",
            "genre": "హాస్యం",
            "moral": "దొంగతనం కంటే కష్టపడి సంపాదించుకున్న చిన్న సంపద కూడా గౌరవాన్ని, మనశ్శాంతిని ఇస్తుంది. భార్యాభర్తల మధ్య దాపరికం ఉండకూడదు.",
            "keywords": [
                "దొంగ",
                "దొంగతిండి",
                "అబద్ధం",
                "పశ్చాత్తాపం",
                "భార్యాభర్తలు"
            ],
            "characters": [
                "విఠలు",
                "సావిత్రి",
                "దొంగ",
                "రక్షకభటులు"
            ],
            "locations": [
                "విల్లుపురం"
            ],
            "content": "విల్లుపురంలోని విఠలుకు, సావిత్రితో కొత్తగా, పెళ్ళయింది. సావిత్రి ఉమ్మడి కుటుంబంలో నుంచి వచ్చిన పిల్ల. పైగా ఆ కుటుంబంలో ఒక్కగానొక్క ఆడపిల్ల. చిన్నప్పటి నుంచి ఆమె తల్లి, \"ఇది తాతయ్య ముద్ద! ఇది నాన్నమ్మ ముద్ద!” అంటూ ఇంటిల్లిపాది పేర్ల మీద కూరి కూరి తినిపిస్తూండేది. దాంతో సావిత్రి మంచి తిండిపుష్ఠి వున్న అమ్మాయిగా ఎదిగింది.\n\nపెళ్ళి కాకముందు విఠలు స్వయంగా వంట చేసుకునేవాడు. సావిత్రి కాపరానికి రాగానే అతను, ఆమెకు వంటింట్లో ఏవి ఎక్కడ వున్నాయో చూపించి, “ఈ చిన్న రాగి లోటా బియ్యం వండుకుంటే నాకు ఒక పూటకు సరిపోయేది. ఈరోజు నుంచీ దీనితో రెండు కొలతలు పోయి!\" అంటూ ఆమెకు బియ్యం డబ్బాలో వున్న లోటా చూపించాడు. “అలాగేనండీ!” అన్నది సావిత్రి.\n\nవారం రోజులు గడిచినై. రాత్రి పడుకో బోయేముందు తిండి లేకపోవడంతో సావిత్రి నిద్రపట్టక నానా అవస్థా పడి, ఎనిమిదవ రోజు అర్ధరాత్రివేళ భర్త గాఢనిద్రలో వున్నా డని రూఢిపరుచుకుని వంటగదిలోకి వెళ్ళింది. అక్కడ ఒక మూలగా వున్న రెండు కొబ్బరి కాయలు కొట్టి, కొబ్బరి పాలతో బియ్యం పాయసం చేసుకుని తృప్తిగా తిన్నది.\n\nఆరోజు మొదలు సావిత్రి ప్రతిరోజూ అర్ధరాత్రి లేచి వంటింట్లో తనకు కావలసినవి చేసుకుని రహస్యంగా తింటూండేది.\n\nఒకరోజు రాత్రి ఆమె పొంగలి చేసుకుని, గిన్నెడు పొంగలి విస్తరాకులో గుమ్మరించింది. తర్వాత, పొంగలి చల్లారేలోగా పాత్రలు కడిగి తెచ్చుకోవచ్చని పెరట్లో బావి దగ్గరకు వెళ్ళింది. ఆమె పాత్రలు కడిగి వంటింట్లోకి తిరిగివస్తూనే, అక్కడ తచ్చాడుతున్న మని షిని చూసి కెవ్వుమన్నది.\n\n“నేను పరమ భయంకరుడైన దొంగను. మరొకసారి అరిచావో, పీక నొక్కెయ్యగలను,\" అంటూ హెచ్చరించాడు దొంగ.\n\nఈ హడావిడికి పక్క గదిలో నిద్రపోతున్న విఠలుకు నిద్రాభంగమై, “సావిత్రీ! ఎవరక్కడ? ఏవో మాటలు వినబడుతన్నై,” అని కేక వేశాడు.\n\nభర్త లేచివస్తే, తన దొంగతిండి బయట పడుతుందనే భయంతో సావిత్రి లేని ధైర్యం తెచ్చుకుని దొంగతో, “అదుగో, మా ఆయన వస్తున్నాడు! ఆయన చూపులకలా వుంటాడు గాని, కోపం వచ్చిందో నీ తల గోటితో గిల్లి నీచేతుల్లో పెట్టగలడు. బీరాలకు పోక విస్తరి ముందు కుదురుగా కూర్చో,” అంటూ పీట వేసి గుడ్లురిమింది.\n\nఈ పరిణామానికి దొంగ నివ్వెరపోతూ చప్పున విస్తరి ముందు కూర్చున్నాడు. అంతలో విఠలు గదిలోకి వచ్చాడు. సావిత్రి అతడితో, “మాదగ్గర చుట్టాలబ్బాయి. వరుసకు నాకు తమ్ముడవుతాడు. ఏదో పనిమీద పట్నం వెళు తున్నాడట!” అన్నది.\n\nఆ మాటలతో దొంగ తేరుకుని, “నమ స్కారం, బావగారూ! ఆ కాలంలో ఊరి పక్క ఏరు పొంగడంతో అక్క పెళ్ళికి రాలేకపో యాను. పొద్దు పోయింది వద్దంటున్నా, అక్క వినిపించుకోకుండాపొంగలిచేసింది, \"అన్నాడు.\n\nఇంతలో వీధి తలుపు చప్పుడయింది. విఠలు వెళ్ళి తలుపు తీశాడు. ఇద్దరు రక్షక భటులు అతడితో, “ఒక దొంగను తరుముతూ ఇటువచ్చాం. మీ ఇంట్లో దీపం వెలుగు చూసి తలుపు తట్టాం,” అన్నారు.\n\nదానికి విఠలు, \"ఇటుకేసి ఏ దొంగా రాలేదు. రాక రాక వచ్చిన నా బావమరిదితో, అతడి అక్క ఏదో పిచ్చాపాటీ మాట్లాడు తున్నది,” అన్నాడు.\n\nరక్షకభటులు మారు మాట్లాడకుండా వెళ్ళిపోయారు. తిరిగి వచ్చిన భర్తతో సావిత్రి, \"మా తమ్ముడు మిమ్మల్ని చూడడం అయింది. కాబట్టి, ఇప్పుడే బయల్దేరి తెల్లవారేసరికి పట్నం చేరతాడట!\" అన్నది.\n\nఅయితే, విఠలు అందుకొప్పుకోక, “ఇంకా నయం! రాకరాక మీవైపు చుట్టం వస్తే, అర్ధ రాత్రివేళ సాగనంపుతావా? మీ తమ్ముడికి\nముందు గదిలో మంచం వెయ్యి. ప్రయాణం సంగతి తెల్లవారాక చూడవచ్చు,” అన్నాడు.\n\nవిధిలేక దొంగకు వీధి గదిలో మంచం వేసి, సావిత్రి వాడితో, “అప్పులవాళ్ళన్నా, దొంగ లన్నా మా ఆయనకు బొత్తిగా పడదు. వాళ్ళు కంటబడగానే కత్తిపీట చేతికి తీసుకుంటాడు. నిన్ను మా ఆయన్నుంచి నేను కాపాడితే, రక్షకభటుల నుంచి నిన్నాయన కాపాడాడు. ఆ కృతజ్ఞతతో, ఇక ఈ ఇంట ఏదైనా దొంగి లించాలని ప్రయత్నించకు. మేం పడుకోగానే చిన్నగా వీధి తలుపు తెరుచుకుని వెళ్ళిపో. తెల్లవారాక, ఏడీ నీ తమ్ముడని మా ఆయన అడిగితే, ఏదో సర్దిచెప్పుకుంటాను,” అని తన గదిలోకి వెళ్ళిపోయింది.\n\nఅయితే, తెల్లవారుజాము దాకా ఆమెకు నిద్రపట్టలేదు. మళ్ళీ మెలుకువ వచ్చేసరికి తెల్లగా తెల్లవారిపోయింది. విఠలు ఇంకా నిద్రలోనే వున్నాడు. చప్పున లేచి వీధి గది లోకి వచ్చిన ఆమె, దొంగ మంచం ఖాళీగా వుండడం చూసి తేలిగ్గా నిట్టూర్చింది. తిరిగి వెళ్ళబోతూ ఏదో అనుమానం వచ్చి పెట్టెలున్న గదిలోకి తొంగిచూసి కెవ్వుమన్నది.\n\nఆ గది అంతా చిందరవందరగా వున్నది. పెట్టెలో ఆమె పట్టుచీరలు, నగలు లేవు. ఆమె కేకలకు పరుగెత్తుకొచ్చాడు విఠలు.\n\n“ఆ దొంగ మన ఇల్లంతా దోచేశాడండీ!\" అన్నది సావిత్రి కళ్ళనీళ్ళతో. “దొంగా! ఎక్కడ?” అన్నాడు విఠలు.\n\n\"రాత్రి వచ్చింది, మా చుట్టం కాదండీ, వాడొక దొంగ!\" అన్నది సావిత్రి కన్నీళ్లతో.\n\n\"మరి, దొంగను తమ్ముడంటూ చెప్పా వెందుకు?\" అని కోపంగా అడిగాడు విఠలు.\n\nఅప్పుడు సావిత్రి, తను రాత్రివేళ రహ స్యంగా వండుకుతినే సంగతి అతడికి చెప్పి, \"మీకుతెలియకుండా ఇలాంటి పనులు చేసి నందుకు, నాకు తగిన శాస్తి జరిగింది,” అన్నది.\n\nవిఠలు నవ్వి, “ముందు కళ్ళు తుడుచుకో! నీ నగలూ, చీరలూ ఎక్కడికీ పోలేదు. దొంగ రాసిపెట్టిపోయిన ఉత్తరం చదువు,\" అంటూ సావిత్రికి ఒక కాగితం ఇచ్చాడు.\n\nఅందులో దొంగ ఇలా రాశాడు: నేను మంచి ఉద్యోగం దొరకలేదన్న కసితో, చిన్న\nఉద్యోగాలు చేయడం అవమానంగా భావించి, మొట్టమొదటిసారిగా ఈరోజే దొంగతనానికి బయలుదేరాను. అయితే, రక్షకభటుల్ని చూడగానే, ఏ నేరం చేయకపోయినా, మన సులో అపరాధ భావం వుండడం వల్లనేమో- పరిగెత్తి మీ ఇంట్లో దూరాను. అక్క క్షమిం చాలి - తన దొంగతిండి బయటపడకుండా వుండేందుకు, దొంగను చుట్టంగా పరిచయం చేసింది. ఆ దొంగను ఇంట్లో వుండమనడమే కాకుండా, రక్షకభటులతో కూడా మీరు అబ ద్ధంచెప్పేలా చేసింది. అక్క తను చేసిన చిన్న దొంగ పనికి ఇన్ని అవస్థలు పడవలసి వచ్చింది. ఇక నిజమైన దొంగ పట్టుబడ కుండా తిరగాలంటే, ఎన్ని ప్రమాదాలు ఎదుర్కోవాలో, ఎన్ని నేరాలు చేయాలో అని భయం వేసింది, నాకు. దొంగ బతుకులో మనశ్శాంతి అనేది వుండదని అర్థమయింది. కష్టపడి ఏ కొద్దిగా సంపాదించుకున్నా గౌర వంగా, తృప్తిగా బతకవచ్చన్న సత్యం తెలిసి వచ్చింది. నాలో మార్పు తెచ్చిన అక్కలో మార్పు రావాలనే, ఈ ఉత్తరం!\n\nసావిత్రి ఉత్తరం చదివి కళ్ళు తుడుచు కుంటూ, “మీకు తెలియకుండా ఇన్నాళ్ళూ ఎంత అవివేకంగా ప్రవర్తించానండీ! నన్ను క్షమిస్తారుగా?\" అన్నది.\n\n\"క్షమించడమా! ఎందుకు?\" అంటూ విఠలు, సావిత్రి చేతిలోని ఉత్తరం తీసుకుని, \"ఇందులో క్షమించవలసిందేమీ లేదు. నీ పుట్టింటి అలవాటే ఇక్కడా కొనసాగించావు. నీ నగలూ, చీరలూ అన్నీ వసారా గదిలో దాచాను. పొద్దున నీకంటే ముందే లేవడం వల్ల, నీ దొంగచుట్టం రాసిపోయిన ఉత్తరం నాకంటబడింది. నువ్వు వచ్చిన రోజునే నీ తిండిపుష్ఠి సంగతి, ఆవకాయజాడీలు అటక మీదపెడుతూ, ఐదారులోటాల బియ్యం నువ్వు వండబోవడం చూసి గ్రహించాను. ఇంక దాప రికమెందుకు? నువ్వు వండుకు తినే వంట కాలు, మధ్యమధ్య నాకూ రుచి చూపిస్తూ వుంటే, సంతోషిస్తాను,” అన్నాడు.\n\nజరిగినదానికి భర్త తనను తప్పు పట్టక పోగా, ఎంతో ప్రేమాభిమానాలు చూపినందుకు సావిత్రి పరమానందం చెందింది.",
            "book_page_end": 42
        },
        {
            "title": "మంచి కుటుంబం",
            "book_page_start": 43,
            "pdf_page_start": 43,
            "pdf_page_end": 46,
            "author": "జె. ఉదయనాగ శిరీష",
            "genre": "నైతిక కథ",
            "moral": "కుటుంబంలో దయ, జాలి, కనికరం వంటి గుణాలు లేనిచోట సంబంధం ఏర్పరచుకోకూడదు.",
            "keywords": [
                "కుటుంబం",
                "దయ",
                "పెళ్ళిసంబంధం",
                "నిజాయితీ",
                "వృద్ధాప్యం"
            ],
            "characters": [
                "సోమన్న",
                "భూషణం",
                "గవరయ్య",
                "కనకయ్య",
                "రాజన్న",
                "పాలేరు",
                "చిన్నతాత"
            ],
            "locations": [
                "విశ్రాంతిపురం",
                "పట్నం"
            ],
            "content": "విశ్రాంతిపురం అనే గ్రామంలో, సోమన్న అనే రైతు వుండేవాడు. ఆయనకు తాతల కాలం నుంచి సంక్రమించిన పొలం వున్నది. కొడుకు భూషణం ఆయనకు వ్యవసాయపనుల్లో సాయపడుతూండేవాడు. గ్రామంలో సోమన్న కంటే ఆస్తిపరులైన రైతులు చాలామంది వున్నారు. అయినా మంచితనం, పరోపకార బుద్ధి కారణంగా సోమన్నను గ్రామంలో అందరూ చాలా గౌరవించి, ఆయన సలహాల కోసం వస్తూండేవాళ్ళు.\n\nఒకసారి సోమన్న పనిమీద పట్నం వెళ్ళాడు. పట్టణానికీ ఆయన వుండే గ్రామానికీ మధ్య ఒక నది వున్నది. పట్నం వెళ్ళాలంటే పడవ మీద నది దాటాలి. ఎప్పుడైనా నదిలో వరద ఉధృతంగా వున్నప్పుడు పడవ నదికి ఏదో ఒక ఒడ్డున వుండిపోయేది.\n\nసోమన్న వెళ్ళిన పని ముగించుకుని, తిరిగి తన గ్రామానికి ప్రయాణమయ్యేంతలో\nనదికి హఠాత్తుగా వరద వచ్చింది. ఆ వరద వారం, పది రోజులకుగాని తగ్గదని తెలుసు కున్న సోమన్న, చుట్టుదారిన తన గ్రామం చేరేందుకు కిరాయి ఎద్దుబండి తోలే గవరయ్య దగ్గరకు వెళ్ళాడు.\n\nగవరయ్య సంగతి తెలుసుకుని బండిని సిద్ధం చేస్తున్నంతలో, విలువైన దుస్తులు ధరించి సంపన్నుడిలా వున్న ఒక యాభైఏళ్ళ వ్యక్తి అక్కడికి వచ్చి, గవరయ్యతో, “ఏం, గవరయ్యా! నీ కోసం మా పనివాణ్ణి పంపాను, నువ్విక్కడున్నావా? అమ్మాయి పెళ్ళి సంబం ధంకోసం విశ్రాంతిపురం వెళ్ళాలి. ఈ రోజు చాలా మంచిదని పురోహితుడు చెప్పాడు,” అన్నాడు.\n\nఅంతగా బేరాలు లేని సమయంలో, ఒకే సారి ఇద్దరు ప్రయాణీకులు దొరికినందుకు గవరయ్య సంతోషిస్తూ, \"అయ్యా, కనకయ్య గారూ, రండి!\" అనిసోమన్నను చూపిస్తూ, “వీరూ\nవిశ్రాంతిపురానికే వస్తున్నారు. మీరు వెళ్ళా లను కుంటున్న పెళ్ళిసంబంధం వారింటికి, వీరి నుంచి సులభంగా దారి తెలుసుకో వచ్చు,” అన్నాడు.\n\nఎద్దుబండి బయలుదేరింది. మాటల సందర్భంలో సోమన్న, కనకయ్యను గురిం చిన వివరాలు తెలుసుకున్నాడు. కనకయ్య పట్నంలో పెద్ద వ్యాపారి. ఆయనకొక్కతే కూతురు. విశ్రాంతిపురంలో పెద్ద వ్యవసాయ దారుడైన రాజన్న కొడుక్కు తన కూతురు నివ్వాలని బయలుదేరాడు.\n\nఆయన రాజన్న గురించిన వివరాలు అడిగితే సోమన్న, \"కనకయ్య గారూ! తిన బోతూ రుచులడగడమెందుకు? పెళ్ళి సంబం ధాల విషయంలో, వాళ్ళూ వీళ్ళూ చెప్పే\nమాటల కంటే, స్వయంగా మాట్లాడి తెలుసు కోవడం మంచిది. ఏది చెప్పడానికైనా నేను నోరు విప్పదలచలేదు. కారణం, నా కొడుకు పెళ్ళికెదిగున్నాడు. ఏ కారణాల వల్లనైనా మీ కూతుర్ని రాజన్న కొడుక్కు ఇవ్వకపోతే, నేనేఈ పెళ్ళిసంబంధం చెడగొట్టానని ఆయన అనుకోవచ్చు,” అన్నాడు. సోమన్న మాటలు విని కనకయ్య, అతడి నిజాయితీ, దాపరికం లేని మాటతీరూ గురించి ఆలోచిస్తూండగా బండి ఊరి పొలిమేరలోకి ప్రవేశించింది.\n\nఆ సమయంలో ఒకడు, ఒక ముసలి ఎద్దును అక్కడికి దాపుల వున్నకొండ ప్రాంతం కేసి బలవంతంగా తోలుకుపోతున్నాడు.\n\nసోమన్న బండిని ఆపించి, వాడు రాజన్న పాలేరని గుర్తించి, \"ఒరేయ్, ఇది రాజన్న\nఎద్దు గదా! ఆ కొండలూ గుట్టలకేసి ఎందుకు తోలుకు పోతున్నావు?” అని అడిగాడు.\n\nదానికి పాలేరు, \"అయ్యా, ఎద్దు బాగా ముసలిదై పోయింది గదా! పొలం పనులకు బొత్తిగా పనికిరావడం లేదు. మేత దండగ, కొండ ప్రాంతానికి తరిమెయ్యి. అక్కడ బతి కినన్నాళ్ళు బతుకుతుంది, తర్వాత చస్తుంది, అన్నాడు యజమాని,” అని చెప్పాడు.\n\nఆ జవాబుకు సోమన్న నొచ్చుకుని, “ఒరే, వయసులో వుండగా అది మనకు చేసిన సేవ మరచిపోకూడదు. రాత్రి తెల్లవారేలోగా దాన్ని ఆ కొండల్లో ఏ నక్కో చిరుతపులో తినేస్తుంది. దాన్ని నా పశువుల పాకలో కట్టేసి, మిగతా వాటితో పాటు మేత వేస్తాను. నీ యజమాని ఏమన్నా అంటే నే చెబుతాను. వెనక్కు తోలు\nకొచ్చి, నా పశువుల పాకలో కట్టెయ్యి,” అన్నాడు.\n\nపాలేరు, తన యజమాని ఏమంటాడో అని భయపడుతూనే, సోమన్న మాట కాదనలేక బండితో పాటే వెనగ్గా ముసలి ఎద్దును తోలు కొచ్చి సోమన్న పశువుల పాకలో కట్టేశాడు.\n\nసోమన్న బండిని దిగుతూండగానే, అప్పటి వరకూ ఇంటిముందు అరుగు మీద కూర్చుని వున్న ఒక ముసలాయన లేచి ముందుకు వస్తూ, \"ఒరేయ్, సోమన్నా! నా కొడుకులు ఎలాంటివాళ్ళో నీకు కొంత తెలుసు కదా! నిన్న వాళ్ళిద్దరూ ఏకమై, నన్ను ఇంట్లోంచి గెంటేశారు. నేను నీ ఇంటికొచ్చాను. నువ్వు పొమ్మనవనే ధైర్యం వుందిరా!\" అన్నాడు.\n\nసోమన్న ఆ ముసలాయన చేతులు రెండూ పట్టుకుని, \"అదేంటి బాబాయ్! మా\nనాన్న ఒకటీ, నువ్వొకటీనా. నా ఇంట్లో వుండు. మానాన్నేబతికివచ్చాడనుకుంటాను,” అన్నాడు.\n\nతర్వాత సోమన్న బండిలో కూర్చుని వున్న కనకయ్యతో, \"అయ్యా! కాస్త మంచి తీర్థంపుచ్చుకుని శ్రమ తీర్చుకున్నాక, రాజన్న గారింటికి వెళుదురుగాని,” అన్నాడు ఎంతో మర్యాదగా,\n\nకనకయ్య బండి దిగాడు. ఇంతలో పొలం నుంచి వచ్చిన సోమన్న కొడుకు, తండ్రిని చూసి సంతోషంగా, “నదికి వరద రావడంతో పడవలు నిలిచిపోయి, పట్నంలో ఎంతగా ఇబ్బంది పడిపోతున్నావో అని భయపడ్డాను. సరే, ఇంతకీ చిన్నతాత ఏమంటాడు? నువ్వొ చ్చేదాక ఇంట్లోకి రానని అరుగుమీద కూర్చు న్నాడు. తమ్ముళ్ళు సుందరం, భగవంతం కన్నతండ్రి అన్న కనికరం లేకుండా చిన్న తాతయ్యనిలా ఇంట్లోంచి తరిమెయ్యడం చూస్తూంటే, వాళ్ళ మనషులా, పిశాచాలా అన్న అనుమానం కలుగుతున్నది!” అన్నాడు.\n\nఅంతా జాగ్రత్తగా గమనిస్తున్న కనకయ్య, సోమన్న ఇచ్చిన మంచినీళ్ళు తాగి, అరుగు\nమీద కొంతసేపు కూర్చుని సేదతీరి, గవ రయ్యతో, \"గవరయ్యా! ఆ రాజన్నగారిది ఇల్లు కాదనీ, పెద్ద మేడ అనీ పట్నంలో చెప్పగా విన్నాను. నేనక్కడికి వెళ్ళదలుచుకో లేదు, వెంటనే పట్నం తీసుకుపో!” అంటూ దూరంగా వీధిలోకి నడిచాడు.\n\nగవరయ్య పరుగు పరుగునా ఆయన్ని సమీపించి, \"అదేంటి బాబూ అలా వెళుతు న్నారు! పెళ్ళికొడుకును చూడరా?” అని అడిగాడు ఆశ్చర్యంగా.\n\n“పెళ్ళికొడుకును చూడడం అయిపోయిం దిలే!” అంటూ కనకయ్య బండి ఎక్కి పట్నం దారిలో గవరయ్యతో, “మనసులో దయా, జాలీ అనేది ఏమాత్రం లేని మనుషుల మధ్య, మా అమ్మాయి ఎలా బతగ్గలదు? ముసలి తనం వచ్చాక, అది ఎద్దయినా, మనిషయినా కొందరి దృష్టిలో అదొక శాపం. ఆస్తిపాస్తుల్లో నాతో సరితూగలేకపోయినా, సోమన్న గారి కుటుంబం యావత్తూ దయా, జాలీ, కనికరం వున్నవాళ్ళు. మా అమ్మాయి అలాంటివాళ్ళ మధ్యే సుఖపడగలదు!\" అన్నాడు.",
            "book_page_end": 46
        },
        {
            "title": "మహాభారతం (యయాతి కథ)",
            "book_page_start": 47,
            "pdf_page_start": 47,
            "pdf_page_end": 54,
            "author": "చందమామ బృందం",
            "genre": "పురాణం",
            "moral": "అధికారంతో అహంకారం తగదు. చేసిన తప్పులకు తగిన శిక్ష తప్పదు. ఒకరిని మోసం చేసి ఇతరులతో సంబంధం పెట్టుకోకూడదు.",
            "keywords": [
                "మహాభారతం",
                "జనమేజయుడు",
                "సర్పయాగం",
                "యయాతి",
                "దేవయాని",
                "శర్మిష్ఠ",
                "శాపం"
            ],
            "characters": [
                "పరీక్షిత్తు",
                "జనమేజయుడు",
                "తక్షకుడు",
                "శుక్రుడు",
                "దేవయాని",
                "శర్మిష్ఠ",
                "యయాతి",
                "కచుడు"
            ],
            "locations": [
                "దానవలోకం",
                "అశోకవనం"
            ],
            "content": "తన తండ్రి అయిన పరీక్షిత్తు ఎలా మరణిం చిందీ జనమేజయుడు ఇప్పుడే తెలుసు కున్నాడు. పసితనంలోనే అతన్ని మంత్రులు రాజుగా అభిషేకించి, యుక్తవయసు వచ్చాక అతనికి కాశీరాజు కూతురైన వపుష్టను తెచ్చి పెళ్ళి చేశారు.\n\n“మీ తండ్రి పరీక్షిత్తు మహారాజు పాము కరిచి మరణించాడుగనక, ఈ ఉదంక మహా ముని హెచ్చరించినట్టుగా నువ్వు సర్పయా గంచెయ్యటం అన్ని విధాలా ఉచితం గానే ఉంటుంది,” అని మంత్రులు జనమేజయు డితో అన్నారు.\n\nజనమేజయుడు సర్పయాగం చెయ్యటా నికీ, అందులో తక్షకుడు మొదలైన సర్పాలను యాగాగ్నికి ఆహుతి చేసి బూడిద చెయ్యటానికీ\nతీర్మానించుకుని, పండితులనూ, రాజపురోహి తులనూ, ఋత్విక్కులనూ పిలిచి, సర్ప యాగం చేసే విధాన మేమిటని అడిగాడు. సర్పయాగమన్నది జనమేజయుడొక్కడికోసమే ఏర్పడిందనీ, దాన్ని మరెవ్వరు చెయ్యరనీ ఋత్విక్కులు చెప్పారు.\n\nయాగసంభారాలన్నీ సేకరించబడ్డాయి. యజ్ఞశాలలు నిర్మించారు. ఒక వంక యాగా నికి ఏర్పాట్లు చకచకా జరుగుతూ ఉంటే, లోహితాక్షుడు అనే సూతుడు, భవిష్యత్తు తెలి సినవాడు కావటంచేత, “ఈ యాగం పూర్తికా కుండా ఒక బ్రాహ్మణుడు అడ్డుపడతాడు,” అని చెప్పాడు.\n\nజనమేజయుడు అతని హెచ్చరికను పాటిం చకపోగా, యాగం జరిగేటంత కాలమూ లోహి\nతాక్షుణ్ణి యజ్ఞశాలలోకి రానివ్వవద్దని ఉత్త రువు చేసి, వపుష్టమహాదేవితో సహా తాను యజ్ఞదీక్ష తీసుకుని, యజ్ఞశాలా ప్రవేశం చేశాడు. సర్పయాగానికి చండభార్గవుడనే వాడు హెూత, పింగళుడు అధ్వర్యుడు, కౌత్సుడు ఉద్గాత. యాగం ఆరంభమయింది. ఎక్కడె క్కడి సర్పాలూ అగ్నిగుండంలో పడిపోతు న్నాయి. వాటి సంఖ్య వేలకూ, లక్షలకూ పాకింది.\n\nతక్షకుడు బెదిరిపోయి ఇంద్రుణ్ణి శరణు జొచ్చాడు. “ఈ సర్పయాగంలో కొన్ని మేటి సర్పాలకు భయం ఉండదని బ్రహ్మ ముందే చెప్పాడు. భయపడకు. నావద్దనే ఉండు,\" అన్నాడు. ఇంద్రుడు.\nసర్ప వినాశనం చూసి వాసుకి చాలా దిగులుపడ్డాడు. అతను తన చెల్లెలైన జర త్కారువు వద్దకు వెళ్ళి, “ఇలా జరగకుండా ఉండాలనే కదా నిన్ను జరత్కారుడనే ముని కిచ్చి పెళ్ళి చేశాం! నీ కొడుకైన అస్తీకుణ్ణి పంపి వెంటనే ఈ యాగం ఆపు చేయించు,” అన్నాడు.\n\nతల్లి చెప్పిన మీదట అస్తీకుడు సర్పయాగం జరిగేచోటికి వెళ్ళి, స్వస్తివాచకం చెప్పి, రాజునూ, ఋత్విక్కులనూ, అగ్నినీ గొప్పగా స్తోత్రం చేశాడు. జనమేజయుడు అస్తీకుణ్ణి చూసి ఎంతో ముచ్చటపడి, “చూస్తే కుర్రవాడు, ఎంత జ్ఞానం కనబరిచాడు! ఇతను కోరిన వరం ఇవ్వదలిచాను,\" అని సదస్యులతో అన్నాడు.\n\nవెంటనే అస్తీకుడు సర్పయాగం నిలప మని కోరాడు.\n\nజనమేజయుడు సర్పయాగం. ఆపటం తప్ప ఇంకేమి కోరినా ఇస్తానన్నాడు. కాని అస్తీకుడు అందుకు ఏమాత్రం ఒప్పలేదు. మిగిలిన వాళ్ళుకూడా జనమేజయుణ్ణి ఇచ్చిన మాట నిలబెట్టుకోమన్నారు. సర్పయాగం నిలి చిపోయింది.\n\nఅప్పుడు జనమేజయుడు అందరికీ దక్షిణ సత్కారాలు జరిపి, వేదవ్యాసుడు శిష్య సహి తంగా అక్కడికి రాగా, తన పూర్వీకులైన పాండవుల వృత్తాంతాలన్నింటినీ వైశంపాయ నుడి నోట విన్నాడు.\n\nభారత వంశానికి మూలపురుషుడు వైవ స్వతమనువు. ఆయన అదితికి మనమడు. వైవస్వతుడి కూతురైన ఇళకు పురూరవుడు పుట్టాడు. పురూరవుడికీ, ఊర్వశికీ కలిగిన ఆరుగురు కొడుకులలో ఆయువు అనేవాడికి నహుషుడు మొదలుగా నలుగురు కొడుకులు పుట్టారు. నూరు యజ్ఞాలు చేసి ఇంద్రత్వం కూడా కొంత కాలం అనుభవించిన నహు షుడు, ఆరుగురు కొడుకులను కన్నాడు. వారిలో యయాతి రెండవవాడు. పెద్దవాడైన యతి తపస్సుకు పోగా, యయాతి రాజ్యపాలన చేశాడు.\n\nయయాతి రాజ్యపాలన చేసే కాలంలో శుక్రుడు దానవులకు పురోహితుడుగా ఉండే వాడు. దేవదానవ యుద్ధాలలో చనిపోయిన దానవులను ఆయన మృతసంజీవని అనే మంత్రంతో బతికించేవాడు. దేవతల గురువైన బృహస్పతికి ఆ విద్య రాదు. అందుచేత దేవ తలు బృహస్పతి కొడుకైన కచుడనేవాణ్ణి, మృత సంజీవనీ మంత్రం నేర్చుకు రమ్మని శుక్రుడి వద్దకు పంపారు.\n\nకచుడు వచ్చి శుక్రుడికి శుశ్రూష చేస్తూ, శుక్రుడి కుమార్తె అయిన దేవయానికి సంతో షంకలిగిస్తూ గడిపాడు. కచుడు బృహస్పతి కొడుకని దానవులకు తెలియవచ్చింది. అతను అరణ్యంలో గురువుగారి గోవులను కాసేట ప్పుడు దానవులు అతన్ని చంపి ముక్కలు చేసి, తోడేళ్ళకు వేశారు. ఈ సంగతి తెలియ\nగానే శుక్రుడు తన మృతసంజీవనితో కచుణ్ణి. మళ్ళీ బతికించాడు. ఇంకోసారి కచుడు దేవ యాని కోసం పూలు తేవటానికి పోతే, దాన వులు అతన్ని మళ్ళీ చంపి, సముద్రంలో కలి పేశారు. కచుడి కోసం దేవయాని దీనంగా ఏడవసాగింది. శుక్రుడు అతన్ని మళ్ళీ బతికిం చాడు.\n\nదానవులు మూడోసారి కచుణ్ణి చంపినప్పు డతన్ని బూడిద చేసి, ఆ బూడిదను కల్లులో కలిపి, శుక్రుడికి తాగటానికి ఇచ్చారు. ఈ సారి శుక్రుడు బతికించినప్పుడు, కచుడు శుక్రుడి పొట్టలో ఉన్నాడు. శుక్రుడు విధి లేక అతనికి మృతసంజీవనీ మంత్రం చెప్పి, తన పొట్ట చీల్చుకుని బయటికి రమ్మనీ, ఆ\nతరవాత ఆ మంత్రంతో తనను తిరిగి బతి కించమనీ అన్నాడు. కచుడు వెలుపలికి వచ్చి అలాగే చేశాడు.\n\nకచుడు వచ్చిన పని అయిపోయింది. అతను సమయం చూసుకుని, వెళ్ళి వస్తా నన్నాడు గురువుతో.\n\nఅప్పుడుదేవయాని, “నీమీదఅభిమానంతో నిన్ను ఎన్నోసార్లు బతికించుకున్నాను. నన్ను పెళ్ళాడు,” అన్నది.\n\n\"అమ్మమ్మా, నువ్వు గురుపుత్రివి. నా చెల్లెలులాటి దానివి,” అన్నాడు కచుడు.\n\n“అలా అయితే, నీకు మృత సంజీవని ఫలించకుండుగాక!\" అని దేవయాని కచు డికి శాపం పెట్టింది.\n\n“నిన్ను బ్రాహ్మణుడెవరూ పెళ్ళాడకుండు గాక,” అని ఎదురు శాపంపెట్టి కచుడు తిరిగి వెళ్ళిపోయాడు.\n\nదానవులకు రాజైన వృషపర్వుడికి శర్మిష్ఠ అని కూతురున్నది. ఒకనాడామె దేవయానినీ, అనేకమంది చెలికత్తెలనూ వెంటబెట్టుకుని వనవిహారానికి బయలుదేరింది. ఒకచోట వాళ్ళకొక సరస్సు కనబడింది. యువతులం దరూ తమ బట్టలు విప్పి, ఒడ్డున పెట్టి, సర స్సునకొంతసేపుజలకాలాడారు. ఆసమయంలో గాలికొట్టి వాళ్ళ చీరలు లుంగ చుట్టుకుపో యాయి. జలక్రీడలు ముగించి యువతులు గబగబా ఒడ్డుకు వచ్చి చీరలుకట్టుకోవటంతో, తొందరలో శర్మిష్ఠ చీర మిగిలింది.\n\nదేవయాని పట్టరాని అహంకారంతో, “ఓసి రాకాసి, నేను బ్రాహ్మణ స్త్రీని. నీ చీర నేను కట్టను. నాకు ఆచారం వుంది. నా చీర నువ్వెం దుకు కట్టుకున్నావు?” అని నిలదీసి అడిగింది.\n\n\"పోవే, బిచ్చగత్తే! నీ తండ్రి, నా తండ్రి ఇచ్చినది స్వీకరించి, మమ్మల్ని ఆశ్రయించి బతుకుతున్నాడు. నా చీర కట్టడానికి నీకు ఆక్షేపణ వచ్చిందా?” అని శర్మిష్ఠ అన్నది.\n\nఅంతటితో ఊరుకోక శర్మిష్ఠ పట్టరాని కోపా వేశంలో దేవయానిని ఆపక్కనే వున్న పాడు పడిన బావిలోకి తోసి, తన చెలికత్తెలతో కలిసి వెళ్ళిపోయింది.\n\nకొంచెం సేపటికి యయాతి అటుగా వచ్చాడు. ఆయన వేటాడుతూ, అలిసిపోయి,\nదప్పికతో బావి సమీపించి లోపలికి తొంగి చూశాడు. దేవయాని కనిపించింది. \"ఎవరు నువ్వు? బావిలో కెలావచ్చావు?\" అని యయాతి అడిగాడు.\n\n“నేను దానవగురువైన శుక్రాచార్యుల కుమార్తెను. నా పేరు దేవయాని. కారణాంత రంచేత నేను బావిలో పడ్డాను. నన్ను బయ 'టికి తియ్యి,” అంటూ దేవయాని తన చేతిని పైకి చాచింది.\n\nయయాతి తన కుడి చేత్తో ఆమె కుడి చెయ్యి అందుకుని, ఆమెను పైకి లాగి, తన దారిన తాను వెళ్ళాడు.\n\nఈలోపల ఘూర్నిక అనే దాసీది దేవయా నిని వెతుక్కుంటూ అటు వచ్చింది. దేవయాని\nదానితో, “ఒసే, నేనిక వృషపర్వుడి నగరులో అడుగుపెట్టను. శర్మిష్ఠ నాకు చేసిన ఘోర అపచారం గురించి నా తండ్రికి చెప్పు, పో,” అన్నది.\n\nకబురందగానే శుక్రుడు దేవయాని వద్దకు పరిగెత్తుకుంటూ వచ్చి, “శర్మిష్ఠకు నువ్వేం అపకారం చేశావు, తల్లీ?\" అని అడిగాడు ఆత్రంగా,\n\nదేవయాని తండ్రితో జరిగినదంతా చెప్పి, శర్మిష్ఠ ఆయనను అన్న మాటలు కూడా చెప్పింది. అంతా విని శుక్రుడు, “అమ్మా, నువ్వు తప్ప నాకెవరున్నారు? నువ్వు రాకపోతే వృషపర్వుడి నగరానికి నేనూ వెళ్ళను,” అన్నాడు.\n\nఇంతలో సంగతంతా తెలుసుకుని వృష పర్వుడు స్వయంగా బయలుదేరి వచ్చి, “మీరి ద్దరూ ఈ వనంలో ఉన్నారేమిటి? నగరానికి పోదాం పదండి,\" అన్నాడు.\n\n“మీ వరస నాకేమీ బాగాలేదు. మీవాళ్ళు నా శిష్యుడైన కచుణ్ణి మాటిమాటికీ చంపారు. ఇప్పుడేమో నీ కూతురు నా కూతుర్ని నూతి లోకి తోసి, చంపాలని చూసింది. నాకు మీ సేవ వద్దు,” అన్నాడు శుక్రుడు కోపంగా.\n\nవృషపర్వుడు కాళ్ళావేళ్ళా పడ్డాడు. దేవ యానిని ఒప్పించమనీ, ఆమె ఇష్టమే తన ఇష్టమనీ శుక్రుడు చెప్పాడు. శర్మిష్ఠా, ఆమె దాసీజనమూ తనకు దాసీలుగా ఉండేటట్ట యితే తాను నగరుకు వస్తానన్నది దేవయాని.\nవృషపర్వుడు సరేనన్నాడు. శర్మిష్ఠ దేవయానికి దాసిగా వచ్చింది; దేవయాని సూటిపోటి మాటలన్నీ సహించింది. ఎందుకంటే శుక్రా చార్యులు మూలంగా దానవలోకం ఎంతో మేలు పొందింది.\n\nఒకనాడు దేవయాని శర్మిష్ఠనూ, మిగిలిన దాసీలనూ వెంటబెట్టుకుని, పూర్వం వెళ్ళిన చోటికే వెళ్ళింది. మళ్ళీ యయాతి వేటాడుతూ అటుగా వచ్చాడు; శర్మిష్ఠనూ, దేవయానినీ చూసి, “మీరెవరు?\" అని అడిగాడు.\n\nదేవయాని అతని పేరూ, కులమూ తెలుసు కుని, “ఇంతకు పూర్వం నాకు చెయ్యి ఇచ్చి నూతిలో నుంచి నువ్వే కదా పైకి లాగావు. ఆ రోజు మనకు పాణిగ్రహణం జరిగింది. అది మొదలు నిన్నే నా భర్తగా భావిస్తున్నాను,” అన్నది.\n\nబ్రాహ్మణుడి కూతుర్ని ఎలా పెళ్ళాడటమా అని యయాతి జంకాడు. కాని శుక్రుడు వారిద్దరి పెళ్ళినీ ఆమోదించాడు. ఇద్దరికీ వైభవంగా పెళ్ళి అయింది. శుక్రుడూ, దానవ ప్రముఖులూ యయాతికి ఘనంగా కట్నాలు ఇచ్చారు. దేవయాని శర్మిష్ఠనూ, మరి రెండు వేలమంది దాసీలనూ వెంటబెట్టుకుని కాపు రానికి వచ్చింది. శర్మిష్ఠా, దాసీలూ ఉండ టానికి అశోకవనానికి సమీపంగా ఒక పెద్ద భవనాన్ని యయాతి ఏర్పాటుచేశాడు.\n\nదేవయాని యయాతికి యదుడూ, తుర్వ సుడూ అనే కొడుకులను కన్నది.\nకొంతకాలం గడిచాక శర్మిష్ఠ తన స్థితి తలుచుకుని విచారించింది. ఇంత కాలమైనా తనకు పెళ్ళి కాలేదు. దేవయాని అప్పుడే పిల్లల తల్లి కూడా అయింది. “దేవయాని వరించినట్టుగానే నేను కూడా యయాతిని ఎందుకు వరించ రాదు?” అని శర్మిష్ఠ అను కున్నది.\n\nఒకనాడు యయాతి అశోకవనంకేసి రాగా, శర్మిష్ఠ ఆయనను కలుసుకుని, “రాజా, నా యజమానురాలికి భర్త వైన నువ్వు నాకూ భర్తవే. నన్ను భార్యగా పరిగ్రహించు. ఇందులో అధర్మం లేదు,” అన్నది.\n\nశుక్రుడేమంటాడోనని యయాతి భయప డ్డాడు. అయినా ఆమె కోరికను నిరాకరించ\nలేక, ఆమెతో రహస్యంగా కాపురం చేస్తూ, ఆమె ద్వారా ద్రుహ్యుడు, అనుడు, పూరుడు అనే కొడుకులను కన్నాడు.\n\nశర్మిష్ఠ పిల్లల తల్లి అయిన మాట దేవ యానికి తెలియవచ్చింది. ఆమె శర్మిష్ఠను చూడబోయి, “నీవు ఉత్తమశీలవనీ, నీతిపరు రాలివనీ, గొప్ప వంశంలో పుట్టినదానవనీ అంటున్నారే, పెళ్ళి కాకుండానే నీకీ పిల్లలు ఎలా కలిగారు?\" అని అడిగింది.\n\nశర్మిష్ఠ సిగ్గుతో తల వంచుకుని, \"నేను ఋతుస్నానం చేసిన తరుణంలో ఒక మహా ముని వచ్చి నాకు పుత్రదానం చేశాడు,\" అన్నది.\n\n“ఎవరా ముని? ఏం పేరు? ఏం కులం?\" అని దేవయాని మళ్ళీ అడిగింది.\n\n“ఆ మహానుభావుడి దివ్యతేజస్సు చూస్తూ నాకు ఆ వివరాలు అడగ బుద్ధి కాలేదు,\" అన్నది శర్మిష్ఠ.\n\nదేవయాని తృప్తిపడింది.\nమరొకసారి యయాతీ, దేవయానీ కలిసి శర్మిష్ఠ ఉండేచోటికి విహారంగా వచ్చారు.\nఅప్పుడు దేవయాని నిజం తెలుసుకున్నది. శర్మిష్ఠ బిడ్డలలో యయాతి పోలికలున్నాయి. \"మీ తండ్రి ఎవరు? నిజం చెప్పండి,” అని ఆమె ఆ పిల్లల నడిగితే వాళ్ళు యయాతిని చూపారు.\n\nవెంటనే దేవయాని శర్మిష్ఠ పైన విరు చుకుపడుతూ, “ఓసి రాకాసీ, నాకే ద్రోహం తలపెట్టావా?\" అన్నది.\n\nశర్మిష్ఠ ఏమాత్రం తొణకకుండా, “నేను అధర్మం చెయ్యలేదు. ఈ రాజును నువ్వు వరించినట్టే నేను వరించాను. నువ్వు నాకన్నా పెద్దదానవు, బ్రాహ్మణ స్త్రీవి. అందుకని నిన్ను గౌరవిస్తాను. కాని ఈయన రాజర్షి అందుకే, ఒక ఋషికి పిల్లలను కన్నానని నీతో చెప్పాను,” అన్నది.\n\nదేవయాని యయాతితో, “నాకు ద్రోహం చేశావు. నేను నీవద్ద ఉండను,” అని, తిన్నగా తన తండ్రి వద్దకు వెళ్ళి, జరిగినదంతా చెప్పింది.\n\nశుక్రుడు ఆగ్రహం చెంది యయాతిని, ముసలివాడవు కమ్మని శపించాడు.",
            "book_page_end": 54
        },
        {
            "title": "దేహశుద్ధి",
            "book_page_start": 56,
            "pdf_page_start": 56,
            "pdf_page_end": 61,
            "author": "చందమామ బృందం",
            "genre": "జానపద కథ",
            "moral": "కష్టించి సంపాదించిన చిన్న సంపద కూడా అక్రమంగా సంపాదించిన పెద్ద సంపద కంటే మేలు. ఇతరుల వస్తువులను ఆశించకూడదు.",
            "keywords": [
                "గాడిద",
                "మాయాకంచం",
                "మాయాకర్ర",
                "దొంగతనం",
                "దేహశుద్ధి"
            ],
            "characters": [
                "రైతు",
                "రాఘవులు",
                "రామి",
                "అవ్వ",
                "పేదరాసి పెద్దమ్మ",
                "వడ్రంగి"
            ],
            "locations": [
                "గ్రామం",
                "అడవి",
                "ఊరు"
            ],
            "content": "ఒక గ్రామంలో ఒక రైతుండేవాడు. ఆయనకు రాఘవులు అని ఒక కొడుకుండేవాడు. రైతుకు కొడుకు మీద కొంచెం కూడా ప్రేమ లేదు. ఆయన వాణ్ణి కర్కోటకుడల్లే చూసేవాడు. వాడిచేత చచ్చేటట్టు పొలం పనీ, దొడ్డి పనీ చేయించేవాడు. రాఘవులు మంచి పనిమం తుడు. అయితే ఏం లాభం? వాడు ఎంత పని చేసినా, చేసిన పని ఎంత బాగా చేసినా మెప్పు ఉండేది కాదు. వాడు పని జాస్తిగా చేసినకొద్దీ తండ్రి వాడికి మరింత పని కల్పించేవాడు.\n\nరాఘవులుండే ఊళ్ళోనే రామి అనే ఒక పేదవాళ్ళ పిల్ల ఉండేది. రామి కూడా రాఘవు లులాగానే బుద్ధిమంతురాలూ, పనిమంతురా లూనూ. వాళ్లిద్దరికీ మనసులు కలిశాయి. పెళ్ళి చేసుకుందామనుకున్నారు. పెళ్ళికి రామి తండ్రి ఒప్పుకున్నాడు. రాఘవులు తన తండ్రికి తన ఉద్దేశం తెలిపాడు.\n\n“నిన్నే పోషించలేక చస్తుంటే నీ బతుక్కు తోడు ఒక పెళ్లాన్ని కూడా తెస్తావా? అదేమీ కుదరదు. నన్ను చిల్లిగవ్వ అడగకుండా పెళ్ళాన్ని పోషించుకోగలిగిననాడు పెళ్ళి చేసు కుందువుగానిలే!\" అన్నాడు రాఘవులు తండ్రి.\n\nతన తండ్రి కింద చేసే వెట్టిచాకిరి ఇంకె క్కడన్నా చేసుకుంటే తాను పెళ్లాన్ని పోషించు కోవచ్చునని రాఘవులుకు తోచింది. వాడు ఒకనాడు తండ్రితో చెప్పకుండా ఇల్లు విడిచి దేశాల మీద బయలుదేరాడు. తను ఇలా పోతున్నట్టు ఒక్క రామికి మాత్రమే చెప్పాడు.\n\nపోగా పోగా ఒక అడవి వచ్చింది. ఆ అడవిలో ఒక అవ్వ కనిపించింది. ఆ అవ్వ నెత్తిన కట్టెల మోపు ఉన్నది.\n\n\"అవ్వా, అవ్వా! పెద్దదానివి, నువ్వు మొయ్య లేవు. ఆ మోపు ఇటియ్యి, మీ ఇంటిదాకా దాన్ని మోసుకువచ్చి పడేస్తాను,” అన్నాడు రాఘవులు.\n\n“ఏవూరు, నాయనా? నీ పేరేమిటి? ఎక్క డికి ప్రయాణమై పోతున్నావు?” అని అడిగింది అవ్వ, తన నెత్తిమీది మోపు రాఘవులుకిచ్చి.\n\nరాఘవులు అవ్వకు తన కథ అంతా చెప్పి, “ఎక్కడన్నా పని చూసుకుందామని వెళుతున్నాను, అవ్వా. నాలుగు డబ్బులు చేర్చినాక, మా వూరు పోయి రామిని పెళ్లి చేసుకుంటాను,” అన్నాడు.\n\n“అయితే ఎక్కడికో పోవటం దేనికి, రాఘ వులూ? మా ఇంట్లో పనిచెయ్యి. పని చేసిన న్నాళ్ళూ తిండి పెట్టి, ఏడాది అయినాక నాకు తోచినది ముట్టజెప్పుతాను,” అన్నది అవ్వ.\n\n“అట్లాగే కానీ, అవ్వా! పెద్దదానివి నీకు సేవ చేస్తే ఇంత పుణ్యం కూడా ఉంటుంది,” అన్నాడు రాఘవులు.\n\nరాఘవులు ఏడాదిపాటు అవ్వ దగ్గిర పనిచే శాడు. పశువులకు మేతా, నీరూ పెట్ట డమూ, పాలు పితకటమూ, దొడ్లో కూరగా యలు పెంచటమూ, అడవిలో కట్టెలు కొట్టి తేవడమూ మొదలైన పనులన్నీ వాడు ఎంతో శ్రద్ధగా, ఒళ్లు దాచుకోకుండా చేశాడు. అవ్వ వాడికి మూడు పూటలా సుష్టుగా భోజనం పెట్టింది. ఏడాది పూర్తికాగానే ఆమె వాడితో, “రాఘవులూ, ఏడాదిపాటు చెప్పిన పని చక్కగా చేశావు. నీకు ఏదైనా ఇచ్చి మరీ పంపుతాను అన్నాను గదా! నా దగ్గిర ఉన్న గాడిదను తీసుకుపోయి సుఖంగా జీవించు,” అన్నది.\n\nరాఘవులు తెల్లమొహం వేశాడు. గాడిద తనకు ఎందుకు ఉపయోగిస్తుంది? దాన్ని మేపటం ఎలాగూ? ఏ చాకలికైనా అమ్మితే రెండు రూపాయలు రావచ్చు. కాని దానితో తను భార్యను ఎలా పోషిస్తాడు? అవ్వ తనను మోసం చేసింది!\n\nవాడి మొహంలో నిరాశ చూసి అవ్వ నవ్వి, “పిచ్చివాడా, నీచేత ఇంతకాలం పని చేయించుకుని మామూలు గాడిదను ఇచ్చి పంపుతానా? దాని రెండు చెవులూ పట్టి గట్టిగా లాగి చూడు ఏం జరుగుతుందో, నీకే తెలు స్తుంది!\" అన్నది.\n\nచెవులు పట్టి లాగగానే గాడిద, “హా-హీ! హా-హీ!” అని ఓండ్ర పెట్టసాగింది. అది అలా\nఓండ్ర పెట్టినప్పుడల్లా ముత్యాలూ, రత్నాలూ రాలాయి. వాటిని చూసి రాఘవులు పరమా నందభరితుడై, అవ్వకు నమస్కారం చేసి, ఆ గాడిదనే ఎక్కి తన స్వగ్రామానికి బయలు దేరాడు.\n\nవాడు ఒక ఊరు చేరేసరికి పొద్దుగూకింది. వాడు తిన్నగా పేదరాసి పెద్దమ్మ ఇంటికి వెళ్ళి, \"పెద్దమ్మా, పెద్దమ్మా, ఈ నాకు రాత్రికి భోజనం పెట్టు, ఇక్కడే పడుకుని రేపు తెల్ల వారగానే లేచి నా దారిన నేను పోతాను,\" అన్నాడు.\n\nపెద్దమ్మ కొడుకు, రాఘవులు గాడిదను తీసుకుపోయి, ఇంటి బయట కొబ్బరిచెట్టుకు కట్టేశాడు.\n\nరాఘవులు భోజనం చేసి పడుకోబోతుం డగా పేదరాసి పెద్దమ్మ, “నాయనా, నువ్వు మళ్ళీ చీకటితోనే బయలుదేరతావో ఏమో, నాకివ్వవలసిన వరహా ఇప్పుడే ఇచ్చేస్తావే మిటి?\" అన్నది.\n\n\"కొంచెం ఉండు, పెద్దమ్మా. ఇప్పుడే డబ్బు తెస్తాను,” అంటూ రాఘవులు బయటికి వెళ్ళి, తన గాడిద చెవులు పట్టి గట్టిగా లాగాడు. గాడిద “హా-హీ, హా-హీ!\" అని ముత్యాలూ, రత్నాలూ రాల్చింది.\n\nరాఘవులు ఇంటి లోపలికి వచ్చి పేదరాసి పెద్దమ్మకొక ముత్యం ఇచ్చి, “బీదదానివి ఉంచుకో!” అన్నాడు.\n\nజరిగినదంతా పెద్దమ్మ కొడుకు చూశాడు. రాఘవులు నిద్రపోయినాక వాడు లేచి వెళ్లి కొబ్బరిచెట్టుకు కట్టిన గాడిదను విప్పి దూరాన కనపడకుండా కట్టేసి మరొక గాడిదను తెచ్చి, కొబ్బరి చెట్టుకు కట్టేశాడు. తరవాత వాడు రాఘవులు బట్టలు తడివి, వాడు మూటగట్టు కున్న ముత్యాలనూ, రత్నాలనూ కూడా లాగే శాడు.\n\nరాఘవులు తెల్లవారుజామునే లేచి కొబ్బరి చెట్టుకు కట్టి ఉన్న గాడిదను ఎక్కి ఇంటికి వెళ్లిపోయాడు. వాడు తండ్రితో తాను సంపా దించిన గాడిద సంగతి చెప్పి, “దాని చెవులు గట్టిగా లాగిచూడు, నీకే తెలుస్తుంది!” అన్నాడు.\n\nరైతు తన కొడుకు చెప్పినట్టే చేశాడు. గాడిద “హా-హీ!” అన్నది, కాని ముత్యాలు\nరాల్చటానికి బదులు రైతును వెనక కాళ్ళతో మొహం పగిలేటట్టు తన్నింది.\n\n\"ఛీ, బుద్ధిలేని గాడిదా! నిన్ను ఎవరో బాగా టోపీ వేశారు! నా కళ్ళ ఎదట కనిపిం చకు!\" అని రాఘవులును తండ్రి గట్టిగా తిట్టాడు.\n\nఇంత మోసం ఎలా జరిగిపోయినదీ రాఘ వులుకు అంతు చిక్కలేదు. వాడు మళ్ళీ ఎక్క డైనా పని చేసుకోవటానికి బయలుదేరాడు. పోగాపోగా ఒక అడవి వచ్చింది. ఆ అడవిలో ఒక వడ్రంగి కొయ్య పలకలు చెక్కి వాటిని ఒక కట్టకట్టి తీసుకుపోతూ కనిపించాడు.\n\n\"తాతా, తాతా! పెద్దవాడివి, వాటిని నువ్వెక్కడ మోస్తావు? నాకియ్యి, మీ ఇంటి దాకా తెచ్చి నాదారిన నేను పోతా!\" అన్నాడు రాఘ\nవులు. వడ్రంగి రాఘవులు సమాచారమంతా విని తనకింద సంవత్సరం పాటు పనిచేస్తే తనకు తోచినది ఇస్తానన్నాడు. రాఘవులు సరేనని ఏడాదిపాటు వడ్రంగికి అన్నివిధాలా తోడ్పడ్డాడు. వాడువెళ్ళిపొయ్యేటప్పుడు వడ్రంగి ఒక కంచు పళ్లెం ఇస్తూ, “ఇది మామూలు కంచంకాదు. 'అన్నం పెట్టవే, కంచమా!' అని ఎవరన్నా అంటే చాలు పంచభక్ష్య పరమాన్నా లిస్తుంది,\" అన్నాడు.\n\nరాఘవులు ఆ కంచాన్ని తన ముందు పెట్టుకు కూచుని, \"అన్నం పెట్టవే కంచమా!” అన్నాడు. వెంటనే కంచం నిండా అన్నమూ, కూరలూ సిద్ధమయాయి. వాడు వాటినన్నిటినీ ఆరగించి, వడ్రంగికి నమస్కారంచేసి కంచం చంకపెట్టుకుని బయలుదేరాడు.\n\nవాడు వెనుకటిలాగే పేదరాసి పెద్దమ్మ ఉండే ఊరికి వచ్చేసరికి పొద్దు వాలింది. వాడు పేదరాసి పెద్దమ్మ ఇంటికి వెళ్ళి పెద్ద మ్మతో, “ఈ రాత్రికి ఇక్కడ పడుకుని రేపు తెల్లవారగానే నా దారిన పోతాను, పెద్దమ్మా!\" అన్నాడు.\n\n“భోజనమో, నాయనా?” అన్నది పేదరాసి పెద్దమ్మ.\n\n“నాదగ్గిర భోజనం పెట్టే కంచం ఉందిలే, పెద్దమ్మా,” అంటూ రాఘవులు తన కంచం తీసి, “అన్నం పెట్టవే కంచమా!\" అన్నాడు. దానిలోకి వచ్చిన భోజనం రాఘవులూ, పెద్దమ్మా, పెద్దమ్మ కొడుకూ తిన్న తరవాత కూడా ఇంకా చాలా మిగిలిపోయింది.\n\nపెద్దమ్మ కొడుకు ఒక రాత్రివేళ లేచి, రాఘవులు నిద్రపోతూండగా, అతని కంచం కాజేసి, దాని స్థానంలో అటువంటిదే మరొక కంచం పెట్టాడు. రాఘవులు దాన్ని తీసుకు పోయి తండ్రికి చూపి, \"ఈసారి నేనేం తెచ్చానో చూడు!\" అంటూ కంచం బయటికి తీసి, “అన్నం పెట్టవే, కంచమా!\" అన్నాడు. కాని, కంచం ఖాళీగానే ఉండిపోయింది. వాడు అన్నం పెట్టమని ఎన్నిసార్లు కేకలు పెట్టినా అది వినిపించుకోలేదు.\n\nమళ్ళీ రాఘవులు పని చూసుకోవటానికి బయలుదేరి వెళ్ళాడు. పోగా పోగా ఒక వాగు వచ్చింది. ఆ వాగు ఒడ్డున ఒక పెద్ద చెట్టు న్నది. ఒక వయసుమళ్ళిన వాడొకడు దానిని గొడ్డలితో కొట్టుతున్నాడు.\n\n\"ఎందుకా చెట్టును పడగొట్టుతున్నావు, పెద్దయ్యా?\" అన్నాడు రాఘవులు.\n\n\"వాగుకు వంతెన కోసం రా, బాబూ!\" అన్నాడు వయసుమళ్ళిన వాడు.\n\n\"ఆ గొడ్డలి ఇట్లా ఇయ్యి,” అని రాఘవులు బలంగా పది దెబ్బలు వేసి, చెట్టు వాగుకు అడ్డంగా పడేటట్టు కొట్టాడు.\n\nఆ మనిషి రాఘవులు చేతి నుంచి గొడ్డలి తీసుకుని, “మంచి సహాయం చేశావురా, బాబూ. నీకష్టానికి ప్రతిఫలం ఇంద!” అంటూ చెట్టుకొమ్మ ఒకటి రెండు నరుకులు నరికి చేతికర్ర లాగా తయారుచేసి ఇచ్చాడు చిన్నగా నవ్వుతూ.\n\nరాఘవులు మర్యాదకోసం ఆ కర్ర తీసు కుని ముందుకు సాగబోతుండగా ఆ వయసు మళ్ళినవాడు, “చూడరా, బాబూ, అది మామూలు కర్ర అనుకునేవ్. నువ్వు దానితో ఎవరిని కొట్టమంటే వాళ్ళను కొడుతుంది. అందుచేత అది నీకు అన్ని విధాలా ఉప యోగం!\" అన్నాడు.\n\nరాఘవులు ఈ మాటలకు ఆశ్చర్యపడి, “గాలిని కొట్టవే, కర్రా!” అన్నాడు. వెంటనే ఆ కర్ర వాడి చేతినుంచి దూసుకుపోయి గాలిని బాదసాగింది. రాఘవులు ఆ కర్రను మళ్ళీ చేతికి తీసుకున్నాడు. వాడు తాపీగా ఆలోచించేసరికి పేదరాసి పెద్దమ్మ ఇంట్లోనే తన గాడిదా, కంచమూ మార్పిడి జరిగి వుండా లని తట్టింది.\n\nవెంటనే వాడు కర్రను వెంట తీసుకుని పేదరాసి పెద్దమ్మ గ్రామం వెళ్ళాడు.\n\n“ఏం పెద్దమ్మా! బాగున్నావా?” అని అడి గాడు రాఘవులు.\n\n“నిన్నెప్పుడూ చూసినట్టు లేదే, నాయనా!\" అన్నది పేదరాసి పెద్దమ్మ.\n\n“అవును, మనం ఈ అబ్బాయినెప్పుడూ ! చూడలేదు,\" అన్నాడు' పెద్దమ్మ కొడుకు అమాయకంగా.\n\n“నా గాడిదనూ, కంచాన్నీ మీరు దొంగిలిం చారు. ఇప్పుడైనా జ్ఞాపకం వచ్చానా?” అన్నాడు రాఘవులు.\n\n\"మేము నీ సొత్తేమీ కాజెయ్య లేదు,” అన్నాడు పెద్దమ్మ కొడుకు.\n\n“వాణ్ణి తన్నవే, కర్రా!” అన్నాడు రాఘవులు. వెంటనే వాడి చేతి కర్ర గాలిలో ఎగురుతూ వచ్చి పెద్దమ్మకొడుకును గట్టిగా దేహశుద్ధి చేసింది.\n\n“క్షమించు, నాయనా! నేరక, బుద్ధి గడ్డి తిని నీ సొత్తు కాజేశాం! నీ వస్తువులు నువ్వు పట్టుకుపో! నా కొడుకును కాపాడు!\" అని పేదరాసి పెద్దమ్మ మొరపెట్టిన మీదట రాఘ వులు, “రావే, కర్రా!\" అన్నాడు.\n\nతరవాత రాఘవులు తన గాడిద మీద ఎక్కి, తన కంచాన్నీ, కర్రనూ వెంటబెట్టుకుని స్వగ్రామం చేరి రామిని పెళ్ళాడి ఏ లోటూ లేకుండా చాలాకాలం సుఖంగా జీవించాడు.",
            "book_page_end": 61
        },
        {
            "title": "మతిమరుపు",
            "book_page_start": 62,
            "pdf_page_start": 62,
            "pdf_page_end": 64,
            "author": "చిలకలూరి విజయలక్ష్మి",
            "genre": "సామాజిక కథ",
            "moral": "భార్యాభర్తల మధ్య కోపాల కంటే ప్రేమానురాగాలే ముఖ్యం, అర్థం చేసుకునే కాపురం శాంతియుతంగా ఉంటుంది. మతిమరుపు కూడా కొన్నిసార్లు ఉపకరిస్తుంది.",
            "keywords": [
                "మతిమరుపు",
                "కోపం",
                "ఆత్మహత్య",
                "ప్రేమానురాగాలు",
                "క్షమాపణ"
            ],
            "characters": [
                "వెంకటయ్య",
                "సీతమ్మ",
                "పరంధామయ్య",
                "అమ్మలక్కలు"
            ],
            "locations": [
                "రంగాపురం"
            ],
            "content": "రంగాపురంలో వుండే వెంకటయ్యకు కోప మెక్కువ. అయినదానికీ కానిదానికీ భార్య మీద పెద్దగా కేకలేస్తూండేవాడు. దీనికి తోడు ఆయన భార్య సీతమ్మ పెద్ద మతిమరుపు మనిషి. అందువల్ల, ఆయన కోపాన్ని అదుపు చేయడం ఎవరి వల్లా కానిపనిగా వుండేది.\n\nవెంకటయ్య, భార్యను గట్టిగా కోప్పడుతున్న ప్పుడు, ఇరుగుపొరుగులు చూసీ చూడనట్టు చూసి ముసిముసి నవ్వులు నవ్వుకునే వాళ్ళు. ఇది సీతమ్మకు భర్త కోప్పడి, తనను నానా తిట్లూ తిట్టేదానికంటే అవమానంగా వుండేది. అయితే, ఆమెకు భర్తకోపాన్ని తగ్గించే ఉపా యమేదీ తోచలేదు.\n\nఇలా వుండగా – ఒకసాయంత్రం వెంక టయ్య పొలం నుంచి తిరిగొస్తూనే సీతమ్మను, “పొద్దున పొలం వెళుతూ నీకు ఒకటికి రెండు సార్లు చెప్పెళ్ళాను, బట్టలుతికావా?\" అని అడిగాడు.\n\n“అయ్యో! నా మతిమరుపు మండా, మరిచే పోయాను,” అన్నది సీతమ్మ.\n\nఆ జవాబుతో వెంకటయ్య ఉగ్రుడైపోయి, “నీ కసలు మతే లేదు మండిపోవడానికి! నేను పెళ్ళికి బయలుదేరి వెళ్ళాలని చెప్పా గదా? పొద్దుననగా బట్టలు ఉతకమని చెప్పి పోతే, ఇదా నువ్వు చేసిన నిర్వాకం. ఈ మాసిన బట్టలతో వెళితే ఎవరైనా నా ముఖంకేసి చూస్తారా? అయినా, నిన్ను కట్టుకున్నందుకు అవమానాలు భరించాల్సిందే. అంతా నా కర్మ. నాపాలిటశనిలా దాపురించావు!\" అంటూ పెద్దగా అరవసాగాడు.\n\nఈ అరుపులు ఇరుగుపొరుగులు విని, వీధి గుమ్మంలోకి వచ్చి చిరునవ్వులు నవ్వు కుంటూ వెళ్ళిపోయారు. ఇదంతా సీతమ్మకు విపరీతమైన అవమానంగా తోచింది. ఆ అవ మాన భారంతో ఆమెకు తెలియకుండానే కళ్ళ వెంట జలజలా నీళ్ళుకారాయి.\n\nఅంత దుఃఖంలోనూ ఆమె, భర్తను శాంత పరచడానికి చాలా ప్రయత్నించింది. “ఏమండీ, పెళ్ళి రేపుగదా? ఇప్పుడు ఉతికి ఆరేస్తాను. రాత్రికి బాగా ఆరిపోతాయి. ఉదయానే కాస్త ముందుగా పెళ్ళికి బయలుదేరి వెళుదురు గాని,\" అని చెప్పింది.\n\nఅయినా వెంకటయ్య శాంతించక, “ఇక నువ్వు నాకేం చెప్పక్కర్లేదు. బట్టలు ఉతకక్క ర్లేదు. ఈ మాసిన బట్టలతోనే పెళ్ళికి వెళ్ళి అవమానపడివస్తాను. అప్పుడు నువ్వు సంతో షిద్దువుగాని,\" అంటూ అప్పుడే విసురుగా బయలుదేరి వెళ్ళాడు.\n\nవెంకటయ్య వెళ్ళిపోగానే, పొరుగింటి అమ్మలక్క లిద్దరు సీతమ్మ దగ్గరకు వచ్చి, “అయ్యో, సీతమ్మా! నీకెన్నెన్ని కష్టాలు. లోకం లోమరే ఆడమనిషయినా ఇన్నికష్టాలుపడుతూ బతికుండగలదా! నీ మొగుణ్ణి చూస్తూంటే దుర్వాసమునిలా వున్నాడు. ఇలాంటి కోపిష్ఠి మొగుడితో నువ్వెలా కాపరం చేయగలుగుతు న్నావు? మేమయితే ఈ పాటికి ఏనుయ్యో, గొయ్యో చూసుకునే వాళ్ళం,” అంటూ ఓదార్పు మాటలతో పాటు రెచ్చగొట్టే మాటలు కూడా చెప్పి వెళ్ళిపోయారు.\n\nఅమ్మలక్కలన్న మాటలు, నూటికి నూరు పాళ్ళూ నిజమేననిపించాయి సీతమ్మకు. ఇక భర్తతో వేగడం తనవల్ల కాదనుకున్నది. ఆత్మ హత్య చేసుకోవడం ఒక్కటే మార్గంలా తోచిం దామెకు. ఆ సంగతి భర్తకు ఒక ఉత్తరం\nరాసి, మంచం మీద పెట్టి ఇంటి నుంచి బయలుదేరింది.\n\nవెంకటయ్య ఆ మర్నాటి సాయంత్రం పెళ్ళి నుంచి తిరిగొచ్చాడు. ఇంట్లో భార్య రాసి పెట్టి పోయిన ఉత్తరం కనబడిందతడికి. దాన్ని చదివిన వెంకటయ్యకు ముచ్చెమటలు పోశాయి. పరుగులాంటి నడకతో ఊరంతా తిరిగాడు. ఎక్కడా భార్య తాలూకు శవం కన బడలేదు.\n\nచివరకు వెంకటయ్య భయంభయంగా, ఆమె పుట్టింటికెళ్ళాడు. వాకిట్లో సీతమ్మ తండ్రి పరంధామయ్య కూర్చుని వున్నాడు. వెంక టయ్య ఆయన చేతిలో భార్య రాసిన ఉత్తరం పెట్టి బావురుమన్నాడు.\n\nపరంధామయ్య ఉత్తరం సొంతం చదివి, వెంకటయ్యతో, “అల్లుడూ! నిన్న సాయంత్రం నువ్వు పెళ్ళికి వెళ్ళాక, సీత ఈ ఉత్తరం రాసి నట్టున్నది. అంటే, ఆ ఆత్మహత్యేదో అమ్మాయి నిన్న చేసుకుని వుండాలి. అయితే, ఇంట్లో అమ్మాయి సీతలాంటిదే మరొక అమ్మాయి తిరుగుతున్నది. ఈవిడెవరు? దాని ప్రేతం కాదుగదా?\" అన్నాడు.\n\nఅంతలో లోపలి గదిలోంచి సీతమ్మ బయ టికొచ్చి, తండ్రి చేతిలోని ఉత్తరాన్నీ, ఆ పక్కనే కూర్చుని వున్న భర్తనూ చూసి, ఏదో గుర్తొచ్చిన దానిలా తల గోక్కుంటూ, \"అయ్యో, నా మతిమరుపు మండా! ఆత్మహత్య చేసుకుం దామని ఇంట్లోంచి బయలుదేరి, ఇక్కడ పుట్టింట తిష్ఠవేశానేమిటి? కోపిష్ఠి మొగుడితో కాపరం ఇక నావల్ల కానేకాదు!\" అంటూ పెర ట్లోని బావికేసి పరిగెత్తింది.\n\nఆ వెంటనే వెంకటయ్య ఒక్క దూకున పోయి భార్యను పట్టుకుని, “ఆగు, సీతా ఆగు! నా కోపం నీ ప్రాణం తీయబోతే, నీ మతి మరుపు దాన్ని రక్షించింది. నా కోపం నీ\nప్రాణాన్ని తీసేటంతటి దుష్టశక్తి అని, నేనే నాడూ అనుకోలేదు. అలా అనుకుని వుంటే నేనెప్పుడో మారివుండే వాణ్ణి. ఇక ముందే నాడూ నీమీద కోపగించుకోను. ఈనాటి నుంచీ శాంతాన్ని అలవర్చుకునేందుకు ప్రయత్ని స్తాను. నన్ను క్షమించు!” అన్నాడు.\n\nసీతమ్మ, భర్త రెండుచేతులూ పట్టుకుని, “అంతమాటనకండి! నాలోనూకాస్త – కాస్తేం బోలెడంత మతిమరుపు జబ్బున్నది. నేను దాన్నినయం చేసుకునేందుకు ప్రయత్నిస్తాను,” అన్నది.\n\nఅంతా వింటున్న పరంధామయ్య, వాళ్ళ దగ్గరకు వచ్చి, “భార్యాభర్తలంటే ఇలా ఒక ర్నొకరు అర్థం చేసుకుంటూ కాపరం సాగిం చాలి. అప్పుడు కోపాలూ, మతిమరుపులూ వాటికవే సర్దుకుపోతాయి. ఇంకో ముఖ్యమైన సంగతి; భార్యాభర్తల మధ్య ప్రేమానురాగాలకు తప్ప క్షమాపణలకు ఏమాత్రం తావులేదు!” అన్నాడు.\n\nఆ మాటలకు వెంకటయ్యా, సీతమ్మా తలలు వంచుకుని చిన్నగా నవ్వుకున్నారు.",
            "book_page_end": 64
        },
        {
            "title": "ప్రకృతి వింతలు",
            "book_page_start": 65,
            "pdf_page_start": 65,
            "pdf_page_end": 65,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "ఎగిరే నక్కలు",
                "గబ్బిలాలు",
                "పుట్టగొడుగులు",
                "సూర్యుడి మరణం",
                "అణువిస్ఫోటం"
            ],
            "characters": [],
            "locations": [
                "మలేసియా అడవులు",
                "అంతరిక్షం"
            ],
            "content": "**ఎగిరే నక్కలా?**\n\nఎగిరే నక్కల గురించి ఎప్పుడయినా విన్నారా? అదెలా సాధ్యం అంటారా? నిజమే. ఇవి నక్కలు కావు; ఒకరకం గబ్బిలాలు. వీటి ముఖాలు మాత్రం నక్క ముఖాలు. కాబట్టి వీటికాపేరు వచ్చింది. మలేసియా అడవులలో ఇవి ఎక్కువగా నివసిస్తాయి. మెత్తటి పళ్ళ నుఇష్టపడి తింటాయి. ఇవి రెక్కలతో పళ్ళను తినడం చూడడా నికి చాలా వింతగా వుంటుంది. వీటి ఒక్కొక్క రెక్క నాలుగడుగుల పొడవు వుంటుంది. వీటి ప్రధాన ఆహారం పళ్ళేగనక వీటిని ఇళ్ళ ల్లోసులభంగా పెంచవచ్చు. అందుకు మొదట పెద్ద గూళ్ళు కావ లసి వస్తాయి. మచ్చిక చేసి పెంచడం వల్ల, పెరిగాక ఇవి ఇల్లు వదిలి పోవు. మిగతా గబ్బిలాలలాగే తల్లకిందులుగా వేళ్ళాడుతూ ఉంటాయి.\n\n**హానికరమైన పుట్టగొడుగులు!**\n\nదాదాపు ప్రతి మొక్కా ఎదగడానికి వెలుతురు కావాలి. కాని, పుట్టగొడుగులకు మాత్రం ఎలాంటి వెలుతురూ అవ సరం లేదు. వర్షాకాలంలో తెల్లవారగానే లేచి, పచ్చగా వున్న తోట మధ్య నడిచారంటే - నిన్న సాయంకాలం కనిపించని పుట్టగొడుగులు చాలా పుట్టుకొచ్చి ఉంటాయి. పిల్లలు వాటిని సరదాగా చేతిలోకి తీసుకుని చిదిమేస్తూ ఉంటారు. అయితే వీటిలో కొన్నిచాలా హానికరమైనవీ, విషపూరితమైనవీ ఉంటాయి. తాకగానే దురద పుడుతుంది. అనారోగ్యానికి గురిచేస్తాయి. ఏవి మంచివో, కావో అనుభవజ్ఞులకే తెలుస్తుంది. కాబట్టి, పిల్లలు వీటి పట్ల జాగ్రత్తగా ఉండడం అవసరం!\n\n**సూర్యుడి మరణం!**\n\nసూర్యగోళ కేంద్రంలో వున్న హైడ్రోజన్ లేకుండా పోయే రోజును ఊహించగలరా? అప్పుడు జరిగే అణువిస్ఫోటం కారణంగా మొదట సూర్యగోళం పెరిగి బ్రహ్మాండమైన ఎర్రటి గోళంగా తయారవుతుంది. దాంతో భూగోళం బూడిదయిపోతుంది. ఆ తరవాత సూర్యగోళం ఇప్పుడున్న దానికి నూరింతలు పెద్దదై అంతరిక్షంలో పొగ ఉంగరంలా మారిపోతుంది. అయినా, ఇదంతా ఎప్పుడు జరుగుతుందనుకున్నారు? కోట్లాది సంవత్సరాల తరవాత జరుగుతుందని విజ్ఞానవేత్తలు చెబుతు న్నారు!",
            "book_page_end": 65
        }
    ],
    "statistics": {
        "total_stories": 14,
        "author_counts": {
            "చందమామ బృందం": 7,
            "వసుంధర": 1,
            "లక్ష్మీగాయత్రి": 1,
            "రాఘవరాజు స్వర్ణలత": 1,
            "మల్లవరపు మనోహరరెడ్డి": 1,
            "మాచిరాజు కామేశ్వరరావు": 1,
            "జె. ఉదయనాగ శిరీష": 1,
            "చిలకలూరి విజయలక్ష్మి": 1
        },
        "genre_counts": {
            "వ్యాసం": 4,
            "వార్తలు": 1,
            "జానపద కథ": 3,
            "బేతాళ కథలు": 1,
            "నైతిక కథ": 2,
            "హాస్యం": 1,
            "పురాణం": 1,
            "సామాజిక కథ": 1
        }
    }
}