{
    "book_id": "చందమామ_1958_10",
    "stories": [
        {
            "title": "రాజద్రోహం: దేశద్రోహం",
            "book_page_start": 17,
            "pdf_page_start": 17,
            "pdf_page_end": 22,
            "author": "పి. సంజీవరావు",
            "genre": "సాంఘిక నాటకం",
            "moral": "రాజు, మంత్రులు, సామంతులు దేశక్షేమం కోసం పాటుపడాలి. ప్రజాక్షేమం కోరే రాజధర్మాన్ని విస్మరిస్తే, రాజద్రోహం దేశద్రోహంగా మారుతుంది.",
            "keywords": [
                "రాజద్రోహం",
                "దేశద్రోహం",
                "విజయాదిత్యుడు",
                "కుట్ర",
                "ప్రజాక్షేమం"
            ],
            "characters": [
                "విజయాదిత్యుడు",
                "మంత్రి",
                "సేనాపతి",
                "సామంతులు",
                "కుట్రదారులు"
            ],
            "locations": [
                "భూపాల దేశం",
                "అరణ్యం (కుటీరం)"
            ],
            "content": "ఒకప్పుడు భూపాల దేశానికి విజయా\nదిత్యుడు రాజయాడు. ఆయన సింహాసనా\nనికి వస్తూనే ప్రజాక్షేమం గురించి శ్రద్ధగా\nవిచారించాడు. తన దేశంలో గల\nశ్రీమంతులూ, సామంతులూ, బలవంతులూ\nనిరంకుశంగా ప్రజలను పీడించి దోచు\nకోవటం ఆయన గమనించాడు. ఈ గొప్ప\nవాళ్ల మూలంగా పొలాలు దున్నుకునే\nవారూ, పశువులను పోషించుకునేవారూ\nఎంతో అన్యాయానికి గురి అవుతున్నారు.\nఈ దురన్యాయాన్ని అరికట్టాలని నిశ్చ\nయించుకున్నవాడై విజయాదిత్య మహారాజు\nకొన్ని శాసనాలు చేశాడు. వాటి మూలంగా\nప్రజాసామాన్యానికి అనేక రక్షణలు\nఏర్పడ్డాయి, బలవంతులా, నిరంకుశులా\nఆట కట్టయింది.\nరాజుగారు చేసిన ఈపని రాజుగారి\nకొలువులో ఉండే పెద్దలలోనే కొందరికి\nనచ్చలేదు. అలాటివారిలో ఒక మంత్రీ,\nసేనాపతీకూడా ఉన్నారు. వీరు బహి\nరంగంగా రాజుగారికి ఎదురు చెప్పలేక\nరహస్యంగా కుట్ర ఆరంభించారు.\nకుట్రదార్ల సంఖ్య ఇరవైదాకా ఉన్నది.\nఅందరూ గొప్ప పదవులు గలవాళ్లే. వారి\nఅండ లేకపోతే రాజు ఒక్క క్షణంకూడా పరి\nపాలించలేడు. రాజుగారిని సింహాసనంపై\nఉంచటమూ, దించటమూ కూడా వారి\nచేతిలో ఉన్నాయి.\nమంత్రి, సేనాపతీ కుట్రదార్లకు నాయ\nకులు. మంత్రి రహస్యంగా ఒక్కొక్క\nకుట్రదారునే ఇంటికి పిలిచి, \" రాజు మన\nవర్గానికి ద్రోహం చెయ్యటంతో దేశానికే\nద్రోహం చేశాడు. సామాన్య ప్రజలకు కావలి\nసింది న్యాయం కాదు, మనవంటివాళ్ల\nఆదరం. శ్రమపడి సంపాదించినదానితో\nప్రజలు ఏనాడూ సుఖపడరు, తృప్తిపడరు.\nవాళ్లకి రాజు ఎంత న్యాయం చేసినా వారి\nదరిద్రం తీరదు. వాళ్లకు సంతోషం కలి\nగించేదల్లా మనవంటివాళ్ల ఆదరమే. మనం\nఅనుగ్రహించి చేతిలో ఒక మాడ పెడితే\nవాళ్ళు ఎంతో సంతోషిస్తారు. ఎందుకంటే\nమనం ఇచ్చేది వాళ్ళు శ్రమపడకుండా\nసంపాదించినది. మనం శ్రమపడకుండా\nడబ్బుతో తులతూగుతున్నాం గనకనే వాళ్లు\nమన అడుగులకు మడుగులొత్తుతారు.\nఇప్పుడు రాజుచేసిన పని ఏమిటి? ప్రజ\nలకూ, మనకూ కూడా నష్టం వచ్చేలాగా\nశాసనం చేశాడు. దీన్ని మనం సహించ\nరాదు !\" అని బోధించాడు.\nమంత్రి చెప్పిన మాటలతో మిగిలిన\nకుట్రదార్లంతా ఏకీభవించారు. అందరూ\nఒకచోట కూడి కర్తవ్యం నిర్ణయించవలసిన\nసమయం వచ్చింది.\n\" ఇది చాలా రహస్యంగా జరగవలసిన\nసమావేశం. మనం చేసే నిర్ణయం రాజుకు\nతెలిసేలోపుగా అమలు జరిగిపోవాలి.\nఅరణ్యం మధ్య నాకొక కుటీరం ఉన్నది.\nవేటకు వెళ్ళినప్పుడు నేను అందులో బస\nచేస్తాను. అందులో మనం సమావేశమై\nముందుక ర్తవ్యం ఏమిటో నిర్ణయించుదాం,”\nఅన్నాడొక సామంతు.\nఒకరోజు సాయంకాలం సూర్యాస్త\nమయం వేళకు కుట్రదార్లు ఆ కుటీరం\nవద్దకు ఎవరికి వారుగా వచ్చి కలుసుకోవ\nటానికి ఏర్పాటయింది. కుట్రదార్లు సమా\nవేశమయే సమయానికే తుఫానుకూడా\nఆరంభమయింది. అందుచేత ఆ అడవి\nమార్గంగా ఎవరన్నా వచ్చేభయంగాని, కుట్ర\nదార్ల చర్చలకు భంగం కలిగే భయంగాని\nలేకుండాపోయింది.\nఅందరూ కుటీరంలో చేరి తలుపు\nబిగించి చర్చలు ప్రారంభించారు.\n\" చర్చించటాని కేమున్నది? రాజును\nచంపేసి మన హక్కులను కాపాడేవాణ్ణి\nరాజుగా చెయ్యటమే మనక ర్తవ్యం,”\nఅన్నాడు సేనాపతి.\nమంత్రి రాజహత్యకు అభ్యంతరం\nచెప్పాడు. \" మనం రాజును పదభ్రష్టుణ్ణి\nచెయ్యటం వరకు నేను ఒప్పుకుంటాను.\nఆయనను చంపటం నాకు సమ్మతం కాదు.\nవ్యక్తిగా ఆయనతో మనకు తగాదా లేదు,”\nఅన్నాడు మంత్రి.\n” పదభ్రష్టుడైనా రాజు రాజే. రాజు\nఎంత అసమర్థుడైనా ప్రజలలో రాజభక్తి\nఉండనే ఉంటుంది. రాజు బతికి ఉండటం\nమనకు ఎప్పటికైనా ప్రమాదమే. అదీగాక\nఇరుగుపొరుగు రాజులు ఆయనను చేరదీసి\nసహాయం చెయ్యవచ్చు. శత్రు శేషం ఎన్నడూ\nఉంచరాదు,” అన్నాడు సేనాపతి.\nకొందరు కుట్రదార్లు సేనాపతినీ, మరి\nకొందరు మంత్రినీ బలపరిచారు. చివరకు\nసామంతు, \" వాదప్రతివాదాలు మన ఐక్య\nతకు భగం కలిగిస్తాయి. పాచికలు తీసి\nమంత్రీ సేనాపతీ పందెం వెయ్యాలని నేను\nసూచిస్తున్నాను. పందెంలో మంత్రి గెలిస్తే\nరాజు చావడు, సేనాపతి గెలిస్తే రాజు చచ్చి\nతీరుతాడు!” అన్నాడు.\nఈ సూచనను అందరూ ఆమోదించారు.\nమంత్రికి పాచికల ఆటంటే చాలా ఇష్టం.\nఆయన వెంట ఎప్పుడూ పాచికలుంటాయి.\nఆయన వాటిని తీసి గలబరించి పందెం\nవెయ్యబోతూండగా కుటీరం తలుపుమీద\nఎవరో గట్టిగా కొట్టి, \"తలుపు! తలుపు!”\nఅని కేకపెట్టారు.\nకుట్రదార్లు స్తంభించిపోయారు. తమ\nరహస్యం బయటపడి ఉండాలి. లేకపోతే\nఆ తుఫానులో అరణ్యం మధ్య వున్న\nకుటీరానికి, ఆ సమయానికి ఎవరు వస్తారు ?\nఎందుకు వస్తారు?\n\" వానకు తడిసి ముద్ద అయిపోయాను.\nనన్ను కాస్త లోపలికి రానివ్వండి,” అని\nబయటి మనిషి మళ్లీ అన్నాడు.\n\"తలుపు తెరవండి. ఇరవైమందిమి\nఉన్నాం! ఒక్క మనిషి మనని ఏం\nచేస్తాడు?” అని సేనాపతి అన్నాక ఎవరో\nవెళ్లి తలుపు తెరిచారు. మరుక్షణం విజయా\nదిత్య మహారాజు తడిసి ముద్దఅయిన బట్ట\nలతో వణుకుతూ లోపల ప్రవేశించి తలుపు\nగడియపెట్టాడు.\n\" పెద్దలంతా ఒకచోట చేరారే! జూదం\nఆడుతున్నట్టున్నారు. పెద్ద పందాలమీద\nఆడటం లేదుగద!” అన్నాడు రాజు\nఛలోక్తిగా. అందరి గుండెలూ గుబగుబ\nలాడాయి. ఒక్క సేనాపతిమాత్రం ధైర్యంగా,\n\" పెద్ద పందెమే, మహారాజా. మీ ప్రాణాలు\nపణంగా పెట్టి నేనూ, మంత్రి ఆడ\nబోతున్నాం!” అన్నాడు.\nరాజు ముఖంలో కోపంగాని, భయంగాని\nకనిపించలేదు.\n\"ఆ పందెం ఇప్పుడు చెల్లదు. మీ\nఅందరి ప్రాణాలూ నా చేతిలో ఉన్నాయి.\nఈ కుటీరం చుట్టూ సాయుధ భటు\nలున్నారు. రాజద్రోహం తలపెట్టిన మీలో\nఎవడో ఒకడు అనుచరద్రోహి ఉన్నాడు. మీ\nరహస్యం అదివరకే బయటపడిపోయింది.\nఅయినా మీరు పాచికలు ఆడటానికి నా\nఅభ్యంతరం లేదు. కాని నేను చెప్పిన\nవిధంగా ఆడండి. ఇద్దరిద్దరేసి చొప్పున\nపందెం వెయ్యండి. పందెంలో ఓడినవాణ్ణి\nగెలిచినవాడు చంపేటట్టు. అలా ఆడి మీ\nఇరవైమందిలో పదిమంది ప్రాణాలు\nదక్కించుకుంటారా? లేక ఆందరూ కలిసి\nకట్టుగా ప్రాణాలు పోగొట్టుకుంటారా? మీ\nయిష్టం!” అన్నాడు రాజు.\n\"మీరు చెప్పినట్టే చేస్తాం!\" అన్నా\nరందరూ. కుట్ర బయటపడిపోయిందని\nతెలియగానే బతికి బయటపడాలన్న ఆశ\nఅందరినీ పట్టుకుంది.\nమొదటగా మంత్రీ సేనాపతీ పందెం\nవేశారు. పందెంలో సేనాపతి ఓడిపోయాడు.\n\" నేను చావటానికి ఒప్పుకోను! చంపి\nమరీ చస్తాను!\" అంటూ సేనాపతి కత్తి\nదూశాడు. కాని మిగిలినవారంతా అతన్ని\nపట్టుకుని నిరాయుధుణ్ణి చేసి పెడరెక్కలు\nవిరిచి కట్టి ఒక పక్కగా నిలబెట్టారు.\nకొద్దిసేపట్లోనే అందరూ పాచికలతో\nపందాలు వేశారు. ఓడిపోయిన పదిమందినీ\nపెడరెక్కలు విరిచి కట్టి గోడవెంబడి నిల\nబెట్టారు. సేనాపతి చావు భయంతో వణికి\nపోతున్నాడు.\nమంత్రి రాజుతో, \"మహారాజా, నాకోరిక\nమన్నించి ఈ సేనాపతి బదులు నన్ను చావ\nనివ్వండి. ఇతనికి చావంటే చాలా భయంగా\nఉన్నది!” అన్నాడు.\nరాజు మంత్రికేసి చాలాసేపు చూసి,\n\" మీరంతా నాపట్ల ద్రోహం తలపెట్టినప్పటికీ\nమీలో ఇంకా ఔదార్యం ఉన్నది. ఇలాటి\nద్రోహం ఎందుకు తలపెట్టారు?” అని\nఅడిగాడు.\n\"దేశక్షేమం కోరి తలపెట్టాం. మీరు మా\nవర్గానికి అన్యాయం చేసి దేశానికి అన్యాయం\nచేశారు. మా క్షేమమే దేశక్షేమం!” అన్నాడు\nమంత్రి నిర్భయంగా.\n\"మీరు మూర్ఖులు. రాజక్షేమమే దేశ\nక్షేమం. రాజద్రోహం తలపెట్టి మీరు దేశ\nద్రోహం చేశారు. నేను చెప్పినట్టు మీలో\nఎవరో అనుచరద్రోహి ఉన్నాడు. మీరు చేసే\nకుట్ర ప్రజలకు తెలిసిపోయింది. కొందరు\nదుర్మార్గులు నా పతనం గ్రహించి, నాపైకి\nప్రజలను ఉసికొల్పారు. నా స్థానమూ, మీ\nస్థానమూకూడా ఆ దుర్మార్గులు తీసు\nకున్నారు. వారిచేత రెచ్చగొట్టబడిన ప్రజలు\nనగరానికి నిప్పు పెట్టారు. నగరపు వీధులలో\nరెండు కథలుగా చీలి ప్రజలు పొడుచు\nకుంటున్నారు. ఆ భీభత్సంలో నుంచి\nతప్పించుకుని నేను ప్రాణాలతో బయటపడి\nపారిపోయి ఇటుగా వచ్చాను. నావెంట\nసాయుధభటులు లేరు. నాకు మీరిక్కడ\nకుట్ర చేస్తున్న సంగతికూడా తెలియదు.\nనేనిక్కడికి రావటం కేవలం దైవికం. నన్ను\nమీరు చంపినా, ప్రాణాలతో వదిలినాకూడా\nమీరు నగరానికి వెళ్లి ప్రజలను మీవేపు\nతిప్పుకోలేరు. నేను నా దారిన పోతున్నాను!\"\nఅన్నాడు రాజు.\nరాజు యిలా అనేసరికి అందరూ భయ\nపడ్డారు. \"మహారాజా, ఆగండి! మనం\nనగరానికి తిరిగి వెళ్లి శాంతిని నెలకొల్పుదాం\nపదండి!” అన్నాడు మంత్రి.\n\" నేను రాను. ఇంతకాలానికి నాకొక\nపెద్ద బరువు దిగిపోయింది. మీరే వెళ్లి\nశాంతిని నెలకొల్పుకోండి. అది చేతకాక\nపోతే ప్రజల ఆగ్రహంలో భస్మమైపొండి!”\nఅన్నాడు రాజు.\nకుట్రదార్లందరూ రాజు కాళ్లపై పడి వెళ్ల\nవద్దని బతిమాలుకున్నారు. \"మహారాజా,\nమీరూ మేమూ కలిసి వెళ్లితేనేగాని ప్రజలు\nశాంతించరు ! దేశక్షేమంకోసమైనా మీరు\nమావెంట నగరానికి రండి!” అని మంత్రి\nప్రాధేయపడ్డాడు. రాజు సమ్మతించాడు.\nఆయన మంత్రినీ, సేనానాయకుణ్ణి, యితర\nవుద్యోగులనూ వెంటబెట్టుకుని, ఆ తుఫాను\nలోనే నగరానికి బయలుదేరాడు. దారిలో\nఎవరూ వారిని అటకాయించలేదు.\nరాజు ఈ విధంగా కుట్రదారులతో\nనగరం ప్రవేశించగానే ప్రజల ఉన్మాదం\nఒక్కసారిగా దిగిపోయింది. రాజుగారి పై\nకుట్రజరిగిన మాట అబద్ధమని తేలిపోయింది.\nతమను రెచ్చగొట్టిన నాయకులపై ప్రజలు\nపగ తీర్చుకున్నారు. తిరిగి భూపాలనగరంలో\nశాంతి ఏర్పడింది.\nమళ్లీ రాజుగారిపై కుట్రదార్లు ఎన్నడూ\nకుట్ర చెయ్యలేదు. ఆయన కుట్రదారులను\nదండించనూ లేదు. ఆయన చేసిన శాస\nనాలు అమలు జరగటంచేత పేదప్రజలు\nగొప్పవాళ్ల భయం పోగొట్టుకుని సుఖంగా\nజీవించారు.",
            "book_page_end": 22
        },
        {
            "title": "కంచుకోట (సీరియల్ -4)",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "చారిత్రక ధారావాహిక",
            "moral": "కుయుక్తులను ధైర్యంతో, వ్యూహంతో ఎదుర్కొని, ప్రజల మద్దతుతో శత్రువులను ఓడించాలి.",
            "keywords": [
                "సర్పకేతుడు",
                "చంద్రవర్మ",
                "సుబాహుడు",
                "వీరపురం",
                "కుయుక్తి"
            ],
            "characters": [
                "చంద్రవర్మ",
                "సుబాహుడు",
                "సర్పకేతుడు",
                "ధీరమల్లుడు",
                "సైనికులు"
            ],
            "locations": [
                "వీరపురం",
                "రాజప్రాసాదం",
                "మాహిష్మతీనగరం"
            ],
            "content": "[సుబాహుడు బిచ్చగాడులా నటించి సర్పకేతుడి సైనికుల బారిపడకుండా తప్పించు\nకున్నాడు. తరవాత అతను వీరపురం దోచుకో బయలుదేరినవారితో కలిసి వీరపురం\nచేరాడు. సర్పకేతుడి సైనికులు మాయోపాయం ప్రయోగించి. వీరపుర పట్టణ ద్వారాలు\nతెరుచుకుని, పట్టణంలో ప్రవేశించారు. రానున్న ప్రమాదాన్నిగురించి, తన యజమాని\nచంద్రవర్మతో చెప్పేందుకు, సుబాహుడు రాజప్రాసాదం కేసి పరిగెత్తసాగాడు. అది\nగమనించిన సర్పకేతుడి సైనికులు కొందరు అతడి వెంటబడ్డారు. తరవాత —]\nసుబాహుడు తను తాత్కాలికంగా ప్రమాదా\nన్నుంచి బయటపడినా, తనను వెన్నాడి\nకొందరు సైనికులు వస్తున్నట్టు, వాళ్ల అడు\nగుల చప్పుడునుబట్టి గుర్తించాడు. అగి\nవెనుదిరిగి చూచేందుక్కూడా అవకాశం\nలేదు. తను, ఎంత త్వరగా పరిగెత్తి\nరాజప్రాసాదంలో జొరబడగలుగుతానా\nఅన్నదానిమీదే అతడి మనస్సు కేంద్రీక\nరింపబడి వున్నది.\nవెనక కేకలూ, చప్పట్లూ మరింత దగ్గిర\nఅవుతున్నవి. అంతలో సుబాహుడు రాజ\nప్రాసాదం ముందున్న జలయంత్రంచాటుగా\nముందుకు పరిగెత్తి, ప్రాసాదద్వారం\nముందు కాపలావున్న భటులను వుద్దేశించి,\n\"నేను సుబాహుణ్ణి దారి యివ్వండి! నన్ను\nతరుముకువస్తున్నవాళ్లు సర్పకేతుడి సైని\nకులు. వాళ్లను అడ్డగించండి. మన భటుల\nకందరికీ హెచ్చరిక యివ్వండి,” అంటూ\nకాపలాభటులు దారి యివ్వగా చెంగున\nప్రాసాదంలో ప్రవేశించాడు.\nఈలోపల కాపలాభటులు కత్తులు దూసి,\nతమను సమీపిస్తున్న సర్పకేతుడి సైనికు\nలను ఎదుర్కొన్నారు\nసుబాహుడు, చంద్రవర్మ వుండే మేడ పై\nభాగానికి మెట్లమీదుగా పరిగెత్తుతూ ఎలు\nగెత్తి, \"యువరాజా, ఘోరప్రమాదం!\nసర్పకేతుడి సైనికులు పట్టణంలో జోర\nబడ్డారు,” అంటూ అరవసాగాడు.\nసుబాహుడి కేకలకు, నిదురిస్తున్న చంద్ర\nవర్మ వులిక్కిపడి లేచి హడావిడిగా పడక\nగదినుంచి బయటికి వచ్చాడు. ఆతడికి\nప్రాసాదం ముందు గల రాజమార్గంమీద\nపెద్ద కలకలం వినబడింది. అతడు ఆశ్చర్య\nపడుతూ మిద్దెమీదికి పరిగెత్తి పిట్టగోడ\nనానుకుని ఆ కలకలం వచ్చిన వైపుకు\nచూచేంతలో, సుబాహుడు రొప్పుతూ అక్క\nడికి వచ్చాడు.\n\" యువరాజా ! సర్పకేతుడి సైనికులు\nమోసంచేసి పట్టణ ద్వారాలు తెరుచుకుని\nలోపల ప్రవేశించారు. మన భటులను\nహెచ్చరించండి, శత్రుసైనికులు చాలామంది\nఈసరికే ప్రాసాద ప్రాంగణంలో ప్రవేశించి\nవుండవచ్చు,” అన్నాడు.\nచంద్రవర్మ ఒక్క తృటికాలం నిశ్చేష్టు\nడయ్యాడు. అంతలో రాజమార్గానికి యిరు\nవైపులా వున్న గృహాలనుంచి పెద్ద పెద్ద\nమంటలు లేచినై. గుర్రాల సకిలింపులూ,\nసైనికుల కేకలూ, గృహస్థుల ఆర్తనాదాలూ\nచూస్తూండగానే మిన్నుముట్టినై,\nచంద్రవర్మ, సుబాహుడికేసి తిరిగి,\n\"మా తండ్రిగారెక్కడ? ఆయన వెంట\nనువు యశోవర్ధనమహారాజుగారివద్దకు\nవెళ్లావు గదా ?” అని అడిగాడు.\nసుబాహుడు ఆ ప్రశ్న వింటూనే వెలవెల\nపోయాడు. అతడు ఎంత ప్రయత్నించినా\nనోటమాట రాలేదు. ఇప్పటి విపత్కర పరి\nస్థితుల్లో, సూర్యవర్మ దుర్మరణం సంగతి\nచెప్పటం ఏమీ మంచిది కాదని అతడికి\nమెరుపులా తోచింది. ముందు, ద్రోహబుద్ధితో\nపట్టణం ప్రవేశించిన సర్పకేతుడి అనుచరు\nలను సర్వనాశనం చేయాలి. ఆ తరవాత\nఅవకాశం కలగగానే అన్ని విషయాలూ\nసాకల్యంగా మాట్లాడుకోవచ్చును.\n\"యువరాజా! తమ తండ్రిగారు వీరపుర\nమార్గంలో వున్నారు. ప్రస్తుత కర్తవ్యం\nగురించి ఆలోచించండి. ఇప్పటికే సర్ప\nకేతుడి సైనికులు పట్టణానికి నిప్పంటించు\nతున్నారు. ఏ నిమిషంలో అయినా, వాళ్లు\nరాజప్రాసాదం ప్రవేశించవచ్చును,”\nఅన్నాడు సుబాహుడు, వచ్చే దుఃఖాన్ని\nఆపుకుంటూ.\nఅంతలో మిద్దెపైకి వచ్చే మెట్లమీద కల\nకలం బయలుదేరింది. వాళ్లు శత్రు సైనికులు\nకావచ్చన్న అనుమానం కలిగింది సుబాహు\nడికి. అతడు ఒక్క గంతులో చంద్రవర్మ\nపడకగదిలో జొరబడి, అక్కడ గోడకు\nవేలాడుతున్న కత్తులు రెండు తీసుకుని,\nబయటికి వచ్చి వాటిల్లో ఒకదానిని చంద్ర\nవర్మకు యిచ్చాడు.\nమెట్లమీదినుంచి, \" యువరాజా, యువ\nరాజా!\" అన్న కేకలు వినిపించినై. ఆ\nకంఠస్వరం గుర్తించిన చంద్రవర్మ, \"ఎవరు?\nసేనానీ!” అంటూ బదులు కేక వేశాడు.\nవీరపుర సేనాని ధీరమల్లుడు ఆ కేక\nవింటూనే సూటిగా చంద్రవర్మ వున్న చోటుకు\nపరిగెత్తుకు వచ్చాడు.\n\" యువరాజా ! ప్రమాదం ముంచుకు\nవస్తున్నది. యశోవర్ధన మహారాజు మన\nమీద ఎందుకు కత్తికట్టారో, నాకు తెలియటం\nలేదు. ఆయన పంపగా వచ్చిన సైనికులు\nపట్టణంమీద పడి, కనబడిన గృహానికల్లా\nనిప్పుపెడుతూ, దోచుకుంటున్నారు. కొందరు\nపట్టణప్రజలుకూడా, ఆ సైనికులతో కలి\nశారు,” అన్నాడు ధీరమల్లుడు.\nయశోవర్ధన మహారాజు పంపగా వచ్చిన\nసైనికులన్నమాట వింటూనే చంద్రవర్మ\nనిలువెల్లా వణికి, \" సేనానీ....” అని ఏమో\nచెప్పబోయేంతలో, సుబాహుడు అందుకుని,\n\"యువరాజా! ఆ సైనికులు యశోవర్ధన\nమహారాజు పంపగా వచ్చినవాళ్లు కాదు.\nమన పట్టణంలో ప్రవేశించేందుకూ, తర\nవాత మనలను మోసగించేందుకూ సర్ప\nకేతుడు పన్నిన కుయుక్తి అది. నేను మారు\nవేషంలో వాళ్లతోపాటు పట్టణంలో ప్రవే\nశించాను. పౌరదుస్తుల్లో వుండి, సైనికులకు\nసహాయం చేస్తున్నవాళ్లు మన పట్టణవాసులు\nకారు, వాళ్లంతా సంస్థాన ఎల్లల్లో వుండే\nపల్లెవాసులు. డబ్బుదొరుకుతుందని ఆశ\nచూపి, యిక్కడికితెచ్చారు,” అన్నాడు.\nఈ జవాబు వింటూనే సేనాని ధీర\nమల్లుడు నిశ్చేష్టుడయాడు. తరవాత అతడు\nచండ్రవర్మ కేసి తిరిగి, \" సుబాహుడు చెప్పేదే\nనిజంలా తోస్తున్నది. సర్పకేతుడు యిలాంటి\nకుటిల పద్ధతులు అవలంబించటంలో\nఅందెవేసిన చేయి. మాహిష్మతీనగరం\nవెళ్లిన మహారాజులకుకూడా అతడివల్ల\nఏదైనా అపాయం కలగవచ్చు,” అన్నాడు\nధీరమల్లుడు.\n\" ముందు మనం చిక్కుకున్న అపాయం\nసంగతి ఆలోచించండి, సేనానీ! మన\nభటులనందరినీ సమాయత్తపరిచి శత్రువు\nలను పట్టణంనుంచి బయటికి తరిమే\nమార్గం ఏదో యోచించండి,” అంటూ సుబా\nహుడు చంద్రవర్మకేసి చూశాడు.\nచంద్రవర్మ, సుబాహుడు చెప్పినదానికి\nఅవునన్నట్టుగా తల వూపి, \" సేనానీ, రాజ\nప్రాసాదరక్షణ సంగతేమిటి? దీని రక్షణకు\nఎలాంటి ఏర్పాటులు చేశావు?\" అని\nఅడిగాడు ఆదుర్దాగా.\n\"యశోవర్ధన మహారాజుకూ, జై అంటూ\nకొందరు సాయుధులు కావలివాళ్లను తప్పు\nకుని భవనప్రాంగణంలో ప్రవేశించారు.\nకాని, ఆ వెంటనే మన భటులు వాళ్లను\nఎదుర్కుని హతమార్చటం జరిగింది. ఆ\nవచ్చినవాళ్లు సర్పకేతుడి సైనికులని మన\nవాళ్లకు ముందుగానే సుబాహుడు హెచ్చరిక\nయివ్వటం చాలా లాభించింది,” అన్నాడు\nధీరమల్లుడు.\n\" అయితే, మన భటులనందరినీ\nఆయత్తపరుచు. కొద్దిమంది భటులను\nయిక్కడ కాపలావుంచితే సరిపోతుంది.\nతక్కినవారితో పట్టణం ప్రవేశించి,\nసర్పకేతుడి సైనికులను వేటాడదాం,”\nఅన్నాడు చంద్రవర్మ.\n\"భటులందరూ ఆయత్తపరచబడ్డారు,\nయువరాజా ! యశోవర్ధన మహారాజు పేర\nకొట్టే జేజేలు నన్ను కలవరపరిచినై\nఅందుకే మీదగ్గిరకు వచ్చాను,” అన్నాడు\nధీరమల్లుడు.\nఆ సరికి పట్టణంలో అనేకచోట్ల పెద్ద\nపెద్ద మంటలు లేచినై. ఒక్క రాజమార్గం\nవైపునుంచే కాక, అన్ని వైపులనుంచీ కేకలూ,\nఆర్తనాదాలు వినబడుతున్నవి. చంద్రవర్మ\nమిద్దెపైనుంచి కాలిపోతున్న పట్టణంకేసి\nఓసారి సాలోచనగా చూసి పెద్దగా నిట్టూ\nరుస్తూ, మెట్లు దిగి భవనంముందుకు వచ్చే\nశాడు. అక్కడ ఆయుధధారులైన భటులు-\nనాలుగైదు వందలమంది సోలుపులుగా నిల\nబడి వున్నారు. వారి పక్కనే అశ్వారూఢు\nలైన కొందరు రౌతులు పెద్ద పెద్ద యీటెలు\nచేబూని సర్వసన్నద్ధంగా వున్నారు.\nచంద్రవర్మ ఓ యాభైమంది భటులనూ,\nపదిమంది అశ్వికులనూ రాజప్రాసాదరక్ష\nణకు నియోగించి, మిగతావారిని రెండు\nసమభాగాలుగా విభజించి, ఒక భాగాన్ని\nసేనాని ధీరమల్లుడికి ఒప్పచెపుతూ, \" సేనానీ,\nనేను కోటద్వారాలు దాటి రాజమార్గం\nమీదికి వెళ్ళగానే తూర్పుదిక్కుకు తిరుగు\nతాను. నువ్వు నీ భటులతో పడమటి\nదిక్కుకు వెళ్ళటం మంచిది. ఇద్దరం ఆ\nవిధంగా శత్రుసైన్యాన్ని ఛేదించుకుంటూ,\nఅర్ధచంద్రాకారంగా తిరిగి ఉత్తరద్వారాన్ని\nచేరుకుందాం. ఒక వేళ... దైవనిర్ణయం\nమరోవిధంగా వుంటే, అప్పటి పరిస్థితులకు\nఅనుగుణంగా వుండే నిర్ణయాలు ఎవరికి\nవారంగా చేసుకోవటం తప్ప మరోమార్గం\nలేదు,” అన్నాడు.\n\"చిత్తం, యువరాజా! మీరుమాత్రం\nఅనవసర ప్రమాదాలకు లోనుకాకండి.\nఈ చీకటిమాటున శత్రువుల బలం తెలియ\nటంలేదు,” అన్నాడు ధీరమల్లుడు.\nప్రాసాదప్రాంగణం దాటి పట్టణంలోకి ప్రవే\nశించినై అప్పటికి తూర్పుదిక్కు తెలతెల\nవారుతున్నది. సాయుధుడై గుర్రంమీద\nవున్న సుబాహుడు, చంద్రవర్మకు ఆ దాపు\nలనే తగలబడుతున్న గృహాలను చూపిస్తూ,\n\"యువరాజా ! సర్పకేతుడు తన కుటిల\nయత్నంలో కొంతవరకు విజయం సాధిం\nచాడు. అతడి పక్షాన పట్టణంలో ప్రవే\nశించినవారిలో సుశిక్షితులైన సైనికులు\nబహు కొద్దిమంది, ఎక్కువ భాగం దోపిడీ\nకోసం వచ్చిన పల్లెవాసులు. మనం నిర్దయగా\nవాళ్ళల్లో కొందరినైనా హతమార్చగలిగితే,\nతతిమ్మావాళ్ళు ప్రాణాలు అరచేతబట్టుకుని\nనగరం వదిలి పారిపోతారు. అలా చేద్దా\nమంటారా?” అన్నాడు.\nచంద్రవర్మకు యీ ఆలోచన బాగానే\nవున్నట్టు తోచింది. అతడు తన వెంటవున్న\nఆశ్వికులను హెచ్చరించి, పెద్దగా జైజై\nనినాదాలు చేస్తూ, కాగడాలు పట్టుకుని\nయిటూ అటూ పరిగెత్తుతున్న దోపిడీదారుల\nమీదికి వురికాడు. మరుక్షణంలో అశ్వికుల\nచేత గల ఈటెలు దోపిడీదార్ల వెన్నుల్లోనూ,\nగుండెల్లోనూ బలంగా గుచ్చుకున్నై.\nవెంటనే రెండుసైన్య విభాగాలూ, వెంటనే, ' సూర్యవర్మ సైనికులు, సూర్య\nవర్మ సైనికులు!' అంటూ ఆ ప్రాంతమంతా\nగగ్గోలు బయలుదేరింది. మరుక్షణమే రాజ\nమార్గంప్రక్కల అటూయిటూ వున్న సందు\nగొందులనుంచి, ' సూర్యవర్మ సైనికులా?\nఎక్కడ? ఎక్కడ?' అన్న కేకలతోపాటు\nపరిగెత్తివస్తున్న గుర్రాల గిట్టల చప్పుడు\nకూడా వినబడింది.\nశత్రుసైనికులను హతమార్చేందుకు\nచంద్రవర్మకు అది మంచి అదనుగా కన\nబడింది. అతడు తన భటులలో సగం\nమందిని, శత్రుసైనికులు వస్తున్న గొందికి\nఅటువైపుగా నిలబెట్టి, తక్కిన సగంమండితో\nరెండవవైపున నిలబడ్డాడు. రాజమార్గం\nచేరేందుకు ముందువెనుకలు చూడకుండా\nవస్తున్న శత్రు ఆశ్వికులను, వచ్చినవారిని\nవచ్చినట్టు యిరువైపులనుంచీ ఎదుర్కొని\nతెగటార్చాలని చంద్రవర్మ వ్యూహం.\nఅతడి వ్యూహం పారింది. మితిమీరిన\nవిజయోత్సాహంలో సర్పకేతుడి సైనికులు\nరాజమార్గంమీద ఏమున్నదో చూసుకో\nకుండా, గొందిలోనుంచి వేగంగా రాజ\nమార్గం చేరేందుకు ప్రయత్నించారు. ఇరు\nవైపులా సర్వసన్నద్ధంగా వున్న చంద్రవర్మ\nభటులు వచ్చినవారిని వచ్చినట్టు తమ\nఈటెలతో పొడవసాగారు. అక్కడ జరుగు\nతున్న భీభత్సాన్ని గుర్తించి, వెనుదిరిగి\nపారిపోయే లోపలే, శత్రువులలో ఎక్కువ\nభాగం చంద్రవర్మ భటులచేత నిర్దయగా\nహతమార్చబడ్డారు.\nఈ విజయంతో చంద్రవర్మ భటులలో\nఎక్కడ లేని ఆత్మవిశ్వాసం కలిగింది. వాళ్లు\nఒక్కుమ్మ డి గా, ' సూర్యవర్మ మహా\nరాజుకూ, జై' అంటూ రాజమార్గంమీద\nకనబడిన ప్రతి శత్రుసైనికుణ్ణి, బంది\nపోటునూ వెంటాడి తమ ఈటెలతో, కత్తు\nలతో పొడవసాగారు. పట్టణప్రజలుకూడా,\nతమ యువరాజు భటులతో రావటం\nగుర్తించి, దొరికిన ఆయుధమల్లా చేబూని,\nశత్రువులమీద విరుచుకుబడ్డారు.\nకొద్దిసేపట్లో చంద్రవర్మ ఎదురుపడిన\nశత్రువుల నెల్లా హతమారుస్తూ ఉత్తరద్వారం\nసమీపించాడు. పడమటివైపుగా శత్రు సంహా\nరానికి బయలుదేరిన సేనాని ధీరమల్లుడు\nకూడా అల్లంత దూరంలో కనిపించాడు.\nకానీ, అతని వెనుకభాగాన పెద్ద ఆశ్విక\nదళం ఒకటి కదులుతూండటం చంద్రవర్మ\nకంటబడింది.\nచూస్తూండగానే ధీరమల్లుడు తన ఆశ్వి\nకులతో చంద్రవర్మను సమీపించి, \" యువ\nరాజా! మనం వెంటనే రాజప్రాసాదదుర్గం\nచేరటం మంచిది. సర్పకేతుడు స్వయంగా\nమరికొంత సైన్యంతో పట్టణం ప్రవేశించాడు.\nఅసంఖ్యాకులైన ఆ శత్రుసైనికులతో స్వల్ప\nసంఖ్యలో వున్న మనం ముఖాముఖిని\nతలపడటం ఆత్మహత్యతో సమానమవు\nతుంది ! దుర్గరక్షణల ఆసరాతో పోరాడదాం.\nఈ లోపల సరిహద్దులలోవున్న మనసైన్యం\nసహాయంరావచ్చు,” అన్నాడు.\nసర్పకేతుడు మరికొంత సైన్యంతో పట్టణం\nప్రవేశించాడనే వార్త చంద్రవర్మకు పిడుగు\nపాటులా తోచింది. దీని అర్థం, అతడు\nమాయోపాయాన్ని పరిత్యజించి, ప్రత్యక్షంగా\nదండోపాయానికి పూనుకున్నాడన్నమాట !\nచంద్రవర్మ తన అశ్వాన్ని గిరుక్కున\nవెనక్కు తిప్పాడు. సుబాహుడూ, ధీర\nమల్లుడూ, తమ తమ గుర్రాలను అతడికి\nయిరువైపులా నడిపారు. భటులు వెంటరా\nఅందరూ అతివేగంగా ప్రాసాదంకేసి బయలు\nదేరారు. దారిలో ఎక్కడా వారిని శత్రువులు\nఎదుర్కోలేదు. కాని, వారందరూ ప్రాసాద\nప్రాంతాన్ని సమీపించేసరికి, దాని ముఖ\nద్వారంముందు శత్రుపదాతి సైనికులూ,\nఆశ్వికులూ కనిపించారు. వాళ్లందరూ ద్వారా\nలను బద్దలుకొట్టేందుకు ప్రయత్నిస్తున్నారు.\nఅదిచూచి చంద్రవర్మ భీకరంగా గర్జిస్తూ\nతన భటులతో ఒక్కుమ్మడిగా వాళ్లమీద\nవిరుచుకుపడ్డాడు. – (ఇంకా వుంది)",
            "book_page_end": 30
        },
        {
            "title": "భర్తనుగెలిచిన భార్య",
            "book_page_start": 31,
            "pdf_page_start": 31,
            "pdf_page_end": 40,
            "author": "ఆర్. కోదండరామయ్య",
            "genre": "నాటక కథ (షేక్స్‌పియర్)",
            "moral": "ప్రేమ గొప్పదనాన్ని నిరూపించుకోవడానికి ఎంత కష్టమైనా భరించాలి. పట్టుదల, తెలివితేటలతో భర్త ప్రేమను తిరిగి పొందవచ్చు.",
            "keywords": [
                "మాలిని",
                "జయంతుడు",
                "ప్రేమ",
                "వైద్యం",
                "ఉంగరం"
            ],
            "characters": [
                "మాలిని",
                "జయంతుడు",
                "లక్ష్మీదేవి",
                "కోసలదేశపు రాజు",
                "శశిభూషణుడు",
                "విమలాదేవి",
                "నీలవేణి"
            ],
            "locations": [
                "కోసల దేశం",
                "కాశీ నగరం",
                "ప్రయాగ"
            ],
            "content": "కోసలదేశపు రాజు కింద ఉండిన సామంతు\nలలో వీరసేనుడు ఒకడు. ఆయన వృద్ధుడై\nచనిపోయేనాటికి ఆయనకు జయంతుడని\nఈడు వచ్చిన కుమారు డొకడున్నాడు.\nజయంతుడితోబాటు మాలిని అనే ఒక\nపిల్లనుకూడా ఆయన చేరదీసి పెంచాడు.\nఈ మాలిని ఒక వైద్యుడి కుమార్తె. ఆమె\nతండ్రి మూలికా వైద్యంలో చాలా ప్రతి\nభావంతుడు, కొన్ని అమోఘమైన ఔషధా\nలను తయారుచేశాడు. ఆయన చనిపోయే\nటప్పుడు ఆ ఔషధాలను మాలినికి ఇచ్చి,\nవాటిని ఏయే వ్యాధులకు వాడాలో వివరంగా\nచెప్పాడు. తండ్రి పోయాక దిక్కులేని\nస్థితిలో ఉన్న మాలినిని వీరసేనుడూ,\nఆయన భార్య లక్ష్మీదేవీ చేరదీసి తమ బిడ్డ\nలాగే పెంచారు.\nమాలిని చాలా బుద్ధిమంతురాలు, మిత\nభాషిణి, ఎంతో అణకువ గలది. సామంతు\nఇంట తనకు ఎంత చనువున్నప్పటికీ ఆమె\nతనకూ, వారికీ ఉండే తారతమ్యం మరిచి\nఎరగదు. అందుకనే, ఆమె చిన్నతనం\nనుంచీ జయంతుణ్ణి ప్రేమించికూడా తన\nప్రేమను తనలోనే దాచుకున్నది. \"నక్క\nఎక్కడ, నాకలోక మెక్కడ? జయంతుడు\nఏ సామంతుల పిల్లనో, మళ్లీ మాట్లాడితే ఏ\nమహారాజుల పిల్లనో పెళ్లాడతాడు. నావంటి\nదిక్కులేని పక్షిని పెళ్లాడే కర్మ అతనికేం\nపట్టింది?” అనుకున్నది.\nఆమె రోజూ కనిపించే మనిషి 'కావటం\nచేతనూ, ఆమెలో దర్పం కొంచెంకూడా\nలేకపోవటంచేతనూ, తనను ఆకర్షించటానికి\nఆమె ఏ ప్రయత్నమూ చేయకపోవటం\nచేతనూ జయంతుడు ఆమెను గురించి\nఎన్నడూ ఆలోచించనుకూడా లేదు.\nవీరసేనుడు పోయాక కోసలరాజు\nజయంతుడికి కబురు పంపాడు. రాజుగారి\nతరఫున శశిభూషణుడనే ఆయన వచ్చి\nజయంతుడి తల్లి అయిన లక్ష్మీదేవితో,\n\" అమ్మా, రాజుగారి కొలువులో నీ భర్త\nఆక్రమిస్తూ ఉండిన స్థానం ఇప్పుడు\nజయంతుడిది. రాజుగారి ఆహ్వానం ఆజ్ఞతో\nసమానం. ప్రస్తుతం రాజుగారు వ్యాధిగ్రస్తులై\nఉన్నారు. అది నయమయే వ్యాధి కాదని\nరాజవైద్యులు తేల్చేశారు. అందుచేత\nఆలస్యం చేయక మీ జయంతుణ్ణి నావెంట\nపంపెయ్యండి!” అన్నాడు.\n\" అయ్యో, పాపం! ఈ సమయంలో\nమాలిని తండ్రే జీవించిఉంటే ఆ వ్యాధి\nకుదుర్చును. ఆయన సాక్షాత్తూ ధన్వంతరే!\"\nఅన్నది లక్ష్మీదేవి. ఈ సంభాషణ అంతా\nవింటున్న మాలిని కంట తడిపెట్టుకున్నది.\nఆమె తన తండ్రిని తలుచుకుని దుఃఖి\nస్తున్నది కాబోలునని లక్ష్మీదేవి అనుకున్నది.\nకాని మాలిని దుఃఖించిన కారణం జయం\nతుడు యిల్లువదిలి రాజుగారి కొలువుకు\nవెళ్లిపోతున్నాడని.\nజయంతుడు వెళ్లిపోయిన చాలా రోజు\nలకు కూడా మాలిని అస్తమానం కళ్లు\nతుడుచుకుంటూ ఉండటం చూసి లక్ష్మీ\nదేవికి అనుమానం కలిగింది.\nకొద్దిరోజులు గడిచాక మాలిని లక్ష్మీ\nదేవితో, \"మా నాన్న నాకు తన దివ్యౌషధా\nలన్నీ ఇచ్చాడు. వాటిని నేను వాడగలను.\nఅందుచేత నేను కోసలనగరానికి వెళ్లి రాజు\nగారి వ్యాధికి చికిత్స చేద్దామనుకుంటు\nన్నాను,” అన్నది.\nలక్ష్మీదేవి నవ్వి, \"నీవు కోసలనగరం\nవెళ్లేది రాజుగారి చికిత్సకోసమా, జయం\nతుణ్ణి మళ్ళీ చూడటానికా?” అని అడిగింది.\nతరిచి అడిగినమీదట మాలిని తనకు జయం\nతుడిపై ప్రేమ ఉన్నట్టు ఒప్పుకున్నది.\n\" కాని అతనికి భార్యను కావాలన్న దురాశ\nనాకు లేదు. మీరు సామంతులు, నేను\nమిమ్మల్ని ఆశ్రయించి బతుకుతున్న అనా\nధను. రాజుగారికి చికిత్సచేయటానికే నేను\nబయలుదేరుతున్నాను !” అన్నదామె.\nలక్ష్మీదేవి మాలిని ప్రయాణానికి సమ్మ\nతించి, ఆమెవెంట కొందరు నౌకర్లను తోడు\nపంపింది. మాలిని త్వరలోనే రాజధాని\nచేరుకుని, రాజుగారి దర్శనం చేసుకుని,\nతాను వచ్చిన పని చెప్పింది.\nతన వ్యాధికి ఈ అర్భకురాలు చికిత్స\nచేస్తుందని రాజుగారు కొంచెంకూడా నమ్మ\nలేదు. రాజవైద్యులు నయంకాదని రూఢిగా\nచెప్పిన వ్యాధికి మందు ఎలా ఉంటుంది?\n\"నీవిచ్చే ఔషధం తీసుకుంటాను. కాని\nఅది వికటించిందో నీ తల తీయిస్తాను. దైవ\nకృపవల్ల నా వ్యాధి నయమయే పక్షంలో\nనా కొలువులో ఉన్నవారిలో నీవు కోరిన\nవాడికి నిన్నిచ్చి వివాహం చేస్తాను. నేను\nనిర్ణయించిన భార్యలను పెళ్ళాడటం నా\nసామంతుల విధి. ఈ నిబంధన నీకు సమ్మత\nమయే పక్షంలో నీవు నాకు వైద్యం చేయ\nవచ్చు,” అన్నాడు రాజు.\nదీనికి ఒడబడి మాలిని రాజుగారికి వైద్యం\nచేసింది. రెండు రోజులలో రాజుగారి వ్యాధి\nనివారణ అయిపోయింది. రాజుగారి ఆనం\nదానికి మేరలేదు. ఆయన మూడవనాడు\nమాలినిని తనవెంట సభకు తీసుకుపోయి,\n\" ఈ సభలో ఉన్నవారంతా నా కొలువు\nచేసేవారే. వీరిలో నీకు కావలిసిన భర్త\nఎవరో కోరుకో!” అన్నాడు.\nమాలిని సభ అంతటా కలయచూసింది.\nఆమెకు ఒక చోట జయంతుడు కనిపించాడు.\nరాజుగారికి అతన్ని చూపి మాలిని, \" ఈయ\nనను పెళ్ళాడతాను, అనుగ్రహించండి !”\nఅన్నది వినయంగా.\nరాజుగారు జయంతుణ్ణి పిలిచి, \"నీ వీ\nమెను పెళ్ళాడు!\" అన్నాడు.\nఈ మాట వినగానే జయంతుడికి మండి\nపోయింది. \" ఇది మా పంచ బతుకుతూ,\nమమ్మల్ని కనిపెట్టుకునిఉన్న మనిషి.\nదీనిని నేనెలా పెళ్ళాడతాను?” అన్నాడు.\nమాలిని అవమానంతో తల వంచుకునీ,\n\" మహారాజా, తమ వ్యాధి నయమయింది,\nఅంతే చాలు!” అన్నది.\nఆమె వదిలిపెట్టినా రాజు వదిలిపెట్ట\nలేదు. మాలినికి ఇచ్చిన మాట చెల్లించటం\nమాట అటుంచి, తన కొలువులో ఉండేవాడు\nతన ఆజ్ఞకు ఎదురుచెప్పటం ఆయన\nసహించలేకపోయాడు, జయంతుడు మాలి\nనిని పెళ్ళాడితీరాలని ఆయన పట్టుపట్టాడు.\nఇద్దరికీ ఆరోజే పెళ్ళి అయింది..\nజయంతుణ్ణి మాలినికి భర్తగా చేసే శక్తి\nరాజుకున్నదిగాని, అతను మాలినిని\nప్రేమించేటట్టు చేసేశక్తి లేదు. పెళ్లి పూర్తి\nకాగానే జయంతుడు తన భార్యతో, “ఇల్లలక\nగానే పండగ కాలేదు. నన్ను బలాత్కారంగా\nపెళ్ళాడావేగాని నేను నిన్ను ఏలదలచలేదు.\nనీవు వెంటనే బయలుదేరి మాఅమ్మవద్దకు\nవెళ్లిపో!” అన్నాడు.\n\" నేను మీ దాసిని. నా అదృష్టం ఎలా\nఉంటే అలా జరుగుతుంది,” అన్నది\nమాలిని. ఆమె వెళ్లిన పని పూర్తిగా నెర\nవేరింది, రాజుగారి వ్యాధి నయమయింది,\nతాను ప్రేమించిన జయంతుణ్ణి పెళ్లాడింది;\nఅయినా ఆమె లక్ష్మీదేవి వద్దకు పుట్టెడు\nవిచారంతో తిరిగి వచ్చింది. ఆమె వెనకనే\nజయంతుడి వద్దనుంచి ఆమెకొక సందేశం\nకూడా వచ్చింది. అందులో అతను, \"నా\nచేతి ఉంగరం నీ చేతికి వచ్చిననాడే నన్ను\nభర్త అని పిలు. అయితే అలాటి రోజు ఎన్న\nటికీ రాదని గుర్తుంచుకో!” అని రాశాడు.\nఈ వాక్యం చదివి మాలిని కుంగిపోయింది.\nలక్ష్మీదేవి మటుకు తన కోడలిని ఎంతో\nఆదరంతో చూసింది. తన కొడుకు ఆమె\nపట్ల అంత కఠినంగా ప్రవర్తించటం ఆమెకు\nబాధ కలిగించింది. మాలినిని సమదా\nయించటానికి ఆమె చేతనైనదంతా చేసింది.\nజయంతుడు మాలినికి రాసిన ఉత్తరంలో\nతాను కోసలదేశం విడిచి పోతున్నాననీ, ఆ\nదేశంలో తనకు భార్య అన్నది లేకుండా\nపోయేదాకా తిరిగి రాననీకూడా రాశాడు.\nఆ రాత్రి మాలిని తన అత్తగారైన లక్ష్మీదేవికి\nఈ విధంగా ఉత్తరం రాసి పెట్టింది: “భర్తను\nదేశాంతరాలకు తరిమేసి మహాపాతకం అంట\nగట్టుకున్నాను. ఈ పాపం పరిహారం\nకావటానికై నేను తీర్థయాత్రలు చేయ\nబోతున్నాను. ఇష్టంలేని భార్య వదిలి\nపోయిందని మీ కుమారుడికి వర్తమానం\nపంపండి.”\nఆ తరవాత మాలిని ఎవరితోనూ చెప్ప\nకుండా బయలుదేరి తీర్థయాత్రలు చేయ\nటానికి వెళ్లిపోయింది.\nఈలోపల జయంతుడు కోసలదేశం\nవదిలిపెట్టి కాశీరాజ్యానికి వెళ్లి కాశీరాజు\nవద్ద కొలువు కుదిరాడు. అతను చేరిన కొద్ది\nరోజులకే యుద్ధం ఒకటి తటస్థించింది. ఆ\nయుద్ధంలో జయంతుడు చాలా పరాక్రమం\nచూపి మంచి కీర్తి గడించాడు. అతను\nఅక్కడ ఉండగానే తల్లివద్దనుంచి వర్త\nమానం వచ్చింది, మాలిని ఇల్లు విడిచి వెళ్లి\nపోయినట్టు తెలిసింది.\nజయంతుడు చాలా సంతోషించి స్వదే\nశానికి తిరిగిపోయే ప్రయత్నంలోపడ్డాడు.\nఇంతలో మాలిని కాశీనగరం చేరు\nకున్నది. ఆమెకు విమలాదేవి అనే ఆవిడ\nబస ఇచ్చింది. విమలాదేవి భర్త బతికి\nఉండగా గొప్ప సంపన్నుడు, గొప్ప వంశానికి\nచెందినవాడు. అయితే ఆయన పోయాక\nవిమలాదేవి, ఆమె కుమార్తె నీలవేణి అనే\nపిల్లా ఆధారం లేనివారయారు. అందుచేత\nవిమలాదేవి కాశీనగరం వచ్చే ధనికులైన\nయాత్రికులకు బసయిచ్చి, వారి అనుగ్ర\nహంతో కాలక్షేపం చేస్తున్నది.\nనీలవేణి అందగత్తె. ఆమెకు పెళ్లియీడు\nవచ్చింది. కాశీరాజు వద్ద కొలువు చేరాక\nజయంతుడు నీలవేణిని చూసి ప్రేమించాడు,\nపెళ్లాడగోరాడు, తనతో ఒక్కసారి మాట్లాడ\nవలిసిందిగా ఎన్నోసార్లు కబురు చేశాడు.\nపెద్ద వంశంలో పుట్టిన కారణంచేత నీల\nవేణిలో చిన్నబుద్ధి లేదు. జయంతుడికి\nఅదివరకే పెళ్లి అయిందనీ, ఆ భార్యను\nఅతను విడిచిపెట్టాడనీ తెలిసి ఆమె అతన్ని\nచూడటానికికూడా ఒప్పుకోలేదు. మాలిని\nజయంతుడి భార్య అన్న సంగతి తెలియక\nవిమలాదేవి ఈ విషయాలన్నీ ఆమెతో\nచెప్పేసింది.\nఅంతా విన్నాక మాలినికి ఒక ఆలోచన\nతట్టింది. ఆమె విమలాదేవితో తాను ఫలానా\nఅని చెప్పేసి, తనకు సహాయం చెయ్య\nవలిసిందిగా ఆమెను కోరింది. విమలాదేవి\nమాలిని కథ విని జాలిపడి సహాయం చెయ్య\nనిశ్చయించింది.\n\" ఈసారి ఆయన మీ అమ్మాయితో\nమాట్లాడతానని కబురు చేసినప్పుడు\nఅందుకు ఒప్పుకోమని మీ అమ్మాయితో\nచెప్పండి. ఆయన వచ్చినప్పుడు ఆయనతో\nమీ అమ్మాయికి బదులుగా నేనే మాట్లాడ\nతాను. ఇదే మీరు నాకు చేయవలిసిన\nసహాయం!” అన్నది మాలిని. ఈ సహాయం\nచేస్తే తాను వారికి మంచి బహుమతి ఇస్తా\nననికూడా ఆమె చెప్పింది. మాలిని క్షేమం\nకోరి అయితేనేం, బహుమతి వస్తుందన్న\nఆశతోనైతేనేం, తల్లి కూతుళ్లు మాలిని చెప్పి\nనట్టు చెయ్యటానికి ఒప్పుకున్నారు.\nమర్నాడు బయలుదేరి తన దేశానికి వెళ్లి\nపోతున్న జయంతుడికి ఎవరో వచ్చి మాలిని\nప్రయాగలో మరణించినట్టు చెప్పారు. ఇది\nకూడా మాలిని పన్నిన పన్నాగమే. ఈ\nవార్త విని జయంతుడు పరమానందభరితు\nడయాడు. ఇక నీలవేణి తనను తప్పక\nపెళ్లాడుతుందనుకున్నాడు; ఆమెను ఒక్క\nసారి చూడాలని కోరుతూ కబురు చేశాడు.\nఅతను ఆశ పడ్డట్టుగానే నీలవేణి అతనితో\nఆ రాత్రి మాట్లాడటానికి ఒప్పుకున్నట్టు తిరిగి\nకబురు చేసింది.\nఆ రాత్రి చీకటి పడ్డాక జయంతుడు\nవచ్చాడు. నీలవేణి ఉన్న గది అతనికి\nచూపారు. ఆ చీకటిలో తనకోసం వేచిఉన్న\nమనిషి తన భార్య అయిన మాలిని అని\nఅతనికి ఏమాత్రమూ తెలియదు. ఆ కారణం\nవల్ల అతను ఆమెతో తన ప్రేమ యావత్తూ\nచెప్పుకున్నాడు.\nమాలినికూడా తనకు అతనిపై గల గాఢ\nమైన ప్రేమను వర్ణించి చెప్పింది. ఆ\nమాటలు వింటుంటే అతని మనస్సు పార\nవశ్యం చెందింది. మాలిని నీలవేణిలాగా\nనటిస్తూ మాట్లాడినప్పటికీ తనలో నిజంగా\nఉన్న భావాలే బయట పెట్టింది. ఇలా చేసే\nఅవకాశం ఆమెకు అదివరలో ఎన్నడూ\nకలగలేదు.\n\"నీలవేణి, నన్ను నీవింతగా ప్రేమిస్తున్నా\nవని నేను కలలోకూడా ఊహించలేదు.\nనేను రేపు బయలుదేరి మా ఊరు వెళ్లి\nపోతున్నాను. అక్కడ అన్ని ఏర్పాట్లూ\nచేసుకున్నాక, నిన్ను పిలిపించి పెళ్లాడ\nతాను!” అని జయంతు డన్నాడు.\n\"మీ జ్ఞాపకార్థం నాకు మీ ఉంగరం\nఇవ్వండి!” అన్నది మాలిని. ఆమె అతని\nఉంగరం తీసుకుని, తనకు కోసలరాజు\nబహుమతిగా ఇచ్చిన ఉంగరాన్ని అతనికి\nఇచ్చింది.\nమాలిని సంభాషణనే తలుచుకుంటూ\nజయంతుడు మర్నాడు తన గ్రామానికి\nబయలుదేరి వెళ్లాడు. ఆ రోజే మాలినికూడా\nతన వెంట విమలాదేవినీ, నీలవేణినీ తీసుకుని\nకోసల రాజధానికి బయలుదేరి వెళ్లింది.\nఅయితే ఆమె అక్కడికి చేరేసరికి రాజు\nగారు అంతకు ముందే జయంతుడి తల్లిని\nచూడబోయినట్టు తెలిసింది. ఆమెకూడా\nఅక్కడికే బయలుదేరింది.\nరాజుగారు లక్ష్మీదేవిని చూస్తూనే మాలిని\nగురించి అడిగాడు. అయితే మాలిని చని\nపోయిందన్న వార్త లక్ష్మీదేవికి జయంతుడు\nవచ్చి చెప్పాడు. అది విని రాజుగారు చాలా\nవిచారించాడు. రాజుగారి వెంటఉన్న శశి\nభూషణుడు, \" జయంతుడెంత నిర్భాగ్యుడు!\nఅతను రాజుగారికీ, తల్లికీ, భార్యకూకూడా\nద్రోహం చేశాడు; అంతకన్నకూడా ఎకువగా\nతనకు తాను ద్రోహం చేసుకున్నాడు. మాలిని\nవంటి సౌందర్యవతీ, బుద్ధిమంతురాలూ,\nవివేకవతీ మరెక్కడైనా అతడికి దొరుకు\nతుందా ?” అన్నాడు.\nజయంతుణ్ణి అక్కడకు పిలిపించమని\nరాజుగారు అడిగాడు.\nకబురు వింటూనే జయంతుడు వచ్చి\nరాజుగారికి నమస్కారం చేసి, తాను చేసిన\nతప్పిదాలకు క్షమాపణ కోరాడు.\n\"పూజ్యురాలైన మీ అమ్మగారిని చూసీ,\nనీ తండ్రినిబట్టి నిన్నీసారికి క్షమించాను!”\nఅంటూన్నంతలోనే రాజుగారికి జయంతుడి\nచేతిన ఉన్న తన ఉంగరం—తాను\nమాలినికి బహుమతిగా ఇచ్చినది — కన\nబడింది. దానిని మరెవ్వరికీ ఇవ్వననీ, తనకు\nప్రమాదం సంభవించే పక్షంలో రాజుగారికే\nదానిని తిరిగి అందజేస్తాననీ మాలిని\nప్రమాణంకూడా చేసిఉన్నది. అలాటి\nఉంగరం జయంతుడి వేలిన ఉండటం\nచూసి, అతనే మాలినిని చంపి ఉంటాడన్న\nఅనుమానంతో రాజుగారు అతనిని పట్టుకో\nమని తన భటులను ఆజ్ఞాపించాడు. ఇది\nనీకు ఎలా వచ్చిందని రాజుగారు అడిగితే,\nఎవరో స్త్రీ దానిని తనమీదికి విసిరివేసిందని\nజయంతుడు కాకమ్మ కథ ఒకటి చెప్పాడు.\nఇంతలో అక్కడికి విమలాదేవీ, నీలవేణీ\nవచ్చారు. \"మహారాజా, ఈ జయంతుడు నా\nకుమార్తెను పెళ్లాడతానని ప్రమాణం చేసి\nఉన్నాడు. అతను తన మాట నిలబెట్టుకునే\nలాగు చేయించండి!” అన్నది విమలాదేవి.\nరాజుగారికి వెరిచి జయంతుడు తాను\nనీలవేణిని పెళ్లాడతానని మాట ఇవ్వ\nలేదన్నాడు. వెంటనే నీలవేణి అతని\nఉంగరం తీసి, \"ఈ ఉంగరాన్ని నాకిచ్చి,\nతన వేలిన ఉన్న ఉంగరం నా దగ్గిరనుంచి\nతీసుకున్నాడు!\" అన్నది.\nఈ నాటకం ఆడటంకోసం మాలిని\nజయంతుడి ఉంగరాన్ని నీలవేణికి ఇచ్చి\nఉన్నది. అయితే రాజుగారు ఈ మాటలు విన\nగానే, మాలిని హత్యలో ఈ తల్లి కూతుళ్లకు\nకూడా భాగం ఉన్నదనుకున్నాడు.\n\" ఈ జయంతుడి చేతిన ఉన్న ఉంగరం\nమీకెలా వచ్చింది? నిజం చెప్పండి, లేకపోతే\nమిమ్మల్ని కఠినంగా శిక్షిస్తాను,\" అన్నాడు\nరాజుగారు వారితో.\n\"మహారాజా ఆగ్రహించకండి. మేమా\nఉంగరాన్ని ఒకరినుంచి కొన్నాం! కావలిస్తే\nవారిని ఇప్పుడే తీసుకువస్తాం!\" అంటూ\nవిమలాదేవి అవతలికి వెళ్లి మాలినిని వెంట\nతీసుకు వచ్చింది.\nమాలిని సజీవంగా కనబడగానే రాజు\nగారికీ, జయంతుడి తల్లికీ పరమానంద\nమయింది. ఆమె కథ విన్న తరవాత\nజయంతుడికి అంతులేని ఆశ్చర్యం కలిగింది.\nఆ రోజు రాత్రి ఆమెతో తాను జరిపిన\nసంభాషణను అతను ఇంకా మరవలేదు.\nఆ మాట్లాడినది తన భార్యే అని తెలిశాక\nఅతనికి ఎంతో సంతోషం కలిగింది. అతను\nతన భార్యకు క్షమాపణ చెప్పుకుని ఆమెతో\nసుఖంగా జీవించసాగాడు.",
            "book_page_end": 40
        },
        {
            "title": "కీలుగుర్రం-5 (సీరియల్ -5)",
            "book_page_start": 41,
            "pdf_page_start": 41,
            "pdf_page_end": 46,
            "author": "ఆర్. దయానందరావు",
            "genre": "జానపద ధారావాహిక",
            "moral": "తెలివితేటలు, ధైర్యం ఉపయోగించి అపాయాల నుండి తప్పించుకోవచ్చు.",
            "keywords": [
                "అక్మార్",
                "నహార్",
                "సిద్ధుడు",
                "సుల్తాను",
                "కీలుగుర్రం"
            ],
            "characters": [
                "రాజకుమారుడు అక్మార్",
                "రాజకుమార్తె నహార్",
                "సుల్తాను",
                "సిద్ధుడు",
                "రాజభటులు"
            ],
            "locations": [
                "రూమ్ నగరం",
                "పర్షియా దేశం",
                "ఉద్యానం"
            ],
            "content": "[ తన ప్రియురాలిని నగరం వెలపల ఉద్యానంలో దించి, ఆమె రక్షణలో కీలుగుర్రాన్ని\nఉంచి రాజకుమారుడు అక్మార్ తన తండ్రితో మాట్లాడటానికి వెళ్లి ఉన్న సమయంలో\nసిద్ధుడు అటుగా వచ్చి, రాజకుమార్తెకు మాయమాటలు చెప్పి ఆమెను కీలుగుర్రంపై\nఎక్కించుకుని రూమ్శం చేరాడు. వెంటనే అక్కడి సుల్తాను ఆయనను పట్టి చీకటి\nకొట్టులో బంధించాడు. సుల్తాను రాజకుమార్తెను పెళ్లాడదామనుకున్నాడు గాని ఆమెకు\nకాస్తా మతిపోయింది. ఈలోపుగా రాజకుమారుడు అక్మార్ తన ప్రియురాలిని వెతుకుతూ\nబయలుదేరి, రూమ్నగరం చేరుకున్నాడు. పరదేశీలను రాజుగారు ప్రశ్నించినాకనే\nవారు నగరంలో ప్రవేశించాలని నియమం ఉండటంచేత అక్మార్ను రాజభటులు\nఆ రాత్రి ఖైదులో ఉంచారు. అక్కడ సిద్ధుడికి అక్మారూ సంభాషణ జరిగింది.\nసిద్ధుడని అక్మార్కు తెలుసును గాని, అక్మార్ అని సిద్ధుడికి తెలియదు.]\nమర్నాడు తెల్లవారి రాజభటులు అక్మార్ను\nఖైదునుంచి విడిపించి, తీసుకుపోయి\nసుల్తాను ఎదట హాజరుపెట్టారు. అతను పర\nదేశీ అనీ, కిందటి సాయంకాలం పొద్దుపోయి\nనగరానికి రావటంవల్ల సుల్తానుగారి ఎదటికి\nతీసుకువచ్చే అవకాశం లేకపోయిందనీ\nవారు చెప్పారు.\n\"మీది ఏ దేశం ? నీ పేరేమిటి?\nమా రాజ్యానికి ఏం పనిమీద వచ్చావు?”\nఅని సుల్తాను అక్మార్ను అడిగాడు.\n\"నాపేరు హర్జా. మాది పర్షియాదేశం.\nనేను మానసిక వ్యాధులు చికిత్స చేస్తూ\nదేశసంచారం చేస్తున్నాను. పెద్దపెద్ద తల\nపాగాలు చుట్టి, పంచాంగాలు చూసి వైద్యం\nచేసే పద్ధతి నాకు సరిపడదు. నేను\nమంత్రాలు జపించను,” అని అక్మార్\nజవాబు చెప్పాడు.\nఈమాట విని సుల్తాను పరమానందం\nచెంది, \" నీవంటి వైద్యుడే నాకిప్పుడు అవ\nసరంగా కావాలి. నేను ఒక అందగత్తెను\nపెళ్లాడదామనుకుంటూ ఉండగా ఆమెను\nపిశాచాలు ఆవహించి మతి పోగొట్టాయి. ఆ\nపిల్లకు చికిత్స చేసి మామూలు మనిషిని\nచేశావంటే నీవేది కోరితే అది తడుపుకో\nకుండా ఇస్తాను,” అన్నాడు.\n\"అల్లా దయవల్ల ఏలినవారు చల్లగా\nఉండాలి! ఆ అమ్మాయికి మతి ఎలాటి\nపరిస్థితులలో చెడిపోయిందో కాస్త వివరించి\nచెబుతారా?” అని అక్మార్ అడిగాడు.\nసుల్తాను జరిగిన కథ అంతా చెప్పి, \"ఆ\nముసలివాణ్ణి చితక కొట్టించి చీకటికొట్టులో\nవేయించాను,” అన్నాడు.\n\"కొయ్యగుర్రం ఏమయింది?” అని\nఅక్మార్ అడిగాడు.\n\"దాన్ని నా సేవకులు భద్రంగా కాపాడు\nతున్నారు,” అన్నాడు సుల్తాను.\nఆ గుర్రాన్ని ఒకసారి మళ్లీ చూసి దాని\nమీటలు సరిగా పని చేస్తున్నదీ లేనిదీ తెలుసు\nకోవాలని అక్మార్కు కోరిక కలిగింది. గుర్రం\nచెడిపోకుండా ఉంటే తన కార్యక్రమం ఒక\nవిధంగా ఉంటుంది; అది చెడిపోయి ఉంటే\nమరొక విధంగా ఉంటుంది. అందుచేత\nఅతను సుల్తానుతో, \"అయ్యా, ఆ గుర్రాన్ని\nనేను ఒక్కసారి చూడాలి. ఎందుచేతనంటే\nఈ కన్యకు మతిపోవటానికీ ఆ గుర్రానికి\nఏదైనా సంబంధం ఉండవచ్చు!” అన్నాడు.\n\"దానికే మభ్యంతరం?” అంటూ\nసుల్తాను అక్మార్ను తనవెంట గుర్రం ఉన్న\nచోటికి తీసుకుపోయాడు. అక్మార్ గుర్రాన్ని\nపరీక్షించి మీటలన్నీ సరిగానే ఉన్నట్టు\nతెలుసుకున్నాడు.\n\" అల్లా ఏలినవారిని చల్లగా చూడాలి!\nఇప్పుడు మనం రోగిని చూద్దాం! ఆమెకు\nపట్టుకున్న మనోవ్యాధిని కుదర్చగలనన్న\nధైర్యం నాకిప్పుడు కలిగింది!” అన్నాడతను\nసుల్తానుతో.\nఇద్దరూ కలిసి రాజకుమార్తె నహార్\nఉన్న గదికి వెళ్ళారు. ఆమె చేతులు తిప్పు\nతున్నది, గుండె బాదుకుంటున్నది, బట్టలు\nచించి పోగులు పెడుతున్నది. అక్మార్\nఆమెను చూస్తూనే అదంతా నటన అనీ,\nఆమెకు ఏ దయ్యమూ పట్టలేదనీ, మతి\nపోలేదనీ తెలుసుకున్నాడు. అతను ఆమెను\nసమీపిస్తూ, \" త్రిభువనసుందరీ, నీకు మన\nశ్శాంతి కలుగుగాక!” అన్నాడు.\nఈ మాటలు వింటూనే రాజకుమార్తె\nతన ప్రియుడికేసి చూసి గుర్తించింది. ఆమె\nఆనందపారవశ్యంలో కెవ్వున అరిచి మూర్ఛ\nపోయింది. వైద్యుణ్ణి చూడగానే దయ్యం\nపారిపోయిందనుకున్నాడు సుల్తాను. ఆయ\nనను గది వాకిలివద్ద ఆగమని చెప్పి అక్మార్\nరాజకుమా ర్తెవద్దకు వెళ్లి ఉపచారాలు చేసి\nమూర్ఛ తేర్చాడు. తరవాత అతను రహ\nస్యంగా ఆమెతో, \" ఇంకా కొంచెం ఓపిక\nపట్టావంటే మనమీ సుల్తాను చెరనుండి\nబయట పడతాం. నీకు దయ్యం పట్టిందని\nసుల్తానుతో చెబుతాను,” అన్నాడు.\nరాజకుమార్తె నహార్ క్కూడా రహస్యంగా,\n\" సరే!” అన్నది.\nఅక్మార్ సుల్తాను నిలబడి ఉన్న చోటికి\nతిరిగి వచ్చి, \" ఈమెకు దయ్యం పట్టింది.\nదాన్ని నేను వదిలించాను. ఇప్పుడు మీరు\nవెళ్ళి మంచిగా పలకరించండి. మీరు\nఆమెకు ఏమేమి వాగ్దానాలు చేద్దామను\nకున్నారో అవన్నీ చేసెయ్యండి. అంతా\nమీకు అనుకూలంగా జరుగుతుంది,\nభయంలేదు!” అన్నాడు.\nఅత్యాశ్చర్యం చెందుతూ సుల్తాన్ రాజ\nకుమార్తె నహార్ను సమీపించాడు. ఆయన\nరావటం చూసి ఆమె లేచి నిలబడి సలాం\nచేసి, \" నన్ను చూడవచ్చారా? ధన్యు\nరాలిని!” అన్నది.\nఈ మాటలు విని సుల్తాను ఆనందో\nత్సాహంతో మూర్ఛపోయినంత పని చేశాడు.\nఆయన అక్కడ ఉన్న బానిసలనూ, కొజ్జా\nలనూ పిలిచి, \"మీరు ఈమెను కనిపెట్టు\nకుని ఉండండి. ఈమెను స్నానశాలకు\nతీసుకుపోయి చక్కగా స్నానం చేయించి,\nమంచి బట్టలు కట్టించి, నగలతో అలంక\nరించండి,” అన్నాడు. వారు సుల్తాను చెప్పిన\nప్రకారమే ఆమెచేత స్నానం చేయించి\nఆమెకు రాజవస్త్రాలు కట్టబెట్టి, మెడలో\nరత్నహారం వేశారు. ఆమె పున్నమిచంద్రుడు\nలాగా ప్రకాశిస్తూ సుల్తానువద్దకు వచ్చింది.\nసుల్తాను అక్మార్ వంక తిరిగి, \" నాకు\nఇంత సుఖం సమకూర్చిన నీవు మామూలు\nవైద్యుడవు కావు. నీ రుణం ఎలా తీర్చు\nకోవాలి! అల్లా నీకు అష్టఐశ్వర్యాలూ చేకూ\nర్చాలి!” అన్నాడు.\n\" మహాప్రభూ, చికిత్స ఇంకా కొద్దిగా\nదిగబడి ఉన్నది. తమ సెలవైతే దాన్ని\nముగిస్తాను. ఆ గుర్రం ఉన్నది చూశారా,\nఅందులోనే దయ్యం కిటుకు ఉన్నది; నేను\nఆ సంగతి ముందే అనుమానించాను. ఆ\nదయ్యాన్ని మారణహెూమం చెయ్యగలం\nదులకు మనం ఈ గుర్రం దొరికిన చోటికి\nగుర్రంతో ఈమెతోసహా వెళ్ళాలి. ఈ గుర్రంలో\nఉన్న దయ్యాన్ని మారణ హెూమం చేయని\nపక్షంలో నెలనెలా అది ఈమెను 'పీడిస్తూనే\nఉంటుంది. 'ప్రతిసారీ దాన్ని నేను పార\nదోలుతూ ఉండాలి. అలాటి చిక్కు\nలేకుండా నేను చేస్తాను,” అన్నాడు అక్మార్.\nసుల్తాను ఇందుకు సమ్మతించాడు.\nసుల్తానూ, ఆయన పరివారమూ, అక్మార్,\nనహార్ నగరం వెలపల ఉండే మైదానానికి\nగుర్రంతోసహా బయలుదేరి వెళ్ళారు. రాజ\nకుమారుడు కొయ్యగుర్రాన్ని ఒక చోట ఉంచి\nదానిపై రాజకుమార్తెను ఎక్కించాడు.\nసుల్తానునూ పరివారాన్నీ దూరంగా ఉండ\nమని అతను సుల్తానుతో, \" మహాప్రభూ,\nఈ గుర్రంలో ఉండే భూతాన్ని మీకు ప్రత్య\nక్షంగా చూపుతాను. నేను ఆ గుర్రంపైకి\nఎక్కి మంత్రాలు చదవగానే ప్రాణం లేని\nఈ గుర్రం కదిలి అడుగులు వేసుకుంటూ\nమీదగ్గిరికి వస్తుంది. తరవాత మీరు\nకన్యను గుర్రంపైనుంచి దింపి పెళ్లాడేసుకో\nవచ్చు,” అన్నాడు.\nసుల్తాను ఆశ్చర్యానికి ఉత్సాహంకూడా\nజత అయింది. ఇదంతా ఎలా జరుగుతుందో\nచూడాలని ఆయన ఉబలాటపడ్డాడు.\nఅక్మార్ సుల్తానుదగ్గిరనుంచి గుర్రంవద్దకు\nనడిచివెళ్లి, దాని పైకెక్కి మీట నొక్కాడు.\nగుర్రం గాలిలోకి లేచి అంతరిక్షంలో కి\nసూటిగా వెళ్లి అంతర్ధానమైపోయింది.\nకాని అంతటితో తన ఆట కట్టిందని\nసుల్తానుకు అర్థంకాక ఆయన ఆ పూట\nఅంతా ఆ మైదానంలోనే ఉండి గుర్రం\nతిరిగిరావటంకోసం ఎదురుచూశాడు. తర\nవాత ఆయన తన భవనానికి తిరిగిపోయి\nఇంకా గుర్రం రాకకోసం ఎదురుచూస్తూనే\nఉన్నాడు. తన ఆశ నిరాశ అని తెలిసి\nపోయాక ఆయన చీకటికొట్టులో ఉన్న\nముసలి సిద్ధుణ్ణి తన ఎదటికి రప్పించి,\n\"ఓరీ, అధముడా ! ఆ గుర్రంలో దయ్యం\nఉన్న సంగతి ఎందుకు చెప్పావుకావు ?\nఆ పిల్లకు చికిత్సచేసిన వైద్యుణ్ణి, ఆ పిల్లనూ\nకూడా దయ్యం తీసుకొని ఆకాశంలోకి వెళ్లి\nపోయింది. పాపం, వాళ్లమవుతారో! అదీ\nగాక ఆ పిల్లకు నేను బోలెడన్ని నగలు\nపెట్టాను. అవన్నీ పోయాయి. అందుచేత నీ\nతల తీయించేస్తాను,” అన్నాడు..\nఆయన చెయ్యి ఊపగానే భటుడొకడు\nకత్తి ఎత్తి సిద్ధుడి తల తెగవేశాడు.\nఈలోపల రాజకుమారుడు అక్మార్ తన\nప్రియురాలితో సహా క్షేమంగా తన ఊరు\nచేరుకున్నాడు. అతను ఈసారి వనంలో\nవిడిది చేసే ప్రమేయం పెట్టుకోక, గుర్రాన్ని\nనేరుగా తమ భవనంపైన గల మిద్దెమీద\nదించాడు. అతను కిందికి దిగి వెళ్లేసరికి\nఅతని తలిదండ్రులూ, ముగ్గురు చెల్లెళ్లూ\nఎంతో విచారంగా కూచుని ఉన్నారు. అతన్ని\nచూడగానే వారికి ప్రాణాలు లేచివచ్చి\nనట్టయింది.\nరాజకుమారుడు అక్మారూ, సనా రాజ\nకుమార్తె నహారూ వైభవంగా వివాహం\nజరిగింది. ఊరేగింపులూ, ఉత్సవాలూ,\nవిందులూ, వినోదాలూ ఒక నెలపాటు\nసాగాయి. అక్మార్ జరిగిన కథ యావత్తూ\nఉత్తరం రాసి ఒక దూతద్వారా తన మామ\nగారికి అందజేస్తూ ఆయనకు, అంతులేని\nకట్న కానుకలుకూడా పంపాడు.\nసౌబూర్ చక్రవర్తి కీలుగుర్రాన్ని విరగ\nగొట్టించి, దాని యంత్రాలన్నిటినీ నాశనం\nచేయించాడు; అప్పటికిగాని ఆయన మనస్సు\nస్థిమితపడలేదు. తన మామగారూ, తండ్రీ\nపోయిన అనంతరం అక్మార్ రెండు దేశా\nలకూ రాజై సుఖంగా రాజ్యపాలన చేశాడు.\n— (అయిపోయింది)",
            "book_page_end": 46
        },
        {
            "title": "దురాశాపరుడు",
            "book_page_start": 47,
            "pdf_page_start": 47,
            "pdf_page_end": 54,
            "author": "డి. నారాయణస్వామి",
            "genre": "నీతి కథ",
            "moral": "దురాశ దుఃఖానికి చేటు. ఉన్నదానితో సంతృప్తి పడకుండా అత్యాశకు పోతే, ఉన్నది కూడా పోతుంది.",
            "keywords": [
                "దురాశ",
                "ఫకీరు",
                "అంజనం",
                "నిధి",
                "బాబా అబ్దల్లా"
            ],
            "characters": [
                "ఖలీఫా హారూన్ అల్ రషీద్",
                "జాఫర్",
                "బాబా అబ్దల్లా",
                "ఫకీరు"
            ],
            "locations": [
                "బాగ్దాద్ నగరం",
                "టిగ్రిస్ నది",
                "ఇరాక్",
                "నిధి గుహ"
            ],
            "content": "బాగ్దాద్ నగరానికి ఖలీఫా అయిన హారూన్\nఅల్ రషీద్ ఒకనాడు మారువేషంలో నగర\nసంచారానికి బయలుదేరాడు. ఆయనవెంట\nమంత్రి జాఫర్, అంగరక్షకుడు మస్రూర్\nకూడా మారువేషాలలో ఉన్నారు. ఆయన\nవీధులన్నీ తిరిగి టిగ్రిస్ నదిపై ఉండే రాతి\nవంతెనవద్దకు వచ్చేసరికి అక్కడ ఒక కళ్లు\nలేని ముసలి బిచ్చగాడు దారే పోయేవారిని\nధర్మం అడుగుతూ కనిపించాడు.\nఖలీఫా ఆ ముసలివాణ్ణి చూసి జాలిపడి\nవాడి చేతిలో ఒక బంగారు దీనారం\nఉంచాడు. వెంటనే ఆ గుడ్డివాడు ఖలీఫా\nచెయ్యి గట్టిగా పట్టేసి, \"బాబూ, అల్లా\nమిమ్మల్ని అనుగ్రహిస్తాడు. మీరుమాత్రం\nనా గూబమీద ఒక్క దెబ్బవేసి మరీ\nవెళ్లాలి ! గుడ్డివాణ్ణని ఏమాత్రం సందేహించ\nకండి,\" అని, ఆయన చెయ్యి వదిలిపెట్టి\nచొక్కా పట్టుకున్నాడు.\n\" అయ్యా, పెట్టిన చేత్తో కొట్టటమెలా?\nఅందులోనూ నీవంటి ముసలివాణ్ణి కొట్టితే\nఅల్లా క్షమిస్తాడా?\" అంటూ ఖలీఫా వాడి\nపట్టు తప్పించుకోవటానికి ప్రయత్నించాడు.\nకాని గుడ్డివాడు ఆయనను పోనివ్వక,\n\" బాబూ, దెబ్బ తినకుండా నేను ధర్మం\nపుచ్చుకోలేను. నా సంగతి తెలిస్తే మీరు\nనా కోరికను తప్పకమన్నిస్తారు. దయచేసి\nఒక్క దెబ్బకొట్టి మరీ వెళ్లండి,” అన్నాడు.\nదారే పొయ్యేవారంతా చూసి నవ్వుతారని\nఖలీఫాకు బిడియంవేసింది. దెబ్బకొడితేగాని\nముసలివాడు వదిలేటట్టు లేడు. అందుచేత\nఆయన ముసలివాడి గూబమీద ఒక్క\nదెబ్బకొట్టి ముందుకు సాగాడు. వెనకనుంచి\nగుడ్డివాడు ఆయనను ఆశీర్వదిస్తూ ఉండటం\nవినవచ్చింది.\nఖలీఫా జాఫర్ తో, \" ఈ ముసలివాడి\nకథ ఏమిటో తెలుసుకోవాలని నాకు చాలా\nకుతూహలంగా ఉంది, నువు వెనక్కు వెళ్లి,\nరేపు మధ్యాన్నం రాజభవనంవద్ద హాజరు\nకమ్మని నా ఆజ్ఞగా వాడితో చెప్పిరా!”\nఅన్నాడు. జాఫర్ అలాగే చేశాడు.\nమర్నాడు మధ్యాన్నం ప్రార్థనలు ముగిసి\nనాక ఖలీఫా దీవాన్లోకి రాగానే జాఫర్\nముసలి గుడ్డిబిచ్చగాణ్ణి ఖలీఫా సమక్షానికి\nపిలిపించాడు. ఖలీఫా ఆజ్ఞాపించినమీదట\nఆ బిచ్చగాడు తన కథను ఈ విధంగా\nచెప్పసాగాడు :\nనా పేరు బాబా అబ్దల్లా. నేను చిన్న\nతనంనుంచీ ఒంటెలు తోలుతూ బతికాను.\nనేను చూపిన శ్రద్ధాసక్తుల ఫలితంగా ఎనభై\nఒంటెలను సంపాదించుకున్నాను. వాటిని\nవర్తకులకూ, యాత్రికులకూ అద్దెకిస్తూ ఏటా\nమంచి లాభాలు సంపాదిస్తూ వచ్చాను.\nఇరాక్ లో నాలాగ జీవించేవారందరికన్నా\nనేను ధనికుణ్ణి కావాలని కలలు కంటూ\nఉండేవాణ్ణి.\nఒకసారి నేను ఇండియాకు రవాణా\nఅవుతున్న సరుకును బస్రా రేవుకు చేర్చటం\nజరిగింది. బస్రానుంచి నేను ఖాళీ ఒంటె\nలతో తిరిగివస్తూ, ఒక నీటితొట్టెవద్ద ఆగి\nఒంటెలకు నీరు పెట్టి, భోజనంచెయ్యటానికి\nకూచున్నాను. ఆ సమయానికే ఒక ఫకీరు\nఅక్కడికి వచ్చాడు. ఎడారి ఆచారం\nప్రకారం మేము మా ఆహారాన్ని ఒకరితో\nఒకరం పంచుకుని భోజనంచేసి అవీ ఇవీ\nమాట్లాడుకున్నాం.\nమాటల సందర్భంలో నేను ఆ ఫకీరుకు\nనేను కనే కలలను గురించి చెప్పాను.\nఅతను నవ్వి, \"పిచ్చివాడా, అదృష్టం కలిసి\nవస్తే ఒక్క క్షణంలో నవనిధులూ దొరికే\nటప్పుడు నీవు ధనంగురించి కలలు కనటం\nవెర్రికాదా ? భూమిలోపల పాతిపెట్టి ఉండే\nనిధులను గురించి నువ్వెన్నడూ వినలేదా?\nనేను నీకు తటస్థపడటం నీ అదృష్ట మను\nకుంటాను. నావెంట రా !” అన్నాడు.\nఇంతకాలానికి నా అదృష్టం పండింది.\nకాబోలు ననుకుంటూ నేనా ఫకీరు వెంట\nబయలుదేరాను. ఒక గంటకల్లా మేమొక\nసన్నని కనుమలోనుంచి ఒక లోయలోకి\nప్రవేశించాం. ఆ లోయలో ఒక ఎత్తయిన\nకొండ నిటారుగా ఉన్నది.\n\"ఇదే మన చోటు. నీ ఒంటెలన్నిటినీ\nపడుకోబెట్టు. వాటిమీద ధనపు మూటలు\nవేద్దాం!” అన్నాడు ఫకీరు. నేను ఒంటెలను\nఆయత్తం చేసి తిరిగి వచ్చే లోపల ఫకీరు\nకొండ దిగువన చితుకులు పేర్చి మంట\nచేశాడు. ఆ మంటలో గుగ్గిలం చల్లుతూ\nనాకు అర్థంగాని మంత్రాలేవో చదివాడు.\nకొద్దిసేపటికల్లా గాలికి గుగ్గిలం పొగ\nవిచ్చిపోయే సరికి కొండలో ఉన్న ఒకరాయి\nరెండుగా విచ్చిపోయి లోపల ఉన్న గుహ\nనాకు కనబడింది.\nగుహనిండా బంగారు కాసులూ,\nరత్నాలరాసులూ ఉన్నాయి. నేను ఆత్రంగా\nబంగారు కాసులపైన పడి రెండుచేతులా\nవాటిని తీసుకుని నావెంటతెచ్చిన సంచీలో\nపోసుకోసాగాను. ఇది చూసి ఫకీరు, \"పేద\nవాడా, నీ ఒంటెలు బంగారం ఎంతని\nమోస్తాయి? ఆ వెనక ఉన్న రత్నరాసులు\nచూడు. అవి బంగారంకన్న నూరింతలు\nబరువు తక్కువ, వెయ్యింతలు విలువ\nఎక్కువ. అందుచేత నీ ఒంటెలమీద\nవాటిని ఎక్కించుకో!” అన్నాడు.\nఅది నిజమేనని ఒప్పుకుని నేను సంచుల\nనిండా రత్నాలు పోసుకుని ఒంటెలపై వేయ\nసాగాను. నేనీ పని చేస్తున్నంతసేపూ ఫకీరు\nఒకపక్కగా నిలబడి, నాకేసి చిరునవ్వుతో\nచూస్తూ ఉన్నాడు. నా పని పూర్తి కాగానే\nఅతను, \" ఇక మనం ఈ గుహ మూసి వెళ్లి\nపోవచ్చు!” అంటూ అక్కడవున్న ఒక\nబంగారు జాడీలో చెయ్యి పెట్టి చిన్న బరిణ\nఒకటి తీసుకున్నాడు.\nనాదగ్గిర ఎనభైవేల ఒంటెలుంటే ఎంత\nబాగుండేది, ఎనభయ్యే ఉండిపోయాయే\nఅని విచారిస్తూ, ఫకీరు ఆ బరిణను తన\nచొక్కాలోపల దాచటం గమనించి ప్రశ్నార్ధ\nకంగా చూశాను.\n\" ఇందులో కంటికి రాచుకునే అంజనం\nతప్ప మరేమీ లేదు,” అన్నాడు ఫకీరు.\nజాడీలోనుంచి నేనుకూడా ఒక బరిణ తీసు\nకోవటానికి ప్రయత్నించబోతూంటే అతను\nనన్ను వారించి, \" ఇవాళకు ఈ తీసుకున్నది\nచాలు!” అన్నాడు.\nమేము బయటికి వచ్చాక ఫకీరు ఏదో\nమంత్రం చదివాడు, రాయి ఎప్పటిలాగా\nమూసుకుపోయింది. అతుకుకూడా ఏమాత్రం\nతెలియరాలేదు.\n\"మనం బయలుదేరిన చోటికి తిరిగి\nవెళ్లగానే ఈ రత్నరాసులను చెరిసగం\nపంచుకుందాం,” అన్నాడు ఫకీరు. ఇద్దరమూ\nతిరిగి వచ్చేటప్పుడు నేను ఆలోచించగా\nఅతనికి సగంసొత్తు ఇవ్వటం అనవసరమని\nతోచింది. ఎందుకంటే నా ఒంటెలు లేక\nపోతే అతనికి ఈ రత్నాలను తెచ్చుకునే\nమార్గం లేదు. అదీగాక నేను వెంట\nఉంటేనే తప్ప ఆ గుహ తెరుచుకోదేమో!\nనేనే శ్రమపడి ఈ సంచులన్నీ ఒంటెలపైకి\nఎత్తాను. అతను నిలబడి చిరునవ్వు నవ్వటం\nతప్ప ఏమీ శ్రమపడలేదు.\nమేము బయలుదేరిన చోటు చేరుకోగానే,\n\"అయ్యా, ఫకీరూ, సన్యాసిలాగా తిరిగే నీకు\nనలభైఒంటెల బరువు రత్నాలు దేనికి ? అవి\nఉన్నచోటు చూపించినందుకు నీకు అంత\nవాటా ఇవ్వాలా!” అన్నాను.\nనా మాటకు ఫకీరు ఆగ్రహించక, \" పిచ్చి\nవాడా, నేను దీన్ని బీదసాదలకు పంచు\nతాను, లేకపోతే నాకీ ధనం దేనికి ? నీకు\nఒకటి తెలియలేదల్లే ఉంది: ఒక్కొక్క\nఒంటెపైనా ఒక మహారాజు విలువచేసే\nరత్నాలున్నాయి. నలభై ఒంటెలు వెంట\nపెట్టుకుపోయినా బాగ్దాదులో నీకన్న ధనికు\nడుండడు. అందుచేత అనవసరంగా దురాశ\nపడకు,” అన్నాడు.\nఈ మాట నిజమేనని తెలిసికూడా,\n\" నేను అందుకు చెప్పలేదు; కాని ఒంటె\nలను తోలటం చాలా గడ్డుపని. అలవాటు\nలేనివాడివి నలభై ఒంటెలను నడపలేవు,\nఅవన్నీ నీకు దక్కవని చెప్పాను! అదీగాక\nనీకీ గుహ తెలుసు గనక ఎప్పుడు కావలిస్తే\nఅప్పుడు మళ్లీ వచ్చి రత్నాలు తీసుకు\nపోవచ్చు. కొద్ది ఒంటెలనే తీసుకోవటం\nమంచిది,” అన్నాను.\n\" అదీ నిజమే. నాకు ఇరవై ఒంటెలను\nమాత్రం ఇయ్యి,” అన్నాడు ఫకీరు. అతను\nఅంత సులువుగా నామాట విన్నందుకు\nసంతోషించి అతనికి ఇరవై ఒంటెలిచ్చాను.\nఅతను బస్రాదారి పట్టాడు, నేను బాగ్దాదు\nదారి పట్టాను.\nకాని కొద్దిదూరం వెళ్లానో లేదో దురాశ\nనన్ను తినివెయ్యసాగింది. ఫకీరు తీసుకు\nపోతున్న ఇరవై ఒంటెలమీదా ఉన్న రత్నా\nలతోబాటు నా ప్రాణాలుకూడా పోతున్నా\nయనిపించింది. నేను నా ఒంటెలను ఆపి\nఫకీరును ఎలుగెత్తి పిలుస్తూ వెనక్కు పరి\nగెత్తాను. ఫకీరు నా కేకలు విని ఆగాడు.\nనేను ఫకీరుకు ఏవేవో కారణాలు చెప్పి,\nబతిమాలి, కంట నీరు పెట్టుకుని ఆ ఇరవై\nఒంటెలనుకూడా నాకే ఇవ్వటానికి\nఒప్పించాను. తరవాత నేనతన్ని కౌగలించు\nకుని సెలవు అడిగాను.\n\"తమ్ముడూ, అల్లా అనుగ్రహించి\nఇచ్చిన ఈ ధనాన్ని వివేకంతో ఖర్చు చెయ్యి,\nనన్ను మరిచిపోకు !” అన్నాడు ఫకీరు.\nఅప్పటికైనా నేను వెళ్లిపోతే ఎంత\nబాగుండేది! కాని నాకా రోజు మంచిది\nకాదు. ఆ ఫకీరు తన చొక్కాలో దాచు\nకున్న బరిణ నాకు జ్ఞాపకం వచ్చింది. అది\nకూడా తీసుకుంటేగాని నా అదృష్టం పూర్తి\nకాదనిపించింది. అందులో ఈ రత్నాలన్నిటి\nకన్నా విలవైనదేదో ఉండాలి; లేకపోతే ఆ\nఫకీరు ఆ బరిణ ఉంచుకుని రత్నాలన్నిటినీ\nనాకు అంత సులువుగా ఇచ్చిఉండడు.\n\"అన్నా, ఒక్కటి చెప్పు. ఆ అంజనంతో\nఏం చేస్తావు? నీ జ్ఞాపకార్ధం ఆ బరిణ నా\nకివ్వరాదా?” అన్నాను. ఫకీరు దాన్ని ఇష్ట\nపడి ఇవ్వకపోతే వాణ్ణి అక్కడే చంపి\nఅయినా దాన్ని తీసుకునేటందుకు నేను\nసిద్ధపడ్డాను. కాని అతను చిరునవ్వు\nనవ్వుతూ ఆ బరిణ నాకిచ్చేసి, \" నావల్ల\nఇంకేమైనా సహాయం కావలిసి ఉంటే\nచెప్పు!” అన్నాడు.\nనేను బరిణ మూత తీసి, \" అన్నా, ఈ\nఅంజనంవల్ల ఉపయోగ మేమిటో అదికూడా\nచెప్పి పుణ్యం కట్టుకో !” అన్నాను. అందుకు\nఅతడు, \" ఈ అంజనాన్ని ఎడమ కంటి\nరెప్ప అంచున రాచుకుంటే భూమిలో\nఉండే నిధి నిక్షేపాలన్నీ కనిపిస్తాయి. దాన్ని\nకుడి కంటికి రాచుకుంటే రెండు కళ్లూ\nపోతాయి!” అన్నాడు\nఈమాట చెప్పి ఫకీరు వెళ్లబోతుంటే\nనేనతన్ని చొక్కాపట్టి ఆపి, \"దీని మహత్యం\nకూడా నీ చేతిమీదుగానే నాకు తెలియ\nజెయ్యి. దీన్ని నా ఎడమ కంటికి కాస్త\nరాయి!” అన్నాను.\nఫకీరు అంజనం కొంచెం తీసి నా ఎడమ\nకంటి రెప్పమీదా, కంటి చుట్టూరా రాచి,\n\"ఇప్పుడు కుడి కన్ను మూసి, ఎడమ\nకన్ను తెరిచి చూడు,\" అన్నాడు. నేను\nఅలాగే చూశాను. నా ఎడమ కంటికి\nఎదురుగా ఉండే దృశ్యం కనబడటానికి\nబదులు భూమిలో, కొండలలో, పెద్ద పెద్ద\nచెట్లకిందా, సముద్రం అడుగునా ఉండే నిధి\nనిక్షేపాలు కనిపించాయి. గనులలో ఉండే\nవెండి బంగారాలూ, రత్న మాణిక్యాలూ\nకనిపించాయి. చివరకు కుడి కన్ను\nతెరిచాను, అప్పుడుగాని నాకు మామూలు\nదృష్టి తిరిగి రాలేదు.\nఆ అంజనం ప్రభావం చూశాక, దాన్ని\nగురించి ఫకీరు చెప్పిన రెండో విషయం\nనాకు అనుమానాస్పదంగా తోచింది. ఒక\nకంటికి పూసుకుంటే ఇంత అద్భుతమైన\nదృష్టి ఇచ్చే అంజనం రెండో కంటికి పూసు\nకుంటే రెండు కళ్లూ పోగొట్టుతుందని నేను\nనమ్మలేకపోయాను.\nనేను కుడి కంటికి ఆ అంజనం పూసుకో\nకుండా చెయ్యటానికే ఫకీరు అలా చెప్పి\nఉంటాడని అనుమానించాను.\n\" అన్నా, ఈ అంజనాన్ని నా కుడికంటికి\nకూడా రాయి. నాకు తెలుసును. అలా రాచా\nవంటే నేను చూసిన నిధులన్నీ నాకు వశ\nమవుతాయి. నన్ను మోసపుచ్చాలని\nచూస్తున్నావు. నేనంత సులువుగా మోస\nపోను!” అన్నాను.\nఈ సారి ఫకీరుకు నామీద కోపంవచ్చింది.\n\" నువు నాశనం కోరి తెచ్చుకుంటున్నావు.\nనేనాపని చెయ్యను నన్ను వెళ్ళనీ!\" అన్నా\nడతను. కాని అతన్ని నేను పోనివ్వక, నా\nకుడికంటికికూడా అతడిచేత అంజనం\nరాయించుకున్నాను. వెంటనే నా కళ్ళు\nరెండూ పోయాయి.\nనా దృష్టి నాకు తిరిగి ఇవ్వమని ఎంతో\nవేడుకున్నాను. కాని ఫకీరు జవాబు చెప్ప\nకుండా నా ఎనభైఒంటెలనూ తోలుకుని\nవెళ్లిపోయాడు. నేను అక్కడే ఉండి\nపోయాను. మర్నాడు అటుగా ఒక బిడారు\nవచ్చి నన్ను బాగ్దాదు చేర్చింది. ఆ రోజు\nమొదలుకుని నేను బిచ్చగాడుగా బతుకు\nతున్నాను. నాకు ధర్మంచేసిన ప్రతివాడిచేతా\nచెంపదెబ్బ తినటం నేను ఒక నియమంగా\nపెట్టుకున్నాను.\nఈ కథ విని ఖలీఫా, \" బాబా అబ్దల్లా,\nనీ దురాశకు తగిన శిక్ష అదివరకే అనుభ\nవించావు. ఇక బిచ్చం ఎత్తకు. నేను నీకు\nరోజూ పది దిరాము లిప్పిస్తాను. బతికి\nఉన్నన్నాళ్లూ నీ పోషణ జరిగేటట్టు\nచూస్తాను,” అని చెప్పి ఆ ప్రకారమే గుడ్డి\nబిచ్చగాడికి భరణం ఏర్పాటు చేయించాడు.",
            "book_page_end": 54
        },
        {
            "title": "చేజిక్కిన శత్రువు",
            "book_page_start": 55,
            "pdf_page_start": 55,
            "pdf_page_end": 62,
            "author": "చందమామ బృందం",
            "genre": "విక్రమార్క బేతాళ కథ",
            "moral": "వైద్య ధర్మం, అతిథి ధర్మం ప్రాణం కంటే గొప్పవి. శత్రువు అయినా, సద్గుణాన్ని ప్రదర్శించినప్పుడు పగను వదిలిపెట్టాలి.",
            "keywords": [
                "విక్రమార్కుడు",
                "బేతాళుడు",
                "రాజభూషణుడు",
                "అతిథిధర్మం",
                "వైద్యధర్మం"
            ],
            "characters": [
                "విక్రమార్కుడు",
                "బేతాళుడు",
                "రాజభూషణుడు",
                "జయభద్రుడు",
                "వీరవర్మ",
                "శత్రుంజయుడు"
            ],
            "locations": [
                "మణిప్రస్థ నగరం",
                "శ్మశానం",
                "గ్రామం"
            ],
            "content": "పట్టువిడవని విక్రమార్కుడు చెట్టువద్దకు\nతిరిగివెళ్లి, శవాన్ని దించి భుజాన వేసుకుని,\nఇంకొకసారి శ్మశానంకేసి మౌనంగా నడవ\nసాగాడు. అప్పుడు శవంలోని బేతాళుడు,\n\"రాజా, ఈ ప్రపంచంలో నీలాంటి సన్మా\nర్గులు వ్యర్థశ్రమకు గురి అవుతారు; రాజ\nభూషణుడివలె మహా॥ ద్రోహం చేసినవారు\nకూడా శిక్ష పొందక తప్పించుకుంటారు. నీకు\nశ్రమ తెలియకుండా వుండగలందులకు\nఅతని కథ చెబుతాను విను!\" అంటూ\nఈవిధంగా చెప్పసాగాడు :\nపూర్వం మణిప్రస్థ నగరంలో రాజ\nభూషణుడనే వైద్యు డుండేవాడు. అతను\nభరతఖండం అన్ని మూలలూ తిరిగి వివిధ\nదేశాలలో వుండే ఘనవైద్యులవద్ద ఎన్నో\nవైద్య రహస్యాలు తెలుసుకుని మణిప్రస్థ\nనగరపు రాజువద్ద రాజవైద్యుడుగా కొలువు\nకుదిరాడు. రాజభూషణుడు వయసుకు\nచిన్నవాడైనా, ఒక్క వైద్యంలోనే గాక\nపరాక్రమంలోకూడా తీసివేయరానివాడు.\nమణిప్రస్థనగరపు రాజకుమారుడు జయ\nభద్రుడనేవాడు చాలా పొగరుబోతు, దుర్మా\nర్గుడు. అతను తన యీడువారిని కొందరిని\nజీతాలిచ్చి తనవద్ద వుంచుకుని, వారిని\nవెంటవేసుకుని తిరుగుతూ, అచ్చుపోసిన\nఆబోతులాగా అదుపూ, ఆజ్ఞా లేకుండా\nఅందరినీ అవమానిస్తూ, హింసిస్తూ, ఇత\nరుల బాధలుచూసి ఆనందిస్తూవుండేవాడు.\nజయభద్రుడు రాజభూషణుడితో ఒకటి\nరెండుసార్లు వెటకారంగానూ, అలక్ష్యంగానూ\nమాట్లాడి కోపం తెప్పించాడు. కాని రాజ\nభూషణుడు తన కోపాన్ని అణచుకుని,\n\"మహారాజా, మనిషికి తగిన మర్యాద\nచూపటం నేర్చుకోండి!\" అని గట్టిగా\nహెచ్చరించాడు.\nపొగరుబోతులకు ఆత్మాభిమానం గల\nవారంతా పొగరుబోతులుగానే కనపడతారు\nగనక రాజకుమారుడికి రాజభూషణుడిపై\nఆగ్రహం వచ్చింది. \" ఈ రాజవైద్యుడికి\nఎప్పుడో ఒకసారి బాగా బుద్ధి చెప్పాలి!”\nఅని అతను అనుకున్నాడు. అలాటి అవ\nకాశం ఒకరోజు రాత్రి లభించింది.\nచీకటి పడిన కొంతసేపటికి జయ\nభద్రుడూ, అతని అనుచరులలో ఒకడైన\nవీరవర్మ అనే మరొక యువకుడూ ఒక\nవీధిన గుర్రాలెక్కి వస్తూండగా రాజభూష\nణుడు గుర్రం ఎక్కి వారికి ఎదురువచ్చాడు.\nరాజకుమారుడు తన గుర్రాన్ని రాజభూష\nణుడి గుర్రానికి అడ్డంగా నడిపి, \"నీకు\nఎలాటి మర్యాద చూపాలో నేర్చుకున్నాను.\nఇదుగో నేనిచ్చే మర్యాద!” అంటూ ఒక\nనుంచి కత్తి దూశాడు.\nరాజభూషణుడుకూడా కత్తి దూయక\nతప్పింది కాదు.\nఇద్దరూ గుర్రాలు దిగి కత్తి యుద్ధానికి\nతలపడ్డారు. రాజకుమారుడి అనుచరుడు\nవీరవర్మకూడా గుర్రం దిగి, కత్తి దూసి,\nరాజకుమారుడి ఆజ్ఞకోసం ఎదురు చూస్తూ\nదగ్గిరలో నిలబడ్డాడు.\nజయభద్రుడికి మాటలలో ఉన్న\nపౌరుషం చేతిలో లేదు. రాజభూషణుడు\nకత్తి ఎత్తి అతని నెత్తిన ఒక్కటి పెట్ట\nబోతూండగా వీరవర్మ అడ్డు వెళ్లాడు. మరు\nక్షణం వీరవర్మ తల రెండుగా తెగిపోయింది.\nఈ సందులో జయభద్రుడు గుర్రమెక్కి\nపారిపోయాడు.\nతానిక ఆ రాజ్యంలో ఉండటం క్షేమం\nకాదని రాజభూషణుడు గ్రహించి, తన\nగుర్రం ఎక్కి నగరం విడిచి పారిపోయాడు.\nతెల్లవారేలోపుగా రాజ్యం వదిలిపోతే అతనికి\nఏభయమూ లేదు. అందుకని అతను తెల్ల\nవార్లూ గుర్రాన్ని అతి వేగంగా తోలాడు.\nకాని అతను రాజ్యపు సరిహద్దు దాటే\nలోపుగానే తెల్లవారిపోయింది.\nగుర్రం డస్సి ఉన్నది, రాజభూషణుడు\nడస్సి ఉన్నాడు. ఇద్దరికీ నిద్రాహారాలు లేవు.\nఅతనికి తెల్లవారాక ఒక గ్రామం తగిలింది.\nఆ పగలల్లా ఎవరి ఇంటనైనా విశ్రాంతి\nతీసుకుని రాత్రి చీకటి పడగానే మళ్లీ\nప్రయాణం సాగింతామని రాజభూషణుడు\nనిశ్చయించుకుని గ్రామంలోకి వెళ్లాడు.\nశత్రుంజయవర్మ అనే ఆయన ఇంట\nరాజభూషణుడికి ఆశ్రయం దొరికింది.\nశత్రుంజయుడు వృద్ధుడు. ఆయన గొప్ప\nధనికుడు కాడుగాని వారిది గొప్ప వంశం.\nఆయన అల్లుడు ఆ గ్రామానికి అధికారి.\nఆయన కొడుకే వీరవర్మ. వీరవర్మ మరణ\nవార్త ఇంకా ఈ గ్రామానికి చేరలేదు. తన\nకొడుకును చంపినవాడికే తాను ఆశ్రయ\nమిచ్చానని శత్రుంజయుడికి తెలియదు;\nతనకు ఆతిథ్యమిచ్చిన వృద్ధుడు తన చేత\nచచ్చిన యువకుడి తండ్రి అన్న సంగతి\nరాజభూషణుడికీ తెలియదు.\nరాజభూషణుడు పగలల్లా విశ్రాంతి\nతీసుకున్నాడు. ఆ సాయంకాలం అతను\nశత్రుంజయుడితో కబుర్లు మాట్లాడుకునే\nసమయంలో రాజభూషణుడికి నిజం\nతెలిసింది. ఈ శత్రుంజయుడి కొడుకే తన\nచేత చచ్చిపోయాడనీ, ఆయననుంచి తాను\nఆతిథ్యం పొందాననీ తెలియగానే రాజ\nభూషణుడికి పశ్చాత్తాపమూ, భయమూ\nఒక్కసారిగా కలిగాయి. ఇక తానా\nగ్రామంలో ఉండటం క్షేమం కాదు. వీరవర్మ\nమరణవార్త ఈ గ్రామానికి వచ్చి తీరుతుంది,\nతనను ముసలాయన తప్పక శిక్షిస్తాడు.\nఆయన అల్లుడే గ్రామాధికారికూడానూ.\nఅందుచేత రాజభూషణుడు లేచి నిల\nబడి, \"ఇక నాకు సెలవిప్పించండి. మీ\nధర్మాన నేనూ, నా గుర్రమూ ప్రయాణపు\nబడలికనుంచి తేరుకున్నాం. నేనింకా చాలా\nదూరం వెళ్ళాలి!” అన్నాడు.\nశత్రుంజయుడు, \"అదేం, నాయనా?\nకొద్దిఘడియలలో చీకటి పడబోతోందిగదా,\nరేపు వెళ్ళరాదా ?” అన్నాడు.\n\"లేదు లెండి. నాకు రాత్రిప్రయాణం\nఅలవాటే!\" అంటూ రాజభూషణుడు\nప్రయాణసన్నద్ధుడయాడు. ఇంతలో శత్రుం\nజయుడి అల్లుడి నౌకరు వచ్చి, \" బాబూ,\nఅమ్మగారికి అకాలంగా నొప్పులు ఆరంభ\nమయాయి! ఆమె స్పృహతప్పి పడి\nపోయారు! వైద్యుడు తనవల్ల కాదం\nటున్నాడు. పెద్దవైద్యుల నెవరినన్నా పిలి\nపించాలట. ఏం సెలవు ?” అన్నాడు.\nతన కుమార్తె ప్రాణాపాయస్థితిలో\nఉందని తెలియగానే శత్రుంజయుడి ప్రాణం\nతటతటా కొట్టుకున్నది. ఒక చెంప చీకటి\nపడబోతున్నది. మంచి వైద్యులను రప్పిం\nచాలంటే మణిప్రస్థానికి కబురు పంపాలి.\nఆయన పడుతున్న ఆందోళన చూసి రాజ\nభూషణుడు తన ప్రయాణోద్దేశం మార్చుకుని,\n\" తమకు అభ్యంతరం లేకపోతే రోగిని నేను\nచూస్తాను. నేను ఘనవైద్యుణ్ణి, నాది మణి\nప్రస్థమే!” అని శత్రుంజయుడితో అన్నాడు.\nశత్రుంజయుడికి ప్రాణం లేచివచ్చిన\nట్టయింది. ఆయన రాజభూషణుణ్ణి వెంట\nబెట్టుకుని తన కుమార్తె ఇంటికి వెళ్ళాడు.\nరాజభూషణుడు రోగిని చూసి, నాడి పరీ\nక్షించి, \"నేను రావటం చాలా మంచి\nదయింది. ఈమె చాలా ప్రమాదస్థితిలో\nఉన్నది. అయితే ఆమె ప్రాణాన్ని నేను\nకాపాడగలను. బహుశా తెల్లవారేలో గా\nప్రసవంకూడా అయిపోతుంది! రెండు\nప్రాణాలూ దక్కేలాగు చూస్తాను. మీరేమీ\nఅధైర్యపడకండి,\" అన్నాడు.\nఅర్ధరాత్రి దాటినాక మణిప్రస్థం నుంచి\nగ్రామాధికారికి రాజుగారి నుంచి తాఖీదు\nవచ్చింది. \" గడచిన రాత్రి రాజవైద్యుడైన\nరాజభూషణుడనేవాడు రాజకుమారుడైన\nజయభద్రుడిపైనా, అతనివెంట ఉన్న వీర\nవర్మపైనా అకారణంగా కత్తి దూసి, వీర\nవర్మను చంపి, పరారీ అయిపోయాడు. ఆ\nరాజద్రోహి మీ పరిసర గ్రామాలకేసి వచ్చే\nపక్షంలో పట్టుకుని, విచారించి మరణ\nదండన విధించేది!” అని రాజాజ్ఞ.\nతన కొడుకు మరణవార్త వినగానే\nమొదట శత్రుంజయుడు కుప్పున కూలి\nపోయాడు. ఆయనకు వీరవర్మ ఒకడే\nకుమారుడు. వాడే బతికి బాగుపడి, తన\nకీర్తినీ, వంశాన్నీ నిలబెడతాడని శత్రుం\nజయుడు కలలు కన్నాడు. ఆ కలలన్నీ\nఒక్కసారిగా విచ్చిపోయాయి.\nఆ దుఃఖంలో అకస్మాత్తుగా ఆయనకు\nతన అతిథి జ్ఞాపకం వచ్చాడు. ఆ అతిథి\nతన పేరు చెప్పలేదుగాని, మిగిలిన విష\nయాలన్నీ రాజద్రోహికి సరిపోతున్నాయి.\nఅతనిది మణిప్రస్థం. అతను ఘనవైద్యుడు.\nరాత్రి ప్రయాణంచేసి తెల్లవారి తన గ్రామం\nచేరాడు. అతనే రాజభూషణుడనీ, తన\nఏకైక పుత్రుణ్ణి హత్యచేసినవాడనీ శత్రుం\nజయుడికి స్పష్టమయింది.\nతన కడుపులో చిచ్చుపెట్టిన ఈ దుర్మా\nర్గుణ్ణి తన చేతులతోనే చంపి పగ తీర్చు\nకోవాలనిపించింది వృద్ధుడికి. ఆయన ఎవరి\nతోనూ ఒక్క మాటకూడా అనక ఇంటి\nలోపలికి పరిగెత్తాడు. ఒకచోట ఆయనకు\nఒక గండ్రగొడ్డలి దొరికింది. దాన్ని చేత\nబట్టుకుని ఆయన తన కూతురున్న గది\nలోకి దఢాలున ప్రవేశించాడు. ఆయన\nకుమార్తె మంచంపై పడుకుని వున్నది.\nరాజభూషణుడు కొంచెం ఇవతలగా నిలబడి\nచేతిలో ఏదో పట్టుకునివున్నాడు.\n\" రాజభూషణా!\" అని శత్రుంజయుడు\nగట్టిగా అరిచాడు.\nరాజభూషణుడు వెనక్కు తిరిగిచూశాడు.\nశత్రుంజయుడికి అనుమానం యేదన్నా\nమిగిలివుంటే ఆ కాస్తా తీరిపోయింది. కాని\nఆక్షణంలోనే ఆయనకు రాజభూషణుడి\nచేతిలో వున్న పసికందు కనిపించాడు.\n\"అయ్యా, నాపని సక్రమంగా నెరవే\nరింది. మీ కుమార్తెకుగాని- ఈ బిడ్డకుగాని\nఇక ఏ అపాయమూ లేదు!\" అన్నాడు రాజ\nభూషణుడు.\nశత్రుంజయుడి చేతినుంచి గండ్రగొడ్డలి\nజారి కింద పడిపోయింది.\n\" బాబూ, నీకీఇంట చాలా పెద్ద అపాయం\nరానున్నది. నువు వెంటనే బయలుదేరి\nనీదారిన వెళ్లిపో!” అన్నాడు శత్రుంజయుడు\nగద్గద కంఠంతో.\nరాజభూషణుడు జరిగిన సంగతి గ్రహిం\nచాడు. అతడు అప్పుడే బయలుదేరి తిరిగి\nతెల్లవారేలోపుగా ఆ రాజ్యం దాటిపోయి\nమరొక రాజ్యం చేరి, అక్కడ నివాసం\nఏర్పరచుకున్నాడు.\nబేతాళుడీ కథ చెప్పి, \"రాజా, నాకొక\nసందేహం. రాజభూషణుడు తాను శత్రువుల\nఇంట ఆతిథ్యం పొందానని తెలిసినాకకూడా\nశత్రుంజయుడి కుమార్తెకు వైద్యంచేస్తూ\nఎందుకు నిలిచిపోయాడు? తన ప్రాణాన్ని\nకాపాడుకునేటందుకు మణిప్రస్థంనుంచి\nపారిపోయి వచ్చినవాడు శత్రుంజయుడి\nనుంచి పారిపోకపోవటంలో అర్థమేమిటి?\nఅది అలా వుంచి, శత్రుంజయుడు గండ్ర\nగొడ్డలితో తన చేజిక్కిన శత్రువు తల పగల\nగొట్టటానికి బదులు అతణ్ణి హెచ్చరించి\nపంపటానికి కారణమేమిటి ? దీనికి సమా\nధానం తెలిసికూడా చెప్పకపోయావో నీతల\nపగిలిపోతుంది,” అన్నాడు.\n\" రాజభూషణుడికి ప్రాణంమీద ఆశ\nవున్నప్పటికీ ఆ ప్రాణాన్ని కాపాడుకునే\nటందుకు తన వైద్యధర్మాన్ని విడిచిపెట్టే\nవాడు కాడు. శత్రుంజయుడి కుమార్తె\nప్రాణాన్ని కాపాడటంలో అతను అతిథి\nధర్మాన్నికూడా పాటించాడు. ఇక, శత్రుం\nజయుడు తన కుమారుణ్ణి రాజభూషణుడి\nమూలాన పోగొట్టుకున్నప్పటికీ, అతని\nమూలంగానే తన కూతురు ప్రాణాన్ని\nకాపాడుకున్నాడు, మనవణికూడా కళ్ళ\nజూశాడు. రెండు ప్రాణాలను కాపాడ\nగలందులకు రాజభూషణుడు తనప్రాణాన్ని\nఒడ్డాడనీ, పారిపోయే అవకాశాన్నికూడా\nవిడిచిపుచ్చాడనీ గ్రహించి శత్రుంజయుడు\nఅతన్ని చంపలేక పోయాడు,” అని విక్ర\nమార్కుడు జవాబు చెప్పాడు.\nరాజుకు ఈవిధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. — (కల్పితం)",
            "book_page_end": 62
        }
    ],
    "statistics": {
        "total_stories": 6,
        "author_counts": {
            "పి. సంజీవరావు": 1,
            "చందమామ బృందం": 2,
            "ఆర్. కోదండరామయ్య": 1,
            "ఆర్. దయానందరావు": 1,
            "డి. నారాయణస్వామి": 1
        },
        "genre_counts": {
            "సాంఘిక నాటకం": 1,
            "చారిత్రక ధారావాహిక": 1,
            "నాటక కథ (షేక్స్‌పియర్)": 1,
            "జానపద ధారావాహిక": 1,
            "నీతి కథ": 1,
            "విక్రమార్క బేతాళ కథ": 1
        }
    }
}