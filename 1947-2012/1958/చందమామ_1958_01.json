{
    "book_id": "చందమామ_1958_01",
    "stories": [
        {
            "title": "మూగవాడు",
            "book_page_start": 3,
            "pdf_page_start": 17,
            "pdf_page_end": 22,
            "author": "చందమామ బృందం",
            "genre": "జాతక కథ",
            "moral": "రాజరిక సుఖాలు క్షణికమైనవి, మృత్యువు, వృద్ధాప్యం, కాలం శాశ్వత సత్యాలు. వాటిని త్యజించి మోక్షం లేదా శాశ్వతమైన జ్ఞానం కోసం కృషి చేయాలి.",
            "keywords": [
                "రాజరికం",
                "త్యాగం",
                "సన్యాసం",
                "బోధిసత్వుడు",
                "అరిష్ట జాతకుడు"
            ],
            "characters": [
                "తేమియ మహారాజు (బోధిసత్వుడు)",
                "చంద్రాదేవి",
                "రాజు",
                "సునందుడు",
                "దైవజ్ఞులు"
            ],
            "locations": [
                "రాజభవనం",
                "శ్మశానం",
                "కాశీనగరం"
            ],
            "content": "[గత సంచిక తరువాయి]\nరాజుగారు దైవజ్ఞులను పిలిపించి, \" నాకు\nకుమారుడు కలిగినప్పుడు అతనిలో\nఅనేక శుభలక్షణాలున్నాయనీ, అరిష్టాలేమీ\nరావనీ మీరు చెప్పారు. నా కొడుకు అవిటి\nవాడు, పుట్టు చెవిటి, పుట్టు మూగ! మీ\nమాటలు అక్షరాలా అబద్దమయాయి. దీని\nకేమంటారు?” అని అడిగాడు.\n\"మహారాజా, మీరు ఎన్నో వ్రతాలు చేసి\nలేక లేక కొడుకును కని ఆనందంలో ఉన్న\nసమయంలో ఆ కొడుకు అదృష్టహీనుడని\nచెప్పటానికి మాకు నోరు రాలేదు. అందు\nచేత అబద్ధం చెప్పాం !” అన్నారు దైవజ్ఞులు.\n\"అయితే ఇప్పుడేం చెయ్యాలి?”\nఅన్నాడు రాజు.\n\"అయ్యా, ఈ కుర్రవాడు జీవించి\nఉండటంవల్ల మీకూ మీ రాజ్యానికీ, మహా\nరాణిగారికీ ఆపద తప్పదు. అందుచేత,\nఅశుభప్రదమైన తేరుకు, ఆశుభ లక్షణాలు\nగల గుర్రాలను కట్టి, ఆందులో ఈ కుర్ర\nవాణ్ణి పెట్టి, పడమటి ద్వారంకుండా\nశ్మశానానికి తీసుకుపోయి అక్కడ పాతి\nపెట్టించండి!\" అన్నారు దైవజ్ఞులు.\nఅపాయాలకు వెరిచి రాజు అలాగే\nచేయించమన్నాడు. ఈ సంగతి విని చంద్రా\nదేవి రాజువద్దకు వెళ్లి, \"మహారాజా, నా\nకొక వరం ఇస్తానని వెనక వాగ్దానం చేశారు.\nఇప్పుడా వరం ఇవ్వండి,” అన్నది. రాజు\nసరే నన్నాడు. \"అయితే నా కొడుకుకు\nరాజ్యాభిషేకం చెయ్యండి!\" అన్నది రాణి.\n\" అది సాధ్యమయే పని కాదు. నీ\nకొడుకు అరిష్టజాతకుడు!\" అన్నాడు రాజు.\n\"యావజ్జీవం కాకపోయినా ఏడేళ్లపాటు\nరాజ్యం చేయనివ్వండి,\" అన్నది రాణి.\nరాజువల్లకాదన్నాడు. ఆఖరుకు ఏడురోజుల\nపాటు రాజు చెయ్యటానికి ఒప్పుకున్నాడు.\nచంద్రాదేవి వెంటనే తన కుమారుడికి\nతగిన వస్త్రాభరణాలు తొడిగించింది. సగర\nమంతా అలంకరించి, ఆ రోజునుంచీ\nతేమియ మహారాజు పరిపాలన ఆరంభ\nమవుతున్నదని చాటింపువేశారు.\nఆ రాత్రి యావత్తూ చంద్రాదేవి తన\nకొడుకుదగ్గిర కూచుని, \" నాయనా, నీకోసం\nపదహారేళ్లపాటు నేను కన్ను మూయలేదు.\nఏడ్చి ఏడ్చి నా కళ్లు కాయలు కాశాయి.\nనుపు అవిటివాడివి కావు, నాకు తెలుసు.\nనాకోసమైనా లేచి తిరుగు, నాయనా!\" అని\nఎంతో బతిమాలింది. కాని తేమియుడిలో\nచైతన్యం లేదు.\nఈ విధంగా ఆరు రోజులు గడిచాయి.\nరాజు తన సారధి అయిన సునందుణ్ణి పిలిచి,\n\"రేపులోపల అశుభప్రదమైన రథానికి\nఅశుభ లక్షణాలు గల గుర్రాలను పూన్చి\nసిద్ధం చెయ్యి. తరవాత తేమియుణ్ణి అందులో\nపెట్టుకుని పడమటి ద్వారంకుండా శ్మశా\nనానికి తీసుకుపో. అక్కడ నలచదరంగా\nఒక గొయ్యి తవ్వి, అందులో తేమియుణ్ణి\nపడవేసి పూడ్చి, స్నానంచేసి తిరిగి రా!”\nఅని ఆజ్ఞాపించాడు.\nఆఖరు రాత్రి చంద్రాదేవి తన కొడుకు\nమీద పడి ఏడుస్తూ, \"రాజుగారు నీ మర\nణానికి ఉత్తరువిచ్చాడు. నీ ఆయువు రేప\nటితో మూడింది, తండ్రీ!\" అని ఏడ్చింది.\nఈ మాట వినగానే బోధిసత్వుడికి పర\nమానందమయింది. \" పదహారేళ్లు నేను\nచేసిన కృషి ఫలించబోతున్న దిగదా !\" అను\nకున్నాడు. తన తల్లి గుండె పగిలి ఏడుస్తున్న\nదని తెలిసికూడా ఆమెను ఊరడించటాని\nకైనా అతను నోరు విప్పలేదు.\nతెల్లవారుతూనే సారధి సునందుడు తేరు\nసిద్ధంచేసి తెచ్చి తలవాకిట నిలబెట్టి లోపలికి\nవచ్చి, రాణితో, \"అమ్మా, తమకు తెలియని\nదేమున్నది? రాజాజ్ఞ నిర్వర్తించాలి!”\nఅన్నాడు. చంద్రాదేవి తన కుమారుడిపై\nబడి ఏడవసాగింది. సారధి తేమియుణ్ణి\nతన చేతులతో ఎత్తుకుని తేరులో పెట్టి,\nపడమట ద్వారానికే పోతున్నాననుకుంటూ\nతూర్పు ద్వారంకేసి వెళ్ళాడు.\nతూర్పుద్వారం దాటి తేరు మూడు\nయోజనాలు వెళ్ళేదాకా ఆగలేదు. అక్కడ\nసునందుడికి ఒక అడవి, దాని సమీపంగా\nరుద్రభూమి ఉన్నట్టు భ్రమ కలిగింది.\nవెంటనే అతను రధం దిగి, తేమియుడి\nనగలు వొలిచి మూటగట్టి, ఒక చోట నలచద\nరంగా గుంట తవ్వనారంభించాడు.\n“పదహారేళ్ళుగా చలనం లేని నా అవ\nయవాలకు ఇప్పుడు పని తగిలింది,\" అను\nకుంటూ బోధిసత్పుడు లేచి నిలబడి తన\nచేతులను రుద్దుకున్నాడు, చేతులతో రెండు\nకాళ్ళూ రుద్దుకున్నాడు, తేరునించి దిగి\nఅటూ ఇటూ నడిచి చూసుకున్నాడు. తన\nకేమాత్రం బలం ఉన్నదో చూడటానికి\nతేరును వెనకనుంచి పట్టుకుని ఎత్తాడు. అది\nచెండులాగా లేచింది.\nతరవాత అతను గుంట తవ్వే సునం\nదుడితో, \"ఏమోయ్, అంత శ్రద్ధగా గుంట\nతవ్వుతున్నావు; ఎందుకేమిటి?” అన్నాడు.\n“మారాజుగారి కొడుకు వెర్రిబాగుల\nవాడు, వికలాంగుడు, మూగి, చెవిటి. అందు\nచేత ఇక్కడ గుంట తవ్వి పూడ్చి రమ్మ\nన్నారు!\" అన్నాడు సునందుడు, వెనక్కు\nతిరిగి చూడకుండానే.\n\"సరిగా చూడు. నేను వికలాంగుణ్ణి\nకాను, చెవిటివాళ్లై కాను. నన్ను పాతేస్తే\nనీకు మహాపాతకం చుట్టుకుంటుంది!”\nఅన్నాడు బోధిసత్వుడు. సారధి తల పైకెత్తి\nరాజకుమారుణ్ణి చూసి నిర్ఘాంతపోయి,\n\"మీరెవరు, బాబూ? మీ పేరేమిటి? మీ\nతండ్రిగారి పేరేమిటి?” అన్నాడు.\nబోధిసత్వుడు నిజమే చెప్పాడు, కాని\nసారధి నమ్మలేకపోయాడు. అతను తేరు\nవద్దకు వెళ్ళి, అందులో రాజకుమారుడు\nగాని, అతని నగలు గాని, లేకపోవటం\nచూసి, ఆ తరవాత నిజం తెలుసుకుని, బోధి\nసత్వుడి కాళ్ళమీద పడి, \"మహారాజా,\nఇలా అయితే మీరీ దిక్కుమాలిన అడివికి\nరావటం దేనికి ? నగరానికి పదండి, హాయిగా\nరాజ్యం చేద్దురుగాని!” అన్నాడు.\n\" నాకు రాజ్యమూ, వైభవమూ వద్దు.\nవాటికోసమై నేను ఎన్నో పాపాలు చేయవలసి\nఉంటుంది,” అన్నాడు బోధిసత్వుడు.\n\"అలాకాదు, మహారాజా! మిమ్మల్ని\nతీసుకువెళితే మీ తండ్రిగారూ, తల్లిగారూ,\nప్రజలూ ఎంతో ఆనందించి నాకు అంతులేని\nబహుమానాలిస్తారు!” అన్నాడు సారధి.\n\"పిచ్చివాడా, నాకిక ఎవరి సంతోషం\nతోనూ పనిలేదు. ఈరోజు నా జన్మ\nతరించింది ! నేను సంపూర్ణ మానవుణ్ణి\nఅయాను!” అన్నాడు బోధిసత్వుడు.\n\" అయితే తమరు ఇంత కాలమూ\nమూగగా, చెవిటిగా ఎందుకు నటించారు,\nమహారాజా ?\" అని అడిగాడు సారధి.\n\" ఒకప్పుడు నేను రాజరికమూ, ఆ తర\nవాత ఘోర నరకమూ అనుభవించిన వాణ్ణి.\nమళ్ళీ రాజరికం సంప్రాప్త మవుతుందన్న\nభయంతో నా నోరు కట్టుబడింది. నేను\nవింటుండగా నా తండ్రి నిర్దయగా నలుగురికి\nక్రూరమైన శిక్షలిచ్చాడు. ఆ తరవాత నాకు\nచెవులు పోయినట్టే అయింది; నేను వెర్రి\nబాగులవాణ్ణి అయిపోయాను. ఈ జీవితం\nబుద్బుదప్రాయమూ, దుఃఖమయమూ\nఅని గ్రహించినవాడు దీనికోసం ఇంకొకడిపై\nఆగ్రహిస్తాడా? దీనికోసం ఇంకొకణ్ణి దండి\nస్తాడా? ఈపాటి సత్యం తెలియక మాన\nవులు అజ్ఞానంలో పడిపోతారు గాని!”\nఅన్నాడు బోధిసత్వుడు.\nఅప్పుడు సారధి, \"మహారాజా, నన్ను\nకూడా మీతో రానివ్వండి!” అన్నాడు.\n\" అలాకాదు. ఈ తేరు రాజుగారిది.\nదాన్ని రాజుగారికి వప్పగించు. నీ రుణాను\nబంధా లేవేవైతే ఉన్నాయో, అన్నీ కడిగేసు\nకుని సన్యాసం పుచ్చుకో. అంతదాకా\nనువు స్వతంత్రుడివి కావు!” అన్నాడు.\nబోధిసత్వుడు.\nతాను నగరంలోకి వెళ్ళిపోగానే రాజ\nకుమారుడు తన దారిన ఆరణ్యంలోకి వెళ్లి\nపోతాడని భయపడి సారధి, \" స్వామీ, నేను\nతిరిగి వచ్చేదాకా ఇక్కడే వుంటానని మాట\nఇయ్యండి. రాజుగారిని తీసుకు వస్తాను.\nఆయన మిమ్మల్ని చూసి చాలా ఆనంద\nపడతారు !” అన్నాడు. బోధిసత్వుడు అతను\nకోరిన ప్రకారం అక్కడే ఉంటానని మాట\nఇచ్చాడు. సారధి అతని పాదాలు కళ్ళకు\nఅద్దుకుని బయలుదేరాడు.\nతన కుమారుడు లేకుండా తేరు తిరిగి\nవస్తూవుండటం చంద్రాదేవి కిటికీలో నుంచి\nచూసి భోరున ఏడ్చింది. ఆమె సారధిని\nపిలిపించి, \"ఏం, నాయనా, నా కొడుకు\nఆఖరు క్షణంలోనైనా నోట ఒక్కమాట\nపలకలేదా? వాడు కాళ్ళూ చేతులూ\nతన్నుకోలేదా?” అని అడిగింది.\n\"ఆయన మూగవాడూ అవిటివాడూ\nఎందుకయినాడు, తల్లీ? రాజరికానికి భయ\nపడి అలా నటించాడు! ఆయన గొంతు\nకంచుగొంతు ! ఏమి తెలివైన మనిషి! మన\nలాగా బతకటం ఇష్టంలేక దివ్యమైన మార్గం\nతొక్కాడు. ఎందుకూ? మీరే చూస్తారుగా!”\nఅంటూ సారధి జరిగినదంతా చంద్రాదేవికి\nచెప్పాడు. ఆవిడ దుఃఖాశ్రువులు ఆనందా\nశ్రువులుగా మారాయి. ఆమె వెంటనే ఈ\nసంగతి రాజుకు తెలిపింది.\nరాజుకు కాలు నిలవలేదు. తన కుమా\nరుణ్ణి చూడటానికి ఆయన బ్రహ్మాండమైన\nపరివారాన్ని పోగుచేసి బయలుదేరాడు.\nవారంతా వచ్చి చేరేలోగా ఇంద్రుడు బోధి\nసత్వుడికి ఒక మంచి పర్ణశాల నిర్మించ\nమని విశ్వకర్మను ఆజ్ఞాపించాడు. రాజు\nసపరివారంగా ఈ పర్ణశాల వద్దకే వచ్చాడు.\nబోధిసత్వుడు తన తండ్రికోసం ఒక\nఆసనం వేయించాడు. కాని రాజు దానిపై\nకూచోక, కొడుకుపైగల గౌరవభావం కొద్దీ\nకిందనే కూచున్నాడు. ఆయన తన కొడు\nకుణ్ణి ఎలాగైనా తీసుకువెళ్ళాలనే ఉద్దే\nశంతో, \"నాయనా, నీకీ పర్ణశాల ఏమిటి?\nకటిక నేలమీద పడుకోవట మేమిటి? ఆకులూ\nఅలములూ తినటమేమిటి? బోలెడన్ని సౌధా\nలున్నాయి, దాసదాసీ జనం వున్నారు, రాజ్యం\nఉన్నది. వచ్చి హాయిగా ఏలుకో!\" అన్నాడు.\n\" నువు చెప్పేవన్నీ మాసిపోయే సుఖాలు.\nనాకు వాటితో పనిలేదు. మనం రాజ్యాలను\nగురించీ, సింహాసనాలను గురించి ఆలో\nచిస్తూనే వుంటాం. మనకోసం ఒకటి పొంచి\nవుంటుంది, ఒకటి తన పని తాను చేసుకు\nపోతూంటుంది, మూడవది అదను కనిపెట్టి\nవేటు వేస్తుంది. పొంచివుండేది వృద్ధాప్యం;\nతనపని తాను చేసుకుపోయేది కాలం; వేటు\nవేసేది మృత్యువు,” అన్నాడు బోధిసత్వుడు.\n\" నీ మాటలు వింటూంటే నాకు జీవితం\nమీద రోత పుడుతున్నది. నాకు రాజ్యం పద్దు.\nనేను తపస్సు చేసుకుంటాను. నువు నా\nబదులు రాజ్యం ఏలు!” అన్నాడు రాజు.\n\"అన్నీ త్యజించినవాడికి నాకు నీ\nరాజ్యంమటుకు దేనికి?” అంటూ బోధి\nసత్వుడు అక్కడ చేరిన వారందరికీ జీవిత\nపరమార్థం గురించి బోధ చెయ్యసాగాడు.\nఅతని బోధలు వినటానికి నగరం యావత్తూ\nకదిలి వచ్చింది. కాలక్రమాన అందరూ\nసన్యసించి నగరాన్ని పాడుపెట్టేశారు.\nకాశీరాజు సన్యసించాడని తెలియగానే\nబోధిసత్వుడి బోధలు వినటానికి మరొక\nరాజు వచ్చాడు. ఆయన వెంట ప్రజలుకూడా\nవచ్చారు. ఈ విధంగా మూడు రాజ్యాలు\nపాడుపడిపోయాయి. ఆ రాజ్యాలలో వున్న\nజంతువులన్నీ వన్యమృగాలుగా మారాయి.\nఅక్కడి నగరాలలోని సంపదకు మట్టికున్న\nవిలువకూడా లేకుండా పోయింది.",
            "book_page_end": 8
        },
        {
            "title": "ముగ్గురు మాంత్రికులు",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం/సీరియల్ కథ",
            "moral": "స్వేచ్ఛ కోసం ప్రాణాలను త్యాగం చేయడానికైనా సిద్ధపడాలి. నాయకత్వ లక్షణాలు ఆపదలో ధైర్యాన్ని ఇస్తాయి.",
            "keywords": [
                "పింగళుడు",
                "బానిసలు",
                "సరంగు",
                "సముద్ర యుద్ధం",
                "విజయం"
            ],
            "characters": [
                "పింగళుడు",
                "సరంగు",
                "బానిసలు",
                "శత్రు సైనికులు"
            ],
            "locations": [
                "మహానముద్రం",
                "ఓడ"
            ],
            "content": "[పింగళుడి అన్నలు ఇంట్లోవున్న డబ్బును పంచుకుని, మహత్తుగల సంచీ ఎవరిభాగానికి\nరావాలనే దగ్గిర పేచీపడి కొట్లాడుకోసాగారు. ఈ సంగతి రాజుకు తెలిసి వాళ్ళిద్దర్నీ జైలులో\nపెట్టించాడు. ఇక పింగళుడున్న ఓడకూ, మరో ఓడకూ మహానముద్రం మీద యుద్ధం\nప్రారంభమయింది. సరంగు, బానిసలను విడిపించి, వాళ్లకు ఆయుధాలిచ్చాడు. తరవాత —]\nసరంగు ఆజ్ఞకాగానే గొలుసులకు బంధింప\nబడివున్న బానిసలందరూ విడిపించబడ్డారు.\nవారిలో ప్రతిఒక్కరికీ కత్తి, విల్ల మ్మూ\nయివ్వబడింది. ఆ సమయంలో సరంగు\nవాళ్లమీద ఎక్కడ లేని ఆప్యాయతా కన\nబరుస్తూ, \" మీరు యీ క్షణంనుంచి బాని\nసలు కారు; యోధులు! మన ఓడ పెద్ద\nఅపాయంలో చిక్కుకున్నది. మన ఓడను\nవశపరుచుకో చూస్తున్న ఆ శత్రుఓడకు\nమనం లొంగిపోయామంటే, ఆ తరవాత\nబతికివున్నన్నాళ్లూ వాళ్లకు మనం బానిస\nవృత్తి చేస్తూ జీవించవలసి వస్తుంది. అలా\nకాక మనం జయిస్తే అందరం స్వేచ్ఛగా\nకాలం గడపవచ్చు. కనక, ప్రాణరక్షణ\nకోసం, స్వతంత్రం కోసం తెగించి పోట్లా\nడండి,” అన్నాడు.\nసరంగు మాటల్లో బానిసలకు నమ్మకం\nకుదరలేదు. అతడు తమనెంత క్రూరంగా\nహింసించాడో వాళ్లల్లో ప్రతి ఒక్కరూ గుర్తు\nపెట్టుకునే వున్నారు. అయినా యీ తరు\nణంలో చేయవలసిందేమిటి? శత్రుఓడలోంచి\nఎడతెరిపి లేకుండా బాణాలూ, అగ్నిగోళాలూ\nవచ్చి తమ ఓడమీద పడుతున్నవి. ఓడ\nనిప్పంటుకుని కాలి మునిగిపోతే, దానితో\nపాటు తామూ సర్వనాశం కాకతప్పదు.\nతరవాత వీలుచూసుకుని శత్రుఓడలోని\nవారితో రాజీపడి తమ దారిన తాము పోవాలి.\nపింగళుడు యిలా ఆలోచించి, తన తోటి\nబానిసలకు కర్తవ్యం ఏమిటో తెలియబరి\nచాడు. ప్రస్తుతానికి ఆ శత్రుఓడ సంగతి\nమరిచిపోయి, ముందు తమ ఓడ సరం\nగునూ, అతడి అనుచరులనూ తుడముట్టిం\nచటం క్షేమమని చెప్పాడు. బానిసలందరూ\nయిందుకు ఒప్పుకున్నారు. యువకుడూ,\nతెలివిగలవాడూ, సాహసీ అయిన పింగళుడి\nనాయకత్వాన్ని వాళ్లు అంగీకరించారు.\nపింగళుడు వెంటనే సముద్రం మారు\nమోగేలా అరుస్తూ, \"సరంగునూ, వాడి\nఅనుచరులనూ హతమార్చండి, రండి!”\nఅంటూ ముందుకు దూకాడు.\nబానిసలందరూ ఒకేసారి సింహాల్లా\nగర్జిస్తూ తమను హింసలపాలు చేసిన సరంగు\nమీదా, అతడి అనుచరులమీదా కత్తులు\nదూసి దూకారు. పరిస్థితి యిలా విషమంగా\nపరిణమిస్తుందని సరంగు వూహించలేదు.\nఒకవైపునుంచి శత్రుఓడ నిప్పులు చెరుగుతూ\nవస్తున్నది. అదే సమయంలో తన ఓడలోని\nబానిసలు తనమీద కత్తులు దూశారు.\nబానిసల మనసుల్లో కదుల్తున్న యీ\nఅనుమానాలూ, సంశయాలూ పింగళుణ్ణి\nకూడా బాధించినై. కాని, అతడు వెంటనే\nఒక నిర్ణయానికి వచ్చాడు. తాము వున్న\nఓడ నీట మునగకుండా రక్షించవలసిన\nఅవసరం వుంది. కాని, అతి క్రూరుడైన\nసరంగుమాత్రం బతికివుండటం ప్రమాద\nకరం. ముందు అతణ్ణి తుదముట్టించాలి.\nయివ్చేలోపలే బానిసలు వారిమీద పడి\nకత్తులతో వాళ్లను ముక్కలుగా నరి\nకేస్తున్నారు. \"ద్రోహం, మోసం! ముందు\nయీ బానిసలను యమపురికి పంపండి !”\nఅంటూ సరంగు భీకరంగా అరిచి వాళ్లమీద\nపడ్డాడు. బలశాలీ, జిత్తులమారీ అయిన\nసరంగు క త్తిదెబ్బకు కనుమూసి తెరిచేం\nతలో అయిదారుగురు బానిసలు ఆహుతి\nఅయారు. అది చూసిన కొందరు బానిసలు\nభయకంపితులై వెనక్కు పారిపోసాగారు.\nపింగళుడు ప్రమాదం గుర్తించాడు.\nవెంటనే అతడు కత్తి పైకెత్తి సరంగుకేసి\nలంఘిస్తూ, పారిపోతున్న బానిసలను హెచ్చ\nరించాడు. \" సరంగును ఒక్క క్షణంలో\nనా కత్తికి ఎరచేస్తాను. మీరు ప్రాణభయంతో\nపారిపోయినా, మిమ్మల్ని సముద్రం పొట్టను\nపెట్టుకోక మా సదు. మీ స్వేచ్ఛకొరకు\nతెగించి పోరాడండి !”\nపింగళుడి మాటలు పారిపోతున్న బాని\nసలలో తిరిగీ ధైర్యోత్సాహాలను కలిగించినై.\nయీలోపల పింగళుడు కొదమసింహంలా\nగర్జిస్తూ, సరంగును ఎదుర్కొన్నాడు. అతడు\nతొలిసారిగా విసిరిన కత్తిదెబ్బ, సరంగు\nగుండెలను రాచుకుంటూ పోయింది.\nసరంగు \"హా, భైరవీ !” అంటూ గుండెమీద\nచేయి నొక్కిపట్టి, నిప్పులు చెరిగే కళ్లతో\nపింగళుడిమీదికి కత్తి ఝళిపిస్తూ వురికాడు.\nసరంగు దేహబలం, కత్తియుద్ధంలో\nఅతడి నేర్పూ చూసిన పింగళుడు, చప్పున\nపక్కకు తప్పుకున్నాడు. సరంగు ఆ ఆవే\nశంలో పింగళుడు తన కత్తిదెబ్బకు అందక\nపోగా, ముందుకు తూలి ఒక తాడు\nకాలికి చుట్టుకునేసరికి బోర్లాపడిపోయాడు.\nపింగళుడికి యిది మంచి అవకాశం\nయిచ్చింది. అతడు భీకరంగా అరుస్తూ,\nసరంగు వీపుమీద కత్తిని గుచ్చబోయాడు.\nకాని, సరంగు తనకు రానున్న ప్రమాదాన్ని\nగ్రహించి చటుక్కున పక్కకు దొర్లాడు.\nపింగళుడి కత్తి అక్కడ వున్న కొయ్యలో\nబలంగా గుచ్చుకుని ఠపీమని మధ్యకు\nవిరిగిపోయింది.\nసరంగు వికటాట్టహాసం చేశాడు.\n\" ఓహెూ, నువ్వు బానిసల నాయకుడివి\nగామాలు! నాయకుడు ఎంత ప్రమాదంలో\nచిక్కుకుపోయాడు! యీ కత్తితో నిన్ను\nముక్కలు ముక్కలుగా నరికి సముద్రం\nపాలు చేస్తాను. తరవాత నీ అనుచరు\nలందర్నీ ...”\nసరంగు ఒళ్లుతెలియని ఆవేశంలో వుండి,\nపింగళుడు ఏమి చేస్తున్నది గమనించలేదు.\nతన కత్తి విరిగిపోగానే పింగళుడు రానున్న\nప్రమాదాన్ని వెంటనే గ్రహించాడు. మరో\nకత్తి దొరకపుచ్చుకునేందుకు అందు\nబాటులో ఎక్కడా లేదు. తన అనుచరు\nలైన యితర బానిసలు సరంగు అనుచరు\nలతో పోరాడుతున్నారు.\nపింగళుడు మెరుపులా పక్కన పడివున్న\nతాడు నొకదానిని చేతికి తీసుకుని, దాని\nకొసను వుచ్చులా బిగించి, సరంగుకోసం\nసర్వసిద్ధంగా వున్నాడు. ఒళ్లుమరిచిన ఆవే\nశంలో సరంగు అరుస్తూ కత్తితో ముందుకు\nదూకబోయేంతలో, పింగళుడి చేతనున్న\nతాడు గిర్రున తిరుగుతూ పోయి, సరంగు\nగొంతుకు వుచ్చు బిగుసుకున్నది. వెంటనే\nపింగళుడు తన చేత గల తాడును గట్టిగా\nగుంజుతూ వెనక్కు పరిగెత్తాడు.\nసరంగు పెద్దగా ఓండ్రపెట్టి, మానులా\nదభీమని ముందుకు పడిపోయాడు. కాని,\nఅతడు తన చేతి కత్తితో తాడును కోసేం\nదుకు ప్రయత్నించాడు. అది గమనించిన\nపింగళుడు వెనక్కు తిరిగి తన అనుచరు\nలను కేకవేశాడు. వెంటనే యిద్దరు బాని\nసలు పరిగెత్తుతూ వచ్చి, సరంగు కింద పడి\nవుండటం చూస్తూనే అతడ్మిదికి వురికి,\nతమ కత్తులతో తూట్లుపడేలా పొడిచారు.\nసరంగు మరణంతోగాని పింగళుడికి తన\nచుట్టూ ఏమి జరుగుతున్నదీ చూసే అవ\nకాశం కలగలేదు. అతడు ఒక బానిసవద్ద\nనుంచి కత్తి తీసుకుని, ఓడలో ఒకమూల\nజరుగుతున్న పోరాటంకేసి పరిగెత్తాడు.\nఅతడు ఆ ప్రాంతానికి చేరేసరికి, కొద్దిగా\nమిగిలివున్న సరంగు అనుచరులుకూడా\nచంపబడటమో, గాయపడి ఖైదీలుగా దొరక\nటమో జరిగిపోయింది.\nఈ లోపల శత్రుఓడలోని సైనికులు\nకోలాహలంగా అరుస్తూ, పింగళుడున్న\nఓడను సమీస్తున్నారు. వాళ్ళు విధీ విరామం\nలేకుండా ఓడమీదికి బాణాలు వదలటం\nమాత్రం మానలేదు. తమ శత్రుఓడలో ఏదో\nకలహం ప్రారంభమయిందనీ, యిదే అద\nలేదని పింగళుడు గ్రహించాడు. ముందు\nతన ఓడమీద తెల్లజెండా ఎత్తి, తమ పరి\nస్థితిని ఆ ఓడలోనివారికి తెలియపరిచి,\nరాజీమార్గంగా ఎవరిదారిన వాళ్ళు పోవటం\nఒక్కటే మంచిమార్గంగా అతడికి తోచింది.\nకాని, వాళ్లు అందుకు అంగీకరిస్తారా ?\nతమ ఓడమీదికి శత్రునావికులను\nరానీయకుండా, ఆ ఓడను అంతదూరాన\nవుంచి రాజీరాయబారాలు నడపటం క్షేమ\nమని పింగళుడు నిర్ణయించుకున్నాడు.\nవెంటనే అతడి ఆజ్ఞప్రకారం ఓడకొయ్యకు\nతెల్లజెండా ఎత్తబడింది. మరుక్షణం శత్రు\nఓడలోంచి విజయధ్వానాలు వినబడినై.\nనుగా తాము దాన్ని వశపరుచుకోవచ్చునీన\nవాళ్లు భావించారు.\nపింగళుడు పెద్దబూరలాంటి సాధనం\nలోంచి, శత్రుఓడలోనివారితో, తన ఓడలో జరి\nగినదానిని గురించి చెప్పాడు. \"మీ ఓడను\nఆటకాయించి, వశపరుచుకోవాలని చేసిన\nప్రయత్నంతో మాకెవరికీ సంబంధంలేదు.\nబానిసలమైన మేమందరమూ, క్రూరుడైన\nమా యజమాని సరంగునూ, అతడి అను\nచరులనూ హతమార్చాము. ఇక యిప్పుడు\nమేము కోరేదల్లా మా ఓడను ఏదో ఒక\nరేవుకు నడిపి, అక్కడినుంచి ఎవరెవరి\nదేశాలకు వాళ్లం వెళ్లిపోవటం. కనక, మీరు\nరాజీపడి మా జోలికి రాక, సముద్రంమీద\nమీ దారిన మీరు వెళ్ళవలసిందిగా కోరు\nతున్నాము,” అన్నాడు పింగళుడు.\nఈ మాటలు వింటూనే శత్రుఓడలో\nగందరగోళం బయలుదేరింది. కొంచెంసేపు\nతరవాత అది సర్దుమణగ్గానే, భీకరమైన\nఒక గొంతు యిలా అరిచింది :\n\"బానిసలైన మీకు స్వేచ్ఛగా మహా\nసముద్రాలమీద ఓడను నడిపే హక్కు లేదు.\nపైగా యజమానినీ అతడి అనుచరులనూ\nచంపటంద్వారా మీరు క్షమించరాని నేరం\nచేశారు. అందుకు మీరు శిక్ష అనుభవించ\nవలసిందే. లేకపోతే, మీనుంచి పాఠం\nనేర్చుకుని, మా ఓడలోని బానిసలుకూడా\nఒకానొక రోజున మమ్మల్నందర్నీ తుద\nముట్టించవచ్చు. ఓడకు లంగరు దించి,\nకిమ్మనకుండా మాకు లొంగిపోండి!”\nఈ మాటలు వింటూనే పింగళుడు\nనిర్వణుడయిపోయాడు. అది వర్తకపు ఓడ\nముసుగులో దాగివున్న సముద్రపు దొంగల\nఓడ అని అతడికి అర్థమైపోయింది. అలాంటి\nఓడలోని వారికి తనూ, అనుచరులూ లొంగట\nమంటే, తిరిగి తామందరూ బానిసలుగా\nఅమ్ముడుపోవటమే నన్నమాట.\nఒకటి రెండు మాటల్లో పరిస్థితి నంతా\nపింగళుడు తన అనుచరులకు చెప్పాడు.\nవారిలో ప్రతిఒక్కరూ పోరాడటానికే సిద్ధ\nమన్నారు. లొంగిపోయి జీవితమంతా బాని\nసలుగా బతకటంకన్న, పోరాడుతూ మర\nణించి సముద్రంపాలు కావటం వుత్తమం\nఅని వాళ్ళు ఏకకరంగా జవాబిచ్చారు.\nవెంటనే ఓడ స్తంభంమీంచి తెల్లజండా\nదించబడింది. ఓడలోంచి జయజయ\nధ్వానాలు మిన్ను ముట్టనై. సంఖ్యాబలంలో\nఅధికులైన శత్రు సైనికులు, ఒకసారి తన\nఓడలోకి ఎక్కగలిగితే, యిక తను చేయ\nగలిగిందేమీ లేదు. కనుక, సాధ్యమైనంత\nవరకూ శత్రుఓడకు దూరంగా వుండి\nబాణాలతో యుద్ధం చేస్తూ, యిక తప్పనిసరి\nఅయితే, తన ఓడతో శత్రుఓడను ఢీకొట్టా\nలని పింగళుడు నిర్ణయించుకున్నాడు.\nతిరిగి యుద్ధం ప్రారంభమయింది. పింగ\nళుడి అనుచరులు బాణాలు ఎక్కుపెట్టి\nశత్రుఓడమీదికి వదులుతున్నారు. పింగళుడు\nఓడను వెనక్కు సడపమన్నాడు. సాధ్య\nమైతే, పోరాడుతూనే తనఓడను శత్రుఓడకు\nఅందకుండా నడిపించుకు పారిపోవాలని\nకూడా పింగళుడు నిర్ణయించుకున్నాడు.\nకాని, శత్రుఓడనుంచి పారిపోవటం సాధ్య\nమయే పని కాదని కొద్దిసేపట్లోనే తేలి\nపోయింది. చూస్తూండగానే ఆ ఓడ బహు\nవేగంగా ముందుకు రాసాగింది.\nపింగళుడు చటుక్కున ఒక నిర్ణయానికి\nవచ్చాడు. విజయమో, వీరస్వర్గమో—\nఅంతకన్న మార్గం లేదు. ఓడను వేగంగా\nముందుకు నడిపి, శత్రుఓడను ఢీ కొట్టవల\nసిందిగా అతడు తన అనుచరులను ఆజ్ఞా\nపించాడు. వెంటనే ఓడ ముందుకు కదల\nసాగింది. మొదట ఆశ్చర్యపడి, అంతలోనే\nపింగళుడు తలపెట్టిన దేమిటో గ్రహించిన\nశత్రుసైనికులు భయంతో కంపించిపోయి,\nఒక్కసారిగా హాహాకారాలు చేశారు.\nఓడను వెనక్కు నడపటంద్వారా\nప్రమాదాన్నుంచి బయటపడేందుకు శత్రు\nసైనికులు చేసిన ప్రయత్నం ఫలించలేదు.\nపింగళుడు కత్తి ఝళిపిస్తూ, తన అనుచరు\nలకు ఓడను వేగంగా ముందుకు నడిపి\nశత్రుఓడను ఢీకొట్టవలసిందిగా హెచ్చరి\nస్తున్నాడు. చూస్తూండగానే ఓడ మహా\nవేగంతో ముందుకు కదిలి, శత్రుఓడను\nతాకింది. ఆ మరుక్షణంలో వేయి గొంతులు\nకలిసికట్టుగా చేసిన ఆర్తనాదం సముద్రం\nమీద మారుమోగింది. రెండు ఓడలూ ఢీకొన\nటంలో కలిగిన తాకిడికి, పింగళుడు తను\nవున్న చోటునుంచి గాలిలోకి ఎగిరి, గిర\nవాటు వేసినట్టు దూరంగా సముద్రంలో\nపడిపోయాడు.\n— (ఇంకా వుంది)",
            "book_page_end": 16
        },
        {
            "title": "అలీబాబా - 2",
            "book_page_start": 17,
            "pdf_page_start": 39,
            "pdf_page_end": 46,
            "author": "ఆర్. సూర్యనారాయణ",
            "genre": "సాహసం/దొంగల కథ",
            "moral": "తెలివైన సలహాలు, ముఖ్యంగా కష్టకాలంలో, ప్రాణాలను రక్షించగలవు. మోసానికి ప్రతిఫలం దక్కుతుంది.",
            "keywords": [
                "అలీబాబా",
                "దొంగల నాయకుడు",
                "మోర్జియానా",
                "నూనె తిత్తులు",
                "గుర్తులు"
            ],
            "characters": [
                "అలీబాబా",
                "దొంగల నాయకుడు",
                "మోర్జియానా",
                "బాబా ముస్తఫా",
                "అబ్దుల్లా"
            ],
            "locations": [
                "నగరం",
                "దొంగల గుహ",
                "కాసిం ఇల్లు"
            ],
            "content": "(గత సంచిక తరువాయి)\nఈలోపుగా దొంగలు అడవిలో ఉన్న తమ\nగుహకు తిరిగివచ్చి, కాసిం శవం మాయం\nకావటం చూసి పొందిన ఆశ్చర్యం ఇంతా\nఅంతా కాదు. తమ బంగారంసంచులు\nమరికొన్ని పోవటంకూడా వారు వెంటనే\nతెలుసుకున్నారు.\n\"మన రహస్యం ఎవరో కనిపెట్టారు.\nమనం చంపినవాడికి ఎవరో తోడు వుండి\nవుండాలి. వాడే శవాన్నీ, బంగారాన్నీ తీసుకు\nపోయాడు. అందులో ఏమీ సందేహం లేదు.\nఆ మనిషి ఎవడో తెలుసుకోకపోతే మనకు\nప్రమాదం తప్పదు. అందుచేత మీలోకల్లా\nతెలివిగలవా డొకడు యాత్రికుడిలాగా వేషం\nవేసుకుని నగరంలోకి వెళ్ళాలి; మనం\nచంపిన మనిషిని గురించి ప్రజలు ఏం\nమాట్లాడుకుంటున్నారో ఆలకించి, మొదలు\nఆ మనిషి జాడ తీయాలి; ఆ మనిషి పేరే\nమిటో, వాడెక్కడ వుండేవాడో తెలుసుకో\nవాలి. ఇది చాలా ప్రాణగండమైన విషయం.\nఆరా తీయటానికి వెళ్లినవాడు ద్రోహం తల\nపెడితే మిగిలినవారందరికీ ప్రమాదం.\nఅందుచేత ఈ పనిమీద వెళ్ళేవాడు ఏ\nకారణంచేత పని చేసుకురాకుండా తిరిగి\nవచ్చినా, వాడికి మరణశిక్ష విధించాలని\nనా ఉద్దేశం,\" అన్నాడు దొంగల నాయకుడు.\nదొంగలు ఈ విషయం చర్చించకముందే\nఒక దొంగ లేచి, \"ఈ షరతుకు సమ్మ\nతించి ఈ పనికి నేను పూనుకుంటాను. ఒక\nవేళ నేను మిగిలిన వాళ్లకోసం చావవలిసి\nవచ్చినా నాకేమీ అభ్యంతరం లేదు,”\nఅన్నాడు ధైర్యంగా.\nదొంగలనాయకుడూ, మిగిలిన దొంగలూ\nవాణ్ణి ఎంతో గొప్పగా మెచ్చుకున్నారు.\nతరవాత వాడు తనను ఎవరూ గుర్తించ\nరాకుండా వేషం మార్చుకుని, ఆ రాత్రే\nబయలుదేరి, తూర్పు తెల్లవారే వేళకు నగరం\nప్రవేశించాడు. వాడు వీధులన్నీ కలయ\nదిరుగుతూండగా బాబా ముస్తఫా దుకాణం\nకనిపించింది. మిగిలిన దుకాణాలేవీ తెరవక\nముందే తన దుకాణం తెరవటం బాబా\nముస్తఫాకు అలవాటు.\nబాబాముస్తఫా అప్పుడే పని ప్రారంభించ\nబోతున్నాడు. దొంగ దుకాణంలోకి వెళ్ళి,\nబాబాముస్తఫాకు సలాంపెట్టి, \"ఏం, తాతా?\nనీకు పగలే కళ్లు సరిగా కనబడవేమోగదా,\nఇంకా తెల్లవారకముందే పని ప్రారంభించా\nవేమిటి? ఈ వెలుతురులో నీకు చూపు\nఆనుతుందా?” అని అడిగాడు.\n\" నాసంగతి నువ్వెరగవు. ముసలివా\nణ్ణయినా నా చూపు కొంచెంకూడా చెడలేదు.\nఎందుకూ? ఇంత వెలుతురుకూడా లేని\nచోట నేను శవాన్ని కుట్టాను!” అన్నాడు\nబాబాముస్తఫా.\n\" శవాన్నా?” అన్నాడు దొంగ, ఆశ్చర్య\nపోతున్నట్టు నటిస్తూ,\n\" అవునవును, నేనా కధంతా నీకు\nచెప్పేస్తా ననుకుంటున్నావు గామాలు. అదేం\nకుదరదు!” అన్నాడు బాబాముస్తఫా.\nతనకు కావలిసిన రహస్యం ఈ ముస\nలాడు చెప్పగలడని దొంగకు నమ్మకం కుది\nరింది. వాడు ఒక బంగారు దీనారం తీసి\nబాబాముస్తఫా చేతిలో పెడుతూ, \"నీ\nరహస్యాలు నాకెందుకు, తాతా? నీకు పిచ్చి\nగాని నాకు ఏ రహస్యం చెప్పినా నీకు కలిగే\nనష్టమేముందీ? నే నడిగేదల్లా ఏమిటంటే,\nనువు ఈ శవాన్ని ఏ ఇంట్లో కుట్టావో ఆ\nయిల్లు నాకు చూపించు, చాలు!” అన్నాడు.\n\" ఒకవేళ నేను నీకా ఇల్లు చూపింతా\nమనుకున్నా అది నావల్ల అయే పనికాదే.\nనన్ను ఒకచోటికి తీసుకుపోయి, అక్కడ\nనా కళ్ళకు గంతలు కట్టి తీసుకుపోయారు.\nమళ్ళా గంతలు కట్టి సన్నక్కడికే తెచ్చి\nవిడిచిపెట్టారు. అందుచేత నీకా యిల్లు\nచూపించటం నావల్ల అయే పనికాదు,”\nఅన్నాడు ముసలాడు.\n\"ఒకవేళ అదే చోటికి తీసుకుపోయి\nకళ్ళకు గంతలు కట్టితే, నన్నాయింటికి\nతీసుకుపోగలవేమో చూడు. నీ రుణం\nఉంచుకోనులే. ఇంద, ఇంకొక దీనారం\nతీసుకో!” అంటూ దొంగ బాబాముస్తఫా\nచేతిలో మరొక బంగారు నాణెం పెట్టాడు.\nముసలాడు తన చేతిలో ఉన్న రెండు\nదీనారాలకేసి చాలాసేపు చూశాడు. అవి\nఆ ముసలాణ్ణి చాలా ఆకర్షించాయి. వాటిని\nజేబులో వేసుకుంటూ, \" ప్రయత్నిస్తాను;\nకాని ఆ దారి నాకు జ్ఞాపకం ఉంటుందని\nమాట ఇవ్వలేను,” అన్నాడు.\nబాబా ముస్తఫా దొంగను వెంటబెట్టుకుని\nఒక చోటికి వచ్చి, \"ఇక్కడే నా కళ్లకు\nగంతలు కట్టారు. తరవాత నన్ను ఇటుగా\nతీసుకుపోయారు,” అన్నాడు.\nదొంగ ముసలాడి కళ్లకు తన చేతి\nరుమాలు గంత కట్టాడు. తన జ్ఞాపకాన్ని\nఅనుసరించి బాబా ముస్తఫా తనవెంట\nఉన్న దొంగను సరిగా కాసిం ఇంటికి\nచేర్చాడు. దొంగ ఇంటి వాకిలి తలుపుపైన\nసుద్దముక్కతో ఒక గుర్తు పెట్టి, బాబా\nముస్తఫా కళ్లకు కట్టిన గంత విప్పాడు.\nఆ ఇల్లెవరిదో తెలుసునా అని దొంగ అడగగా\nముసలాడు తానా పేటలో ఉండేవాణ్ణి కాననీ,\nతనకు తెలియదనీ చెప్పాడు. ముసలాడి\nనుంచి ఇంక తెలుసుకోవలిసినది లేదని\nగ్రహించి దొంగ ముసలాడివద్ద సెలవు తీసు\nకుని నేరుగా అడవిలోని తన అనుచరుల\nవద్దకు వెళ్లిపోయాడు.\nదొంగా, బాబా ముస్తఫా వెళ్లిపోయిన\nకొద్దిసేపటికి మోర్జియానా ఏదో పనిమీద\nబయటికి వెళ్ళి, తిరిగివస్తూ వాకిలిమీద\nఉన్న గుర్తు చూచింది.\n\"ఈ గుర్తు ఏమిటై ఉంటుంది. నా\nయజమానికి ఎవరో అపకారం తలపెట్టి\nనట్టుందే! ఎటుపోయి ఎటువచ్చినా కీడెంచి\nమేలెంచటం మంచిది!\" అనుకుని మోర్జి\nయానా లోపలికి వెళ్లి ఒక సుద్దముక్క\nతెచ్చి తమ ఇంటికి అటూ ఇటూ ఉన్న\nవాకిళ్ళకుకూడా అలాటి గుర్తులే పెట్టింది.\nఈ విషయం ఆమె అలీబాబాకు చెప్పలేదు.\nఈ లోపుగా దొంగ తనవారిని చేరుకుని\nతాను సాధించిన విజయాన్ని గురించి\nచెప్పాడు. అందరూ వాణ్ణి అభినందించారు.\nతరవాత దొంగల నాయకుడు తన అను\nచరులతో ఇలా అన్నాడు: \" సోదరులారా,\nమనం జాగు చేయరాదు. ఆయుధాలు తీసు\nకుని, మారువేషాలు వేసుకుని నగరంలోకి\nవెళ్ళాలి. అందరమూ కలిసి వెళితే అంతా\nఅనుమానిస్తారు. అందుచేత ఇద్దరిద్దరుగా\nవెళ్ళి, అందరమూ నగరంలోని పెద్ద చౌకులో\nకలుద్దాం. ఈ లోపుగా నేనూ, ఇల్లు చూసి\nవచ్చిన మన సోదరుడూ కలిసి గుర్తుపెట్టిన\nఇంటికి వెళ్లి పరిస్థితి చూసివస్తాము. ఆ\nతరవాత అందరమూ కలిసి కర్తవ్యం నిర్ణ\nయించవచ్చు.”\nదీనికి అందరూ సమ్మతించారు. దొంగలు\nఇద్దరిద్దరుగా చీలి, ఒక జత వెళ్ళిన తర\nవాత మరొక జత చొప్పున, ఎవరికీ ఏ అను\nమానమూ కలగకుండా, నగరాన్ని చేరు\nకున్నారు. దొంగల నాయకుడూ, ఇల్లు గుర్తు\nపెట్టిన దొంగా ఆఖరుకు బయలుదేరి అలీ\nబాబా ఉంటున్న వీధికి వచ్చారు. మోర్జి\nయానా గుర్తుపెట్టిన ఇళ్ళలో ఒక చివర\nవున్న ఇంటిని చూడగానే దొంగ, \"ఇదే\nనేను గుర్తుపెట్టిన ఇల్లు!” అన్నాడు.\n\"దీనిపక్క ఇల్లుకూడా ఇలాగే గుర్తు\nపెట్టి ఉన్నదే !” అన్నాడు దొంగల నాయ\nకుడు. ఆ రెండు ఇళ్ళలోనూ అసలు ఇల్లేదో\nతెలియక వారు తికమక పడుతూండగా\nవారికి ఇంకా చాలా ఇళ్ళు అదేవిధంగా\nగుర్తుపెట్టి ఉండటం తెలియవచ్చింది. ఇల్లు\nగుర్తుపెట్టిన దొంగ కంగారుపడిపోయాడు.\nతాను ఒక్క ఇంటికే గుర్తుపెట్టానని\nప్రమాణంచేసి చెప్పాడు. మిగిలిన గుర్తు\nలింకెవరో పెట్టిఉండాలన్నాడు.\nదొంగల ప్రయత్నం విఫలమయింది.\nపెద్దచౌకులో మిగిలినవాళ్లను కలుసుకుని,\nప్రస్తుతానికి చేసేదేమీ లేదని చెప్పి దొంగల\nనాయకుడు వారితోసహా అడవిలోకి వెళ్ళి\nపోయాడు. మిగిలినవారంతా ఎలా వచ్చారో\nఅలాగే తిరిగి వెళ్ళారు. ఇల్లు కనుక్కోవ\nటానికి వెళ్లి విఫలుడైన దొంగ మరణదండ\nనను ఆహ్వానించాడు. అతనిని శిరచ్ఛేదం\nచేశారు. వెంటనే ఆ పని పూర్తిచేయటానికి\nమరొక సాహసి ముందుకు వచ్చాడు. తరవాత\nవాడు నగరంలోకి వెళ్ళి బాబా ముస్తఫాకు\nబాగా లంచం పెట్టి అలీబాబా ఉంటున్న\nఇల్లుగుర్తు తెలుసుకున్నాడు. అయితే వాడా\nఇంటిమీద అందరికీ సులువుగా కనబడని\nచోట ఒక ఎర్రగుర్తు పెట్టి తనవారివద్దకు\nతిరిగి వెళ్ళాడు.\nఅయితే మోర్జియానా కళ్ళు చాలా చురు\nకైనవి. ఆమె ఈ ఎర్రగుర్తునుకూడా పసి\nకట్టి, ఎందుకైనా మంచిదని అలాటి గుర్తులు\nమిగిలిన ఇళ్లకుకూడా పెట్టేసింది.\nదొంగలు ఈసారి తమ ఎత్తు పారుతుందని\nఆశపడ్డారు. వెనకటిలాగే ఎవరికీ ఎటువంటి\nఅనుమానమూ కలగకుండా నగరం ప్రవే\nశించారు. ఎర్రగుర్తు పెట్టిన దొంగను వెంట\nపెట్టుకుని దొంగల నాయకుడు అలీబాబా\nఉంటున్న వీధికి వెళ్ళాడు. చాలా ఇళ్ళకు\nఎర్రగుర్తులుండటం చూసేసరికి వారి ఆశ\nనిరాశ అయిపోయింది. చేసేదిలేక అందరూ\nమళ్ళీ అడవికి తిరిగి వెళ్ళారు. ప్రయత్నం\nవిఫలం కావటంవల్ల రెండవ దొంగకుకూడా\nశిరచ్ఛేదం జరిగింది.\nమెరికలవంటి అనుచరులు ఇద్దరు పోయే\nసరికి, ఇక ఈ పద్ధతివల్ల ప్రయోజనం లేదని\nదొంగల నాయకుడు గుర్తించాడు. ఈసారి\nతానే స్వయంగా బయలుదేరి బాబా ముస్తఫా\nవద్దకు వెళ్ళాడు. అదివరకులాగే బాబా\nముస్తఫా సహాయపడ్డాడు. ఆ ముసలివాడి\nసహాయంతో దొంగల నాయకుడు అలీబాబా\nఉంటున్న ఇంటిముందు నిలబడ్డాడు. కాని\nఅతను ఆ ఇంటికి ఎలాటి గుర్తులూ పెట్టక,\nఆ వీధివెంబడి అటూ ఇటూ చాలాసార్లు\nనడిచి ఇల్లు పూర్తిగా పరిచయం చేసుకుని\nఅడవికి తిరిగి వెళ్లిపోయాడు.\n\" సోదరులారా, ఈసారి నేను ఆ ఇంటిని\nబాగా మననం చేసుకు వచ్చాను. ఇక ఎటు\nవంటి పొరబాటూ జరగదు. మనం పగ\nతీర్చుకోవచ్చు. అందుకుగాను నేనొక ఆలో\nచన చేశాను, వినండి. మీలో ఎవరికైనా\nఅంతకంటే మంచి ఆలోచన తట్టితే\nచెప్పండి, వింటాను!\" అంటూ దొంగల\nనాయకుడు తాను చేసిన ఆలోచనను తన\nఅనుచరులతో చెప్పేశాడు. వారు ఆ ఆలో\nచనను పూర్తిగా బలపరచటమేగాక అతణ్ణి\nఎంతగానో అభినందించారు.\nతరవాత దొంగలు చుట్టుపక్కల గల\nగ్రామాలకు వెళ్లి పందొమ్మిది కంచరగాడి\nదలనూ, ముఫ్ఫైఎనిమిది పెద్ద తోలుతిత్తు\nలనూ కొన్నారు. ఆ తిత్తులలో ఒకదాని\nనిండా నూనె నింపారు. మిగిలిన ముఫ్పైఏడు\nతిత్తులలోనూ ముఫ్ఫైఏడుగురు దొంగలు\nఆయుధాలతో సహా దూరి కూచున్నారు.\nదొంగల నాయకుడు ఆ తిత్తుల పైభాగాన\nనూనె పూశాడు.\nతరవాత దొంగల నాయకుడు నూనె\nవ్యాపారి వేషం ధరించి, ముప్ఫై ఎనిమిది\nతిత్తులనూ పందొమ్మిది కంచరగాడిదల\nపైనా వేసి, వాటిని తోలుకుంటూ బయలు\nదేరి చీకటిపడే వేళకు నగరం చేరుకున్నాడు.\nఅతను ఆ కంచరగాడిదలను తోలుకుంటూ\nఅలీబాబా ఉండే వీధి చేరేసరికి చాలా పొద్దు\nపోయింది. అలీబాబా అప్పుడే భోజనం\nముగించి వాకిలివద్ద చల్లగాలికి నిలబడ్డాడు.\nదొంగల నాయకుడు అలీబాబాను సమీ\nపించి, \"అయ్యా, నేను నూనెవర్తకుణ్ణి.\nచాలా దూరంనుంచి వస్తున్నాను. రేపు\nసంతలో ఈ నూనె అమ్మేస్తాను. చాలా\nపొద్దు పోయింది. ఈ రాత్రికి ఎక్కడ బస\nచేయాలో తెలియదు. మీకేమీ శ్రమ లేని\nపక్షంలో నన్ను ఈపూట మీ ఇంట తల\nదాచుకోనివ్వండి. మీమేలు ఎన్నటికీ మర\nవను,” అన్నాడు.\nఅలీబాబా ఈ దొంగల నాయకుణ్ణి అది\nవరకు అడవిలో చూసిఉన్నాడు, అతని\nగొంతు వినిఉన్నాడుకూడా; అయినా\nఆయన ఆ మనిషిని గుర్తుపట్టలేకపోయాడు.\n\"దానికేం భాగ్యం? దయచెయ్యండి!”\nఅంటూ అలీబాబా వాకిలి తెరిచి దొంగల\nనాయకు, అతని కంచరగాడిదలనూ\nలోపలికి రానిచ్చాడు.\nఅబ్దుల్లా అనే బానిసవాడు వచ్చి కంచర\nగాడిదలమీద ఉన్న తిత్తులను దింపి,\nకంచరగాడిదలను పశువుల కొట్టంలోకి\nతీసుకుపోయి వాటికి దాణా వేశాడు. మోర్జి\nయానా అతిథికోసం మళ్ళీ వంట చేసింది.\nదొంగల నాయకుడు భోజనం చేసినాక అలీ\nబాబా మోర్జియానాతో, \" మన అతిథికి ఏ\nలోపం రాకుండా జాగ్రత్తగా చూసుకో !\nనేను రేపు తెల్లవారకముందే బయలుదేరి\nస్నానశాలకు వెళతాను. నా దుస్తులూ అవీ\nతీసి అబ్దుల్లా చేతికి ఇయ్యి, నేను స్నానం\nచేసి తిరిగి వచ్చేసరికి నా భోజనానికి శోర్బా\nతయారుచేసి సిద్ధంగా ఉంచు,\" అని హెచ్చ\nరించి వెళ్లి పడుకున్నాడు.\nఈలోపుగా దొంగల నాయకుడు దొడ్డిలోకి\nవెళ్లి ఒక్కొక్క తోలుతిత్తిమీద ఉన్న\nమూతా ఎత్తి, \" నేను కిటికీలోనుంచి గులక\nరాళ్లు విసరగానే బయటికి రావాలి. మరవ\nవద్దు!\" అని తిత్తిలో ఉండే దొంగలకు\nపేరుపేరునా చెప్పాడు.\nఅతను ఇంట్లోకి తిరిగిరాగానే మోర్జి\nయానా అతను పడుకునే చోటు చూపి, తన\nయజమాని దుస్తులు తీసిపెట్టి, శోర్బా\nతయారు చెయ్యటానికిగాను పొయి రాజెయ్య\nమని అబ్దుల్లాతో చెప్పింది. పోయి రాజగానే\nఆమె శోర్బా తయారుచేయ నారంభించింది.\nకాని మధ్యలో చమురు అయిపోయి దీపం\nకాస్తా ఆరిపోయింది.\n\"వంట పూర్తికాలేదు. మధ్యలో దీపం\nఆరిపోయింది. ఇంటో ఒక్క చుక్కకూడా\nనూనె ఉన్నట్టు లేదు. ఏంచెయ్యాలో నాకు\nతోచకుండా ఉన్నది,” అన్నది మోర్జియానా.\n\"ఆ వర్తకుడి తిత్తులనిండా నూనె\nఉన్నది. కొంచెం పట్టుకురా. ఇంతలో కొంప\nముణిగిపోదులే!” అన్నాడు అబ్దుల్లా.\n— (ఇంకా వుంది)",
            "book_page_end": 24
        },
        {
            "title": "వేదాంతీ - భక్తుడూ",
            "book_page_start": 26,
            "pdf_page_start": 32,
            "pdf_page_end": 38,
            "author": "చందమామ బృందం",
            "genre": "తాత్విక కథ",
            "moral": "వేదాంతం కేవలం జ్ఞానం కాదు; భక్తి అనేది జీవితంలోని సుఖదుఃఖాలను సమానంగా స్వీకరించి, శాంతంగా ఉండటానికి సహాయపడుతుంది.",
            "keywords": [
                "బేతాళ కథ",
                "వేదాంతి",
                "భక్తుడు",
                "విశ్వాసం",
                "సుఖదుఃఖాలు"
            ],
            "characters": [
                "విక్రమార్కుడు",
                "బేతాళుడు",
                "సుబుద్ధి",
                "కృష్ణదాసు",
                "సుగుణ"
            ],
            "locations": [
                "కాశీనగరం",
                "వంగదేశం",
                "శ్మశానం"
            ],
            "content": "పట్టుదలతో విక్రమార్కుడు . చెట్టువద్దకు\nతిరిగి వెళ్లి, చెట్టుమీదినుంచి శవాన్నిదించి\nభుజాన వేసుకుని, శ్మశానంకేసి మౌనంగా\nనడవసాగాడు. అప్పుడు శవంలోని బేతా\nళుడు, \"రాజా, ఈ ఆపరాత్రివేళ చాలా\nశ్రమపడిపోతున్నావు. నీకు శ్రమ తెలియ\nరాకుండా ఉండటానికి ఒక చిన్న కథ\nచెబుతాను విను,\" అంటూ ఈ విధంగా\nచెప్పసాగాడు :\nపూర్వం సుబుద్ధి అనే వేదాంతి ఉండే\nవాడు. ఆయన తాత్విక విషయాలను\nగురించి ఎంతో గొప్ప పరిశోధనలు చేసిన\nవాడు. ఆయనకు వేదాంతంపైన తప్ప ఇక\nదేనిమీదా ఆసక్తి లేని కారణంచేత పెళ్లి\nకూడా చేసుకోక, కాశీ వెళ్లి, అక్కడ\nస్థిరనివాసం ఏర్పాటు చేసుకుని, వేదాంత\nగ్రంధాలు చదువుతూ, స్వయంగా రాస్తూ\nకాలం గడపసాగాడు.\nఇలా ఉండగా కాశీనగరానికి వంగదేశం\nనుంచి కృష్ణదాసనే ఆయన తన కుమార్తెతో\nకూడా వచ్చాడు. కృష్ణదాసు భార్య కొద్ది\nరోజులక్రితం చనిపోయింది. ఆవిడ అస్థిక\nలను గంగలో కలపటానికిగాను తన కుమార్తె\nసుగుణతో సహా స్వగ్రామంనుంచి వచ్చాడు.\nసుబుద్ధి ఇంటికి సమీపంలోనే ఉన్న సత్రం\nలోనే ఆయనా, ఆయన కుమార్తె బసచేశారు.\nకృష్ణదాసు వచ్చిన పని అయిపోయింది.\nఆయన తన గ్రామానికి వెళ్లిపోదామను\nకుంటుండగా పెద్దపెట్టున జబ్బు చేసింది.\nచేసింది.\nసత్రంలో ఆయనకు సౌకర్యం లేకపోయింది.\nసుబుద్ధికి ఈవార్త తెలిసింది. ఆయన సత్రా\nనికి వెళ్లి కృష్ణదాసునూ ఆయన కుమార్తెనూ\nతన ఇంట వచ్చి ఉండమనీ, చికిత్స\nచేయించుకోమనీ ఆహ్వానించాడు. వారు\nఆ ప్రకారమే చేశారు.\nసుబుద్ధి ఒక వైద్యుణ్ణి పిలిపించాడు.\nఆయన కృష్ణదాసుకు ఇచ్చిన మందు వంట\nపట్టి పనిచేసింది. కొద్ది రోజులలోనే వ్యాధి\nతిరుగుముఖమయింది.\nఈలోపుగా సుబుద్ధికి కృష్ణదాసును\nగురించీ, ఆయన కుమార్తె సుగుణను\nగురించీ చాలా విషయాలు తెలిశాయి. కృష్ణ\nదాసు గొప్ప భక్తుడు. ఆయన ఎప్పుడూ\nదైవధ్యానం చేసేవాడు. సుగుణకు తండ్రి\nమీద అపారమైన ప్రేమ. ఆమె స్వభావం\nచాలా మంచిది. అటువంటి ఆడవాళ్లు\nఉంటారని సుబుద్ధి కలలోకూడా అనుకో\nలేదు. ఎన్నడూ ఎటువంటి సంసారతాపత్ర\nయమూ కోరని సుబుద్ధి, తనకే అలాటి\nకుమార్తె ఉంటే ఎంత బాగుండేది అని\nఎన్నోసార్లు అనుకున్నాడు.\nకృష్ణదాసు మంచంలో లేచి కూచునే\nశక్తి వచ్చినది లగాయతు దైవప్రార్థనా,\nదైవస్మరణా సాగించాడు.\n\" దేవుడికి నాపట్ల ఎంతో దయ! ఆయన\nదయామృతం మనమీద పడకపోతే మన\nజీవితాలు ఏం కాను? మహత్తరమైన ఈ\nసృష్టిలో మనం ఏపాటి ప్రాణులం! మన\nజీవితాలకు సార్థక్యం ఏర్పడేది ఆ భగ\nవంతుడి కృపఉంటేనే! నా భార్య మరణం\nనా కెటువంటి దెబ్బో చెప్పలేను. నాకు నా\nభార్య, ఈ పిల్లా తప్ప ప్రపంచంలో మరెవరూ\nలేరు. ఆ ఈశ్వరుడి అనుగ్రహం ఉండబట్టే\nనేనీ దెబ్బకు తట్టుకోగలిగాను! వాడే నాకా\nశక్తి ప్రసాదించాడు!\" అని కృష్ణదాసు\nఅనటం ప్రారంభించాడు.\nకృష్ణదాసు ఈ విధంగా మాట్లాడటం\nమొదలుపెట్టినప్పుడూ, తండ్రి కూతుళ్లు\nకలిసి దైవభజనగీతాలు పాడసాగినప్పుడూ,\nసుబుద్ధి ఏదో వంక పెట్టి ఇంట్లోనుంచి\nబయటికి వెళ్లిపోయేవాడు.\nమొదట్లో కృష్ణదాసుకు సుబుద్ధి ప్రవర్తన\nఅర్థంకాలేదు. కాని ఆయన నిరీశ్వరవాది\nఅనీ, నాస్తికుడనీ తరవాత తెలిసింది.\nఆయన తన కుమార్తెతో, \"అమ్మా, ఈ\nసుబుద్ధి నాస్తికుడైనప్పటికీ చాలా యోగ్యుడు.\nనాస్తికులలో అయోగ్యులున్నారు యోగ్యు\nలున్నారు. ఎంతో జ్ఞానం ఉన్నవాళ్లు కొందరు\nనాస్తికులవుతారు. ఈ విషయం నేను చాలా\nసార్లు గమనించాను,\" అన్నాడు.\nసుబుద్ధి కృష్ణదాసుతో మామూలు విష\nయాలను గురించి మాట్లాడేవాడు తప్ప\nవేదాంతం ప్రశంస తెచ్చేవాడుకాడు. కృష్ణ\nదాసుమటుకు తరుచు తన భగవద్భక్తిని\nగురించి మాట్లాడేవాడు.\n\" నాకూ నా కుమార్తెకూ సంగీతమంటే\nచాలా ఇష్టం. మీకు సంగీతంలో ఆసక్తి లేదని\nమీరే చెప్పారు. భగవద్భక్తికూడా అటు\nవంటిదే అనుకోండి. దానిలో ఆనందం\nతెలిసినాక అది లేనిదే జీవితం మోడైపోయి\nనట్టుంటుంది,” అనేవాడు కృష్ణదాసు.\nఅయితే ఇటువంటి చర్చలవల్ల సుబుద్ధి\nకొంచెంకూడా మారలేదు.\nఒకనాడు కృష్ణదాసు సుబుద్ధితో, \" ఈశ్వ\nరుడి దయవల్ల నాకు మళ్లీ ఆరోగ్యం చేకూ\nరింది. ఇక మేము మా గ్రామానికి వెళ్లి\nపోతాం, సెలవిప్పించండి!” అన్నాడు.\n\" మీరింకా ప్రయాణం చేసేస్థితిలో లేరు.\nకొంత బలం వచ్చాక వెళుదురుగాని!”\nఅన్నాడు, సుబుద్ధి.\n\" కాదు, వెళ్ళాలి. మా గ్రామస్థులు\nనాకోసం ఎదురుచూస్తూ రోజులు లెక్క\nపెడుతూంటారు,” అన్నాడు కృష్ణదాసు.\n\" మీరీస్థితిలో ఒంటరిగా ప్రయాణం\nచెయ్యటం నాకు ఎంతమాత్రమూ ఇష్టం\nలేదు. నేనుకూడా మీవెంట వస్తాను పదండి.\nదారిలో నేను మీకు సహాయపడటమే గాక,\nవంగదేశం చూసినట్టుకూడా అవుతుంది.\nనేను ఎన్నో దేశాలు తిరిగాను గాని మీ\nప్రాంతాలు చూడలేదు,” అన్నాడు సుబుద్ధి.\nదీనికి తండ్రి కూతుళ్ళు ఆనందంతో\nసమ్మతించారు. కొద్దిరోజులు ప్రయాణం\nచేసి ఆ ముగ్గురూ కృష్ణదాసుండే పల్లెటూరు\nచేరుకున్నారు.\nకృష్ణదాసు తిరిగివచ్చిన సంగతి విని\nఎంతోమంది గ్రామస్తులు ఆయనను చూడ\nవచ్చారు. ఆ గ్రామస్తులకు ఆయనమీద\nగల ఆదరాభిమానాలు చూసి సుబుద్ధి\nఆశ్చర్యపడ్డాడు.\nనలుగురూ చేరి కృష్ణదాసును భార్య\nపోయినందుకు పరామర్శించారు. \" నాయన\nలారా ! అంతా ఆ ఈశ్వరుడి నిర్ణయం!”\nఅని కృష్ణదాసు సమాధానం చెప్పాడు.\nఇంతలో సాయంకాలమయింది. భజ\nనలకు వేళ అయిందన్నారు.\n\" మీకు అభ్యతరం లేకపోతే మీరుకూడా\nఉండవచ్చు. అభ్యంతరమైతే చల్లగాలికి\nతిరిగిరండి ! మా సుగుణ గొంతెత్తి పాడితే\nమీరు వినలేదు. కావలిస్తే వినవచ్చు,”\nఅన్నాడు కృష్ణదాసు సుబుద్ధితో.\n\" అలాగే వింటాను. మీరు మీ భజన\nసాగించండి,” అన్నాడు సుబుద్ధి.\nగ్రామస్థులంతా కలిసి భజన ప్రారం\nభించారు. సుగుణకూడా పాడింది. అన్ని\nగొంతులమధ్యా ఆమెగొంతు తంబురా మీటి\nనట్టు స్పష్టంగా, శ్రావ్యంగా వినిపించింది.\nఎన్నడూ సంగీతంలో మాధుర్యం ఎరగని\nసుబుద్ధి చెవులకు ఆమెపాట ఎంతో ఆనం\nదాన్ని కలిగించింది. కొద్దిరోజులుండి సుబుద్ధి\nకాశీనగరానికి ప్రయాణమైనాడు.\n\"మీరు వీలు చిక్కినప్పుడల్లా మా గ్రామా\nనికి వచ్చి పోతూండాలి. మిమ్మల్ని రోజూ\nతలుచుకుంటూ ఉంటాం!\" అని కృష్ణ\nదాసూ, సుగుణా సుబుద్ధితో అన్నారు.\nసుబుద్ధి కాశీనగరానికి తిరిగి వచ్చాడు.\nకొన్ని సంవత్సరాలు గడిచాయి. ఈ కాలంలో\nఆయనకు ఎన్నోసార్లు వంగదేశం వెళ్లి కృష్ణ\nదాసును, సుగుణనూ చూడాలనిపించింది.\nకాని ఆ కోరికను ఆయన అవివేకంగా\nభావించి అణచి వేసుకున్నాడు.\nఇంతలో సుబుద్ధికి ఒక శుభలేఖ చేరింది.\nసుగుణకు పెళ్లి కాబోతున్నది. ఆమెను\nపెళ్ళాడబోయే యువకుడు తమకు దగ్గిర\nబంధువేననీ, అతను ఫలాని రాజుగారివద్ద\nకొలువున్నాడనీ, వారిద్దరికీ పెళ్లి జరగాలని\nఎన్నో ఏళ్ళక్రితమే నిశ్చయమయిందనీ, సుగు\nణకు అతనంటే పంచప్రాణాలూననీ కృష్ణ\nదాసు సుబుద్ధికి రాశాడు.\nఈ శుభలేఖ చూడగానే సుబుద్ధి ప్రయాణ\nమయాడు. మళ్ళీ సుగుణను చూస్తాననుకో\nగానే ఆయనకు ఎన్నడూ అనుభవం లేని\nఆనందం ఒకటి పైకి తన్నుకువచ్చింది.\nసుబుద్ధి కృష్ణదాసుండే గ్రామం చేరుకునే\nలోపునే చీకటిపడింది. అయితే అదృష్ట\nవశాత్తూ దారిలో ఒక మనిషి ఆ దారిగా\nవెళుతూ సుబుద్ధిని గ్రామం చేరుస్తానన్నాడు.\nఇద్దరూ కలిసి గ్రామం పొలిమేరవద్దకు\nవచ్చేసరికి శ్మశానంలో ఒక శవం దహనం\nఅవుతూ కనబడింది.\n\" ఎవరో పోయినట్టున్నారే?” అన్నాడు\nసుబుద్ధి తన వెంట వున్న మనిషితో.\n\"కృష్ణదాసుగారి అమ్మాయి సుగుణ అనే\nపిల్ల పోయింది, బాబూ. పాపం, పెళ్ళి అను\nకుంటున్నారు. ఇంతలో ఆకస్మాత్తుగా\nపెళ్ళికొడుకు చనిపోయినట్టు వార్తవచ్చింది.\nఆ వార్త వింటూనే ఆ పిల్ల గుండె పగిలి\nచచ్చింది!\" అన్నాడు దారిచూపిన మనిషి.\nసుబుద్ధికి తల తిరిగిపోయినట్టయింది.\nఆయన గుండె చల్లబడింది. కాళ్లు తేలిపోతూ\nఆయన కృష్ణదాసు ఇల్లు చేరుకున్నాడు.\nకృష్ణదాసు మధ్య కూచునివున్నాడు.\nచుట్టూ గ్రామస్తులున్నారు. అందులో చాలా\nమంది బావురుమని ఏడుస్తున్నారు. కృష్ణ\nదాసు వారిని ఊరడిస్తూ, \" అంతా ఈశ్వరుడి\nనిర్ణయం! మన చేతిలో ఏముంది ? ఏడవ\nరాదు. ఆయన నిర్ణయానికి తల వంచ\nవలిసిందే!\" అంటున్నాడు.\nఇంతలోనే ఆయన దృష్టి ఎడంగా నిల\nబడివున్న సుబుద్ధిమీద పడింది.\n\" వచ్చారా, బాబూ? సుగుణ వెళ్లి\nపోయింది! భగవంతుడు తనవద్దకు పిలుచు\nకున్నాడు!\" అన్నాడు.\nసుబుద్ధికి దుఃఖం ఆగలేదు. ఆయన\nబావురుమని పెద్దపెట్టున సుగుణకోసం ఏడవ\nసాగాడు. సుగుణను మళ్లీ చూడాలని\nఆయన హృదయం ఎంతగా ఎదురు\nచూస్తున్నదో అర్థమయాక సుబుద్ధి దుఃఖం\nకట్టలు తెంచుకుని ప్రవహించింది.\nబేతాళుడీ కథ చెప్పి, \" రాజా, నాకొక్క\nసందేహం : అంత వేదాంతజ్ఞానం ఉండి,\nవికారాలన్నవి ఎరగని సుబుద్ధి ఎందుకు\nఏడిచాడు? భార్యఅనీ, కూతురనీ క్షణ\nక్షణమూ కొట్టుకుపోయే కృష్ణదాను ఎందుకు\nఏడవలేదు? సమాధానం తెలిసికూడా చెప్పక\nపోయావో, నీ తల పగిలిపోతుంది,” అన్నాడు.\n\"వేదాంతాన్ని నిత్య జీవితంలో\nఆచరణలో పెట్టాలంటే సహజ స్వభావా\nలన్నిటినీ చంపుకోవాలి. కాని అవి పూర్తిగా\nచావవు; ఏదో అవకాశం చూసుకుని పైకి\nవచ్చేస్తాయి. భక్తి అలాటిది కాదు. భక్తిని\nఆశ్రయించినవాడు స్వభావసిద్ధమైన సుఖా\nలన్నిటినీ అనుభవించి, భగవంతుడి ప్రసాద\nమనుకోగలడు; కష్టాలు వచ్చినప్పుడుకూడా\nభగవంతుడిచ్చినవేనన్న విశ్వాసంతో తట్టుకో\nగలడు. వేదాంతికి సుఖం అనుభవించే\nశక్తిగాని, కష్టాలకు తట్టుకునే శక్తిగాని\nఉండదు. అందుకే వేదాంతి అయిన సుబుద్ధి\nఏడిచాడు, భక్తుడైన కృష్ణదాసు ఏడవలేదు,”\nఅన్నాడు విక్రమార్కుడు.\nరాజుకీ విధంగా మౌనభంగం కాగానే\nబేతాళుడు శవంతో సహా మాయమై\nమళ్లీ చెట్టెక్కాడు. — (కల్పితం)",
            "book_page_end": 32
        },
        {
            "title": "ఫలించని వరం",
            "book_page_start": 33,
            "pdf_page_start": 47,
            "pdf_page_end": 50,
            "author": "ఎమ్. అమరేశ్వరరావు",
            "genre": "నీతి కథ",
            "moral": "దానం చేస్తే పుణ్యం లభిస్తుంది, పిసినితనం, అత్యాశ దుఃఖాన్ని తెస్తాయి. ఇతరులకు మేలు చేయాలనే స్వచ్ఛమైన కోరికతోనే వరం ఫలించాలి.",
            "keywords": [
                "బిచ్చగాడు",
                "వరం",
                "ధనికురాలు",
                "అసూయ",
                "దానం"
            ],
            "characters": [
                "ధనికురాలు",
                "పేదరాలు",
                "బిచ్చగాడు",
                "కందిరీగలు"
            ],
            "locations": [
                "గ్రామం"
            ],
            "content": "ఒక గ్రామంలో ఇద్దరు స్త్రీలుండేవారు.\nవారిలో ఒకతే చాలా డబ్బుగలది, కాని పిసిని\nగొట్టు, చాలా కఠినహృదయురాలుకూడా.\nరెండో ఆవిడ చాలా పేదది, కాని చాలా\nమంచిది ; ఆవిడ హృదయం వెన్నలాటిది.\nఈ ఇద్దరు స్త్రీలూ పక్కపక్క ఇళ్లలోనే\nఉండే వారు.\nఒకనాటి సాయంకాలం ఒక బిచ్చగాడు\nఅటుగా వెళుతూ ధనికురాలి ఇంటితలుపు\nతట్టాడు. ఆవిడ తలుపు తీసి, బిచ్చగాణ్ణి\nచూసి దబాల్న మళ్ళీ తలుపు మూసింది.\n\"ఇంకోచోటు చూసుకో, నాయనా!\" అని\nఅయినా ఆవిడ నోట రాలేదు.\nబిచ్చగాడు మరి రెండడుగులు వేసి పేద\nరాలి తలుపు తట్టాడు. ఆవిడ తలుపు తీసి\nబిచ్చగాణ్ణి చూసింది. తనకే కడుపునిండా\nతిండి లేకపోయినప్పటికీ, ఆవిడ లోపలికి\nవెళ్ళి ఇంత రొట్టె తెచ్చి బిచ్చగాడికిచ్చి,\n\"ఇది తిని కాస్త మజ్జిగ తాగు. పొద్దూకు\nతున్నది. కావలిస్తే ఈ రాత్రికి మా పంచలో\nపడుకోవచ్చు,\" అన్నది.\nబిచ్చగాడు రొట్టె తిని, మజ్జిగ తాగి,\n\" నేను వెళ్ళాలి, తల్లీ. నీకేలోటూ లేకుండా\nజరిగిపోతున్నదా, అమ్మా?” అని అడిగాడు.\n\" నాకు ఎక్కువగా కావలిసిందేమిటి,\nనాయనా? బాగానే జరుగుతున్నది,” అన్నది\nపేదరాలు.\n\"పెట్టేవారికి పుట్టకపోదులే, అమ్మా.\nపొద్దున ప్రారంభించిన పని పొద్దూకేదాకా\nముగించవు, చూస్తూ ఉండు!\" అంటూ బిచ్చ\nగాడు తన దారిన వెళ్లిపోయాడు.\nవాడు అలా ఎందుకన్నాడో ఆవిడకు\nఅర్థం కాలేదు. ఆవిడ వాడి మాటలను\nఅప్పుడే మరిచిపోయిందికూడా.\nమర్నాడు ఆమె పక్కమీదినుంచి\nలేస్తూనే తనవద్ద ఎంత బట్ట మిగిలిఉన్నదీ\nకొలిచి చూద్దామనుకున్నది. ఆ బట్ట ఆవిడ\nవడికిన నూలుతో నేయించి ఉంచినదే.\nదాన్ని అమ్ముకుని ఆవిడ అవసరానికి ఖర్చు\nచేసుకుంటూ ఉండేది.\nఆవిడ తన పెట్టెలోనుంచి బట్టచుట్ట\nతీసి మూరవేసి, \"ఒకటీ, రెండూ,\" అని\nకొలవ నారంభించింది. ఎన్ని మూరలు\nకొలిచినా ఇంకా బట్ట వస్తూనే ఉంది.\n\"పొద్దున ప్రారంభించిన పని పొద్దూకేదా కా\nముగించవు, చూస్తూ ఉండు!\" అని బిచ్చగా\nడన్న మాటకు అర్థమేమిటో ఆవిడకు అప్పుడు\nతెలిసి వచ్చింది. ఆ రోజు సూరాస్తమయం\nఅయే లోపల ఆవిడ అనేకవేల గజాల\nబట్టను మూరవేసింది. ఆ విధంగా ఆవిడ\nకొలిచిన బట్ట ఇంటినిండా ఇంతయెత్తున\nపోగు పడిఉంది.\nపల్లెటూల్లో ఏ విషయమూ దాగదు.\nమర్నాడు పొద్దుటకల్లా ఊళ్ళోవాళ్లు ఈగల\nమందలాగా వచ్చి పేదరాలి ఇంటిమీద పడి\nతలా రెండు గజాలూ, నాలుగు గజాలూ బట్ట\nకొనుక్కుపోయారు.\nఈ విధంగా ఊళ్ళో అందరికీ అమ్మినా\nకూడా పేదరాలికి జీవితాంతందాకా సరిపడే\nబట్ట మరికొంత మిగిలింది.\nపేదరాలిని బిచ్చగాడు ఆశీర్వదించిన\nసంగతికూడా ఊరంతా పాకింది. ఈ వార్త\nవినగానే పొరుగింటావిడ అసూయతో కుళ్లి\nపోయింది. అటువంటి అవకాశం చేజేతులా\nపోగొట్టుకున్నందుకు ఆవిడకు మతిపోయి\nనంత పని అయింది.\nమూడురోజులు గడిచినాక ఒక సాయం\nకాలం మళ్ళీ ఎవరో ధనికురాలి వాకిలి\nతట్టినట్టు చప్పుడయింది.\nధనికురాలు హడావిడిగా వెళ్లి తలుపు\nతెరిచేసరికల్లా ఎదురుగా దేవుడల్లే ఆ బిచ్చ\nగాడే కనిపించాడు.\n\"వచ్చావా, నాయనా ? రా, లోపలికి రా !\nఆ రోజు నీకు ఆతిథ్యం ఇవ్వలేకపోయాను.\nఒకటా, రెండా ? అన్ని పనులూ నేనే\nచేసుకోవాలాయె ! ఆరోజు ఎంత చిరాకులో\nఉన్నానో చెప్పలేను. గొడ్డు కాస్తా పలుపు\nతెంచుకుని పాదులన్నీ పొట్టన పెట్టుకున్నది.\nఅందుచేత నీ విషయమే చూడలేక\nపోయాను!\" అంటూ ధనికురాలు బిచ్చగాడి\nమీద ఎంతో ఆపేక్షగా మాట్లాడసాగింది.\nఅదంతా ఆపేక్షా ? కానేకాదు ! పేదరాలికి\nఇచ్చిన వరమే బిచ్చగాడు తనకూ ఇవ్వా\nలని ఆవిడ ఆశ !\nఆవిడ బిచ్చగాణ్ణి లోపలికి పిలిచి కూర\nలతోసహా విందుభోజనం పెట్టింది. పాయసం\nకూడా వడ్డించింది. వాడు భోజనం ముగిం\nచాక, \" ఈ రాత్రికి ఎక్కడికి పోతావులే,\nనాయనా, యిక్కడే పడుకో. నవారు\nమంచమూ, మంచి బూరుగుదూది పరుపూ\nవేస్తాను. కప్పుకోవాలంటే మంచి శాలువా\nకూడా యిస్తాను!\" అన్నది.\nఅయితే బిచ్చగాడు వెళ్లాలన్నాడు. వెళ్లే\nటప్పుడు వాడు, \" పొద్దున ప్రారంభించిన\nపని పొద్దూకేదాకా ముగించవులే, తల్లి!”\nఅని ఆశీర్వదించి తన దారిన తాను బయటికి\nవెళ్లిపోయాడు.\nధనికురాలి ఆనందానికి మేరలేదు. ఆ\nరాత్రి ఆవిడ కంటికి కునుకులేదు. తెల్లవారు\nతూనే లేచి ఏం చేస్తే ఎక్కువ లాభిస్తుందో\nఆమె తెల్చుకోలేకపోయింది. వెన్న\nచిలికితే మణుగులకు మణుగులు వెన్న\nవస్తుంది. కాని రోజల్లా చిలికితే రెక్కలు\nరెండూ పడిపోతాయి! అందువల్ల ఆ పని\nచేయటం లాభంలేదు.\nచిట్టచివరకామెకు ఒక దివ్యమైన ఆలో\nచన తట్టింది. తన చందుగాయ పెట్టెలో\nనాలుగు మొహరీలున్నాయి. వాటిని తీసి\nఎంచటం ప్రారంభిస్తే సరి! సాయంకాలం\nదాకా ఎన్నో లక్షల, కోట్ల మొహరీలను ఎంచ\nవచ్చు. ఆ తరవాత తనకన్న భాగ్యవంతులు\nప్రపంచంలో ఉండరు.\nఈ ఆలోచనతో ఆవిడకు మనను పరవశ\nమైపోయి అసలే నిద్ర పట్టలేదు. ఎప్పుడు\nతెల్లవారుతుందా అని తూర్పువేపు కిటికీకేసి\nచూస్తూ పడుకున్నది. చిట్టచివరకు కోళ్లు\nకూశాయి, తెల్లవారింది.\n\"ధనికురాలు మంచంమీది నుంచి లేచి తన\nచందుగాయ పెట్టెవద్దకు బయలుదేరింది.\nఆమె ఒక అడుగు వేసిందో లేదో, ఎక్కడి\nనుంచో ఒక కందిరీగ వచ్చి మెడమీద వాలి\nకుట్టింది. ధనికురాలు దాన్ని కొట్టేలోపుగా\nఅది లేచి పారిపోయింది. ఆవిడ కోపంతో\nదాన్ని తరమసాగింది. ఇంతలో ఇంకొక\nకందిరీగ వచ్చి ఆమెను కుట్టింది.\nబిచ్చగాడి ఆశీర్వచనం అక్షరాలా నిజ\nమయింది. ఆ రోజల్లా ఆమెను కందిరీగలు\nకుడుతూనే ఉన్నాయి; ఆవిడ వాటిని\nవేటాడుతూనే ఉంది. కందిరీగలు లక్షల\nసంఖ్యలో, పుట్ట పగిలినట్టుగా వచ్చి ధనికు\nరాలి ఇంటినిండా ముసిరాయి. ధనికు\nరాలికి మతిపోయింది. ఆమె ఆ కందిరీగల\nనుంచి తప్పించుకోలేకపోయింది.\nపొద్దూకేలోపల ఈ వార్త గ్రామమంతటా\nవ్యాపించింది. ధనికురాలు సంపాదించు\nకున్న వరం ఏ విధంగా పరిణమించినదీ\nచూడటానికి గ్రామంలో గల స్త్రీలూ, పురు\nమలూ, పిల్లలూ, వృద్ధులూ కదిలివచ్చారు.\nధనికురాలికి కిందటి రాత్రి గడవటం\nఎంత కష్టమయిందో ఈ పగలు గడవటం\nకూడా అంత కష్టమయింది.\nచిట్టచివరకు సూర్యాస్తమయమయింది.\nకందిరీగలు ఎలా వచ్చాయో అలాగే వెళ్ళి\nపోయాయి. గ్రామస్థులుకూడా అక్కడి\nనుంచి వెళ్ళిపోయారు.\nఇక ఆ గ్రామంలో ఉండటానికి ముఖం\nచెల్లక ధనికురాలు బండి చేయించుకుని,\nఆ రాత్రే తన సామానంతా తీసుకుని ఆ\nగ్రామం విడిచి మరొక చోటికి ప్రయాణమై\nవెళ్లిపోయింది.",
            "book_page_end": 36
        },
        {
            "title": "మిత్రసంప్రాప్తి",
            "book_page_start": 37,
            "pdf_page_start": 51,
            "pdf_page_end": 53,
            "author": "విద్వాన్ విశ్వం",
            "genre": "పద్య కథ/నీతి కథ",
            "moral": "చిన్న లాభాల కోసం వెంపర్లాడి, పెద్ద నష్టాలను కొనితెచ్చుకోకూడదు. అత్యాశ ప్రమాదకరం. (లేదా) ధనము, కష్టము తాత్కాలికం, ఆధ్యాత్మిక చింతన శాశ్వతం.",
            "keywords": [
                "సన్యాసి",
                "బోయ",
                "ఎలుకలు",
                "నక్క",
                "అత్యాశ"
            ],
            "characters": [
                "కొత్త సన్యాసి",
                "పాత సన్యాసి",
                "విప్రుడు",
                "బోయవాడు",
                "చెడు పంది",
                "నక్క",
                "మార్జాలం"
            ],
            "locations": [
                "మఠం",
                "అడవి"
            ],
            "content": "కొత్తసన్యాసి :\nమతి లేక వచ్చితి - మఠ మిది యంచు\nగతిలేక కాదు నీ-కత యెల్ల దెలిసె.\nఏమిటో యోచింతు - వేది చెప్పినను\nనామాట వినవు; ఏ-దో మాట ఆనవు.\nఅతిథి వచ్చిన దిక్కు - లటు చూచువాని\nఅతిథి యోగక్షేమ - మడుగనివాని\nకొంపకు పోవుట - కూడ దెన్నటికి\nకంప చెట్టును జేరు - కరణి అదెపు.\nఎదురేగి తియ్యగా - నేమేమొ పలికి\nఅది యిది యడుగని-యట్టి గృహస్థు\nకడకేగు టెప్పుడు - కడు చెట్ట సుమ్ము\nపడి పోదు నింక ఈ-గుడి నుండబోను.\nపాతసన్యాసి :\nఅయ్యయ్యొ అపరాధ -మైనది స్వామి\nకుయ్యొ మొఱో మిమ్ము గూర్చియే కాదు.\nకొన్ని రోజులనుండి, - కుడుచు కూడెల్ల\nఎన్నొ యెల్కలు వచ్చి - ఎటొ తినుచుండె.\nమిగులు సగులు బెట్టి - మిగిలిన పనులు\nఅగచాట్లుపడి చేయు-మనుచుంటి నెట్లో\nమిగిలిన దంతయు - మ్రింగు నీ యెల్క\nఅగు నెట్లు పను లెవ్వ రా-అనువారు ?\nకొత్తసన్యాసి :\nఅంతేకదా దిగు - అంత ఎందులకు\nసుంతైన ఆ కల్గు - చొప్పు చెప్పెదవ ?\nపాతసన్యాసి :\nనాకేమి తెలియ చా - నాటక మెల్ల\nచీకటి పడినంత – చేరు నవెల్ల\nకొత్తసన్యాసి :\nఏదొ ధనమ్మిట - నెంతేని యుండు\nఆ దానిపైన బి-లాంతరమ్ముండు.\nఅందుకే ఈ యెల్క - అంతగా బలిసె\nఅందుకే అంత పై-కైన లంఘించు.\nకల దొక్క కథ దీని - కల యర్థమెల్ల\nతిలకింపజేయు నా తీరును వినవె.\nపాతసన్యాసి :\nఏమిటా కథ విని-పింపుడు స్వామి\nమీ మాటలు వినంగ - మెఱసెను వేడ్క.\nపాతసన్యాసి చెప్పిన కథ :\nచెప్పెద వినుమింక - చెవులింత చేసి\nఎప్పటికైన నీ-వే గ్రహియింతు.\nఒక వానకాలమ్ము - నొకచోట గడపు\nటకు నిశ్చయించి నే-నొక విప్రు జేర\nఆతండు సంతోష-మందుచు నిలిపే\nఏ తర్కములు లేక - యేనుంటి నచట.\nకొలది రోజులు వాని-కొలది భుజించి\nఅల దేవతార్చన-మ్ముల మునియుంటి.\nఒకనాడు తెలవారు-చుండగా గేస్తు\nచకచక పోవుచు - చాసతో ననియె :\n\" కటక సంక్రాంతి రే-పట యగు గాన\nనటు వెళ్ళేవత్తు దా-నాదులు గొనగ.\nఆ విప్రునకు భోజ-నాదుల నిడుము\nదేవతార్పణముగా - దేవిరో ” అనియె\nఆమాట కామె నో-రంతయు విచ్చి\n\" ఏ మాడ లేకనే - ఎటు వచ్చు కూడు\nనను కట్టుకొంటివి - నాకేమి సుఖము\nలను కూర్చినావు వి-లాసమ్ము లేవి?”\nఅన విప్రు-\" డది కాదు - అభ్యాగతులకు\nతిననున్న దానిలో - తినబెట్టవలయు\nఎంత లేకున్న ఉ-న్నంతలో నొకరి\nకింత బెట్టుట పుణ్య - మిది వినలేదె\nఅత్యాశ కూడదే - అతివ ఏనాడు\nసత్యమ్ము-ఒక కథ - సాంతమ్ము వినుము :\nఅడవిలో నొకబోయ - నడచెను వేట\nచెడు పందిపై ఈడ్చి - విడిచె బాణమ్ము\nదెబ్బతో శివమెక్కి - దెయ్యమ్మువోలె\nబొబ్బరించుచు నెల్గు - బోయను జంపె\nశరబాధతో నది - చచ్చియే పడియె\nసరి అట కొక నక్క - చరచర వచ్చె.\nశ్రమలేక ఇటు రెండు శవములు దొరికె\nక్రమముగా కొన్నాళ్ళు - గడచు కాలమ్ము\nఇప్పటికీ వింటి - కెక్కించు నారి\nచప్పున తిని రేపు - శవముల దిందు-\nఅనుకొని ఆ నక్క - అటు నారి గొఱుక\nధనువెల్ల చక్కనై - ధ౯ అని తగుల\nనక్క ఆ వేటుతో - గ్రక్కున జచ్చె\nఒక్కక్షణమ్ములో - నోకాంత, గాన\nఅడియాస కూడదు - వడివడి వత్తు\nఅడకువ వానికి - అన్నమ్ము పెట్టు ”\nఅని బ్రాహ్మణుడు భార్య కట్లు - వచించి\nతన దారి బడి చనె దానాల కొఱకు.\nఅంత నా బ్రాహ్మణ - చెంత నున్నట్టి\nఇంతింత నువ్వుల - నెల్లను తడిపి\nపొట్టూడదీసి ఆ - ప్రొద్దుట నాకు\nపొట్ట నింపుటకయి - పాలతి యోచించి\nఆ నువ్వు లెండలో - నటులుంచి యుండ\nగానె కుక్కొక్కటి - కని మూతి వెట్టె.\nఅయ్యొ నేనంతగా - ఆమరించినట్టి\nవియ్యవి మైలయై - ఏటిలో గలిసె.\nఅనుకొని \" పొట్టు దీ-సిన నువ్వు లిత్తు\nకొనుడు, పాట్టున్న నూ-లను నాకు నిండు”\nఅని యామె యడుగ నిం-దున నేదొ కలదు\nకన నెవ్వరైన చే-సిన నువ్వులిచ్చి\nముడినువ్వులను కొన - ముగబడువారె?\nముడి యేదొకలదని - మూచ్చూడ రెవరు?\n***\nపాతసన్యాసి :\nఅటుగాన తామ్ర చూ-డా, ఎలు కిట్లు\nపటు బలమ్మును జూపు- నటులన్న నేదొ\nనిధి యుండు నిక్కడ నిధిపైన బిలము\nనిది చేరి పొగరున - నిట్లుండవలయు\nవిత్తమ్ము త్రొవ్వియే - వేసితిమేని\nచెత్తయైపోవు నీ-చెడు నెల్క వినుము\nహిరణ్యకం :\nఅని చెప్పి తామ్రచూ-డునితోడ గూడి\nగునపమ్ముతో కల్గు - గుంత తోడంగ\nఎటు పోవలేక నే - నింకెట్టు లనుచు\nతటుకున బొరియలో - తప్పుకోనుండ\nనావెన్కనే వచ్చె - నా యెల్కలన్ని\nదేవరతోడనే - సేవకుల్ గాదె.\nఇంతలో మార్జాల - మెగయుచు వచ్చె\nకంతలో మేమెల్ల - కళవళపడగ\nనేనెట్లో దుమికి దా-నిని తప్పుకొంటి\nవానినెల్లను జంపె - బావురు బిల్లి.",
            "book_page_end": 39
        },
        {
            "title": "అద్భుతదీపం - 5",
            "book_page_start": 40,
            "pdf_page_start": 54,
            "pdf_page_end": 60,
            "author": "బి. ప్రసాదరావు",
            "genre": "ఫాంటసీ/పురాణ కథ",
            "moral": "శక్తిని సక్రమంగా, తెలివిగా ఉపయోగిస్తే అసాధ్యమైన పనులు కూడా సాధించవచ్చు. మోసానికి ప్రతిఫలం దక్కుతుంది.",
            "keywords": [
                "అలాదీన్",
                "దీపం భూతం",
                "రాజకుమార్తె",
                "వివాహం",
                "ప్రతీకారం"
            ],
            "characters": [
                "అలాదీన్",
                "అలాదీన్ తల్లి",
                "దీపం భూతం",
                "బుదూర్ రాజకుమార్తె",
                "రాజు",
                "మంత్రి",
                "మంత్రి కొడుకు"
            ],
            "locations": [
                "నగరం",
                "రాజభవనం",
                "పూరిల్లు"
            ],
            "content": "[అలాదీన్ రాజకుమార్తె బుదూర్ను చూసి ప్రేమించాడు. అతని తల్లి అతనితరపున\nరాజుగారి దర్శనం చేసుకుని, అలాదీన్ గుహలోనుంచి తెచ్చిన అమూల్యమైన రత్నాలు\nకానుకపెట్టి, రాజకుమార్తెను తన కొడుకుకిచ్చి చేయమని విజ్ఞాపన చేసుకున్నది. రత్నాలు\nచూసి దిగ్భ్రామ చెందిన రాజు పెళ్ళికి ఒప్పుకున్నాడు. మంత్రి అడ్డపడి పెళ్ళిని మూడు\nనెలలు వాయిదా వేయించాడు. రెండునెలలు గడిచాయి. ఒకనాడు అలాదీన్ తల్లి\nనూనెకోసం దుకాణానికి వెళ్ళి నగరమంతటా అలంకరణలూ, ఉత్సవాలూ చూసి,\nఈ రోజే రాజకుమార్తెకూ మంత్రికుమారుడికి పెళ్ళి జరగనున్నట్టు తెలుసుకున్నది.]\nఆమె ఇంటికి తిరిగి వస్తూనే అలాదీన్ తో,\n\" నాయనా, అశుభవార్త తెచ్చానురా ! అది\nవింటే నువ్వెంత బాధ పడతావో!” అన్నది.\n\"ఏమిటమ్మా ఆ వార్త?” అన్నాడు\nఅలాదీన్ ఆత్రంగా.\n\" ఏం చెప్పేది, నాయనా? రాజుగారు\nనీకిచ్చిన మాట తప్పి, తన కూతురిని మంత్రి\nకొడుకుకిచ్చి చేస్తున్నాడు. ఈ రాత్రే లగ్నం.\nరాజుగారు సరే నన్నప్పటికీ మంత్రి ఏదో\nకుతంత్రం చేస్తాడని నేను భయపడుతూనే\nవచ్చాను సుమా!\" అన్నది తల్లి.\n\"ఇంతకూ ఈ పెళ్లి సంగతి నీకెలా\nతెలిసిందమ్మా?” అని అలాదీన్ తల్లిని\nఅడిగాడు.\nఆమె నగరంలో తాను చూసినవీ,\nతెలుసుకొన్నవీ అతనికి చెప్పేసింది. అలాదీన్\nఒక్క క్షణం పాటు నివ్వెర పోయాడు, కాని\nమరు క్షణం అతనికి తనవద్ద ఉన్న అద్భుత\nదీపం జ్ఞాపకం వచ్చింది.\n\" ఎందుకు విచారిస్తావమ్మా? ఈ రాత్రికి\nఈ పెళ్లి జరిగే మాట అబద్ధం. నువు లేచి\nవంట చెయ్యి. భోజనం చేశాక నేనా పెళ్లి\nభగ్నం చేసే పని చూసుకుంటాను,”\nఅన్నాడు అలాదీన్ తల్లితో.\nభోజనం చేసి అతడు తన గదిలోకి వెళ్లి,\nదీపం పైకి తీసి దాన్ని రుద్దాడు. వెంటనే\nభూతం ప్రత్యక్షమై, \"ఏం సెలవు?” అన్నది.\n\" విను. రాజుగారు తన కూతుర్ని\nనాకిచ్చి పెళ్లి చేస్తానని మాట ఇచ్చాడు.\nఅందుకు మూడు నెలలు గడువు కోరాడు.\nఈ గడువు తీరకమునుపే తన\nకూతురిని మంత్రికొడుకు కిచ్చి ఈ రాత్రే\nపెళ్లి చేస్తున్నాడు. అందుచేత నీవు ఈ రాత్రి\nపెళ్లి కూతుర్నీ పెళ్లికొడుకునూ వాళ్ల గది\nనుంచి ఎత్తుకునివచ్చి నా ఎదుట పెట్టు,\" అని\nఅలాదీన్ దీపంభూతాన్ని ఆజ్ఞాపించాడు.\nకొద్ది సేపటిలోనే భూతం పెళ్లికొడుకునూ,\nపెళ్లికూతుర్నీ తెచ్చి అలాదీన్ ముందు\nపెట్టి, \" ఇంకేం సెలవు ?” అన్నది.\nఅలాదీన్ మంత్రికొడుకును చూపిస్తూ,\n\"ఈ నిర్భాగ్యుఱ్ఱు పెంట పోగుపైన పడుకో\nబెట్టి నిద్ర పుచ్చు. మళ్లీ రేపు తెల్లవారు\nజామున కనబడు,” అన్నాడు.\nభూతమూ, మంత్రికొడుకూ మాయమైన\nఅనంతరం, అలాదీన్ రాజకుమార్తె కేసి\nతిరిగి, \" నేను నీకు ద్రోహం చేసే బుద్ధితో\nఇక్కడికి తెప్పించలేదు. మీ తండ్రే నాకు\nద్రోహం తలపెట్టాడు. నిన్ను నాకిచ్చి పెళ్లి\nచేస్తానని మాట ఇచ్చి, అందుకు గాను\nమూడు మాసాలు గడు వడిగి, ఆ గడువు\nదాటకముందే ఆయన మాట తప్పి, నిన్ను\nఈ మంత్రి కొడుకు కిచ్చి పెళ్లి చేయ సిద్ధ\nపడ్డాడు! అందుచేత నేను తప్పనిసరిఅయి\nఇలా చేశాను,” అన్నాడు.\nపెళ్లి కోసం అలంకరించిన రాజభవనపు\nపడక గదిలో ఉన్న రాజకుమార్తె ఒక్క\nసారిగా ఒక పూరి ఇంట్లోకి మారిపోవటంచేత\nబెదిరిపోయింది. ఆమె ఆరాత్రల్లా కన్ను\nమూయలేదు. ఆమెను తన పక్కమీద\nపడుకోమని తనకూ ఆమెకూ మధ్య ఒక కత్తి\nఅడ్డంపెట్టి అలాదీన్ సుఖంగా నిద్రపోయాడు.\nతెల్లారుజామున దీపంభూతం ఎవరూ\nపిలవకుండానే వచ్చేసింది. రాజకుమార్తెనూ,\nమంత్రికుమారుణ్ణి రాజభవనానికి చేర్చమని\nఅలాదీన్ భూతాన్ని ఆజ్ఞాపించాడు.\nమరుక్షణం రాజకుమార్తే, మంత్రి\nకుమారుడూ రాజభవనంలో ఉన్నారు.\nతమను ఎవరు తెచ్చి చేర్చారో కూడా\nతెలుసుకునే అవకాశం వారికి లేకపోయింది.\nరాజుగారు తన కుమార్తెను పిలిచి,\n\"ఎమమ్మా, నీకూ నీ భర్తకూ అనుకూల\nదాంపత్యం కుదిరిందా ?” అని అడిగాడు.\nరాజకుమార్తె తండ్రికేసి బిత్తరపోయి\nచూసిందే గాని ఏమీ సమాధానం ఇవ్వలేదు.\nఆయన ఆ ప్రశ్నే రెండుమూడుసార్లు అడి\nగాడు, కాని ఆమె సమాధానం చెప్పలేదు.\nరాజు ఆగ్రహంతో రాణీవద్దకు వెళ్లి, \"నీ\nభర్త నీకు అనుకూలంగా ఉన్నాడా అంటే\nఅమ్మాయి సమాధాన మివ్వదేమిటి?” అని\nకోపంగా అడిగాడు.\n\"మీతో చెప్పటానికి సిగ్గుపడుతున్నది\nలెండి. నేనడిగి తెలుసుకుంటానుగా!\"\nఅన్నది రాణి.\nకాని తల్లి ప్రశ్నలకుకూడా రాజకుమార్తె\nమొదట్లో సమాధానాలివ్వలేదు.\nరాణి గాభరాపడి, \"ఏం జరిగింది, తల్లీ?\nఎందుకు జవాబు చెప్పవు ?” అన్నది.\nదానికి రాజుకూతురు, \"ఏం చెప్పే\nదమ్మా? నేనూ నా భర్తా గదిలోకి అడుగు\nపెట్టిన మరుక్షణం ఎవరో మమ్మల్ని ఒక\nదిక్కుమాలిన ఇంటో చేర్చారు. ఆ మనిషి\nఎవరో చూసే అవకాశంకూడా లేకపోయింది.\nతరవాత నన్ను ఒంటరిగా విడిచి, నా భర్తను\nఎక్కడికో తీసుకుపోయారు. నా పక్కన\nఎవరో యువకుడు పడుకున్నాడు. మా ఇద్ద\nరికీ మధ్య ఒక కత్తి ఉంచాడు. నేను\nహడిలి చచ్చాను. మళ్ళీ తెల్లారే సమ\nయానికి ఇక్కడ ఉన్నాం. అందుచేతనే\nనాన్న నన్ను అడిగితే ఏం చెప్పాలో నాకు\nతెలియలేదు,” అన్నది.\n\" నాతో చెబితే చెప్పావు గాని ఈ సంగతి\nఇంకెవరికన్నా చెప్పావంటే నీకు నిశ్చయంగా\nమతి పోయిందనుకుంటారు. మీ నాన్నతో\nనువేమీ అనకపోవటం ఒక విధంగా మేలే\nఅయింది. ఆయన ఇంకొకసారి అడిగినా\nఏమీ చెప్పకు,\" అన్నది రాణి.\n\" నా మాటలు నువునమ్మలేదులాగుంది.\nనాకు మతి పోలేదమ్మా. నా మాటలు\nనమ్మకపోతే పోనీ నా భర్తనడుగు,” అన్నది\nరాజు కూతురు.\n\" ఏదో భ్రమ పడ్డావులే, తల్లి. అదంతా\nమరిచిపో. నీ పెళ్లికని ఎన్ని వినోదాలు\nచేస్తున్నారో చూతువు గాని, సిద్ధంకా!\"\nఅంటూ రాణీ దాసీలను పిలిచింది. వారు\nరాజకుమార్తెను అలంకరించసాగారు.\nఈలోపల రాణి రాజువద్దకు వెళ్లి,\n\" అమ్మాయికి రాత్రి ఏదో పీడకలలు వచ్చి\nనట్లున్నవి. అంతకన్న మరేమీ లేదు. మీరు\nనిష్కారణంగా దానిపై ఆగ్రహించకండి!”\nఅని చెప్పింది.\nతరవాత ఆమె మంత్రికుమారుణ్ణి రహ\nస్యంగా పిలిపించి, తన కుమార్తె చెప్పిన\nవిషయాలన్నీ చెప్పి, \" నిజంగా ఇలాగే జరి\nగిందా ?\" అని అడిగింది.\nనిజం ఒప్పుకుంటే తనను చూసి అందరూ\nనవ్వుతారని మంత్రికొడుకు అన్నీ వట్టిదే\nనన్నాడు. తన కూతురికి పీడకలలో లేక\nభ్రాంతో కలిగివుంటుందని రాణి రూఢి చేసు\nకున్నది. రోజల్లా పెళ్లి సంబరాలు సాగాయి.\nపాడేవాళ్ళు పాడారు, ఆడేవాళ్లు ఆడారు.\nకాని రాజకుమార్తెలో కొంచెంకూడా\nఉత్సాహం లేదు. గడచిన రాత్రి జరిగిన\nఅనుభవాన్ని ఆమె మరవలేకపోయింది.\nఆ పగలల్లా అలాదీన్ నగరమంతా తిరిగి\nవినోదాలు చూశాడు. \" మంత్రికొడుకు చేసు\nకున్న ఆదృష్టం! అతను రాజుగారికి అల్లు\nడయాడు!\" అని అందరూ అనుకోవటం\nవింటే అలాదీన్కు నవ్వొచ్చింది. పెళ్లి రాత్రి\nయావత్తూ ఆ మంత్రికొడుకు పెంట కుప్ప\nమీద పడుకున్నాడని ప్రజలకు తెలియదు!\nరెండో రాత్రికూడా అలాదీన్ రాజ\nకుమార్తెను దీపంభూతం చేత తన గదికి\nతెప్పించి, ఆమెకూ తనకూ మధ్య కత్తి అడ్డం\nపెట్టి పడుకున్నాడు. దీపం భూతం మంత్రి\nకుమారుణ్ణి పెంట కుప్పమీద పడుకోబెట్టింది.\nమళ్ళీ తెల్లవారగానే వాళ్ళిద్దరూ ఎప్పటిలాగే\nరాజభవనంలో ఉన్నారు.\nరాజుగారు తన కూతురివద్దకు వెళ్లి,\n\" అమ్మాయీ, ఎలా వున్నావు?” అని అడి\nగాడు. కాని రాజకుమార్తె జవాబు చెప్పక,\nతండ్రికేసి మరింత బెదురుగా చూసింది.\nబెల్లంకొట్టిన రాయిలాగా తన కూతురు\nజవాబు చెప్పకపోవటం చూసి మండిపోయి,\nరాజు, \"నిన్న చూశాను, ఇవాళ చూస్తు\nన్నాను, అడిగిన ప్రశ్నకు సమాధానం చెప్పక\nఅలా గుడ్లుపెట్టుకు చూస్తావేం? అంత\nపొగరెక్కిందా ? చూడు, నిన్నేంచేస్తానో!\"\nఅంటూ కత్తిదూశాడు.\nరాజకుమార్తె హడలిపోయింది. ఆమె\nకన్నీరు కారుస్తూ, \" నాన్నా, నిజం తెలిస్తే\nనన్నుచూసి జాలిపడతావు గాని నామీద\nకోప్పడవు. నేను అసలే నరకం అనుభ\nవిస్తున్నాను,” అని రాజుతో జరిగినదంతా\nచెప్పింది. \"ఇదంతా పెళ్లికొడుక్కు కూడా\nతెలుసు. నా మాటలో నమ్మకం లేకపోతే\nఆయనను అడుగు,” అన్నదామె. రాజుగారు\nతన కుమార్తెను చూసి జాలిపడి, \"పిచ్చి\nదానా, ఈ సంగతి నిన్ననే చెప్పి ఉంటే\nరక్షకభటులను ఏర్పాటుచేసి, నీకు ఏ\nప్రమాదమూ రాకుండా కాపాడి ఉందును\nగదా ! ఇవాళ రాత్రికి నీకే ఆపదా కలగ\nకుండా నేను చూస్తాను. జరిగినదంతా\nమరిచిపోయి నిశ్చింతగా ఉండు,” అన్నాడు.\nతరవాత ఆయన మంత్రిని పిలిపించి,\n\"ఏమిటిదంతా ? గడిచిన రెండు రాత్రుల\nసంఘటనలను గురించి నీ కొడుకు నీతో\nఏమైనా చెప్పాడా ?” అని అడిగాడు.\n\" మహారాజా, ఈ రెండు రోజులూ నేను\nనా కొడుకును కలుసుకోనే లేదు. నాకేమీ\nతెలియదు,\" అన్నాడు మంత్రి.\nరాజు తన కుమార్తె తెలిపిన విషయా\nలన్నీ మంత్రికి చెప్పి, \" అసలు ఏం జరిగి\nనదీ నీ కొడుకును అడిగి తెలుసుకో. నా\nకూతురు కంగారుపడి నిజం గ్రహించక\nపోయి ఉండవచ్చు,” అన్నాడు.\nమంత్రి తన కొడుకును పిలిపించి, రాజ\nకుమార్తె చెప్పిన విషయాలు చెప్పి, \"ఇదంతా\nనిజమేనా ?\" అని అడిగాడు.\n\"రాజకుమార్తె అబద్ధం చెప్పవలిసిన\nగతేం పట్టింది, నాన్నా? నా సంగతి మరీ\nఅన్యాయం. రెండు రాత్రులూ నేను పెంట\nకుప్పమీద పడుకున్నాను. చలికి ఎముక\nలన్నీ బిగుసుకుపోయాయి. నాకీ పెళ్లి వద్దు,\nనాన్నా. దీన్ని రద్దుచేయించు. ఇంకో రాత్రి\nనేనా పెంటకుప్పమీద పడుకోలేను, రాజు\nగారి అల్లుణ్ణి కాకపోయినా మానె! ”\nఅన్నాడు మంత్రికొడుకు.\nఈ మాట వినగానే మంత్రికి చాలా\nకష్టంవేసింది. ఈ పెళ్లి జరిగించటానికి\nఆయన విశ్వప్రయత్నం చేసిఉన్నాడు.\nఅందుచేత ఆయన తన కొడుకుతో,\n\" నాయనా, నువు తొందరపడకు. ఈ రాత్రి\nఏం జరుగుతుందో చూద్దాం. ఇలాటి అదృష్టం\nమళ్లీ రమ్మంటే రాదు,” అన్నాడు. తరవాత\nమంత్రి రాజుగారిదగ్గిరికి వెళ్లి, \" మహాప్రభూ,\nరాజకుమార్తె చెప్పినదంతా నిజమే !\nమావాడుకూడా చెప్పాడు,” అన్నాడు.\n\"అయితే ఈ పెళ్లిని ఇప్పుడే రద్దు\nచేస్తున్నాను,” అంటూ రాజుగారు పెళ్లివేడుక\nలన్నీ ఆపవలసినదిగా ఉత్తరువిచ్చాడు.\nపెళ్లి రద్దయిందని తెలియగానే ప్రజలు\nఆశ్చర్యపడ్డారు. రాజుగారి ఇంటినుంచి\nమంత్రి, మంత్రికొడుకూ కోపంగా వెళ్లి\nపోవటం జనం కనిపెట్టి, \"ఏం జరిగింది ?\nపెళ్లి ఎందుకు రద్దయింది ?” అని అడగ\nసాగారు. కాని జరిగినదేమిటో అలాదీన్కు\nతప్ప మరెవరికీ తెలియదు. (ఇంకా ఉంది)",
            "book_page_end": 46
        },
        {
            "title": "తాబేలుదర్పం",
            "book_page_start": 47,
            "pdf_page_start": 61,
            "pdf_page_end": 62,
            "author": "టి. శంభుదాసు",
            "genre": "జంతు కథ/నీతి కథ",
            "moral": "ఎవరి బలం వారికి ముఖ్యం. బల ప్రదర్శన తెలివిగా చేయాలి.",
            "keywords": [
                "తాబేలు",
                "ఎలుగుబంటి",
                "పట్టు",
                "దర్పం",
                "పోటీ"
            ],
            "characters": [
                "తాబేలు",
                "ఎలుగుబంటి",
                "కుందేలు",
                "నక్క",
                "తోడేలు"
            ],
            "locations": [
                "అరణ్యం",
                "మడుగు"
            ],
            "content": "ఒకనాడు అరణ్యంలో సమారాధన జరి\nగింది. ఆనాడు అన్ని జంతువులూ తమ\nతమ విరోధాలను మరిచి ఒకచోట చేరాయి.\nఒకవంక పెద్ద పెద్ద గాడిపొయ్యిల మీద\nపెద్ద ఎత్తున వంట అవుతున్నది. పంటకు\nసహాయం చేసేవాళ్లు సహాయం చేస్తున్నారు.\nకొందరు కట్టెలు తెస్తున్నారు. కొందరు\nకూరలు తరుగుతున్నారు. కొందరు నీరు\nచేరవేస్తున్నారు. కొంతమంది ఒకచోట చేరి\nకబుర్లు సాగించారు.\nఉన్నట్టుండి మాటలమధ్య కుందేలు,\n\"నాతో ఎవరూ పరిగెత్తలేరు. వేగానికి\nనాతరవాతనే ఇంకొకరు,” అన్నది.\n\"తెలివితేటలకు నన్ను చెప్పి ఇంకొకరిని\nచెప్పాలి!\" అన్నది నక్క.\n\"పరాక్రమానికి నాకెవరూ సాటిలేరు!\"\nఅన్నది తోడేలు. అంతావిన్న ఎలుగుబంటి\nగొంతు సవిరించుకుని, \" మిగిలిన విష\nయాల సంగతి నాకు అంతగా తెలీదుగాని\nబలంలోనూ, పట్టులోనూ నన్నెవరూ\nఓడించలేరు!\" అన్నది ధీమాగా.\nతాబేలు ఏమీ మాట్లాడలేదు, ఒక్క\nచిరునవ్వుమాత్రం నవ్వింది.\nఇది గమనించిన ఎలుగుబంటి, తాబేలు\nతనను చూసే నవ్వుతున్నదనుకుని, \" నా\nబలంమాట నేను చెబుతుంటే మధ్య నీకు\nవెటకారం దేనికీ?” అన్నది కోపంగా.\nతాబేలు ఇంకా పెద్దగా నవ్వి, \" నవ్వక\nఏం చెయ్యమన్నావు? నామీద పరుగు\nపందెంవేసిన కుందేలే గొప్పలు చెప్పుకోగా\nలేందీ, నా బలం ఎరగని నువు గొప్ప చెప్పు\nకోవటం అబ్బరమా ఏమిటి?” అన్నది.\nఎలుగుబంటి ఆశ్చర్యంతో కళ్లు పెద్దవి\nచేసి, \" అయితే, యింతకూ నువ్వనేది\nనాకన్న నీకు ఎక్కువ బలం ఉన్నదనా?”\nఅని అడిగింది.\n\" నీటిలో నా బలం యమబలం! నువు\nకాదుగదా, మీరందరూ కలిసినా నన్ను\nగెలవలేరు!” అన్నది తాబేలు.\n\" ఈ అవమానం నేను సహించను!\"\nఅన్నది ఎలుగుబంటి రౌద్రంగా.\n* \" ఇంకా వంట కాలేదు. ఈలోపుగా ఒక\nపట్టు పట్టిచూడరాదా ?” అన్నది తాబేలు.\nజంతువులన్నీ ఉత్సాహం చూపాయి.\n\" మోకు ఒకటి తెచ్చి ఒక చివర నా\nకాలికి కట్టండి. రెండో చివర ఎలుగుబంటి\nకివ్వండి. నేను నీటిలోకి పోయి పట్టు సంపా\nదించుకుని మోకును ఆడిస్తాను. అప్పుడు\nఎలుగుబంటి నన్ను బయటికి లాగటానికి\nప్రయత్నిస్తుంది. నన్ను బయటికి లాగితే\nఎలుగుబంటి గెలిచినట్టు, లేకపోతే ఓడి\nనట్టు!\" అన్నది తాబేలు.\nఒక మోకు తెచ్చి దాని ఒక చివర\nతాబేలు కాలికి కట్టారు. తాబేలు మడు\nగులో ప్రవేశించి వెంటనే తన కాలికి కట్టి\nఉన్న మోకును విప్పి ఒక మర్రిచెట్టు\nవేరుకు గట్టిగా బిగించి మోకును ఊపింది.\nబయట ఉన్న ఎలుగుబంటి ఒక చేత్తో\nమోకును పట్టుకు లాగింది. మోకు బిగుసు\nకున్నదిగాని కదలలేదు. రెండు చేతులా\nపట్టి లాగింది. లాభంలేకపోయింది; మోకును\nవీపుమీదుగా వేసుకొని లాగింది. ఎలుగు\nబంటికి చేతులు రెండూ దోక్కుపోయాయి,\nభుజం ఒరుసుకు పోయింది, ముచ్చెమటలు\nపోశాయి, కాని తాబేలు బయటికి రాలేదు.\nచివరకు ఎలుగుబంటి సొమ్మసిల్లి చతి\nకిల బడింది. మోకు సడలటం గమనించి\nతాబేలు మోకును తిరిగి తన కాలికి కట్టు\nకుని మడుగులోనుంచి వస్తూ, \" అమ్మో,\nఏమో అనుకున్నాను. నీదికూడా సామాన్య\nమైన బలంకాదే! నువు గుంజిన ఆఖరు\nగుంజుకు నేను బయటికి వచ్చినంత పనీ\nఅయింది!\" అన్నది. ఈ మాటతో ఎలుగు\nబంటి విచారం కాస్తాపోయింది.",
            "book_page_end": 48
        }
    ],
    "statistics": {
        "total_stories": 8,
        "author_counts": {
            "చందమామ బృందం": 3,
            "ఆర్. సూర్యనారాయణ": 1,
            "ఎమ్. అమరేశ్వరరావు": 1,
            "విద్వాన్ విశ్వం": 1,
            "బి. ప్రసాదరావు": 1,
            "టి. శంభుదాసు": 1
        },
        "genre_counts": {
            "జాతక కథ": 1,
            "సాహసం/సీరియల్ కథ": 1,
            "సాహసం/దొంగల కథ": 1,
            "తాత్విక కథ": 1,
            "నీతి కథ": 1,
            "పద్య కథ/నీతి కథ": 1,
            "ఫాంటసీ/పురాణ కథ": 1,
            "జంతు కథ/నీతి కథ": 1
        }
    }
}