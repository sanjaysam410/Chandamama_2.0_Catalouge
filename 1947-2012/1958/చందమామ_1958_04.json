{
    "book_id": "చందమామ_1958_04",
    "stories": [
        {
            "title": "మిత్రసంప్రాప్తి",
            "book_page_start": 3,
            "pdf_page_start": 21,
            "pdf_page_end": 23,
            "author": "విద్వాన్ విశ్వం",
            "genre": "నీతి కథ (గేయకథ)",
            "moral": "అనుభవించలేని ధనం వ్యర్థం. కోరికల మేరకు ఉన్నదే సంతోషాన్నిస్తుంది.",
            "keywords": [
                "ప్రాప్తం",
                "కర్మ",
                "కర్త",
                "ధనం",
                "సోమిలకుడు",
                "గేయకథ"
            ],
            "characters": [
                "సోమిలకుడు",
                "కర్త",
                "కర్మ",
                "గుప్త ధనాఖ్యుడు",
                "ఉపభుక్తార్థుడు"
            ],
            "locations": [
                "పట్టణము",
                "వనము",
                "అస్తాద్రి"
            ],
            "content": "ఎన్నినాళ్ళో యుండి - ఏమేమొ చేసి\nకొన్నాళ్ళు చెమటోడ్చి - కోరిక దీర\nవంద బంగారంపు - వరహాలు చేర్చి\nఅందమౌ బట్టలో - నవి మూటగట్టి\nతమ ఊరు పయనమై - తరలె నాతండు\nసుమ కోమలాంగికి - చూపుద మనుచు\nచరచర నడచుచు - సాయంత్రమునకు\nచరణమ్ము లలయగా - దఱిసె వనమ్ము\nచీమలు దూఱని - చిక్కటి యడవి\nఏమాత్ర నడచుట-కే కష్టమయ్యె\nచీకటి క్రమ్మెను - రాకాసివోలె\nఏకాకి యెటులింక - ఏగుట పడును?\nఅంత నాతండొక్క అవనిజ మెక్కి\nచెంత మూటను రెండు - చేతుల బట్టి\nకను మూయునంతలో - కర్తయు కర్మ\nతను గూర్చి అనుమాట - వినపడసాగె :\nకర్మ :\nఓ కర్త ఇట్లేల - నొనరించినావు\nచేకూర్చినా వేల - చెంబెడు ధనము\nవీనికి వలసిన - విత్తమ్మె కలదు\nఏనాడు దాచగా - నెటఱు వీలుకాదు\nకర్త :\nపనిచేసె గావున - ధనమిచ్చినాను\nనను తిట్టుటేటికి? - నాపని యింతె.\nఎంత ప్రాప్తమొ వాని - కిచ్చెద వీవు\nచింతింపు మది యేదొ - చేతిలో గలదు..\nఇంతలో కల విచ్చి-యే పోయె వాని\nకంతలో మెలకువ - యయినట్లు దోచె\nతటుకున మేల్కొని - తన మూట చూడ\nఅటుకులె తప్ప అ-న్యము లేదు దాన.\nవానికి మనసెల్ల - వందుఱసాగె\nఈ నీతి యేమని - యేడువసాగె.\nవట్టి చేతులతోడ - వలదూరు చేర\nదిట్టతనమ్ముతో - తేవలె ధనము.\nఅని నిశ్చయించి తా నటు వెనుదిరిగి\nచనిచని ఆ పుర-మ్మును చేరె మఱల.\nరెండవసారి ఆ-తం డిట్లు తేగ\nమొండిగా నడవిలో - ముఱిగియేపోయె.\nఇటు మూడుసారు లెం-తటి మూటగట్టి\nఎటువచ్చినా దారి-నే మాయమయ్యె.\nమూడవసారి ఆ-మూటలో నున్న\nమూడు వందల నిండు-మాడలు వోవ\nవాని చిత్తమ్మున - వఱదలు పొంగి\nవాని నిశ్చయమెల్ల - వమ్మయిపోయె.\nఉత్త చేతులతోడ - ఊరు పోలేడు.\nవిత్తమ్ము తెచ్చిన - వృథ యగుచుండె\n'ఛీ, యేటి బ్రదు’కని - ఛీ కొట్టుకొనుచు\nఏ యుపాయము లేక - ఇక విధి. లేక\nఆ చెట్టుకొమ్మకే - అత నురిపోసి,\nనే చత్తునని తల-నే దూర్చి నిలిచె.\nఈ యాగడము చూచి-యే వచ్చె కర్త,\n'ఓయి, ఆగు' మటంచు - ఓదార్చ దొడగె.\nకర్త :\nనీకెంత ప్రాప్తమో - నేనిత్తు నంతె\nశోకింప నేల ? చీ-కాకేల నీకు ?\nఐన నీదీక్ష నా - కానందమయ్యె\nఈనాడు కోరుకొ - మ్మేమి కావలయు\nసోమిలకుడు :\nఅట్లైన ధనవంతు - డగునట్లు సేయు.\nచిట్లింపబోకు నీ - చిఱు కనుబొమల.\nకర్త :\nనీకెంత వలయునో - నే నిచ్చుచుంటి\nరాకాసి డబ్బుకై - చీకాకు లేల?\nఅనుభవింపగలేని - అర్ధమ్ము లేల?\nఅనువైనదే నీకు - నబ్బును సుమ్ము.\nసోమిలకుడు :\nఅనుభవింతునొ లేదొ - అది యేల నీకు\nధనమిమ్ము నాకదే - తప్పక వలయు.\nపిసినిగొ ట్టైనను - పిదపవాడైన\nపస గల్గువాడౌను - పణమున్న జాలు.\nకర్త :\nసరియైనచో ఒక - షరతున్నదోయి\nపురి కేగి అచ్చట - తిరిగి రమ్మింక.\nఅట గుప్తధనుడను-నత డొకడుండు\nఅట నుపభుక్తార్థు - డనువాడు కలడు.\nవారిని చూచి ఆ-పైననే, రమ్ము\nకోరిన వరమిత్తు - కోరు మాపైన\nకుడువజాలని డబ్బు - కోరిన నిత్తు\nకుడుచుటకే యని - కోరిన సరియె.\nఅతడు సరేనని - అరిగె పట్టణము\nకృతకృత్యుడై రవి - కెరలె నస్తాద్రి.\nమార్గ శ్రమమ్మున - మఱిమఱి యడిగి\nదుర్గమమౌ దారి - దొరకొని నడచి\nగుప్త ధనాఖ్యుని - గూడును జేరి\nఆప్తునివోలె గృహాంతరమ్మునకు\nచేరినవారెల్ల - చీదరించుకొని\nపోరా అటన్నను - పోనని నిలిచె.\nఇక మొండివాడని - ఏమనలేక\nఒక ముద్ద పడవేసి - ఉండి పొమ్మనిరి.\nరేయి నిద్రింపగా - నాయన వినియె\nమాయని కర్త కర్మల వివాదమ్ము.\nకర్మ :\nఓ కర్త యిది యేమి - ఊహింపలేను.\nఈ కష్టుగుప్త థ-నేశు ధనమ్ము\nసోమలకుని భుక్తి-తో మఱి కఱగె\nఆ మానవుని ధన - మట్లు కారాదు.\nకర్త:\nపురుషుల లాభమ్ము - పురుషుల వ్యయము\nసరిపడ జేయించు - వెఱవుండ లేదె\nనాదేమి కలదు నీ-వే దాని చూడు\nఏదొ మార్గమ్ముండు - నింత యోచింపు.",
            "book_page_end": 5
        },
        {
            "title": "భైరవశాస్త్రి",
            "book_page_start": 6,
            "pdf_page_start": 24,
            "pdf_page_end": 26,
            "author": "చిదానంద",
            "genre": "నీతి కథ",
            "moral": "రాజుతో పాటు రాజ్యంలో ఉన్న ఇతర అధికారులను కూడా గౌరవించాలి. కేవలం ఒకరిపై ఆధారపడితే ఇతరుల సహాయం లభించదు.",
            "keywords": [
                "కళింగదేశం",
                "మంత్రి",
                "రాజభటులు",
                "సేవ",
                "భూతం",
                "పరివారం"
            ],
            "characters": [
                "మణిభద్రుడు",
                "ఇందుశర్మ",
                "భైరవశాస్త్రి",
                "రాజభటుడు",
                "రాజపరివారం"
            ],
            "locations": [
                "కళింగదేశం",
                "రాజప్రాంగణం"
            ],
            "content": "పూర్వం కళింగదేశాన్ని మణిభద్రు డనే రాజు పరిపాలించాడు. ఆయన మంత్రి ఇందుశర్మ చాలా తెలివిగలవాడు. రాజు గారి నౌకర్లు లగాయతూ రాజబృందమంతా ఇందుశర్మ చెప్పుచేతలలో ఉంటూ ఉండ టంచేత రాచకార్యాలు అవిఘ్నంగా సాగి పోతూ వుండేవి.\nరాజుగారికి కాలక్షేపం చెయ్యటానికిగాను భైరవశాస్త్రి అనే ఆయన ఏర్పాటయాడు. ఆయన నిత్యమూ రాజుగారి వద్దకు వెళ్లి ఆయనకు విశ్రాంతి వున్న సమయంలో వినోదం కలిగించి వెళ్లిపోతూ వుండేవాడు.\nభైరవశాస్త్రికి రాజుగారితో తప్ప మరెవరి తోనూ పనిలేదు. అందుచేత ఆయన ఇత రుల నెవరినీ ఖాతరు చేసేవాడు కాడు. రాజుగారికి తనపై అనుగ్రహం వున్నంత కాలమూ రాజ పరివారంలో ఎవరినీ తాను లక్ష్యపెట్ట నవసరంలేదని ఆయన అను కున్నాడు. ఆఖరుకు మంత్రిగారిపట్ల కూడా ఆయన నిర్లక్ష్యంగా ప్రవర్తించసాగాడు.\nఇది చూసి మంత్రిగారికి ఆగ్రహం వచ్చింది. ఆయన ఈ భైరవశాస్త్రికి ఉద్వాసన చెప్పాలని నిశ్చయించి రాజద్వారం వద్ద కాపలా వుండేవాణ్ణి పిలిచి, \"ఒరే, రేపు లగాయతు భైరవశాస్త్రిని లోపల అడుగు పెట్టనివ్వకు,” అని చెప్పాడు.\nమర్నాడు భైరవశాస్త్రి రాజదర్శనంకోసం వస్తూవుండగా ద్వారంవద్ద వున్న భటుడు, \"తమరు లోపలికి వెళ్లటానికి వీలులేదు. తమరిని రానివ్వవద్దని వుత్తరువయింది,” అని చెప్పాడు.\nభైరవశాస్త్రి ఆశ్చర్యపోయాడు. ఇందులో ఏదో పొరపాటుం దనుకున్నాడు. ఆ క్రితం రోజుకూడా రాజుగారు తనతో కులాసాగా మాట్లాడారు. ఇంతలో ఏమి జరిగివుంటుందో ఆయనకు అర్థంకాలేదు.\n\"మహారాజా, నాకు ఎందుకు ఉద్వాసన చెప్పారు ! నావల్ల జరిగిన తప్పేమిటో సెల విస్తే దిద్దుకుంటాను,” అని ఒక ఉత్తరం రాసి భైరవశాస్త్రి లోపలికి పంపించాడు.\nఆ ఉత్తరం మంత్రిగారిదాకా వెళ్ళి ఆ తరవాత బుట్టదాఖలయింది.\nరెండురోజులుగా భైరవశాస్త్రి రాకపోవటం గమనించి రాజుగారు, \" ఈమధ్య భైరవ శాస్త్రి కనిపించటం లేదు, ఎందుచేత?” అని తన సేవకులను అడిగాడు.\nఎవరినడిగినా తమకు తెలియదన్నారు. ఈ ప్రశ్న మంత్రిగారిదాకా వెళ్ళింది. ఆయన వచ్చి రాజుగారితో, \" మహాప్రభూ, భైరవ శాస్త్రి ఖాయిలాపడి నిన్న రాత్రే మరణిం చాడు. ఆయనకు అంత్యక్రియలుకూడా జరి పించి వచ్చాను,” అన్నాడు.\nరాజుగారి వద్దనుండి ఏ జవాబూ లేక పోవటం చూసి భైరవశాస్త్రి తన ఉత్తరం రాజుగారికి చేరలేదని గ్రహించాడు. \" నాకు రాజప్రాంగణంలో మిత్రులెవరూ లేరు. రాజుగారు బయటికి వచ్చినప్పుడు ఆయనతో నేరుగానే చెప్పుకుంటాను,” అనుకుని ఆయన అవకాశంకోసం ఎదురు చూడసాగాడు.\nఒకనాటి సాయంకాలం రాజూ, మంత్రీ ఇతర పరివారమూ గుర్రాలెక్కి వాహ్యాళికి బయలుదేరారు. రాజుగారికి అంతదూరాన భైరవశాస్త్రి కనిపించేసరికి ఆయనకు ఎక్కడ లేని ఆశ్చర్యమూ కలిగింది. \"మంత్రీ, అడుగో భైరవశాస్త్రి! బతికే ఉన్నాడే? చనిపోయా డంటివే?\" అని రాజు మంత్రిని అడిగాడు.\nమంత్రి ఏమాత్రమూ తడువుకోకుండా, \"అవును మహారాజా, భైరవశాస్త్రి భూత మయాడు !” అన్నాడు.\nమిగిలినవారు మంత్రి ఎంత చెబితే అంతే. \" అవును, మహారాజా, ఆ కని పించేది భైరవశాస్త్రి భూతం!” అన్నారు.\nఈ మాటలను భైరవశాస్త్రి విన్నాడు. ఆయనకు తన బుద్ధిపొరపాటు తెలిసి వచ్చింది. ఆయన ఒక చీటీమీద ఒక శ్లోకం రాసిపెట్టుకుని, రాజుగారు ఇంటికి తిరిగి వెళ్ళేటప్పుడు ఆయన చేతికి అందించాడు.\nరాజుగారు ఆ చీటీ విప్పి ఈ విధంగా చదువుకున్నాడు.\n\"రాష్ట్రః సేవ్యో, నృపః సేవ్యః ;\nనసేవ్యః కేవలో నృపః,\nరాష్ట్రవక్ర ప్రభావేన\nభైరవో భూతతాంగతః ”\n[రాజుతోబాటు పరివారాన్నికూడా సేవిం చాలి, కేవలం రాజునుమాత్రమే సేవించ రాదు. పరివారం అనుగ్రహం చాలనందున భైరవుడు (బతికుండగానే) భూతం అయాడు]\nరాజుకు జరిగిన సంగతి అర్ధమయింది. ఆయన తన మంత్రితో, \"భైరవశాస్త్రి పోయా డనీ భూతమయాడనీ నాతో అబద్ధాలు చెప్పారా?” అని అడిగాడు.\nమంత్రిగారు జరిగినది జరిగినట్టుగా చెప్పాడు. ఒక విదూషకుడికోసం సమర్థు డైన మంత్రిని పోగొట్టుకోలేడు గనక రాజు మంత్రిని ఏమీ అనక, భైరవశాస్త్రిని తిరిగి కొలువులో పెట్టమనిమాత్రం అన్నాడు.\nభైరవశాస్త్రి కూడా ఈసారి మంత్రికి ఇతర అధికారులకూ తగిన వినయవిధేయతలు చూపుతూ రాజుగారి సేవ చేశాడు.",
            "book_page_end": 8
        },
        {
            "title": "ముగ్గురు మాంత్రికులు",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "ఫాంటసీ/సాహసం",
            "moral": "ఇతరులకు సహాయం చేసేందుకు శక్తిని ఉపయోగించడం గొప్పదనం.",
            "keywords": [
                "మాంత్రికుడు",
                "పద్మపాదుడు",
                "పింగళుడు",
                "రాబందు",
                "ఎడారి దొంగలు",
                "మంత్రం",
                "యాత్ర"
            ],
            "characters": [
                "పద్మపాదుడు",
                "పింగళుడు",
                "హసన్ గోరీ",
                "రాబందు",
                "సైనికులు",
                "వర్తకులు"
            ],
            "locations": [
                "అవంతీనగరం",
                "ఎడారి కొండలు",
                "కొండ గుహ",
                "భల్లూక పర్వతాలు"
            ],
            "content": "మహామాంత్రికుడైన పద్మపాదుణ్ణి, తిరిగి తను జన్మలో చూడగలనని పింగళుడు ఏనాడూ భావించలేదు. అలాంటి స్థితిలో పద్మపాదుడు, హఠాత్తుగా కనిపించటమే గాక, అదీ .... అవంతీనగర రాజ్యభూములకు ఎడంగా ఎక్కడో వేలమైళ్ళదూరాన వున్న ఎడారికొండలలో అవటం; పింగళుణ్ణి ఎంతో ఆశ్చర్యపరిచింది. కాని, మరుక్షణంలోనే అతడి ఆశ్చర్యం అనుమానంగా మార టంతో, అతడు తన పక్కనే వున్న హసన్ గోరీకేసి చూశాడు.\nహసన్రీ ముఖంలోకూడా అనుమానం, సంశయం తొణికిసలాడుతున్నవి. అతడు పింగళుడి భుజం పట్టుకుని దగ్గిరకు లాగుతూ, \"పింగళా! ఎవరీ పద్మపాదుడు? ఎడారిదొంగ రాబందు యితడే కాదుగదా ?” అన్నాడు రహస్యంగా.\nపింగళుడు ఏదో చెప్పబోయేంతలో పద్మ పాదుడు వారిని సమీపించాడు. అతడు హసన్రీకేసి వేలు చూపుతూ, \" పింగళా ! ఎవరీతడు?” అని ప్రశ్నించాడు. ఆ ప్రశ్నతో పింగళుడు మరీ తికమక పడిపోయాడు.\nఅతడి తడబాటును గుర్తించిన పద్మ పాదుడు, అందుకు కారణం ఏమిటో గ్రహించినట్లు చిరునవ్వునవ్వుతూ, \"పింగళా! నీవు నన్నుగురించి ఏదో అనుమానిస్తున్న ట్టున్నది, అవునా?” అని ప్రశ్నించాడు.\nపింగళుడికి ఏమని జవాబు చెప్పాలో తెలియలేదు. అతడి దృష్టి, పద్మపాదుడి మీదినుంచి హసన్ గోరీకేసి తిరిగింది; దానితో హసన్గోరీ పద్మపాదుడి కేసి ఒక అడుగు ముందుకు వేసి, \"అయ్యా, మీరెవరో నాకు తెలియదు. కాని....” అంటూ ఆగాడు. హసన్గోరీ మాటలకు పద్మపాదుడు బిగ్గరగా నవ్వాడు.\nఅతడు పింగళుడిని సమీపించి, అతడి భుజాన్ని ఆప్యాయంగా తడుతూ, \"పింగళా! ఇప్పుడు, యీ కొండప్రాంతాలనుంచి పారి పోయిన ఎడారిదొంగలకు నాయకుణ్ణి నేనే అని మీయిద్దరూ అనుమానించటం లేదు గదా ?” అని అడిగాడు.\n\"లేదు, పద్మపాదా!” అంటూ పింగ ళుడు, హసన్ గోరీని చూపుతూ, \" ఈయన నవాబుగారి ఒంటెల పటాలం నాయకుడు, పేరు హసన్ గోరీ. రాబందు అనబడే ఎడారి దొంగకోసం, యీయన యీ ప్రాంతాలన్నీ గాలిస్తున్నాడు,” అన్నాడు.\nపద్మపాదుడు ఆ మాటలు వింటూనే, హసన్ గోరీకేసి తిరిగి, \" అయ్యా! మీరు ఎడారి రక్షకభటనాయకులైతే, మీరు కాపాడవలసిన కొందరు వర్తకులు, ఆ కనబడే గుహలో బంధింపబడి వున్నారు. వారికి సాయంచేయండి,” అన్నాడు.\nహసన్ గోరీకి పద్మపాదుడిమీద యింకా నమ్మకం కలగలేదు. అది గ్రహించిన పెంగ ళుడు అతడితో, \" హసన్, మీరు యీ పద్మ పాదుణ్ణి నాదగ్గిర వదలండి. మీరేమీ భయ పడవలసిందిలేదు. ఈయన్నుంచి సర్వం నేను తెలుసుకుంటాను, ఒకవేళ యీయనే దొంగల నాయకుడైన రాబందు అయితే. మీకు కాళ్ళూ చేతులూ కట్టి ఒప్పగించ గలను,” అన్నాడు.\nపింగళుడి మాటలు, హసన్ గోరీలో వున్న అనుమానాలనన్నిటినీ పటాపంచలుచేసినై. అకడు కొందరు సైనికులను వెంటబెట్టు కుని, పద్మపాదుడు చూపిన కొండగుహకేసి బయలుదేరి వెళ్ళాడు.\n\"పింగళా ! యీ దేశంకాని దేశంలోని ఎడారిప్రాంతపు కొండల్లో నిన్ను యీవిధంగా కలుసుకోవటం, నాకు చాలా ఆశ్చర్యం కలిగిస్తున్నది. అవంతీనగరంలోని నీ స్వగృహాన్ని వదిలి, యింతదూరం ఏకారణం చేత నీవు రావటం సంభవించింది?\" అని ప్రశ్నించాడు పద్మపాదుడు.\n\"పద్మపాదా ! నాది చాలా దీనాతిదీన మైన కథ. మీరిచ్చిన మహత్తు గల సంచినీ, ధనరాసులనూ, ఆఖరికి అన్నిటా సహాయ పడుతూండే భల్లూకకేతుణ్ణి కూడా కోల్పో యాను. ఈ బాధలన్నిటికీ మూల కారణం, దుర్మార్గులూ, కుచ్ఛితులూ అయిన నా అన్నలు. మీనుంచి శెలవుతీసుకుని, నా స్వగృహం చేరినప్పటినుంచి యీనాటి వరకూ, నేను అనుభవించిన యాతనలను గురించి చెప్పాలంటే చాలాకాలం పడు తుంది. ముందుగా మీరీప్రాంతాలకు ఏ కారణంవల్ల వచ్చారో చెప్పండి. మరో మాంత్రికుణ్ణి జయించటానికి వచ్చివుంటే, నేను మరోసారి మీకు సాయపడగలను,” అన్నాడు పింగళుడు.\nపింగళుడు అన్న ఆఖరి మాటలు పద్మ పాదుడికి సంతోషం కలిగించినా, ప్రారం భంలో అతడు తన ధనాన్నీ, మహత్తు గల సంచీనీ పోగొట్టుకున్నట్టు చెప్పిన విషయం మాత్రం అతడికి చాలా విచారం కలిగిం చింది. భల్లూక పర్వతాలదగ్గిర మహా మాయుణ్ణి జయించటంలో పింగళుడు తనకుచేసిన గొప్ప సహాయాన్ని, పద్మ పాదుడు యీనాటివరకూ మరిచిపోలేదు.\n\"పింగళా! నేను మరే మాంత్రికుణ్ణి జయించేందుకూ యీ ప్రాంతాలకు రాలేదు. మహామాయుడి సమాధినుంచి మనం సంపాయించిన అపూర్వ శక్తులుగల వస్తు వులు నాదగ్గిర వున్నంతకాలం, నేను యీ లోకంలో ఎవరిని చూచీ భయపడ నవసరం లేదు. నేను కేవలం దేశాలు చూచేందుకూ, యాత్రాస్థలాలను సందర్శించేందుకూ బయలుదేరాను. ఆ కారణంవల్ల, నేను మామూలు యాత్రికుడి వేషంలో, ఒకానొక బిడారు వర్తకులతో కలిసి యీ ప్రాంతాలకు చేరాను. ఈ సాయంకాలమే ఆ బిడారుమీద కొందరు దొంగలు దాడిచేసి, విలువగల సామానులన్నీ దొంగిలించి, వర్తకుల నంద రినీ, ఆ కనబడే గుహలో బంధించారు. వారిలో కొందరు అవంతీనగరవాసులు వున్నారు,” అన్నాడు పద్మపాదుడు. ఆ మాటలు వింటూనే పింగళుడు చాలా ఆశ్చర్యపడ్డాడు.\nఅతడు పద్మపాదుడి ముఖంలోకి అను మానంగా చూస్తూ, \"పద్మపాదా! మహా మాంత్రికులైన మీరుండికూడా, క్రూరులైన ఆ ఎడారి దొంగలు వర్తకులను దోచుకుంటూ వుంటే చూస్తూ ఎలా వూరుకోగలిగారు?” అని అడిగాడు.\nపద్మపాదుడు . చిరునవ్వు నవ్వాడు. \" పింగళా! నేను ఆ ఓడారువర్తకుల గుంపు వెంట బయలుదేరినప్పుడు, యాత్రికుని మాత్రమే చెప్పాను. అలా కాక, నేను ఫలానా మాంత్రికుణ్ణని చెప్పివుంటే, వాళ్ళె వరూ నన్ను బిడారువెంట రానిచ్చేవారు. కారు. ఆ కారణంవల్లనే ఎడారిదొంగలు వారిని దోచుకుంటున్నా, నేనెవరో బయట పడకుండా వుండేందుకుగాను, నా మంత్ర తంత్రాలను, ఆ దొంగలమీద ప్రయోగించ కుండా, యీ రాళ్ళ చాటుకు తప్పు కున్నాను,” అన్నాడు పద్మపాదుడు.\n\"మీ ప్రవర్తన నాకు చాలా ఆశ్చర్యం కలిగిస్తున్నది పద్మపాదా!\" అన్నాడు పింగళుడు. \" మీవద్ద వున్న అద్భుతవస్తువులైన భూగోళం, ఉంగరం, వజ్రాలు తాపిన పిడి గల కత్తీ— వీటిలో ఏ ఒక్కదాని సాయంతో అయినా, మీరు చూడవలసిన స్థలాలన్నీ ఇట్టె చూసిరావచ్చునుగదా? అలాంటప్పుడు మార్గశ్రమలకన్నిటికీ ఓర్చి, యీ వర్తకుల వెంట బయలుదేరట మెందుకు?” అన్నాడు.\n\"ఓహెూ, పింగళా! నేనా దొంగల నాయకుడైన రాబందునని, యింకా నీవు అనుమానించటం లేదుగదా ?\" అంటూ పద్మపాదుడు పింగళుడి ముఖంలోకి ఆశ్చ ర్యంగా చూసి, \"దేశదేశాలు తిరుగుతూ, ఆయాచోటుల వున్న పుణ్యక్షేత్రాలను దర్శించి, ఆ ఫలం అనుభవించాలంటే, అందరితోపాటు నేనూ పాదచారిగానే వెళ్ళ వలిసి ఉంటుంది. అంతేకాని నాదగ్గిర వున్న అద్భుత శక్తుల సాయంతో, అనుకున్న చోటుకు మరుక్షణాన చేరటంవల్ల యాత్రా ఫలం దక్కదు” అన్నాడు.\nవీళ్లిలా మాట్లాడుతుండగా, అల్లంత దూరాన హసన్ గోరీ సైనికుల కేకలతోపాటు బిడారువర్తకుల ఏడుపులూ, పెడబొబ్బలూ, కలిసి చెవులు చిల్లులు పడేలా - రణగొణ ధ్వని సాగటంతో ఆ ప్రాంతమంతా గందర గోళంగా తయారైంది. పింగళుడూ, పద్మ పాదుడూ తమ సంభాషణ ఆపి, అటుకేసి తలలు తిప్పారు. అదే సమయంలో ఒక సైనికుడు పరిగెత్తుతూ పింగళుడి దగ్గిరకు వచ్చి, \" రాబందును వెంటబడి పట్టు కునేందుకు, హసన్ గోరీ సర్దార్, మీ సాయం కావాలంటున్నాడు!\" అని చెప్పాడు.\nపింగళుడు, పద్మపాదుడికేసి బ్రతిమాలు తున్నట్టు చూసి, \" పద్మపాదా ! యీ హసన్ గోరీ నన్ను, యా ఎడారిలో దాహానికీ, ఆక లికీ మాడి చావకుండా రక్షించాడు. నేను యిందుకు ప్రతిగా ఆయనకు ఏదైనా సహాయం చేయాలనుకుంటున్నాను. ఈ చీకట్లో, ఆ ఎడారిదొంగలను పట్టుకోవటం మానవమాత్రుడివల్ల అయేపని గాదు. ఆ ఎడారిదొంగలూ, వారి నాయకుడైన రాబందూ బహు క్రూరులు. ఈ దగ్గిరలో వున్న ఒక ఖిల్లాలోని సైనికులందరినీ హత్యచేసి, కపటో పాయంతో మమ్మల్నికూడా చంపేందుకు వాళ్ళు ప్రయత్నించారు. కనుక, యీ ఎడారిదొంగలను పట్టుకునే ప్రయత్నంలో మీరు మీ అద్భుతశక్తులను ప్రయోగించి మాకు సాయపడండి. ఆ విధంగా, యీ ప్రాంతాల ప్రయాణించే వర్తకులకూ, యాత్రికులకూ ఆ ఎడారిదొంగల. నుంచి రక్షణ కల్పించండి! మీమేలు వారెన్నటికీ మరిచిపోరు,” అన్నాడు.\n\"పింగళా! నీవు కోరుతున్నావు గనక సాయం చేస్తాను. కాని, అందువల్ల నేను మాంత్రికుణ్ణని, ఆ వర్తకులందరూ గ్రహి స్తారు. ఆ తరవాత వారితో నేను ప్రయా ణించటం అసంభవం. సరే, యాత్రాస్థలాలు దర్శించేందుకు ఎన్ని మార్గాలు లేవు!” అంటూ పద్మపాదుడు, ఒక రాయిని తీసు కుని, దానిని తన కత్తితో చిన్నచిన్న ముక్కలుగా నరకసాగాడు.\nపద్మపాదుడు చేస్తున్న పని చూసి పింగ ళుడు చాలా అబ్బురపాటు చెందాడు. అతడు పద్మపాదుడి భుజంపట్టుకుంటూ, \"పద్మపాదా, మీరు చేస్తున్న పని ఏమిటి? అవతల ఎడారిదొంగలు, వర్తకుల సొమ్ము దోచుకుని పారిపోతున్నారుగదా! ముందు, వాళ్లను హతమార్చే ఉపాయం ఆలోచిం చండి !” అన్నాడు.\nపద్మపాదుడు నవ్వుతూ, తన గుప్పెట లోకి కొన్ని రాతిముక్కలను తీసుకుని, వాటిని పింగళుడికి చూపుతూ, \" ఈ చీక టిలో, ఆ దొంగలను వెన్నాడటం మానవ మాత్రుడికి సాధ్యంకాదని నువ్వే చెపు తున్నావుగదా ? అందుకని, చీకటిలో చూడ గలిగిన తోడేళ్లనూ, పెద్దపులులనూ ఆ దొంగ లను మళ్లించుకువచ్చేందుకు పంపు తున్నాను. యీ అరచేతిలో వున్న పెద్ద రాతి ముక్కలు పులులు, చిన్నవి తోడేళ్లు!” అంటూ ఆ రాతిముక్కలను మంత్రించి, బలంకొందికీ వాటిని ఆ చీకట్లో అన్నివైపు లకూ వెదజల్లాడు.\nచూస్తూండగానే ఆ కొండరాళ్లల్లోనుంచి భీకరంగా అరుస్తున్న తోడేళ్లూ, పెద్దపులులూ బయటికివచ్చి రాతిబండలమీదినుంచి కుప్పించి దూకుతూ, అన్ని వైపులకూ పరు గులు దీసినై.\nఈ అద్భుతదృశ్యం చూసి పింగళుడు నిశ్చేష్టుడయ్యాడు. అతడు చూస్తూండగానే, కొండగుహనుంచి హసన్ గోరీ విడిపించిన వర్తకులందరూ గుంపుగా బయలుదేరి పద్మ పాదుడు వున్నచోటుకు వచ్చారు. వారివెంట వున్న హసన్ గోరీ చేతులను గాలిలో అల్ల ల్లాడిస్తూ, \" పింగళా ! ఏమిటీ వింత? ఈ కొండప్రాంతాల నేనెన్నడూ ఒక్క తోడేలును గాని, ఒక్కగానొక్క పెద్దపులినిగాని చూసి నది లేదు. కాని, యిప్పుడు....” అంటూ కళ్లింత చేసుకుని పింగళుడికేసి చూస్తూ ఆగిపోయాడు.\n\"పద్మపాదా! ఇక మీగురించిన రహ స్యం దాచి లాభంలేదు గనక, వీరందరికీ నిజం చెప్పమంటారా?” అన్నాడు పింగళుడు.\nపద్మపాదుడు అంగీకారసూచకంగా తల వూపి, తన దుస్తుల్లో దాచివుంచిన మహా మాయుడి వేలి వుంగరాన్ని బయటికి తీసి, అక్కడ ఎత్తుగా వున్న ఒక కొండ రాతిమీద పెట్టాడు. మరుక్షణమే ఆ ప్రదేశమంతా కండ్లు మిరుమిట్లు కొలిపే కాంతితో, పట్ట పగటిలా అయిపోయింది.\nపింగళుడు ఒకటి రెండు మాటల్లో పద్మపాదుడు మహామంత్రవేత్త అని అక్కడ చేరినవారందరికీ చెప్పి, హసన్ గోరీకేసి తిరిగి \" హసన్! ఆ ఎడారిదొంగ రాబందును గురించి నీవేమీ ఆదుర్దాపడ నవసరంలేదు. పద్మపాదుడు పంపిన తోడేళ్లూ, పెద్దపులులూ అతణ్ణి, అనుచరులతోపాటు, యిక్కడికి మందవేసుకు రాగలవు,\" అన్నాడు.\nపింగళుడు మాట పూర్తిచేయకముందే, ఆ కొండలోయల్లో హాహాకారాలు బయలు దేరినై. వాటితోపాటు తోడేళ్ల అరుపులూ, పెద్దపులుల రంకెలూకూడా వినిపించినై. చూస్తూండగానే వందల సంఖ్యలో వున్న ఎడారిదొంగలు, అన్నివైపులా చుట్టుముట్టు తున్న క్రూరమృగాలనుంచి పారిపోయేం దుకు ప్రయత్నిస్తూ, ఎటూ దారి కానక, పద్మపాదుడూ, పింగళుడూ వున్న చోటుకు భీతితో అరుస్తూ రాసాగారు. — (ఇంకా వుంది)",
            "book_page_end": 16
        },
        {
            "title": "అలీనూర్ - 2",
            "book_page_start": 17,
            "pdf_page_start": 35,
            "pdf_page_end": 42,
            "author": "ఎస్. ధర్మారావు",
            "genre": "సాహసం",
            "moral": "ఆపదలో ఉన్నప్పుడు తెలివిగా వ్యవహరించడం, స్నేహితుల సహాయం తీసుకోవడం ముఖ్యం.",
            "keywords": [
                "అలీనూర్",
                "సుల్తాను",
                "వజీరు",
                "ప్రియసఖి",
                "ఖలీఫా",
                "చిత్రమహలు",
                "అనారోగ్యం"
            ],
            "characters": [
                "సుల్తాను",
                "సావీ (వజీరు)",
                "అలీనూర్",
                "అలీనూర్ ప్రియసఖి",
                "ఇబ్రాహీం",
                "ఖలీఫా",
                "జాఫర్",
                "మస్రూర్"
            ],
            "locations": [
                "బాగ్దాదు నగరం",
                "ఆనందోద్యానం",
                "చిత్రమహలు",
                "సముద్రతీరం"
            ],
            "content": "సుల్తాను ఒక క్షణంపాటు తన వజీరును గుర్తించలేకపోయాడు. తరవాత ఆయన, \"నిన్నిలా చేసిన దెవరు?” అని ఆశ్చ ర్యంతో అడిగాడు.\n\"మహారాజా, మంచి వంటమనిషిని కొందామని బజారుకు వెళ్లాను. అక్కడ ఒక బహు సౌందర్యవతి అయిన బానిస అమ్మకానికి వచ్చింది. మన అల్ఫదల్ కొడుకు అలీనూర్ ఆమెను అమ్ముతున్నట్టు తెలిసింది. తమరు ఒకప్పుడు మంచి బాని సను పదివేల దీనారాలకు కొనమని అల్ ఫదల్ను అడిగిఉన్నారు. ఆ బానిస ఇదే నట. దానిని అల్ ఫదల్ తమకు సమర్పిం చక తన కొడుకుకు కానుకగా ఇచ్చు కున్నాడు. వాడు ఇటీవల ఒళ్లుపై తెలియ కుండా ఉన్నదంతా తగలేసి బికారీ అయి నాడు లెండి. అందుచేత ఈ బానిసదాన్ని అమ్మకానికి పెట్టాడు. బేరం చవుకలో నాలుగువేల దీనారాలకు పోతున్నదని తెలిసి, తమకు సమర్పించుకుందామనే ఉద్దేశంతో ఆ బానిసను కొనేశాను. అప్పుడు వాడేం చేశాడో చిత్తగించారా ? ఏ కిరస్తానీలకో యాదులకో అమ్ముతాను గాని నీకైతే అమ్మను పొమ్మన్నాడు! అప్పటికీ నేను మంచిగా, 'నాయనా, దీన్ని నాకోసం కొనటం లేదురా ! మన సుల్తానువారి కోసం కొంటుం న్నానురా!' అని చెప్పా. ఆ మాటకు వాడు మరింత మండి పడి, నన్ను గుర్రంమీద నుంచి కింద పడేసి, అంతమందీ చూస్తూం డగా, చేతులా కాళ్ళా తన్నాడు! ఏం సాహసం! ఏం పొగరు!” అన్నాడు వజీరు.\nసుల్తాను ముఖం ఆగ్రహంతో జేవు రించింది. ఆయన తన భటులను పిలిచి, \"మీరు నలభైమంది వెళ్ళి, అల్ఫదల్ ఇంటిని పూర్తిగా ధ్వసంచేసి, నీచుడైన అలీ నూర్నూ, వాడి బానిసనూ పెడరెక్కలు విరిచికట్టి తీసుకురండి,” అని ఆజ్ఞాపించాడు.\nఅలీనూర్ ప్రియసఖిని ప్రయాణానికి సిద్ధంచేశాడు. రాజభవనపాలకుడు అలీ నూర్ చేతిలో నలభై దీనారాలు పెడుతూ, \" నా దగ్గిర ఇంతకంటె లేదు, బాబూ. ఈ సొమ్ము తీసుకుని మీరిద్దరూ ప్రాణాలు దక్కించుకోండి,” అన్నాడు.\nఅలీనూర్, ప్రియసఖీ దొడ్డిదారిన ఇంటి నుంచి బయటికి వచ్చి, సందులవెంటా గొందులవెంటా పడి సముద్రతీరపు రేవు చేరుకున్నారు. అదృష్టవశాత్తూ ఒక పడవ లంగరెత్తి బాగ్దాదునగరానికి బయలుదేర బోతున్నది. \" ప్రయాణీకులందరూ ఎక్కె య్యాలి! వ్యవధిలేదు!” అని సరంగు కేక వేస్తున్నాడు. ఏమాత్రమూ సంకోచించకుండా ఇద్దరూ ఆ పడవలో ఎక్కారు. లంగరు ఎత్తి పడప బాగ్దాదుకు బయలుదేరింది.\nఅదృష్టవశాత్తూ ఆ సమయాన రాజుగారి భవన రక్షకులలో ఒకడు ఒకప్పుడు అల్ ఫదల్ కింద కొలువుచేసినవాడు వున్నాడు.\nఅతను అలీనూర్ ఈడువాడే. ఇద్దరూ కలిసి పెరిగారు. అందుచేత అతను రాజాజ్ఞ వింటూనే బయటికి జారుకుని, అడ్డ దార్లవెంట పరిగెత్తి అలీనూర్ ఉంటున్న ఇల్లు చేరుకుని, \" బాబూ, తమరు వెంటనే ఇల్లు వదిలి ఎటైనా పారిపోవాలి. లేకపోతే మాన ప్రాణాలు దక్కవు,\" అని జరిగిన సంగతి చెప్పేశాడు.\nవిచారం వద్దు. నీకు జరిగిన అపచారానికి నేను తప్పక ప్రతిక్రియ చేసితీరుతాను,” అని మాట ఇచ్చాడు.\nవజీరుసావీ సుల్తానుగారిని పుత్రపౌత్రాభి వృద్ధిగా దీవించి, అలీనూర్ కోసం నగర మంతటా చాటింపు వేయించాడు : ఆలీ నూర్ను పట్టి ఇచ్చినవారికి వెయ్యి దీనా రాలు బహుమానం; అతన్ని దాచినవారికి శిరచ్ఛేదం !\nఅయితే ఇన్ని ప్రయత్నాలూ విఫల మయాయి. అలీనూర్ జాడ ఎవరూ చెప్ప లేకపోయారు.\nకొంతకాలానికి అలీనూర్ ఎక్కిన పడవ బాగ్దాదునగరం చేరింది. పడవసరంగు అలీ నూర్ తో, \" అయ్యా, ఇదే బాగ్దాదు మహా నగరం! భూలోకస్వర్గం! ఇక్కడే మీరు దిగవలిసింది !\" అన్నాడు.\nపడవ కెవుకుగాను అయిదు దీనారా లిచ్చి అలీనూర్ ప్రియసఖితోకూడా పడవ దిగాడు. దైవవశాన వారు బాగ్దాదునగరానికి రహదారిన వెళ్ళక మరొక దారి పట్టు కున్నారు. ఈదారి వారిని బాగ్దాదునగరం వెలపల ఉండే ఉద్యానవనాల మధ్యకు తీసుకుపోయింది. వారు ఒక ఉద్యానవనం వద్దకు చేరుకున్నారు.\nఅది ఖలీఫాగారి ఉద్యానవనం. దాని చుట్టూ ఎత్తయిన ప్రహరీగోడ వున్నది. ముఖద్వారానికి పైగా రంగురంగుల దీపా లున్నాయి. ద్వారం వెలపల ఎవరైనా కూర్చోవటానికి బల్లలున్నాయి. ద్వారం మూసివున్నది. దానిపక్కనే జలయంత్రం ఒకటి వున్నది.\n\" ఇది చాలా అందమైనచోటు. ఇక్కడ బల్లలమీద కాస్సేపు విశ్రాంతి తీసుకుందాం,” అన్నాడు అలీనూర్ ప్రియసఖితో. వారిద్దరూ జలయంత్రంవద్ద కాళ్ళూ, చేతులూ, ముఖాలూ కడుక్కుని కొయ్య బల్లలమీద నడుమువాల్చారు. చల్లని పిల్లగాలి వారిని జోకొట్టింది. వారు తమ బట్టల చెరగులు ముఖానకప్పుకుని నిద్రపోయారు.\nవీరిద్దరూ చేరిన ఉద్యానం పేరు ఆనందో ద్యానం. దీనిమధ్య ఒక మహలున్నది, దాని పేరు చిత్రమహలు. ఖలీఫాకు మనసు చికాకుగా వున్నప్పుడు ఆయన ఇక్కడికి వచ్చి తన చికాకులన్నీ మరిచిపోతాడు.\nఉద్యానం మధ్యవున్న మహలంతా ఒకటే గది. ఆ గదికి నలభై అయిదు కిటికీ లున్నాయి. ఒక్కొక్క కిటికీలోనూ ఒకొక్క దీపం వేలాడుతూ వుంటుంది. మహలు మధ్యలో బంగారంతో చేసిన పెద్ద దీపం వున్నది. ఖలీఫా వచ్చినప్పుడు మాత్రమే ఈ మహలు తెరిచి, కిటికీలు తెరిచి, దీపాలు వెలిగిస్తారు; మహలు మధ్య ఒక ఆసనం ఏర్పాటు చేస్తారు; దానిమీద సుఖాసీనుడై ఖలీఫా నృత్యగాన వినోదాలు చూస్తాడు. ముఖ్యంగా ఖలీఫాగారి ఆస్థానగాయకుడు ఇసాక్ తన అద్భుతమైన పాటలతో ఖలీఫా విచారాలన్నిటినీ పోగొడతాడు.\nఈ తోటనూ, మహలునూ కనిపెట్టి వుండ టానికి ఖలీఫాగారు ఇబ్రాహీం అనే ఒక వృద్ధుణ్ణి ఏర్పాటుచేశారు. దారేపోయేవాళ్లు తోటలో ప్రవేశించకుండానూ, పూలు దొంగి లించటానికి స్త్రీలూ, పళ్ళకోసం పిల్లలూ' రాకుండానూ ఇబ్రాహీం కాపలావుండేవాడు.\nఈరోజు సాయంకాలం అతను తన అలవాటుచొప్పున తోట అంతా చుట్టివస్తూ ద్వారం సమీపంలోగల బల్లలపైన ఇద్దరు వ్యక్తులు పడుకుని వుండటం చూశాడు.\n\"ఏమి వీళ్ళసాహసం! ఖలీఫాగారు. నన్నిక్కడ వేడుకకు వుంచారని వీళ్ల వుద్దేశమా? ఖలీఫాగారి పరివారం కోసం ఏర్పాటుయిన బల్లలపైన నిర్భయంగా పడు కుంటారా?” అనుకుని ఒక బరికె తీసుకుని వారివద్దకు వచ్చాడు. కాని అంతలోనే అతన్ని అంతరాత్మ మందలించింది. \"ఇదేం పని, ఇబ్రాహీం? వారెవరోకూడా నీకుతెలీదే! అల్లా పంపిన అతిథులుకావచ్చు, దిక్కులేని ముష్టివాళ్ళుకావచ్చు!” అనుకుంటూ ఆ ముసలివాడు వారిద్దరి ముఖాల మీదా కప్పి వున్న బట్టలు తొలగించి, వారి అందంచూసి నివ్వెరపోయాడు.\nఅతని కోపం పశ్చాత్తాపంగా మారింది. అతను అలీనూర్ కాళ్ళదగ్గిర కూచుని కాళ్ళు వత్తసాగాడు. ఈ స్పర్శకు అలీ నూర్ మేలుకుని చివాలున లేచి కూచు న్నాడు. తనకు కాళ్ళు పట్టుతున్నవాడు వృద్దుడని తెలుసుకుని, ఇబ్రాహీం చెయ్యి తీసుకుని తన కళ్లకు అద్దుకున్నాడు.\n\" మీరిద్దరూ ఎక్కడివాళ్ళు, నాయనా ?” అని అడిగాడు తోటమాలి.\n\"పరదేశీలం!\" అన్నాడు ఆలీనూర్.\n\" అతిథులను ఆదరించమని అల్లా నిర్దేశం. నా తోటా, మహలూ చూతురుగాని రండి!” అన్నాడు తోటమాలి ఇబ్రాహీం.\n\" ఇదంతా తమ సొత్తేనా?” అన్నాడు అలీనూర్ ఆశ్చర్యంగా.\nఖలీఫా పేరు చెబితే కుర్రవాడు బెదిరి పోతాడేమోనని ఇబ్రాహీం, \"అవును నాయనా ! అంతా నాదే !” అన్నాడు.\nప్రియసఖికూడా లేచింది. ఇద్దరూ తోట మాలి వెంట లోపలికి వెళ్ళారు. ఆలీనూర్ బస్రాలో ఎంతో గొప్ప ఉద్యానాలు చూశాడు, కాని ఇంత అందమైన ఉద్యానం ఉంటుం దని అతను కలలోకూడా అనుకోలేదు. ద్వారందాటి లోపలికి వెళ్ళే దారిపొడుగునా నగిషీ చేసిన కొయ్యలతో ఆర్చీలున్నాయి. వాటికి ద్రాక్షతీగెలు పాకి, వాటిన పళ్లగుత్తులు ఎర్రగా, నల్లగా వేళ్ళాడుతున్నాయి. దారికి రెండు వేపులా ఎత్తయిన ఫలవృక్షా లున్నాయి. వాటిపైన రకరకాల పక్షులు చేరి పాడుతున్నాయి. ఇక ఆ తోటలో పూల చెట్లుగురించి చెప్పనే అక్కర్లేదు. అక్కడ పూయని పూవు లేదు.\nఇబ్రాహీం తన అతిథులకు తోట చూపించి వారిని మహలులోకి తీసుకు పోయాడు. లోపలికి అడుగు పెట్టగానే వారిద్దరికీ కళ్ళు చెదిరిపోయాయి. ప్రపం చంలో అంత అందంగా అమర్చిన మహలు ఉండదనిపించింది. వారు దానిని చూడ టానికి చాలాకాలం పట్టింది. చివరకు అలీ నూర్ ఒక కిటికీ వద్దకు వెళ్లి బయట వున్న తోటను చూశాడు. బయట నిండు వెన్నల కాస్తున్నది. అతను ఆ క్షణంలో తన కష్టా లన్నీ మరిచిపోయాడు.\nఇబ్రాహీం వారికి ఆహారం తెచ్చిపెట్టాడు. అలీనూర్ అతనితో, \" ఇబ్రాహీం, ఆహారంతో బాటు పానీయాలుకూడా ఇవ్వటం ఆచారం గదా! పానీయాలేవీ?” అని అడిగాడు.\nఇబ్రాహీం వెళ్లి ఒక లోటాతో మంచినీరు పట్టుకువచ్చాడు. అలీనూర్ నవ్వి, \"నేనడి గిన పానీయం ఇది కాదు,” అన్నాడు.\n\" నీకు ద్రాక్ష సారాయం కావాలిలా గుంది. నేను పదమూడేళ్ళక్రితం మక్కాకు వెళ్లి అక్కడ తాగుడు వదిలేశాను. మీకు కావలిస్తే ఇస్తాను,\" అంటూ ఇబ్రాహీం ద్రాక్ష సారాయం తెచ్చాడు. కాని తన అతిథులు తాగుతూ ఉండటం చూసి అతనికి ఊరుకో బుద్ధిపుట్టలేదు. అతనుకూడా వారితోబాటు తాగనారంభించాడు.\n\"దీపాలు లేకపోతే బాగాలేదు, వెలి గించమంటావా ?” అన్నది ప్రియసఖి ఇబ్రా హీంతో. తాగటంవల్ల ఒళ్ళు తెలిసీ తెలియ కుండా ఉన్న తోటమాలి ఒక్కదీపం వెలి గించటానికి అనుమతి ఇచ్చాడు. కాని అలీ నూర్ లేచి వెళ్ళి మహలులో ఉన్న కిటికీ లన్నీ తెరిచి దీపాలన్నీ వెలిగించాడు.\nసరిగా ఈ సమయానికి ఖలీఫా తన భవ నంలో కిటికీ వద్ద నిలబడి ఉండటం జరి గింది. ఆయన చూపునది మీదుగా ఆనందో ద్యానంవేపు తిరిగేసరికి దేదీప్యమైన కాంతి కంటబడింది. ఆయన వెంటనే తన వజీరైన జాఫర్ను పిలిచి, \" అసమర్థుడా, ఈ నగ రంలో ఏం జరిగేదీ తెలుసుకోవా ? బాగ్దా దును శత్రువులు కొల్లగొట్టుకుపోయినా నీకు తెలియదులాగుందే? చూడు, చిత్రమహ లులో దీపాలు ఎలా వెలుగుతున్నాయో! నేను ఖలీఫాగా ఉండగా ఇది ఎలా జరి గిందీ?” అన్నాడు.\nవజీరు జాఫర్ వెలుగు చూశాడు. ఏ మనాలో ఆయినకు తోచక, \" హుజూర్, కిందటి వారం ఇబ్రాహీం నాదగ్గిరికి వచ్చి తన మనవడికి చిత్రమహలులో ఉపాకర్మ చేయించుకోవటానికి అనుమతి వేడాడు. నేను తమవద్దనుంచి అనుమతి పొందుదా మనుకుని అలాగే లెమ్మన్నాను. తరవాత ఆ విషయమే పూర్తిగా మరిచిపోయాను!” అని బొంకాడు.\n\"అది రెండో తప్పు. మనం ఏదన్నా కానుకలు పంపిస్తామనే ఆశతోనే ముసలి ఇబ్రాహీం తన మనవడి ఉపాకర్మ గురించి ఎత్తి ఉంటాడు. నువ్వేమీ కానుక ఇవ్వక పోగా నేను ఇచ్చే అవకాశంకూడా లేకుండా చేశావు!” అన్నాడు ఖలీఫా.\n\" ఏలినవారు నా తప్పులు క్షమించాలి,” అన్నాడు జాఫర్.\n\"క్షమించాం. కాని ఈ రాత్రి ఇబ్రా హీంతో గడపడానికి నిశ్చయించాను. వాడు చాలా యోగ్యుడు, దైవచింత గలవాడు. ఈ సమయానికి వాడు తత్వజ్ఞానుల నంద రినీ చేర్చి మంచిమాటలు చెవిని వేసుకుంటూ ఉంటాడు. మనం అక్కడికి వెళదాం. మనం రావటంచూసి ముసలివాడు చాలా సంతోషిస్తాడు,\" అన్నాడు ఖలీఫా.\nజాఫర్కు గుండె జారిపోయింది. చాలా పొద్దుపోయిందనీ, ఈ పాటికి ఉపాకర్మ పూర్తి అయి అందరూ ఎవరిదారిన వారు వెళ్ళిపోబోతూ ఉంటారనీ ఆయన ఖలీఫాకు చెప్పిచూశాడు. కాని ఖలీఫా వెళ్లి తీరా లన్నాడు. ఆయనా, జాఫర్, దండనాయ కుడు మస్రూర్, ఈ ముగ్గురూ పర్తకుల వేషాలు వేసుకుని బయలుదేరారు. [ ముగింపు వచ్చే సంచికలో ]",
            "book_page_end": 24
        },
        {
            "title": "అద్భుత దీపం - 8",
            "book_page_start": 25,
            "pdf_page_start": 43,
            "pdf_page_end": 50,
            "author": "బి. ప్రసాదరావు",
            "genre": "ఫాంటసీ/మ్యాజిక్",
            "moral": "అదృష్టాన్ని నిర్లక్ష్యం చేయకూడదు. అపరిమితమైన శక్తి కూడా జాగ్రత్తగా ఉపయోగించాలి.",
            "keywords": [
                "అలాదీన్",
                "మాంత్రికుడు",
                "అద్భుత దీపం",
                "దీపం భూతం",
                "రాజకుమార్తె",
                "భవనం",
                "మొరాకో"
            ],
            "characters": [
                "అలాదీన్",
                "మొరాకో మాంత్రికుడు",
                "దీపం భూతం",
                "రాజకుమార్తె",
                "రాజు",
                "మంత్రి",
                "దాసీ"
            ],
            "locations": [
                "చీనాదేశం",
                "మొరాకో దేశం",
                "రాజభవనం"
            ],
            "content": "ఆనాడు అలాదీన న్ను భూమి అడుగున గుహలో బంధించి తన దేశానికి తిరిగిపోయిన మొరాకో మాంత్రికుడు అలాదీన్ తిండికి మాడి చనిపోయాడనే అనుకున్నాడు. తన చేతికి అద్భుతదీపం రానందుకు ఆయన చాలా చిరాకుపడ్డాడు. రోజూ ఆ దీపం జ్ఞాపకం వచ్చేది. వెంటనే అలాదీన్ మూర్ఖ త్వంమీద పట్టరాని ఆగ్రహంకూడా వచ్చేది.\nఒకనాడు మాంత్రికుడికి ఆ దీపాన్నీ, అలాదీన్ శవాన్నీ కనీసం ఒకసారి చూసి సంతోషించాలని కోరిక కలిగింది. ఇందుకు గాను ఆయన ముగ్గులువేసి, మంత్రాలు చదివి, ముగ్గులమధ్య కూచుని అంజనం వేసి పరీక్షగా చూశాడు. ఆయనకు గుహ కనిపించిందిగాని అందులో దీపం లేదు, అలాదీన్ శవం అసలే లేదు!\nమాంత్రికుడికి ఒళ్లంతా జెర్రులు పాకి నట్టయింది. అలాదీన్ ఆ దీపంతోసహా ఆ గుహనుంచి బయటపడ్డట్టు ఆయనకు అర్థ మయింది. ఆయన పళ్లు పటపటా కొరుకుతూ, మండిపోయింది. \"మీ నోళ్లతోనే మీరు అలాదీన్ చావు కోరుతారు, చూస్తూండండి !” అనుకున్నా డాయన.\nఊరువెంబడి తిరుగుతూ మాంత్రికుడు అలాదీన్ భవనం ఎదటికి వచ్చాడు. \"దర్జీ వాడి కొడుక్కి ఇంత దశ పట్టిందిగా! కూటికి టికాణా లేనివాడివి ఐశ్వర్యవంతుడి వయావా? ఒరే అలాదీన్, మీ అమ్మచేత మళ్లీ నూలు వడికిస్తాను చూసుకో! నిన్ను పూడ్చేటందుకు గొయ్యి నాచేత్తో స్వయంగా తవ్వుతానురా!” అని ఆయన తన మనస్సులో ప్రజ్ఞలు పలికాడు.\nద్వారపాలకులను అడగగా అలాదీన్ చాలా రోజులక్రితం వేటకు బయలుదేరినట్టు తెలిసింది. ఇది విని మాంత్రికుడు చాలా సంతోషించాడు. ఎందుకంటే అలాదీన్ లేక పోయినట్టయితే తన పాచిక మరింత బాగా పారుతుంది. పోతే, అలాదీన్ దీపాన్ని ఇంటి దగ్గిర విడిచివెళ్లాడో, లేక తనవెంట తీసుకు పోయాడో తెలియలేదు.\nఈ విషయం తెలుసుకునేటందుకుగాను మాంత్రికుడు తన బసకు తిరిగివచ్చి అంజనంవేసి, దీపం అలాదీన్ భవనంలోనే ఉన్నట్టు తెలుసుకున్నాడు. ఆయనకు పట్ట రాని ఆనందం కలిగింది. ఆయన వెంటనే \"ఓరీ దౌర్భాగ్యుడా! నన్నే ధిక్కరించి అద్భుతదీపం కాజేస్తావురా? చూడు నా తడాఖా !\" అని అరిచాడు.\nఆయన ఆరోజే ప్రయాణంకట్టి, ఎక్కడా మజిలీ చెయ్యకుండా, నేరుగా చీనాదేశానికి వచ్చి, ముఖ్యపట్టణం చేరుకుని ఒక సత్రంలో బసచేశాడు.\nరాగిపనివాళ్లుండే చోటికి వెళ్లి, ప్రన్నెండు రాగిదీపాలు కొనుక్కుని, వాటిని ఒక గంపలో పెట్టుకుని, \" కొత్త దీపాలు! కొత్త దీపాలు! పాతదీపాలు తీసుకుని కొత్త దీపాలిస్తాం!\" అని అరుచుకుంటూ అలా దీన్ ఇంటి కేసి బయలుదేరాడు. మాంత్రికుడి నెత్తిన ఉన్న పెద్ద తలపాగా, ఆయన చేస్తున్న వింతబేరమూ వీధిలో ఆడుకునే కుర్రాళ్లను ఆకర్షించాయి; వారు ఆటలు మానేసి మాంత్రికుడి వెంట పడ్డారు.\nఅలాదీన్ భవనం చేరినాక మాంత్రికుడు ఆ ప్రాంతంలోనే తారట్లాడుతూ, \"పాత దీపాలకు కొత్త దీపాలిస్తాం!” అని అరవ సాగాడు. తొంభైతొమ్మిది కిటికీల బురుజులో ఉన్న రాజకుమార్తె మాంత్రికుడి అరుపులూ, పిల్లల కేకలూ విని బయటికి తొంగిచూసింది. ఇదంతా చూడగానే ఆమె నవ్వింది, ఆమె దాసీలుకూడా కిలకిలా నవ్వారు.\nవారిలో ఒకతె తన యజమానురాలితో, \" అమ్మా, నేను అయ్యగారి గది తుడిచే టప్పుడు అక్కడ పీటమీద పెట్టిఉన్న పాత రాగిదీపం ఒకటి చూశాను. దాన్ని తీసుకు పోయి ఆ దీపాలమ్మేవాడికి చూపించి, దానికి బదులుగా నిజంగా కొత్తదీపం ఇస్తాడేమో చూడనా ?” అన్నది.\nదాసీది చూసిన దీపం అద్భుతదీపమే. అలాదీన్ వేటకు బయలుదేరేముందు దాన్ని దాచటం మరిచాడు. విధిని తప్పించు కోవటం ఎవరికిమాత్రం సాధ్యమవుతుంది ? రాజకుమార్తెకు, పాపం, ఆ దీపం గురించి కొంచెంకూడా తెలియదు. ఆమె దాసీ దానితో, \" అవునే! అలాగే చేద్దాం. మన పాతదీపాన్ని బానిసవాడిచేత పంపించి కొత్త దీపం అడగమని చెప్పు . ఆ పిచ్చిముండా కొడుకు నిజంగా కొత్తదీపం ఇచ్చాడా, మనం కలకాలం నవ్వుకోవచ్చు!” అన్నది.\nదాసీది అలాదీన్ గదికి వెళ్లి అక్కడఉన్న దీపాన్ని తీసుకుని ఒక బానిసకు ఇచ్చింది.\nవాడు దాన్ని పట్టుకుపోయి మాంత్రికుడికి చూపి, \" అమ్మగారు, ఈ దీపానికి కొత్త * దీపం పట్టుకురమ్మన్నారు!” అన్నాడు.\nమాంత్రికుడు అద్భుతదీపాన్ని గుర్తించి వణికిపోసాగాడు.\n\"కంగారుపడుతావెందుకు ? ఈ దీపానికి కొత్తదీపం ఇవ్వవా?” అని అడిగాడు బానిస.\nమాంత్రికుడు తన ఉద్రేకాన్ని నిగ్ర హించుకుని, బానిస చేతిలో ఉన్న అద్భుత దీపాన్ని లాక్కుని, తన గంప చూపించి, \"నీ యిష్టంవచ్చిన దీపం తీసుకో,” అన్నాడు.\nబానిసవాడు రాగిదీపం ఒకటి తీసుకుని విరగబడి నవ్వుతూ వెళ్లిపోయాడు.\nఈలోపల మాంత్రికుడు తన గంపనూ, అందులో మిగిలిన రాగిదీపాలనూ తనవెంట ఉన్న పిల్లల మూకమీద గిరవాటువేసి, అద్భుతదీపాన్ని పట్టుకుని ఒక నిర్జన ప్రదేశానికి వెళ్లి, అక్కడ దీపాన్ని రుద్దాడు. వెంటనే దీపంభూతం ప్రత్యక్షమై, \"ఏమి సెలవు?” అని అడిగింది.\n\"అలాదీన్ భవనాన్ని ఉన్నపాళంగా మొరాకో చేర్చు. అలాగే నన్నుకూడా ఆ భవనంలోకి చేర్చు!” అన్నాడు మాంత్రికుడు.\nఆయన కళ్లు మూసి కళ్లు తెరిచేసరికి అలాదీన్ భవనం, అందులో ఉండే సమస్త వస్తువులతోనూ, మొరాకోదేశంలో తోటల మధ్య ఉన్నది; మాంత్రికుడు ఆ భవనం లోపల ఉన్నాడు.\nమర్నాడు ఉదయం రాజుగారు తన గది కిటికీనుంచి తన కూతురి ఇంటికేసి చూసి అక్కడ ఏమీ లేకపోవటం గమనించి నిర్ఘాంతపోయాడు. అలాదీన్ భవనం ఉండ వలిసిన చోట విశాలమైన మైదానం ఉన్నది; అందులో భవనం తాలూకు పునాదుల గోతులు మాత్రం ఉన్నాయి. భవనమేమో అదృశ్యమయింది.\n\"ఏమిటీ ఆశ్చర్యం ? ఏం జరిగింది?” అని రాజుగారు మధనపడుతున్న సమ యంలో, ఆయనను సభకు తీసుకుపోవ టానికి మంత్రి వచ్చాడు. రాజు ఆయనతో, \"మంత్రీ, అమ్మాయి ఇల్లు ఏమయింది?\" అని అడిగాడు. రాజుగారికి మతి చలించిం దనుకుని, \" అదేం ప్రశ్న, మహారాజా?” అన్నాడు మంత్రి.\n\" అయితే నీకేమీ తెలియదా?” అన్నాడు రాజు మరింత ఆశ్చర్యంగా.\n\" నాకేమీ తెలియదు, మహారాజా,\" అన్నాడు మంత్రి అయోమయంగా.\n\" నువు అలాదీన్ ఇంటిని చూడలేదన్న మాట. ఇప్పుడు చూడు,\" అన్నాడు రాజు, మంత్రిని కిటికీదగ్గిరికి లాక్కుపోయి.\n\" ఘోరం, ఘోరం! అలాదీన్ భవనం మాయమయింది! ఆ అలాదీన్ మంత్రగాడని ఇప్పుడైనా ఒప్పుకుంటారా, మహారాజా ?” అన్నాడు మంత్రి.\nరాజు ఆగ్రహావేశంతో, \" ఆ నీచుడు, ఆ మంత్రగాడు, ఆ వంచకుడెక్కడ? అలాదీన్ ఎక్కడ?” అన్నాడు.\n\" మహారాజా, అతను వేటకు వెళ్ళాడు. ఇవాళే తిరిగి రావాలి! నే నతనికి ఎదురు వెళ్లి ఆ భవనాన్ని ఏం చేశాడో తెలుసుకు రమ్మని శలవా?” అన్నాడు మంత్రి, తాను ఇంతకాలానికి అలాదీస్మీద జయంసంపా యించినందుకు సంతోషిస్తూ.\n\"ఏమీ అవసరం లేదు. ఆ వెధవను చేతులూ కాళ్ళూ కట్టి నా దగ్గిరికి ఈడ్చుకు రమ్మని సర్దారుకు చెప్పు.” అన్నాడు రాజు.\nమంత్రి రాజాజ్ఞను సర్దారుకు తెలిపాడు. సర్దారు నూరుమంది భటులను వెంటబెట్టు కుని అలాదీన్కు ఎదురువెళ్ళాడు. నగర ద్వారం దాటి కొంతదూరం వెళ్ళేసరికి అలా దీన్ తగిలాడు. వెంటనే రాజభటులు అతన్ని చుట్టుముట్టారు.\nసర్దారు అలాదీన్తో, \" ఏలినవారు నన్ను క్షమించాలి, నేను రాజుగారి నౌకరును, ఆయన ఆజ్ఞ పాలించి తీరాలి. తమరికి సంకెళ్లు వేసి ఈడ్చుకు రమ్మని రాజుగారు నన్ను ఆజ్ఞాపించారు. మీకు ఎంతగానో రుణపడి ఉన్నాను. అందుచేత నన్ను మీరు క్షమించాలి !\" అన్నాడు.\nఆశ్చర్యంతో అలాదీన్ కాస్సేపు ఏమీ అనలేకపోయాడు. చివరకతను, \" నేను చేసిన అపచారమేమిటో రాజుగారు చెప్పారా? ఎందుకంటే నేను ఆయనకుగాని, ఆయన రాజ్యానికిగాని ఎట్టి ద్రోహమూ చేసి ఎర గను!” అన్నాడు.\n“ నాతో రాజుగారు ఏమీ చెప్పలేదు,” అని సర్దారు జవాబిచ్చాడు.\n\"అయితే మీ విధి మీరు నిర్వ హించండి!” అంటూ అలాదీన్ తన గుర్రం మీదినుంచి దిగాడు. సర్దారు అతని చేతులు కట్టేసి, అతని నడుముకు గొలుసు కట్టి చేత పట్టుకుని తన గుర్రంమీద సవారీ చేస్తూ నగరానికి తిరిగివచ్చాడు.\nసర్దారూ, రాజభటులూ అలాదీన్ను కట్టి తెస్తూ నగరంలో ప్రవేశించగానే ఈ దృశ్యం పౌరుల కంటబడింది. ఎందుకో రాజుగారు అలాదీన్ను శిరచ్ఛేదం చెయ్యబోతున్నారని వారు గ్రహించారు. వారికి అలాదీన్పై అంతులేని ప్రేమ. అందుచేత ప్రజలు కత్తులూ, బాకులూ, కర్రలూ, రాళ్ళూ తీసు కుని సర్దారు వెనకే నడవసాగారు. త్వరలోనే ఈ గుంపు వందలసంఖ్య దాటి వేలసంఖ్యలో పడింది. క్షణక్షణానికి వారి ఉద్రేకం రెచ్చిపోసాగింది.\nసూరుమంది. భటులున్నప్పటికీ సర్దారు అలాదీన్ను రాజప్రాంగణంలోకి తీసుకు పోవటం ఎంతో కష్టసాధ్యమయింది. ప్రజలు ఆకలిగొన్న తోడేళ్లలాగా ఉన్నారు. అలా దీస్ లోపల ప్రవేశించగానే వారు భయం కరంగా అరుస్తూ, \" అలాదీన్ను విడిపిం చాలి !\" అని నినాదాలు చేయసాగారు.\nరాజు చాలా కోపోద్రేకంలో ఉన్నాడు. అలాదీన్ తన ఎదటికి రాగానే ఆయన జరి గినదానికి సంజాయిషి అడగటానికి మారుగా, \"ఈ దుర్మార్గుడి తల వెంటనే తీసెయ్యండి!” అని భటులకు ఉత్తరువిచ్చాడు.\nతలారి వచ్చి అలాదీన్ సంకెళ్లు విప్పి, అతని కళ్ళకు గంత కట్టి, వధ్యస్థానానికి తీసుకుపోయి, \" మోకరించి దైవధ్యానం చేసుకో!\" అన్నాడు. కాని అతను కత్తిఎత్తి అలాదీన్ తల తెగవేసే లోపుగా బయటవున్న ప్రజలు ప్రహరీగోడ ఎక్కి లోపలికి దూక సాగారు. కొందరు రాజద్వారాన్ని పగలగొట్టే ప్రయత్నాలు సాగించారు.\nరాజు తలారితో, \"ఆగు!” అన్నాడు. ఆయన సర్దారుకేసి తిరిగి, \" అలాదీన్ తల తీసెయ్యటంలేదని ప్రజలతో చెప్పు,” అన్నాడు. సర్దారు ప్రజలతో ఈ మాట చెప్పిన మీదట ప్రజల ఆగ్రహం కొంత శాంతించింది. వారు ద్వారాన్ని పగలగొట్టే ప్రయత్నమూ, గోడలమీదికి పాకే యత్నమూ మానుకున్నారు.\nఅలాదీన్ కళ్లకు కట్టిన గంతలు విప్పారు. అతను లేచి నిలబడి గద్గద స్వరంతో, \" మహారాజా, నాకింత అవమానం ఎందుకు చేశారో సెలవిస్తారా? నావల్ల జరి గిన అపరాధమేమిటి?\" అని అడిగాడు.\n\" ఏమి అపరాధం జరిగినదీ నీకు తెలి యదేం? చూపిస్తాను, నావెంట అంటూ రాజు అలాదీన న్ను రాజభవనం వెనక వేపుకు తీసుకుపోయాడు. అక్కడ తన భవనం లేకపోవటం అలాద్దీన్ గమనించాడు. అతని కళ్లు మసక అయిపోయాయి. అతని నోట మాట రాలేదు.\n\"పరమ నీచుడా, నా కూతురు ఏ మయింది? నా ప్రాణానికి ప్రాణమైన కూతురు! నా ఏకైక పుత్రిక!\" అన్నాడు రాజు ఆగ్రహంతో.\n\"మహారాజా, నేనేమీ యెరగను,\" అన్నాడు అలాదీన్.\n\" విను, నీ దిక్కుమాలిన భవనం నా కక్కర్లేదు. కాని నా కూతురిని వెంటనే నాకు చూపకపోయావో నీ తల తీసేస్తాను!” అన్నాడు రాజు.\n\"మహారాజా, విధిని తప్పించుకో గలమా? నేను చెయ్యని తప్పుకు నా తల అర్పించవలసివుంటే అర్పించే తీరాలి కాని నా ప్రియమైన భార్యకోసం నేను వెతక వలిసి ఉంది. ఇందుకుగాను నాకు నలభై రోజులు గడువిప్పించండి !\" అని అలాదీన్ మనవి చేసుకున్నాడు.\n.\" గడువిచ్చాను, వెళ్ళు. కాని గడువు లోపల నా కూతురిని చూపలేకపోయావో, నువ్వెక్కడ వున్నా పట్టి తెప్పించి శిక్షిస్తాను. ఆ మాట జ్ఞాపకం ఉంచుకో!” అన్నాడు రాజు వుద్రేకంగా.\nఅలాదీన్ తల వంచుకుని బయటికి వెళ్ళాడు. అతనిప్పుడు గుర్తు పట్టేలాగ లేడు. దుఃఖంతో అతని రూపమే మారిపోయింది. అతను ఎదురుపడిన వారిని, \"నా ఇల్లే మయింది? నా భార్య ఏమయింది?” అని అడగసాగాడు.\n\" రాజుగారి నిర్ణయమూలాన అలాదీన్ మతి కాస్తా పోయింది, పాపం!” అను కున్నారు ప్రజలు.\nఅలాదీన్ నేరుగా నగరం విడిచి వెళ్లి పోయాడు. — (ఇంకా వుంది)",
            "book_page_end": 32
        },
        {
            "title": "బయటపడని ఊహాసుందరి",
            "book_page_start": 33,
            "pdf_page_start": 51,
            "pdf_page_end": 60,
            "author": "చందమామ బృందం",
            "genre": "వేతాళ కథ",
            "moral": "స్వార్థపరుడైన భర్త తన తెలివైన భార్యను కూడా గుర్తించలేడు. గొప్ప తెలివితేటలు కలిగిన వారు కూడా తమ స్వార్థం కోసం ఇతరులలోని లోపాలను అంగీకరిస్తారు.",
            "keywords": [
                "విక్రమార్కుడు",
                "బేతాళుడు",
                "ఇంద్రసేనుడు",
                "ఊహాసుందరి",
                "స్వార్థం",
                "పరీక్ష",
                "తాటి ఆకు"
            ],
            "characters": [
                "విక్రమార్కుడు",
                "బేతాళుడు",
                "ఇంద్రసేనుడు",
                "చంద్రవర్మ",
                "ఇందుముఖి",
                "చంద్రకళ",
                "ఊహాసుందరి"
            ],
            "locations": [
                "శ్మశానం",
                "కొండలు",
                "చంద్రవర్మ ఇల్లు",
                "శిఖరం"
            ],
            "content": "విసుగు చెందని విక్రమార్కుడు మళ్లీ చెట్టు వద్దకు తిరిగి వెళ్ళి, చెట్టుమీదనుంచి శవాన్ని దింపి భుజాన వేసుకుని, మౌనంగా శ్మశా నానికేసి నడవసాగాడు. అప్పుడు శవంలోని బేతాళుడు, \" రాజా, నీవు ఈ అర్ధరాత్రివేళ పడుతున్న శ్రమ చూస్తే నాకు ఇంద్రసేనుడి ప్రణయ కథ జ్ఞాపకం వస్తున్నది. అతను ఎంతో దీక్షతో తాను ప్రేమించిన కన్యకోసం వెతికికూడా ఆమెను తెలుసుకోలేక పోయాడు. అతని కథ చెబుతాను విను,” అంటూ ఈ కింది కథ చెప్పసాగాడు :\nపూర్వం ఇంద్రసేనుడనే క్షత్రియ యువకు డుండేవాడు. అతను చిన్నతనం లోనే సమస్త విద్యలూ అభ్యసించి చాలా తెలివిగలవా డనిపించుకుని, పెళ్లి గురించి ఆలోచించసాగాడు. సామాన్యంగా స్త్రీలు అల్పబుద్ధి గలవారై ఉంటారనీ, వారికి చీరలపైనా, నగలపైనా ఉండే ఆసక్తి ఇతర విషయాలమీద ఉండదనీ, వారు గంభీరమైన విషయాలను గురించి ఆలో చించనే లేరనీ అతని నమ్మకం. అలాటి స్త్రీని పెళ్ళాడటం అతనికి ఎంతమాత్రమూ ఇష్టంలేదు. చురుకైన బుద్ధి, అసాధారణ మైన తెలివితేటలూ, నిబ్బరమైన మనస్సూ గల కన్యనే అతను పెళ్ళాడ నిశ్చయించాడు. అతనికి కావలసిన కన్య ఎక్కడా ఉన్నట్టు కనబడలేదు.\nఇంద్ర సేనుడికి ఒక రాజుగారివద్ద కొలువు దొరికింది. అతను వయసుకు చిన్నవాడైనా, తెలివితేటలలో పెద్దవాడేనని రాజుగారికీ, ఇతర రాజోద్యోగులకూ తెలిసిపోయింది.\nఈ రాజుగారివద్ద కొలువు చేసేవారిలో ఒక వృద్ధుడైన సామంతు ఉన్నాడు. ఆయన పేరు చంద్రవర్మ. ఊరి వెలపల కొండల మధ్య ఆయన కొక పెద్ద భవనం ఉన్నది. అందులో ఆయన బంధుబలగం దాదాపు నూరుమందిదాకా ఉన్నారు. వారిలో పెళ్లి కావలిసిన కన్యలు ఎంతోమంది ఉన్నారు.\nఇంద్రసేనుడు తన బలగంలో ఎవతెనైనా పెళ్ళాడితే బాగుంటుందని చంద్రవర్మ అభి ప్రాయపడ్డాడు. ఆయన ఒకనాడు ఇంద్ర సేనుడితో, \" మన రాజుగారు నెలరోజుల పాటు తీర్థయాత్రలు చేయబోతున్నారు. ఆ నెలరోజులూ నీవు మా ఇంటికి వచ్చి ఉండాలి,\" అని ఆహ్వానించాడు. ఇంద్ర సేనుడు సరేనన్నాడు.\nరాజుగారు యాత్రకు బయలుదేరిన రోజే ఇంద్రసేనుడు చంద్రవర్మ ఇంటికి వెళ్లాడు. చంద్రవర్మ ఉండే ఇల్లు రాజభవనానికి ఏమాత్రమూ తీసిపోదు. అయితే ఇక్కడ రాజభవనంలో ఉండే నిర్బంధాలేమీ లేవు. ఎవరు పడితే వారు ఎక్కడికి పడితే అక్క డికి వెళ్ళవచ్చు.\nఆ భవనం చుట్టూ రకరకాల పళ్ల తోటలూ, పూలతోటలూ ఉన్నాయి. కొద్ది దూరంలో కొండలున్నాయి.\nఇక్కడికి వచ్చిన క్షణం నుంచీ ఇంద్ర సేనుడికి స్వర్గంలోకి వచ్చినట్టుగా ఉన్నది. అతనికి చాలా స్వేచ్ఛ లభించింది. వచ్చిన రోజునే అతను చంద్రవర్మ బంధువులందరినీ పరిచయం చేసుకున్నాడు. వారిలో కన్యలు చాలామంది ఉన్నారు. కొందరు అంద గత్తెలు కూడానూ. కాని వారి తెలివితేటలను గురించి ఇంద్రసేనుడు ఏమీ తెలుసుకోలేక పోయాడు. ఆ విషయంలో వారు ఇతర స్త్రీలలాగే ఉన్నట్టు కనబడ్డారు.\nచంద్రవర్మ ఇంటికి అతిధిగా వచ్చిన మర్నాడే ఇంద్రసేనుడికి కొండల మీదికి ఒంటిగా వెళ్లాలనిపించింది. ముఖ్యంగా శిఖరాల మీద కూచుని, నాలుగువైపులా కలయజూస్తూ, నిర్మలమైన గాలి పీల్చటం అతనికి చాలా ఇష్టం.\nఅయితే అతను ఎక్కిన కొండమీద సగంవరకే కాలిబాట ఉన్నది. శిఖరానికి ఎక్కాలంటే పొదల సహాయంతో రాళ్ల మీదుగా పాకుతూ ఎక్కాలి. అది చాలా అపాయకరం. అందుచేతనే ఆ శిఖరం మీదికి ఎవరూ ఎక్కిన జాడలు లేవు.\n\" ఎవరూ ఎక్కని ఈ శిఖరాన్ని నాది చేసుకుంటాను. ఇక్కడ ఉన్నంతకాలమూ రోజూ ఇక్కడికి వస్తాను,\" అనుకుని ఇంద్ర సేనుడు ఆ శిఖరం పైకి ఎంతో కష్టపడి పాకాడు. శిఖరం మీద సమప్రదేశంగా ఉన్నది. దాని మధ్యలో చిన్న నీటిమడు గున్నది. అందులో తెల్లని పద్మాలున్నాయి. ఈ గుంటచుట్టూ కూర్చోవటానికి వీలైన నున్నని బండశిలలున్నాయి. ఆ దృశ్యం చూసేసరికి ఇంద్రసేనుడు ఆనంద పరవశుడయాడు. కాని అతను ఆ నీటిమడుగు పక్కన ఒక బండమీద కూచోబోయే సమయానికి ఆ బండమీద వాడి నలిగిపోయిన పూలు కొన్ని కనిపించాయి.\nవాటిని చూసి ఇంద్రసేనుడు ఆశ్చర్య పోయాడు. ఆ పూవులు అక్కడ ఉన్న మొక్కలకు పూసినవి కావు; ఒక స్త్రీ తలలో నుంచి రాలినవి. ఎవరో స్త్రీ ఇక్కడికి ఏకాంతంగా వచ్చి కూచుంటున్నది. అలా చేసే స్త్రీ అందరి స్త్రీలవంటిది అయిఉండ దని అతనికి తోచి ఆమెమీద కొంత మంచి అభిప్రాయం ఏర్పడింది.\nఆ స్త్రీనిగురించి ఇంకా తెలుసుకోవాలని ఇంద్రసేనుడికి కుతూహలం పుట్టుకొచ్చింది. అతను ఆమె విడిచిపోయిన వస్తువులింకే మైనా ఉన్నాయేమోనని అక్కడ అంతటా వెతికాడు. ఒక బండరాయి పక్కన ఒక తాటి ఆకు కనిపించింది. దాన్ని తీసి చూసే సరికి దానిమీద ఈ విధంగా రాసి ఉన్నది:\n\" స్త్రీకి ఉత్తముడైన భర్త దొరకటం కంటె గొప్ప అదృష్టం లేదు. పురుషులు సాధారణంగా స్వార్థపరులు. అందుకే వారు స్త్రీల బుద్ధిహీనతను సహిస్తారు. నాకు ఎలాటి భర్త దొరుకుతాడో. నన్ను అర్థం చేసుకోలేని భర్తను చేసుకోవటంకంటె పెళ్లి కాకుండా ఉండిపోవటమే మేలు.”\nఇలాటి తాటాకులు ఇంకా రెండుమూడు దొరికాయి. వాటిమీదకూడా ఆ స్త్రీ ఇలాటి భావాలే రాసింది. ఆమె అప్పుడప్పుడు ఇక్క డికి పచ్చి తనకు తోచే భావాలను తాటి ఆకులపైన రాసి వదిలిపెట్టి పోతూ ఉంటుం దని ఇంద్రసేనుడు గ్రహించాడు.\nఆలోచించినకొద్దీ అతనికి ఈ స్త్రీ తనకు భార్య కాదగినదేనని తోచింది. ఆమె పెళ్ళాడ దగిన వయసులోనే ఉన్నది, కాని అందగత్తె అవునా కాదా? ఈ సంగతి ఇంద్రసేనుడికి తెలియలేదు. ఆమె తన అందంగురించి గాని, తనకు కాబోయే భర్త అందంగురించి గాని ఏమీ రాయలేదు.\nఎలాగైనా ఈ స్త్రీ ఎవరో తెలుసుకోవా లని తీర్మానించుకుని ఇంద్రసేనుడు కొండ దిగి చంద్రవర్మ ఇంటికి తిరిగి వచ్చాడు. చంద్రవర్మ ఇంట ఉన్న కన్యలలో ఇందు ముఖీ, వాసంతీ, చంద్రకళా, పద్మినీ, భారతీ మొదలైనవారు చాలామంది ఉన్నారు. వారంతా స్వేచ్ఛగా తిరిగేవారే కనక ఏ ఒకరు ఏ క్షణాన ఎక్కడ ఉన్నదీ ఆరాతీయటం సాధ్యం కాదు. ఆఖరుకు భోజనాల దగ్గిరకూడా అందరూ కలవరు. ఎవరికి వీలుపడినప్పుడు వారు భోజనాలకు వెళ్లి భోజనం చేస్తారు.\nఇంద్రసేనుడు అందరితోనూ మాట్లాడి చూశాడు. ఒక్కరుకూడా గొప్ప తెలివితేట లేమీ ప్రదర్శించలేదు; అందరు స్త్రీలలాగే అందచండాలను గురించీ, అలంకరణలను గురించీ, గొప్పగా బతకటం గురించీ మాట్లా డారు. అందుచేత సంభాషణద్వారా ఇంద్ర సేనుడు తనకు కావలసిన ఊహాసుందరిని తెలుసుకోలేకపోయాడు. తన ఊహాసుందరి వీరిలో ఎవరూ కాకపోవచ్చు. ఆమె మామూలు దాసీ అయినా ఆమెనే పెళ్ళా డాలని అతను నిశ్చయించాడు.\nఆమె ఏ సమయంలో శిఖరానికి వెళు తున్నదో కనిపెట్టి ఆ సమయంలోనే తాను కూడా వెళ్లితే ఆమె దొరికిపోతుందని అత నికి తట్టింది. ఇంద్రసేనుడు ఒక వారం పాటు వేరువేరు సమయాలలో ఆ శిఖరానికి వెళ్ళాడు. ఒకరోజు ఒక రాతిమీద చిన్న తాటిఆకు పెట్టి ఉన్నది. దానిపైన \" నన్ను తెలుసుకోవటానికిగాను వెంబడించవద్దు. భగవంతుడు మీకు తెలివితేటలిచ్చాడుగదా, వాటిని ఉపయోగించి నే నెవరో తెలుసుకోండి,” అని రాసిఉన్నది.\nఇది చూసి ఇంద్రసేనుడు ఆశ్చర్య పోయాడు. తాను చేసే ప్రతిపనీ ఆమె గమ నించుతూనే ఉన్నదని స్పష్టమయింది. అంటే ఆమె అతనిపట్ల సుముఖురాలుగానే ఉన్నదన్నమాట. ఆమె ఏమనుకుంటుందో నని అతను ఆమెను తరిమి పట్టుకునే యత్నం మానేసి తన మామూలు అలవాటు చొప్పున సాయంకాలంపూట శిఖరానికి వెళ్లి అక్కడ మంచిమంచి పూలు పెట్టి రాసా గాడు. మర్నాడు అతను వెళ్ళేసరికి ఆ పూలు అక్కడ ఉండేవికావు, వాటికి బదులు వేరే పూలుండేవి.\nఒకరోజు ఇంద్రసేనుడు శిఖరం మీద ఒక ఉత్తరం రాసిపెట్టాడు. \" నిన్ను తెలుసు కోవటానికి ఏమాత్రమూ ఆధారం లేకుండా ఉన్నది. నాకు కాస్త సహాయం చెయ్య గూడదా?” అని అందులో ఆమెను అడిగాడు.\n\" సహాయం ఇస్తే నన్ను కనుక్కుంటారు. అంతకన్న నేనే బయటపడటం మంచిది కదా. నాకది ఇష్టం లేదు. మీకై మీరు నన్ను కనుక్కోగలిగితేనే మీరు నాకు తగిన భర్త అని రుజువవుతుంది,” అని ఆమె సమాధానం రాసింది.\nఇలా మూడు వారాలు గడిచింది. ఆ స్త్రీ మిట్టమధ్యాన్నంవేళ, అందరూ భోజనం చేసే సమయంలో శిఖరానికి వెళుతున్న దని ఇంద్రసేనుడు అదివరకే ఊహించాడు. ఇక తనకున్న వ్యవధి ఒక్క వారం మాత్రమే. అందుచేత అతను ఆమెను ఒక మధ్యాన్నం శిఖరం మీదనే కలుసుకుని ఆమె ఎవరో తెలుసుకో దలిచాడు.\nఅతను కొండమీదికి వెళ్ళేసరికి శిఖరం మీదికి పాకిపోతూ ఒక తెల్లని చీరె కట్టు కున్న స్త్రీ ఆకారం కనిపించింది. ఇంద్ర సేనుడు ఆత్రంగా శిఖరానికి పాకటానికి యత్నించటంలో మధ్యదారిలో అతనికి కాలు పట్టు తప్పి జారి, కిందికి వచ్చి పడ్డాడు. కాలు బాగా బెణికింది. అతను తల ఎత్తి చూస్తే ఆ స్త్రీ జాడ కనపడలేదు.\nఅతను బాధతో కుంటుకుంటూ కొండ దిగి రాసాగాడు. సగం దారిలో అతనికి ఒక గుర్రపు రౌతు ఎదురై, \"బాబుగారూ, దీని మీద ఎక్కి కూచోండి. ఇల్లు చేర్చుతాను,” అన్నాడు వినయంగా.\n\" నా కాలు బెణికిందని నీ కెలా తెలుసు?” అని ఇంద్రసేనుడు రౌతును అడిగాడు.\n\"ఆయమ్మగారు చెప్పిపంపారు\" అన్నాడు వాడు.\n\"ఏ యమ్మగారురా? ఆవిడ పేరేమిటి? ఎలా ఉంటారు ? పొడుగా, కురచా ?\" అని ఇంద్రసేనుడు ఎన్నో ప్రశ్నలు వేశాడు. కాని రౌతు ఒక్క ప్రశ్నకు జవాబు చెప్పలేక పోయాడు. వాడు వట్టి అయోమయం మనిషి.\nఇంద్రసేనుడు ఇల్లు చేరగానే అందరూ వచ్చి సానుభూతి తెలిపారు. అందరినీ అతను ఎంతో శ్రద్ధగా గమనించాడు. ఇందు ముఖి అనే పిల్ల తనకేసి ప్రత్యేకించి జాలిగా చూసినట్టు అతనికి తోచింది. ఆమె చాలా అందగత్తె కూడానూ. ఆమె వచ్చినప్పుడు వెంట ఎవరూ లేరు. అందుచేత అతను ఆమెతో, \" నాకు అంతా అర్ధమైపోయింది. నువ్విచ్చిన పూలూ, ఉత్తరాలూ —\" అని ప్రారంభించాడు.\nఅకస్మాత్తుగా ఇందుముఖి ముఖాన్ని భయం ఆవరించింది. ఆమె నోరు తెరిచి ఏదో అనబోయి అవతలికి పారిపోయింది.\nతరవాత చంద్రకళ అనే పిల్ల ఒంటరిగా వచ్చి ఇంద్రసేనుడితో ఆదుర్దాగా, \" మా ఇందుముఖి మంత్రికుమారుణ్ణి ప్రేమిస్తున్న సంగతి మీరు ఎలాగో తెలుసుకున్నారట! దయచేసి కొంతకాలంపాటు ఈ విషయం రహస్యంగా ఉంచండి!” అన్నది.\nఇంద్రసేనుడి గుండె జారిపోయినట్ట యింది. తన ఊహాసుందరి ఇందుముఖి కాదు. అయితే మరెవరు ? అతనికి అంతు బట్టలేదు. ఆ రాత్రి అతను నిద్రపోయే సమయాన అతని దిండుపైన ఎవరో ఒక ఉత్తరం పెట్టారు. మర్నాడు తెల్లవారి లేస్తూనే అతను ఈ విధంగాచదువుకున్నాడు:\n\"నా కారణంగా మీ కాలు బెణకటం చూసి నాకు మీ పైన జాలి ముంచు కొచ్చింది. నన్ను నేను బయటపెట్టుకుందా మనికూడా నిశ్చయించుకున్నాను. అయితే నా నియమం దాటరానిది. మీరు నన్ను తెలుసుకోలేని పక్షంలో మనం వివాహ మాడటం నిరుపయోగం!”\nఇంద్రసేనుడికి మతి పోతున్నట్టయింది. ఆ ఇంట్లో ఉన్న కన్యలందరితోనూ అతను అదివరకే మాట్లాడాడు. ఒక్కరుకూడా తెలివితేటలుగా మాట్లాడలేదు. ఎవరిని కది లించినా అల్ప విషయాలూ, క్షుద్రవిష యాలూ మాట్లాడేవారే. ఒక్కరికీ ఘనమైన అభిరుచులు లేవు. వారితో అతను ఎంతో ఓర్పుగా సంభాషించాడు. ఎవరితో మాట్లాడే టప్పుడైనా చీమతలకాయంత సందు దొరి కితే తన ఊహాసుందరిని గుర్తించుదామని ఎంతో శ్రద్ధగా వారందరి చచ్చు సంభా షణ లూ విన్నాడు. కాని కాస్తయినా ప్రయోజనం లేకపోయింది.\nరెండుమూడు రోజులలో అతని కాలు బాగయింది. తరవాత వారు నగరానికి తిరిగి పోయే సమయం వచ్చింది. అతను బయలు దేరి వెళ్లే రోజున అతనికి మరొక ఉత్తరం వచ్చింది. అందులో ఇలా ఉన్నది.\n\" మీరు నన్ను పోల్చుకోనే లేదు. నేను పెట్టిన ఒక్క పరీక్షలోనూ మీరు నెగ్గలేక పోయారు. నేను మీ ఎదట పడకుండా దాగాననుకోవద్దు. మనం చాలాసార్లు కలుసు కున్నాం, మాట్లాడుకున్నాం. నన్ను పోల్చు కోవటానికి అన్ని రకాల యత్నాలూ చేశారు గాని, నేను చేస్తారనుకున్న ఒక్క యత్నమూ చేయలేదు. నేను నిరాశ పొందాను. సెలవు.\"\nఇంద్రసేనుడు హతాశుడైపోయాడు. అతను ఆరోజే చంద్రవర్మ తోసహా నగరానికి తిరిగి వెళ్ళిపోయాడు. తన ఊహాసుందరి ఎవరో అతను తెలుసుకోలేదు.\nబేతాళుడీ కథ చెప్పి \" రాజా, నాకొక్క సందేహం. ఇంద్రసేనుడి ఊహాసుందరి బయటపడకపోవటానికి నిజమైన కారణ మేమిటి? వద్దన్నప్పటికీ అతను తనను వెంబడించాడని ఆగ్రహించిందా? లేక ఆమెకు అతనిపై ఉండదగినంత ప్రేమ లేకపోయిందా ? తనను గుర్తించటానికిగాను అతను ఒక్క ప్రయత్నం చేయలేదని ఆమె ఆక్షేపించిందే, ఆ ఒక్క ప్రయత్న మేమిటి ? ఈ సందేహాలకు సమాధానాలు తెలిసికూడా చెప్పకపోయావో నీతల పగిలిపోతుంది!” అన్నాడు.\n\" నీ మొదటి సందేహాలు సరి అయినవి కావు. తనను వెంబడించినందుకు ఆమె ఆగ్రహించి ఉంటే, అతని కాలు బెణికిన సందర్భంలో ఆమె అతన్ని పరామర్శించ టానికి వచ్చి ఉండేది కాదు; ఆ విధంగా అతను ఆమెను గుర్తించేవాడు. ఇంద్ర సేనుడు తనకు భర్త కావాలన్న కోరిక ఆమెకు లేకనేపోతే, అతను అక్కడ ఉన్న నెల రోజులూ ఆమె శిఖరానికి వెళ్ళటం మానేసేది ; అప్పుడు ఇంద్రసేనుడికి ఏ బాధా ఉండేది కాదు. ఆమె ఆఖరు ఉత్త రంలో చెప్పినట్టు. ఇంద్రసేనుడు ఆమెను గుర్తించటానికి ఒక్క ప్రయత్నం చెయ్య లేదు. ఆ ప్రయత్నం ఏమిటో మనం సులు వుగా ఊహించవచ్చు. పురుషులు స్వార్థ పరులనీ, అందుచేతనే వారు స్త్రీల బుద్ధి హీనతను సహిస్తారనీ ఆమె అనుకున్నది. ఆ సంగతి ఇంద్రసేనుడు ఎరుగును. అతను చంద్రవర్మ ఇంట ఉన్న కన్యలతో మాట్టాడే టప్పుడు వారి బుద్ధితక్కువ సంభాషణను సహించాడే గాని, అసహ్యించుకోలేదు. అతన్ని పరీక్షించటానికిగాను అతని ఊహా సుందరికూడా ఇతర స్త్రీలలాగే అతనితో మాట్లాడింది. ఇంద్రసేనుడుకూడా స్వార్ధ పరుడు కావటంచేతనే తనతో మాట్లాడే స్త్రీల బుద్ధిహీనతను సహించాడు. లేకపోతే తన ఊహాసుందరికి కోపం వస్తుందేమోనని అతను భయపడాడు. ఇది సర్వసాధార ణంగా అందరు పురుషులూ చేసే పనే. ఈ కారణం వల్లనే అతను ఊహాసుందరిని కోలుపోయాడు,\" అని విక్రమార్కుడు సమాధానం చెప్పాడు.\nరాజుకీ విధంగా మౌనభంగం కాగానే బేతాళుడు మాయమై శవంతో సహా మళ్లీ చెట్టెక్కాడు. — (కల్పితం)",
            "book_page_end": 42
        },
        {
            "title": "తిక్కకు శాస్తి",
            "book_page_start": 44,
            "pdf_page_start": 62,
            "pdf_page_end": 64,
            "author": "టి. అహల్యాదేవి",
            "genre": "హాస్యం/జానపద కథ",
            "moral": "ఇతరులను ఇబ్బంది పెట్టే విచిత్రమైన అలవాట్లు (తిక్క) ఉంటే, అదే పద్ధతిలో వారికి శాస్తి చేయవలసి వస్తుంది.",
            "keywords": [
                "యాత్రికుడు",
                "గృహస్థు",
                "తిక్క",
                "పిల్లి",
                "శుచిత్వం",
                "సౌఖ్యం"
            ],
            "characters": [
                "యాత్రికుడు",
                "గృహస్థు",
                "పిల్లి"
            ],
            "locations": [
                "అడవి మార్గం",
                "కుటీరం"
            ],
            "content": "ఒక యాత్రికుడు ఒక అడవిమార్గాన వెళు తూండగా దారిలో చీకటి పడింది. అసలే చలిరోజులు. ఆ చలిలోనూ చీకట్లోనూ పడి నిర్మానుష్యమైన అడవిలో ఎంతదూరం ప్రయాణం చేయాలో అని యాత్రికుడు భయపడుతూ ఉండగా కొద్దిదూరంలోనే ఒక కుటీరం కనబడింది.\nబతుకు జీవుడా అని యాత్రికుడు ఆ కుటీరంలో ప్రవేశించాడు. కుటీరం లోపల ఒక నడివయసు మనిషి వంట చేసుకుం టున్నాడు. ఆయనతప్ప ఆ కుటీరంలో ఇంకెవరూ లేరు.\nఒక మూల ఒక పిల్లి చుట్టచుట్టుకుని పడుకుని ఉంది.\n\" అయ్యా, పరదేశిని, యాత్రికుణ్ణి. చాలా దూరంనుంచి ప్రయాణంచేసి వస్తున్నాను. ఈ నిశివేళప్పుడు ఈ అరణ్యంలో చిక్కుకు పోయాను. ఈ రాత్రికి నాకింత తిండి పెట్టి, ఇక్కడ పడుకోనిస్తే మీ మేలు మరవను,” అన్నాడు యాత్రికుడు.\n\"అందుకేమీ అభ్యంతరం లేదు. నీవు ఈ రాత్రికి నా అతిథిగా వుండి, ఇక్కడే పడుకోవచ్చు. కాని నాకొక ఆచారం ఉన్నది. మా యింటికి అతిధిగా వచ్చేవాడు నేను వేసే ప్రశ్నలకు సరిఅయిన సమాధానా లివ్వాలి. లేకపోతే చెంపవాయిస్తాను. దానికి ఇష్టమైతే ఉండు, లేకపోతే ముందుకు సాగి వెళ్ళు,\" అన్నాడు గృహస్థు.\nఆ గృహస్థు తిక్కవాడని యాత్రికుడు గ్రహించాడు. కాని ఇంటిమధ్య వెలుగు తున్న వెచ్చని పొయిమంట చూస్తూంటే అతనికి ముందుకు సాగాలని బుద్ధిపుట్టలేదు.\nబయట చీకటీ, చలిగాలీ.\n\" ఈ పెద్దమనిషి అడిగే ప్రశ్నలకు సమాధానం చెప్పలేకపోతానా?” అనుకుని యాత్రికుడు సరేనన్నాడు.\n\" అయితే తలుపు మూసి లోపలికి వచ్చి కాస్సేపు చలి కాచుకో. ఇంతలో పంట అవుతుంది, భోంచేతాం!\" అన్నాడు గృహస్థు.\nకొంత సేపటికి ఆయన వంట పూర్తిచేసి, తనకూ అతిథికీ వడ్డన చేశాడు. ఇద్దరూ కడుపునిండా తిన్నారు. భోజనాలు అయిన తరవాత ఇద్దరూ కబుర్లు చెప్పుకోవటానికి స్థిమితంగా కూచున్నారు.\nమాటలమధ్యలో గృహస్థు తన అతిథికి మూలనున్న పిల్లిని చూపించి, “అదేమిటి?” అని అడిగాడు.\nఈ మానవుడు ఇంత చిన్న పిల్లవాడి లాగా ఆడుగుతాడేమా అని ఆశ్చర్యపడుతూ యాత్రికుడు, \" అది పిల్లికదా?” అన్నాడు.\n\" కాదు! అది శుచిత్వం! తెలిసిందా ?” అంటూ గృహస్థు తన అతిథి చెంపమీద ఒక్కటి వేశాడు.\nఈ వింత ప్రవర్తనకు యాత్రికుడు ఆశ్చర్యపోయాడు.\nఇంతలో గృహస్థు మళ్లీ యాత్రికుడికేసి తిరిగి నీటికుండను చూపుతూ, \"అందులో ఏమున్నది?” అన్నాడు.\n\" నీరు,” అన్నాడు యాత్రికుడు.\n\" కాదు. అందులో ఉన్నది మంచి తనం!\" అంటూ గృహస్థు మళ్లీ యాత్రికుడి చెంపమీద కొట్టాడు.\nమరి కాస్సేపయాక గృహస్థు యాత్రి కుణ్ణి, \" ఆ పొయిలోది ఏమిటి?” అన్నాడు.\n\" నిప్పు,” అన్నాడు యాత్రికుడు.\n\" కాదు, సౌఖ్యం!\" అన్నాడు గృహస్థు. తప్పు చెప్పినందుకు మళ్లీ అతిథి చెంపమీద దెబ్బ పడింది.\nఈసారి గృహస్థు ఇంటికప్పుకేసి చూపి, \" అది ఏమిటి?\" అన్నాడు.\n\"కప్పు!\" అని యాత్రికుడు సమాధానం చెప్పాడు, మళ్లీ దెబ్బ పడుతుందని అను కుంటూనే.\n\" కాదు, ఎత్తు!\" మళ్లీ యాత్రికుడి చెంప పేలింది.\nయాత్రికుడు లేచి, \" నా బుర్రంతా వేడెక్కింది. ఒక్కసారి బయటికి వెళ్ళి చల్లగాలి అనుభవించి వస్తాను,” అంటూ తలుపు తెరుచుకుని బయటికి వెళ్లాడు.\nఅదే సమయంలో మూల చుట్టచుట్టు కుని పడుకుని నిద్రపోతూవున్న పిల్లి లేచి, ఒకసారి వళ్లు విరుచుకుని, తానుకూడా బయటికి వెళ్ళింది.\nయాత్రికుడు ఆ పిల్లిని పట్టుకుని, దాని తోకకు చితుకులు అంటగట్టి నిప్పు అంటించి, ఆ పిల్లిని కప్పుమీదికి ఎక్కించాడు. తర వాత అతను లోపలికి వచ్చి గృహస్థుతో,\n\" అయ్యా, మీ శుచిత్వం సౌఖ్యాన్ని వెంట బెట్టుకుని ఎత్తుకు పోయింది. మంచితనంతో సౌఖ్యాన్ని అరికట్టండి,” అన్నాడు.\nగృహస్థుకు ఈ మాట కొంచెంకూడా అర్ధం కాలేదు. ఆయన చిరాకుగా, “ఏమిటా అర్ధంలేని మాటలు ? సరిగా చెప్పి యేడవ రాదా ?” అన్నాడు.\n\" బుద్ధిహీనుడా, నీ ఇంటికప్పు నిప్పంటు కున్నది. వెళ్లి ఆర్పుకో. నీ ఆతిధ్యం చాలు. నా దారిన నేను పోతున్నాను,” అంటూ యాత్రికుడు గృహస్థు దవడలు ఎడాపెడా వాయగొట్టి, తన మూట తీసుకుని ఆ చీకట్లోనే పడి వెళ్ళిపోయాడు.",
            "book_page_end": 46
        },
        {
            "title": "రాజప్రతినిధులు",
            "book_page_start": 47,
            "pdf_page_start": 65,
            "pdf_page_end": 66,
            "author": "టి. శంభుదాసు",
            "genre": "జంతు కథ/నీతి కథ",
            "moral": "అధికారం ఉన్నప్పుడు సమర్థత, పద్ధతి ముఖ్యం. అతిగా అధికారబలం చూపితే అపకీర్తి వస్తుంది; శాంతియుతంగా పాలించినప్పుడే గౌరవం లభిస్తుంది.",
            "keywords": [
                "మృగరాజు",
                "రాజప్రతినిధి",
                "ఎలుగుబంటి",
                "గాడిద",
                "రాజమాన్య బిరుదు",
                "అరాజకం"
            ],
            "characters": [
                "సింహం",
                "గాడిద",
                "మొదటి ఎలుగుబంటి",
                "పిచ్చుక",
                "రెండవ ఎలుగుబంటి"
            ],
            "locations": [
                "మహారణ్యం",
                "రాజభవనం"
            ],
            "content": "మహారణ్యంలో ఒక ప్రాంతంలో జంతువులు అరాజకంగా ప్రవర్తిస్తున్నట్టు మృగరాజైన సింహానికి తెలియవచ్చింది. అక్కడ ఒక రాజప్రతినిధిని ఏర్పాటుచేస్తే అరాజకాన్ని అదుపులో ఉంచటానికి వీలవుతుందని మంత్రి అయిన గాడిద సలహా ఇచ్చింది.\nరాజప్రతినిధిగా పంపటానికి ఎలుగుబంటి కన్న అర్హమైన జంతువు లేదు. అందుచేత, యుద్ధంలో ఆరితేరిన ఒక ఎలుగుబంటిని రాజప్రతినిధిగా నియమించారు.\nఎలుగుబంటిని పంపేటప్పుడు గాడిద ఈ విధంగా సలహా చెప్పింది ;\n“మన ప్రజలలో రాజభక్తి సడలకుండా చూసేభారం నీమీద ఉన్నది. ఇందుకుగాను కొంత రక్తపాతం అవసరం. రక్తపాతం కలిగించకుండా మనం చరిత్రలోకి ఎక్కటం సాధ్యంకాదుకూడా. అయితే చరిత్ర చాలా అపాయకరమైనది. దాన్ని చూస్తే మన చక్రవర్తిగారికే ఏంతో హడలు! కనుక నీవు మెలకువతో వ్యవహరించాలి!”\nఎలుగుబంటి బయలుదేరి తాను పరి పాలించవలసిన అరణ్యప్రాంతాన్ని చేరు కున్నది. తనకు కొత్త ఉద్యోగం వచ్చి నందుకు పండగ చేసుకుందామనే ఉద్దేశంతో అది తాటికల్లు తెగతాగి, మత్తువచ్చి, స్పృహ తప్పి చెట్లమధ్యపడి నిద్రపోయింది.\nమరికొంత సేపటికి ఒక పిచ్చుక అటుగా వచ్చి, తాగి పడిఉన్న రాజప్రతినిధిని చూసి ఏదో దుంగ అనుకుని, దాని శరీరంమీదవాలి కిచకిచమని అరవసాగింది. నిద్రమత్తులో ఉన్న ఎలుగుబంటి బలవంతాన కళ్లు తెరిచి, \"రాజప్రతినిధి శరీరంమీద వాలిన రాజద్రోహి ఎవడురా?\" అని గర్జించింది.\n\" అరె, ఈ దుంగ మాట్లాడుతున్నదే!” అని ఆశ్చర్యపడుతూ పిచ్చుక రాజప్రతినిధి తలమీద వాలింది. మరుక్షణం ఎలుగుబంటి పిచ్చుకను తన నోట్లోకి తోసుకుని ఒక్క గుటకలో మింగేసింది.\nవెంటనే చుట్టుపక్కల ఉన్న చెట్లమీది నుంచి నవ్వులు వినిపించాయి. \"ఎహెహె! రాజప్రతినిధి పిచ్చుకను మింగింది !\" అన్నది ఒక కొంగ. \"బుద్ధిలేదు! పిచ్చు కను మింగింది !\" అన్నది కాకి.\nక్షణంలో అడవి అంతటా నవ్వులు మారుమోగాయి. ఆఖరుకు గుంటలో ఉండే కప్పలూ, దోమలూ, ఇతర క్రిములూకూడా, రాజప్రతినిధి పిచ్చుకను మింగినందుకు నవ్వాయి. అది అల్పులు చేయవలిసిన పని.\nత్వరలోనే ఈ వార్త సింహానికి తెలిసింది.\n\"ఈ నీచుణ్ణి రాజప్రతినిధిగా ఎందుకు పంపావు? వెంటనే తిరిగి రమ్మను. ప్రజలను కొరత వెయ్యటానికీ, భయపెట్టటానికీ, పీడించటానికీ పంపితే, ఈ ఎలుగుబంటి చరిత్రలో అపకీర్తి స్థానం సంపాదించు కున్నది !\" అని సింహం ఆగ్రహించింది.\nఅంతటితో ఎలుగుబంటికి రాజప్రతినిధి పదవిపోయి అది ఇంటికి వెళ్లిపోయింది.\nదాని స్థానంలో రాజప్రతినిధిగా పంప టానికి గాడిద మరొక ఎలుగుబంటిని నియ మించింది. ఈ ఎలుగుబంటి చాలా తెలి వైసది. అది చడీ చప్పుడూ లేకుండా వుద్యో గంలో ప్రవేశించింది. అది ఏనాడూ అరణ్య రాజకీయాల జోలికి పోలేదు. అసలు అది తన రాజభవనందాటి యెక్కడికీ వెళ్లలేదు,\nఅరణ్యంలో మిగిలిన ప్రాణులు యధే చ్ఛగా ఆనందిస్తూ, కీచులాడుకుంటూ. తాగుతూ, తింటూ తిరుగుతూవుంటే, వాటిని పాలించవలసిన రాజప్రతినిధి వాటిని చూసి అసూయపడుతూ వుండేది. ఇలా ప్రవర్తించి నందుకు ఈ ఎలుగుబంటిని అడవి జంతు వులు కీర్తించాయి. చరిత్రలో దానికి గొప్ప స్థానం లభించింది. సింహం చాలా సంతో షించి దానికి, \"రాజమాన్య” బిరుదుకూడా బహూకరించింది.",
            "book_page_end": 48
        },
        {
            "title": "రూపధరుడు - 10",
            "book_page_start": 49,
            "pdf_page_start": 67,
            "pdf_page_end": 74,
            "author": "గ్రీకు పురాణగాథ",
            "genre": "పురాణ కథ/సాహసం",
            "moral": "దైవ సహాయం పొందిన వ్యక్తి కూడా కష్టాలను ఎదుర్కోవాలి. సొంత ప్రజలలో పరాక్రమాన్ని చాటుకోవడానికి తెలివిగా మసులుకోవాలి.",
            "keywords": [
                "రూపధరుడు",
                "ఇథకా",
                "ట్రోయ్ యుద్ధం",
                "మహామేధి",
                "బుద్ధిమతి దేవి",
                "మారువేషం",
                "పందుల కాపరి"
            ],
            "characters": [
                "రూపధరుడు (ఒడిస్సీయస్)",
                "మహామేధి మహారాజు",
                "బుద్ధిమతి దేవి (మినర్వా)",
                "పందుల కాపరి",
                "ధీరమతి"
            ],
            "locations": [
                "ఫైయాసియా తీరం",
                "ఇథకా",
                "క్రీట్ దీవులు",
                "కాకులకొండ"
            ],
            "content": "రూపధరుడు మహామేధి మహారాజుకు తన ఊరుపేరూ తెలుపుకుని, ట్రోయ్ పతనా నంతరం తనకు కలిగిన ఇక్కట్లూ, అను భవాలూ వివరించి చెప్పాడు. అతను తన కథ ముగించాక మహామేధితో పాటు అందరూ అత్యాశ్చర్యంచెందారు.\nచివరకు మహామేథి అక్కడ చేరిన వారితో, \" మన అతిథికి ఉమ్మడి ఖర్చులో మన మందరమూ బహుమతులు ఇద్దాం. నేను స్వయంగా ఈయనకు కొంత బంగా రమూ, ఉడుపులూ, ఇతర కానుకలూ ఇస్తున్నాను,\" అన్నాడు. దీనికి అందరూ ఒప్పుకున్నారు.\nమర్నాడు తెల్లవారుతూండగానే బహు మతులన్నీ రేవు చేరాయి. మహామేధి స్వయంగా దగ్గిర ఉండి వాటిని పడవలో తగినచోట్ల పెట్టించాడు. ఆ పూట రాజ భవనంలో రూపధరుడికి బ్రహ్మాండమైన వీడ్కోలువిందు జరిగింది. అందరూ ఎంతో ఉత్సాహంగా ఉన్నారు. కాని ఎప్పుడు బయలుదేరి తనదేశం చేరుదామా అని ఆత్రపడుతున్న రూపధరుడు మాత్రం పొద్దుకేసి చూడసాగాడు.\nచివరకు భోజనాలు ముగిసి పానీయాలు వచ్చాయి. రూపధరుడు లేచి నిలబడి, \"మహాజనులారా, మీ పుణ్యంవల్ల అంత కాలానికి నా చిరకాల వాంఛితం ఈడేరి, నా దేశానికి నేను వెళ్లిపోతున్నాను. మీరు నాకు చూపిన ఆదరమూ, చేసిన సహా యమూ, ఇచ్చిన కానుకులూ ఎన్నటికీ మరువలేను. దేవతలు మీకు సంతోషమూ, సౌఖ్యమూ, అఖండ విజయాలూ చేకూర్తురు గాక ! మీ దేశానికి ఎలాటి అరిష్టాలూ కలగ కుండుగాక!” అన్నాడు. ఈ మాటలకు అక్కడ చేరినవారండరూ హర్షించారు.\nరూపధరుడు రాణివద్దకూడా సెలవు పుచ్చుకున్నాడు. ఆమె అతనికి అందమైన దుస్తులు బహూకరించింది, దాసీల చేత అతని పడవ వద్దకు పుష్కలంగా రొట్టెలూ, ఎర్రద్రాక్షరసమూ పంపింది.\nపడవ నడిపే యువకులు పడవలోపల రూపధరుడికోసం కంబళి పరిచి పక్కా, దుప్పటీ ఏర్పాటుచేశారు. రూపధరుడు పడవ ఎక్కి ఆ పక్కమీద పడుకున్నాడు. నావికులు తమ స్థానాలలో కూచుని తెడ్లు వేయసాగారు. పడవ కదిలింది.\nరూపధరుడికి వెంటనే నిద్రపట్టింది. తన కష్టాలు తీరిపోయాయన్న ఆనందంలో అతను మైమరచి గాఢనిద్రలో ముణిగి పోయాడు. పడవ వాయువేగంతో ప్రయా ణించి మర్నాడు వేగుచుక్క పొడిచే సమ యానికి ఇథకా చేరింది.\nఇథకాతీరాన ఒక మంచి రేవున్నది. ఆ రేవులో చేరిన పడవలు లంగరుకూడా దించవలిసిన అవసరం లేదు. ఈ రేవుకు దగ్గిరిగా ఒక పెద్ద చెట్టున్నది. ఆ చెట్టుకు నిడుపైన ఆకులున్నాయి. ఆ చెట్టు పక్కనే ఒక గుహ ఉన్నది. అందులో తేనెపట్లు న్నాయి, ఎత్తయిన రాతిస్తంభాలున్నాయి. ఈ గుహకు దేవకన్యకలు వస్తారని ప్రతీతి. అందులోకి మనుషులు పోవచ్చు.\nపడవ రేవును తగలగానే నావికులు ఒడ్డుకు దూకారు. మైమరచి నిద్రపోతున్న రూపధరుణ్ణి వారు నిద్ర లేపకుండా ఉన్న వాణ్ణి ఉన్నట్టుగా ఎత్తుకువచ్చి తీరాన ఉన్న ఇసకలో, పక్కతో సహా, పడుకో బెట్టారు. తరవాత అతని వస్తువులన్నిటినీ చెట్టుకింద పేర్చిపెట్టి, పడవను నడుపు కుంటూ వారి దేశానికి తిరిగి వెళ్లిపోయారు.\nరూపధరుడు నిద్రలేచి కళ్లుతెరిచి చుట్టూ కలయజూశాడు. పొగమంచు దట్టంగా అలుముకుని ఉండటంచేత అతనికి తాను ఎక్కడ ఉన్నదీ తెలియరాలేదు. ఎదట ఉన్న రేవునూ, పక్కన ఉన్న కొండలనూ కూడా అతను పోల్చుకోలేకపోయాడు.\nఅతను నిరాశతో, \" అయ్యో, మళ్లీ ఎక్క డికో వచ్చిపడ్డానే! ఇక్కడ ఎలాటి మనుడు లుంటారో? వారు క్రూరులూ, నరభక్షకులూ కారుగద ? నావెంట ఈ వస్తువులన్నీకూడా దేనికి ? వీటిని ఎక్కడ దాచేది ? మహామేధి మహారాజు నాకు పూర్తిగా తోడ్పడ్డాడుకాడు; ఇథకా చేర్చుతానని మాట ఇచ్చి ఇంకెక్కడో దిగబెట్టాడు,” అనుకున్నాడు.\nఅతను వస్తువులన్నీ ఎంచి చూసు కున్నాడు; ఒక్కటీ పోలేదు. అతను తన దేశాన్నిగురించి ఆలోచిస్తూ అటూ ఇటూ పచారుచేస్తూండగా అటుకేసి ఒక గొర్రెల కాపరి కుర్రవాడు వచ్చాడు. రూపధరుడికి ప్రాణం లేచివచ్చినట్టయింది. అతనా యువకుణ్ణి సమీపించి, \" దేవుడల్లె కని పించావు, నాయనా ! నువే నన్ను కాపాడాలి. అబద్ధమాడకుండా చెప్పు, ఇది ఏ దేశం ? ఇక్కడ ఎలాటి మనుషులుంటారు? ఇది ద్వీపమా లేక తీరమేనా ?” అని అడిగాడు.\nదానికి యువకుడు, \" అయ్యా, మీకు ప్రపంచజ్ఞానం తక్కువలాగుంది! లేక మీరు దూరదేశంవారయి ఉండాలి. ఎందుకంటే మా దేశం ఊరూ పేరూ లేనిది కాదు. ఇథకాదేశాన్ని గురించి ట్రోయ్నగరంలో కూడా చెప్పుకుంటారు!” అన్నాడు.\nరూపధరుడు చాలా చతురుడు. తాను చేరినది ఇథకా అని తెలిసి అతను లోలోపల చాలా పొంగిపోయాడు; కాని ఆ ఆనందాన్ని అణిచిపెట్టుకుంటూ, \" అవునవును! క్రీట్ దీవులలోకూడా ఈ దేశంగురించి చెప్పు కోగా విన్నాను. నేను ఒక దుర్మార్గుణ్ణి చంపెయ్యటంచేత పారిపోయి రావలిసి వచ్చిందిలే,” అంటూ అతను గొర్రెలకాపరికి ఒక కట్టుకథ అల్లి చెప్పాడు.\nఅతను మాట్లాడుతున్నంతలోనే గొర్రెల కాపరి అంతర్ధానమై, వాడి స్థానంలో బుద్ధి మతీదేవి ప్రత్యక్షమయింది. ఆమె నవ్వుతూ, \"నీకన్న జిత్తులమారివాడు మరొకడులేడు! ఎంత అవలీలగా కథలు అల్లగలవు! నీ దేశానికి చేరుకున్నా నీకీ అలవాటు పోలేదు ! కాని నేనుకూడా అంతో ఇంతో తెలివి గలదాన్నే! నా దగ్గిర నీ జిత్తులు పారవు. అసలుసంగతేమంటే నిన్ను ఎలాగైతేనేం నీ దేశం చేర్చానుగాని నీ కష్టాలు తీరలేదు. అందుచేత నువు తిరిగివచ్చినట్టు పురుగు కైనా తెలియరాదు, జాగ్రత్త!” అన్నది.\n\" అమ్మా, ఇది నిజంగా నా ఇథకా యేనా ? ఎందుకంటే నేను నమ్మలేకుండా వున్నాను. నీవు నన్ను వేళాకోళం చెయ్యటం లేదుగద ?” అన్నాడు రూపధరుడు.\n\"నీవు ఎవరినీ చూస్తూచూస్తూ నమ్మ లేవు. మరొకడైతే ఇంత శ్రమపడి దేశం చేరాక భార్యా బిడ్డలను గురించి ఎన్నో ప్రశ్నలు వేసేవాడు. కాని నీకు నామీదనే నమ్మకం లేకుండా వున్నది. ఇదీ ఒక విధంగా మంచిదే. నీ భార్య అహోరాత్రాలు నీకోసం అలమటించిపోతున్నది. ముందు నీకు నీదేశాన్ని చూపిస్తాను గుర్తించు,” అంటూ బుద్ధిమతి తన మహిమచేత అక్కడ దట్టంగా పట్టివున్న పొగమంచును విచ్చ గొట్టింది. వెంటనే రూపధరుడు తాను పూర్వం ఎరిగిన గుర్తులన్నీ చూడగలిగాడు.\nతరవాత బుద్ధిమతి గుహలో ప్రవేశించి రూప ధరుడి వస్తువులు అందులో దాచివుంచ టానికి చోటు చూపించింది. తరువాత గుహకు ఒక రాయి అడ్డంపెట్టి ఇద్దరూ చెట్టుకింద కూచుని సంభాషించుకున్నారు.\n\"రూపధరా, మూడేళ్ళుగా కొందరు దుర్మార్గులు నీయింట తిష్ఠవేసి నీ సొత్తు తింటూ, నీ భార్యను స్వయంవరం చేసుకో మని వేధిస్తున్నారు. ఈ దుర్మార్గులకు బుద్ధి చెప్పే భారం నీదే. నీ భార్య వారికి ఆగ్రహం రాకుండా ఏవో కబుర్లు చెబుతూ నీ రాక కోసం ఆత్రంగా ఎదురుచూస్తున్నది,” అన్నది బుద్ధిమతి.\n\"తల్లీ, నీ దయ వుంటే అలాగే వారిని హతమార్చుతాను. ఏంచెయ్యమంటావో చెప్పు!\" అన్నాడు రూపధరుడు.\n\"ముందు నీరూపం పూర్తిగా మార్చేసి ఎవరూ నిన్ను గుర్తించకుండా చేస్తాను. నీభార్యా, నీకొడుకూ కూడా నిన్ను పోల్చుకో కూడదు. నీవు నీ పందుల కాపరివద్దకు వెళ్లి అతనివద్ద వుండు. నీ పందుల మందలను కాకులకొండవద్ద అతను మేపుతున్నాడు. ఈలోపుగా నేను నీకొడుకు ధీరమతిని ఇంటికి చేర్చుతాను. నీ క్షేమసమాచారాలు తెలుసుకునేటందుకుగాను అతను రారాజు వద్దకు వెళ్లివున్నాడు!\" అన్నది బుద్ధిమతీవేవి.\nతరవాత ఆమె అతన్ని అతి వృద్ధుడు లాగా కనిపించేలాగు మార్చివేసింది. అతని చర్మమంతా ముడతలుపడిపోయింది. అతని తల చింపిరితల అయిపోయింది. ఆమె అత నికి ఒక చేతికర్రా, జోలెసంచీ ఇచ్చింది. తరవాత ఆమె రూపధరుడికి కాకులకొండకు మార్గం చెప్పి అంతర్ధానమయింది.\nరూపధరుడు అడవులూ, కొండలూ దాటి తన పందుల కాపరి ఉండే చోటు చేరు కున్నాడు. రూపధరుడి నౌకర్లందరిలోకీ ఇతనే స్వామిభక్తిపరాయణుడు. అతను ఒక పెద్ద మైదానంలో తానూ, పందులూ ఉండటానికిగాను ఒక ఇల్లు కట్టి, దాని చుట్టూ రాతిగోడ అమర్చి, దాని పైభాగాన నాగజెముడు నాటాడు. అతని రక్షణలో వెయ్యి పందులున్నాయి; అప్పటికే రూప ధరుడి ఇంట చేరిన దుర్మార్గులు ఆ మండలో నుంచి చాలా పందులను తెప్పించుకు తిన్నారు. పందులకు కాపలాగా నాలుగు వేటకుక్కలు వున్నాయి.\nరూపధరుడు అక్కడికి వచ్చేసరికి పందుల కాపరి తన వాకిట కూచుని తన కాళ్లకు చెప్పులజత తయారు చేసుకుంటు న్నాడు. రూపధరుణ్ణి చూడగానే వేట కుక్కలు భయంకరంగా మొరుగుతూ మీది కొచ్చాయి. రూపధరుడు చప్పున తన చేతి కర్ర పారేసి, నేలమీద చతికిలబడ్డాడు. ఇంతలో పందుల కాపరి లేచివచ్చి కుక్క లను అవతలికి తరిమేసి, \"ఏం, ముస లాడా ? కాస్తయితే నిన్ను కుక్కలు పొట్టన బెట్టుకునేవే! అసలే నా బతుకంతా వెత లుగా వుంది ! బంగారమంటి యజమాని దేశాలు కాని దేశాలు పట్టి కూడు గుడ్డా లేక అలమటిస్తున్నాడు! ఇక్కడ పనికిమాలిన మూక ఒకటి దాపరించి పడి కొవ్విన పంది నల్లా కోసుకుతింటున్నారు! లోపలి కొచ్చి ఇంత కూడు తిని నీ సంగతేమిటో చెబుదువు రా!” అన్నాడు రూపధరుడితో.\nరూపధరుడు భోజనం చేసినంతసేపూ పందులకాపరి తన యజమాని గొప్పతనం గురించీ, ఆయన రారాజు వెంట ట్రోయ్ నగరం మీదికి యుద్ధానికి వెళ్లి, ఆచోకీ లేకుండా పోయిన విషయమూ చెప్పాడు.\nఅంతా విని రూపధరుడు, \" అయ్యా, మీ యజమానిగురించి అంత గొప్పగా చెబు తున్నావు, ఎవరాయన ? నేను చాలా దేశాలు తిరిగాను. నాకా మనిషి తగిలివుంటే వార్త చెబుతాను,” అన్నాడు.\nదానికి పందుల కాపరి, \" నువు వెయ్యి చెప్పేదిగాక, అమ్మగారూ, అబ్బాయిగారూ నీమాటలు నమ్మేది కల్ల! ఇప్పటి కెందరో చెప్పారు — అన్నీ వట్టి అబద్ధాలు. తిండి కోసమో, బట్టకోసమో ఆశపడితే వాళ్లలాగే నాలుగు బొల్లికబుర్లు నువుకూడా చెప్ప వచ్చు,” అన్నాడు.\n\"కూటికీ గుడ్డకూ ఆశపడి అబద్ధాలు చెప్పటం చాలా నీచం. నేను ప్రమాణంచేసి నిజం చెబుతున్నాను విను. అమావాస్య వెళ్లేలోపుగా నీయజమాని తిరిగివస్తాడు. అతని శత్రువులకు పరాజయం తప్పదు. నాకిప్పుడేమీ బహుమానం వద్దు, నామాట నిజమైనాక ఏదైనా తీసుకుంటాను!” అన్నాడు రూపధరుడు.\n\"పిచ్చివాడా, ఆయన ఇంకెక్కడ వస్తాడు ? ఏనాడో ఆయన పోయాడు. ఆయన వస్తే ఇంక ఆ భార్యకూ, కొడుక్కూ అంత కంటె కావలిసిందేముంది? నిక్షేపమంటి అబ్బాయి, నాయనలాగే అంతెత్తు పెరిగాడు! ఏం అందమనుకున్నావు?” అన్నాడు పందుల కాపరి.\nతరవాత ఇద్దరూ చాలాసేపు సంభా షించుకున్నారు. రూపధరుడు తన విషయం చెప్పుకుంటూ తాను క్రీట్ దేశస్తుడిననీ, ట్రోయ్య్యుద్ధంలో పాల్గొన్నాననీ రూప ధరుణ్ణి స్వయంగా ఎరుగుదుననీ చెప్పాడు. తాను తిరిగి వచ్చేదారిలో ఒక దేశంలో రూపధరుడు మళ్లీ కలిసినట్టుకూడా అతను చెప్పాడు. అయితే ఆ సంగతులు మాత్రం పందుల కాపరి తాను నమ్మననేశాడు.\nచీకటి పడేలోపల పందుల కాపరి నౌకర్లు మందలతో తిరిగి వచ్చారు. ఆరాత్రి పందుల కాపరి తన అతిథికోసం భోజనం బాగా తయారుచేశాడు.\nబయట వానసాగింది. ఈదురుగాలి కొట్టింది. రూపధరుడికి చలివేసింది. అతను పందులకాపరితో, \" ట్రోయ్ యుద్ధంలో ఒక సారి ఏమయిందనుకున్నావు? ఒక రాత్రి మేము కొంతమందిమి ట్రోయ్ గోడలకింద కాపలా కాయటానికి బయలుదేరి వెళ్ళి పొదలకింద పడుకున్నాం. ఆ రోజుకూడా ఇలాగే విపరీతమైన చలిగాలి, మంచూ సాగాయి. నా ఒక్కడికే కప్పుకునే దుప్పటి లేదు. ఒక రాత్రివేళ నేను రూపధరుణ్ణి తట్టి లేపి నా దుస్థితి చెప్పాను. ఆయన వెంటనే ఒక యుక్తి పన్నాడు. తనకు పీడకల వచ్చిందనీ, ఎవరైనా వెంటనే బయలుదేరి రారాజువద్దకు వెళ్ళి మరికొందరు మనుషు లను పిలుచుకు రావాలనీ అన్నాడు. ఇందుకుగాను ఒకడు లేచి, తన దుప్పటి అక్కడే పడేసి పడవల వద్దకు బయలు దేరాడు. వెంటనే నేనా దుప్పటి కప్పుకుని ఆ రాత్రి గడిపేశాను,\" అని చెప్పాడు.\n\"మంచి కథే చెప్పావు, ముసలాడా! ఈ రాత్రి నీకు కప్పుకునేటందుకు ఉండక పోదులే!” అన్నాడు పందుల కాపరి.\nచలిమంటకు దగ్గిరిగా తోళ్ళపక్క పరిచి రూపధరుణ్ణి దాని మీద పడుకోబెట్టారు. పందుల కాపరి అతనిమీద మందమైన గొంగళి కప్పాడు. ఆ పక్కమీద వెచ్చగా పడుకుని రూపధరుడా రాత్రి సుఖంగా నిద్రపోయాడు. — (ఇంకా వుంది)",
            "book_page_end": 56
        },
        {
            "title": "రాసిపెట్టిన వరుడు",
            "book_page_start": 58,
            "pdf_page_start": 76,
            "pdf_page_end": 84,
            "author": "ఆర్. హనుమంతరావు",
            "genre": "జానపద కథ/విధి",
            "moral": "దైవ నిర్ణయం (రాసిపెట్టిన రాత) ఎవరికి అనుకూలించినా, దానిని ఎవరూ మార్చలేరు.",
            "keywords": [
                "ఉగ్రసేనమహారాజు",
                "మాధవి",
                "సుబుద్ధి",
                "బ్రహ్మదేవుడు",
                "కురరవట్",
                "రత్నాల రాజు",
                "విధి"
            ],
            "characters": [
                "ఉగ్రసేన మహారాజు",
                "మాధవి",
                "సుబుద్ధి",
                "బ్రహ్మదేవుడు",
                "కురరవట్",
                "దుకాణదారు"
            ],
            "locations": [
                "నగరం",
                "అరణ్యం",
                "వాసుకి కొండ",
                "వాసుకి సరస్సు"
            ],
            "content": "పూర్వం ఉగ్రసేనమహారాజుకు మాధవి అని ఒకతే కూతురుండేది. ఆమె అపూర్వ మైన సౌందర్యవతి. అందుచేత ఆ పిల్లకు పెళ్లి చేయవలిసిన సమయం దగ్గిరపడు తున్నకొద్దీ రాజుకు తీరని బెంగపట్టుకున్నది. ఇంత అందగత్తెకు తగిన వరుడు ఎక్కడ దొరుకుతాడు? కాకిముక్కుకు దొండపండు కట్టినట్టుగా మాధవిని సామాన్యుడి కిచ్చి ఎలా పెళ్ళీ చేయటం.\nఉగ్రసేనమహారాజు దేశదేశాల రాజ కుమారుల పటాలు తెప్పించి చూశాడు. వారిలో ఒక్కరూ మాధవి కాలిగోరికి పోలే టట్టు కనబడలేదు. చివర కాయన తన మంత్రి అయిన సుబుద్ధితో, \"మంత్రి, అమ్మాయికి తగిన వరుడు దొరికే ఉపాయ మేది ?” అని అడిగాడు.\n\" మహారాజా, రాజకుమారుడే కావాలని ఏమిటి? అమ్మాయిగారికి సరివచ్చే అంద గాడు ఎవడు కనిపించినా వివాహం జరి పించుదాం!\" అన్నాడు మంత్రి.\nఅదిమొదలు రాజుగారు అందగాళ్లకోసం దేశం నలుమూలలా వెతికించాడు. అంద చందాలు గల యువకులు చాలామంది కనిపించారు గాని వారిలో ఒక్కడూ మాధవికి భర్త కాదగినవాడుకాడు.\nరాజుగారి విచారం మరింత అయింది. ఒకనాడాయన నిద్రపోతూండగా ఒక చిత్ర మైన కల వచ్చింది. ఆ కలలో బ్రహ్మ దేవుడు కనిపించి, \"పిచ్చివాడా, నీ కుమార్తె పెళ్లికోసం ఎందుకు ఆరాట పడతావు. దానికీ, దాని కాబోయే భర్తకూ నేను అది వరకే ముడివేసి ఉంచాను,” అన్నాడు.\n\" దేవా, ఆ వరుడెవరు ? వాడిపేరేమిటి?” అని రాజు బ్రహ్మను ఆత్రంగా అడిగాడు.\n\"వాడిపేరు కురరవట్ !” అని చెప్పి బ్రహ్మ అంతర్ధానమయాడు.\nరాజు నిద్ర లేచినాక కల జ్ఞాపకం ఉన్నది గాని, మాధవికి కాబోయే వరుడి పేరు మరచిపోయాడు. అది మనిషి పేరు లాగాకూడా ఆయనకు తోచలేదు. కల వచ్చికూడా ప్రయోజనం లేకపోయింది.\nమరి కొన్నాళ్ళు గడిచాక రాజుకు బ్రహ్మ మళ్లీ కలలో కనిపించి, \" నీ అల్లుడు అది వరకే నిర్ణయమయాడని చెప్పానుగదా? ఇంకా ఎందుకు విచారిస్తున్నావు?” అని కోప్పడ్డాడు.\n\" దేవా, ఆ అల్లుడి పేరేమిటి?” అన్నాడు రాజు ఎంతో భ క్తిగా.\n\" కురరవట్ !\" అని చెప్పి బ్రహ్మ మాయమయాడు.\nరాజుకు ఈసారి ఈ విడ్డూరమైన పేరు జ్ఞాపకం ఉన్నది. మర్నాడు తెల్లవారగానే ఆయన సుబుద్ధితో, \" మంత్రి, మన అమ్మా యికి, కురరవట్ భర్త అవుతాడట. బ్రహ్మ దేవుడు స్వయంగా కలలో చెప్పాడు. అటు వంటి పేరు గలవాళ్ళు ప్రపంచంలో ఉంటా రనుకోను. అయినా ఎక్కడన్నా ఉంటే పట్టి తెప్పించు. వాడు అన్నివిధాలా అమ్మా యికి తగిన వరుడై ఉండాలి. లేకపోతే బహ్మదేవుడు అమ్మాయి పెళ్ళి విషయమై ఇంత శ్రద్ధ తీసుకోడు,” అన్నాడు.\n\"మహారాజా, ఈ పేరు చాలా రహస్యంగా ఉంచండి. లేకపోతే ఎవడో ఒకడు ఇదే పేరు చెప్పుకుని అమ్మాయిగారిని పెళ్ళా డెయ్యగలడు,” అని మంత్రి హెచ్చరించాడు.\nతరవాత ఆయన కొందరు తెలివిగల దూతలను ఏరి, \" మీరు దేశమంతటా తిరిగి విడ్డూరమైన పేర్లు గలవారుంటే ఆ పేర్లూ, వారుండే చోట్లూ రాసుకురండి!” అన్నాడు.\nవారు బయలుదేరి వెళ్లి అనేక విడ్డూర మైన పేర్లు రాసుకువచ్చారు. వారిలో ఒకడు \"కురరవట్ ” అనే పేరు రాసుకువచ్చాడు. అది చూసి మంత్రి నిర్ఘాంతపోయి, \" ఎవడు వీడు ? ఎక్కడ ఉంటాడు?\" అని అడిగాడు.\n\"వాడొక కోయకుర్రవాడు. మన నగ రానికి తూర్పుగా ఉన్న అరణ్యంలో చూశాను,” అన్నాడు దూత.\nసుబుద్ధి వెంటనే రాజుగారివద్దకు వెళ్లి, \"మహారాజా, మీరు చెప్పిన పేరుగలవాడు ఒకచోట ఉన్నట్టు కబురొచ్చింది. నేను వెళ్ళి వాడి సమాచారం తెలుసుకుని వెంట పెట్టుకుని తీసుకువస్తాను,” అన్నాడు. రాజు సరేనన్నాడు.\nమూడురోజులకల్లా మంత్రి తిరిగి వచ్చాడు. ఆయన వెంట ఒక బక్కచిక్కన కుర్రవాడున్నాడు. వాడి శరీరం కారు నలుపు. తలమీది జుట్టు అట్టలు కట్టుకు పోయి ఉన్నది. వాడి వంటిమీద సరిగా బట్టలుకూడా లేవు.\nరాజుగారా కుర్రవాణ్ణి గమనించనుకూడా లేదు. \" ఏం మంత్రీ ? వరుణ్ణి తెచ్చా నంటివిగా ? ఒక్కడివే వచ్చావేం? వాడు రానన్నాడా? లేక మనం అనుకున్న పేరు గలవాడు కాడా ? బెల్లంకొట్టిన రాయిలాగా మాట్లాడవేం?” అన్నాడు రాజుగారు.\nసుబుద్ధి హీనస్వరంతో, \"ఏం చెప్పేది, మహారాజా ? నా నోటివెంట మాటలుకూడా. రావటం లేదు. మనం అనుకున్న కుర్ర వాడు వీడే!” అంటూ తనవెంట వచ్చిన కోయకుర్రాణ్ణి చూపాడు.\nరాజుగారి ముఖం ఒక్కసారి తెల్లబడి, అంతలోనే ఎర్రగా అయిపోయింది. ఆయన కోపంతో, \"వీడా ? వీడా ? వీణ్ణి నాదాకా కూడా తెచ్చావెందుకు? వెంటనే తీసుకు పోయి హతమార్చెయ్యి. బ్రహ్మదేవుడూ, ముళ్ళూ ఏమవుతాయో చూద్దాం! వెంటనే తీసుకుపో !” అని అరిచాడు.\nఅయితే సుబుద్ధికి ఒక్కటే బాధకలిగిం చింది. అదేమిటంటే, ఈ కుర్రవాడి ప్రాణం అకారణంగా తీయటం. నిజానికి వాడు ఏ పాపమూ ఎరగడు. తనను చంపమని రాజు గారు ఆజ్ఞ ఇచ్చిన సంగతికూడా వాడికి తెలి యదు. వాడికి అరణ్యం తప్ప మరేమీ తెలిసి నట్టులేదు. అరణ్యం వదిలినది మొదలు తిరిగి అరణ్యానికి తిరిగి వచ్చినదాకా వాడి కంతా అయోమయంగానే ఉన్నది.\nవారిద్దరూ అరణ్యంలో ప్రవేశించగానే వాడికి మళ్ళీ జవం వచ్చింది. వాడు కని పించిన పళ్ళచెట్టల్లా ఎక్కి, మంచిమంచి అడవిపళ్ళు కోసి తాను తింటూ సుబుద్ధికి కూడా ఇచ్చాడు. అది చూసి సుబుద్ధికి వాడి మీద మరింత దయ కలిగింది.\n\" నేను నా చేత్తో వీడిగొంతు కొయ్యలేను. అటు రాజుగారి మాటకూడా దాటటానికి వీలులేనిది. అందుచేత వీడు చచ్చిపోవ టానికి ఇంకేదైనా ఉపాయం ఆలోచించాలి!\" అనుకున్నాడు సుబుద్ధి.\nఆ ఉపాయంకూడా ఆయనకు త్వరలోనే తట్టింది. ఆయన తల ఎత్తి చూసేసరికి అంతదూరాన వాసుకికొండ కనిపించింది. ఆ కొండమీద ఒక పెద్ద సరస్సున్నది. దాన్ని వాసుకి సరస్సు అంటారు. ఆ సరస్సు దగ్గిరికి వెళ్లి ప్రాణాలతో తిరిగివచ్చినవారు లేరు. ఆ సరస్సులో కాలు పెట్టిన వారిని వాసుకి అనే ఒకగొప్ప సర్పరాజు ఈడ్చుకు పోతాడని ప్రతీతి.\nసుబుద్ధి కోయకుర్రవాడితో, \"ఒరే, నీ వల్ల నాకొక చిన్నపని కావాలి. ఆ కనిపించే కొండకు వెళ్లి, దానిమీద ఉండే సరస్సు నుంచి నువు మోయగలిగినంత ఇసుకా, గులకరాళ్లూ తీసుకుని నాదగ్గిరికి రా. నీకు మంచి బహుమానం యిస్తాను,” అన్నాడు.\n\"అందాకా నువ్విక్కడే ఉంటావా, దొరా?” అన్నాడు కుర్రవాడు.\n\"మనం వెళ్ళామే ఆ నగరానికి రా! ఇదుగో నా ఉంగరం. దీన్ని వేలికి పెట్టుకో. ఆ నగరానికి వచ్చి ఈ ఉంగరం చూపిస్తే ఎవరు పడితే వారు నిన్ను నా దగ్గిరికి చేర్చు తారు. ఇంద, ఈ కాసు నీ దగ్గిర ఖర్చుకు గాను ఉంచు,” అంటూ సుబుద్ధి తన చిటి కెన వేలి ఉంగరం తీసి వాడి మధ్యవేలికి పెట్టి, వాడి చేతికొక బంగారు కాసిచ్చాడు.\nఅవి రెండూ తీసుకుని కోయకుర్రవాడు పుత్సాహంతో వాసుకి పర్వతంకేసి బయలు దేరాడు. అక్కడికి చేరటానికి వాడికి మూడురోజులు పట్టింది. అయితే దారి పొడుగునా అరణ్యమే. అరణ్యంలో బత కటం వాడికి వుగ్గుపాలతో నేర్చిన విద్య. అందుచేత వాడు మూడురోజులూ సునా యాసంగా ప్రయాణం చేసి వాసుకిపర్వతం చేరి, సరస్సుండే చోటికి ఎక్కాడు.\nమూడురోజుల ప్రయాణంకన్న వాడికా పర్వతం ఎక్కటం శ్రమ అనిపించింది. ఎందుకంటే ఎండ చాలా తీవ్రంగా వుంది. చివరకు వాసుకిసరస్సు కనిపించగానే వాడికి ప్రాణం లేచివచ్చినట్టయింది. వాడు వెనకాముందు చూడకుండా అమాంతం నీటిలోకి దూకి చాలాసేపు ఆనందంగా ఈదు లాడాడు. అదృష్టవశాత్తూ వాసుకి అనే సర్పరాజు గాని, మరొక పాముగాని వచ్చి వాణ్ణి మింగలేదు.\nసరస్సులో ఈదినంతసేపు ఈది వాడు నీటి అడుగునుంచి బోలెడంత ఇసుకా, రాళ్ళూ ఒడ్డుకు చేరవేసి దాన్ని తన చొక్కాలోనే మూటగట్టుకున్నాడు. వాడికి రెండువిషయాలు ఆశ్చర్యం క లి గించాయి. ఎప్పుడూ నల్లగా వుండే తన చేతులు పచ్చగా అయిపోయాయి. తీరా చూస్తే తన వళ్ళంతా పచ్చగా మారిపోయి ఉన్నది. ఇంకొకటేమంటే, ఈ సరస్సులో ఉండే ఇసుకా, రాళ్లూ చాలా అద్భుతంగా ఉన్నాయి. \" అందుకే ఆ దొరగారు వీటిని తెమ్మన్నాడు!” అనుకున్నాడు వాడు.\nఇక తాను ఆ పెద్దమనిషి వద్దకు తిరిగి పోవాలి. అందుకని వాడు సరస్సు ఒడ్డున ఉన్న గుట్టలమీదికి వచ్చి కొండ అవతలి వేపు చూశాడు. కొండ కిందనే ఒక నగరం కనబడింది. వాడు చూసినదే ఒక్కనగరం కావటంచేత ఈ నగరం ఆ నగరమే అను కుని గబగబా కొండ దిగి సాయంకాలాని కల్లా నగరం ప్రవేశించాడు.\nతన వేలిన ఉన్న ఉంగరం ఎంత మందికి చూపినా ఒక్కరుకూడా గుర్తించ లేదు. వాడికి ఆకలి దహించుకుపోతున్నది.\nమంత్రి ఇచ్చిన కాసు పెట్టి తినుబండా రాలు కొనుక్కుతిన్నాడు. తరువాత వాడు ఆ నగరం వదిలిపెట్టి రహదారిన బయలు దేరి ఇంకొక నగరం చేరాడు.\nఅక్కడకూడా వాడిదగ్గిర వున్న వుంగ రాన్ని ఎవరూ గుర్తించలేదు. వాడికి ఆకలిగా వున్నది. చేతిలో ఏమీ డబ్బు లేదు. \" ఈ గులకరాయి ఇస్తే ఎవరన్నా డబ్బిస్తారేమో! గొప్పవాళ్ళు విలవలేని వస్తువులు కోరరు. ఈ గులకరాళ్ళకు ధర వుండవచ్చు. అందుకే ఆ పెద్దమనిషి. వీటిని తెమ్మ న్నాడు. ఒక్క చిన్న రాయి అమ్మితే ఇంతలో ఆయనగారికేం నష్టం వస్తుందిలే!\" అనుకుని, కోయకుర్రవాడు తన మూటలో నుంచి ఒక చిన్న రంగురాయి తీసి ఒక దుకాణానికి వెళ్ళి, దుకాణదారుతో, \" అయ్యా, దీనికేమిస్తారు ?” అని అడిగాడు.\nదుకాణదారు ఆ రాతికేసి చూసి తరవాత యువకుణ్ణి ఎగాదిగా చూశాడు.\n\" ఈ కుర్రవాడు చూడటానికి పేదగా వున్నాడు గాని, అతని వాలకం చూస్తే బతికి చెడిన రాజకుమారుడులాగా తోస్తు న్నది. లేకపోతే ఇంత విలవైన రత్నం ఇతని దగ్గిరికి ఎందుకు వస్తుంది?” అని దుకాణదారు తనలో అనుకుని, యువ కుడితో, “మూడువందల కాసులిస్తాను. ఆ పైన నావల్ల కాదు,” అన్నాడు.\nయువకుడు తన చెవులను తానే నమ్మ లేకపోయాడు. \"మూడువందల కాసులా?\" అన్నాడతను ఆశ్చర్యంతో.\nబేరం చెడిపోతుందని దుకాణదారుకు భయంవేసి, \"పోనీ ఇంకొక్క వంద ఇస్తాను. ఈ రాయి అంతకన్న విలవ చెయ్యదు,” అన్నాడు.\nదుకాణదారు వేళాకోళం చేస్తున్నాడని యువకుడికి రూఢి అయింది. \" నాతో వేళాకోళం దేనికిలే! నిజంగా ఏమిస్తావో చెప్పెయ్యి!\" అన్నాడు.\n\"అబ్బో, నీతో చాలా పేచీయేనే. అయిదువందల కాసులు తీసుకో. ఇంక బేరమాడకు !\" అంటూ దుకాణాదారు సంచీ విప్పి అయిదువందల బంగారు కాసులు తూచి యువకుడికి ఇచ్చేశాడు.\nతనదగ్గిర ఉన్న రాళ్ళన్నీ అమ్మితే ఈ లెక్కన వేలకువేల కాసులు వస్తాయని యువకుడు రూఢిచేసుకున్నాడు.\n\"ఆ పెద్దమనిషికోసం వెతుకుతూ ఎన్ని ఊళ్ళు తిరగను? ఇంతా కష్టపడి తిరిగి ఇదంతా ఆయనకు ఇవ్వటం తప్ప నాకేమి ఒరుగుతుంది. కొద్ది రాళ్లు అమ్మితే ఈ నగరంలోనే ఇల్లు కట్టుకుని స్థిరపడి పోవచ్చు!” అనుకున్నాడు యువకుడు.\nఅతను ఆ రోజే బజార్లన్నీ తిరిగి తనకు మంచి దుస్తులు కొనుక్కున్నాడు. క్రమంగా ఒక పెద్ద భవనం కట్టించుకుని, రత్నాల రాజు అనే పేరుతో, ఆనగరంలో సుఖంగా జీవించసాగాడు.\nరత్నాల రాజు అందచందాలను గురించీ, సంపదను గురించీ, ఆనోటా ఆనోటా చెప్పు కోగా ఆ వార్తలు ఉగ్రసేన మహారాజుకు కూడా తెలిశాయి. ఆయన సుబుద్ధితో, \"మంత్రీ, ఇక్కడికి పన్నెండామడ దూరంలో రత్నాలరాజున్నాట్ట. అతనికి వివాహ మయిందో లేదో, అతను అమ్మాయిని చేసుకునేటందుకు పనికివస్తాడో రాడో చూసి వస్తావా ఏమిటి?” అన్నాడు.\nసుబుద్ధి తగిన పరివారంతో బయలుదేరి రత్నాలరాజు దర్శనం చేసుకున్నాడు. ఆ ఇద్దరూ ఒకరినొకరు పోల్చుకోలేదు.\n\"మా రాజుగారికి మహా అద్భుత సౌందర్యవతి అయిన కూతురున్నది. ఆమెకు మీరే తగిన వరుడని నాకు తోస్తున్నది. వివాహం ఏర్పాటు చెయ్యమంటారా?” అని సుబుద్ధి అడిగాడు.\nరత్నాలరాజు సమ్మతించాడు. సుబుద్ధి అతన్ని వెంటపెట్టుకుని తమ దేశానికి తీసుకుపోయి రాజప్రాంగణంలో ఉండే విడి దిలో దింపాడు. రాజుగారూ, రాజబంధు వులూ వచ్చి అతన్ని చూసి, \"మన మాధవికి ఇంతకంటే మంచి భర్త దొరకడు!” అన్నారు.\nరాజుగారికికూడా అలాగే తోచింది. ఆయన తన మంత్రినీ పురోహితుడినీ పిలిచి, \" పెళ్లికొడుకు జాతకం విచారించి పెళ్లి ముహూర్తం ఏర్పాటు చేయండి!” అన్నాడు.\nసుబుద్ధి రత్నాలరాజుండే విడిదికి వెళ్లి అతనితో, \"అయ్యా, మీ జాతకం ఉంటే ఇప్పించండి. మీ తలిదండ్రు లెవరు? మీ వంశం ఏమిటి? ఆ విషయాలు తెలుసుకో వలిసిన అవసరం కలిగింది,” అన్నాడు.\n\" అయ్యా, నేను ఒక కోయవాణ్ణి. నన్ను అందరూ రత్నాల రాజు అంటున్నారు గాని, నా అసలు పేరు కురరవట్,\" అన్నాడు యువకుడు.\nఆ మాట వినగానే మంత్రి కొయ్యబారి పోయాడు. ఆ యువకుడు తన వృత్తాంత మంతా చెప్పి తన వేలిన ఉన్న ఉంగరం ఆనవాలు చూపిన తరవాత సుబుద్ధికి నమ్మకం కుదిరింది.\nఆయన వెంటనే రాజుగారివద్దకు వెళ్లి, \"మహారాజా, కొంప ముణిగింది. ఈ రత్నాలరాజే ఆనాడు నేను మీవద్దకు తెచ్చిన కోయవాడు. ఇప్పుడేం చేద్దాం?” అంటూ అతడి కథ యావత్తూ చెప్పాడు.\nరాజు అంతా విని, \" ఆ ముసలి బ్రహ్మ సామాన్యుడు కాడు. ఆయన వేసిన ముడి విప్పటం నీ తరమా ? నాతరమా? ముహూర్తం పెట్టించి అనుకున్న ప్రకారం పెళ్లి జరిపించుదాం!” అన్నాడు.\nఆ ప్రకారమే రత్నాలరాజుకు మాధవిని ఇచ్చి పెళ్లి చేశారు. ఈ పెళ్ళి చూసి హర్షిం చనివారు లేరు. \"మొత్తంమీద రాజుగారు గట్టివాడు. తన కూతురికి తగిన వరుణ్ణ మూడులోకాలూ వెతికి మరీ తెచ్చాడు!” అన్నారందరూ.",
            "book_page_end": 66
        },
        {
            "title": "సంపాదకీయం",
            "book_page_start": 19,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "సంపాదకీయం",
            "moral": "అధికార బలప్రయోగంతో ప్రజలను మార్చలేరు; చైతన్యం వల్లనే మార్పు సాధ్యం.",
            "keywords": [
                "ప్రజాజీవితం",
                "అధికారం",
                "దౌర్జన్యం",
                "చైతన్యం",
                "రాజప్రతినిధులు"
            ],
            "characters": [
                "చందమామ బృందం"
            ],
            "locations": [
                "N/A"
            ],
            "content": "సంచాలకుడు : 'చక్రపాణి’\nప్రజాజీవితంలో ఎప్పుడూ ఏవో లోపాలు ఉంటూనే ఉంటాయి. కాని వాటిని కేవలం అధికారంతోనూ, దౌర్జన్యం తోనూ మార్చటం సాధ్యంకాదు. ప్రజ లలో కలిగే చైతన్యం వల్లనే అవి చక్క బడాలి. అధికార బలప్రయోగంతో ప్రజలను శాసింతామనే వాళ్లు కష్టాల పాలవుతారు. కేవలం మంచి పాలకులు అనిపించుకుందామనుకునే వారు ప్రజ లను ఏమీ మార్చలేకపోతారు. ఈ సత్యాన్ని, \" రాజప్రతినిధులు” అన్న కథ స్పష్టం చేస్తున్నది.\nసంపుటి 22 ఏప్రిల్ 1958 సంచిక 4",
            "book_page_end": 19
        }
    ],
    "statistics": {
        "total_stories": 11,
        "author_counts": {
            "విద్వాన్ విశ్వం": 1,
            "చిదానంద": 1,
            "చందమామ బృందం": 2,
            "ఎస్. ధర్మారావు": 1,
            "బి. ప్రసాదరావు": 1,
            "టి. అహల్యాదేవి": 1,
            "టి. శంభుదాసు": 1,
            "గ్రీకు పురాణగాథ": 1,
            "ఆర్. హనుమంతరావు": 1,
            "చక్రపాణి": 1
        },
        "genre_counts": {
            "నీతి కథ (గేయకథ)": 1,
            "నీతి కథ": 1,
            "ఫాంటసీ/సాహసం": 1,
            "సాహసం": 1,
            "ఫాంటసీ/మ్యాజిక్": 1,
            "వేతాళ కథ": 1,
            "హాస్యం/జానపద కథ": 1,
            "జంతు కథ/నీతి కథ": 1,
            "పురాణ కథ/సాహసం": 1,
            "జానపద కథ/విధి": 1,
            "సంపాదకీయం": 1
        }
    }
}