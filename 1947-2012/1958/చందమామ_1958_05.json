{
    "book_id": "చందమామ_1958_05",
    "stories": [
        {
            "title": "ఆహ్వానము (తప్పిపోయిన మోక్షం పరిచయం)",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "జీవితంలో నిజమైన పరివర్తన కలిగినప్పుడే మనిషి పరిణామం చెందగలడు. మంచిపనులు చెయ్యడానికి వెంటనే ప్రయత్నించాలి.",
            "keywords": [
                "పరివర్తన",
                "మోక్షం",
                "యాభై సంవత్సరాలు",
                "రత్నపాలుడు"
            ],
            "characters": [
                "రత్నపాలుడు"
            ],
            "locations": [
                "చందమామ"
            ],
            "content": "తాను తప్పు దోవను పోతున్నానని\nతెలుసుకుని తన జీవితాన్ని మంచి\nమార్గానికి తిప్ప దలుచుకున్నవాడు\nవెంటనే అలా మారనిపక్షంలో తరవాత\nఎన్నటికో మారుతాడనేది కల్ల. \"తప్పి\n,పోయిన మోక్షం\" [బేతాళ కథ] లో\nరత్నపాలుడనే రాజు యాభై సంవత్సర\nరాల వ్యవధి ఉంచుకునికూడా తన\nమనసును భగవంతుడికేసి తిప్పలేక\nపోతాడు. జీవితంలో నిజమైన పరివర్తన\nకలిగినప్పుడే మనిషి పరిణామం చెంద\nగలడని ఈ కథ రుజువుచేస్తోంది.",
            "book_page_end": 15
        },
        {
            "title": "అట్టమీదిబొమ",
            "book_page_start": 16,
            "pdf_page_start": 16,
            "pdf_page_end": 16,
            "author": "చందమామ బృందం",
            "genre": "పురాణగాథ",
            "moral": "చందమామ బృందం",
            "keywords": [
                "మహాభారతం",
                "యుద్ధ ప్రయత్నాలు",
                "రాయబారం",
                "పాండవులు",
                "కౌరవులు"
            ],
            "characters": [
                "అభిమన్యుడు",
                "ఉత్తర",
                "విరాటరాజు",
                "ద్రుపదుడు",
                "వాసుదేవుడు",
                "పాండవులు",
                "కృష్ణుడు",
                "బలరాముడు",
                "సాత్యకి",
                "దుర్యోధనుడు",
                "ధృతరాష్ట్రుడు",
                "శకుని",
                "భీష్ముడు",
                "ద్రోణుడు"
            ],
            "locations": [
                "విరాటరాజు సభాభవనం"
            ],
            "content": "అభిమన్యుడికీ ఉత్తరకూ వివాహం ముగియగానే పెళ్ళికి వచ్చిన పెద్దలూ,\nపిన్నలూ విరాటరాజు సభాభవనంలో సమావేశమయారు. విరాటుడూ, ద్రుప\nదుడూ, వాసుదేవుడూ మొదలుగాగల పెద్దలు మధ్య కూర్చున్నారు. ఒక పక్కగా\nపాండవులూ, కృష్ణుడూ, బలరాముడూ, సాత్యకి మొదలైనవారు కూచున్నారు.\nకొంతసేపు ఇష్టాగోష్ఠి నడిచాక కృష్ణుడు లేచి, \"పాండవులు కపట\nజూదంలో తమ రాజ్యాన్ని పోగొట్టుకుని పన్నెండేళ్ళు అరణ్యవాసమూ, ఒక ఏడు\nఅజ్ఞాతవాసమూ అనుభవించారు. ఇప్పుడు వారిరాజ్యం వారికి తిరిగి రావలిసి\nఉన్నది. అటు కౌరవులకూ, ఇటు పాండవులకూ నష్టం జరగకుండా ధర్మ\nసమ్మతంగా పని జరిగే ఉపాయం ఆలోచించండి. దుర్యోధనుడు పాండవులకు\nరాజ్యంలో సగభాగం ఇవ్వకపోతే యుద్ధం జరుగుతుంది, అందులో కౌరవులు\nఅకారణంగా చనిపోతారు,” అన్నాడు.\nవెంటనే బలరాముడు లేచి, \" అవును, యుద్ధం జరగకుండా పాండవులకు\nరాజ్యం రావాలంటే మనం దుర్యోధనుడి వద్దకు ఒక దూతను పంపాలి. ఆ\nదూత ధృతరాష్ట్ర శకుని దుర్యోధనాదులతో అతి వినయంగా మాట్లాడి, వారి\nఅనుగ్రహం సంపాదించి పాండవులకు వారి రాజ్యాన్ని రాబట్టాలి,” అన్నాడు.\nఈ మాటలు విని సాత్యకి మండిపడి, \" పాండవుల దూత వెళ్ళి కౌర\nవులకు సాష్టాంగపడవలసిన అవసరంలేదు. ధర్మరాజుకు కౌరవులు అర్థరాజ్యం\nఇవ్వనిపక్షంలో మేమంతా కలిసి యుద్ధంలో వారిని సర్వనాశనం చెయ్యగలం!\"\nఅన్నాడు. వృద్ధుడైన ద్రుపదుడు సాత్యకినే బలపరిచాడు. \"నా పురోహితుడు\nధృతరాష్ట్ర భీష్మ ద్రోణులను బాగాఎరిగినవాడు. అతనిని దూతగా పంపుదాము.\nఅంతేకాదు, ధర్మరాజు ముందుగానే నానాదేశాలకు మనుషులను పంపి, యుద్ధం\nజరిగే పక్షంలో తన పక్షాన పోరాడమని విజ్ఞప్తి చేయటం మంచిది,” అని సలహా\nఇచ్చాడు. కృష్ణుడు ఈ సలహాను బలపరిచాడు.\nతరవాత కృష్ణుడు మొదలైన వారు తమ ఇళ్ళకు బయలుదేరి పోయారు.\nసభలో పాల్గొన్న రాజులందరూ యుద్ధప్రయత్నాలు సాగించారు. ద్రుపదుడు\nతన పురోహితుడికి చెప్పవలసిన విషయాలన్నీ చెప్పి ధృతరాష్ట్రుడి వద్దకు\nరాయబారం పంపాడు.",
            "book_page_end": 16
        },
        {
            "title": "మిత్రసంప్రాప్తి",
            "book_page_start": 3,
            "pdf_page_start": 17,
            "pdf_page_end": 19,
            "author": "విద్వాన్ విశ్వం",
            "genre": "నీతి కథ",
            "moral": "నిజమైన స్నేహితులు ఆస్తిపాస్తుల కంటే గొప్పవారు. స్నేహబంధం జీవిత కష్టాల నుండి రక్షిస్తుంది. (నేస్తులే మనకున్న ఆస్తి పాస్తులును. మనసిచ్చి మిత్రుల - తను గూర్చుకొన్న జనుడెప్పు డవమాన-మును చెందబోడు.)",
            "keywords": [
                "స్నేహం",
                "సహకారం",
                "జంతువుల కథ",
                "బోయవాడు",
                "ఉపాయం"
            ],
            "characters": [
                "జింక (హరిణము)",
                "కాకి (వాయసము)",
                "తాబేలు (కూర్మము)",
                "ఎలుక (మూషికము)",
                "బోయవాడు"
            ],
            "locations": [
                "సరస్సు తీరం",
                "అడవి"
            ],
            "content": "తెలతెల్లవార సో-మిలకుడు లేచి\nతిలకింపగా నొక్క - దృశ్యమ్ము తోచె\nగుప్తధనుండేమొ - గొణుగుచు నుండె\nతప్తచిత్తమున ను-త్తలపడుచుండె.\nరేయెల్ల నతిసార - మాయన వేచె\nనే యని భోజన - మ్మాయన విడిచె.\nఒకపూట అన్నమ్ము - నొసగెను గనుక\nఒకపూట తన తిండి - సకలమ్ము విడిచె.\nఇది చూచి మరునాడు - గదిసెను సాలె\nకుదురుగా భుక్తార్డ్లు - సదనమ్ము జూచి.\nఅతనెంతొ సంతోష - మంది ఆదరము\nజతచేసి ఆతిథ్య-సత్కృతుల్ సేసె.\nస్నానమ్ము సేసి రు-చ్యముల భుజించి\nమానిత శయ్యపై - మ్రాగన్ను వేసె.\n*\n*\n*\nకలలోన మామూలు - పలుకులు వినియె\nచలియింపకయె వాని - సారమ్ము గనియె\nకర్మ :\nఓ కర్త పాప మీ-యోగ్యుడు గేస్తు\nశాకపాకములకై - చాల వెచ్చించె\nమరునాడు వెచ్చమ్ము మఱి - కూర్చవలయు\nసరిజేయు భారమ్ము - సర్వము నీదె.\n*\n*\n*\nతెలతెల్లవారె సో-మిలకుడు లేచి\nతిలకించె; నెవ్వరో - గలగలమంచు\nరూకల గొనివచ్చి - రొక్కమ్ము నిచ్చి\nఏకార్యమోగాని - ఏగిరవ్వారు.\nఅపుడు వా డనుకొనె - అవసరమ్ములకు\nజప మొనరింపక - చాలిన ధనము\nచేకుఱ చాలదా ? - చెంబెడు కూడ\nలేకుండ లో దాచ - నేమిటి వచ్చు\nదాచినదేమి లే-దా మఱి యితను\n-\n'ఏ చింతలేక వ్య-యించు సాధించు.\nపాపమా గుప్తధ-నాపశదుండు\nసాపడలే డెంత - దాపున్న నేమి?\nఅనుకొని ఆ సాలె - అరిగెను పురికి\n-\nతిను దానితోనె - సంతృప్తితో నుండె\n*\n*\n*\nఅని మంథరకము తా - వినిచి ఆ కథను\nమనసున చింతింప - కనె నెల్కతోడ.\nఆ మాట నిజమని - ఆ కాకి యనియె\n-\nఆ మాట నీమాట - నటు వారు దినము\n-\nసంతసమ్మున జేరి - సరసు దాపునను\nఎంతో హాయిగనుండి - రెన్ని దినాలొ.\nఒకనాడు బోయ త - న్నొడిసి పట్టంగ\nవికలమై ఒక జింక - వేవచ్చె నటకు.\nఅది చూచి దాని భయమ్మును గాంచి\nగదిసి వారలు వాని - కథ యెల్ల దెలిసి,\nతమ మిత్రుగా నెంచి - ధైర్యమ్ము చెప్పె\nవిమల మనస్కమా - విబుధ వర్గమ్ము.\nకాకి వేవేగ ణె-క్కలు విచ్చివెళ్ళి\nఆకాశమున చూచి - ఆ బోయలెల్ల\n-పోయినారని చెప్పె - పోయె పీడనుచు\nఆయాస ముడిగి వా-రందఱు చనిరి.\nపగటివేళ నొకపు - పరిపాటి గనుక\nనగపాళి ప్రాంత వా - రొగి చేరినారు\nజింక రాలేదని - చింతిల్లినారు\nశంకించి కాకి ఆ-చాయల చూచె\nవలలోన చిక్కిచిం-తిలు జింక మిత్రు\nతిలకించి కన్నీరు - తొలకించి అనియె.\n\" అవసాన కాల మి-య్యది సెలవన్న\nఅవతలి మిత్రుల - నడిగితి నన్న.”\nఅది విని వాయస - మ్మగలకు మంచు\nకదిలి మూషికము జె-క్కల మోసి తెచ్చె.\nఇంత యెఱింగి నీ - వెటు వలబడితి\nవింత యటన్న అ-మృగ మిట్టులనియె\n\" కర్మానుసారమ్ము - కల మతి గూడ\nమర్మ మెఱుంగక - మాయమౌ సుమ్ము”\nఇంతలో వాయస - మ్మిట్లని పలికె\nమంత నాలాడుచు - మన ముండరాదు.\nకట్లు విప్పిన జింక - గంతుచు వోవు\nచెట్లపై కెగిరి నే - చెచ్చెఱ వోదు\nఎలుకయు కలుగులో - బిలబిల దూరు\nకలత తాబేలుకే-కద బోయ రాగ.\nఅనుచుండగనె బోయ - అట చనుదెంచె\nతన త్రాళ్ళు ఎలుక త్రెం-చిన జింక పోయె-\nకాకి మూషికము చక్కగ తప్పుకొనిరి.\nఏకాకి యైపోయె - నింక కూర్మమ్ము.\nతాబేలు బోయ చే-తం బడిపోయె.\nఆ బోయ దాని చే-యందుక అరిగె.\nఅత్తఱి మిత్రుని - అగచాట్లు దలచి\nచిత్తమ్ము కలగి ఆ-స్నేహితుల్ చేరి\nయోచించి చేసిరి - ఒక యుపాయమ్ము.\nఆ చిటి జింక గ-తాసువు వోలె\nదారిలో బడిపోయె - తను కాకి,వాని\nఊరక పొడుచుచు-నుండె, నాబోయ\nఇది చూచి బోయ వా - డిది చచ్చెననుచు\nమదిపొంగి తాబేలు - మఱి పడవేసి\nజింకకై పరువెత్తె; - చెంగున నెగిరె\nజింక, కాకియు పోయె; - చిట్టెలు కేమొ\nపటపట తాబేలు - పట్టుక యున్న\nచిటిగడ్డి పోచల - ఛిన్నమ్ము చేసె\nకూర్మమ్ము బిరబిర - గుంటలో దుమికె.\nకర్మమ్మిది యటంచు - కలగె నా బోయ\nఆ బోయ చింతించి - ఆకలితోడ\nదేబెయై యింటికి - తిరిగి చనంగ\nమెల్లగా మిత్రులు - మిగుల సంతసము\nనుల్లాసమును మీఱ - నొకచోట చేరి\nతమ సర స్తీరమ్ము - దఱిసిరి వేగ\nకమనీయ భూముల - కలతల వీడి\nమునుపున్న యట్లె స-మ్మోదమ్ముతోడ\nతనిసి కాలక్షేప-మును సేయ గనిరి.\nఅందుకే నరులు స్నేహము సేయవలయు\nఅందుకే మంచి మి-త్రాళి కావలయు.\nనేస్తమెప్పుడు జీవ-నియతికి మేలు\nనేస్తులే మనకున్న ఆస్తి పాస్తులును.\nమనసిచ్చి మిత్రుల - తను గూర్చుకొన్న\nజనుడెప్పు డవమాన-మును చెందబోడు.\n* మిత్రసంప్రాప్తి సమాప్తం. *",
            "book_page_end": 5
        },
        {
            "title": "గడుసు పెళ్లాం",
            "book_page_start": 6,
            "pdf_page_start": 20,
            "pdf_page_end": 22,
            "author": "ఎస్. గోపాలరావు",
            "genre": "హాస్యం",
            "moral": "భార్యాభర్తలు తమ తమ పనులను పంచుకుని, ఒకరినొకరు గౌరవించుకోవాలి. పని విభజన లేకుంటే ఘర్షణలు తప్పవు.",
            "keywords": [
                "భార్యాభర్తలు",
                "పని విభజన",
                "గడుసుతనం",
                "గుణపాఠం",
                "జాబితా"
            ],
            "characters": [
                "సంసారి (భర్త)",
                "గడుసు పెళ్లాం (భార్య)"
            ],
            "locations": [
                "గ్రామం"
            ],
            "content": "ఒక ఊళ్ళో ఒక సంసారి ఉండేవాడు.\nఅతను పెళ్లి చేసుకున్న మనిషి చాలా గడు\nసుది. మొగుడు మెత్తనివాడు కావటంతో\nఆమె మరింత కొరకరాని కొయ్య అయింది.\nభార్య కాపరానికి వచ్చిన కొత్తలో భర్త\nఅచ్చగా మగపనులే చేసేవాడు. కాని రాను\nరాను ఆడపనులుకూడా ఒక్కొక్కటే అతని\nపైన పడసాగాయి. అతని భార్య పొలం\nపనిలో ఆవగింజంత అయినా సహాయపడక\nపోగా ఇంటిపనులుకూడా అతనికే అంట\nగట్టింది. ఆవులనూ అతనే చూడాలి. మేక\nలనూ అతనే చూడాలి. చివరకు నీరు\nతేవటమూ, కసువు ఊడ్చటమూ, బట్టలు\nఉతకటమూ, పొయి రాజెయ్యటమూకూడా\nఅతనిపైనే పడ్డాయి.\n.\nఇంత కష్టపడి అడ్డమైనచాకిరీ చేస్తున్నా\nఅతని భార్య అతన్ని రోజల్లా దుమ్మెత్తి\nపోస్తూనే ఉండేది; అతను చేసిన పనికీ,\nచేయని పనికి తప్పు పట్టేది. భార్య పెట్టే\nశాపనార్ధాలు వినటానికిగాను కాస్సేపు నిల\nబడటానికైనా అతనికి తీరిక . ఉండేది కాదు.\nఅందుచేత, అతను పనులమీద అటూ\nఇటూ తిరుగుతూంటే భార్య ఒకచోట నిల\nబడి, అతనికి వినపడేలాగ గొంతెత్తి, \" నీకు\nఒక్కపనీ చేతగాదు! ఏది ముందు చెయ్యాలో\nఏది వెనక చెయ్యాలో తెలీదు! ఇంత చేత\nగాని మొగుడితో నేనెట్లా కాపరం చేసే\nదంట!” అని చుట్టుపక్కల మైలుదూరం\nవినపడేటట్టు కేకలు పెట్టేది.\nభార్య ఇంత చేస్తున్నా ఆ మానవుడు\nనోరెత్తక అన్నీ పడేవాడు. అతనికి అటు\nవంటి భార్యతో ఘర్షణపడటం ఎంతమాత్రం\nఇష్టంలేదు. అందరూ తనని చూసి నవ్వు\nకుంటున్నారని అతనికి తెలుసు. అతను\nతన మిత్రులతో, \" ఎందుకు నవ్వుతారు ?\nనవ్విన నాపచేనే పండుతుంది!” అనేవాడు.\nఒక రోజు భార్య భర్తతో, \" పాలు కాస్తా\nవిరిగాయి! నువ్వే పని సరిగ్గా చేశావు\nగనక ?” అన్నది నిష్ఠురంగా.\nభర్త ఆశ్చర్యంతో, \"పాలు విరగటం\nకూడా నా తప్పే?” అన్నాడు.\n\" పాలదుత్తను నువు పీచుపెట్టి తోమి\nఉంటే పాలెందుకు విరుగుతాయీ?”\nఅన్నది భార్య.\n\" ఇదుగో, చూడూ! పాలదుత్త దగ్గి\nర్నుంచీ నేనేతోమాలని నాకు తెలీదు. ఇప్పుడే\nనువు చెబుతున్నావు,\" అన్నాడు భర్త,\n\"ఎన్ని పనులని నేనే చూసుకునేది. మగ\nదిక్కంటూ ఉన్నందుకు నాకు నీ సహాయం\nఉండక్కర్లేదా ఏమిటి ?” అన్నది భార్య.\n\" అదంతా నాకు తెలియదు. నేను\nచెయ్యవలసిన పనులు ఏమేమిటో ఒక\nజాబితా రాసి ఇయ్యి! అవి చెయ్యకపోతే\nతప్పు పట్టు! ఇది నోటిమాటలతో తేలే వ్యవ\nహారం కాదు,” అన్నాడు భర్త.\nఅతను కాగితంమీద రాసుకుంటూంటే\nభార్య అతను చేయవలసిన పనులన్నీ\nచెప్పింది. అది కొండవీటి చాంతాడంత\nజాబితా అయింది.\nకొద్దిరోజులు గడిచాయి. సంక్రాంతి\nవచ్చింది. రేపు పండగ అనగా భార్య తమ\nఇంటి సమీపాన ఉన్న నీళ్ళగుంట దగ్గిర\nచాకిరేవు పెట్టింది. భర్త బట్టలు ఉతికి,\nపిండి, అందిస్తూంటే భార్య వాటిని ఆర\nవేస్తున్నది. ఈ పని చేస్తున్నంత సేపూ ఆమె\nభర్తను తిడుతూనే ఉన్నది : \" రేపే పండగ!\nమామూలు పనులే కాలేదు. ఇక పండగ\nపనులు ఏమవుతాయో! జాబితా రాసు\nకున్నావు, ఏం ప్రయోజనం? చాలామంది\nవాజలున్నారు గాని, నీ అంత పనికిమాలిన\nవాజను నేనెక్కడా చూడలేదు. మా అమ్మ\nఏనాడో చెప్పింది—”\nఆమె మాట పూర్తి చెయ్యకమునుపే\nప్రమాదం జరిగిపోయింది. ఆమె భర్త\nపిండిన బట్టను అందుకోవటానికి గుంట\nఒడ్డున ఉన్న జారుడురాయిమీద కాలు\nపెట్టింది. మొగుణ్ణి తిట్టే ఉద్రేకంలో ఆమె\nఆ రాయిని సరిగా చూడలేదు. దానిమీద\nకాలుపెట్టిన మరుక్షణమే కాలు జారి దభి\nమని నీళ్ళగుంటలో పడిపోయింది.\n\"ముణిగిపోతున్నాను! చచ్చిపోతు\nన్నాను! వేగిరం పైకి లాగు!” అన్నది భార్య.\n“ముణిగిపోవులే. గుంట ఆటే లోతులేదు.\nనీ మెడ వరకే నీరున్నది!” అన్నాడు భర్త.\n\" చలికి ఒళ్ళంతా బిగుసుకుపోతున్నది!\nవేగిరం నన్ను పైకి తియ్యి!\"\" అన్నది\nభార్య చలికి వణుకుతూ.\n\"అదెట్లా? జాబితాలో నేను చెయ్య\nవలసిన పనులు చాలా ఉన్నాయి. ఇది\nజాబితాలో లేని పని!\" అన్నాడు భర్త.\n\"నన్ను ముందు పైకి తీస్తావా, తియ్యవా?\nఅమ్మయ్యో, జలగలు!” అని భార్య చావు\nకేక పెట్టింది.\n\"మనం చేసుకున్న ఏర్పాటు అప్పుడే\nమరిచినట్టున్నావు. కావలిస్తే ఇంటికి పోయి\nజాబితా తెచ్చి వినిపిస్తానుండు!\" అంటూ\nభర్త జాబితా తెచ్చి చదవసాగాడు.\nభార్య చలితోనూ, జలగల భయంతోను\nవణికిపోతూ హీనస్వరంతో, \"చచ్చిపో\nతున్నాను, ఆ జాబితా చించిపారేసి నన్ను\nదబ్బున బయటికి తీద్దూ, నీకు పుణ్య\nఉంటుందీ!” అన్నది.\n\"ఆ మాట అన్నావు, బాగుంది! ఈ\nజాబితాతో ఇక మనకు పనిలేదు. ఇకనుంచీ\nనువు ఆడపనులు చెయ్యి, నేను మగపనులు\nచేస్తాను! అందుకు సమ్మతమేనా?”\nఅన్నాడు భర్త.\nభార్య సరేనన్నది. భర్త ఆమెను గుంటలో\nనుంచి బయటికి లాగి ఇంట్లోకి తీసుకుపోయి\nచలిమంట వేశాడు. ఆ తరవాత భార్య\nఅతన్ని ఎన్నడూ పల్లెత్తుమాట అనలేదు,\nతన పనులు అతనికి చెప్పలేదుకూడా.",
            "book_page_end": 8
        },
        {
            "title": "ముగ్గురు మాంత్రికులు",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ, సాహసం",
            "moral": "చందమామ బృందం",
            "keywords": [
                "మాంత్రికులు",
                "పింగళుడు",
                "పద్మపాదుడు",
                "భల్లూకకేతుడు",
                "మంత్రశక్తి",
                "అవంతీనగరం"
            ],
            "characters": [
                "పద్మపాదుడు",
                "పింగళుడు",
                "హసన్ గోరీ",
                "భల్లూకకేతుడు",
                "జీవడత్తుడు",
                "లక్షడత్తుడు",
                "రాజు (అవంతీనగరం)",
                "దొంగలు"
            ],
            "locations": [
                "ఎడారి ప్రాంతం",
                "అవంతీనగరం",
                "భల్లూకపర్వతాలు",
                "రాజభవనం"
            ],
            "content": "[పద్మపాదుడు పింగళుడికి ఎడారిదొంగలు బిడారు వర్తకులను బంధించిన గుహ చూపిం\nచాడు. హసస్ గోరీ సైనికులతో వెళ్లి, వర్తకులను విడిపించాడు. తరవాత, పింగళుడు కోరగా\nపద్మపాదుడు తన మంత్రశక్తివల్ల, తోడేళ్లనూ, పెద్దపులులనూ సృష్టించి, వాటితో ఎడారి\nదొంగలను చుట్టుముట్టించి, తాను వున్నచోటుకు వాళ్ళను రప్పించాడు. తరవాత — ]\nప్రాణభీతితో గగ్గోలుపెడుతూ తాము వున్న\nచోటుకు వచ్చిన ఎడారిదొంగలను చూసి,\nహసన్ గోరీ విజయసూచకంగా నవ్వాడు.\nఎన్నో ఏళ్లనుంచి ఎడారిప్రాంతాల్లో ప్రయా\nణించే వర్తకులను దోచుకు బతుకుతున్న\nయీ దొంగలు, యింత తేలికగా తన చేత\nచిక్కుతారని అతడెన్నడూ వూహించలేదు.\nఈ విజయానికి కారణం పద్మపాదుడైనా,\nనవాబు తనను తప్పక బహూకరిస్తాడని\nఅతడు భావించాడు. ఆ కారణంవల్ల హాసన్\nగోరీ పద్మపాదుడితో, \" పద్మపాదా, మీశక్తి\nసాటిలేనిది. ఈ క్రూరకర్ములను పట్టు\nకునేందుకు చాలా సంవత్సరాలనుంచి నేను\nప్రయత్నిస్తున్నాను. ఈనాటికి మీ సహాయం\nవల్ల అది సాధ్యమయింది. ఇక, ఈ ఎడారి\nప్రాంతం వర్తకులకూ, యాత్రికులకూ\nప్రయాణయోగ్యం అవుతుంది. మీ దయకు\nచాలా కృతజ్ఞుణ్ణి!” అన్నాడు.\nపద్మపాదుడు చిరునవ్వు నవ్వుతూ,\n\" హసన్ ! నేను చేయవలసిన సహాయమేదో\nచేశాను. ఇక యీ దొంగలను విచారించి\nశిక్షించవలసిన వాడివి నీవు. నా పెద్దపులు\nలనూ, తోడేళ్లనూ ఉపసంహరించుకుంటు\nన్నాను,” అంటూ చేతులు రెండూ పైకెత్తి,\nఏదో మంత్రం పఠించాడు. మరుక్షణంలోనే\nతోడేళ్ళూ, పెద్దపులులూ మాయమయినై.\nపద్మపాదుడు తన గుప్పెళ్లలోకి వచ్చిన\nరాతిముక్కలను హసన్ గోరికీ, పింగళుడికీ\nచూపి, \"ఇవే తోడేళ్ళూ, పెద్దపులులూ!\"\nఅంటూ వాటిని దూరంగా విసిరివేశాడు.\nహనస్గోరీ ఆజ్ఞాపించగానే, అతడి సైని\nకులు ముందుగా దొంగలనాయకుడైన\nరాబందుకు సంకెళ్లు తగిలించి, తరువాత\nఅతడి అనుచరులందరినీ, ఒకటిగా మోకు\nలతో బంధించారు. ఈలోపల పద్మపాదుడు,\nపింగళుణ్ణి ఎడంగా తీసుకుపోయి, \"పింగళా!\nనీవు తిరిగి వెంటనే అవంతీనగరం వెళ్ళా\nలనుకుంటున్నావా?” అని అడిగాడు.\n\" అవును, పద్మపాదా ! దుర్మార్గులైన\nనా అన్నలు నన్ను ఓడసరంగుకు అమ్మిన\nతరువాత, మా అమ్మనుకూడా నానాహింసలూ\nపెడుతూండివుంటారు. లోగడ వాళ్లు ఇలాగే\nచేశారు. వాళ్లకు కన్నతల్లిమీదకూడా ప్రేమ\nలేదు,” అన్నాడు పింగళుడు.\n\" నీ బాధలన్నిటికీ కారణం నీవు భల్లూక\nకేతుణ్ణి ఆవాహన చేసుకునే మంత్రం మరిచి\nపోవటం. ఇదుగో ఆ మంత్రం మళ్ళీ చెపు\nతున్నాను. ఈసారి అయినా బాగా జ్ఞాపకం\nపెట్టుకోవటం క్షేమం,” అంటూ పద్మపాదుడు\nపింగళుడికి ఆ మంత్రం జ్ఞాపకంచేసి,\nతన చేతి చిటికెనవేలికి వున్న వుంగరాన్ని\nతీసి పింగళుడికి యిస్తూ, \"ఇదిగో, యీ\nవుంగరాన్ని జాగ్రత్తగా కాపాడుకో. నీకు\nఏనాడైనాసరే, నన్ను చూడాలని వుంటే, నీ\nమనసులో నన్ను తలుచుకుని, వుంగరాన్ని\nతాకితేచాలు, మరుక్షణం నేను నీ దగ్గిరకు\nవచ్చి వాలతాను,” అన్నాడు.\n\"పద్మపాదా! మీ మేలు ఎన్నటికీ మరవ\nరానిది. మీ సహాయంవల్ల తిరిగి నేను\nనా కన్నతల్లిని చూడగలుగుతున్నాను. మీరు\nకూడా నావెంట అవంతినగరం రాగలరా?\nమిమ్మల్ని చూస్తే, మా అమ్మ ఎంతో సంతో\nషించగలదు,\" అన్నాడు పింగళుడు.\nపద్మపాదుడు పింగళుడికేసి వాత్సల్యం\nపుట్టిపడేలాచూస్తూ, \"పింగళా! నీవు చేసిన\nమేలుమాత్రం నేనెలా మరిచిపోగలను ? నీ\nసహాయంవల్లనేగదా నేను మహామాయుణ్ణి\nజయించగలిగింది! కనుక, ఏదో ఒకనాడు\nనేను మీయింటికి అతిథిగా వచ్చి, మీతల్లి\nదర్శనంకూడా చేసుకుంటాను. సరే, ప్రస్తు\nతానికి నేను యీ బిడారువర్తకులను వదిలి,\nఒంటరిగానే తీర్థయాత్రలకు బయలుదేర\nవలసివుంటుంది. ఇక వెళతాను,” అంటూ\nచూస్తూండగానే మాయమయాడు.\nపింగళుడు, హసన్ గోరీ దగ్గిరకు వెళ్ళి,\nతాను తన దేశం బయలుదేరి పోతున్నట్టు\nచెప్పాడు. ఆ మాటలు వింటూనే, హసన్ గోరీ\nఆశ్చర్యపడి, \"పింగళా! యివేమి మాటలు?\nఏదో పక్కన వున్న వూరుకు బయలుదేరి\nపోతున్నంత తేలికగా చెపుతున్నావు! నీ దేశా\nనికీ యీ దేశానికి ఎన్నివేల మైళ్ళదూరమో\nతెలుసా ?” అని అడిగాడు.\nపింగళుడు చిరునవ్వు నవ్వి, \"హసన్!\nనా శ క్తిసామర్థ్యాలు నీకు తెలియవు. నావెంట\nఆ' కనబడే రాయిచాటుకు వచ్చావంటే,\nనీకు ఒక అద్భుతవ్యక్తి దర్శనం కలిగేలా\nచేస్తాను. నీ సైనికులూ, ఆ ఎడారిదొంగలూ\nచూడటం మంచిది కాదు,\" అంటూ అక్క\nడికి దాపులనే వున్న ఒక పెద్ద రాతిచాటుకు\nదారితీశాడు.\nపింగళుడు మనసులో మంత్రం జపించ\nగానే, భల్లూకకేతుడు ప్రత్యక్షమై, అతడి\nముందు మోకరించి, \" ప్రభో, ఏమి సెలవు?\nచాలాకాలంగా యీ సేవకుణ్ణి మరిచి\nపోయారే !” అన్నాడు.\nభల్లూకకేతుడి భయంకరాకారాన్ని\nచూస్తూనే, హసన్ గోరీ పెద్దగా అరిచి అక్కడి\nనుంచి పారిపోబోయేంతలో, పింగళుడు\nఅతడి చేయి పట్టుకుని ఆపుతూ, \" హసన్!\nనీకు వచ్చిన భయం ఏమీలేదు. ఈ భల్లూక\nకేతుడు నా సేవకుడు!\" అన్నాడు.\n\"ఈ రాక్షసుడు నీకు సేవకుడా!”\nఅంటూ హసన్గోరీ మరింత ఆశ్చర్యపడ్డాడు.\n\" ఆవును,\" అంటూ పింగళుడు భల్లూక\nకేతుడి భుజాలమీదికి యెక్కి, \"హసన్,\nయిక నేను నాదేశం పోతున్నాను. ఆకలి\nదప్పులతో అలమటించే నన్ను రక్షించావు.\nసర్వదా కృతజ్ఞుణ్ణి,” అని, భల్లూక కేతుడితో,\n\" భల్లూకా, నన్ను అవంతీనగరంలోని\nనా గృహానికి చేర్చు,” అన్నాడు.\nభల్లూకకేతుడు పెద్దగా హుంకరించి\nఆకాశంలోకి లేచి, సముద్రాలూ, నదులూ,\nకొండలూ దాటి సూర్యోదయానికల్లా పింగ\nళుణ్ణి, అవంతినగర పరిసరాలలోని అతడి\nయింటివగ్గిర దించాడు.\nశిథిలావస్థలో వున్న యింటిని చూస్తూనే\nపింగళుడు నిశ్చేష్టుడయాడు. అతడు\nయింటి తలవాకిటిని సమీపిస్తుండగానే,\nబక్కచిక్కిపోయి, నీరసస్థితిలో వున్న తల్లి\nకనబడింది. ఉబికివస్తున్న దుఃఖాన్ని ఆపు\nకుంటూ పింగళుడు, \" అమ్మా!” అంటూ\nతల్లిని కావిలించుకున్నాడు.\nతల్లి ఒక్క క్షణకాలం నివ్వెరపోయి,\nఅంతలో తన కుమారుణ్ణి గుర్తించి,\n\"నాయనా, పింగళా! జీవించేవున్నావా?\nఎంత అదృష్టవంతురాలిని!” అంటూ ఏడవ\nసాగింది. పింగళుడు తల్లిని ఓదారుస్తూ,\n\" అమ్మా, యిక మనకు వచ్చిన భయం\nలేదు. దుర్మార్గులైన నా అన్నలు యెక్కడ\nవున్నారు?” అని అడిగాడు.\n\" నాయనా, వాళ్లు నీకు చేసిన ద్రోహానికి\nశిక్ష అనుభవిస్తున్నారు. వాళ్లిద్దర్నీ రాజు\nకారాగారంలో బంధించాడు,” అన్నది తల్లి.\n\"అలా అయితే నీవింత దీనస్థితిలో\nవున్నావేం? నేను వదిలిపోయిన ధనం,\nమహత్తు గల సంచీ వున్నవిగదా?” అని\nఅడిగాడు పింగళుడు.\nతల్లి పొంగివస్తున్న దుఃఖాన్ని దిగమిం\nగుతూ, \"నాయనా, వాటికోసమే రాజు\nవాళ్లను కారాగారంలో పడవేశాడు,” అంటూ\nపింగళుడు ఓడసరంగుకు బానిసగా చిక్కిం\nతరవాత జరిగినదంతా వివరంగా చెప్పింది.\nతల్లి చెప్పిందంతా విని పింగళుడు కోపో\nద్రేకంతో వణికిపోయాడు. \"అమ్మా ! యీ\nఅవంతీనగర రాజుకు తగిన ప్రతీకారం\nనేను చేస్తాను,\" అంటూ అతడు భల్లూక\nకేతుణ్ణి ఆవాహనచేశాడు.\n\" ప్రభో, ఏమిసెలవు!\" అంటూ భల్లూక\nకేతుడు ప్రత్యక్షమయాడు. \" భల్లూకా!\nఅవంతీనగర రాజు నా అన్న లిద్దరిని కారా\nగారంలో బంధించాడు. వారిని తక్షణం\nయిక్కడికి తేవాలి. అంతేకాదు. అతడి\nకోశాగారంలో వున్న ధనాన్నికూడా యిక్క\nడకు తీసుకురావాలి. మహత్తు గల సంచీ\nకూడా అతడిదగ్గిరే వున్నది. దాన్ని కూడా\nవెతికి తేవాలి,” అన్నాడు పింగళుడు.\n\"చిత్తం ప్రభో!\" అంటూ భల్లూక\nకేతుడు మాయమై, పాతాళంలోంచి రాజ\nభవనంలోకి ప్రవేశించి, ధనాగారంలో వున్న\nమొత్తం ధనాన్నీ, మహత్తు గల సంచీనీ\nతీసుకుని, కారాగారంలోకి వెళ్ళాడు.\nభల్లూకకేతుణ్ణి చూస్తూనే, పింగళుడి\nఅన్నలు జీవడత్తుడూ, లక్షడత్తుడూ కెవ్వున\nకేకవేసి మూర్ఛపోయారు. భల్లూకకేతుడు\nక్షణంలో వారినిద్దరినీ భుజాలమీద వేసుకుని,\nపింగళుడి దగ్గిరికి వచ్చి, \" ప్రభో! యిదుగో\nమహత్తు గల సంచి ! యీ మూటలో రాజు\nధనాగారంలో వున్న డబ్బంతా వుంది! వీరు\nమీ అన్నలు!” అంటూ అన్నిటినీ పింగళుడి\nముందు వుంచాడు.\nమూర్ఛపోయిన కుమారులను చూడగానే\nతల్లికి వాళ్లమీద ఎంతో వాత్సల్యం కలిగింది.\nఆమె వాళ్ల ముఖాలమీద నీరు చల్లి,\n\" నాయనలారా, నాయనలారా!\" అంటూ\nప్రేమగా పలకరించింది.\nజీవడత్తుడూ, లక్షడత్తుడూ కళ్లు తెరిచారు.\nఎదురుగా వాళ్లకు తల్లీ, పింగళుడూ కని\nపించేసరికి ఒక్కసారిగా పైప్రాణాలు పైనే\nపోయినట్టయింది. వాళ్ళిద్దరూ పశ్చాత్తాపంతో\nకుమిలిపోతూ, \"అమ్మా, పింగళా! మముల్ని\nక్షమించాలి. మాకు బుద్ధి వచ్చింది, మా\nపాపాలకు ఆ చీకటికొట్లలో ప్రాయశ్చిత్తం\nఅనుభవించాం,” అన్నారు.\nఆ మాటలతో పింగళుడికికూడా వాళ్ళ\nమీద జాలి కలిగింది. అయినా అతడు వాళ్లి\nద్దరికేసీ కోపంగా చూస్తూ, \" మీ యిద్దరికన్న\nపరమనీచులూ, ద్రోహులూ లోకంలో\nయెక్కడా వుండరు. కావాలంటే, ఈక్షణాన\nమీ యిద్దరినీ భల్లూక కేతుడిచేత పాతాళంలో\nపూడ్చిపెట్టించగలను. కాని, సహెూదరు\nలన్న గౌరవంతో ఈ ఒక్కసారికి మిమ్మల్ని\nక్షమిస్తున్నాను. ఒకవేళ తిరిగి మీరు ఏనా\nడైనా నాకుగాని, అమ్మకుగాని ద్రోహం తల\nపెట్టారో... మిమ్ములను ముక్కలు ముక్క\nలుగా నరికిస్తాను!\" అన్నాడు.\n\"క్షమించు తమ్ముడూ, మాకు బుద్ధి\nవచ్చింది!\" అన్నారు జీవడత్తుడూ, లక్ష\nడత్తుడూ ఏకకంఠంగా,\nపింగళుడు మహత్తు గల సంచీని తల్లికి\nయిస్తూ, \" అమ్మా, వెంటనే భోజనం సంగతి\nచూడు,” అని చెప్పి, భల్లూకకేతుణ్ణి దగ్గిరకు\nపిలిచి, \"భల్లూకా! నదితీరాన కనబడు\nతున్న ఆ చెట్లగుంపులో యీ రాత్రి గడిచి,\nసూర్యోదయం అయ్యేలోగా, నాకు చక్కని\nభవనం కట్టించాలి. ఆ భవనం అన్నిటా\nఅవంతీనగర రాజప్రాసాదాన్ని మించి\nపోవాలి. తెలిసిందా?” అన్నాడు.\n\"చిత్తం, ప్రభో! భల్లూకపర్వతాల్లో\nవున్న నా అనుచరుల్లో గొప్ప గొప్ప శిల్పు\nలున్నారు. కో అంటే వాళ్లంతా క్షణాలమీద\nవచ్చి దిగుతారు. ఆ గుంపును పిలుచుకు\nవచ్చి, యిప్పుడే పని ప్రారంభించమని\nసెలవా?” అన్నాడు భల్లూక కేతుడు.\n\"పగటివేళలో నీ రాక్షసగణమంతా\nయిక్కడికి రావటం ప్రమాదకరం. మిష్తుల్ని\nచూచిన తరవాత, యీ అవంతీనగరంలో\nపిట్టకూడా వుండేందుకు భయపడుతుంది.\nప్రజలందరూ నగరం వదిలి పారిపోవటం,\nనా కిష్టం లేదు. కనుక, సూర్యాస్తమానం\nఅయినతరవాత పని ప్రారంభించు!”\nఅన్నాడు పింగళుడు.\n\"చిత్తం, ప్రభో! భల్లూకపర్వతాలకు\nవెళ్లి, నా అనుచరులకు యీసంగతి చెప్పి,\nపొద్దుగూకేసరికల్లా పని ప్రారంభిస్తాను,”\nఅంటూ భల్లూకకేతుడు మాయమయాడు.\n— (వచ్చే సంచికలో ముగింపు)",
            "book_page_end": 16
        },
        {
            "title": "తప్పిపోయిన మోక్షం",
            "book_page_start": 17,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "ఫాంటసీ, నీతి కథ",
            "moral": "ఇహలోక సుఖాల వ్యామోహం నుండి విముక్తి పొందడానికి తక్షణమే ప్రయత్నించాలి. వాయిదా వేస్తే మోక్షం తప్పిపోతుంది.",
            "keywords": [
                "విక్రమార్కుడు",
                "బేతాళుడు",
                "రత్నపాలుడు",
                "మోక్షం",
                "శివరాత్రి",
                "ఇహలోక సుఖాలు",
                "ఆలస్యం"
            ],
            "characters": [
                "విక్రమార్కుడు",
                "బేతాళుడు",
                "రత్నపాలుడు (రాజు)",
                "అర్చకుడు",
                "మంత్రి"
            ],
            "locations": [
                "శ్మశానం",
                "అలకాపురం",
                "అరణ్యం",
                "దేవాలయం"
            ],
            "content": "పట్టువదలని విక్రమార్కుడు చెట్టువద్దకు\nతిరిగివెళ్లి శవాన్ని దించి భుజాన వేసుకుని,\nమరొకసారి శ్మశానంకేసి మౌనంగా నడవ\nసాగాడు. అప్పుడు శవంలోని బేతాళుడు,\n\" రాజా, నీవు చేసే ఈ పని మంచిదో కాదో\nజాగ్రత్తగా ఆలోచించటం మంచిది. ఎందు\nచేతనంటే ఎంత దీర్ఘాయువు ఉన్నప్పటికీ\nమంచిపనులు చెయ్యటానికి వ్యవధి\nఉండదు; వాటిని ఈ క్షణంలోనే చేయాలి.\nపూర్వం రత్నపాలుడనే రాజు యాభై సంవ\nత్సరాల గడువులోపలకూడా ఒక్క మంచి\nపని చెయ్యలేకపోయాడు. నీకు అతని కథ\nచెబుతాను విను,\" అంటూ ఈ విధంగా\nచెప్పసాగాడు :\nపూర్వం అలకాపురాన్ని రత్నపాలుడనే\nరాజు ఏలుతూ ఉండేవాడు. ఆయనకు\nఎంతసేపూ ఇహసుఖాలమీద మమకారమే\nగాని పరలోకాలనుగురించిన విచారమేలేదు.\nభగవధ్యానం చేసేవాళ్లన్నా, పూజలూ\nపునస్కారాలూ చేసేవాళ్ళన్నా ఆయనకు\nచిరాకు. వేటాడటం, జూదాలాడటం, సంగీ\nతాలూ, నృత్యాలూ, స్త్రీలతో సరససల్లాపాలూ\nఆయన కిష్టం.\nఒకసారి శివరాత్రి వచ్చింది. ఆ రోజు\nఅందరూ ఉపవాసాలుంటారు. జాగరం\nచేస్తారు. దేవాలయాలలో శివుడికి అభిషే\nకాలూ, అర్చనలూ జరుగుతాయి. ఇదంతా\nరాజుకు ఏ మాత్రమూ ఇష్టంలేదు. అందు\nచేత ఆయన ఆ రోజు తెల్లవారకమునుపే\nతన గుర్రం ఎక్కి, పరివారాన్ని వెంటబెట్టు\nకుని, అరణ్యంలో వేటాడబోయాడు.\nరాజుగారి పరివారంలో చాలామందికి\nఆ పుణ్యదినాన వేటాడటం ఏ మాత్రమూ\nఇష్టంలేదు, కాని రాజుగారికి ఎదురాడలేక\nబయలుదేరారు. వారు అరణ్యంలో ప్రవే\nశించిన కొద్ది సేపటికల్లా కన్నుపొడుచుకున్నా\nకానరానంత చీకటి పడింది. దానికి కారణ\nమేమంటే ఆకాశంనిండా నల్లని కారు\nమేఘాలు దట్టంగా అలుముకున్నాయి. కొద్ది\nసేపట్లో పెళపెళా ఉరుములూ, కళ్లు చెదిరే\nటట్టు మెరుపులూ సాగాయి. భయంకర\nమైన గాలి సాగి అరణ్యంలోని చెట్లన్నీ\nఉర్రూతలూగ నారంభించాయి. ఆ సమ\nయంలో రాజుకు తప్ప మిగిలినవారందరికీ\nభయం పుట్టింది. \" ఈ పవిత్రదినంనాడు\nమనం వేటకు బయలుదేరాం. ఇందుకు\nభగవంతుడు తప్పక శిక్షించుతాడు!\" అని\nఅనుకుని వారు ఒక్కొక్కరే చీకటిచాటున\nరాజును విడిచిపెట్టి ఇంటిదారి పట్టారు.\nరాజు మాత్రం వేట ఉత్సాహంలో దూరాన\nఒక లేడిని చూసి తన గుర్రాన్ని అటుకేసి\nపరిగెత్తించాడు. లేడి ఎటో మాయమయింది.\nగాలితోపాటు వానకూడా ప్రారంభమయింది.\nఅడవిలో అక్కడక్కడా పిడుగులుకూడా\nపడుతున్నాయి. ఒక పిడుగు రాజుగారికి\nఅంతదూరంలో ఉన్న ఒక ఎత్తయిన చెట్టు\nపైన పడి చెట్టు రెండుగా చీలిపోయింది.\nఆ పిడుగుపాటుకు రాజుగారి గుర్రం\nబెదిరి దిక్కుతెలియకుండా పరిగెత్తి, జాము\nరాత్రి గడిచాక అరణ్యంలోనే ఒక పాడు\nబడిన దేవాలయం సమీపంలో వచ్చి నిల\nబడింది. గుర్రాన్ని క ట్టేసి, రాజు మండపంలో\nచేరి ఒక స్తంభాన్ని ఆనుకుని గుడికేసి\nచూస్తూ కూచున్నాడు. ఆయన గుడిలోకి\nపోదామని మొదట అనుకున్నాడు గాని,\nఅలా చేస్తే దేవుడు ఆగ్రహిస్తాడని ఆయనకు\nఅనుమానం వేసింది.\n\"ఇప్పటికే దేవుడికి నాపై కోపంవచ్చింది.\nఈ రోజు నేను వేటకు బయలుదేరటం\nపొరపాటే. అందుకే దేవుడు ఈ పిడుగుల\nవాన పంపాడు. నాచేత ఇవాళ ఉపోషం\nచేయించాడు. ఈ రాత్రికి జాగరంకూడా\nచేయిస్తాడు!\" అనుకున్నాడు రాజు.\nఇంకా గాలి వీస్తూనే ఉన్నది, వాన కురు\nస్తూనే ఉన్నది. కావాలనుకున్నా ఆయనకు\nనిద్రవచ్చే అవకాశంలేదు. నట్టడివిలో ఉన్న\nఆ పాడుపడిన దేవాలయంకేసి చూస్తూ,\nస్తంభానికి చేరగిలబడి కూచున్న రాజుకు\nఒక ఆశ్చర్యకరమైన దృశ్యం కంటబడింది.\nఅర్ధరాత్రిసమయంలో ఆ గుడితలుపు\nతేరుచుకున్నది. ఒక అర్చకుడులాటి మనిషి\nబయటికి వచ్చి, ఎవరైనా వచ్చారేమో అన్న\nట్టుగా అటూ ఇటూ చూసి మళ్ళీ లోపలికి\nవెళ్లి తలుపు వేసుకున్నాడు. నిర్జనమైన ఈ\nప్రదేశంలో, అందులోనూ ఈ పాడుబడిన\nదేవాలయంలో అర్చకుడుండటమేమిటి?\nఆయన పెట్టాడు కాబోలు, లోపల దీపాలు\nవెలుగుతున్నాయికూడా !\nమరి కొంచెంసేపు గడిచాక ఆ అర్చకుడే\nమళ్ళీ బయటికి వచ్చి, ఎవరూ లేకపోవటం\nచూసి లోపలికి వెళ్లిపోయాడు.\nఈసారి రాజు అర్చకుణ్ణి జాగ్రత్తగా\nగమనించాడు. ఆ అర్చకుడు బతికివున్న\nమనిషి కాడనీ, దయ్యమనీ రాజుకు అను\nమానం వేసింది. \" ఎవరో అర్చకుడు చచ్చి\nపోయి కూడా ఈ ఆలయాన్ని వదలక దేవు\nడికి సేవ చేస్తున్నాడన్నమాట ! ఎంత పుణ్యా\nత్ముడు! నేను ఏనాడూ దేవుణ్ణి తలుచుకుని\nఎరగను! ఇక నేనుకూడా నా జీవితాన్ని\nభగవంతుడి సేవకు అంకితం చెయ్యాలి!”\nఅనుకున్నాడు రాజు.\nమూడోసారి అర్చకుడు తలుపు తెరిచి\nబయటికి రాగానే రాజు మండపంలోనుంచి\nఇవతలికి వచ్చి అర్చకుణ్ణి సమీపించి,\n\"తమరెవరు, స్వామీ? ఇక్కడ ఎంత\nకాలంగా ఉంటున్నారు?” అని అడిగాడు.\nఅర్చకుడికి రాజును చూడగానే ఆనంద\nమయింది. \"ఎవరూ రాలేదే అనుకుం\nటున్నాను. లోపలికి రా, నాయనా! నేను\nసూరేళ్ళుగా ఈ గుడికి అర్చకుణ్ణి. కనీసం\nశివరాత్రినాడైనా భక్తులు వస్తారేమో అను\nకుంటాను. ఎన్నో యేళ్లతరవాత నువు\nవచ్చావు. ఈశ్వరుడి అభిషేకం చేయి\nస్తావా?” అన్నాడు ఆర్చకుడు.\n\" లేదు ! నేను పాపాత్ముణ్ణి. ఈ స్థితిలో\nనేను ఆలయంలోకి రావటం భావ్యంకాదు.\nఅయినా నాకు ఈశ్వరధ్యానం చేసి తరించు\nదామని కోరిక ఉంది. తమకు తెలిస్తే నా\nకొక్క సంగతి వివరించి చెప్పగలరా?”\nఅన్నాడు రాజు.\n\" నాకు తెలిస్తే చెబుతాను, నాయనా!\"\nఅన్నాడు అర్చకుడు.\n\" నే నింకా ఎంతకాలం బతుకుతాను,\nఎప్పుడు పోతాను?” అని రాజు అడిగాడు.\n\" నువు యింకా యాభైఏళ్ళు బతికి ఈ\nశివరాత్రి పుణ్యదినాన అర్ధరాత్రికి దేహం\nచాలిస్తావు!” అన్నాడు అర్చకుడు.\nరాజుకు పరమానందమయింది. ఆయన\nఅర్చకుడివద్ద సెలవు పుచ్చుకుని, మండపం\nలోకి వచ్చి, తెల్లవారేదాకా నిద్రపోయి,\nతరవాత తన నగరానికి వెళ్ళిపోయాడు.\nఇంటికి వెళ్లి ఆయన, \" నాకింకా యాభై\nఏళ్ళు ఆయుర్దాయం ఉన్నది. ఇందులో\nఇరవై అయిదేళ్ళు ఇలాగే అనుభవించ\nవలసిన సుఖాలన్నీ అనుభవించి, మిగిలిన\nఇరవైఅయిదు సంవత్సరాలూ నిశ్చలంగా\nభగవంతుణ్ణి ధ్యానించి తరించుతాను,”\nఅనుకున్నాడు.\nఇలా నిర్ణయించుకున్నాక రాజు ఎప్పటి\nకన్నా ఎక్కువగా సౌఖ్యాలలో ముణిగి తేల\nసాగాడు. పాతిక సంవత్సరాలూ ఒక్కక్షణం\nలాగా గడిచిపోయాయి.\nఈ సంగతి తెలియగానే రాజు ఆశ్చర్య\nపడి, \" చూస్తూండగానే ఇరవైఅయిదేళ్ళు\nగడిచిపోయాయే! అయినా నాకింకా ప్రపంచ\nసుఖాలమీద విరక్తి కలుగలేదు. మిగిలిన\nఇరవైఅయిదు సంవత్సరాలూ ఈశ్వరుణ్ణి\nఏకచిత్తంతో ధ్యానించటం నాకు సాధ్యం\nకాదు. అందుచేత మరొక పదిహేను సంవ\nత్సరాలు సుఖాలు అనుభవించి, మిగిలిన\nపదిఏళ్ళూ ఈశ్వరుడిపైనే మనసు లగ్నం\nచేసి మోక్షం సంపాదిస్తాను!\" అనుకున్నాడు.\nపదిహేనేళ్ళుకూడా క్షణంలాగే గడి\nచాయి. రాజుకు ప్రంపంచ సుఖాలమీద\nఇంకా విరక్తి రాలేదు. \"నిశ్చల చిత్తంతో\nఈశ్వరుణ్ణి మూడేళ్ళు ధ్యానిస్తే చాలదా?\"\nఅనుకున్నాడు.\nతన ఆయుర్దాయం మరి మూడేళ్ళే\nఉన్నదని తెలియగానే, \" ఒక్క సంవత్సరం\nచాలకపోతుందా?” అనుకున్నాడు. సంవ\nత్సరం ఆరునెలలయింది. ఆరునెలలు\nమూడునెలలయాయి. మూడునెలలు కాస్తా\nమూడురోజులయాయి.\nరాజుకు ఆవేదన పుట్టింది. ఆయన\nమనస్సింకా భగవంతుడివేపు తిరగనేలేదు.\n\"నా ఆయుర్దాయం ఇంకా మూడురోజులే\nఉంది. కాని ఈ మూడురోజులూ ఏకాగ్రతతో\nనేను ఈ ఈశ్వరధ్యానం చెయ్యలేను.\nనిజమైన భక్తితో ఈశ్వరుణ్ణి మూడు విఘడి\nయలు ధ్యానించినా మోక్షం వస్తుందిగదా!\nనా జన్మను ఆఖరురోజైన శివరాత్రి దిన\nమంతా ఈశ్వరారాధనలో గడిపేస్తాను.\nఅంతటితో నా పాపాలన్నీ పరిహార మవు\nతాయి!” అనుకున్నాడు రాజు.\nరాజు జీవితంలో ఆఖరురోజు వచ్చింది.\nకాని ఆయనకింకా సుఖాలమీద విరక్తి\nకలగలేదు. \" ఏమన్నా అనుభవించాలంటే\nనాకు ఈ జన్మకు ఈ ఒక్కరోజే మిగిలి\nఉన్నది. సూర్యాస్తమయం అయేదాకా నా\nకిష్టమైన సుఖాలన్నీ అనుభవించి ఆ తర\nవాత ఈశ్వరధ్యానం ఆరంభిస్తాను!\" అను\nకున్నా డాయన.\nఆయన అలాగే చేశాడు. సూర్యాస్త\nమయంకూడా అయింది. రాజు ఆందోళనతో\nతన మంత్రిని పిలిచి, \" మంత్రి, భగవత్సం\nకీర్తన చేసేవారిని పిలిపించు. నాకిక వ్యవధి\nలేదు. ఈ అర్ధరాత్రితో నాకు ఆయువు\nనిండుతుంది. ఈ రెండు జాములూ భగవ\nన్నామం స్మరిస్తూ దేహం చాలించి కైలాసం\nచేరుకుంటాను” అన్నాడు.\n\" అదేంమాట, మహారాజా! తామింకా\nనూరేళ్ళు జీవిస్తారు!” అన్నాడు మంత్రి.\n\" లేదు, నా చావు సంగతి నాకు పూర్తిగా\nతెలుసు. వ్యవధి లేదు. అందుచేత వ్యర్ధ\nప్రలాపాలు చెయ్యక వెంటనే భజన చేసే\nవారిని పిలిపించు!\" అన్నాడు రాజు.\nఅయితే భజనవాళ్ళు వచ్చేలోగానే\nరాజుకు అకస్మాత్తుగా మూర్ఛలాటిది వచ్చి\nపడిపోయాడు. ఆ మూర్ఛతోబాటు వచ్చిన\nమైకం నుంచి ఆయన కోలుకోనేలేదు.\nసరిగా అర్ధరాత్రి సమయానికి ఆయన\nప్రాణాలు శరీరాన్ని విడిచిపెట్టాయి.\nబేతాళుడి కథ చెప్పి, \"రాజా, నాకొక్క\nసందేహం. రత్నపాలుడు యాభై సంవత్స\nరాలు గడువు ఉండికూడా తన మనసును\nభగవంతుడిపైన ఎందుకు లగ్నం చెయ్య\nలేకపోయాడు? భగవధ్యానంమీద ఇష్టం\nలేకనా? లేక విధి అనుకూలించకనా? దీనికి\nసమాధానం తెలిసికూడా చెప్పకపోయావో\nనీతల పగిలిపోతుంది,” అన్నాడు.\nదానికి విక్రమార్కుడు, \"రత్నపాలుడికి\nభగవధ్యానం చేసి తన పాపాలు పరిహారం\nచేసుకోవాలనీ, మోక్షం పొందాలనీ కోరిక\nఉన్న మాట యధార్థమే. అయితే ఆ కోరిక\nనెరవేరకపోవటానికి కారకుడు ఆయనే.\nఎందుచేతనంటే ఆయనకు మోక్షసుఖంమీద\nకోరిక ఉన్నా, ఇహసుఖాలమీద కోరిక\nచావలేదు. ఈ రెండు కోరికలకూ తావు\nలేదని ఆయన గ్రహించలేదు. ఇహసుఖాలు\nఅనుభవించగా అనుభవించగా తన మన\nస్సుకు వాటిపై విముఖత్వం కలుగుతుందని\nఆయన భ్రమపడ్డాడు. ఇహసుఖాలు ఊబి\nలాటివి. వ్యవధి ఇచ్చినకొద్దీ అవి మనస్సును\nతమలోకే లాక్కుంటాయి. స్థిరబుద్ధితో\nఒక్క విఘడియ భగవంతుణ్ణి స్మరించినా\nచాలునన్నమాట నిజమే గాని, ఆ స్థిరచిత్తం\nసాధించటానికి ఎన్నో ఏళ్ళు కృషిచెయ్యాలి.\nరత్నపాలుడు అలాటి కృషి ఏమాత్రమూ\nచేయలేదు. అదే ఆయన చేసిన తప్పు.\nఅందుకే ఆయనకు యాభై సంవత్సరాల\nవ్యవధికూడా చాలకుండా పోయింది; భగ\nవంతుణ్ణి తలుచుకోకుండానే మరణిం\nచాడు!\" అన్నాడు.\nరాజుకు ఈ విధంగా మౌనభంగం కలగ\nగానే బేతాళుడు శవంతోసహా మాయమై\nమళ్లీ చెట్టెక్కాడు.\n— (కల్పితం)",
            "book_page_end": 24
        },
        {
            "title": "నాగరికత",
            "book_page_start": 25,
            "pdf_page_start": 39,
            "pdf_page_end": 39,
            "author": "చందమామ బృందం",
            "genre": "నీతి కథ",
            "moral": "దుర్మార్గమైన స్వభావం కలవారు ఇతరులను మోసం చేయాలని ప్రయత్నిస్తే, వారికే నష్టం వాటిల్లుతుంది.",
            "keywords": [
                "తోడేలు",
                "నాగరికత",
                "కుక్క",
                "గొర్రెపొటేలు",
                "మోసం",
                "గుణపాఠం"
            ],
            "characters": [
                "తోడేలు",
                "కుక్క",
                "గొర్రెపొటేలు"
            ],
            "locations": [
                "పచ్చిక బయలు",
                "అడవి"
            ],
            "content": "ఒక తోడేలుకు నాగరికంగా జీవించాలని బుద్ధిపుట్టి ఒక కుక్కతో స్నేహం చేసింది.\nకుక్కదారే పొయ్యే జంతువులను పలకరించటమూ పరామర్శించటమూ తోడేలు\nగమనించింది.\nఅవిరెండూ కలిసి ఒక పచ్చిక బయలులోకి వచ్చాయి. అక్కడ గడ్డి\nమేస్తూ ఒక గొర్రెపొటేలు కనిపించింది. తోడేలుకు ఆకలి వేస్తున్నది. అది\nకుక్కవేపు తిరిగి, \" ఈ గొర్రెపొటేలును ఏం చేద్దాం, కుక్కా?\" అన్నది.\n\" నీ యిష్టం, తోడేలూ!\" అన్నది కుక్క.\nతోడేలు గొర్రెపాటేలును సమీపించి, \" నువు నేలమీద పడుకో!\" అన్నది.\n“దేనికీ?” అన్నది గొర్రెపొటేలు,\n\" నిన్ను చంపి తింటాను!\" అన్నది తోడేలు.\n\" నీకు అంత శ్రమకూడా దేనికి? నోరు తెరిచి నిలబడు. నేను పరిగెత్తు\nకుంటూ వచ్చి నీ నోట్లో దూకుతాను!\" అంటూ గొర్రెపొటేలు అంత దూరం\nవెనక్కుపోయి విసురుగా వచ్చి, నోరు తెరిచి నిలబడి ఉన్న తోడేలును డొక్కలో\nబలంగా కుమ్మింది.\nఆ దెబ్బతో స్పృహతప్పి పడిపోయిన తోడేలు, మళ్ళీ స్పృహ తెలియగానే,\nనాగరికతకు ఒక దణ్ణం పెట్టి అడవికి వెళ్ళిపోయింది.",
            "book_page_end": 25
        },
        {
            "title": "అద్భుతదీపం",
            "book_page_start": 26,
            "pdf_page_start": 40,
            "pdf_page_end": 46,
            "author": "బి. ప్రసాదరావు",
            "genre": "ఫాంటసీ, సాహసం",
            "moral": "భగవంతుడి నిర్ణయాలను శంకించకూడదు. ఆత్మహత్య మహాపాతకం. మన కష్టాలకు ఇతరుల చర్యలే కాదు, మన జాగ్రత్త లేకపోవడం కూడా కారణం కావచ్చు.",
            "keywords": [
                "అలాదీన్",
                "రాజకుమార్తె",
                "మాంత్రికుడు",
                "అద్భుతదీపం",
                "ఉంగరం భూతం",
                "విషం",
                "ప్రతీకారం"
            ],
            "characters": [
                "అలాదీన్",
                "రాజకుమార్తె",
                "మొరాకో మాంత్రికుడు",
                "ఉంగరం భూతం",
                "దాసీది",
                "రాజు (తండ్రి)",
                "ముస్తఫా (పేద దర్జీవాడు)"
            ],
            "locations": [
                "నది",
                "మొరాకో",
                "అలాదీన్ భవనం",
                "నాగది",
                "రాజనగరం"
            ],
            "content": "[ అద్భుతదీపం సహాయంతో రాజకుమార్తెను పెళ్లాడి, అద్భుతమైన భవనంలో హాయిగా\nజీవిస్తున్న అలాదీనుకు అనుకోకుండా కష్టకాలం దాపరించింది. అతను వేటకు వెళ్లిన\nసమయంలో మొరాకో మాంత్రికుడు వచ్చి అలాదీన్ భార్యకు కొత్త దీపం ఇచ్చి అద్భుత\nదీపాన్ని తీసుకుని, దాని సహాయంతో అలాదీన్ భవనాన్నీ, రాజకుమార్తెనూకూడా తన\nదేశానికి తీసుకుపోయాడు. రాజు అలాదీన్పై ఆగ్రహించి, తన కుమార్తెను నలభై రోజుల\nలోగా తెచ్చి చూపకపోతే తల తీయిస్తానన్నాడు. అలాదీన్ ఆ నగరం విడిచి పోయాడు.]\nఅలాదీన్ వెళ్లగా వెళ్లగా ఒక నది వచ్చింది.\nదాన్ని చూడగానే అతనికి అందులో దూకి\nఆత్మహత్య చేసుకుని తన కష్టాలు అంతం\nకావించుకోవాలనిపించింది. ఎందుకంటే\nతన భార్య ఎక్కడ ఉన్నది అతనికి\nతెలియదు. ఆమెకోసం ఎలా వెతకటం ?\nఅయితే మరుక్షణమే తన తప్పు తెలిసి\nవచ్చింది. భగవంతుడు చేసిన నిర్ణయాలను\nగురించి వితర్కించటానికి తనకు అధి\nకారంలేదని, ఆత్మహత్య మహాపాతకమనీ\nఅతను జ్ఞాపకంచేసుకున్నాడు. దానితో\nఅతని గుండెబరువు తగ్గినట్టయింది.\nఅలాదీన్ ఆత్మహత్యాప్రయత్నం మాని\nనదిలోకి దిగి, స్నానంచేసి, దోసిట నీరు తీసి\nవిడిచి, చేతులు రుద్దుకున్నాడు. అతను\nఅనుకోకుండా తన వేలిఉంగరాన్ని రుద్దే\nసరికి ఉంగరంభూతం భయంకరాకారంతో\nప్రత్యక్షమై, \"ఏమి సెలవు?” అని అడిగింది.\nఅలాదీన్ మొదట నిర్ఘాంతపోయి, తర\nవాత తెప్పరిల్లుకుని పరమానందంతో, \" ఓ\nభూతమా, నా భవనాన్నీ, అందులో వున్న\nనా భార్యనూ తిరిగి నాకు చేర్చు!\" అన్నాడు.\nదీపంభూతాన్ని ధిక్కరించి నేనా పని\nచెయ్యటం సాధ్యంకాదు, యజమానీ!”\nఅన్నది ఉంగరంభూతం.\n\" అలా అయితే కనీసం నన్ను నాభార్య\nఉండే ఇంటివద్దనైనా దిగబెట్టు!” అన్నాడు\nఅలాదీన్.\nఅతనిమాట అతనినోట వుండగానే\nఉంగరంభూతం అతన్ని మొరాకో, తీసుకు\nపోయి అతని భవనంపక్కన దింపింది.\nసరిగా అదేసమయానికి, ఏ దేవుడో ప్రేరే\nపించినట్టుగా, ఒక దాసీది కిటికీ తెరిచి రాజ\nకుమార్తెతో, \" అమ్మగారూ, ఈ సాయం\nకాలం ఎండలో తోట ఎంత అందంగా\nఉందో చూశారా?” అన్నది.\nఇంతలోనే దాసీకి అలాదీన్ కనిపించాడు.\nఅది గట్టిగా కేక పెట్టి, \" అమ్మా, అరుగో\nఅయ్యగారు!\" అన్నది.\nరాజకుమార్తె కిటికీవద్దకు పరిగెత్తుకు\nవచ్చింది. భార్యా భర్తలిద్దరూ ఒకరినొకరు\nచూసుకుని దిగ్భ్రామ చెందారు. రాజకుమార్తె\nతన ఆశ్చర్యాన్ని అణుచుకుని, \"త్వరగా\nలోపలికి రండి! ఏమీ భయంలేదు. మాంత్రి\nకుడు ఎటో వెళ్ళాడు,” అన్నది.\nదాసీది వెళ్లి ఒక రహస్యద్వారం తెరి\nచింది. అలాదీన్ లోపలికి వచ్చి తన భార్యను\nఆలింగనం చేసుకున్నాడు. ఇద్దరూ కాస్సేపు\nఆనందంతో కన్నీరు కార్చారు.\nఅలాదీన్ తన భార్యతో, \" నేను వేటాడ\nటానికి వెళ్లేటప్పుడు నాగదిలో బల్లమీద ఒక\nరాగిదీపం పెట్టాను అది ఏమయింది?\nకనబడలేదు,” అన్నాడు.\n\"అదే మన కొంప తీసింది. తప్పు\nపూర్తిగా నాదికూడా కాదు,” అంటూ రాజ\nకుమార్తె జరిగిన సంగతి అంతా చెప్పి,\n\"ఇక్కడికి వచ్చాక ఆ దొంగవెధవ నాకా\nదీపం శక్తి ఏమిటో చెప్పేశాడు. దాని శక్తి\nతోనే మన భవనాన్ని ఇక్కడికి తీసుకువచ్చి\nనట్టుకూడా చెప్పాడు,” అన్నది.\n\"ఆ మాంత్రికుడికి నీతో ఏం పనీ?”\nఅని అడిగాడు అలాదీన్.\n\"రోజూ నాదగ్గిరికి వచ్చి నా మనస్సు\nతనవైపు తిప్పటానికి ప్రయత్నిస్తాడు.\nఅందుకుగాను నాతో చాలా విషయాలు\nచెప్పాడు. మా నాన్న నీ తల తీయించాడని\nచెప్పాడు. మీ తండ్రి ముస్తఫా అనే ఒక పేద\nదర్జీవాడనీ, తన దయవల్లనే నువు అంతవాడి\nవయావనీ చెప్పాడు. వాడు ఎంతసేపు\nమాట్లాడినా నేను బెల్లంకొట్టిన రాయిలాగా\nఉండిపోతున్నాను. అందుచేత వాడు\nమోహం వేళ్లాడేసుకుని వెళ్లిపోతున్నాడు.\nకాని వాడు నన్నెక్కడ బలాత్కరిస్తాడో\nఅని భయపడి చస్తున్నాను. ఇంతలోనే\nదేవుడి దయవల్ల నువు వచ్చేశావు!” అన్నది\nరాజకుమార్తె.\nఅలాదీన్ తల ఆడించి, \"అయితే వాడా\nదీపాన్ని ఎక్కడ దాస్తాడో నీకు తెలుసా?”\nఅని అడిగాడు.\n\"వాడు దాన్ని ఎక్కడా దాయడు.\nచొక్కాలోపల కట్టుకు తిరుగుతాడు,”\nఅన్నది రాజకుమార్తె.\n\"మరీ మంచిది. నువు కాస్సేపు\nఅవతలికి వెళ్లు!\" అన్నాడు అలాదీన్. రాజ\nకుమార్తె అవతలికి వెళ్లగానే అతను తన\nఉంగరాన్ని రుద్దాడు. ఉంగరంభూతం\nప్రత్యక్షమై, \" ఏమి సెలవు?” అన్నది.\n\"నీకు ఘాటైన విషాలేమైనా తెలుసునా?”\nఅని అలాదీన్ భూతాన్ని అడిగాడు.\n\"ఓ, చాలా తెలుసు!\" అన్నది భూతం.\n\" అయితే, ఏనుగునుకూడా క్షణంలో\nపడగొట్టగల కాలకూటం పట్టుకురా!”\nఅన్నాడు అలాదీన్.\nభూతం అదృశ్యమై ఒక క్షణంలో ఒక\nపొట్లం తెచ్చి అలాదీన క్కు ఇచ్చింది.\nభూతాన్ని పంపేసి అలాదీన్ తన భార్యను\nపిలిచాడు. ఆమె చేతికి పాట్లం ఇచ్చి,\nమాంత్రికుడు వచ్చినప్పుడామె ఏమి\nచెయ్యాలో వివరంగా చెప్పాడు. తరవాత\nఅతను ఒక అలమారులో దూరి\nదాక్కున్నాడు.\nఅలాదీన్ తనపై పెట్టిన పని రాజ\nకుమార్తెకు ఎంతమాత్రమూ ఇష్టంలేదు.\nఅయినా అతని ఆజ్ఞప్రకారం ఆమె తన\nదాసీలను పిలిచి తన జుట్టు దువ్వించుకుని,\nఅందంగా ముడి వేయించుకున్నది. తన\nచీరె లన్నిటిలోకీ అందమైన చీరె కట్టుకుని\nరత్నాల వడ్డాణం పెట్టుకున్నది. తన మెడకు\nముత్యాల చేరు చుట్టుకున్నది. కాళ్లకూ,\nచేతులకూ రత్నాభరణాలు పెట్టుకున్నది.\nఏడు రకాల అత్తరులు పూసుకుని దేవతా\nస్త్రీలాగా తయారై మాంత్రికుడి రాకకు\nఎదురుచూస్తూ హంసతూలికాతల్పంపై\nపడుకున్నది.\nమామూలు వేళకు మాంత్రికుడు\nవచ్చాడు. రాజకుమార్తె లేచి చిరునవ్వు\nనవ్వుతూ ఎదురువెళ్లి, వచ్చి కూచోమని\nఆహ్వానించింది. మాంత్రికుడు ఆనందాశ్చ\nర్యాలతో ఒక ఆసనంమీద కూచున్నాడు.\n\" నాలో మార్పు మీకు ఆశ్చర్యం కలి\nగించవచ్చు. కాని, చనిపోయిన భర్తకోసం\nఇంకెన్నాళ్ళు ఏడవను? నాకు ఆనందం\nకావాలి. నేనెన్నడూ కష్టాలు ఎరిగినదాన్ని\nకాను. మనసు కష్టపెట్టుకుంటే పోయిన\nవారు వస్తారుగనకనా!...నా తెలివి తెల్ల\nవారా ! కబుర్లలో పడి మీకు తాగటానికివ్వటం\nకూడా మరిచాను!\" అంటూ రాజకుమార్తె\nఒక బల్లవద్దకు వెళ్లి, మాంత్రికుడికి వీపు\nపెట్టి నిలబడి ఒక గ్లాసులో విషంవేసి,\nషర్బతు పోసి మాంత్రికుడికి దాసీచేత\nఇప్పించింది.\n\" నీ చిరునవ్వులో ఉన్న మాధుర్యంతో\nపోలిస్తే ఈ షర్బతు తీపి ఏపాటి?” అంటూ\nమాంత్రికుడు షర్బతు తాగేసి, మరు\nక్షణం దుంగలాగా తివాసీపై విరుచుకు\nపడిపోయాడు.\nమాంత్రికుడు పడిపోయిన చప్పుడు విన\nగానే అలాదీన్ తాను దాగిఉన్న చోటునుంచి\nబయటికి వచ్చాడు. మాంత్రికుడి ప్రాణాలు\nపోయినట్టు రూఢి చేసుకుని, ఆయన చొక్కా\nలోపలినుంచి అద్భుతదీపాన్ని పైకి తీశాడు.\nతరవాత అతను తన భార్యను అవతలికి\nపంపి, దీపాన్ని రుద్దాడు. భూతం ప్రత్యమై,\n\" ఏమి శెలవు?” అని అడిగింది. \" ఈ\nభవనాన్ని ఉన్నపాళంగా యథాస్థానానికి\nచేర్చు!\" అన్నాడు అలాదీన్.\nమరుక్షణం అలాదీస్ భవనం యథా\nస్థానం చేరుకున్నది. అలాదీన్ రాజ\nకుమార్తెను పిలిచి, \" మనం మళ్లీ ఇంటికి\nవచ్చేశాం. కాని ఈ రాత్రివేళ మీ నాన్నను\nచూడటం అంత బాగుండదు. రేపు\nచూద్దాం !” అన్నాడు.\nఎడబాటు కలిగినాక ఆ భార్యాభర్తలు\nనిద్రాహారాలు విసర్జించారు. ఇప్పుడు\nవారిద్దరూ సుఖంగా భోజనం చేసి నిశ్చింతగా\nనిద్రపోయారు.\nమర్నాడు తెల్లవారింది. తెల్లవారుతూనే\nతన కూతురికోసం ఒక శోకం పెట్టటం రాజు\nగారికి అలవాటు. ఆయన కిటికీలోనుంచి\nబయటికి చూసేసరికల్లా అలాదీన్ భవనం\nయథాస్థానంలో కనిపించింది.\nఆయన సంతోషంతో పిచ్చివాడులాగా\nఅయిపోయి పరిగెత్తుకుంటూ వెళ్లి అలాదీన్\nభవనాన్ని చేత్తో తాకి చూశాడు. అది భ్రమ\nకాదు. భవనం చేతికి గట్టిగానే తగిలింది.\nఆయన మెట్లమీదుగా దూకుతూ వెళ్లి అలా\nదీన్, తన కూతురూ ఉన్న చోటు చేరుకుని,\nతన కూతుర్ని ప్రేమతో కౌగలించుకుని\nఆనందబాష్పాలు రాల్చాడు.\n\" అమ్మా, నిన్ను మళ్లీ ఎప్పటిలాగా\nచూస్తాననుకోలేదు. పైకి కనిపించకపోయినా\nనువు చాలా యమయాతన అనుభవించి\nఉండాలి. నన్ను విడిచి ఒక్కక్షణం ఉండ\nలేవుగదా ! ఏం జరిగిందో విపులంగా చెప్పు!”\nఅన్నాడాయన తన కుమార్తెతో.\nరాజకుమార్తె జరిగినదంతా చెప్పి, \"తప్పు\nనిజంగా నాదే. నాది కానివస్తువు మరొకరికి\nఎందుకివ్వాలి?\" అన్నది.\nతరవాత అలాదీన్ రాజుగారికి మాంత్రి\nకుడి శవాన్ని చూపి, \" ఇడుగో, మా కష్టా\nలన్నిటికీ కారకుడు! వీడు నరకంలో తప్పక\nఅనుభవిస్తాడు!\" అన్నాడు.\nరాజుగారు అలాదీన్ నిర్దోషి అని గ్రహించి\nఅతన్ని కౌగలించుకుని, \" నాయనా, నీపట్ల\nకఠినంగా ప్రవర్తించానని నీ మనసును కష్ట\nపెట్టుకోకు. నాకు మా అమ్మాయి అంటే\nఅంత ప్రాణం! ఆ విషయం ఇతరులు\nగ్రహించినా గ్రహించకపోయినా నువు\nగ్రహించాలి. దానికోసం నేను రాజ్యమైనా\nఇచ్చేస్తాననుకో!” అన్నాడు.\n\"మీ తప్పేమీ లేదులెండి. నామూలానే\nమీ కుమార్తె పోయిందనుకున్నారు. ఒక\nవిధంగా అది నిజమేకూడానూ. ఎందుచేత\nనంటే మాంత్రికుడు అద్భుతదీపం మీద\nకన్నువేసి ఉంచుతాడనీ, ఏదో మాయో\nపాయం చేసి దానిని సంగ్రహించుతాడనీ\nనేను ముందుగానే ఊహించి తగు జాగ్రత్త\nపడవలిసింది. నా చరిత్ర అంతా తీరుబడిగా\nమీకు చెబుతాను, అప్పుడుగాని ఈ మాంత్రి\nకుడి దుర్మార్గం మీకు బోధపడదు,”\nఅన్నాడు అలాదీస్.\n\"ముందు ఈ దుర్మార్గుడి శవాన్ని వది\nలించుకో!” అన్నాడు రాజు. అలాదీన్ తన\nసేవకులను పిలిచి, \" ఈ శవాన్ని పిడకల\nపోగుపైన పెట్టి దహించి, బూడిదను మురుకు\nచెరువులో వేయించండి\" అని వారికి\nఉత్తరువిచ్చాడు.\nఈ వార్తలు నగరంలో తెలిశాయి. అలా\nదీన్ క్షేమంగా రాజకుమార్తెతో తిరిగివచ్చి\nనందుకు ప్రజలు సంతోషించారు. మాంత్రి\nకుడి దహనసంస్కారాన్ని వేడుకగా చూడ\nటానికి వారు గుంపులు గుంపులుగా వచ్చారు.\nరాజుగారు నగరమంతటా ఉత్సవాలు\nజరపమని చాటింపు వేయించారు. ఖైదీ\nలందరినీ విడిచిపెట్టారు. పేదలకు దాన\nధర్మాలు చేశారు. ఆ రాత్రి రెండు భవనాల\nలోనూ దీపాలు అలంకరించి వైభవంగా\nబాణాసంచా కాల్చారు.\nమళ్లీ అలాదీన్ కష్టాలు గట్టెక్కాయి.\nఅతను తన భార్యతోనూ, వృద్ధురాలైన తల్లి\nతోనూ సుఖంగా జీవించసాగాడు.\n— (ముగింపు వచ్చే సంచికలో)",
            "book_page_end": 32
        },
        {
            "title": "అలీనూర్",
            "book_page_start": 33,
            "pdf_page_start": 47,
            "pdf_page_end": 56,
            "author": "ఎస్. ధర్మారావు",
            "genre": "సాహసం, ధైర్యం",
            "moral": "మంచి ప్రవృత్తి, సజ్జనత్వం మనిషిని ఉన్నత స్థితికి చేరుస్తాయి. పశ్చాత్తాపం చెందిన వారిని క్షమించడం గొప్ప ధర్మం.",
            "keywords": [
                "అలీనూర్",
                "ఖలీఫా",
                "జాఫర్",
                "సావీ",
                "బెస్తవాడు",
                "సుల్తాను",
                "క్షమ",
                "ద్రోహం"
            ],
            "characters": [
                "అలీనూర్",
                "ఖలీఫా హారూన్ అల్లరషీద్",
                "జాఫర్ (వజీర్)",
                "తోటమాలి (ఇబ్రాహీం)",
                "ప్రియసఖి",
                "కరీం (బెస్తవాడు)",
                "సుల్తాను (బస్రా)",
                "సావీ (వజీర్)",
                "కుతైత్ (జైలు అధికారి)"
            ],
            "locations": [
                "ఆనందోద్యానం",
                "టిగ్రెస్ నది",
                "బాగ్దాదు",
                "బస్రా",
                "రాజభవనం"
            ],
            "content": "(గత సంచిక తరువాయి)\nఆనందోద్యానం చేరేసరికి తోటద్వారం\nతెరిచిఉండటం చూసి ఖలీఫా ఆశ్చర్య\nపోయాడు. ఇబ్రాహీం ఎన్నడూ అంత అజా\nగ్రత్తగా ఉండడు. మహలును సమీపించాక\nఖలీఫా ఆశ్చర్యం ఇంకా ఎక్కువయింది.\nలోపల ప్రార్థనలు మొదలైనవి జరుగుతున్న\nఅలికిడి ఏమీ లేదు.\n\"లోపల ఏమి జరుగుతున్నది రహ\nస్యంగా చూస్తాను,” అంటూ ఖలీఫా జాఫర్\nసహాయంతో ఒక చెట్టు ఎక్కి కిటికీలోకి\nచూశాడు. లోపల ఒక అందమైన యువతీ,\nయువకుడూ ఉన్నారు. ఇబ్రాహీం చేతిలో\nసారాయంలోటా పట్టుకుని, \" అమ్మాయీ,\nనువు ఒక్క పాట పాడితేగాని మన\nఆనందం పూర్తికాదు!” అంటున్నాడు.\nప్రియసఖికి ప్రోత్సాహం కలగటానికిగాను\nముసలివాడు స్వయంగా ఒకపాట పాడాడు.\nఅది చూసి ఖలీఫాకు చాలా కోపం వచ్చింది.\nఆయన గబగబా చెట్టు దిగివచ్చి, \" తోట\nమాలి మనవడి ఉపాకర్మ ఎంత శాస్త్రో\nక్తంగా జరుగుతున్నదో నువుకూడా చూసి\nతరించు!\" అని జాఫర్తో అన్నాడు.\nజాఫర్ చెట్టెక్కి లోపల వినోదం జరుపు\nకుంటున్న ముగ్గురినీ చూశాడు. ఆయన\nచెట్టుదిగివచ్చి మాటా పలుకూ లేకుండా\nఖలీఫా కాళ్ళమీద పడ్డాడు.\n\"విచారిస్తా వెందుకు, జాఫర్ ? నేను\nనిన్ను క్షమించానులే. ఇంకా ఏం జరుగు\nతుందో చూదాం, చెట్టెక్కు!\" అన్నాడు\nఖలీఫా నవ్వుతూ.\nఈలోపుగా తోటమాలి ప్రియసఖికోసం\nఒక సితార్ తెచ్చాడు. దానిమీద వాయిస్తూ\nఆమె ఒక పాట పాడింది. ఆమె కంఠం\nచాలా శ్రావ్యంగా ఉన్నది. ఖలీఫా ఆనం\nదంతో జాఫర్కేసి తిరిగి, \"జాఫర్, నేను\nఇంత కోమలమైన కంఠం ఎన్నడూ\nవినలేదు !” అన్నాడు.\n\"అయితే ఏలినవారికి కోపం పోయి\nనట్టేనా?” అని అడిగాడు జాఫర్. అవు\nనన్నాడు ఖలీఫా. ఇద్దరూ చెట్టు దిగి\nవచ్చారు. తరవాత ఖలీఫా, \"నేనిప్పుడు\nలోపలికి వెళ్ళి, వారిద్దరూ ఎవరో తెలుసు\nకోవాలి,” అన్నాడు.\n\"ఉన్నపాళంగా తమరు లోపలికివెళితే\nవాళ్లు ముగ్గురూ కంగారుపడిపోతారు. వేషం\nమార్చాలి,” అన్నాడు జాఫర్.\nఆ సమయాన కొలను దగ్గిర ఏదో అలి\nకిడి అయింది. ఈ కొలనులోకి టిగ్రెస్నది\nనుంచి నీరు వస్తుంది. దానితోబాటు చేపలు\nకూడా వస్తాయి. వాటి కిక్కడ ఇబ్రాహీం\nరోజూ ఆహారం వేస్తాడు. వాటిని పట్టేవారుం\nడరు. అందుచేత ఈ కొలనులో చేపలు\nకుప్పలు తెప్పలుగా ఉంటాయి. నదిలో\nచేపలు దొరకని బెస్తవాళ్లు తోటమాలి కన్ను\nగప్పి అప్పుడప్పుడూ ఈ తోటలో ప్రవేశించి,\nచేపలు పట్టటం జరుగుతూంటుంది.\nఈ రాత్రి కరీం అనే బెస్తవాడు, వాకిలి\nతెరిచిఉండటం చూసి కొలనులో చేపలు\nపట్టవచ్చి ఖలీఫాకు దొరికిపోయాడు. ఖలీఫా\nవాణ్ణి గుర్తించి, \"దొంగముండాకొడకా,\nకరీం ! నువు చేస్తున్న పనేమిటి!” అన్నాడు.\nకరీం ఖలీఫాను గుర్తించి భయపడుతూ,\n\"ఏలినవారు క్షమించాలి! పొట్ట జరగక గడ్డి\nకరిచాను! పేదవాణ్ణి!” అన్నాడు.\nఖలీఫా నవ్వి, \"ఫరవాలేదులే. వల\nవెయ్యి, నీ అదృష్టం చూస్తాను,” అన్నాడు.\nకరీం వల వేసి చాలా చేపలు పైకి లాగాడు.\n\" నీ అదృష్టం బాగున్నదిరా ! నీ బట్టలు\nవిప్పి నాకిచ్చెయ్యి,” అన్నాడు ఖలీఫా.\nకరీం మారు మాటాడకుండా వాటిని\nవిప్పి ఖలీఫాకిచ్చాడు. ఖలీఫా ఆ బట్టలు\nతొడుక్కుని కొన్ని చేపలు బుట్టలో వేసుకుని\nమహలు తలుపు తట్టాడు.\nతోటమాలి తలుపు తెరిచి, ఖలీఫాను\nగుర్తించక, \" నువా, కరీం? ఏం పనిమీద\nవచ్చావు?” అన్నాడు.\n\"నీకు అతిథులున్నారని తెలిసి చేపలు\nపట్టి తెచ్చాను,” అన్నాడు ఖలీఫా.\nప్రియసఖి లేచివచ్చి, చేపలను చూసి\nసంతోషంగా, \"వాటిని వేయించి పట్టుకు\nరావోయ్!\" అన్నది.\nఖలీఫా సరేనని బయటికి వచ్చి జరిగిన\nవిషయం జాఫర్ చెప్పి, ఇబ్రాహీం ఉండే\nగుడిసెకు వెళ్ళి, నిప్పుచేసి తానే స్వయంగా\nచేపలను కోసి వేయించాడు. ఆయన\nవేయించి తెచ్చిన చేపలను తోటమాలీ, ఆలీ\nనూర్, ప్రియసఖీ తినేశారు.\nతరవాత అలీనూర్ ఖలీఫా చేతిలో\nమూడు దీనారాలు పెడుతూ, \" నువు చేసిన\nఉపకారానికి ఇదుగో ప్రతిఫలం. ఒకప్పు\nడైతే నీ దారిద్ర్యాన్ని పోగొట్టగలిగి ఉండే\nవాణ్ణి. కాని ఇప్పుడు అశక్తుణ్ణి కావటంచేత\nఇంతే ఇవ్వగలుగుతున్నాను,” అన్నాడు.\nఖలీఫా ఆ దీనారాలను కళ్ళకద్దుకుని\nబుట్టలో వేసుకుంటూ, \" మీరిచ్చినదానికన్న\nకూడా నాకీ యమ్మ పాట వినాలని ఉంది.\nనేను పాట అంటే చెవి కోసుకుంటాను,”\nఅన్నాడు. అలీనూర్ అనుమతితో ప్రియసఖి\nమరొకపాట పాడింది. ఖలీఫా ఆనందంతో,\n\" అద్భుతం ! అద్భుతం! అద్భుతం!” అని\nకేకలు పెట్టాడు.\nఅది చూసి అలీనూర్, \"బెస్తవాడా,\nనీకు ఈమె నచ్చినట్టున్నది. ఈమెను నువే\nతీసుకో!” అంటూ లేచి వెళ్ళిపోసాగాడు.\nప్రియనఖి కళ్ళవెంట నీరు కారుస్తూ,\n\"నన్ను వదిలేసి ఎక్కడికి పోతున్నావు,\nఅలీనూర్?” అని అడిగింది.\nఇదంతా చూసి ఖలీఫాకు ఆశ్చర్యంతో\nబాటు బాధకూడా కలిగింది. ఆయన అలీ\nనూర్తో, \"అబ్బాయీ, నువ్వీ బానిసను\nఎవరివద్దనుంచిగాని ఎత్తుకురాలేదుగదా?”\nఅన్నాడు. అలీనూర్ ఆయనకు తన కధ\nయావత్తూ చెప్పాడు. అంతా విని ఖలీఫా,\n\" అయితే ఇప్పుడేం చెయ్యబోతున్నావు?”\nఅని అడిగాడు.\n\" అల్లా సృష్టించిన ప్రపంచం చాలా\nవిశాలమైనది. అందులో అనేక రహదారు\nలున్నాయి!” అన్నాడు అలీనూర్.\n\" నేను ఒక పేద బెస్తవాణ్ణి గనక నీకు\nసహాయం చెయ్యలేననుకోకు. నేను చెప్పి\nనట్టు చేస్తివా నీ కష్టాలు గట్టెక్కుతాయి,\"\nఅంటూ ఖలీఫా తోటమాలిచేత కాగితం\nతెప్పించి దానిమీద బస్రా సుల్తానుకు ఈ\nవిధంగా లేఖ రాశాడు :\n\" బస్రా సుల్తాను సులేమాన క్కు ఖలీఫా\nహారూల్ అల్లరషీద్ వ్రాయునది ఏమనగా,\nఈ లేఖ తెచ్చేయువకుడు వజీర్ అల్ ఫదల్\nకుమారుడైన ఆలీనూర్. ఈ లేఖ చూడగానే\nనీవు గద్దె దిగి అలీనూర్ను నీ స్థానంలో\nసుల్తానుగా నియమించవలెను. ఆలస్యము\nచేయవద్దు.”\nఈ లేఖపైన తన ముద్రవేసి ఖలీఫా ఆ\nఉత్తరాన్ని అలీనూర్కిస్తూ, \" దీన్ని తీసుకు\nపోయి బస్రాలో ఉండే సుల్తాను కియ్యి. నీ\nకష్టాలు తీరిపోతాయి,” అన్నాడు.\nఅలీనూర్ అప్పుడే బయలుదేరి వెళ్ళి\nపోయాడు. ప్రియసఖి ఏడవసాగింది. తోట\nమాలి ఖలీఫాకేసి తిరిగి, \"పాపిష్టివాడా,\nనువు చూడు ఏం చేశావో! ఈ ఇద్దరికి ఎడ\nబాటు కలిగించావు! ముష్టిమూడుకాసులు\nచెయ్యని చేపలకు మూడుదీనారాలు పుచ్చు\nకున్నావు గదా, అంతతో తృప్తిపడలేక\nపోయావా?” అన్నాడు.\nఖలీఫా కళ్ళ వెంట నిప్పులు రాలాయి.\nఆయన చప్పట్లు చరిచేసరికి వజీర్ జాఫరూ,\nమష్రూరూ లోపలికి వచ్చారు. జాఫర్\nఖలీఫా వేసుకున్న దుస్తులు తీసివేసి ఆయన\nసొంతదుస్తులు వేశాడు. తోటమాలి ఇబ్రాహీం\nకళ్ళు తెరుపుడు పడ్డాయి, అతని నిషా\nయావత్తూ దిగిపోయింది. అతను ఖలీఫా\nకాళ్ళపై పడ్డాడు. ఖలీఫా తోటమాలిని\nక్షమించి, ప్రియసఖితో, \"అమ్మాయీ,\nనేనెవరో నీకిప్పుడు తెలిసింది గనక నీ\nభర్తవద్ద నుంచి కబురు వచ్చేదాకా మా\nయింట ఉండు!\" అన్నాడు.\nప్రియసఖి ఖలీఫావెంట రాజభవనానికి\nవెళ్ళిపోయింది. అక్కడ ఆమెకొక గదీ,\nదాసీజనమూ ఏర్పాటు చేయబడ్డారు.\nఖలీఫా ఆమెతో, \"నీ యజమాని బస్రాకు\nసుల్తాను కాబోతున్నాడు. నువు రాణివవు\nతావు. అందుచేత నిర్విచారంగా ఉండు!”\nఅన్నాడు. ఆమె రాజభవనంలో దాసీల\nమధ్య సుఖంగా ఉండసాగింది.\nకొద్దికాలంలో అలీనూర్ బస్రా చేరుకుని\nసుల్తాను దర్శనం చేసుకుని, ఆయనకు\nఖలీఫా ఇచ్చిన లేఖ అందజేశాడు. సుల్తాను\nఖలీఫా ముద్ర చూసి గౌరవంగా లేచి నిల\nబడి, లేఖను మూడుమార్లు కళ్లకు అద్దు\nకుని, విప్పి చదివాడు. తరవాత ఆయన,\n\" ఖలీఫాగారి ఆజ్ఞ దైవాజ్ఞ!” అన్నాడు.\nఖలీఫా ఆజ్ఞానుసారం తన పదవిని అలీ\nనూర్ పరం చేయటం కోసం సుల్తాను నగ\nరంలోని నలుగురు కాజీలనూ, అమీర్లనూ\nపిలవనంపాడు. సరిగా ఈ సమయంలో\nవజీరు సావీ అక్కడికి వచ్చాడు. సుల్తాను\nఖలీఫాగారి ఉత్తరాన్ని సావీకి చదవటానికి\nఇచ్చాడు. సావీ ఉత్తరం చదివి ఖలీఫా\nముద్ర వున్నభాగం చించి అవతల పారేశాడు.\n\" నీచుడా, నీకు మతిపోయిందా?\nఎందుకు చేశావీపని?\" అని సుల్తాను\nగద్దించాడు.\n\" ఈ దుర్మార్గుడు ఖలీఫాగారిని కలుసు\nకున్నాడని మీరు నమ్మకండి. వీడు టక్కరి,\nఈ ఉత్తరాన్ని తానే సృష్టించాడు. ఖలీఫా\nగారే నిజంగా ఉత్తరం రాయదలిస్తే తన\nస్వంతకాగితాలపైని లేఖకులచేత రాయించి\nఉండేవారు. దాని పైన రాజోద్యోగుల\nముద్రలుకూడా ఉండేవి.” అన్నాడు సావీ.\n\"అయితే నన్నిప్పుడేం చెయ్యమంటావు?”\nఅని సుల్తాను అడిగాడు.\n\"వీణ్ణి నాకు పప్పగించండి. నిజం నేను\nతెలుసుకుంటాను. నేను వీడివెంట బాగ్దా\nదుకు మన ఉద్యోగిని ఒకణ్ణి పంపి నమ్మ\nదగిన ఉత్తరం తెప్పిస్తాను. నిజంగా వీడు\nమనని మోసగించినట్టయితే వీడికి తగిన\nవిధంగా నేనే బుద్ధి చెబుతాను!” అంటూ\nసావీ చాలాసేపు మాట్లాడిన మీదట, అలీ\nసూర్ దోషి అని సుల్తానుకు నమ్మకం\nకుదిరిపోయింది. ఆయన అలీనూర్ను తన\nభటులచేత చాపగొట్టించి, అతను స్పృహ\nతప్పి పడిపోయాక ఖైదులో పెట్టించాడు.\nజైలు అధికారి పేరు కుతైత్. అతను\nఆలీనూర్ను జైలులోకి తీసుకుపోయి, ఒక\nగదిలో పెట్టి, అతని చేతులకూ కాళ్లకూ\nవేసిన బేడీలు ఊడదీశాడు. ఆ గదిని తానే\nస్వయంగా శుభ్రంచేసి అక్కడ ఒక\nకంబలి పరిచాడు. తరవాత అతను అలీ\n. సూర్తో, \" అయ్యా, నేను మీ తండ్రిగారికి\nచాలా రుణపడి ఉన్నాను. అందుచేత నా\nవల్ల మీకేమీ హాని జరగదు,” అన్నాడు.\nఅది మొదలు నలభైరోజులపాటు ఈ\nఅధికారి అలీనూర్కు వీలయిన సౌకర్యా\nలన్నీ కలగజేశాడు.\nఖైదీని గురించి రోజూ సావీకి వార్తలు\nపంపేటప్పుడు అలీనూర్ను చిత్రహింసలు\nచేసినట్టుగా తెలియజేస్తూ వచ్చాడు.\nఅలీనూర్ జైలు ప్రవేశించిన ముఫ్పై\nరోజులకు ఖలీఫా ఒకనాడు ఒక గదిపక్కగా\nవెళుతూఉండగా లోపల ఎవరో ఏడుస్తు\nన్నట్టు వినిపించింది. ఆ ఏడిచేమనిషి ఎవ\nరని నౌకర్లను అడిగాడు. వారు వెళ్ళి ప్రియ\nసఖిని తెచ్చారు. ఆమెను ఖలీఫా పూర్తిగా\nమరిచాడు. అందుచేత ప్రియసఖి తన గొడవ\nయావత్తూ చెప్పుకుని,\"అలీనూర్ వెళ్ళి\nనెల అయింది. ఇంతవరకు ఆయన వార్త\nతెలియలేదు,” అన్నది.\nఅప్పుడు ఖలీఫాకు అంతా జ్ఞాపకం\nవచ్చింది. ఆయన ఒక నౌకరుద్వారా అలీ\nనూర్కు ఒక మంచి బహుమానం పంపాడు.\nఅలీనూర్ జైలులో పడిన నలభైఒకటవ\nరోజున ఈ బహుమానం బస్రా చేరింది. అది\nఎవరు పంపినదీ, ఎవరికి పంపినది సుల్తా\nనుకు అర్థం కాలేదు. సావీని అడిగితే తనకు\nకూడా తెలియదన్నాడు. కాని ఆ బహు\nమానం ఒకవేళ ఖలీఫానుంచి అలీసూరు\nవచ్చిందేమోనని ఆయనకు అనుమానం\nతట్టింది. ఈ అనుమానమే నిజమైతే అలీ\nనూర్ బతికిఉండటం తనకు క్షేమంకాదు.\nఅందుచేత సావీ సుల్తానుతో, \"ఆ దుర్మా\nర్గుడు అలీనూర్ చచ్చిపోవాలని తమరు\nఆజ్ఞాపించారు. కారూ?” అన్నాడు.\n\"సరిగా జ్ఞాపకం చేశావు. వెంటనే వాడి\nశిరచ్ఛేదానికి ఉత్తరువియ్యి,” అన్నాడు.\nసుల్తాను కోపంగా.\nఈలోపుగా ఖలీఫాకు అలీనూర్ అసలు\nబతికి ఉన్నాడా లేదా అన్న అనుమానం\nవచ్చింది. అతను బతికి బాగుంటే ఈపాటికి\nఏదో వార్త రావలిసిందే. అందుచేత ఆయన\nజాఫర్ను పిలిచి, \"నువు కొంత సాయుధ\nపరివారాన్ని వెంటపెట్టుకుని బస్రా వెళ్లు.\nఅలీనూర్ బస్రాకు సుల్తాను అయిఉంటే\nసరేసరి; లేక అతనికి ఏదైనా అపాయం\nజరిగిఉంటే, అపకారం చేసినవారిని\nబంధించి తీసుకురా! వారి రక్తం కళ్ల\nజూస్తాను!” అన్నాడు.\nఆరోజే జాఫర్ కొంత పరివారంతో\nబస్రాకు ప్రయాణమయాడు.\nఅక్కడ బస్రాలో ఆలీనూర్ను ఖైదు\nనుంచి రాజసభకు తీసుకువచ్చారు. అలీ\nనూర్ను శిరచ్ఛేదం చెయ్యబోతున్నారన్న\nవార్త చాటింపు విని జనం తండోపతండాలుగా\nచూడవచ్చారు. వారందరికీ అలీనూరైపైన\nఅభిమానమే.\nసావీ తన భటులతో, \" ఈ దుర్మార్గుణ్ణి.\nగాడిదపై వేసి కట్టండి,” అన్నాడు.\n\" అలీనూర్, ఈ ముసలివాణ్ణి చంపెయ్య\nటానికి అనుమతి ఇయ్యి!\" అని జనంలో\nనుంచి కేకలు వచ్చాయి.\n\" మీరు తొందరపడకండి. రాసిపెట్టినది\nఅనుభవించక తప్పేదిలేదు,” అని అలీనూర్\nవారితో చెప్పాడు.\nతరవాత సావీ భటులు అలీనూర్ను\nఒక గాడిదపై వేసి కట్టి వధ్యస్థానానికి తీసుకు\nపోయారు. శిరచ్ఛేదంచేసేవాడు కత్తి పట్టు\nకుని సిద్ధంగా ఉన్నాడు. పక్కనే ఉన్న\nరాజభవనం కిటికీనుంచి సుల్తానుగారు తల\nబయటపెట్టి చూసి అనుమతి ఇవ్వగానే\nమరణశిక్ష అమలు జరుగుతుంది. అందు\nచేత అందరూ ఆ కిటికీకేసి చూడసాగారు.\nకాని, ఎంతసేపటికీ సుల్తానుగారి తల కిటికీ\nవద్దకు రాలేదు. చిట్టచివరకు సుల్తానుగారు\nతల బయటపెట్టాడుగాని ఆయన చూపు\nవధ్యస్థానంకేసి తిరగలేదు. దూరాన\nగుర్రాలపై వస్తున్న జాఫర్ ఆయన పరివారం\nసుల్తానుగారి కంటబడింది. అందుచేత\nఆయన మళ్లీ లోపలికి తిరిగి తన భటులతో,\n\" మనకోసం బాగ్దాదునుంచి ఎవరో వస్తున్న\nట్టున్నది. వారికి తగిన రీతిగా స్వాగతమిచ్చి\nనాకు కబురు చెయ్యండి!” అన్నాడు.\nఅలీనూరకు మరణశిక్ష విధించబడిన\nవార్త ప్రజల నోటనే జాఫర్కు తెలిసింది.\nఆయన నిప్పులు కక్కుతూ సుల్తానును\nచూడవచ్చి, \"అలీనూర్కు ఏమాత్రం\nఅపాయం జరిగినా నేరస్థుల తలలు తీసే\nస్తాను! అలీనూర్ ఎక్కడ?” అని అడిగాడు.\nవధ్యస్థానంనుంచి అలీనూర్ను సుల్తాను\nరప్పించాడు. సుల్తానును, సావీని ఖైదు\nచెయ్యమని ఉత్తరువిచ్చి, అలీనూర్ను\nబస్రాకు సుల్తానుగా జాఫర్ ప్రకటించాడు.\nప్రజల ఆనందానికి అంతులేదు.\nకొత్తసుల్తాను గౌరవార్థం మూడు రోజుల\nపాటు విందులూ వినోదాలూ జరిగాయి.\nనాలుగోనాడు జాఫర్ బాగ్దాదుకు ప్రయాణం\nకట్టాడు. \" నాకు ఖలీఫాగారి దర్శనం చేసు\nకోవాలని ఉన్నది. నేనుకూడా బాగ్దాదుకు\nమీవెంట వస్తున్నాను,” అన్నాడు అలీసూర్\nజాఫర్. ఇందుకు జాఫర్ సమ్మతించాడు.\nవారు బాగ్దాదు చేరగానే జాఫర్ ఖలీఫాతో\nజరిగినదంతా చెప్పాడు. ఖలీఫా అంతా విని,\nఅలీనూర్కేసి తిరిగి, \" అలీనూర్, నీకు\nద్రోహం చేసిన ఈ సావీ తల నీచేత్తోనే\nఖండించు!\" అని ఆజ్ఞాపించాడు. అలీనూర్\nకత్తిదూసి సావీని సమీపించాడు.\n\" అలీనూర్, నేను దుర్మార్గ ప్రవృత్తి\nగలవాణ్ణి. నా ప్రవృత్తికి అనుగుణమైన\nపనులు చేశాను. నువు మంచివాడివి,\nఅందుచేత నీ ప్రవృత్తికి అనుగుణంగా\nప్రవర్తించు!\" అన్నాడు సావీ.\nఈ మాట వినగానే అలీనూర్ చేతి\nనుంచి కత్తి కింద పడిపోయింది. అలీనూర్\nసజ్జనత్వాన్ని అందరూ కొనియాడారు.\nఖలీఫా సుల్తానునూ, సావీనీ క్షమించక\nతప్పింది కాదు.\nతరవాత ఖలీఫా అలీనూరు కొనాళ్లు\nతనవద్ద ఉంచుకుని చివరకు అంతులేని\nబహుమానాలతో బస్రాకు పంపేశాడు. అలీ\nనూర్ ప్రియసఖిని వెంటబెట్టుకుని బస్రాకు\nవెళ్ళి అక్కడ సుల్తానుగా చాలాకాలం పరి\nపాలించాడు.\n(అయిపోయింది)",
            "book_page_end": 42
        },
        {
            "title": "ఉప్పుకషాయం",
            "book_page_start": 43,
            "pdf_page_start": 57,
            "pdf_page_end": 58,
            "author": "బి. శకుంతల",
            "genre": "హాస్యం",
            "moral": "ఇతరులను నమ్మకుండా, ప్రతి పనిని స్వయంగా చేస్తే పనులు పాడు కావచ్చు. కుటుంబ సభ్యుల మధ్య ఐక్యత, నమ్మకం ముఖ్యం.",
            "keywords": [
                "కుటుంబ కథ",
                "అత్తాకోడళ్ళు",
                "ఉప్పు",
                "పులుసు",
                "పొరపాటు",
                "గుణపాఠం"
            ],
            "characters": [
                "ఆసామి (భర్త/మామ)",
                "ఆసామి భార్య (అత్త)",
                "కూతురు (ఆడబిడ్డ)",
                "కోడలు",
                "బావమరిది"
            ],
            "locations": [
                "గ్రామం"
            ],
            "content": "ఒక గ్రామంలో ఒక ఆసామి ఉండేవాడు.\nఆయన కొక కొడుకూ కూతురూ ఉండేవారు.\nకాలక్రమాన కొడుకుకు పెళ్లి అయి కోడలు\nకాపరానికి వచ్చింది. దాంతో ఇంట్లో\nముగ్గురు ఆడవారయారు - ఆసామి భార్యా,\nకూతురూ, కోడలూ.\nముగ్గురాడవాళ్ళు ఒక కొంపలో ఉన్న\nప్పుడు కొంపలో ఏదో ఒక అవకతవక జరుగు\nతూనే ఉంటుంది. ఈ ఇంటో ఇద్దరాడవాళ్లు\nతల్లి కూతుళ్లే గనక వారిద్దరి పద్దతులూ\nఇంచుమించు ఒకటిగానే ఉండేవి. పోతే\nకోడలు పరాయిపిల్ల. ఆమె అలవాట్లు వేరు,\nఆమె పనులు చేసే తీరుకూడా వేరే. అందు\nచేత ఆ పిల్లను తమ పద్ధతులకు మార్చ\nటానికి తల్లి కూతుళ్ళు చాలా శ్రమపడుతూ\nఉండేవారు. కోడలు గనక ఆమెకు చెప్పినా\nతెలియదన్నట్టుకూడా భావించి, చెప్పిన విష\nయాలే మళ్ళీమళ్ళీ చెబుతూండేవారు.\nఒకరోజు ఆసామి బావమరిది చుట్టపు\nచూపుగా వచ్చాడు. అవకతవకలు జరిగితే\nతన అన్న ఏమనుకునిపోతాడో అని ఆసామి\nభార్య ప్రత్యేకంగా జాగర్త పడసాగింది.\nఆవిడ బిందె తీసుకుని బావికి వెళుతూ\nకోడలితో, \"ఏమే, పొయిమీద పులుసు\nకాగుతున్నది గాని అందులో గుప్పెడు\nఉప్పు వెయ్యి. మళ్ళీ మరచిపోగలవు\nజాగర్త!” అని వెళ్ళింది.\nరెండు రోజులక్రితం కోడలు పులుసులో\nఉప్పువెయ్యటం మరిచిపోయింది. ఆ\nసంగతి కోడలికి జ్ఞాపకంచేసే ఉద్దేశంతో\nఅత్తగారు అలా అన్నది.\nచేతిలో పని అయిపోగానే కోడలు పులుసు\nకళాయిలో ఇంత ఉప్పు వేసి వేరే పని\nచూసుకోబోయింది.\nమరి కాస్సేపటికల్లా ఆడబిడ్డ పిడకలు\nగోడకు కొట్టటం ముగించి చేతులు కడు\nక్కుని వంటఇంట్లోకి వచ్చి పొయిమీద\nకాగుతున్న పులుసు చూచింది.\n\"ఆ తెలివితక్కువమొద్దు ఎలాగూ\nపులుసులో ఉప్పువెయ్యటం మరిచిపోతుంది.\nఆవిడ తరహా నాకుతెలుసు! మామయ్య\nవచ్చాడుకూడానూ!\" అనుకుని ఆమె ఒక\nపిడికెడు ఉప్పు తీసి పులుసులో వేసి గొడ్లకు\nమేత వెయ్యబోయింది.\nఇంతలో అత్తగారు నీళ్ళబిందెతో తిరిగి\nవచ్చి పొయిమీద పులుసు చూసి, \"ఆ\nమొద్దుకు మళ్ళీమళ్ళీ జ్ఞాపకం చెయ్యటం\nకంటె నేనే చేసుకోవటం నయం!\" అంటూ\nఒక గుప్పెడు ఉప్పుతీసి పులుసులో\nవేసేసింది.\nమధ్యాన్నం ఆసామీ, ఆయన బావమరిది\nభోజనాలకు కూచున్నప్పుడు, బావమరిది\nముందుగా పులుసుముద్ద నోట్లో పెట్టుకుని,\n\"ఇదేమిటర్రా, ఇందులో ఉప్పు వెయ్యటం\nమరిచారా ఏమిటి?” అన్నాడు.\nవెంటనే ఆసామి భార్య, \" అదేమి\nటన్నయ్యా, నేను పులుసులో ఉప్పువేశానే?”\nఅన్నది ఆశ్చర్యంగా.\nవెంటనే కూతురు, \" నేను పిడికెడు\nఉప్పు వేశానమ్మా!” అన్నది.\n\"మీరు ఉప్పు వెయ్యటం మరవద్ద\nన్నారుగా, అందుకని నేనూ వేశానత్తయ్యా!”\nఅన్నది కోడలు.\n\" అలా చెప్పండి! అందుకే పులుసు\nఉప్పుకషాయమయింది!” అన్నాడు ఆసామి\nబావమరిది నవ్వుతూ.\nతన ఇంటి ఆడవాళ్ళమధ్య ఐక్యత లేక\nపోవటం చూసి ఆసామికి కోపం వచ్చింది.\n\" ఇకనుంచీ ఈ ఇంట్లో మీరు ఎవరి\nపనులు వారు చేసుకోవలసిందే గాని, ఒకరి\nపనులు ఒకరు చెయ్యటానికి వీల్లేదు!” అని\nశాసించాడు.\nఅంతటితో ఆ ఇంట జరిగే అవకతవక\nలన్నీ నిలిచిపోయాయి.",
            "book_page_end": 44
        }
    ],
    "statistics": {
        "total_stories": 10,
        "author_counts": {
            "చక్రపాణి": 1,
            "చందమామ బృందం": 4,
            "విద్వాన్ విశ్వం": 1,
            "ఎస్. గోపాలరావు": 1,
            "బి. ప్రసాదరావు": 1,
            "ఎస్. ధర్మారావు": 1,
            "బి. శకుంతల": 1
        },
        "genre_counts": {
            "సంపాదకీయం": 1,
            "పురాణగాథ": 1,
            "నీతి కథ": 2,
            "హాస్యం": 2,
            "ఫాంటసీ, సాహసం": 2,
            "ఫాంటసీ, నీతి కథ": 1,
            "సాహసం, ధైర్యం": 1
        }
    }
}