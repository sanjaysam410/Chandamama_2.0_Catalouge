{
    "book_id": "చందమామ_1958_02",
    "stories": [
        {
            "title": "వైరాగ్యం (జా.క.)",
            "book_page_start": 18,
            "pdf_page_start": 18,
            "pdf_page_end": 22,
            "author": "జాతక కథ",
            "genre": "జాతక కథ",
            "moral": "రాజ్య వైభవం అశాశ్వతం. కోరికలు లేకపోవడం గొప్ప స్వేచ్ఛనిస్తుంది.",
            "keywords": [
                "రాజరికం",
                "వైరాగ్యం",
                "బోధిసత్వుడు",
                "పితృహత్య",
                "త్యాగం"
            ],
            "characters": [
                "బ్రహ్మదత్తుడు",
                "మహాజనకుడు (బోధిసత్వుడు)",
                "అరిష్ట జనకుడు",
                "పోలజనకుడు",
                "పట్టపురాణి",
                "బ్రాహ్మణుడు",
                "సీవలీ దేవి"
            ],
            "locations": [
                "కాశీరాజ్యం",
                "విదేహదేశం",
                "మిథిలానగరం",
                "కాలచంప నగరం",
                "ఉద్యానవనం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో విదేహదేశానికి ముఖ్యపట్టణమైన మిథిలానగరంలో మహాజనకుడనే రాజు ఉండేవాడు. ఆయనకు అరిష్ట జనకుడనీ, పోలజనకుడనీ ఇద్దరు కుమారులుండేవారు. మహాజనకుడు పోయాక అరిష్టజనకుడు రాజ్యాభిషేకం చేసుకుని రాజై, తన తమ్ము డైన పోలజనకుణ్ణి యువరాజు చేశాడు. అయితే కొంతకాలానికి అరిష్టజనకుడికి తన తమ్ముడు తనను చంపి రాజుకావాలని చూస్తున్నట్టు నౌకర్లద్వారా రహస్య వార్తలు అందాయి. కాని అరిష్టజనకుడు వాటిని లక్ష్యపెట్ట లేదు. తన అన్న అలక్ష్యం ఆధారం చేసుకుని పోలజనకుడు కొంత పరివారాన్ని కూడగట్టు కుని, అన్నపై కుట్రపన్ని, ఒకనాడు ఆయనపై తన సిబ్బందితో . వెళ్ళిపడి ఆయనను హత్యచేసేశాడు. అరిష్టజనకుడు చనిపోయే సమయానికి ఆయన పట్టపురాణి గర్భవతిగా ఉన్నది. తన భర్త చనిపోయిన వార్త వినగానే ఆమె తన నగలూ నాణ్యాలూ ఒక గంపలో పెట్టి, వాటి పైన ఊక కప్పింది. తరవాత ఆమె మాసిన బట్టలు కట్టుకుని, గంప నెత్తిన పెట్టుకుని బయలుదేరింది. దారిలో ఆమె నెవరూ గుర్తించలేదు. ఆమె ఉత్తరద్వారం కుండా నగరం దాటి వచ్చేసింది. ఎటువెళ్లాలో ఆమెకు తెలియదు; ఆమె ఎన్నడూ రాజసౌధం దాటి ఇవతలికి వచ్చిన మనిషి కాదు. కాలచంప అనే నగరం ఒకటి ఎక్కడో ఉన్నట్టు ఆమె విని ఉన్నది. అందుచేత ఆమె ఒక చెట్టుకింద తన గంప పెట్టుకు కూచుని, దారివెంట వచ్చేపోయే వారిని, \" కాలచంప నగరానికి దారి ఎటు, నాయనా?” అని అడగసాగింది. ఆమెకు ఎవరూ దారి చెప్పలేకపోయారు. చిట్టచివరకు ఒక ముసలివాడు బండి తోలుకుంటూ అటుగా వచ్చాడు. వాడు రాణీతో, \" నేను ఆ నగరానికే పోతున్నాను, బండి ఎక్కి కూచో అమ్మా, నిండు చూలాలులాగా ఉన్నావు. బండి జాగ్రత్తగా, కుదుపు లేకుండా తోలుతాలే,” అన్నాడు. రాణీ ఆ బండిలో ఎక్కి కాలచంప నగ రానికి చేరుకున్నది. బండివాడు ఆమెను గ్రామచావడివద్ద దించి వెళ్ళిపోయాడు. ఇక ఎక్కడికి వెళ్లాలో ఆమెకు తెలియదు. అందుచేత ఆమె ఆ గ్రామచావడిలో వెళ్ళి కూచుని, దాని ముందుగా నడిచే మను ములను చూడసాగింది. కొంతసేపటికి ఒక బ్రాహ్మణుడు తన శిష్యులతోసహా స్నానానికి వెళుతూ చావడిలో కూర్చుని ఉన్న గర్భిణీస్త్రీని చూశాడు. ఆయన తన శిష్యులను బయటనే ఉండ మని, లోపలికి వచ్చి రాణిని పలకరించాడు. “నాయనా, నేను మిధిలానగరపు రాణిని. నా భర్త యుద్ధంలో చనిపోపటంవల్ల నేను దిక్కులేని అనాధనై పోయాను. నా కిప్పు డెవరూ లేరు. ఈ నగరంలో నేనెవరినీ ఎరు గను,” అన్నది రాణి బ్రాహ్మడితో. \" అలా అయితే నువు మా ఇంట తల దాచుకోవచ్చు. కాని ముందుగా ఒక చిన్న నాటకం ఆడాలి. నా కాళ్ళమీద పడి, బయట ఉన్న నా శిష్యులు వినేటట్టు భోరు మని శోకాలుపెట్టు. నీ రహస్యం ఎవరికీ తెలియకుండా నిన్ను కాపాడుతాను,” అన్నాడు బ్రాహ్మడు. రాణి ఆయన చెప్పి నట్టే చేసింది. ఎవరో స్త్రీ తమ గురువుగారి కాళ్ళమీద పడి బావురుమనటం చూడగానే శిష్యులు ఆత్రంగా లోపలికి వచ్చి, \"ఏమిటి? ఏమిటీ ?” అని ప్రశ్నించారు. దారే పొయ్యే వారుకూడా చాలామంది చేరారు. బ్రాహ్మడు వారందరికీ ఈ విధంగా చెప్పాడు. \"ఇది నా కడకొట్టు చెల్లెలు. నేను స్వగ్రామం విడిచిపెట్టాక పుట్టింది. అందు చేత దీన్ని నేనింతకు పూర్వం ఎన్నడూ చూసి ఎరుగను.” ఈ మాటలు అందరూ విశ్వసించారు. బ్రాహ్మడు ఆమెను తన ఇంటికి తీసుకు పోయి, చక్కగా స్నానం చేయించి, భోజనం షెట్టించాడు. కొద్దిరోజులకల్లా ఆమె ఒక మగ పిల్లవాణ్ణి కన్నది. ఆ పిల్లవాడి కామె మహాజనకుడని తన మామగారి పేరు పెట్టు కున్నది. ఈ మహాజనకుడే బోధిసత్వుడు. మహాజనకుడు క్రమంగా పెరిగి పెద్ద వాడు కాసాగాడు. అతనితో ఆడుకునే క్షత్రియ కుమారులు అతన్ని చులకనగా చూసేవాళ్ళు. ఇది చూసి మహాజనకుడు మండిపడి వాళ్లను చితకతన్నేవాడు. వాళ్లు ఏడుస్తూ వెళ్లి తమ పెద్దవాళ్ళతో, \" ఆ విధవ రాలి కొడుకు మమ్మల్ని తన్నాడు!\" అని చెప్పేవాళ్ళు. \"విధవరాలి కొడుకు \" అన్నమాట విన గానే మహాజనకుడికి తన తండ్రి ఎవరా అని సందేహం కలిగింది. మొదట్లో తల్లి అతనికి నిజం చెప్పలేదు. కాని మహాజన కుడు పట్టుబట్టటంచేత ఆమె జరిగినదంతా కొడుకుకు చెప్పేసింది. తన పినతండ్రి తన తండ్రితో యుద్ధం చేసి, యుద్ధంలో తన తండ్రిని చంపి విదేహ రాజ్యం పశపరచుకున్నాడని తెలియగానే, రాజ్యం తిరిగి సాధించాలన్న కోరిక మహాజనకుడికి మనసులో తల ఎత్తింది. పదహారేళ్ళు నిండగానే అతను తన చదువు సంధ్యలు ముగించి, తల్లితో, \"అమ్మా, నేను విదేహరాజ్యాన్ని జయిస్తాను. నీదగ్గిర సొమ్మేమైనా ఉన్నదా?” అని అడిగాడు. ఆమె అతనికి తాను గంపలో దాచి మిధిలా నగరంనుంచి తెచ్చిన బంగారమూ, నగలూ చూపింది. అందులో సగం మాత్రమే తీసుకుని మహాజనకుడు మిథిలానగరానికి ప్రయాణమయాడు. సరిగా ఆ రోజే మిధిలానగరంలో పోల జనకమహారాజుకు ఒక చెయ్యీ, కాలూ పడిపోయింది; ఆయన మంచం పట్టాడు. సరిగా మహాజనకుడు మిధిలానగరంలో అడుగు పెట్టిననాడే రాజభవనంలో పోల జనకుడు మరణించాడు. ఆయనకు వారసులెవరూ లేరు. రాజ పురో హితుడు ఒక రధంమీద రాజకిరీటమూ, రాజఛత్రమూ, రాజదండమూ, పాదుకలూ మొదలైనవి పెట్టి రధాన్ని యధేచ్ఛగా పోనిచ్చాడు. పురోహితుడూ మంత్రులూ రధం వెనక నడుస్తూ బయలుదేరారు. రధం కొంతదూరం వెళ్ళి ఉద్యాన వనంలో మహాజనకుడు విశ్రాంతి తీసు కుంటున్నచోట ఆగిపోయింది. రాజపురోహితుడు మహాజనకుణ్ణి పరీ క్షించి అతని శరీరంపైన రాజలక్షణా లుండటం గమనించి, విదేహదేశానికి అతనిని రాజుగా ప్రకటించాడు. అతనికి పట్టాభిషేకం జరిగింది. తరవాత మహాజనకుడు సీవలీ దేవిని పెళ్ళాడి, సుఖంగా రాజ్యం చేయ సాగాడు. వారికి దీర్ఘాయువు అని ఒక కుమారుడుకూడా కలిగాడు. కొంతకాలం గడిచింది. ఒకరోజు మహా జనకుడికి తోటలు చూడాలని వేడుక కలి గింది. ఆయన తన ఏనుగునెక్కి తోటలు చూడటానికి బయలుదేరాడు. తోటలోకి ప్రవేశిస్తూనే ఆయన రెండు అందమైన గున్న మామిడిచెట్లను చూశాడు. అవి గుబురుగా, నవనవలాడుతూ ఉన్నాయి. వాటిలో ఒక చెట్టునిండా పళ్లున్నాయి. రెండవచెట్టుమీద ఒక్కపండుకూడా లేదు. పళ్ళున్న చెట్టు నుంచి ఒకపండు కోయించుకొని తిని, అది చాలా రుచిగా ఉండటంచేత రాజుగారు, తిరిగి వచ్చేటప్పుడు మరికొన్ని పళ్ళు తిందా మని తన మనసులో అనుకున్నాడు. ఆయన ముందుకు సాగి వెళ్లగానే రాజు గారి పరివారంలోవారంతా ఆత్రంగా మామిడి పళ్లు కోసుకుని తిన్నారు. కొందరు తొందరలో కొమ్మలుకూడా విరిచారు. ఎంతో అందంగా ఉండిన గున్నమామిడి కొద్ది క్షణాలలో భీభత్సంగా అయిపోయింది. రాజుగారు తోటలన్నీ కలియతిరిగి, తిరిగి వస్తూ పాడుపడిపోయిన మామిడిపళ్ళ చెట్టును చూసి నిర్ఘాంతపోయాడు. దాని పక్కనే ఉన్న గొడ్డుమామిడిచెట్టు ఎప్పటి లాగే నవనవలాడుతూ ఉంది. \" ఇది నాకొక గుణపాఠం. రాజ్యవైభవ మంతా ఈ పళ్ళచెట్టులాటిది, సన్యాసం గొడ్డుచెట్టులాటిది. దీనిజోలికి ఎవరూ రారు. ఈ వైభవమంతా విడిచిపెట్టి నేను సన్యాసం పుచ్చుకుంటాను!\" అనుకున్నాడు మహా జనకుడు. [ ముగింపు వచ్చే సంచికలో ]",
            "book_page_end": 22
        },
        {
            "title": "ముగ్గురు మాంత్రికులు",
            "book_page_start": 14,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహసం, కాల్పనిక",
            "moral": "ధైర్యం, అదృష్టం ఉన్నవారే కష్టాలను అధిగమించి విజయం సాధిస్తారు.",
            "keywords": [
                "పింగళుడు",
                "దొంగలు",
                "నవాబు",
                "ఎడారి",
                "తుఫాను"
            ],
            "characters": [
                "పింగళుడు",
                "ఓడసరంగు",
                "హసన్ గోరీ (పటాలం నాయకుడు)",
                "సైనికులు",
                "ఇఫీఖిల్లా (రక్షకుడు)"
            ],
            "locations": [
                "మహాసముద్రం",
                "ఆరేబియా దేశ ప్రాంతం",
                "ఇసుక ఎడారి",
                "ఇఫీఖిల్లా కోట"
            ],
            "content": "[క్రూరుడైన ఓడసరంగువల్ల అనేక యిక్కట్లు పొందిన బానిసలు, పింగళుడి నాయకత్వం కింద తిరుగుబాటు చేసి, అతణ్ణి హతమార్చారు. అదే సమయంలో శత్రుఓడ, వారున్న ఓడను సమీపించింది. పింగళుడు తన ఓడతో, శత్రుఓడను ఢీకొట్టాడు. ఆ తాకిడికి పింగళుడు ఓడమీదినుంచి ఎగిరి దూరంగా సముద్రంలో పడిపోయాడు. తరవాత — ] పింగళుడు ఒక బుడక వేసి నీటిమీదికి తేలి చుట్టూ కలయచూశాడు. రెండు ఓడలూ ఒకదానినొకటి ఢీకొనడంతో, ఆ తాకిడికి బదా బదలై, కొయ్యముక్కలూ, చెక్కలూ, తెర చాపలూ చెల్లాచెదురుగా — నలుమూలలకూ ఎండుటాకుల్లా ఎగిరిపోతున్నయి. మునిగి పోతున్న నావికులు చేసే హాహాకారాలు, తుఫాను ఘోషలో అణగారిపోయినై. ఉవ్వెత్తున లేచి పడుతున్న సముద్రపు టలలో చిక్కి పింగళుడు వుక్కిరిబిక్కిరై పోయాడు. తను సురక్షితంగా భూప్రదేశం చేరేందుకు యిప్పుడు ఓడ అంటూ ఏమీ లేదు. రెక్కల బలాన్ని నమ్ముకుని యీదేం దుకు, తీరం ఎటువైపున వున్నదో తెలియదు. యీ దుర్దశ తన ఒక్కడికే కాక, తన శత్రువులకూ, మిత్రులకుకూడా కలిగిందని గ్రహించినప్పుడు పింగళుడికి ఆనందంతో పాటు బాధకూడా కలిగింది. తన ప్రాణాన్ని కాపాడుకునేందుకు, తను ఎటు యీదుకుపోవాలో పింగళుడికి అర్థంకాలేదు. కనుచూపు మేరలో ఎక్కడా భూమి అంటూ కనిపించనప్పుడు, తను వున్న చోటునుంచి కదిలేందుకు ప్రయాసపడటం వృధా అని అతడు నిశ్చయించుకున్నాడు. కాని, అల్లకల్లోలంగా వున్న సముద్రం అతణ్ణి ప్రతిక్షణం అటూయిటూ విసరివేస్తున్నది. దాదాపు ఓ పావుగంటకాలం పింగళుడు అలలవెంట, అవి విసిరినవైపుకు పోతూ, మునుగుతూ తేలుతూ నానాయాతనా పడ్డాడు. ఇక తన చావు ఎంతో దూరంలో లేదని అతడు నిశ్చయించుకున్న మరుక్షణం అతడి చేతికి ఏదో వస్తువు తగిలింది. పింగ ళుడు చటుక్కున దాన్ని పట్టుకున్నాడు. ఇంతకూ పింగళుడి తల్లి అన్నట్టు, అతణ్ణి ఎప్పుడూ అదృష్టదేవత వెన్నంటే వుంటు న్నది. పింగళుడి చేతులకు దొరికిన వస్తువు, ఓడ పగలగా విడిపోయిన ఒకానొక కొయ్య పలక. పింగళుడు మనసులోనే దేవుడికి వెయ్యినమస్కారాలు పెట్టుకుని, ఆ కొయ్య పలకను బలంగా రెండుచేతుల మధ్యకూ తీసుకుని, దానిమీద బోర్లా పడుకున్నాడు. తుఫానూ సముద్రపుటలలూ కలిసి, తనను ఏదో ఒకనాడు, ఏదో ఒక తీరానికి తప్పక చేర్చగలవని అతడికి ఆశ కలిగింది. ఆ సమయంలో ఆకలీ, చలీ — వాటినిగురించి అతడు ఆలోచించ దలచలేదు. కొయ్యపలక నీటి అలలవెంట తేలుతూ, మునుగుతూ కొట్టుకుపోతున్నది. పింగళుడు రెండుకళ్లూ గట్టిగా మూసుకుని, కొయ్యపలక తన పట్టునుంచి జారిపోకుండా చూసు కుంటూ తనచుట్టూ ఏమి జరుగుతున్నదీ గమనించేందుకైనా ప్రయత్నించలేదు. కారణం, అందువల్ల తనకు జరిగే మేలు లేక పోగా, పైపెచ్చు తనలో వున్న ధైర్యం కాస్తా నీళ్లుకారిపోయేందుకు అవకాశం యిస్తుం దని అతడు భయపడ్డాడు. కొన్ని గంటల కాలం గడిచిపోయింది. సూర్యుడు ఎక్కడో సముద్రాల అవతల అస్తమించాడు. చీకటి పడింది. కాని, పింగళుడికి యివేమీ తెలియవు. అతడి కళ్లు గట్టిగా మూతలు పడేవున్నవి. సముద్రపు హెూరూ, తన శరీరం చలికి కొయ్యబారుతూ వుండటం తప్ప, అతడికి మరేమీ గుర్తులేదు. మరి కొంత సేపటికి దప్పికతో నాలుక పిడచ కట్టుకుపోతునట్టు అతడు గ్రహించాడు. అప్రయత్నంగా పింగళుడు యింత సము ద్రపు నీటిని గుటక వేసి, వికారంతో కొయ్య పలకమీద మెలికలు తిరిగాడు. ఆ తరవాత భగ్గుమనే ఆకలి, నిద్రమత్తు. క్రమంగా పింగళుడు తను పట్టుకున్న కొయ్యపలకా, హెూరుపెడుతున్న సముద్రం, తను ప్రాణా పాయస్థితిలో వున్న సంగతీ — అన్నీ మరిచి పోయి గాఢనిద్రలోకి జారుకున్నాడు. పింగళుడు తిరిగి కళ్లు తెరిచేసరికి, మబ్బులు లేని ప్రశాంతమైన నీలాకాశం అతడి కళ్ళబడింది. శరీరం నడుమునుంచి పైభాగం పొయ్యిలో పెట్టి కాల్చుతున్నట్టు చిటపటమంటున్నది. కాళ్లు చలితో కొయ్య బారిపోతున్నవి. ఈ పరిస్థితి పింగళుడికి చాలా వింతగా తోచింది. తను ఎక్కడ వున్నట్టు? అతడు నీరసంగా తల పక్కకు తిప్పి చూశాడు. కనుచూపుమేర అంతా ఇసుక ఎడారి. పింగళుడు గతుక్కుమన్నాడు. ఆ నిమి షంలో అతడికి ప్రాణభయంతో పాటు, ఎక్కడలేని సత్తువా వచ్చినట్టైంది. చప్పున మోచేతులు భూమికి ఆనించి లేచేందుకు ప్రయత్నించాడు. కాళ్ళు రెండూ నీళ్ళలో నానుతున్నవి. ఎదురుగా మహాసముద్రం ఏ అలలూ లేకుండా ప్రశాంతమైన సర స్సులా నిర్మలంగా కనిపించింది. తన పరిసరాలు ఎటువంటివో, తను ఎలాంటి భూప్రదేశాన్ని చేరాడో పింగళుడు వెంటనే గ్రహించాడు. ఒకవైపున మహా సముద్రం, రెండవవైపున మచ్చుకైనా చెట్టూ చేమా లేని పెద్ద ఇసుక ఎడారి ! మీదే లగ్నంచేసి, అతడు భగ్గుమని కాలు తున్న ఇసుకలో ఓపికకొందికీ నడవసాగాడు. కొద్దిసేపటికల్లా పింగళుడు ఆ ప్రదేశాన్ని సమీపించాడు. ఆసరికి కొన్ని రాబందులు కిందికి దిగి, అక్కడ పడివున్న ఏడో వస్తు వును చుట్టుముట్టుతున్నవి. ఆ దృశ్యం చూస్తూనే పింగళుడు నివ్వెరపోయాడు. ఒకవ్యక్తి కాళ్లూ చేతులూ, తాడుతో వెనక్కు విరిచికట్టబడి, ఒక రాతికి ఆనించ బడివున్నాడు. అతడిలో ఏమాత్రం చలనం వున్నట్టులేదు. రాబందులు, అతణ్ణి పీక్కు తినేందుకు చుట్టూ మూగుతున్నవి. పింగళుడు, ఓ తృటికాలం ఆ నిర్భాగ్యుడికేసి చూసి, చప్పున వంగి అక్కడ దొరికిన చిన్న రాతిముక్కను తీసుకొని, రాబందులకేసి విసిరాడు. వెంటనే కొన్ని రాబందులు రెక్కలు టపటపలాడించి ఆకాశంలోకి లేచినై. మరికొన్ని అంతదూరం పరిగెత్తి, అక్కడ నిలబడి ఆశగా తమకు కానున్న ఆహారంకేసి చూస్తున్నవి. పింగళుడు ఆ వ్యక్తిని సమీపించాడు. అతడి కళ్లు మూతలుపడి వున్నవి. ఏమా త్రమైనా ప్రాణం వున్న సూచన కనబడుతుం దేమో అని, పింగళుడు అతడి గుండెలమీద చేయివేసి పరీక్షించాడు. చలనం లేదు. ఈ ఇసుక ఎడారిలో ఎవరు, ఏ కారణం వల్ల ఈ మనిషిని ఇటువంటి ఘోరమరణం పాలుచేశారో పింగళుడి వూహకు అందలేదు. కాని, అతడికి ఆ నిమిషంలో ఒక కొత్త విషయం ఆర్థమైంది. భయంకరంగా, నిర్జ నంగా కనిపించే, యీ ఎడారిలో ఎక్కడో ఒకచోట జననివాసాలు వున్నవి. వాళ్లు ఎటువంటివారో వూహించటంకూడా ఏమంత కష్టంకాదు. ఒక మనిషిని నిస్సహాయుణ్ణుగా చేసి, రాబందులకు ఆహారంగా వదిలిపోవ టాన్నిబట్టి, వాళ్లు చాలా క్రూరులై వుంటారని పింగళుడు భావించాడు. ఇప్పుడు తన కర్తవ్యం ఏమిటి? ముందు దాహం తీర్చుకునేందుకు తనకు యింత మంచినీరు కావాలి. తరువాత ఆహారం. ఇవి తనకు ఎక్కడ లభిస్తవి? పింగళుడు యిలాంటి సమస్యలతో సత మతమవుతూండగా, దూరంగా, ఎడారిలో తిరుగుతున్న ఒకానొక ఒంటెల పటాలం నాయకుడు, తన దుర్భిణీలోంచి అతణ్ణి, పక్కన వున్న చనిపోయిన వ్యక్తినీ, చుట్టూ ఎగురుతున్న రాబందుల సమూహాన్నీ చూశాడు. మరుక్షణం అతడి ఆజ్ఞ కాగానే ఒంటెల పటాలం అమిత వేగంగా, ఆ ప్రదేశం వైపుకు పరిగెత్తిరాసాగింది. దూరంగా ఎడారిలో దుమ్ము లేస్తూండ టాన్ని గమనించి మొదట ఆశ్చర్యపడిన పింగళుడికి, అంతలోనే దానికి కారణం అయిన ఒంటెల పటాలం స్పష్టంగా కనబడ గానే వుత్సాహంతోపాటు భయంకూడా కలి గింది. ఒకవేళ అ వచ్చేవాళ్లు ఎడారి దొంగ లైతే, ఆ నిమిషంతో తన బ్రతుకు అవసాన దశకు వచ్చినట్లే అని అతడు భయపడ్డాడు. కాని, పారిపోయి ఎక్కడైనా దాక్కునేం దుకు స్తలంగాని, అందుకు అవసరమైన దేహబలంగాని తనదగ్గిర లేదు. అసలు తను యిప్పుడున్న దీనస్థితిలో కాలుతీసి కాలు పెట్టటమే అంతంతమాత్రంగా వుంది. వాడు మనవాడే! మిగతా కోట కాపలా దళం ఏమయినట్టు? బహుశా, కోట రాబందు వశం కాలేదుగదా?” అంటూ విస్తుపోయాడు. ఈలోపల పటాలంలోని ఒకడు పింగళుడి వీపుమీద తన యీటెను ఆనించి, \" నిజం చెప్పు, మీ నాయకుడు రాబందు ఎక్కడ?” అంటూ గద్దించి అడిగాడు. పింగళుడికి ఆ ప్రశ్న ఏమీ అర్థంకాలేదు. బహుశా ఆ రాబందు అనబడేవాడు ఏదో దొంగల ముఠాకు నాయకుడై వుంటాడు. అలా అయితే, వీళ్లు ఎవరు ? \" నేను ఎవరి అనుచరుణ్ణి కాదు. మహా పింగళుడు యిలాంటి వూహలతో, అను సముద్రంమీద తుఫానులో చిక్కి నేనున్న మా నా ల తో వుక్కిరిబిక్కిరవుతూండగా ఓడ భగ్నంకాగా, దేవుడి కృపవలన ప్రాణా ఒంటెల పటాలం అక్కడికి రానేవచ్చింది. లతో యీ తీరం చేరాను. ఇక్కడ, ఈ గంభీరమైన పెద్ద గొంతుతో నాయకుడు మృతుణ్ణి రాబందులు పీక్కుతిన బోవటం ఆజ్ఞాపించగానే, పటాలంలోని ప్రతిఒక్కరూ చూసి యిక్కడికి వచ్చాను. ఇది ఏ దేశమో, తమతమ వాహనాలను దిగి, పింగళుణ్ణి యీ ఎడారి పేరేమిటోకూడా నాకు తెలి చుట్టుముట్టారు. నివ్వెరపోయి, నోట మాట యదు,” అన్నాడు పింగళుడు. ఒంటెల రాక తడబడుతున్న పింగళుణ్ణి, వాళ్ళ పటాలం నాయకుడు, పింగళుడికేసి మరో నాయకుడు కొంచెంసేపు నిలువెల్లా పరీక్షగా సారి పరిశీలనగా చూసి, \" నువ్వు చెప్పేది చూసి, \" నువ్వు రాబందు అనుచరవర్గం నిజమయితే, నీకు వచ్చిన భయమేమీలేదు. లోనివాడివా?” అని ప్రశ్నిస్తూ, చనిపోయిన కాని, ఒకవేళ అబద్ధం అయితేమాత్రం వ్యక్తివగ్గిర వంగి, పరీక్షగా చూసి, చప్పున నిన్ను ముక్కలుముక్కలుగా నరికించి, తన అనుచరుల కేసి, తిరిగి, \"ఈ చనిపోయిన ఆ ఎగురుతున్న రాబందులకు ఆహారంగా వేయిస్తాను. నువు యిప్పుడున్నది ఆఫ్రికా సముద్రతీరాన గల ఆరేబియాదేశప్రాంతం. నేను నవాబుగారి ఒంటెలపటాలం నాయ కుణ్ణి. ఇక, నీ ఓడ సముద్రంమీద భగ్నం అవడం అదీ.... అంతా నిజం చెప్పాలి, తెలి సిందా?” అన్నాడు. ఆ వచ్చినవాళ్లు దొంగలు కాదని, నవాబు సైనికులని తెలియగానే పింగళుడికి ఎక్కడ లేని ఆనందమూ కలిగింది. ఆ ఎడారి ప్రాంతాన్ని పాలించే నవాబూ, అతడి ఒంటెలపటాలం నాయకుణ్ణని చెప్పే యితడూ, ఎలాంటి వారైనా ప్రస్తుతానికి మాత్రం తనకు ప్రాణభయం లేదు. తరవాత పరిస్థితులనుబట్టి, అందుకు అనుగుణంగా ప్రవర్తించవచ్చు. కనక, పూర్వగాథ అంతా వదిలి, తను బానిసగా ఓడలో చేరినప్పటి నుంచీ, జరిగిన వృత్తాంతం, అతడికి చెప్ప వచ్చనుకున్నాడు పింగళుడు. ఆ ప్రకారమే, పింగళుడు పటాలం నాయకుడికి తను చేరిన ఓడసరంగును గురించీ, మహాసముద్రంమీద తారసపడిన మరొక ఓడకూ దానికీ జరిగిన యుద్ధం గురించీ సవిస్తరంగా చెప్పాడు. అంతా విన్న పటాలంనాయకుడు తృప్తిగా ఓమారు నవ్వి, \" అయితే, మీ ఓడను ఎదిరించిన ఓడలోకూడా బానిసలున్నారనేదాంట్లో అను మానం ఏమీ లేదుకదా?” అని అడిగాడు. \" అవును, అందులో సందేహం లేదు. ఓడసరంగుతో నేను రాజీరాయబారం నడపాలని ప్రయత్నించినప్పుడు, అతడిచ్చిన జవాబునుబట్టి, అతడూ బానిసలను కొనీ అమ్మే వ్యాపారేనని తెలుస్తున్నదిగదా?” అన్నాడు పింగళుడు. పటాలం నాయకుడు అవునన్నట్టు తల వూపి,\" నాపేరు హసన్ గోరీ. నాలాగే నువ్వూ, యుద్ధంలో చాలామందికి నాయకత్వం వహించావు గనక, నువ్వూ నాతో సమా నుడివే. కనక, సన్ను ఆ పేరుతో నువ్వు పిలవవచ్చు. మేము, 'రాబందు' అని పిలవబడే ఒకానొక ఎడారిదొంగను హత మార్చేందుకు, యీ ఎడారిలో గస్తీ తిరుగు తున్నాం. యీ కాళ్ళూ చేతులూ బంధింప బడి, మరణించిన వ్యక్తి నవాబు సైన్యంలోని వాడే! ఇతడు ఎడారిలో వున్న ఇఫీఖిల్లాను రక్షిస్తున్నవాళ్లల్లో ఒకడు. ఇత ఏ విధంగా ఆ రాబందు పట్టుకోగలిగాడో నాకు అర్ధం కావడం లేదు. నా భయం ఏమిటంటే, దురదృష్టవశాత్తూ ఆ ఖిల్లా రాబందు వశం అయిపోయిందేమోనని,” అంటూ అతడు సైనికులకేసి తిరిగి, \"ఈ క్షణంనుంచీ యితణ్ణి కూడా పటాలంలో ఒకడుగా భావించండి. పాపం, ఆకలికి అలమటిస్తున్నట్టున్నాడు, ఆహారం, నీరూ యివ్వండి,” అన్నాడు. హసన్టోరీ అలా అనేసరికి, పింగళుడికి ప్రాణం లేచివచ్చినట్టైంది. సైనికులిచ్చిన రొట్టెలు తిని, చల్లని నీరు యింత తాగి, అతడు తృప్తిగా లేచి నిలుచున్నాడు. వెంటనే హసన్ గోరీ పింగళుడికి ఒక ఒంటెను చూపిస్తూ, \" ఈ ఒంటె యిక నుంచీ నీ వాహనం. మనం యిప్పుడే బయలు దేరుతున్నాం. ఇఫీఖిల్లాను రాబందు ఆక్ర మించుకున్నాడేమో అని నాకు అనుమా నంగా వుంది,\" అంటూ ఒక సైనికుడికేసి తిరిగి, \"ఆ శవాన్ని ఒక ఒంటె మీద వేయండి. ఖిల్లాదగ్గిర సమాధి చేద్దాం. ఈ రాబందులకు ఆహారంగా అతణ్ణి వదలటం మహాపాపం,” అన్నాడు. కొద్దిసేపట్లోనే పటాలం బయలుదేరింది. ఎడారిలో రేగుతున్న ఎడతెగని యిసుక తుఫా నుల్లో ప్రయాణిస్తూ, సూర్యుడు పశ్చిమానికి దిగుతూండగా, పటాలం ఇఫీఖిల్లాకు కను చూపుమేరలో చేరింది. ఖిల్లా పరిసరాలు నిర్మానుష్యంగా వున్నవి. హసన్నోరీ, పింగళుడికేసి తిరిగి ఆశ్చ ర్యంగా కనుబొమలు ముడివేసి, ఖిల్లా వైపుకు చేయివూపాడు. — (ఇంకా వుంది)",
            "book_page_end": 21
        },
        {
            "title": "రాజరిక ప్రభావం",
            "book_page_start": 31,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "బేతాళ కథ",
            "moral": "సంఘం యొక్క చెడు ప్రభావం వ్యక్తి యొక్క మంచి గుణాలను కూడా మార్చగలదు. వ్యక్తి బాగుపడటం కన్నా సంఘం బాగుపడటం ఎక్కువ అవసరం.",
            "keywords": [
                "వీరసింహుడు",
                "మాంత్రికుడు",
                "రాజరికం",
                "కృతజ్ఞత",
                "మంత్రులు"
            ],
            "characters": [
                "విక్రమార్కుడు",
                "బేతాళుడు",
                "వీరసింహుడు",
                "మాంత్రికుడు",
                "కిష్కింధ మంత్రులు",
                "నౌకరు"
            ],
            "locations": [
                "మాళ్వదేశం",
                "చిత్రకూట రాజ్యంలో కిష్కింధానగరం",
                "శ్మశానం"
            ],
            "content": "విసుగుచెందని విక్రమార్కుడు మరొకసారి చెట్టు వద్దకు తిరిగి వెళ్లి, చెట్టుకొమ్మను వేళ్ళాడుతున్న శవాన్ని దింపి భుజాన వేసు కుని, మౌనంగా శ్మశానంకేసి బయలు దేరాడు. అప్పుడు శవంలోని బేతాళుడు, \" రాజా, నీవు రాజువై వుండికూడా మొహ మెరగని ఒక భిక్షువు కోసం ఇంత శ్రమ పడటం నిజంగా ప్రశంసనీయమైనవిషయం. ఎందుచేతనంటే సాధారణంగా రాజరికం కృతజ్ఞతనుకూడా పాటించదు. ఇందుకు ఉదాహరణగా వీరసింహుడి కథ చెబుతాను విను,” అంటూ ఈకింది కథ చెప్పసాగాడు: పూర్వం మాళ్వదేశంలో వీరసింహుడనే గొప్ప పరాక్రమశాలి వుండేవాడు. అతను ఆటే ధనికుడుకాడు. అయినా అతను ఏ రాజువద్దా కొలువుచెయ్యక, తన పరాక్ర మాన్ని ప్రజలను దొంగలముఠాల నుంచి కాపాడటంలో వినియోగించాడు. సాధార ణంగా రాజులకు అడవి మృగాలను వేటా డటం ఎంత ఇష్టమో, వీరసింహుడికి దొంగ లను వేటాడటం అంత ఇష్టం. చిట్టచివరకు మాళ్వదేశపు అరణ్యాలలో ఒక్క దొంగకూడా లేకుండా పోయినదాకా వీరసింహుడు కత్తి దించలేదు. నిజంగా సాహస పరాక్రమాలుగల దొంగలంతా అత నితో తలపడి యుద్ధంచేసి అతని కత్తికి బలి అయారు; చిల్లర దొంగలందరూ ఇతర దేశాలకు పారిపోయారు. ఎన్నో తరాల రాజులుకూడా చేయలేకపోయిన పనిని వీర సింహుడు ఒంటరిగా చేశాడు. అతని పుణ్యమా అంటూ స్త్రీలు సయితం ఒంటరిగా అడవిమార్గాల ప్రయాణం చెయ్యటానికి వసతి ఏర్పడింది. ఆ కారణంచేత మాళ్వదేశంలో వీరసింహుణ్ణి ప్రతి ఒకరూ దేవుడుగా భావిస్తూవచ్చారు. తన జీవితంలో సగభాగం ప్రజలకు దొంగలబాధ లేకుండా చెయ్యటంలో గడిపి నప్పటికీ వీరసింహుడు సంపాదించుకున్నది కీర్తిమాత్రమే. తనపని ముగియగానే అతను తనగ్రామం చేరుకుని అక్కడ తన ఒంటరి జీవితం గడపసాగాడు. ఒంటరి జీవితం ఎందుచేతనంటే అతను పెళ్లాడలేదు; అత నికి అన్నదమ్ము లెవరూ లేరుకూడా. ఒక నౌకరు అతనికి వంటచేసిపెట్టి ఇతర పనులు కూడా చూసేవాడు. ఒకనాడు వీరసింహుడు తన యింటి సావడిలో కూచుని వంట పూర్తికావటం కోసం నిరీక్షిస్తున్న సమయంలో ఒక మాంత్రి కుడు అక్కడికి వచ్చాడు. \" వీరసింహా, నేను చాలా దూరదేశం నుంచి వచ్చాను. కాని ఈ దేశంలో అడుగు పెట్టినప్పటినుంచీ ఎవరినోట విన్నా నీపేరే! అందుచేత నిన్ను చూసిపోదామని వచ్చాను. ఇంత పరాక్రమవంతుడివిగదా, నీకు రాజు కావాలన్న కోరిక ఎన్నడూ కలగలేదా? ఏ పదవీ లేకుండానే ప్రజలకు ఇంత సేవ చేసినవాడివి పదవికూడా లభిస్తే ఇంకెంత సేవ చేయగలవో ఊహించు!” అన్నాడు మాంత్రికుడు. \"నేనా విషయం ఎన్నడూ ఆలోచించ లేదు,” అన్నాడు వీరసింహుడు. \" అయితే ఇప్పుడు ఆలోచించు!” అన్నాడు మాంత్రికుడు. \"దొంగలు పోయాక నాకు బొత్తిగా పని లేకుండా పోయింది. రాజునైతే బాగానే వుంటుంది. కాని అది ఎలా సాధ్యం?” అన్నాడు వీరసింహుడు. “ఎవరైనా సాధ్యంచేస్తే వారికి తగిన బహు మాసమిస్తావా?” అన్నాడు మాంత్రికుడు. \" ఓ, తప్పక ఇస్తాను!\" అన్నాడు వీర సింహుడు. \"నేనే నిన్ను రాజును చేస్తాను. కాని నువు నాకు ఏటా నూరు వరహా లివ్వాలి,\" అన్నాడు మాంత్రికుడు. \" నూరు వరహాలేనా? వెయ్యి ఇస్తాను కావలిస్తే\" అన్నాడు వీరసింహుడు. \" నాకు నూరు వరహాలే కావాలి. అన్న ప్రకారం తప్పకుండా ఇస్తే చాలు,” అన్నాడు మాంత్రికుడు. వీరసింహుడు సరేనన్నాడు. మాంత్రికుడు తన మంత్రశ క్తివల్ల ఒక్క క్షణంలో చిత్రకూట రాజ్యంలో కిష్కింధా నగరం చేరుకున్నాడు. కిష్కింధానగరపు రాజు ఆ ఉదయమే మరణించాడు. ఆయనకు మూడేళ్ళవయసుగల కుమారుడు మాత్రం ఉన్నాడు. కిష్కింధ మంత్రు లందరూ సమావేశమై రాజుకొడుకును రాజును చేసి, అతను పెద్దవాడయినదా కా కిష్కింధానగర రాజ్యపాలన తామే చూడా లని నిర్ణయిస్తున్నారు. సరిగా ఆ సమయానికి మాంత్రికుడక్కడ ప్రత్యక్షమై, \" రాజకుమారుణ్ణి సింహాసనం మీద కూచోబెడతాము బాగానేవుంది. కాని చిత్రకూటం మీద ఉన్న దొంగలముఠాల మాట ఏమాలోచించారు? రాజు పసివాడని తెలిసి వారు ఊరుకుంటారా? కిష్కింధా నగరమంతా దోచెయ్యరా?” అన్నాడు. \" అదీ నిజమే! దీనికేమిటి ఉపాయం?\" అన్నారు మంత్రులు మాంత్రికుడితో. \" మాళ్వదేశంలో వీరసింహుడనే పరా క్రమశాలి ఉన్నాడు. అతనంటే ఎంతేసి గజదొంగలకుకూడా సింహస్వప్నం! యువ రాజు పెద్దవాడయేదాకా మనం వీరసింహుణ్ణి రాజుగా ఉంచుకున్నామంటే మనరాజ్యా నికి దొంగల భయమన్నది లేకుండా చేసేస్తాడు. ప్రజలు సుఖపడతారు. కాల క్రమాన యువరాజు పెద్దవాడై సింహాసన మెక్కుతాడు,” అన్నాడు మాంత్రికుడు. \" ఈ పద్ధతి దివ్యంగా ఉన్నది. అయితే ఆ వీరసింహుడు ఎప్పటికి కిష్కింధ చేరే టట్టు?” అన్నారు మంత్రులు. \"ఆ విచారం మీకు వద్దు! మీరు రాజ్యాభి షేక ప్రయత్నాలు చేస్తూఉండండి. ఇక్కడ · ఉన్నట్టుగా వీరసింహుణ్ణితెస్తాను!” అన్నాడు మాంత్రికుడు. అతను అన్నంతపనీ చేశాడు. ఆ సాయం కాలమే అతను వీరసింహుణ్ణి కిష్కింధకు తెచ్చాడు. మర్నాడు వీరసింహుడు పట్టాభి షేకం చేసుకుని కిష్కింధకు రాజయాడు. దేశాచారం ప్రకారం రాణీ అతనికి భార్య అయింది. ఈ విధంగా, మాంత్రికుడి సహా యంతో వీరసింహుడు రాజుకావమేగాక, ఒక భార్యనూ, కుమారుణ్ణి కూడా సంపా దించుకుని గృహస్థుకూడా అయాడు. వీరసింహుడు కిష్కింధకు రాజయాడని తెలియగానే చిత్రకూటపర్వతాన్ని ఆశ్రయించి ఉన్న దొంగల ముఠాలన్నీ ఎక్కడివక్కడ విచ్చిపోయాయి. చిత్రకూట రాజ్యంలో దొంగల భయం లేకుండా పోయింది. వీరసింహుడికిప్పుడు చేతినిండా పని. ఉదయంనుంచి సాయంకాలందాకా మంత్రు లతో కూచుని రాచకార్యాలు చేసేవాడు. మిగిలిన సమయాలలో తన భార్యాబిడ్డలతో కాలక్షేపం చేసేవాడు. సంవత్సరం గిర్రున తిరిగింది. తన బహుమానం పుచ్చుకోవటానికి మాంత్రికుడు వచ్చాడు. అతన్ని చూడగానే వీరసింహుడు సంచీలో నూరుపరహాలు తెప్పించి మాంత్రి కుడి చేతిలో పెట్టాడు. మాంత్రికుడు సంతోషంగా సంచీ తీసుకుని వెళ్లిపోయాడు. మంత్రులు తమలో తాము గుసగుస లాడుకున్నారు. \"రాజుగారిని ప్రతిక్షణమూ కొలిచేవాళ్లం మనమంతా వుండగా ఎవడో పరాయివాడువచ్చి నూరు వరహాలు ముడుపు పుచ్చుకుపోయాడు! ఇదేమైనా బాగుందా?” అనుకున్నారు వారు. వారు రాజుగారితో ఏమీ అనలేదుగాని, వీరసింహుడు వారి గుస గుసలు గ్రహించాడు. ఇంకొక ఏడాది జరిగింది. వీరసింహుడు పనిలో నిమగ్నుడై వుండటంవల్ల ఏడాది గడిచినట్టే లేదు. మాంత్రికుడి రాకనుబట్టి ఏడాది గడిచిందని తెలుసుకున్నాడు. కాని కిందటిసారిలాగా మాంత్రికుణ్ణి చూస్తూనే సొమ్ము తెప్పించలేదు. \" నా బహుమానం ఇప్పిస్తారా?” అని అడిగాడు మాంత్రికుడు. \"ఎందు కిప్పించనూ?” అంటూ వీర సింహుడు నూరువరహాలు తెప్పించి వాటిని మాంత్రికుడికి ఇచ్చాడు. తన మంత్రులు గుసగుసలాడుకోవటం అతనికి కనిపించింది. అతను మాంత్రికుడితో, \" ఈసారినుంచి ఏటా రావద్దు. ఏడువిడిచి ఏడు వస్తుంటే బాగుంటుం దనుకుంటాను!” అన్నాడు. \"మళ్లీ వచ్చే ఏడు దర్శనం చేసుకుం టాను,” అని మాంత్రికుడు వెళ్లిపోయాడు. వీరసింహుడు చేసిన సూచన అతనికి విని పించినట్టు లేదు. అన్నప్రకారమే అతను మూడో ఏడు మళ్లీ హాజరయాడు. సరిగా ఆ సమయానికి వీరసింహుడి చుట్టూ మంత్రులు కూచుని ఏదో చర్చిస్తున్నారు. \" నా నూరు వరహాలిచ్చి పంపిస్తారా?” అన్నాడు మాంత్రికుడు. \" దేనికైనా వేళాపాళా ఉండాలి! నేనిప్పుడు చాలా ముఖ్యమైన వ్యవహారా లలో ముణిగివున్నాను!” అన్నాడు వీర సింహుడు కొంచెం కోపంగా. \" అతి ముఖ్యమైన వ్యవహారాలు!” అన్నారు మంత్రులు. \"నీ ముష్టి బహుమానం కోసం వచ్చి ఇలా నా గొంతుమీద కూచుంటావనుకో లేదు!\" అన్నాడు వీరసింహుడు. \"అచ్చగా అప్పులవాడే!” అన్నారు మంత్రులందరూ. \" నీకు కొంచెంకూడా కృతజ్ఞత అన్నది లేదు!” అన్నాడు వీరసింహుడు. \" నాలుగు తన్ని పంపిస్తేసరి!\" అన్నారు మంత్రులు. | \" ఇప్పుడు చెయి వీలుగాలేదు. మరెప్పు డైనా రా, చూద్దాం!” అన్నాడు వీరసింహుడు. \"చెప్పేది నీక్కాదూ? వెళ్ళు! ఇక నీముఖం ఇక్కడ ఎన్నటికీ చూపకు! రాజు గారు మంచివారు గనక సరిపోయింది !\" అన్నారు మంత్రులు. \" రాజా, మనం మొదటిసారి కలుసు కున్న సమయం జ్ఞాపకం ఉన్నదా?” అన్నాడు మాంత్రికుడు. \" జ్ఞాపకం లేకేం?\" అంటూ వీర సింహుడు కళ్ళు మూసుకున్నాడు. తాను వంట పూర్తికావటంకోసం వేచివుండటమూ, మాంత్రికుడు రావటమూ జ్ఞాపకంవచ్చింది. \" అరె, పులుసు కాగుతున్న వాసనకూడా స్పష్టంగా తెలుస్తున్నదే!” అనుకుంటూ అతను కళ్ళుతెరిచి దిగ్భ్రామచెందాడు. కిష్కింధలేదు, మంత్రులులేరు, మాంత్రి కుడు లేడు. వీరసింహుడు తన ఇంటనే ఉన్నాడు. అతను చూస్తూండగానే వంట ఇంటోనుంచి నౌకరువచ్చి, \"వంట పూర్తి అయింది బాబూ! తమరు భోజనానికి లేవచ్చు !” అన్నాడు. బేతాళుడీ కథ చెప్పి, \" రాజా, వీర సింహుడు ఎందుకు శిక్షించబడ్డాడు? అతను మాంత్రికుడికి నూరువరహాలు ఏటా యిచ్చే టట్లు వాగ్దానంచేసికూడా అంతనీచంగా ఎందుకు ప్రవర్తించాడు ? స్వతహాగా అతను నీచుడుగనకనా? లేక రాజరికం అతన్ని అలా మార్చిందా? ఈ ప్రశ్నకు సమాధానం తెలిసికూడా చెప్పక పోయావో నీ తల వెయ్యి వక్కలవుతుంది !\" అన్నాడు. \"వీరసింహుడు నీచుడు ఎంతమాత్రమూ కాడు. అయినట్టయితే అతను తన జీవిత మంతా ప్రజలకు మేలుచెయ్యటానికి ధార పోయడు. తప్పు రాజరికానిదికూడా కాదు. మాంత్రికుడు వచ్చి రాజును చేస్తానన్న దాకా వీరసింహుడు ఏ పదవికోసమూ పాకు లాడ లేదు. అందుచేత అతనికి పదవీ వ్యామోహం లేదనే అనుకోవాలి. అలాటి వాడు రాజు అయినంతమాత్రాన మారిపోయే అవకాశం లేదు. మారేవాడైతే మొదటనే మారేవాడు. కాని వీరసింహుడిలో మార్పు క్రమంగా పచ్చింది, ఒక్కసారిగా రాలేదు. ఇందుకు కారణం అతని చుట్టూవున్న మంత్రులు. స్వార్థపరుడు కానివాడు ఎప్పుడూ తనచుట్టూవున్న మనుషుల ప్రభా వానికి సులువుగా గురి అవుతాడు. కిష్కింధ మంత్రులు స్వార్థపరులు, నీచులు. కష్ట సమయంలో తమకు సమర్ధుడైన రాజును ఇచ్చిన మాంత్రికుడికి ఏటా నూరు వరహా లివ్వటానికి వారు ఎంతో విచారించారు. చిత్రకూటంలో ఉన్న దొంగలనుంచి కిష్కింధను కాపాడినవాడు మాంత్రికుడే. ఆ కృతజ్ఞతకూడా వారికి లేకపోయింది. వీరసింహుడికి రాజరికం పోయినందువల్ల నష్టపడినదికూడా వారే!” అన్నాడు విక్రమార్కుడు. రాజుకు ఈవిధంగా మౌనభంగం కలగ గానే బేతాళుడు శవంతో సహా మాయమై తిరిగి చెట్టెక్కాడు. (కల్పితం)",
            "book_page_end": 38
        },
        {
            "title": "అలీబాబా - 3",
            "book_page_start": 39,
            "pdf_page_start": 39,
            "pdf_page_end": 46,
            "author": "ఆర్. సూర్యనారాయణ",
            "genre": "జానపదం, సాహసం",
            "moral": "తెలివైన, ధైర్యవంతులైన సేవకుల ద్వారానే యజమానులు రక్షించబడతారు. (దుష్టుల పట్ల కనికరం చూపకూడదు).",
            "keywords": [
                "అలీబాబా",
                "మోర్జియానా",
                "దొంగల నాయకుడు",
                "నూనె తిత్తులు",
                "పగ"
            ],
            "characters": [
                "అలీబాబా",
                "మోర్జియానా",
                "దొంగల నాయకుడు (కోజియా హుసేన్)",
                "అలీబాబా కొడుకు",
                "అబ్దుల్లా (బానిస)"
            ],
            "locations": [
                "అలీబాబా ఇల్లు",
                "నగరం",
                "గిడ్డంగి",
                "దొంగల గుహ"
            ],
            "content": "( గత సంచిక తరువాయి ) మోర్జియానా సంకోచించకుండా నూనె దుత్త తీసుకుని దొడ్లోకి వెళ్లింది. ఆమె మొదటి తిత్తిని సమీపించేసరికి లోపలి నుంచి దొంగ, \" వేళ అయిందా ?” అని చిన్నగొంతుతో అడిగాడు. మోర్జియానా మొదట నిర్ఘాంతపోయింది, కాని అంతలోనే గుండె నిబ్బరం తెచ్చుకుని, రహస్యంగా, \" ఇంకా లేదు. కొంచెం ఆగు!\" అన్నది. వరసగా ముప్ఫైఏడు తిత్తులూ ఆమెను ఇలాగే పలకరించాయి; ఆమె వాటికి ఈ సమాధానమే చెప్పింది. ఆఖరు తిత్తి మాత్రమే ఏమీ అనలేదు. ఆమె అందులో నుంచి నూనె పోసుకుని ఇంట్లోకి వచ్చేసింది. తన యజమాని అలీబాబా ముప్ఫై ఎనిమిదిమంది దొంగలకు ఆశ్రయ మిచ్చి నట్టు మోర్జియానా తెలుసుకున్నది. నూనె వర్తకుడి నంటూ వచ్చినవాడు మిగిలిన వారికి నాయకుడై ఉండాలి. ఆమె దీపంలో చమురు పోసి, పెద్ద బాండా తీసుకుని మళ్లీ నూనెతిత్తి వద్దకు వెళ్లింది. బాండా నిండా నూనె నించుకుని దాన్ని పెద్ద మంటమీద మరగకాచింది. ఆ మరిగే నూనె తీసుకు పోయి ఒక్కొక్క తిత్తిలోనూ పోసింది. ఏతిత్తిలో దొంగ ఆ తిత్తిలో వేడినూనెకు మగ్గి, ఊపిరాడక చచ్చాడు. ఈవిధంగా ముప్ఫైఏడుగురు దొంగలనూ నిశ్శబ్దంగా హతమార్చి, సాహసురాలైన మోర్జియానా వంటఇంటికి తిరిగివచ్చి, నూనె కాచటం కోసం పెద్దది చేసిన మంటను తగ్గించి, శోర్బా వండటానికి చాలినంతమాత్రమే ఉంచి, దీపం ఆర్పేసి, ఏం జరుగుతుందో చూడ టానికి కిటికీ వద్ద నిలబడింది. ఆమె దీపం ఆర్పేసిన కొద్ది సేపటికి దొంగల నాయకుడు, ఎక్కడా ఒక దీపం గాని అలికిడిగాని లేకపోవటం గమనించి, పక్కమీదినుంచి లేచి కిటికీలో నుంచి గులక రాళ్ళు బయటికి రువ్వాడు. వాటిలో కొన్ని తోలుతిత్తులకు తగిలినప్పటికీ ఒక్క దొంగా బయటికి రాలేదు. దొంగలనాయకుడు ఆందోళన చెంది, అడుగులో అడుగు వేసు కుంటూ బయటికి వెళ్ళి, మొదటితిత్తి మూత తెరిచి, \"సిద్ధంగా వున్నావా?” అని అడి గాడు. తిత్తిలోంచి గుప్పున నూనె వాసన కొట్టింది తప్ప ఏ జవాబూ రాలేదు. తన అనుచరులందరూ హతమైనారనీ, అలీ బాబాను చంపేందుకు, తాను వేసిన ఎత్తు కాస్తా బయటపడిపోయిందనీ తెలుసుకుని దొంగలనాయకుడు ప్రహరీగోడ దూకి పారి పోయాడు. ఇదంతా చూస్తూవుండిన మోర్జి యానా, గదికివెళ్లి పడుకుని, తన యజ మానీని గొప్ప ప్రమాదంనుంచి కాపాడానన్న ఆనందంతో సుఖంగా నిద్రపోయింది. అలీబాబాకు ఈ జరిగిన సంగతు లేవీ తెలియవు. ఆయన తెల్లవారకముందే లేచి, తన బానిసను వెంటబెట్టుకుని స్నానశాలకు వెళ్లిపోయాడు. ఆయన తిరిగివచ్చి కంచర గాడిదలు ఇంకా తన దొడ్డిలోనే వుండటం చూసి మోర్జియానాతో \"ఆ నూనెవర్తకు డింకా వెళ్లిపోలేదా?” అన్నాడు. \" యజమానీ, మీరు పూర్తిగా పెరటి దోవనే వున్నారు. నావెంట రండి, అసలు చూడవలిసింది నేను చూపిస్తాను,\" అంటూ మోర్జియానా ఆయనను తోలుతిత్తులున్న చోటికి తీసుకుపోయి మొదటి తిత్తిలోకి చూడమన్నది. అలీబాబా ఆ తోలుతిత్తిలో మనిషి వుండటం చూసి గతుక్కుమన్నాడు. \"భయపడకండి! ఆ మనిషి ఎవరికీ ఏ హానీ చెయ్యలేడు. వాడు చచ్చాడు,” అన్నది మోర్జియానా. \" ఇదంతా ఏమిటి, మోర్జియానా?” అన్నాడు అలీబాబా విచారంగా. \" మీరు గట్టిగా మాట్లాడకండి. ఇది పరమ రహస్యం. ఇరుగుపొరుగువాళ్లకు తెలియ గూడదు. ఈ తిత్తులన్నీ వరసగా చూడండి,\" అన్నది మోర్జియానా. అన్ని తిత్తులూ చూశాక అలీబాబా ఆశ్చర్యానికి అంతు లేకుండాపోయింది. \" ఆ నూనెవర్తకు డేమయాడు?” అన్నాడు అలీబాబా. \" నేనెంత వర్తకుణ్ణి వాడూ అంతే వర్తకుడు. మీరు ముందు శోర్బా తీసుకోండి. నేను జరిగినదంతా చెబుతాను,\" అన్నది మోర్జియానా. తరవాత ఆమె తాను తల వాకిలి తలుపుమీద తెల్లగుర్తు చూడటం లగాయతు దొంగల నాయకుడు పారిపోవటం దాకా జరిగిన విషయాలన్నీ వివరంగా తన యజమానికి చెప్పింది. అంతా విని అలీబాబా, \"మోర్జియానా, నువు అడ్డుపడకపోతే ఈ దొంగలు నన్ను నిజంగా నాశనం చేసి ఉందురు. ప్రాణ దానం చేసిన నీ రుణం కొంత తీర్చుకునే టందుకు నిన్ను బానిసత్వంనుంచి విముక్తి చేస్తున్నాను. మిగిలిన రుణం తీర్చుకునే ఏర్పాట్లు తరవాత చూస్తాను!\" అన్నాడు. అలీబాబా తోట చాలా నిడివి అయినది. దాని చివర చాలా ఎత్తయిన పెద్ద చెట్లు న్నాయి. ఈ చెట్ల మధ్యగా అలీబాబా, అబ్దుల్లా కలిసి ఒక పొడుగైన కందకం తవ్వి, అందులో దొంగలతో సహా తోలుతిత్తు లన్నిటినీ పూడ్చేశారు. తరువాత అలీబాబా కంచరగాడిదలను ఒక్కొక్కటిగా సంతకు పంపించి అమ్మిం చేశాడు. అలీబాబా ఇంటినుంచి పారిపోయిన దొంగల నాయకుడు గుండెలు మండిపోతూ అడవిలోకి తిరిగి వెళ్ళాడు. తన అనుచరు లంతా పోయిన కారణంచేత దొంగల గుహ బావురుమంటున్నది. అక్కడ కొద్దిసేపు ఉండేసరికల్లా భయంవేసి అతను నగరానికి తిరిగి వచ్చాడు. తిరిగివస్తూ అలీబాబాను హతమార్చి తన అనుచరుల తరఫున పగ తీర్చుకుంటానని ప్రతిజ్ఞ తీసుకున్నాడు. ఇందుకుగాను దొంగల నాయకుడు బట్టల వ్యాపారి వేషం ధరించి కోజియా హుసేన్ అని పేరు పెట్టుకున్నాడు. అతను నగరంలో ఒక ఇల్లు అద్దెకు తీసుకుని, ఎవరూ చూడకుండా తమ గుహనుంచి పట్టుతానులు తెచ్చి అందులో పేర్చాడు. అలీబాబా పెద్ద కొడుకు ప్రస్తుతం చూస్తున్న కాసిం దుకా ణాని కెదురుగా దొంగలనాయకు డొక గిడ్డంగి అద్దెకు తీసుకున్నాడు. కొత్తగా వచ్చిన వర్తకుడు పాత వర్త కులను మర్యాదగా చూడటం ఆచారం. ఈ ఆచారాన్ని దొంగల నాయకుడు పాటించాడు. అతను ముందుగానే అలీబాబా కొడుకుతో స్నేహం కలిపాడు. రెండుమూడు రోజుల అనంతరం అతను తన ఎదురుగా వున్న దుకాణంలో అలీబాబాను చూసి వెంటనే గుర్తు పట్టాడు. అలీబాబా తన తండ్రి అని కొత్తస్నేహితుడు చెప్పినమీదట దొంగల నాయకుడు ఆ స్నేహితుడితో మరింత స్నేహంగా ఉంటూ, ప్రేమగా సంభాషించ టమూ, చిన్నచిన్న బహుమానాలివ్వటమూ, చీటికీ మాటికీ భోజనానికి పిలవటమూ మొదలైన పనులు చేయసాగాడు. ఇదంతా చూసి అలీబాబా కొడుకు తన తండ్రితో, \" ఈ కోజియా హుసేన్ నాకు అనేక రకాల మర్యాదలు చూపుతున్నాడు. మనం అతన్ని మన ఇంటికి ఆహ్వానిస్తే బాగుంటుంది,” అన్నాడు. “నాయనా, రేపు శుక్రవారం, దుకాణాలు మూసే రోజు. అందుచేత అతన్ని వెంట బెట్టుకురా. భోజనం తయారుచేయమని నేను మోర్జియానాతో చెబుతాను,” అన్నాడు అలీబాబా సంతోషంగా. అలీబాబా కొడుకు ఆ ప్రకారమే కోజియా హుసేన్ ను వెంటబెట్టుకుని అలీబాబా ఇంటి దాకా తీసుకువచ్చి, \" ఇదే మా నాన్న వుండే ఇల్లు. మన స్నేహం మాట విని ఆయన నిన్ను తప్పక భోజనానికి తీసుకురమ్మ న్నాడు,” అన్నాడు. దొంగల నాయకుడికి కావలిసింది ఏదో మిష మీద అలీబాబా ఇంట్లో ప్రవేశించి అలీ బాబాను చంపటమే. అయినప్పటికీ అతను వెనక్కు తీసి, రానంటే రానని భీష్మించాడు. కాని ఇంతలోనే నౌకరు వచ్చి తలుపు తీశాడు. అలీబాబా కొడుకు అతన్ని బలవం తంగా లోపలికి తీసుకుపోయాడు. అలీబాబా కోజియా హుసేన్ తన కొడుకు పట్ల చూపిన స్నేహభావాన్ని కొనియాడాడు. \" మావాడు చిన్నవాడు. వాడికి ప్రపంచజ్ఞానం తక్కువ. మీవంటివాళ్ల నుంచి నేర్చుకోవలిసింది చాలా వుంది,” అన్నాడాయన దొంగలనాయకుడితో. \" మీవాడికి ప్రపంచజ్ఞానం తక్కువ కావచ్చుగాని బుద్ధిబలంలో వయసు మళ్లిన వారికి ఏమీ తీసిపోడులెండి!\" అన్నాడు కోజియా హుసేన్. వారా విధంగా కాస్సేపు మాట్లాడుకున్నాక కోజియా హుసేన్ లేచి, వెళ్లివస్తానన్నాడు. అలీబాబా ఆదుర్దాగా, \"అదేమిటి? మీరీ పూట నాతో కూచుని భోజనం చెయ్యాలి. మీరు మాకు ఆప్తులు. మాది పేదభోజనమే అయినా అదే మీక్కూడా పెట్టకుండా పోనివ్వను,” అన్నాడు. \" నేను ఉప్పువేసిన పదార్థాలు ముట్టను. అందుచేత నన్ను నిర్బంధించక వెళ్ల నివ్వండి!” అన్నాడు కోజియాహుసేన్. \"నాకుకూడా ఉప్పు సయించదు. మీకు కావలిసినట్టుగానే భోజనం పెట్టిస్తాను. ఉండండి!” అంటూ అలీబాబా వెళ్లి మోర్జి యానాతో, \" మోర్జియానా, మన కొక అతిథి వచ్చాడు. అతను ఉప్పు తినడు. అందుచేత అతనికోసం వెంటనే చప్పిడి భోజనం తయారుచెయ్యి!” అన్నాడు. మోర్జియానా ముఖం చిట్లించి, \"ఎవరీ వింతమనిషి? ఈ చప్పిడివంట పూర్తి అయేలోగా మీ భోజనం చప్పగా చల్లారి పోతుంది,” అన్నది. అందుకు అలీబాబా నవ్వుతూ, \" కోప్పడకు, మోర్జియానా, అతను మనకు కావలిసిన వాడు. నేను చెప్పినట్టు చెయ్యి,” అన్నాడు మోర్జియానా చప్పిడివంట తయారు చేసి వడ్డించే సమయంలో అబ్దుల్లా వెంట తానుకూడా వడ్డనకు వచ్చింది. కోజియా హుసేనన్ను చూడగానే ఆమె దొంగలనాయ కుణ్ణి పోల్చేసింది. అంతేకాదు, అతని అంగరఖా అడుగునవున్న బాకు పిడికూడా ఆమెకంట పడింది. వడ్డన పూర్తికాగానే ఆమె నృత్యంచేసే దుస్తులు ధరించి, తన బొడ్డులోకూడా ఒక బాకు పెట్టుకుని, కంజరీ ఒకటి తీసుకు రమ్మని అబ్దుల్లాకు చెప్పింది. వారు వచ్చే సరికి ఆలీబాబా, ఆయన కొడుకూ దొంగల నాయకుడూ ఇంకా భోజనం ముగించలేదు. \"రా, మోర్జియానా ! నీ నృత్యం అతిథికి చూపించు!” అన్నాడు అలీబాబా, ఆమె చాలాసేపు బాకు పట్టుకుని నృత్యం చేసింది. నృత్యం చేసేటప్పుడు చాలాసార్లు తనను తాను పొడుచుకునేలాగా అభి నయించింది. నృత్యం పూర్తి అయాక అబ్దుల్లాను వెంట పెట్టుకుని బహుమానం కోసం వచ్చింది. అలీబాబా కంజరీలో ఒక దీనారం వేశాడు. అలీబాబా కొడుకు మరొక దీనారం వేశాడు. అబ్దుల్లా కంజరీపట్టుకుని దొంగలనాయకుడి దగ్గిరికి వచ్చాడు. దొంగల నాయకుడు డబ్బుసంచికోసం జేబులో చెయ్యిపెట్టాడు. సరిగా ఆసమయంలో మోర్జి యానా దొంగలనాయకుణ్ణి బాకుతో గుండెలో పొడిచేసింది. అలీబాబా చివాలున లేచి ఆక్రోశిస్తూ, \"ఎంతపని చేశావు మోర్జియానా!” అన్నాడు. \" మీరు తొందరపడకండి. వీడు బట్టల వర్తకుడే కాదు, నూనెవర్తకుడుకూడా వీడే, దొంగలనాయకుడూ వీడే! వీడి బొడ్డులో బాకు చూడండి ! మిమ్మల్ని కడతేర్చటానికే తెచ్చాడు. వీడు మీ ఉప్పు తిననని ఎప్పు డన్నాడో అప్పుడే నాకు అనుమానం తగి లింది. అందుకే వడ్డన నెపంమీద పచ్చి వీజ్ఞ చూసి, వెంటనే గుర్తించాను ! ఇవాళ మీరు లేచినవేళ మంచిది!” అన్నది మోర్జియానా. \"మోర్జియానా, నీ రుణం నిజంగా తీరదు. నీకు అదివరకే స్వేచ్చ ఇచ్చాను. ఇప్పుడు నిన్ను నా కోడలిని చేసుకుంటాను!” అన్నాడు అలీబాబా. అలీబాబా కొడుకు మోర్జియానాను పెళ్లాడటానికి సంతోషంగా ఒప్పుకున్నాడు. మిగిలిన దొంగలను పాతేసిన ట్టే దొంగల నాయకుణ్ణి కూడా రహస్యంగా పాతేశారు. ఇప్పుడు అడవిలో వున్న గుహ రహస్యం తెలి సినవాడు అలీబాబా ఒక్కడే. కాని మరి ఇద్దరు దొంగలు బతికి ఉన్నారన్న అనుమా నంతో ఒక ఏడాదిపాటు అలీబాబా ఆ గుహ ప్రాంతాలకు పోలేదు. ఒక ఏడాదిపాటు తనకెవరూ హానిచేయ యత్నించక పోవటం చూసి ఆయన ఒక నాడు గుహకు వెళ్ళాడు. అక్కడ ఏడాదిగా ఎవరూ అడుగు పెట్టిన జాడలేదు. కాలక్రమాన అలీబాబా ఈ గుహ రహ స్యాన్ని తన కొడుక్కు చెప్పాడు. తర వాత చాలా తరాలవారు ఆ గుహ తాలూకు రహస్యం తమ తండ్రులవద్దనుండి తెలుసు కుని ఆ గుహనుంచి తెచ్చిన సంపదతో సుఖంగా బతికారు. • — (ఐపోయింది)",
            "book_page_end": 46
        },
        {
            "title": "మిత్రసంప్రాప్తి ( గేయకథ )",
            "book_page_start": 5,
            "pdf_page_start": 57,
            "pdf_page_end": 59,
            "author": "విద్వాన్ విశ్వం",
            "genre": "గేయకథ",
            "moral": "ప్రాప్తమున్న ధనము తప్పక వచ్చును. (ఏదైతే ప్రాప్తమో అదే జరుగుతుంది.)",
            "keywords": [
                "హిరణ్యకం",
                "సన్యాసులు",
                "నిధి",
                "వర్తక కుమారుడు",
                "రాజకుమారి"
            ],
            "characters": [
                "హిరణ్యకం (ఎలుక)",
                "సన్యాసులు",
                "సాగరదత్తుడు (వర్తకుడు)",
                "సాగరదత్తుడి కుమారుడు",
                "రాజకుమారి చంద్రవతి",
                "చెలికత్తె"
            ],
            "locations": [
                "పురం",
                "సన్యాసి మఠం",
                "రాజసౌధం",
                "దేశాంతరాలు"
            ],
            "content": "సన్యాసు లిద్దఱు - చయ్యన త్రవ్వి అన్యాయముగ నిధి - నట తిలకించి తీసుక పోయిరి - తిన్నగా వారు వాసి వన్నెయు లేక - వఱలె నా బిలము ధననిధి పోవ నా - దర్పమ్ము తఱిగె ధనము పోవగ బల-మ్మును పోయె నాకు చూతమ టంచు నా - చుట్టాల గలిసి ఆ తాపసి మఠమ్ము - నటు చొచ్చి పోతి ఎంతగా ఎగిరిన - ఏమి లాభమ్ము సుంతైన గుంజను - సోకనే లేను. అప్పుడా సన్యాసి - అనె మిత్రుతోడ \" చప్పుడు కేమిలే - చచ్చె నీ యెల్క కోఱలు దీసిన - కోడె నాగేల ? సారమ్ము లేనట్టి - సామజ మేల? విత్తమ్ము లేనట్టి - వీఱడి యట్లె సత్తె” మియ్యది యనె - సన్యాసివాడు. అపుడు నా మనసున - నావిరి పుట్టె కపురమ్మువలె లిబ్బి - కఱగియే పోయె. పేదవానికి గల - పెద్ద గుణాలు ఏదారి గనబడ - వెవ్వారికైన అన్ని భూతమ్ములు - నట్టులే యున్న క్రన్నన రవిలేక - కనబడు నెట్లు? తలపులు పేదల - తలలోన వుట్టి తలలోననే అంత-ముల నందు చుండు. అని తలపోయుచు - నా లిబ్బి జూచి చనలేని తావున - పని యేటికనుచు బిలమును చేరి నే - విలపించు చుంటి కల బలమెల్ల శ-త్రుల జేరిపోయె. ధనమున్ననే గాని - మనలే నటంచు మనసున తలపోసి - మఱియొకసారి చరచర పోయి ఆ-సన్యాసి దఱిసి అర కన్నుగానున్న - అద నను కొంటి ఆతని తలక్రింద - నా ధన పేటి యే తలగడయగు - టేర్పడ జూచి మెలమెల్ల పెట్టెను - తొలవంగ దలచి పలు కోఱలకు కొంత - పని వెట్టికొంటి. పుటుకు పుటుక్కను - పోవడి విన్న కటు తపస్వి యతండు - కఱ్ఱతో కొట్టె గిరగిర తిరగి నే - కీడ్పాటు జెంది సరగున నెట్టులో - సాగి పోయితిని. నేలపై నూకలు - నిండుకో లేదు చాలింప లేదింక - సజ్జీవ యాత్ర. ఇంతకు నా లిబ్బి - యెవరిదో ఏమొ సొంతమే యైనచో - జోగునా అట్లు. మనసొత్తు దక్కును - మనకు; కాకున్న మనకది కాదని మానుకో వలయు, కాకి, తాబేలు: అది యెట్లు మిత్రమా - అది యెట్టులగును ఎది వీరిదొ వారి-కే యబ్బు నెట్లు? హిరణ్యకం (ఎలుక) : ఔనిది యెఱిగింప - నేనొక్క కథను మానితమ్ముగ వంతు - మఱిమఱి వినుడు. వర్తక కుమారుని కథ : పురమొక్కటందు కా-పురముండు నొక్క వర వర్తకుండు సా-గరదత్తు డనగ. అతని పుత్రుడు వీథి - నరుగుచు నొకట శత రూప్యములకు పుస్తక మొండు గనియె అందులో నొక శ్లోక - మగుపడె నంతె పొందుగా మఱియొక్క- పొలకువే లేదు. \"ప్రాప్తమున్న ధనము - బడయు మానవుడు.. ప్రాప్తమ్ము దొలగింప - బ్రహ్మకుగాదు. నాదికా, దందుకే - నాదికాలేదు. ఏ దెవ్వరిదొ వారి-కే యది దొరకు.” అది శ్లోకభావ మ-య్యది యయ్య చూచి \"ఇది నూరు రూప్యమ్ము - లెట్లగు, జడుడ ? ఇటులైన ధనము నా-ర్జించెద వెట్లు? చిటి పాపడవ ? ఇట్టి - సేతలు తగునె ” అని తిట్టి వర్తకుం - డా కుమారకుని పెనగొను కోపాన - చనుమని యడచె. పాపమా కొడుకు దై-వము దిట్టు కొనుచు దాపుల నిల్వక - దడదడ పోయి దేశాంతరమ్ముల - దిరుగుచు నొక్క దేశ పట్టణమున - దిగులుతో నిలిచె. \" ఎవరయ్య నీవెవ్వ - రేయూరు మీది ? వివరింపు మిచ్చట - విడిసితి వేల?” అని యెవ్వరడిగిన - నా కుమారకుడు \" తనకేది ప్రాప్తమో - తప్పక వచ్చు ” అని యొక్కటే మాట - అందఱతోడ ననుకొంచు నచటనే - అధి వసియించె. ఆ పుర రాజేంద్రు - ననుగు కుమారి రూప యౌవన గుణా-రూఢ చంద్రవతి ఒక ఉత్సవమ్మున - నూరెల్ల జూచు టకు బయల్దేరెను - సకియలతోడ తిరుగుచు నొకచోట - తరుణు, రూపసిని వరకుమారుని జూచి - వలచె నా కన్నె. చెలి బిల్చి వానిని - చేత జూపించి వలచితి కొనిరమ్ము - వాని నంచడిగె. సకి వాని చెంతకు - చయ్యన సరిగి సకలమ్ము జెప్పి ఆజ్ఞా పింపుడనియె. \" వలచెను కన్నియ - వరుడవు నీవు ; చెలి నీవు రాకున్న - బలియగు ” ననియె. \" సరివత్తు గాని మీ-సఖి యుండు నంతి పురమందు నే నెట్లు - తరలి రాగలను ” అని యువకుండన్న - \" నందులకేమి ? ముని మాపుకాగనే - మోకు దించెదను దానిని బట్టుక - తరుణి సౌధమ్ము లోనికి రావలె - నేనుందు నచట ” అని చెలికత్తె చె-ప్పిన రాచకొడుకు తను వత్తునని దాని - ననిపె ఊకొట్టి. రాతిరైనది గాని - రాజపుత్రకుడు గోతిలో పడుటకు - కోరుకో లేదు. వడి రాజసౌధమ్ము-వంకకే చనక గడపదాటక వాడు - గడపె నారాత్రి. మఱి మన వర్తక-మాన్యసుతుండు తిరుగుచు రాచకూ-తురి మిద్దెనుండి మ్రోకువేలుట చూచి - మొనసి పై కెక్కె ఏ కారణమ్ము యో-చించగా లేక. చెలికత్తె తోడ్కొని - సేవలు చేసి లలన వద్దకు చేర్చె - కల దెఱుంగకయ. నిజముగా తనుగోరు - నీటుకా డనుచు గుజగుజ వోయెడు - గుండెలతోడ రాజపుత్రిక వాని - రతనాల శయ్య పైజేర్చి తనియించి - పలుకగ సాగె. \" మీకోసమై నేను - మిగుల నాశించి శోకమ్ము పాలైతి - రాకుమారుండ నిను దప్ప నింకొక్క - జను పెండ్లియాడ నను ప్రియమ్ములదన్పు - నను పల్కరింపు” అన్నంత వాడేమొ - అలవాటుకొలది అన్నాడు: \"ప్రాప్తమె-య్యది అదే వచ్చు”",
            "book_page_end": 7
        },
        {
            "title": "తిట్లూ - శాపనార్ధాలూ",
            "book_page_start": 46,
            "pdf_page_start": 60,
            "pdf_page_end": 62,
            "author": "పి. సుసీలాదేవి",
            "genre": "నీతి కథ, హాస్యం",
            "moral": "దురాశ పరులను పిశాచాలు కూడా మింగలేవు, కానీ వారి కర్మలే వారిని పట్టి పీడిస్తాయి.",
            "keywords": [
                "వడ్డీవ్యాపారి",
                "పిశాచం",
                "దురాశ",
                "శాపం",
                "హాస్యం"
            ],
            "characters": [
                "వడ్డీవ్యాపారి",
                "పిశాచం",
                "పేదరాలు",
                "స్త్రీ (కొడుకుతో)"
            ],
            "locations": [
                "గ్రామం",
                "వడ్డీవ్యాపారి ఇల్లు",
                "పూరిగుడిసె"
            ],
            "content": "ఒక గ్రామంలో ఒక వడ్డీవ్యాపారి ఉండే వాడు. వాడు పరమపాపిష్టివాడు. అందు చేత వాడికి దేవతలు కనిపించకపోయినా పిశాచాలు తప్పక కనిపిస్తూండేవి. పిశాచాలను చూస్తే మంచివాళ్లు దడుచు కుంటారు, కాని పాపిష్టివాళ్లకు పిశాచాల భయం ఉండదు. ఈ వడ్డీవ్యాపారి ఆ గ్రామంలో ఉన్న ఒక పేదరాలికి అప్పు ఇచ్చాడు. ఆ పేద రాలు ఆరుగురు పిల్లల తల్లి. అకస్మాత్తుగా భర్త పోయాడు. పిల్లలకు ఇంత గంజికూడా కాచిపోయలేని స్థితిలో ఆవిడ రెండేళ్లక్రింద వడ్డీవ్యాపారిదగ్గిర ముప్ఫై రూపాయలు అప్పు చేసి తన ఇల్లు తాకట్టుపెట్టింది. మరుసటి ఏడు ఆమె పాతబాకీ చెల్లు వేయలేకపోగా మరొక పదిహేను రూపాయలు అప్పు చేసింది. వడ్డీవ్యాపారి ఆ బాకీలకు వడ్డీ కట్టి, వడ్డీలకు మళ్లీ వడ్డీలు కట్టి, అంతా కలిసి నూరు రూపాయలకు లెక్కతేల్చాడు. పేద రాలుండే ఇల్లు నూరు రూపాయలకన్న ఎక్కువ ఖరీదే ఉంటుంది. అయినా ఆ ఇల్లు ఖాళీ చేయించి స్వాధీనం చేసుకుందా మని వడ్డీవ్యాపారికి దుర్బుద్ధి పుట్టి ఒకనాటి ఉదయం వీధిలోకి అడుగుపెట్టాడు. సరిగా ఆ సమయానికే ఒక పిశాచం తన ఇంటిముందుగా పోతూ వడ్డీ వ్యాపారి కి కనబడింది. \"ఏమిటి గిరాకీ ? ఇవాళ మా ఊళ్ళో ఎవరికన్నా మూడిందా ఏం?” అన్నాడు వడ్డీవ్యాపారి పిశాచంతో. పిశాచం నవ్వి, \"మీ ఊరు వచ్చి చాలా కాలమయింది. ఏమన్నా ఆహారం దొరుకు తుందేమోనని బయలుదేరి పచ్చాను. నువు. ఎంతదాకా?” అని అడిగింది. పేదరాలి ఇల్లు స్వాధీనం చేసుకో బోతున్నానని వడ్డీవ్యాపారి, తాను పెట్టిన అప్పు గురించీ, దానిమీద పెరిగిన వడ్డీగురించి పిశాచానికి చెప్పాడు. \" అబ్బా, రెండేళ్ళు తిరగకుండానే అసలుకన్న వడ్డీ ఎక్కువయిందే! మీ మను షులు మమ్మల్ని ఆడిపోసుకుంటారు గాని, మీలో మమ్మల్ని మించినవాళ్లున్నారు!” అన్నది పిశాచం. వడ్డీవ్యాపారి ఈ మాటలువిని ఆగ్ర హించకపోగా, చాలా గర్వించాడు. ధనం పిండటంలో తానెంత సమర్థుడైనదీ ఆయ నకు తెలుసు. వారు మాట్లాడుకుంటూ కొంతదూరం వెళ్లేసరికి ఒక పూరిగుడిసెలోంచి ఎవరో స్త్రీ తన కొడుకుమీద కోప్పడటం వినిపించింది. \"నిన్ను పిశాచం మింగా! తలుపు జాగ్రత్తగా మూయమని ఎన్నిసార్లు చెప్పినా నీకు జ్ఞాపకం ఉండదేం! మాయదారిపిల్లి కాస్తా వెన్నంతా మింగిపోయింది!” అంటున్నది. \" అదుగో నీకు ఆహారం! ఆవిడ తన కొడుకును నీ కు మింగబెడుతుందిట!” అన్నాడు వడ్డీవ్యాపారి పిశాచంతో. పిశాచం నవ్వి, \" అది మాటవరసకు అన్నమాటే గాని, ఆవిడ మనస్ఫూర్తిగా తన కొడుకును నాకిస్తాననటం లేదు. ఇంత అనుభవం వున్నవాణ్ణి నాకాపాటి తెలియదా?” అన్నది. మరి కొంతదూరం వెళ్లాక ఒక చోట భార్యా భర్తలు ఒకరినొకరు తిట్టుకుంటున్నారు. ఒకరినొకరు \"నిన్ను పిశాచం మింగా!\" అని తిట్టుకోవటం విని, వడ్డీవ్యాపారి విశాచంకేసి తిరిగి, \"ఇది ఇంకా మంచి అవకాశం! ఒక్కదెబ్బతో ఇద్దరిని మింగవచ్చు!\" అన్నాడు నవ్వుతూ. పిశాచం తల అడ్డంగా తిప్పి, \" అవి తిట్లే గాని నిజమైన శాపనార్థాలు గావు. మన దారిన మనం పోదాం పద !” అన్నది. వారు మరి కొంతదూరం నడిచి పేదరాలి ఇల్లు చేరుకున్నారు. వడ్డీవ్యాపారి ఇంటి తలుపు తట్టాడు. పేదరాలు వచ్చి తలుపు తీసి, వడ్డీవ్యాపారిని చూసి \"ఏం నాయనా?” అని పలకరించింది. \"మరేం లేదు, పిన్నీ, నీ బాకీ అసలు ఫాయిదాలు చేరి గొలుసువడ్డీ లెక్కన నూరు రూపాయలయింది. ఈ ఇల్లేమో నాకు తాకట్టు పెడితివి. ఈ రెండేళ్లలోనూ ఒక్క దమ్మిడీ చెల్లువెయ్యకపోతివి. నువుమాత్రం ఎక్కణ్చి తెస్తావులే! ఇంటి ధరకూ బాకీకీ సరిపోతుంది. అందుచేత నువు ఇవాళే ఇల్లు ఖాళీ చేసి నాకు స్వాధీనం చేసి బాకీ చెల్లు వేసుకో. ఈ మాట చెప్పి పోదామ ని వచ్చాను,” అన్నాడు వడ్డీవ్యాపారి.. పేదరాలికి మండిపోయింది. \" నీకడుపు కాలా! నిన్ను పిచాచం మింగా! నలభై అయిదు రూపాయలు చేతిలో పెట్టి ఇల్లు కాజేస్తావట్రా? ఉండు నీసంగతి చెబుతా,” అంటూ లోపలికి వెళ్ళింది. ఆవిడ వెనక్కు తిరిగిన మరుక్షణం పిశాచం వడ్డీవ్యాపారిని గుటుక్కున మింగి తన దారిన తాను వెళ్ళిపోయింది. పేదరాలు వడ్డీవ్యాపారికి దేహశుద్ధి చెయ్యటానికని చీపురుకట్ట తీసుకువచ్చేసరికి బయట ఎవరూ లేరు. వీధివీధంతా నిర్మానుష్యంగా ఉంది. \" ఇంతలోనే ఏమైపోయాడబ్బా?” అనుకుంటూ పేదరాలు తలుపు వేసుకున్నది.",
            "book_page_end": 48
        },
        {
            "title": "రూపధరుడు - 8",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పురాణగాథ, సాహసం",
            "moral": "విపత్తులలో ఆదుకునే వారికి సహాయం అందించడం మానవ ధర్మం.",
            "keywords": [
                "రూపధరుడు",
                "వారుణి",
                "మహామేధి",
                "పడవ ప్రమాదం",
                "గ్రీకు పురాణం"
            ],
            "characters": [
                "రూపధరుడు",
                "మహామేధి (రాజు)",
                "వారుణి (రాజకుమార్తె)",
                "దాసీలు",
                "వృద్ధుడు"
            ],
            "locations": [
                "ఫైయాసియా దేశం",
                "రాజభవనం",
                "నది తీరం"
            ],
            "content": "[రూపధరుడి అనుచరులు తాము చేసిన ప్రమాణాన్ని నిలబెట్టుకోలేదు. రూపధరుడు దూరాన ఉన్న సమయంలో, మాయావి ప్రేరేపించగా వారు సూర్యభగవానుడి పశువులను చంపి వంట చేసుకు తిన్నారు. దాని ఫలితం త్వరలోనే కనబడింది. నడిసముద్రంలో రూపధరుడి పడవ ముణిగిపోయింది. అందరూ సముద్రానికి ఎర అయారు. ఒక్క రూపధరుడుమాత్రం ఒక తీరాన వచ్చి పడ్డాడు.] ఆ దేశాన్ని ఏలే రాజు పేరు మహామేధి. ఆయనకు వారుణి అనే కుమార్తె ఉన్నది. తెల్లవారుజామున ఆమెకొక వింతకల వచ్చింది. ఆ కలలో ఆమె స్నేహితురా లొకతె కనిపించి, \" ఏమే, వారుణీ? నీకింత సోమరితనమేమిటే? బోలెడన్ని మాసిన బట్టలు ఉతకవలసి ఉందిగదా? రేపు పెళ్లికి మాసిన బట్టలు కట్టుకుంటావా? అంతా చూసి ఏమనుకుంటారు? తెల్లవారు తూనే బట్టలు ఉతకపోదాం పద. నేను కూడా నీ వెంట సాయం వస్తాను. బండి ఒకటి సిద్ధం చేయించమని మీ నాన్నతో చెప్పు. అంతదూరం వున్న చాకి రేవుదాకా నడవటం చాలా కష్టం,” అన్నది. వారుణి వెంటనే నిద్రమేలుకుని తూర్పు తెల్లవారుతూ ఉండటం గమనించింది. ఆమె కలలో చెప్పినట్టు చేయ నిశ్చయించుకుని తల్లివద్దకు వెళ్లి బట్టలు ఉతకబోతానని చెప్పింది. తరవాత తండ్రివద్దకు వెళ్లింది. ఆయన అప్పుడే నాయకుల సమావేశానికి పోబోతున్నాడు. \"నాన్నా, నాకొక పెద్దబండీ కావాలి. నేను నదికి వెళ్లి ఈ పూట మనకున్న మంచిబట్ట లన్నీ ఉతుకుతాను. ఎంతోకాలంగా మైల బట్టలు చాలా పేరుకుని ఉన్నాయి. చూడబోతే ఇంటినిండా జనం ఉన్నారు. అందరూ ఎప్పటికప్పుడు చలవబట్టలు తెమ్మంటారు,” అన్నదామె తండ్రితో. మహామేధి, \" దానికేం భాగ్యమమ్మా? పనివాళ్ళతో చెప్పి నీకు కావలిసినంత పెద్ద బండి కట్టించుకో,” అన్నాడు. వెంటనే కంచరగాడిదలతోసహా బండీ తయారయింది. వారుణికీ దాసీలకూ సరి పడా భోజనపదార్థాలు తీసుకున్నారు. వారుణి బండీ ఎక్కి కొరడా తీసుకుని కంచరగాడిదలను అదిలిస్తూ బండి తోల సాగింది. చాలామంది దాసీలు కబుర్లాడుతూ బండివెనకే నడవసాగారు. కొంతసేపటికి వారు నదివద్ద చాకిరేవు చేరుకున్నారు. కంచరగాడిదలను విప్పి నదిఒడ్డున మేతకు వదిలారు. తరవాత వారు మైలబట్టలను పోటీలుపడి ఉతకసాగారు. చాకిపని ముగియగానే వారందరూ సముద్ర తీరానికి వెళ్లి అక్కడ స్నానాలు చేసి, నది ఒడ్డుకు తిరిగి వచ్చి బట్టలన్నీ ఆరవేసి భోజనాలు చేశారు. తరవాత వాళ్లు పాటలు పాడుతూ బంతి ఆట ఆడసాగారు. ఆటలో బంతి ప్రమాద వశాన నీటిలో పడిపోయింది. అదిచూసి అందరూ ఒక్కసారిగా కేకలు పెట్టారు. ఈ కేకలకు రూపధరుడు నిద్ర మేలు కున్నాడు. అతను పొదలలో నుంచి బయ టికి వచ్చి వారుణినీ ఆమె దాసీలనూ చూశాడు. మట్టికొట్టుకుని ఉన్న అతని ఆకారాన్ని చూసి వారుణి దాసీలందరూ బెదిరి పారిపోయి చెట్లవెనకా పుట్టల వెనకా దాగారు. వారుణి మాత్రం నిర్భయంగా వున్నచోటనే నిలబడింది. రూపధరుడు అంతదూరాన ఆగి విన యంగా, \" సుందరీ, నీవు మనిషివో, దేవతవో, నాకు తెలియదు. నీ ఎత్తూ, అందమూ చూస్తే దేవతలాగున్నావు. ఒకవేళ నీవు మనిషివే అయితే నిన్నుకన్న తల్లిదండ్రుల మహాభాగ్యం ఏమని చెప్పాలి ! నీ తోబుట్టువు లెంత అదృష్టవంతులు! నిన్ను చేపట్ట బోయేవాడు ఇంకా ఎంత అదృష్టవంతుడు! నేను అనేక దేశాలు తిరిగాను గాని నీవంటి అందగత్తెను ఎక్కడా చూడలేదు. ఇప్పుడు నేను చాలా దీనస్థితిలో ఉన్నాను. ఇరవై రోజులు సముద్రంమీద పడరానిపాట్లు పడి నిన్ననే ఈ తీరాన వచ్చిపడ్డాను. నాకీ దేశం కొత్త. నన్ను కాపాడితే నువే కాపాడాలి. నన్నూ నాస్థితినీ చూసి కనికరించి నాకు కట్టుకునేటందుకు తగిన వస్త్రం ఒకటి ఇప్పించు, మీ ఊరికి దారి చెప్పు. కరు ణించి ఈ సహాయం చేస్తివా నీ పుణ్యం ఊరికేపోదు!” అన్నాడు. \" అయ్యా, నీవు తెలివిగల వాడివిలాగే కనిపిస్తున్నావు. సుఖమన్నది దేవతలు ప్రసా దించ వలిసిందే. కాని నీ విప్పుడు మా లోటుండదని నేను హామీ ఇస్తున్నాను. మా ఊరికి దారికూడా చెబుతాను. ఇది ఫైయా సియా దేశం, మహామేధి ఈ దేశానికి రాజు. నేనాయన కుమార్తెను,” అన్నది వారుణి. తరవాత ఆమె తన దాసీలను పిలిచి, \"ఎందుకలా బెదురుగొడ్లలాగా పారి పోతారు. ఈయన మిమ్మల్ని తినేస్తాడా ? పాపం, ఈయన ఇల్లూ వాకిలీ లేనివాడు. ఈయనకు తినటానికేమైనా ఇవ్వండి, నదిలో స్నానం చేయించండి,” అన్నది. దాసీలు రూపధరుడికి స్నానాల రేవు చూపించి, స్నానం అనంతరం వంటికి మర్దనచేసుకునే తెలమూ, కటుకోవటానికి బట్టలూ ఇచ్చారు. రూపధరుడు నదిలో దిగి తన శరీరంమీద పేరుకునిఉన్న ఉప్పూ, మట్టి కడుక్కుని, శరీరమంతా నూనె మర్దనచేసుకుని, రాజకుమార్తె ఇప్పించిన బట్టలు కట్టుకుని, పులికాపు చేసిన విగ్రహం లాగా నిగనిగలాడుతూ ఇవతలికి వచ్చాడు. అతన్ని మొట్టమొదట చూసి వికారంగా ఉన్నాడనుకున్న వారుణి ఇప్పుడతన్ని చూసి స్వర్గంలో వుండే దేవతలాగా ఉన్నా డనుకున్నది. తనకు అటువంటి భర్త దొరి కి స్తే బాగుండునని ఆమెకు అనిపించింది. అతను శాశ్వతంగా తమ దేశంలోనే ఉండి పోవాలని ఆమె కోరుకున్నది. తరవాత దాసీలు రూపధరుడికి భోజనం పెట్టారు. అతను భోజనం చేసి అప్పటికి చాలా రోజులయింది. ఈలోపుగా జరగవలిసినదాన్ని గురించి వారుణి దీర్ఘంగా ఆలోచించింది. ఆమె యుక్తవయసురాలు, పెళ్లి కానిది. ఆ దేశంలో అనేకమంది యువకులు ఆమెను పెళ్లాడ టానికి సిద్ధంగా ఉన్నారు; వారినందరినీ ఆమె అదివరకే నిరాకరించింది. అటువంటి పరిస్థితుల్లో ఆమె రూపధరుణ్ణి తనవెంట నగరానికి తీసుకుపోవటం భావ్యంగా ఉండదు. ఎవడినో ఊరూ పేరు లేనివాణ్ణి భర్తగా సంపాదించి వెంట తెచ్చుకున్నదని అందరూ ఆడిపోతారు. అందుచేత ఈ కొత్తవ్యక్తి తన అతిధిగా రావటంకంటే, అతనంతట అతనే తన ఇంటికి వచ్చి ఆతిథ్యంకోరటం అన్నివిధాలా మంచిదని వారుణి నిశ్చయించింది. దాసీలు ఆరిన బట్టలను పోగువేస్తుండగా ఆమె రూపధరుడితో ఇలా అన్నది : \"మనం ఇక బయలుదేరి పోదాం. నీవు మిగిలిన వారితోబాటు నా బండి వెనకనే నడిచిరా. ఈ విధంగా కోటగోడలదాకా రావచ్చు. కాని నాతోబాటు నగరంలో ప్రవేశించవద్దు. నలుగురూ నోటికి వచ్చినట్టు మాట్లాడతారు. నగరం వెలపల ఒక తోట వున్నది. అందులో విశ్రాంతి తీసుకో. నేను ఇల్లు చేరటానికి కొంత వ్యవధి ఇచ్చి, అప్పుడు బయలుదేరి నేరుగా మా ఇంటికి వచ్చెయ్యి. మా ఇల్లు కనుక్కోవటం ఏమీ కష్టంకాదు, పసి పిల్లలను అడిగినా చెబుతారు. మా ఇల్లు చేరుకున్నాక ఎక్కడా ఆగకుండా నేరుగా లోపలికి రా. అక్కడ నీకు మా నాన్నా, అమ్మా కనిపిస్తారు. నీవు సంకోచించకుండా మా అమ్మను సమీపించి, ఉపాయంగా ఆవిడతో ప్రసంగించి ఆతిధ్యం కోరు. నీ ధోరణి ఆవిడకు నచ్చిందంటే నీ పని సాను కూలమైనట్టే. మా రాజభవనంలో ఆవిడ మాటకు ఏనాడూ తిరుగులేదు. నీ అదృష్టం బావుండి ఆవిడ అనుగ్రహిస్తే నీకు ఎంత సహాయమైనా లభిస్తుంది.” తరవాత వారుణి బండీ ఎక్కి కంచర గాడిదెలను అదిలించింది. అందరూ బయలుదేరారు. వారు తోటను చేరగానే రూపధరుడు అక్కడ దిగబడిపోయాడు. మిగిలినవారు ముందుకు సాగారు. అప్పటికి సూర్యాస్తమానమయింది. రూపధరుడు తన ఇష్టదేవత అయిన బుద్ధిమతిని చాలాసేపు ధ్యానించి తానుకూడా రాజభవనానికి బయలుదేరాడు. ఈ లోపుగా రాజకుమార్తె వారుణి ఇల్లు చేరుకున్నది. ఆమె అన్నలు అయిదుగురూ వచ్చి ఉతికిన బట్టలను లోపలికి తీసుకు పోయారు. అప్పుడే పాయిలు రాజేసి వంట ప్రారంభించినట్టు వారుణి తెలుసుకున్నది. రూపధరుడు నగరంలో ప్రవేశించాడు. కాని చీకటిలో అతన్ని ఎవరూ గమనించ లేదు, పలకరించలేదు. అతనికి ఒక చిన్న పిల్ల నీటికుండతోసహా ఎదురయింది. రూప ధరుడు ఆమెను పలకరించి, \"చూడమ్మా, నేను పరదేశిని. నాకు మహామేధి మహా రాజుగారి ఇంటికి దారి చూపగలవా?” అని అడిగాడు. \" నేను చూపిస్తాను రా, బాబయ్యా. నువ్విలా ఇక్కడివాళ్ళను పలకరించ గూడదు, తెలుసా. పరదేశీలంటే ఇక్కడి వాళ్ళకు చాలా అనుమానం. అందుచేత మాట్లాడకుండా, ఎవరికేసి చూడకుండా, నా వెనకనే రా!” అన్నదా పిల్ల. ఆమె వెంట రూపధరుడు రాజభవనం చేరాడు. ఆ భవనం దేదీప్యమానంగా ఉన్నది. రూపధరుడు లోపల ప్రవేశించ టానికి జంకాడు. అతను చాలాసేపు అక్కడే నిలబడి అక్కడ ఉన్న దివిటీల వెలుగులో పనులు చేస్తున్న బానిసలనూ, నాలుగెకరాల పళ్ళ తోటనూ చూశాడు. చివర కతను సాహసించి లోపల ప్రవే శించాడు. వారుణి చెప్పిన ప్రకారమే అతను నేరుగా లోపలికి వెళ్ళాడు. లోపల ఒక విశాలమైన చావడిలో నగ రపు పెద్దలందరూ భోజనాలకు కూచుని ఉన్నారు. రూపధరుడు చావడికుండా నడిచి వెళ్లగా లోపల అతనికి రాజూ, రాణీ కని పించారు. రూపధరుడు నేరుగా రాణిముందు మోకరించి, \"మహారాణి, నేనొక నిర్భా గ్యుణ్ణి! శరణార్థిగా మీ వద్దకు వచ్చాను. మీరూ మీ పరివారమూ పుత్రపౌత్రాభి వృద్ధిగా వర్ధిల్లాలి! నేను స్వదేశానికి తిరిగి వెళ్ళిపోవటానికి మీరు నాకు సహాయం చెయ్యాలి,” అన్నాడు. అతను ఇలా చెబుతుంటే అక్కడ ఉన్న వారందరూ నిర్ఘాంతపోయి చూశారు. చివర కొక వృద్ధుడు మహామేధితో, \" రాజా, మన అతిధి నేలమీద కూర్చునివుండటం మన మర్యాదకు లోపం. అందుచేత నీవు స్వయంగా ఈ పెద్దమనిషిని ఒక ఆసనంపై కూచోబెట్టి మనతోబాటు భోజనానికి ఆహ్వానించు,\" అన్నాడు. మహామేధి లేచి రూపధరుడికి చెయ్యి యిచ్చి తీసుకుని వచ్చి తన పక్కనే, తన పెద్ద కుమారుడు కూచుని ఉన్న ఆసనం మీద కూచోబెట్టాడు. రూపధరుడికోసం ఆ యువకుడు తన ఆసనాన్ని ఖాళీచేసి వేరే ఇంకొక చోట కూచున్నాడు. తరవాత అందరూ కలిసి భోజనాలు చేశారు. భోజనాలు అయాక మహామేధి మహా రాజు లేచి నిలబడి పెద్దలతో ఇలా అన్నాడు : \"మీరంతా . భోజనాలు చేశారు. ఈ పూటకు ఎవరిమానాన వారు విశ్రాంతి తీసుకుని నిద్రపొండి. రేపు ఉదయం పెంద లాడే మనమంతా సమావేశమై మన అతి ధికి వినోదాలు చేకూర్చి తరువాత ఆయన ప్రయాణం సంగతి చూదాం. ఆయన స్వదేశం ఎంతదూరాన ఉన్నా సరే అక్కడి కాయన సుఖంగా, క్షేమంగా చేరే ఏర్పాట్లు చేయటం మన విధి. మనం మంచి ఏర్పాట్లు చేసినప్పటికీ ఆయన కష్టాలు పడాలని రాసి పెట్టి ఉంటే తప్పేది లేదు. ఒకవేళ ఈయన మానవరూపంలో అవతరించిన దేవతే అయినాకూడా అది మనకు కొత్త సంగతి కాదు. దేవతలు అప్పుడప్పుడూ నర రూపంలో మనని చూడవచ్చి మనతో పాటు విందు వినోదాలలో పాల్గొనటం అనా దిగా వస్తున్నదే!” ఈ మాటలు వినగానే రూపధరుడు, \" మహారాజా, మీరలాటి అపోహ పడకండి. నేను దేవతను కాను, మానవుణ్నే, అందు లోనూ అష్టకష్టాలకు గురిఅయిన మాన వుణ్ణి. బహుశా నేను భరించిన బాధలు ఇంకొకరెవరూ భరించి ఉండరు. అందుచేత యింతటితోనైనా నా కష్టాలను గట్టెక్కించ టానికి తమరు సాయపడండి. నాకు మిగిలి ఉన్న కోరిక ఏమంటే నా దేశాన్నీ, నా వారినీ ఒక్కసారి కళ్ళచూసి మరణించా లని!” అన్నాడు. ఈ మాటలు విని అందరూ రూపధరుడి పైన సానుభూతి ప్రకటించారు. అందరూ అక్కడినుంచి వెళ్ళాక రూపధరుడూ, రాజూ, రాణీ మాత్రం మిగిలారు. రాణీ రూపధరుడికేసి తిరిగి అతను ధరించిన దుస్తులు తాను కుట్టిన వేనని గుర్తించి, \" నాయనా, నిన్ను మొట్టమొదటి ప్రశ్న. నేనే అడుగుతాను. నువ్వెవరు? ఎక్కడినుంచి వస్తున్నావు? నీకీదుస్తులు ఎవరిచ్చారు? నువు సముద్రంమీద కొట్టుకు వచ్చానని చెప్పావు కాదూ?” అన్నది. తాను సమ్మోహిని చెరనుండి బయట పడినది లగాయతు ఈ దేశపు తీరాన వచ్చి పడేవరకూ జరిగిన కథ యావత్తూ రూప ధరుడు వివరించి చెప్పాడు. తరవాత వారుణి రావటమూ, తను ఆమెకు తన దీనావస్థగురించి చెప్పుకోవటమూ, ఆమె తనకు తిండీ బట్టా ఇవ్వటమూకూడా దాచ కుండా అతను వారితో చెప్పేశాడు. అంతా విని మహామేధి, \" అయ్యా, నా కూతురు చాలా పొరపాటు చేసింది. ఆమె మిమ్మల్ని తనవెంట తీసుకుని వచ్చి ఉండ వలిసింది !” అన్నాడు. \" మహారాజా, ఆమెను నిందించకండి. ఆమె నన్ను తనవెంట రమ్మనే అన్నది. కాని మనుషులకు వెరిచి నేనే జంకాను,' అన్నాడు రూపధరుడు, \" మీరు మా అమ్మాయిని పెళ్ళాడి ఇక్కడే ఉండిపోతానన్నా నేను అభ్యంతరం చెప్పి ఉండను. మీరు సంకోచించి ఉండ వలిసిన అవసరం లేదు. ఈ రాత్రికి నిద్ర పొండి. రేపు మీ ప్రయాణం ఏర్పాట్లన్నీ చేసి మీరు క్షేమంగా స్వదేశం పోయేలాగు చూస్తాను. నా ఓడలను మించిన ఓడలు గాని, మా నావికులను మించిన నావికులు గాని మీకు ప్రపంచంలో ఎక్కడా దొర కరు,” అన్నాడు రాజు. వారీవిధంగా మాట్లాడుకుంటూ ఉన్న సమయంలో రాణి రూపధరుడికి పక్క వేయించింది. రూపధరుడు తాను పడిన కష్టాలన్నీ మరిచి ఆ పక్కమీద పడుకుని సుఖంగా నిద్రపోయాడు. —(ఇంకా వుంది)",
            "book_page_end": 56
        },
        {
            "title": "అన్నదమ్ములు",
            "book_page_start": 57,
            "pdf_page_start": 71,
            "pdf_page_end": 78,
            "author": "టి. మోహనరావు",
            "genre": "నీతి కథ, కాల్పనిక",
            "moral": "ధైర్యంతో, తెలివితేటలతో వ్యవహరిస్తే ఎన్ని ఆపదలైనా తొలగిపోతాయి. స్వార్థం లేని త్యాగబుద్ధి ఎప్పుడూ మంచి ఫలితాలను ఇస్తుంది.",
            "keywords": [
                "అన్నదమ్ములు",
                "బంగారు కత్తి",
                "మంత్రగత్తె",
                "సాహసం",
                "నిర్మానుష్యం"
            ],
            "characters": [
                "పెద్ద కుమారుడు",
                "చిన్న కుమారుడు",
                "రాజు (తండ్రి)",
                "రాణి (తల్లి)",
                "గుర్రం",
                "కుక్క",
                "రాజకుమార్తె",
                "ముసలి మంత్రగత్తె"
            ],
            "locations": [
                "గ్రామం",
                "అడవి",
                "నగరం",
                "రాజభవనం",
                "ఉరుములకొండ (గుహ)"
            ],
            "content": "ఒక గ్రామంలో ఒక పేదవాడుండేవాడు. అతనికి పిల్లలు లేరు. అతనికి ఉన్న ఆస్తి అంతా కలిసి ఒక ఇల్లూ, ఒక ఆడగుర్రమూ, ఒక ఆడకుక్కా మాత్రమే. ప్రతిరోజూ తెల్లవారుతూనే పేదవాడు తన గుర్రాన్ని తీసుకుని దూరంగావున్న అడవికి పోయి, కట్టెలు కొట్టి సాయంత్రాని కల్లా తిరిగి ఇల్లు చేరుకునేవాడు. ఒకనాడతను అడవినుంచి కట్టెలతో తిరిగి వస్తుండగా ఒక చోట ఒక చిన్న మామిడి చెట్టు కనిపించింది. దానిమీద రెండే పళ్లున్నాయి. అతను వాటిని కోసి ఇంటికి తెచ్చాడు. అతని భార్య ఆ పళ్లను పిండి రసం ఒక గిన్నెలో పోసి, తొక్కలను గుర్రా నికి పెట్టి, టెంకలను దొడ్లో గిరవాటు వేసింది. మామిడిపండ్ల రసాన్ని భార్యా భర్త లిద్దరూ తాగాక, ఇంటికుక్క వచ్చి గిన్నెను నాకింది. దీని ఫలితంగా ఆడకుక్క రెండు పిల్లల్ని పెట్టింది. గుర్రం రెండు పిల్లలను ఈనింది, కట్టెలు కొట్టేవాడి భార్యకు ఇద్దరు అంద మైన కవలపిల్లలు కలిగారు, దొడ్లో మామిడి టెంకలు పడినచోట రెండు బంగారు కత్తులు మొలిచాయి. పేదవాడి కుమాళ్లిద్దరూ పెరిగి పెద్ద వారయారు. ఒకనాడు పెద్దకుమారుడు తండ్రితో, \" నాన్నా, మనం కష్టాలు తప్ప సుఖాలన్నవి ఎరగం. అందుచేత నేను దేశాలు తిరిగి ధనం సంపాదించుకు తిరిగి వస్తాను,” అన్నాడు. తమకు రెండు కళ్లూలాగున్న కొడుకు లిద్దరిలో ఒకడు దూరం కావటం తల్లి దండ్రులకు ఏమాత్రమూ ఇష్టంలేదు. కాని వాళ్లుకూడా కట్టెలుకొట్టి జీవించవలిసి వస్తుందని వారు చాలా విచారించారు. అదీ గాక పిల్లలిద్దరూ అచ్చగా ఒకటిగానే ఉంటారు; అందుచేత ఏ ఒకడు ఎదట తిరుగుతున్నా ఇద్దరినీ చూసినట్టే ఉంటుంది. అందుచేత తమ పెద్లకొడకు దేశాటన చేయ టానికి వారు అనుమతించారు. పెద్దవాడు బంగారు కత్తులలో ఒకటి తీసుకుని, ఒక గుర్రం ఎక్కి, ఒక కుక్కను వెంటబెట్టుకుని బయలుదేరాడు. తల్లి దండ్రులు వాడికి ఎన్నో జాగ్రతలు చెప్పారు. గెండోవాడు పొలిమేరదాకా తన అన్నను సాగనంపాడు. వాడు వెనక్కుతిరిగి వచ్చేటప్పుడు పెద్ద వాడు వాడికి ఒక గాజుకుప్పె ఇచ్చి, \"తమ్ముడూ, ఇందులో ఉన్న నీరు ఎంత నిర్మలంగా ఉన్నదో చూడు. ఇది ఏనాడు మకిలబారుతుందో ఆనాడు నాకు ఆపద జరిగిందని తెలుసుకో. వీలయితే నువు వచ్చి నన్ను రక్షించు. నాకు అపాయం జరిగిందని అమ్మతోనూ, నాన్నతోనూ మాత్రం చెప్పకు. తెలిసిందా,” అన్నాడు. తమ్ముడు ఆ గాజుకుప్పె తీసుకుని ఇంటికి తిరిగి వెళ్లాడు. పెద్దవాడు ప్రయాణం సాగించి కొంతకాలానికి ఒక నగరం చేరు కున్నాడు. అతను రాజభవనం ముందుగా వెళుతూండగా, మేడపైనుంచి రాజకుమార్తె అతన్ని చూసి మోహించింది. ఆమె వెంటనే తన తండ్రి దగ్గిరికి పరి గెత్తుకుపోయి, ఆ దారే వెళ్లే యువకుడికి ఆతిధ్యం ఇవ్వమని అడిగింది. ఒక్కతే కూతురు కావటంవల్ల రాజుగా రామెమాట ఎన్నడూ తీసివేసేవాడు కాడు. ఆయన తన భటులను పంపి కట్టెలుకొట్టే వాడి కొడుకును పిలిపించాడు. చేతిలో బంగారు కత్తి ధరించి సూర్యుడల్లే వెలిగి పోతున్న ఆ యువకుణ్ణి చూడగానే రాజ కుటుంబం వారికందరికీ ఎంతో ముచ్చట అయింది. తన కుమార్తె అతన్ని ప్రేమిం చిందని తెలుసుకొని రాజుగారు మంచి ముహూర్తాన వారిద్దరికి పెళ్లిచేసేశాడు. పెద్ద ఎత్తున ఉత్సవాలూ, ఊరేగింపులూ, విందులూ, వినోదాలూ జరిగాయి. ఒకరోజు రాత్రి భోజనాలయాక రాజు గారి అల్లుడూ కూతురూ చల్లగాలి కోసం మేడమీదికి వెళ్లాడు. అతను చుట్టూ కలయ జూస్తూండగా దూరాన ఒక కొండ అతి విచిత్రంగా తగలబడి పోతూండటం కని పించింది. చూస్తూండగానే మంటలు మరీ పెద్దవవుతున్నవి. అతను తన భార్యకేసి తిరిగి ఆశ్చర్యంతో, \" అదేమిటి? ఆ కొండ అలా తగలబడి పోతున్నది?” అని అడిగాడు. \" దాన్ని ఇక్కడ అంతా ఉరుములకొండ అని పిలుస్తారు. పగలు ఆ కొండమీద ఉరు ములమోత వినిపిస్తుంది, రాత్రివేళ కొండ అలా తగలబడుతూ కనిపిస్తుంది. ఏమైనా దాని దగ్గిరికి ఎవరూ వెళ్లరు. వెళ్లినవారెవరూ తిరిగి రాలేదు. వాళ్లు శిలలై పోయారని జనం చెప్పుకుంటారు. మీరుమటుకు పొర బాటునకూడా అటుకేసి వెళ్లకండి!” అన్నది రాజుకూతురు. అతను ఏమీ మాట్లాడలేదు. మర్నాడింకా తెల్లవారక ముందే అతను నిద్రలేచి, కత్తి తీసుకుని, గుర్రమెక్కి, కుక్కను వెంట బెట్టుకుని ఉరుములకొండ దిక్కుగా బయలు దేరాడు. అతను కొండను చేరేసరికి బాగా తెల్లారిపోయింది. అతను కొండ ఎక్కు తూండగా దారిలో ఒక చెట్టుకింద రాతిమీద ఒక ముసలిది కూచుని కనిపించింది. \" అవ్వా, ఈ కొండను గురించి చాలా మంది విడ్డూరంగా చెబుతారు. అసలు విశేషమేమిటో నువు చెప్పగలవా?” అని అతను ముసలిదాన్ని అడిగాడు. \" ఇక్కడే ఉండేదాన్ని, ఎందుకు చెప్ప లేను, నాయనా? రా, మా యింటికి పోదాం పద. ఈ కొండ సంగతంతా వివరంగా చెబు తాను,” అంటూ ముసలిది రాతిమీదినుంచి లేచి దారితీసింది. దారిలో ఆ ముసలిది మధ్యమధ్య ఆగుతూ ఒకరకం మొక్కల ఆకులు కోసి చేతపట్టుకోవటం చూసి అతను, \" ఈ ఆకు లతో ఈ ముసలిదానికి ఏంపనో?\" అని ఆశ్చర్యపడ్డాడు. \"కొద్దిసేపటికల్లా ముసలిది అతన్ని ఒక గుహలోకి తీసుకుపోయింది. అతను గుహ లోకి రెండడుగులువేసి ఆగి వింతగా చుట్టూ కలయజూశాడు. చుట్టూ రాతి విగ్రహా లున్నాయి. కాని అవి విగ్రహాలు కావు, మనుషులే. వారి కళ్లు ఇంకా చూస్తూనే ఉన్నాయి. మిగిలిన శరీరాలుమాత్రం శిల అయిపోయాయి. అతనికి భయం వేసింది. తానుకూడా శిల అయిపోయేలోగా పారిపోదామను కున్నాడు. కాని కాలు కదలలేదు. అతని శరీరమంతా కరుడు కట్టిపోయినట్టయింది. తాను శిల అయిపోనట్టు అతను తెలుసు కున్నాడు. ముసలిముండ మంత్రగత్తె. అది అందరినీ మోసంచేసినట్టే తననూ మోసం చేసింది. అపాయమని భార్య ముందుగా హెచ్చరించినా ఆమెమాట వినక తాను ఇలా రాయి అయిపోయాడు! ఇక్కడ పెద్దవాడికి ఈ దుర్గతి కలగగానే అక్కడ చిన్నవాడి వద్ద ఉన్న గాజుకుప్పె లోని నీరు మురికి అయిపోయింది. తన అన్నకేదో అపాయం జరిగిందని గ్రహించి వాడు తల్లిదండ్రులతో ఒక చిన్న ప్రయాణం చేసి మళ్లీ వస్తానని చెప్పి, రెండోకత్తి తీసు కుని, రెండో గుర్రమెక్కి, రెండో కుక్కను వెంటబెట్టుకుని బయలుదేరాడు. అతను వెళ్ళివెళ్ళి తన అన్నచేరిన సగ రానికే చేరుకున్నాడు. అతను వీధివెంట వస్తూంటే జనం, \" అదుగో, రాజుగారి అల్లుడుగారు ! మళ్లీ వచ్చేస్తున్నారు!” అని కేకలు పెట్టసాగారు. అదేమనిషి, అదేకత్తి, అదేగుర్రం, అదేకుక్క ! అందుచేత నగరం లోని వారందరూ చిన్నవాణ్ణిచూసి పెద్ద వాడని భ్రమపడ్డారు. ఇదంతా గమనించిన రెండోవాడు, తన అన్న ఈ నగరమే చేరి రాజుగారి అల్లుడు కూడా అయాడని గ్రహించాడు. తన అల్లుడు మాయమైన రోజునుంచీ రాజుగారు . తన అల్లుడికోసం వెతికిస్తూనే ఉన్నాడు. అందుచేత రాజభటులు చిన్న వాణ్ణి చుట్టుముట్టి, \" మహారాజా, తమకోసం అందరూ బెంగబెట్టుకుని వున్నారు! దయ చెయ్యండి!\" అంటూ చిన్నవాణ్ణి రాజ భవనానికి తీసుకువెళ్లారు. \"ఇన్నాళ్లు ఏమైపోయావోయ్? మేమంతా నీక్షేమంగురించి ఎంత భయపడ్డామో తెలుసా?” అన్నాడు రాజుగారు. \"ఒంటరిగా వేటకు వెళ్ళి దారితప్పాను!\" అన్నాడు చిన్నవాడు, తాను మరొక మనిషి నని బయటపెట్టకుండా. ఆ వచ్చినవాడు రాజుగారి అల్లుడేనని రాజుగారి భవనంలో అందరూ నమ్మారు. మొదట రాజకుమార్తెకూడా నమ్మింది. కాని చిన్నవాడు ఆమెకేసి చూసి, \" ఓహెూ, ఈవిడ మా వదినెగారు కాబోలు!” అన్న ట్టుగా చూశాడు. చిన్నవాడు అలా చూడటంతో రాజ కుమార్తెకు అనుమానం కలిగింది. అయినా నిజం తెలుసుకుందామని, ఆ రాత్రి భోజనాలు కాగానే ఆమె అతన్ని మిద్దెమీదికి తీసుకుపోయింది. అతను తన వదినెగారితో తాను ఎవరైనదీ చెప్పేసి, ఈ విషయం రహస్యంగా ఉంచమన్నాడు. ఆమె అనుమానం రుజువయింది. అతను దూరాన మండుతున్న కొండను చూసి నిర్ఘాంతపోయి, \" ఏమిటాకొండ అలా తగలబడిపోతున్నది ?” అని అడిగాడు. రాజకుమార్తె ఉరుములకొండను గురించి అతనితో చెప్పి, \" అక్కడికి వెళ్లటం చాలా ప్రమాదకరం. ఆ సంగతి మీ అన్నకు కూడా చెప్పాను!\" అన్నది. తరవాత రాజకుమార్తె అతన్ని వేరొక పడకగదికి పంపేసి తాను తన పడకగదికి వెళ్లిపోయింది. తన అన్న తప్పక ఆ ఉరుములకొండ వద్దకే వెళ్ళి ఏదో అపాయానికి గురి అయి ఉంటాడని చిన్నవాడు నిశ్చయించు కున్నాడు. అతను మర్నాడు ఉదయమే లేచి తన కత్తితీసుకుని, కుక్కను వెంట బెట్టుకుని, గుర్రమెక్కి కొండకు వెళ్ళాడు. ముసలిమంత్రగత్తె ఎప్పటిలాగే కొండ మీద చెట్టుకింద రాతిపైన కూచుని ఉన్నది. మనిషి వస్తున్న అలికిడి విని, ఆ ముసలిది తల ఎత్తిచూసి ఆశ్చర్యంతో కొయ్యబారి పోయింది. అదేమనిషి, అదేకత్తి, అదేగుర్రం, అదేకుక్క! తన గుహలో ఒకసారి రాయి అయిపోయినమనిషి తిరిగి యధాప్రకారంగా కావటం ఆ ముసలిది ఎరగదు. చిన్నవాడు ముసలిదాని మొహాన కలవర పాటు చూసి, క్షణంలో దాని నైజం గ్రహిం చాడు. తన అన్నను అదిచూసి ఏదో చేసిం దని రూఢిచేసుకుని, అతను కత్తిదూసి ముసలిదానిమీదికి లంఘించి, \"పిశాచమా, మా అన్నను రాయిచేశావా?” అన్నాడు. కత్తిమొన రొమ్మలమీద తగిలేసరికి ముసలిదానికి పైప్రాణం పైనే పోయి నట్టయింది. \"మీ అన్నను బతికిస్తాను! నన్నేమీ చెయ్యకు!\" అన్నది. \"మా అన్నను ఈ క్షణం బతికించు!\" అన్నాడు చిన్నవాడు. \" ఇక్కడే ఉండు. నేను అతన్ని పంపి స్తాను!\" అన్నది ముసలిది. ఆమె వెళ్లి పెద్ద వాడితోసహా తిరిగి వచ్చింది. అతనితోబాటు గుర్రమూ, కుక్కాకూడా ఉన్నాయి. \"బతికి పోయావు, పో!\" అన్నాడు చిన్న వాడు. ముసలిది వెళ్ళిపోయింది. పెద్దవాడు తన తమ్ముడితో జరిగినదంతా చెప్పి, అతను చెప్పినదంతా విన్నాడు. \"ఏమైతేనేం? మన ఆపద గడిచింది. ఇక పోదాం పద !\" అన్నాడు చిన్నవాడు. కాని పెద్దవాడు కదలలేదు. \" తమ్ముడూ, నాలాటి అభాగ్యులు ఆ గుహలో ఇంకా ఎన్నో వందల మంది ఉన్నారు. వారినికూడా రక్షించటం మనవిధి!” అన్నాడతను. \" ఈ సంగతి ముసలిది ఉండగానే చెప్ప లేకపోయావా? ఇప్పుడేమిటి ఉపాయం ?” అన్నాడు చిన్నవాడు. ఇద్దరూ అక్కడ చెట్టుక్రింద కూచుని దీర్ఘంగా ఆలోచించారు. పెద్దవాడికి అక స్మాత్తుగా ఒక ఆలోచన తట్టింది. \" ముసలిది ఒకరకం ఆకులు చేతపట్టు కుని ఆ గుహలోకి వస్తుంది. ఆ రోజూ చూశాను, ఇవాళ మళ్లీ చూశాను. ఆ ఆకు లలో ఏదో మహిమ ఉండాలి. వాటిని చేతపట్టుకున్నవారు గుహలోకి వెళ్ళినా రాయి కాకుండానే పోయారు. గుహలో పడిపోతూనే ముసలిది రాయి అయిపోయింది. తరవాత అన్నదమ్ము లిద్దరూ కలిసి, తాము బతికించిన వారిని వెంటబెట్టుకుని నగరానికి వెళ్లారు. రాజుగారు ఇద్దరు అల్లుళ్ళను చూసి. నిర్ఘాంతపోయాడు. మిగిలినవారు కూడా తమ కళ్లను తాము నమ్మలేకపోయారు. గుహనుంచి బతికివచ్చిన వారందరూ పురుషలేగాని, వారిలో ఒక రాజువెంట ఆయన కుమార్తెకూడా ఉన్నది. ఆ పిల్లను చిన్నవాడు పెళ్లాడాడు. తరవాత అన్న దమ్ములిద్దరూ ఆ నగరంలోనే ఉండి తమ తలిదండ్రులను పిలిపించుకున్నారు. పెద్దవాడు కాలక్రమాన ఆ నగరానికి రాజయాడు. అతను తన తమ్ముణ్ణి మంత్రిగా చేసుకున్నాడు. వారు చాలా కాలం సుఖంగా జీవించారు.",
            "book_page_end": 64
        },
        {
            "title": "ఎలుగుబంటి",
            "book_page_start": 65,
            "pdf_page_start": 79,
            "pdf_page_end": 80,
            "author": "టి. శంభుదాసు",
            "genre": "హాస్యం, జంతు కథ",
            "moral": "ఇంగిత జ్ఞానం లేని వారిని నమ్మితే మోసపోతారు. (ఎవరినైనా నమ్మే ముందు జాగ్రత్తగా ఉండాలి.)",
            "keywords": [
                "కుందేలు",
                "ఎలుగుబంటి",
                "మోసం",
                "తేనెతుట్టె",
                "బుద్ధిహీనత"
            ],
            "characters": [
                "కుందేలు",
                "ఎలుగుబంటి",
                "నక్క (ప్రస్తావన)",
                "తేనెటీగలు"
            ],
            "locations": [
                "నక్క దొడ్డి",
                "కుందేలు తోపు",
                "గుల్లచెట్టు"
            ],
            "content": "కుందేలు ఎలుగుబంటిని నక్కగారి దొడ్లో ఉచ్చుకు వేల్లాడదీసి పారిపోయిన చాలా కాలానికి వారిద్దరూ తలవని తలంపుగా ఒక దారిన పోతూ కలుసుకున్నారు. ఎలుగుబంటి కుందేలుకేసి తీక్షంగా చూసింది. కుందేలుమాత్రం ఇదేమీ గమ నించనట్టు, అమాయికంగా, \" ఎలుగుబంటి మామా, ఎన్నాళ్లకు కనిపించావు? అత్తయ్యా, మరదలుపిల్లా కులాసాగా ఉంటున్నారా ?” అని అడిగింది. అత్తయ్యంటే ఎలుగుబంటి భార్య, మర దలుపిల్ల అంటే ఎలుగుబంటి కూతురు. లోపల మండిపోతున్నప్పటికీ ఎలుగు బంటి పైకి సౌమ్యంగానే, \" అంతా బాగానే ఉన్నాం,” అన్నది. ఆ తరవాత ఇద్దరూ సఖ్యంగా ఉన్నట్టు పక్కపక్కనే నడవసాగారు. ఎప్పుడు నని కుందేలు ఎలుగుబంటిని ఒక కంట కనిపెడుతూనే ఉన్నది. ఇద్దరూ కొంతదూరం నడిచాక కుందేలు, \" అన్నట్టు, మామా, నీకొక చిన్న సహాయం చేద్దామనుకున్నాను, నువు కనిపించకనే పోతివి!” అన్నది. \" ఏమిటా సహాయం?” అన్నది ఎలుగు బంటి అనుమానంగా. \" మరేం లేదు. మా తోపులో గుల్లచెట్టు మీద పోతంత తేనెతుట్టె ఉన్నది. దాన్ని తెచ్చుకుంటివా మీకుటుంబానికి నెలరోజులు నిరాక్షేపణగా వెళ్లిపోతుంది,” అన్నది కుందేలు. \"గుల్లచెట్టుమీదనా?” అన్నది ఎలుగు బంటి ఆశ్చర్యంగా. \"అవును. అది పైనుంచి కిందిదా కా గుల్లే, బోదెలో ఒక తొర్ర ఉన్నది. దానిలో అమాంతం మీదపడి గొంతు పిసికేస్తుందో నుంచి దూరి పైకి పోతివా, నేను పొడు గాటి గడతో తేనెతుట్టెను నీకేసి తోస్తాను. నువు అమాంతం దాన్ని పట్టుకుని దిగి రావచ్చు,” అన్నది కుందేలు. \"అయితే ఆలస్యమెందుకూ పద!\" అన్నది ఎలుగుబంటి. ఇద్దరూ కలిసి కుందేలు తోపును సమీ పించారు. \"ఆదుగో తేనె వాసనా!” అన్నది ఎలుగుబంటి. \" అదుగో గుల్లచెట్టూ!” అన్నది కుందేలు, ఎగురుతూ. \" అదుగో తేనెపట్టూ!” అన్నది ఎలుగు బంటి వుత్సాహంగా. \" అదుగో బోదెలో తొర్రా!” అన్నది కుందేలు. కొంచెం సేపటికల్లా, కుందేలూ, ఎలుగు బంటీ చెట్టును సమీపించాయి. \" చూడు, మామా! ఆ తొర్రలోనుంచి లోపలికి దూరి పైకి వెళ్ళు. ఈ లోపుగా నేను గడతో తేనెతుట్టెను నీకేసి తోస్తాను!” అన్నది కుందేలు. సరేనని ఎలుగుబంటి చెట్టు తొర్రలో తల దూర్చింది. ఈ లోపుగానే కుందేలు గడతో తేనె తుట్టెను పొడిచి తేనెటీగలను రేపింది. అవి చెట్టు తొర్రకుండా దిగి వచ్చి ఎలుగుబంటి తలను చెడకుట్టసాగాయి. \" అయ్యో, అయ్యో మామా! తేనె అంతా కిందకు కారిపోతున్నది, తాగెయ్యి, మామా! తాగెయ్యి,” అని కుందేలు అరవసాగింది. ఎలుగుబంటికి తేనె ఎక్కడా కనపడ లేదు గాని, తేనెటీగలు చెడకుట్టటంచేత తల అంతా వాచి చెట్టుతొర్రలోనుంచి బయ టికి రాకుండా ఇరుక్కుపోయింది. \"తల లావెక్కిన మామకు తెలియదు తేనె మజా!\" అని పాట బాడుతూ కుండేలు చెట్టూచుట్టూ నృత్యం చెయ్యసాగింది.",
            "book_page_end": 66
        },
        {
            "title": "ఆహ్వానము",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "సంఘం యొక్క ఆరోగ్యం, ప్రభావం వ్యక్తిగత ప్రవర్తన కన్నా ముఖ్యం.",
            "keywords": [
                "సంఘం",
                "ప్రభావం",
                "రాజరికం",
                "బేతాళ కథ",
                "నైతికత"
            ],
            "characters": [],
            "locations": [],
            "content": "మనపైన సంఘంయొక్క ప్రభావం ప్రబలంగా ఉంటుంది. సంఘం మంచి దైతే మనం సంఘంకోసం మనలో ఉన్న చెడ్డగుణాలను అదుపులో ఉంచు కుంటాం. సంఘం చెడ్డదైతే, మనం స్వతః / మంచివాళ్లమై ఉన్నప్పటికీ, సంఘం కోసరం కొంత చెడ్డతనాన్ని తెచ్చిపెట్టు కుంటాం. ఈవిషయాన్ని \"రాజరిక ప్రభావం ” [బేతాళ కథ] వివరిస్తున్నది. అందుకని మనుషులు బాగుపడటం కన్నకూడా సంఘం బాగుపడటం ఎక్కువ అవసరమని తెలుసుకోవాలి. సంపుటి 22 ఫిబ్రవరి 1958 సంచిక 2",
            "book_page_end": 15
        },
        {
            "title": "అట్టమీది బొమ్మ",
            "book_page_start": 16,
            "pdf_page_start": 16,
            "pdf_page_end": 16,
            "author": "చందమామ బృందం",
            "genre": "పురాణం, వివరణ",
            "moral": "N/A",
            "keywords": [
                "మహాభారతం",
                "అజ్ఞాతవాసం",
                "అర్జునుడు",
                "ఉత్తరుడు",
                "కౌరవసేన"
            ],
            "characters": [
                "అర్జునుడు",
                "ఉత్తరుడు",
                "భీముడు (వలలుడు)",
                "ధర్మరాజు (కంకుభట్టు)",
                "ద్రౌపది (మాలిని)",
                "నకుల సహదేవులు",
                "భీష్ముడు",
                "దుర్యోధనుడు"
            ],
            "locations": [
                "శమీవృక్షం",
                "యుద్ధరంగం"
            ],
            "content": "తరవాత అర్జునుడు రధాన్ని శమీవృక్షం వద్ద అపి ఉత్తరుడితో, \" నాయనా, ఈ చెట్టుపైన పంచపాండవుల ఆయుధాలున్నాయి. నీవు చెట్టెక్కి వాటిని దించి నట్టయితే వాటి సహాయంతో ఈ కౌరవ సేనలను ఓడిస్తాను,” అన్నాడు. \"ఈ చెట్టుపైన ఏదో శవం ఉన్నదట. నన్నా శవాన్ని ముట్టుకోమనటం ధర్మమేనా?” అన్నాడు ఉత్తరుడు. \"మత్స్యరాజు కొడుకువు- నీకు కూడని పని చెబుతావా ? అక్కడ శవంలేదు. ఎక్కు,” అన్నాడు అర్జునుడు. ఉత్తరుడు చెట్టెక్కి, పాండవుల అస్త్రాలపైన ఉన్న కప్పు తొలగించి ఆ అస్త్రాలను చూచి ఆశ్చర్యపోయాడు. అర్జునుడు ఆ అస్త్రాలు ఎవరెవరివో వివ రించి చెప్పి చిట్టచివరకు, \" నేనే అర్జునుణ్ణి. వలలుడు భీముడు. కంకుభట్టు ధర్మరాజు. మాలిని ద్రౌపది. అశ్వాలనూ గోవులనూ చూస్తున్నవారు నకుల సహా దేవులు !'” అని చెప్పాడు. ఉత్తరుడు నమ్మలేకపోయాడు. అర్జునుడు తనకుగల పది పేర్లూ చెప్పి, అవి ఎలావచ్చాయో వివరించినప్పుడు ఉత్తరుడికి నమ్మకం కుదిరింది. \" రధసారధ్యంలో నేను నిజంగా ఆరితేరినవాణ్ణి. ఆ కనిపించే కౌరవ సేనలో ఏ వేపు రధం తోలమన్నావో చెప్పు!\" అన్నాడతను. | \"బాణం వేసే దూరంలో రథాన్ని ఆపు. తరవాత ఎటు తోలాలో చెబు తాను !” అన్నాడు అర్జునుడు. శరవేగంతో వచ్చే రధాన్ని కౌరవనాయకులు చూసి, వచ్చేది అర్జునుడని గుర్తించారు. వారిలో తర్జనభర్జనలు జరిగాయి. “ ఈ పాండ వులు పన్నెండేళ్ల వనవాసానంతరం ఒక ఏడు పూర్తిగా అజ్ఞాతవాసం చెయ్య కుండానే బయటపడ్డారు. జూద నియమం ప్రకారం తిరిగి పన్నెండేళ్ళు వన వాసమూ, ఒక ఏడు అజ్ఞాతవాసమూ చేయాలి,” అన్నాడు దుర్యోధనుడు. \" నీ లెక్క సరికాదు. అజ్ఞాతవాసం పూర్తి కాకపోతే పాండవులు బయట పడరు. ముందు యుద్ధం సంగతి ఆలోచించు,” అంటూ భీష్ముడు కౌరవసేనలో యోధులను ఒక్కొక్కచోట ఒక్కొక్కరిని నియోగించి, వ్యూహం తయారుచేశాడు. రధం కౌరవసేనకు అంతదూరాన నిలబడింది. అర్జునుడు యోధులను కలయజూసి, \" అదుగో, దుర్యోధనుడి రధం. మన రధాన్ని సూటిగా ఆటుకేసి తోలు!\" అన్నాడు ఉత్తరుడితో. రధం దుర్యోధనుడున్న దిక్కుగా బయలు దేరింది. అర్జునుడు కౌరవసేనలపై బాణాలు కురిపించసాగాడు.",
            "book_page_end": 16
        },
        {
            "title": "గయ్యాళిభార్యలు",
            "book_page_start": 47,
            "pdf_page_start": 47,
            "pdf_page_end": 47,
            "author": "చందమామ బృందం",
            "genre": "నీతి కథ, హాస్యం",
            "moral": "గయ్యాళి భార్యతో జీవించడం నరకంతో సమానం; అదృష్టహీనులకు మాత్రమే స్వర్గం లభిస్తుంది.",
            "keywords": [
                "గయ్యాళి భార్య",
                "చిత్రగుప్తుడు",
                "స్వర్గం",
                "నరకం",
                "బుద్ధిహీనుడు"
            ],
            "characters": [
                "చిత్రగుప్తుడు",
                "మొదటి మనిషి (ఒక భార్య ఉన్నవాడు)",
                "రెండో మనిషి (ముగ్గురు భార్యలు ఉన్నవాడు)",
                "యమభటులు"
            ],
            "locations": [
                "యమ సభ",
                "స్వర్గం"
            ],
            "content": "ఒకేరోజున ఇద్దరు మనుషులు చచ్చిపోయి చిత్రగుప్తుడి ఎదట నిలబడ్డారు. చిత్రగుప్తుడు మొదటివాడికేసి తిరిగి, \" నువు ఏమేం పాపాలు చేశావు ?” అని అడిగాడు. \" చెయ్యకేం, బాబూ? చిల్లర పాపాలు చాలా చేశాను. చేసిన పాపాలకు శిక్ష తప్పు తుందా? ఎంతకాలం నరకంలో ఉండాలో సెలవియ్యండి,\" అన్నాడా మనిషి. చిత్రగుప్తుడు నవ్వి, “నువు గయ్యాళికామమ్మ మొగుడివికాదూ? నువు అనుభవించ వలసిన నరకమంతా భూమిమీదనే అనుభవించావు. నువ్విక స్వర్గానికి వెళ్లవచ్చు!” అన్నాడు. దేవతలు వచ్చి ఆ మనిషిని స్వర్గానికి తీసుకుపోయారు. తరవాత రెండోవాడు చిత్రగుప్తుడితో, \"అయ్యా, ఒక్క గయ్యాళిభార్యతో కావరం చేసినవాడికే మీరు స్వర్గం ఇప్పిస్తే నాకేమిప్పిస్తారో చెప్పండి. నేను వరసగా ముగ్గురు భార్య లను చేసుకున్నాను. ముగ్గురూ ముగ్గురే — మూడు గచ్చపొదలు,\" అన్నాడు. చిత్రగుప్తుడు యమభటులను పిలిచి, \"ఇతన్ని నరకానికి తీసుకుపోండి!” అన్నాడు. \"అయ్యా, అన్యాయం!” అన్నాడా మనిషి. \"ఓయీ, స్వర్గం అదృష్టహీనులకోసం ఏర్పాటయిందిగాని, బుద్ధిహీనులకోసం కాదు!” అని చిత్రగుప్తుడు జవాబిచ్చాడు.",
            "book_page_end": 47
        }
    ],
    "statistics": {
        "total_stories": 12,
        "author_counts": {
            "జాతక కథ": 1,
            "చందమామ బృందం": 5,
            "ఆర్. సూర్యనారాయణ": 1,
            "విద్వాన్ విశ్వం": 1,
            "పి. సుసీలాదేవి": 1,
            "టి. మోహనరావు": 1,
            "టి. శంభుదాసు": 1,
            "చక్రపాణి": 1
        },
        "genre_counts": {
            "జాతక కథ": 1,
            "సాహసం, కాల్పనిక": 1,
            "బేతాళ కథ": 1,
            "జానపదం, సాహసం": 1,
            "గేయకథ": 1,
            "నీతి కథ, హాస్యం": 2,
            "పురాణగాథ, సాహసం": 1,
            "నీతి కథ, కాల్పనిక": 1,
            "హాస్యం, జంతు కథ": 1,
            "సంపాదకీయం": 1,
            "పురాణం, వివరణ": 1
        }
    }
}