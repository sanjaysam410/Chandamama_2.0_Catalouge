{
    "book_id": "చందమామ_1958_09",
    "stories": [
        {
            "title": "కాకోలూకీయం— (గేయకథ)",
            "book_page_start": 3,
            "pdf_page_start": 17,
            "pdf_page_end": 20,
            "author": "విద్వాన్ విశ్వం",
            "genre": "గేయకథ",
            "moral": "శరణు కోరినవారిని చంపకూడదు. ఆత్మ త్యాగం చేయడం గొప్ప ఫలం ఇస్తుంది.",
            "keywords": [
                "కాకులు",
                "గూబలు",
                "నీతి",
                "త్యాగం",
                "బోయ"
            ],
            "characters": [
                "గూబరాజు (అరిమర్దనుడు)",
                "రక్తాక్షుడు",
                "క్రూరాక్షుడు",
                "హరిదత్తుడు",
                "పాము",
                "బోయ",
                "పావురాలు"
            ],
            "locations": [
                "పుట్ట",
                "చెట్టు"
            ],
            "content": "గూబరాజు :\nఓ మంత్రి రక్తాక్ష - నీమాట యేమి\nఈ మాడ్కి పరమంత్రి - నేమి సేయుదము?\nరక్తాక్షుడనే మంత్రి:\nయోచింప నేటి కా-లోచింపనేల.?*\nఈ చెడు పరమంత్రి - నిటె చంపవలయు\nదొరికిన శత్రుని - దునుమాడవలయు\nతరుణమ్ము వచ్చునా - తర్వాత మనకు?\nవినిపింతు నొక కథ - వివరింతు దీని\nమును హరిదత్తు డం-చును విప్రుడుండె.\nఎంత సేద్యము చేయ - నేమి లాభమ్ము ?\nకొంతైన లాభమ్ము - కూడిరాలేదు.\nఎండప్రొద్దున ఆత - డెంతయో దున్ని\nకొండొక చెట్టు క్రిం-దం డస్సియుండ\nప్రక్కన పుట్టలో - పామొక్కటున్న\nదిక్కుగా చూచి ఆ - దీన విప్రుండు\nఈ చేను కాపాడు - నీ పాము నిజము\nనాచేత పూజ యే-నా డందలేదు.\nఅందుకే నా పంట - అటు పోవుచుండె\nఇం దింక పూజల - నందింతు నంచు\nపాలు మూకటిలోన - బ్రాహ్మడు పోసి\nకాలనాగము పుట్ట - కడ ఉంచి వెళ్ళె.\nమరునాడు తావచ్చు - సరికి మూకటిని\nబరువైన దీనార - మరుదుగా చూచె.\nఅది మొదల్ రోజు పా - లట ఉంచి వెళ్ళు,\nఅది మొదల్ దీనార - మట గానిపించు.\nఊరి కేగుచు విప్రు - డొకనాడు, కొడుకు\nజీరి పుట్టకు పాలు - చేర్పుమన్నాడు.\nకొడు కట్లు సేసి అ-క్కడ కూడ చూచి\nకడు మాడ లీ పుట్ట - గల వనుకొంచు\nగడ్డపాఱను త్రవ్వి - గడబిడ సేసి\nఅడ్డుగా పాము రా నటు మోదినాడు\nపాము కోపమ్మున - పట్టుక కఱచె\nఆ మానవుడు చచ్చె - నా విషమ్మెక్కి\nమరునాడు విప్రుడు - తిరిగి ఏతెంచి\nజరిగిన కథ విని - దురపిల్లి, పాలు\nకొనివచ్చి పామును - కొనుమన్న వినక\nచనుమని ఒక మణి- సర్పమ్ము నిచ్చె.\nఇక రాకు మీదారి - ఇది చాలు ననియె\nఅకట వచ్చినయట్టి - అవకాశ మీగె.\nకనుక ఈ కాకి మం-త్రిని చంపుటొకటె\nమన కిపుడే మేలు - మరి వీలుపడదు.\nఅరిమర్దనుడు - (గూబరాజు)\nవింటిరా రక్తాక్ష - డంటున్న దెల్ల\nకంటిరా చెప్పుడు - కర్తవ్య మేమి?\nక్రూరాక్షుడు - (2వ-మంత్రి)\nవినరాదు రక్తాక్షు - విరసంపు పలుకు\nచనునె చంపించుట - శరణాగతులను.\nఆత్మము క్తిని గంట - అధిక ఫలమ్ము\nవినుడొక కథ చెప్పి - వివరింతు దీని\nమునుపు బోయ యొకండు - వని దిరుగాడు\nవల చేతగొని వన-మ్ముల దిరుగాడు\nబలిగొను ఒక పిట్ట - కనిపించి నంత.\nపావుర మ్మొకదాని - పట్టుక వాడు\nపోవుచునుండ గా-లీ వాన వచ్చె.\nవడవడ వడకుచు - వటమును జేరి\nతడిసి ముద్దై ఏడ్చు - తట్టుకో లేక.\nఆ చెట్టుపై నున్న - దా పావురమ్ము\nకాచుకున్నది జత - కానంగ రాక.\nవాని బుట్టను గల - పావురమ్మంత\nదానితో ననె, \" వల౯ - తగులుకున్నాను.\nకాని ఈ బోయ నీ-కడ కేగుదెంచె\nవాని కాతిథ్య మి- వ్వగవలె నీవు ”\nఆ మాట కా చెట్టు-నందున్న పక్షి\nఈ మాడ్కి తన జత - నిటు పట్టె ననక\nబోయకై నిప్పు న-ప్పుడు దూరమేగి\nపాయక కొనివచ్చి- పడవేసె నచట\nపుల్లలు రగిలె ఆ - బోయయు తనిసె\nఅల్లన నా పక్షి - అగ్నిలో దూకె.\nతనకయి యిటు దుఃఖ-మును గణింపకయె\nతన జంట పట్టెనన్-తప్పు చూడకయె\nతన దేహమునె త్యజించిన, వాడు చూచి\nతన రీతి మార్చుక - తపియించి లేచి\nతా బట్టుకొన్న ఆ - తరుణ కపోతి\nగూబలు ముద్దాడి - గొబ్బున విడిచె.\nతన వృత్తి మానివే-సెను, కాయ కసురు\nతనకు చాలనుకొనె - తగవరి బోయ\nకావున శరణన్న - కాదు చంపంగ\nధీవర అని పల్కె - నా వరమంత్రి.\nఅరిమర్దనుడు :\nవింటె క్రూరాక్షుని - విశద వాక్యముల\nదంటవు నీవింక - తగవాడు మయ్య.\nదీప్తాక్షుడనే మంత్రి :\nదండింప పాడి గా-దని నే దలంతు\nఉండు నేనొక కథ - నొక్కింత వింతు.\nవెనక నుండెను నొక - వృద్ధ వైశ్యుండు\nతన కున్న ధనమిచ్చి - తమకమ్ముతోడ,\nఒక కన్నె పెండ్లాడి - సుకమింత లేక\nబికబిక లాడుచు - వెత సెందుచుండె.\nముసలివా డితడని - మూతి ముడుచుకొని\nకనురుచు నుండు నా - కన్య యే ప్రొద్దు.\nచెలి, వాడు పెడ మొగ-మ్ముల నొక రాత్రి\nపలుకక శయనింప - వచ్చెను దొంగ.\nసద్దైన దొంగ నా - సతి చూచి బెదరి\nఅద్దరి గల భర్త - నటు కౌగిలించి\nగట్టిగా పట్టుక - కదలకున్నంత\nసెట్టి ఆనందించి - చెలి కౌగిలించె.\nఎన్నడు లేనిదీ - కన్నెయు దాకె.\nనన్నేలనని పెట్టి - నలుగడల్ చూచె.\nకనపడె దొంగ అక్కడ మూల నక్కి\nవినపడగా సెట్టి - విశదీకరించె.\n\" కలనైన ఈ పిల్ల - కౌగిట రాదు\nకలిగె నీనా డీమె - కౌగిలి నాకు\nఇట్టి సంతుష్టి క-ల్పించితి వీవు\nపట్టుకపొమ్మోయి - పెట్టెయు బేడ ”\nఆ మాటకా దొంగ, - \"అక్కఱ లేదు\nనీమాటె చా ” లంచు - నేగె బిరాన.\nవీడును మనకేదొ - వినియోగపడును\nపాడి గాదిది వీని - పరిమార్చు టెపుడు\nఅరిమర్దనుడు :\nసరి కాని వక్ర నా-సా వింటి వన్ని\nఎరిగింపు నీ భావ - మేర్పడ నాకు.\nవక్రనాసుడనే మంత్రి :\nవధియింపరాదు; ఏ - పగిదిని చూడ\nవిధము చూడగవలె - వినియోగమునకు\nవైరు లిద్దఱు పోర - వచ్చు లాభమ్ము\nఏరీతినో చెప్పు - దిక విను రాజ!\nఒక ఊర ఒక బ్రాహ్మ - డుండెను మున్ను\nసకలమ్ము విడియున్న - సజ్జను డతడు.\nఆ విరాగికి రెండు - ఆవుదూడలను\nదైవమే ఇప్పించె - ఏ విధినైన.\nలే చివుళ్లను మేపి - లేగడ్డి మేపి\nలేచిన దాదిగా - లేగల బెంచె.\nలెస్సగా మేసి బ-లే కండ పట్టి\nబుస్సుమంచవి పొంగి - పొంగించె వాని.\nసత్తువతో నున్న - జత యెడ్ల జూచి\nక త్తిరింపగ నెంచె - కామించి యొకడు.\nఆ దొంగ బాపన-య్య కుటీరమునకు\nపోదలంచెను రాత్రి - ప్రొద్దు పోగానె.\nవానికి దారి గన్ప-డె రాక్షసొకటి\nతాను బాపని మింగ - తరలితి ననియె.\nఇరువు రా బాపని - యింటికే చనిరి\nమఱి అపుడే వచ్చె - మాటపై మాట.\nతొలుత యెద్దుల గొందు - తొలగనె దొంగ\nతొలుత బాపని తిందు - తొలగనె అసుర.\nఅందుపై ఘర్షణ - అధికమ్ము కాగ\nకొందలపడి లేచి - కొసకు విజ్రుండు.\nఇదిగో ఈ రాక్షసి - హింసించు నిన్ను\nపదిలమ్ముగా తిను - పదమనే దొంగ.\nవీడు నీ యెద్దుల-జోడుకై వచ్చె\nచూడ మంచన రాక్ష-సుడుకూడ నంత.\nవిప్రుడంతట మంత్ర-విధి పిశాచమ్ము\nప్రప్రథమమ్మున - పారద్రోలుచును\nబడితతో దొంగను - పరువెత్త జేసె\nకడకు వారిర్వురు - కడకేగ వల సె.\nకావున ఈ మంత్రి, - కాకరాజునకు\nనే విధి పగయైన - నిది మేలుకాదె.",
            "book_page_end": 6
        },
        {
            "title": "బ్రహ్మప్రళయం",
            "book_page_start": 7,
            "pdf_page_start": 21,
            "pdf_page_end": 22,
            "author": "డి. కురంగేశ్వరరావు",
            "genre": "గణితం",
            "moral": "మానవులకు ప్రళయం గురించి తెలిసినప్పుడు, తమ సమయాన్ని సద్వినియోగం చేసుకుని అద్భుతాలు సాధించవచ్చు.",
            "keywords": [
                "బ్రహ్మప్రళయం",
                "గణితశాస్త్రం",
                "వలయాలు",
                "కాలం",
                "టవర్ ఆఫ్ హనోయ్"
            ],
            "characters": [
                "బ్రహ్మదేవుడు",
                "మానవులు"
            ],
            "locations": [
                "భూమి",
                "బ్రహ్మలోకం"
            ],
            "content": "బ్రహ్మదేవుడు భూమిపై మానవులను సృష్టించి, \" నాయనలారా, తిరిగి నేను ప్రళయం కలిగించేదాకా మీరు ఈ భూమి పై జీవించండి!” అని వరం ఇచ్చాడు.\n\"దేవా, తిరిగి ప్రళయం., ఎప్పుడు వస్తుందో మాకు తెలిసినట్టయితే మేము భూమిపై చేయదగిన కార్యాలను నిర్ణయించు కుంటాము!\" అన్నారు మానవులు.\n\"ప్రళయం ఎంతకాలానికి జరిగేదీ మీకు తెలియగలందులకు నేనొక ఏర్పాటు చేస్తాను,” అంటూ బ్రహ్మదేవుడు ఒక చోట మూడు కర్రలు పాతాడు. మొదటి కర్రకు 64 వలయాలు అమర్చాడు. అవన్నీ ఒకే ప్రమాణం గలవి కాపు. అట్టడుగున ఉన్న వలయం అన్నిటికన్నా పెద్దది, దాని పైది కొంచెం చిన్నది, దాని పైది ఇంకా కొంచెం చిన్నది; అన్ని వలయాలకూ పైన ఉన్నది అన్నిటికన్న చిన్నది.\nతరవాత బ్రహ్మదేవుడు ముగ్గురిని పిలిచి, \"మీరు బ్రహ్మప్రళయందా కా జీవించేలాగు వరం ఇస్తున్నాను. మీ పని ఏమిటంటే ఈ వలయాలన్నిటినీ ఇదే క్రమంలో మూడవ కర్రకు మార్చాలి. పెద్ద వలయంమీద చిన్న వలయం ఉంచవచ్చునే గాని చిన్న వలయం మీద పెద్ద వలయం ఉంచరాదు. రెండవ కర్రను తాత్కాలికంగా వలయాలుంచ టానికి మాత్రమే ఉపయోగించాలి. మీరు ముగ్గురూ వంతులు వేసుకుని ఈ పని సాగించండి. ఈ అరవైనాలుగు వలయాలూ మూడవ కర్రకు ఇదే క్రమంలో అమర్చిన క్షణాన ప్రళయం వస్తుంది!” అన్నాడు.\nమరుక్షణం బ్రహ్మ అంతర్ధానమయి పోయాడు. బ్రహ్మ నియోగించినవారిలో మొదటివాడు బ్రహ్మ చెప్పినట్టు చేయ సాగాడు. అతను అన్నిటికన్న చిన్నదైన మొదటి వలయాన్ని తీసి రెండవ కర్రకు\nతగిలించి, దానికంటె పెద్దదైన రెండో వల\nయాన్ని మూడో కర్రకు తగిలించి, దానిపై\nమొదటి వలయాన్ని పెట్టాడు. తరవాత\nమూడవదాన్ని రెండోకర్రకు పెట్టి పని\nసాగించాడు.\nఇది చూస్తున్నవారిలో ఒకడు, \" ఈ పని\nఎంతోసేపు పట్టదు. మన మానవులకు\nభూమిపై గల కాలం బహుకొద్ది. ఈ కొద్ది\nకాలంలో ఏం చెయ్యగలం?” అన్నాడు.\nమూడవవాడు మాట్లాడలేదు. ఒక\nవిఘడియ లోపల అయిదారు వలయాలు\nమూడవ కర్రను చేరాయి. అయినా అతను\nకంగారుపడలేదు. తాము ముగ్గురూ కలిసి\nఅవిరామంగా పనిచేస్తే వలయాలను రోజుకు\nఒక లక్షసార్లు ఇటూ అటూ కదిలించగల\nమని అతను అంచనా వేశాడు. అలాటి కదలి\nకలు ఎన్ని పూర్తి అయితే బ్రహ్మ వప్ప\nజెప్పిన పని ముగుస్తుందో అంచనా కట్ట\nటానికి అతనికి చాలాకాలం పట్టింది.\nఅప్పటికి ప్రపంచంలో గణితశాస్త్రం లేదు.\nఅందుచేత ఆ వ్యక్తి గణితశాస్త్రాన్ని\nస్వయంగా సృష్టించవలసివచ్చింది.\nశాస్త్రం సహాయంతో అతను ఈ వలయాలను\n18, 446, 744, 073, 709, 554, 615\nసార్లు మార్చితేగాని ఇవి మొదటి కర్రనుంచి\nమూడవ కర్రకు మారవని నిర్ధారణచేశాడు.\nరోజుకు సుమారు లక్షమార్పుల చొప్పున\nవీటన్నిటినీ పూర్తిచేయటానికి దాదాపు\nయాభైవేలకోట్ల సంవత్సరాలు పడుతుందని\nతెలుసుకున్నాడు. అతను తన అనుచరులతో,\n\"సోదరులారా! ఇక ఈ పని మనం మాన\nవచ్చు. ఎందుచేతనంటే ఇంకా యాభైవేల\nకోట్ల ఏళ్లదాకా బ్రహ్మప్రళయం రాదు. ఈ\nలోపుగా మానవులం ఎన్ని అద్భుతకార్యాలు\nసాధించినా సాధించవచ్చు,” అన్నాడు.\nఅతను గుణించిన లెక్కలను మిగిలిన\nఇద్దరూకూడా అర్థం చేసుకుని గణిత\nశాస్త్రంలో ప్రవీణులయారు.",
            "book_page_end": 8
        },
        {
            "title": "కంచుకోట (సీరియల్ -3)",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ధారావాహిక/సాహసం",
            "moral": "ఆపత్కాలంలో ధైర్యం, యుక్తి, వేషధారణ జ్ఞానం ఆయుధాల కంటే ఎక్కువ సహాయం చేస్తాయి.",
            "keywords": [
                "సుబాహుడు",
                "సర్పకేతుడు",
                "వీరపురం",
                "గూఢచారి",
                "కుట్ర"
            ],
            "characters": [
                "సుబాహుడు (శనిమర్దనుడు)",
                "సర్పకేతుడి రౌతులు",
                "పల్లెవాసులు",
                "చంద్రవర్మ"
            ],
            "locations": [
                "వీరపురం",
                "రాకాసిదిబ్బ",
                "కొండ"
            ],
            "content": "[సర్పకేతుడి అనుచరుల కత్తిదెబ్బలకు, తన యజమాని సూర్యవర్మ మరణించటం\nచూసిన సుబాహుడనే సేవకుడు, ఈ సంగతి సూర్యవర్మ కుమారుడైన చంద్రవర్మకు\nచెప్పేందుకు, గుర్రంమీద వీరపురం బయలుదేరాడు. దారిలో అతడి గుర్రాన్ని సర్ప\nకేతుడి అనుచరులు చంపారు. కాలినడకను కొండ దిగిన సుబాహుడికి కాగడాలతో వున్న\nపల్లెవాసులు కనిపించారు. అతడు వారిని సమీపించేంతలో కొందరు రౌతులు, 'హేయ్'\nఅంటూ అతణ్ణి చుట్టుముట్టారు. తరవాత—]\nసుబాహుడు ఒక్క తృటికాలం నిశ్చేష్టు\nడయాడు. తన అంతం సమీపించిందని\nకూడా అతడు భయపడ్డాడు. తన యజ\nమాని మరణం సంగతి వీరపురంలో తెలియ\nపరిచిన తరవాత, యిలాంటి ప్రమాదం\nవచ్చివుంటే అతడు లెక్కచేసి వుండేవాడు\nకాదు. ఈ క్షణాన తన చావు వీరపుర\nసంస్థానానికికూడా ఎంతో వినాశకరంగా\nపరిణమిస్తుంది. దైవకృపవలన తను, యీ\nరౌతులను మోసపుచ్చి పొరిపోగలితే ఎంత\nబావుండును!\n\"ఏయ్, ఎవరు నువు ? మాట్లాడవేం?”\nఅంటూ ఒక రౌతు సుబాహుణి సమీపించి,\nచేత్తో జుట్టు పట్టుకుని కుదిపాడు.\nఅంతలో జనంలోనుంచి ఒకడు,\n\"పాపం, ఆ బిచ్చగాణ్ణి హింసించకండి!\nఉపవాసాలతో మాటా పలుకూ పడిపోయి\nనట్టుంది!\" అన్నాడు జాలిగా.\nఆ మాటలతో సుబాహుడు తెప్పరిల్లాడు.\nతను మామూలు బిచ్చగాడుగా నటించటం\nఏమంత కష్టం కాదని ఆతడికి ధైర్యం\nకలిగింది.\n\"బాబూ, యింత రొట్టెముక్క!\nయింత...\" అంటూ సుబాహుడు రౌతు\nకళ్ళల్లోకి జాలిగా చూస్తూ, గుర్రం కళ్ళాన్ని\nపట్టుకున్నాడు.\n\"ఛీ, యిదేం పీడ! ఎవడో వీరపురం\nవేగులవా డనుకున్నాను,” అంటూ రౌతు\nగుర్రాన్ని అదిలించి ముందుకు వెళ్ళాడు.\n\"వీడేం వేగులవాడు ! శరీరంలో ప్రాణం\nవున్నట్టే లేదు. యీ చింకిగుడ్డలూ వీడూ...\nఅరే, శనిగ్రహం ! నీ వంటినే మోసుకోలేని\nవాడికి, చేతులో ఆ లావు దుడ్డుకర్ర\nఎందుకు?” అన్నాడొక రౌతు.\n\"కొండల్లో చిరుతపులుల్నీ, తోడేళ్ళనీ\nబెదరకొట్టేందుకు, దొరా,” అన్నాడు సుబా\nహుడు తడువుకోకుండా.\nఈ జవాబు వింటూనే రౌతులతోపాటు,\nజనంలో నుంచికూడా కొందరు పొట్టలు\nచెక్కలయేలా నవ్వారు. \" ఎంత గొప్ప\nవేటగాడివిరా నువు! కాలుతీసి కాలు పెట్టే\nఓపిక లేనివాడివి చిరుతపులుల్నీ తోడేళ్లనీ\nబెదరకొడతావా ?” అన్నారు వాళ్ళు.\n\"ఇంత రొట్టెముక్క పెట్టించండి,\nదొరా! తరవాత నా ప్రతాపం చూద్దురుగాని,\nవారంరోజులుగా పచ్చి మంచినీళ్లతో బతుకు\nతున్నాను,” అన్నాడు సుబాహుడు.\nరౌతులు యీ మాటలేవీ వినిపించుకో\nలేదు. వాళ్ళు గుర్రాలను ముందుకు వురి\nకిస్తూ, \" మీరు త్వరగా రాకాసిదిబ్బదగ్గిరకు\nచేరాలి. అక్కడ మీకు కావలసిన ఆయు\nధాలు యివ్వబడతై. తెల్లవారేలోపల వీర\nపురం మన గుప్పెట చిక్కుతుంది. సర్ప\nకేత రాజుకూ, జై !” అంటూ వెళ్లిపోయారు.\nసైనికులు వెళ్ళగానే, జనంలోనుంచి\nకొందరు ముందుకు వచ్చి, సుబాహుణ్ణి\nచుట్టుముట్టారు. వాళ్ళల్లో ఒకడు సుబా\nహుడితో, \" ఏరా అబ్బీ ! చూట్టానికి యువ\nకుడిలాగే కనబడుతున్నావు. కాలూ చేయీ\nకూడా బాగానే వున్నట్టున్నది. అలాంటి\nవాడికి ఈ బిచ్చం ఎత్తుకునే కర్మ ఎందుకు\nపట్టింది ?” అన్నాడు.\n\" అది తెలుసుకునేందుకే, యీ కొండల\nమీద వున్న ఒక గురువును అయిదేళ్లనుంచి\nసేవిస్తున్నాను, దొరా? ఆయనకు యిన్నే\nళ్ళుగా నామీద దయ కలగలేదు. ఇంతకు\nఒక గంట ముందుగానే ఆయన ప్రసన్నుడై\nకొండమీదినుంచి, కాగడాలతో వున్న మీ\nఅందరినీ చూపిస్తూ, 'ఇవ్వాళ తెల్లవారే\nలోపల నిన్ను యింతకాలంగా పట్టి పీడి\nస్తున్న శని వదిలిపోతుంది. అంతే కాదు,\nనీ వెంట వచ్చేవాళ్ళ శనికూడా విరగడ అవు\nతుంది. అదుగో, ఆ కనబడే కాగడాలడిగ్గి\nరకు వెళ్ళు!' అని సెలవిచ్చారు. దానితో\nహుటాహుటిగా కొండ దిగి మీదగ్గిరకు\nవచ్చాను,” అన్నాడు సుబాహుడు.\nసుబాహుడు యిలా చెప్పగానే చుట్టూ\nచేరిన వాళ్ళు ఒక్క క్షణకాలం ఆశ్చర్య\nసంభ్రమాలతో నోట మాటరాక తడబడి,\nఅంతలోనే తెప్పరిల్లి, \" ఆ కొండమీద వుండే\nమహాపురుషుణ్ణి గురించి చాలాకాలంగా\nవినటమే గాని, చూసినవాళ్ళెవరూ లేరు.\nఇవ్వాళ తెల్లవారేలోపల వీరపురాన్ని వశ\nపరుచుకుని కొల్లగొట్టబోతున్నాం. దివ్య\nదృష్టి వున్నవాడు గనక, ఆయనకు\nముందుగానే యిదంతా తెలిసివుంటుంది.\nఇక మనకు విజయం తప్పదు. త్వరగా\nబయలుదేరుదాం,\" అన్నారు.\nఆ వెంటనే కొందరు గ్రామంలోకి పరి\nగెత్తి, సుబాహుడి కోసం యిన్ని రొట్టెలూ,\nపాలూ తీసుకువచ్చారు. సుబాహుడు తృప్తిగా\nవాటితో కడుపు నించుకున్న తరవాత, అతడి\nముందు కొత్తదుస్తులు పెట్టి, ఆ చింకి గుడ్డలు\nవిప్పి, వాటిని ధరించమన్నారు. అలాంటి\nదుస్తుల్లో తానెవరైందీ గుర్తించేవాళ్లు వుండ\nవచ్చని అనుమానించిన సుబాహుడు, వాళ్ల\nకేసి ఆప్యాయత ఒలికేలా చూస్తూ, \"మిత్రు\nలారా! మీ దయకు కృతజ్ఞుణ్ణి. కాని,\nయిప్పుడు నేని కొత్తదుస్తులు ధరించటం\nగురువు ఆజ్ఞను ధిక్కరించటం అవుతుంది.\nనన్ను పట్టి పీడిస్తున్న శని, యీనాటి\nసూర్యోదయం లోపల వదిలిపోతుంది. ఆ\nతరవాత వీటిని ధరిస్తాను,” అన్నాడు.\nఆ వెంటనే, \" జై ....” అంటూ కొందరు\nదిక్కులు పిక్కటిల్లేలా అరిచి, సుబాహుడి\nకేసి తిరిగి, \" ఇంతకూ నీ పేరేమిటో మాకు\nతెలియలేదు!\" అన్నారు.\n\" పేరా.... పేరు....!” అంటూ సుబా\nహుడు కొంచెం తడబడి, \" తల్లి దండ్రులు\nపెట్టిన పేరు ఏదయితేం? శనిచేత యింత\nకాలంగా పీడించబడుతున్న వాణ్ణి. గురువాజ్ఞ\nమేరకు అది వదలగానే........” అంటూండ\nగానే, జనంలోనుంచి ఒకడు, \"ఇవ్వాళతో\nమనందరి శనీ పదులుతుంది! ఈనాటి\nనుంచీ నీపేరు శనిమర్దనుడు,” అన్నాడు.\nవెంటనే \" శనిమర్దనుడికీ, జై!” అన్న కేకలు\nమిన్నుముట్టినై.\nతరవాత అందరూ కాగడాల వెలుగులో\nరాకాసిదిబ్బ దగ్గిరకు బయలుదేరారు. తన\nవెంట వున్నవాళ్లు మాట్లాడుకునేదాన్నిబట్టి,\nవాళ్లంతా కటిక దరిద్రులనీ, సర్పకేతుడు\nధనధాన్యాలు దొరుకుతవని ఆశ కల్పించటం\nవల్లనే, వాళ్లు వీరపురంకేసి బయలుదేరు\nతున్నారనీ గ్రహించాడు సుబాహుడు.\n\" నాకు వీరపురాన్ని గురించి బాగా తెలి\nయదు. దాని సామంతుడైన సూర్యవర్మ\nఅంత ప్రజాకంటకుడా?\" అని సుబాహుడు\nజనంలో ఒకడిని అడిగాడు.\nఆ ప్రశ్న వింటూనే అతడు నవ్వి, \" ఈ\nసామంతుల్లో ప్రజాకంటకుడు కాని\nవాడెవడు? సూర్యవర్మ సంగతి మాకు తెలి\nయదుగాని, సర్పకేతుడికన్న జనకంటకుడు\nమరొకడు పుట్టబోడు,” అన్నాడు.\n\" అలా అయితే, వీరపురాన్ని దోచుకోవ\nటానికి మనం ఎందుకు వెళ్లాలి? ఆ విధంగా\nమనం సర్పకేతుడికి సాయం చేసినవాళ్ల\nమవుతాంగదా!\" అన్నాడు సుబాహుడు.\nఆసరికి వాళ్లిద్దరి సంభాషణలో మరి\nనలుగురైదుగురు వచ్చి పాల్గొన్నారు. వాళ్లు\nసుబాహుడి ప్రశ్నలకు వింతగా నవ్వి, \"మనం\nసర్పకేతుడికి సహాయం చేయటానికి వెళ్లటం\nలేదు. వీరపురాన్ని కొల్లగొట్టేందుకు అతడు\nసహాయం చేస్తానన్నాడు. మనం అక్కడి\nనుంచి తెచ్చుకోగలిగినదంతా మనదే ;\nఅందులో అతడికిగానీ, అతడి సైనికులకు\nగానీ పాలుండదు,\" అన్నారు.\nఅమాయకత్వం, దురాశా కరుడుకట్టిన\nయీ పల్లెవాసులతో తను ఏం మాట్లాడినా\nలాభంలేదని సుబాహుడు గ్రహించాడు.\nవాళ్ల దృష్టిలో తమను పాలించే సామంతు\nలందరూ ఒకటే. వీలయినప్పుడల్లా\nయితరులు తమను దోచుకుంటున్నారు అదే\nవిధంగా అవకాశం చిక్కితే తామూ\nయితర్లను కొల్లగొడతారు — అదీ వాళ్ల\nమన స్తత్వం.\nకొద్దిసేపటి తరవాత అందరూ రాకాసి\nదిబ్బప్రాంతానికి చేరారు. ఆ సరికే అక్కడ\nవందల సంఖ్యలో జనం చేరివున్నారు.\nవాళ్ళల్లో చాలామందిదగ్గిర వెలుగుతున్న\nపెద్ద పెద్ద కాగడా లున్నవి. వాళ్లందరినీ\nకొందరు సైనికులు సోలపులుగా నిలబెడు\nతున్నారు. సుబాహుడు వున్న ముఠాను\nకూడా ఒకచోట నిలబెట్టారు.\nఆ తరవాత దళనాయకుల దుస్తుల్లో\nవున్న కొందరు అశ్వికులు ముందుకు వచ్చి\nఅక్కడ చేరిన జనాన్ని వుద్దేశించి యీ\nవిధంగా చెప్పారు :\n\"మహాశక్తి సంపన్నుడూ, దయా\nమయుడూ అయిన సర్పకేతరాజు సహాయం\nవల్ల మీరు యీనాటితో దారిద్య్ర బాధనుంచి\nవిముక్తులవుతారు. ఇప్పటి సమస్య ఏమి\nటంటే, వీరపుర పట్టణంలో ఎలా ప్రవే\nసించటమా అనేది. పట్టణ ద్వారపాలకుల్ని\nమోసగించి, ఒకసారి ద్వారాలు తెరిచేలా\nచేశామంటే, ఆ తరువాత మనకు పట్టణంలో\nఅడ్డు నిలబడగల శక్తి ఏమీ వుండదు. కనుక,\nమీలో ఒక వందమంది ముందుగా పట్టణ\nద్వారాలను సమీపించి, హాహాకారాలు చేస్తూ,\nసర్పకేతరాజు సైనికులు మీ గ్రామాలమీద\nపడి దోచుకుంటూన్నట్టు ఆర్తనాదాలు\nచేయండి. ఆ కేకలకు కాపలావాళ్లు\nద్వారాలు తెరుస్తారు. వెంటనే మీరు పక్కకు\nతొలిగి దారియిస్తే, పౌరదుస్తుల్లో వున్న మా\nసైనికులు పట్టణంలో జొరపడతారు. వారి\nవెనకగా ప్రవేశించి మీరు, మీ యిష్టంవచ్చి\nనట్టు నగరాన్ని కొల్లగొట్టవచ్చు. మీరు\nమాత్రం వీలయినప్పుడల్లా యశోవర్ధన మహా\nరాజుకూ, జై అంటూమాత్రం నినాదాలు\nచేస్తూవుండాలి, యశోవర్ధన మహారాజు\nపంపగా వచ్చినవారని భ్రమపడి, సూర్య\nవర్మ సైనికుల్లో కొందరైనా మిమ్మల్ని\nఎదుర్కునేందుకు భయపడతారు. మిగిలిన\nవాళ్లను పౌరదుస్తుల్లో వుండే మా సైనికులు\nహతమారుస్తారు. ఏ పరిస్థితుల్లోనూ మీరు\nసర్పకేతరాజు పేరు ఉచ్చరించరాదు.”\nదళనాయకుల మాటలు ముగిసేలోపలే\nజనంలో నుంచి ' యశోవర్ధన మహారాజుకూ,\nజై!' అన్న కేకలు వినిపించినై. వీరపురాన్ని\nఆక్రమించుకోవటానికి యింత నిగూఢమైన\nకుట్ర జరుగుతున్నదని అర్ధం కాగానే సుబా\nహుడు నిర్విణ్ణుడయాడు. తను వీళ్లనుండి\nవిడివడి ముందుగా వీరపురం ప్రవేశించి\nచంద్రవర్మకు యీ మోసాన్ని గురించి\nతెలియపరచగలితే ప్రమాదం జరగకుండా\nఅత, నగరాన్నీ రక్షించవచ్చు. కాని,\nవీళ్ళందరి దృష్టి నుంచి తప్పుకుని పారి\nపోవటం ఎలా ?\nసుబాహుడు యీ విధంగా ఆలోచిస్తు\nన్నంతలో జనం మహాప్రవాహంలా ముందుకు\nకదిలారు. వాళ్ళల్లో చాలామంది పౌర\nదుస్తుల్లో వున్న సర్పకేతుడి సైనికులని\nఅతడు గుర్తించగలిగాడు. అందరికన్న\nముందు పరుగులు తీస్తున్న ఓ వందమంది\nప్రజలతో సుబాహుడు కలిశాడు. చూస్తూండ\nగానే వాళ్ళు పట్టణద్వారాలను సమీ\nపించారు. వెంటనే జనంలో కొందరు శోకి\nస్తున్నట్టుగా ఎలుగెత్తి, \"అయ్యా, ద్వారాలు\nతెరవండి! సర్పకేతుడి సైనికులు మా\nగ్రామాలమీద పడి కనపడిందల్లా దోచు\nకుంటూ, ప్రజలను హింసిస్తున్నారు. మాకు\nవెంటనే సైనిక సహాయం కావాలి!” అని\nకేకలు పెట్టారు.\nపట్టణద్వారాల వెనక వున్న కాపలా\nవాళ్ళు, ద్వారాలు తెరవటమా మానటమా\nఅని సందేహించేలోపలే, జనంలో నుంచి మరి\nకొందరు భయకంపితులైన వాళ్లలా, \"అయ్యా,\nమాకు సూర్యవర్మరాజులంవారే డిక్కు!\nమా మొర వారికి చెప్పుకోనీయండి,” అంటూ\nబిగ్గరగా అరిచారు.\nఆ వెంటనే ద్వారాలు తెరవబడినై.\nఅప్పటివరకూ వాటిడగ్గిర వున్నవాళ్ళు పక్క\nలకు తప్పుకున్నారు. మరుక్షణంలో పౌర\nదుస్తుల్లో వున్న సర్పకేతుడి సైనికులు,\nఅప్పటివరకూ దాచివుంచిన ఆయుధాలు\nబయటికి తీసి కాపలావాళ్ళమీద పడి,\nచూస్తూండగానే కొందరిని చంపి, మిగతా\nవారిని ఖైదీలుగా పట్టుకున్నారు. జనం\nరణగొణధ్వనిచేస్తూ ఒక్కుమ్మడిగా\nముందుకు కదిలారు.\nసుబాహుడు ఒక్క గంతులో ద్వారం\nదాటి, పెనుగులాడుతున్న కాపలావాళ్ల\nపక్కనుంచి ముందుకు పరిగెత్తాడు. అదే\nసమయంలో వెనకనుంచి కేకలూ, చప్పట్లూ\nవినిపించినై. \" ఎవడా పరిగెత్తేది ? జనం\nఅంతా కలిసికట్టుగా వెళ్లాలి. వాణ్ణి\nపట్టుకోండి!”\nమరుక్షణం నలుగురైదుగురు సర్పకేతుడి\nసైనికులు, \" ఆగు, ఆగు!\" అంటూ సుబా\nహుడి వెంటబడ్డారు. తను, చావో బతుకో\nతేల్చుకోవలసిన సమయం ఆసన్న\nమయిందని సుబాహుడు నిశ్చయించుకుని,\nచెంగున వెనుదిరిగి, సమీపిస్తున్న సైనికుణ్ణి\nఎగిరి డొక్కలో బలంగా తన్ని, వాడు\nవెనక్కుపడిపోయేలోపల, వాడి చేత గల\nకత్తిని లాక్కున్నాడు. ఇంతలో మరొక\nసైనికుడు అతణ్ణి సమీపించాడు. సుబాహుడు\nతన కత్తితో వాణ్ణి బలంగా గుండెల్లో పొడిచి,\nమరికొందరు సైనికులు రావటం గమనించి,\nఠక్కున వెనుదిరిగి రాజప్రాసాడంకేసి\nపరిగెత్తసాగాడు. — (ఇంకా వుంది)",
            "book_page_end": 16
        },
        {
            "title": "కీలుగుర్రం-4",
            "book_page_start": 17,
            "pdf_page_start": 31,
            "pdf_page_end": 42,
            "author": "ఆర్. దయానందరావు",
            "genre": "ధారావాహిక/ఫాంటసీ",
            "moral": "పగ తీర్చుకోవడం తాత్కాలిక సంతోషాన్ని ఇవ్వవచ్చు, కానీ అది మరింత దుఃఖానికి కారణమవుతుంది.",
            "keywords": [
                "కీలుగుర్రం",
                "అక్మార్",
                "నహార్",
                "సిద్ధుడు",
                "సుల్తాను",
                "ప్రేమ"
            ],
            "characters": [
                "అక్మార్",
                "నహార్",
                "సిద్ధుడు",
                "చక్రవర్తి",
                "రూమ్ సుల్తాను",
                "ద్వారపాలకులు"
            ],
            "locations": [
                "సనానగరం",
                "ఉద్యానవనం",
                "రూమ్ నగరం",
                "పర్షియా"
            ],
            "content": "[సాబూర్ చక్రవర్తి కుమారుడైన అక్మార్ కీలుగుర్రం సహాయంతో సనానగరం చేరి\nఅక్కడి రాజకుమార్తెను చూసే ప్రేమించాడు. ననారాజు అపవాదుకు వెరచి అక్మారక్కూ,\nతన కుమార్తె సహార్కూ రహస్యంగా పెళ్లిచేయ తలపెట్టాడు. అలాటి పెళ్లి ఇష్టం లేక\nఅక్మార్ మాయోపాయం చేసి సనానుంచి తప్పించుకుని ఇంటికి వచ్చి, తనకు కీలుగుర్రం\nఇచ్చిన సిద్ధుణ్ణి ఖైదునుంచి విడిపించాడు. తరవాత వారంరోజులకు అతను సనాకు తిరిగి\nవెళ్లి ఎవరికీ తెలియకుండా సహార్ను కలుసుకుని ఆమెతోసహా తన దేశానికి తిరిగి వచ్చి,\nఆమెను నగరం వెలపల ఉద్యానంలో ఉంచి తాను ఒంటరిగా తన తండ్రివద్దకు వెళ్లాడు.\nసహార్ను తీసుకురావటానికి చక్రవర్తి బాజాభజంత్రీలతోసహా బయలుదేరాడు. కాని అక్కడ\nఉద్యానంలో రాజకుమార్తె మాయమయింది. కీలుగుర్రం కూడా మాయమయింది. )\nఅక్మార్కు గుండె ఆగిపోయినట్టయింది. రాజకుమార్తె నహార్ గుర్రంపైన ఎటైనా\nఅతను వెర్రివాడిలాగా అయిపోయి, తన వెళ్ళి ఉంటుందా అని అతనికి అనుమానం\nప్రియురాలిని ఎలుగెత్తి పిలుస్తూ అన్ని తగిలింది. కాని ఆమెకు కీలుగుర్రం కిటుకు\nదిక్కులా పరిగెత్తాడు. కాని ఈ వెర్రి తెలియదు; అతను చెప్పలేదు.\nఆవేశం కాస్త అణిగినాక అతని బుద్ధి తిరిగి\nపని చెయ్యసాగింది.\n\"నహార్ గుర్రాన్ని తీసుకుని వెళ్ళి\nఉండదు. సిద్ధుడే పగకొద్దీ గుర్రాన్నీ,\nరాజకుమార్తెను తీసుకుని పారిపోయి\nఉంటాడు,” అనుకున్నాడు అక్మార్.\nఈ అనుమానం తగలగానే అతను\nఉద్యాసపాలకులవద్దకు వెళ్ళి, \"ఈ ఉద్యా\nనంలోకి మరెవరైనా వచ్చారా? నిజం\nచెప్పండి, లేకపోతే మీ ప్రాణాలు తోడే\nస్తాను!” అన్నాడు.\nఉద్యానపాలకులు భయపడుతూ,\n\"మరెవరూ రాలేదు, మహారాజా. ఏవో\nమూలికలు కావాలని సిద్ధుడు మాత్రం\nవచ్చాడు. ఆయన తిరిగి బయటికి వెళ్ళి\nపోలేదు, ఉద్యానంలోనే ఎక్కడో ఉండి\nఉంటాడు!\" అన్నారు.\nఅక్మార్ భయపడిసంతా జరిగింది.\nసిద్ధుడు పగ తీర్చుకున్నాడు. పొంగివచ్చే\nదుఃఖాన్ని ఆపుకుంటూ రాజకుమారుడు\nఉద్యానంకేసి వచ్చే ఊరేగింపుకు ఎదురు\nవెళ్ళి తన తండ్రితో జరిగిన సంగతి చెప్పాడు.\n\"నాన్నా, ఈ సైనికుల నందరినీ తీసు\nకుని ఇంటికి తిరిగి వెళ్లు. ఈ మోసం\nఅంతు తేల్చినదాకా నేనింటికి రాను!”\nఅన్నాడతను తండ్రితో.\nచక్రవర్తి కళ్ళనీళ్ళ పర్యంతమయాడు.\nతన ఏకైక పుత్రుడు ఇంతటి ఘోర\nశపథం పూనటం ఆయనకు చాలా బాధ\nకలిగించింది.\n\"వృధాగా ఎందుకు శ్రమపడతావు, ఎంత సంతోషపడ్డాడో అంత నిరాశా,\nనాయనా? నువు వెళ్లిపోతే నేనేమైపోయేది? దుఃఖమూ ఆయనకు దాపరించాయి.\nనీ కోపాన్నీ, దుఃఖాన్నీ దిగమింగుకుని నాతో\nఇంటికి వచ్చెయ్యి. నీకు కావాలంటే\nప్రపంచంలో గల ఏరాజకుమార్తెనైనా తెచ్చి\nఇస్తాను! నహార్ కోసం అంతగా విచా\nరించకు!\" అన్నాడాయన కొడుకుతో.\nకాని ఈ మాటలు అక్మార్ చెవికెక్క\nలేదు. అతను తొందర తొందరగా తన\nతండ్రికి వీడ్కోలు చెప్పి తానెక్కి ఉన్న\nగుర్రం మీద అతివేగంగా వెళ్లిపోయాడు.\nచక్రవర్తి కంటివెంట కన్నీరు కార్చుతూ,\nనిస్పృహతో ఇంటికి తిరిగి వెళ్లాడు. ఆయన\nఆ రోజు ప్రాతఃకాలపువేళ మూలికలు\nఏరుకుందామనే పర్షియా సిద్ధుడు\nఉద్యానం ప్రవేశించాడు. కాని లోపలికి\nరాగానే కస్తూరీ, పునుగూ, జవ్వాది మొదలైన\nపరిమళాలు ఆయనకు తగిలాయి. సిద్ధుడు\nఆశ్చర్యంతో ఆ వాసనలనుబట్టి వెళ్లి మంట\nపాన్ని చేరేసరికి అక్కడ ఆయనకు తాను\nతయారుచేసిన కీలుగుర్రం కనిపించింది.\nవెంటనే సిద్ధుడికి పంచప్రాణాలూ లేచి\nవచ్చినట్టయింది. ఈ గుర్రాన్ని పోగొట్టుకున్న\nనాటినుంచి ఆయన మనస్సుకు శాంతి\nఅన్నది లేదు, నిద్రాహారాలు లేవు.' ఆయన\nదాన్ని పరీక్షచేసి దాని కీళ్లు యావత్తూ సరిగా\nఉన్నట్టు తెలుసుకున్నాడు. దానిమీద ఎక్కి\nవెళ్లిపోదా మనుకునేటంతలో ఆయన కొక\nఆలోచన తట్టింది. రాజకుమారుడు ఈ\nగుర్రంపై ఇంకెవరినో తెచ్చిఉంటాడు. వారిని\nఈ మంటపంలో దించి, వారి కాపలాకిందనే\nఈ గుర్రాన్ని ఇక్కడ వదిలిపెట్టి ఉంటాడు.\nఆ మనిషి ఎవరో చూతామని సిద్ధుడు\nమంటపంలో ప్రవేశించేసరికి, సూర్యుడిలాగా\nవెలిగిపోతూ శయ్యపై పడుకునిఉన్న రాజ\nకుమార్తె సహార్ ఆయన కంట పడింది,\nఆమె సామాన్యురాలు కాదనీ, గొప్ప పుటక\nపుట్టిన మనిషి అయిఉంటుందనీ, ఆమెను\nఆడంబరంగా నగరంలో ఊరేగించి తీసుకు\nపోయే ఉద్దేశంతోనే రాజకుమారు డామెను\nఊరిబయట ఈ ఉద్యానవనంలో దించాడనీ\nఆయన గ్రహించాడు. ఆయన రాజ\nకుమార్తెను సమీపించి సలాము చేసి\nపలకరించాడు.\nరాజకుమార్తె మెల్లిగా కనురెప్పలు ఎత్తి\nసిద్ధుడికేసి చూసి, ఆయన వికారాకారం\nకంట పడేసరికి వెంటనే కళ్లు గట్టిగా\nమూసేసుకుని, \" ఎవరు నువు?” అని\nఅడిగింది.\n\"మహారాణి, నేను రాజకుమారుడి\nనౌకరును. మా యజమాని మిమ్మల్ని\nఇంకొక మంటపానికి చేర్చమన్నారు. అది\nఇంతకంటే కూడా బాగుంటుంది. అదీగాక\nనగరానికి అది అంతకన్న దగ్గిర. అసలు\nవిషయమేమిటంటే పెద్దరాణీగారికి ఒంట్లో\nఅంత బాగాలేదు. తమరిని తోడ్కొని పోవ\nటానికి వారు ఇంతదూరం రాలేరు!”\nఅన్నాడు సిద్ధుడు.\n\"ఇంతకూ మీ యువరాజుగారేరీ?”\nఅన్నది రాజకుమార్తె.\n\"వారు చక్రవర్తిగారి వెంట ఉన్నారు.\nఅందరూ కలిసి మేళతాళాలతో, బాజా\nభజంత్రీలతో వచ్చి తమరిని తీసుకు\nపోతారు,” అన్నాడు సిద్ధుడు.\n\" అంతా బాగానే ఉందిగాని యువరాజు\nగారు నీవంటి అందవికారమైన మనిషిని\nపంపారేమిటి ?” అన్నది రాజకుమార్తె.\nసిద్ధుడికి ఈమాట శూలంలాగా తగిలి\nబాధకలిగింది. కాని ఆయన ఆబాధను పైకి\nకనపడనివ్వక, పాలిపోయిన తన ముఖ\nమంతా ముడతలు పడేలాగా నవ్వుతూ, \" ఆ\nమాట నిజం, మహారాణీ! దివాణంలో\nనాకన్న అందవికారమైన మనిషిలేడు.\nఅయినా నా సామర్థ్యం యువరాజుగారికి\nతెలుసు, త్వరలోనే తమకుకూడా తెలు\nస్తుంది, అప్పుడు నన్ను తమరుకూడా\nమెచ్చుకుంటారు. అందమైన నౌకర్లు ఎంతో\nమంది ఉన్నా, వాళ్లను పంపటం ఇష్టం\nలేకనే యువరాజుగారు నన్ను పంపారనుకో\nరాదా?” అన్నాడాయన.\nఈ మాటతో రాజకుమార్తెకు ఆ ముసలి\nవాడిపై నమ్మకం కుదిరింది.\nఆమె శయ్యమీద నుంచి లేచి నిలబడి,\n\" నన్ను ఏమి ఎక్కించి తీసుకుపోతావు?\"\nఅని సిద్ధుణ్ణి అడిగింది.\n\" ఇదుగో, ఈ కీలుగుర్రం ఉన్నదిగా?\"\nఅన్నాడు సిద్ధుడు.\n\" నాకు దానిమీద స్వారిచెయ్యటం చేత\nకాదే?” అన్నదామె.\n“నాకు తెలుసును. నావెనక ఎక్కండి!”\nఅంటూ సిద్ధుడు గుర్రంఎక్కి కూచున్నాడు.\nరాజకుమార్తె ఆయన వెనక ఎక్కి\nకూచున్నది. ఆమెను తన నడుముకు\nభద్రంగా కట్టేసి సిద్ధుడు గుర్రాన్ని కదిలించే\nమీట నొక్కాడు. గుర్రం సూటిగా ఆకాశం\nలోకి లేచింది. కొద్దిక్షణాలలో నగరం కంటికి\nకనపడకుండా పోయింది.\n\"మీ యజమాని చెప్పినదేమిటి? నువు\nచేస్తున్నదేమిటి?\" అని రాజకుమార్తె\nముసలివాణ్ణి అడిగింది.\n\" నా యజమానా ? నాకు యజమాని\nఎవడు?” అన్నాడు సిద్ధుడు.\n\"యువరాజుగారు!\" అన్నది రాజ\nకుమార్తె.\n\" ఏదేశపు యువరాజు ? నువు మాట్లాడేది\nరాజకుమారుడు అక్మార్కురించా ? వాడు\nవట్టి చవట, పనికిమాలిన వాజ!” అన్నాడు\nసిద్ధుడు కోపంగా.\n\" నీ యజమానిని గురించి అలాగేనా\nమాట్లాడేది. ముసలి వీనుగా?\" అన్నది\nరాజకుమార్తె.\n\"వాడు నా యజమాని అంటావేమిటి?\nనేనెవరో నీకు తెలుసా?\" అన్నాడు సిద్ధుడు.\n\" నువు చెప్పినమాటలు తప్ప నాకు వేరే\nఏమీ తెలీదు,” అన్నది రాజకుమార్తె.\n\"అవన్నీ నిన్ను మోసంచెయ్యటానికీ, ఆ\nఅక్మార్ను మోసంచెయ్యటానికి ఆడిన\nఅబద్ధాలు. నేను కష్టపడి తయారుచేసిన ఈ\nగుర్రాన్ని వాడు కాజేసి నన్ను మహా ఏడి\nపించాడు! ఇక వాణ్ణి ఏడవనీ! నువు\nధైర్యంగా ఉండు. ఆ చవటకన్న నేను\nనిన్ను వెయ్యిరెట్లు బాగా చూస్తాను. నీకు\nఅంతులేని బట్టలూ, నగలూ ఇస్తాను. వేలకు\nవేలు దాసీజనాన్ని ఇస్తాను. రాజాధిరాజు\nలకుకూడా సాధ్యంగాని వైభవం నీకు జరి\nపిస్తాను!\" అన్నాడు సిద్ధుడు.\nరాజకుమార్తె, \" అయ్యో, దేవుడా! నాకీ\nదుర్గతి ఏమిటి? మొదట తల్లిదండ్రులకు\nదూరమై, ఇప్పుడు నా ప్రియుడికికూడా\nకాకుండాపోయానా ?” అని కంటనీరు\nగార్చుతూ ఏడవసాగింది.\nసిద్దుడు తన గుర్రాన్ని రూమ్ దేశానికి\nతీసుకుపోయి ఒక పచ్చని బయలులో\nదింపాడు. అక్కడ చక్కని సెలయేళ్లు\nపారుతున్నాయి. ఈ బయలుపక్కనే ఒక\nనగరం ఉన్నది. దాన్ని ఒక సుల్తాను\nపాలిస్తున్నాడు. గుర్రం బయలులో దిగిన\nసమయానికే ఆ సుల్తాను అక్కడికి షికా\nరుగా వచ్చాడు. గుర్రం నుంచి దిగిన మరు\nక్షణమే సుల్తాను భటులు సిద్ధుణ్ణి చుట్టు\nముట్టి పట్టేశారు. వారు ఆయననూ, రాజ\nకుమార్తెనూ, కీలుగుర్రాన్నీ తీసుకుపోయి\nసుల్తాను ఎదట ఉంచారు.\nసుల్తాను సిద్ధుణ్ణి రాజకుమార్తెనూ చూసి\nనిర్ఘాంతపోయాడు. ఒకే కంటితో లోకంలో\nకల్లా అందవికారమైన మగవాణ్ణి, అంద\nగత్తె అయిన ఆడదాన్ని చూసినట్టు సుల్తా\nనుకు తోచింది.\n\"ఏమమ్మా? కాకి ముక్కుకు దొండ\nపండు కట్టినట్టు నిన్ను ఈ ముసలిముచ్చుకు\nఎలా ముడిపెట్టారు?” అన్నాడు సుల్తాను\nరాజకుమార్తెతో.\n\" ఈమె నా బంధువురాలేనండీ! మాకు\nచాలాకాలం కిందటే వివాహమయింది!”\nఅన్నాడు. సిద్ధుడు, రాజకుమార్తె జవాబు\nచెప్పేలోగా.\n\" అన్నీ పట్టిది, బాబూ! ఈ ముసలి\nపీనుగు ఎవడో నేనసలు ఎరగను. వీడు\nమంత్రగాడు. నన్ను మోసగించి బలా\nత్కారంగా తెచ్చాడు,” అని రాజకుమార్తె\nనిజం చెప్పేసింది.\nఈ మాటలు విని రూమ్ సుల్తాను ముసలి\nవా కొట్టమని భటులకు ఉత్తరువిచ్చాడు.\nవాళ్లు సిద్ధుణ్ణి కసితీర కొట్టేసరికి సిద్ధుడు\nచచ్చినంత పని అయింది.\nతరవాత సుల్తాను సిద్ధుణ్ణి, రాజ\nకుమార్తెనూ, కీలుగుర్రాన్నీ నగరానికి వెంట\nపెట్టుకుపోయి, సిద్ధుణ్ణి ఒక చీకటికొట్టులో\nతోయించి, గుర్రాన్నీ, రాజకుమార్తెనూ తన\nయింటికి తీసుకుపోయాడు. ఆ కీలుగుర్రంలో\nఉండే విశేషంమటుకు సుల్తానుకు ఏమీ\nతెలియదు.\nఈలోపల రాజకుమారుడు అక్మార్\nగుర్రంమీద తన ప్రియురాలిని వెతుకుతూ\nబయలుదేరి ఒక్కొక్క నగరమే చేరి,\nఅక్కడివారిని, \" మీరీ నగరంలో ఒక కీలు\nగుర్రాన్ని చూశారా?” అంటూ దాని శక్తు\nలను వర్ణించసాగాడు.\nఅతని ప్రశ్న విన్నవారు ఒక్కరుకూడా\nఅతని మాటలు నమ్మలేదు. పైపెచ్చు అతనికి\nమతి చెడిందనికూడా అనుమానపడ్డారు.\nఅక్మార్ రాజకుమారుడు ఇలా చాలా\nరోజులు ప్రయాణం చేసి సనానగరం చేరి\nఅక్కడి ప్రజలనుకూడా అదేవిధంగా\nప్రశ్నించాడు. సనానగరవాసులకు రాజ\nకుమార్తె జాడగానీ, కీలుగుర్రం జాడగానీ\nతెలియకపోవటం అటుంచి. రాజూ, రాణీ\nతమ కుమార్తె కోసం బెంగపడి విచార\nసముద్రంలో ముణిగిఉన్నారని అతనికి\nతెలియవచ్చింది.\nఅక్మార్ ఇక అక్కడ నిలపక ముందుకు\nసాగి, మరికొంత కాలానికి మరొక నగరం\nచేరాడు. అక్కడ అతను దిగిన బసలోనే\nకొందరు వర్తకులుకూడా దిగారు. వారంతా\nకబుర్లు చెప్పుకునే సందర్భంలో ఒకడు,\n\" అయ్యా, ఈమధ్య నేను రూమ్నగరం\nవెళ్లినప్పుడు అక్కడ ఒక వింత విషయం\nవిన్నాను. ఒకనాడు అక్కడి సుల్తానుగారు\nవేటకు వెళితే ఆయనకు ఒక వికారాకారు\nడైన ముసలివాడూ, భూలోకరంభలాటి\nయువతీ తటస్థపడ్డారట. అంతకన్న చిత్ర\nమేమిటంటే వారివెంట చండ్రకొయ్యతో\nచేసిన గుర్రం ఉన్నది,” అంటూ చెప్పుకు\nపోయాడు. ఆ కథ వింటున్న అక్మార్కు\nతాను వెతకబోయిన తీగె కాలికి తగిలినట్ట\nయింది. అతను వెంటనే రూమ్నగరం ఎటు\nవైపుగా ఉన్నది, అక్కడికి ఎంతదూరంలో\nఉన్నదీ ఆరా తీసి జాగు చేయకుండా\nఅక్కడికి ప్రయాణమయాడు.\nఅతను నగరం ప్రవేశించేటప్పుడు నగర\nద్వారపాలకులు అతనిని పట్టుకుని సుల్తాను\nప్రశ్నించటానికిగాను నిలిపారు. నగరానికి\nవచ్చే పరదేశీలను సుల్తాను ప్రశ్నించటం ఆ\nనగరపు ఆచారం. అయితే ఆ రోజు అప్పటికే\nచాలా పొద్దుపోయి ఉండటంచేత సుల్తాను\nగారి దర్శనం మర్నాడు ఉదయానికిగాని\nదొరకదు. అందుచేత వారు అక్మార్ను ఆ\nరాత్రి ఖైదులో ఉంచటానికి తీసుకుపోయారు.\nఅయితే ఏ అపరాధమూ చెయ్యని ఆ\nయువకుణ్ణి తెల్లవార్లూ ఖైదులో ఉంచడం\nవారికే బాధ అనిపించింది. వారు అతన్ని\nతమతోపాటు భోజనం చెయ్యమని ఆహ్వా\nనించి, భోజనాలయాక తమలో తాము\nకబుర్లు చెప్పుకోసాగారు.\nమధ్యలో ద్వారపాలకులలో ఒకడు రాజ\nకుమారుడికేసి తిరిగి, \" నుపు ఏ దేశంనుంచి\nవస్తున్నావు, బాబూ?” అని అడిగాడు.\n\"మాది పర్షియా!” అన్నాడు అక్మార్.\nఈమాట విని అందరూ నవ్వారు.\n\"మీ దేశంవాడే ఒకడు చీకటి కొట్లో\nఉన్నాడు. అబ్బ, వాడు ఏం బడాయిలు\nచెబుతాడని ! అంత అబద్ధాలాడేవాణ్ణి ఎక్షడా\nచూడలేదు. నువుకూడా అలాటివాడివి కావు\nగద? పైపెచ్చు వాడు ఎంత వికారంగా\nఉంటాడో చెప్పటానికి లేదు!\" అన్నాడొకడు.\n\" వాడేమి అబద్ధాలు చెప్పాడేం?” అని\nఅక్మార్ అడిగాడు.\n\" ఒక టేమిటి ? వాడు సిద్ధుడుట, వైద్యం\nచేస్తాట్ట! మా సుల్తానుగారు ఒకనాడు\nషికారు వెళితే వారికి దారిలో ఈ ముసలి\nవాడూ, ఒక అప్సరసలాటి అమ్మాయీ,\nఒక అద్భుతమైన కొయ్యగుర్రమూ దొరి\nకాయి. ఆ అమ్మాయి ఎంత అందంగా\nఉంటుందో చెప్పటానికి లేదు. మా సుల్తాను\nగారు ఆమెను పెళ్ళాడదామనికూడా అను\nకున్నారు; కాని అంతలోనే ఆ పిల్లకు\nపిచ్చెత్తిపోయింది. ముసలాడు నిజంగా\nవైద్యం తెలిసినవాడైతే ఆమెకు పిచ్చి నయం\nచెయ్యరాదూ ? అది వాడి తరమా? సుల్తాను\nగారు ఎంతోమంది హేమాహేమీలచేత\nచికిత్స చేయించారు. ఎంతో డబ్బు ఖర్చు\nచేశారు. కాని ఆ పిచ్చి నయం కాకుండా\nఉంది !\" అన్నారు వాళ్ళు.\n\"ఇంతవరకు వ్యవహారం సవ్యంగానే\nనడిచింది. ఇప్పుడు నేనేం చెయ్యాలి?”\nఅని రాజకుమారుడు అక్మార్ తనలో తాను\nవితర్కించుకున్నాడు.\nపడుకునే వేళ అయేసరికి కాపలావాళ్లు\nరాజకుమారుణ్ణి ఖైదులో ఒక గదిలో పెట్టి,\nదానికి జాగ్రత్తగా తాళం వేసి తమ దారిన\nతాము వెళ్లి పడుకున్నారు.\nఅక్మార్కు నిద్ర పట్టలేదు. చీకటికొట్టులో\nబంధించిఉన్న సిద్ధుడు మూలుగుతూ\nతనలో తాను పర్షియాదేశపు భాషలో మాట్లాడు.\nకుంటూ ఉండటం అతనికి వినపడింది.\n\"ఎంత దౌర్భాగ్యుణ్ణి! నేను వేసిన\nపాచిక ఒకటి పాఠకపోయెనే! చెయ్యి\nచిక్కిన పిట్ట దక్కకపోయెనే!” అని\nముసలివాడు వాపోతున్నాడు.\nఅక్మార్ సిద్ధుణ్ణి గుర్తించి, \" అదృష్ట\nహీనుడివి నువు ఒకడివే ననుకున్నావా?\nఎందుకా ఏడుపు ?” అన్నాడు తమ భాషలో.\nఈ మాటలు విని సిద్ధుడికి ప్రాణం లేచి\nవచ్చినట్టయింది. ఆ మాట్లాడినది అక్మార్\nఅని వాడు గ్రహించలేదు. అందుచేత\nతాను వేసిన ఎత్తూ, అది విఫలమైన విధమూ\nఅతనికి సిద్ధుడు పూసగుచ్చినట్టు చెప్పాడు.\nతెల్లవార్లూ ఆ ఇద్దరూ ఆప్తస్నేహితులులాగా\nసంభాషించుకున్నారు.\n— (ముగింపు పై సంచికలో)",
            "book_page_end": 28
        },
        {
            "title": "కోడిఖరీదు",
            "book_page_start": 29,
            "pdf_page_start": 43,
            "pdf_page_end": 46,
            "author": "వి. రామ రా జు",
            "genre": "హాస్యం",
            "moral": "తెలివైన యుక్తితో అన్యాయాన్ని ఎదుర్కోవచ్చు.",
            "keywords": [
                "కోడి",
                "ఖరీదు",
                "భూస్వామి",
                "కుమ్మరి",
                "కరణం"
            ],
            "characters": [
                "పేరయ్య",
                "కోటయ్య",
                "మునసబు",
                "కరణం"
            ],
            "locations": [
                "గ్రామం",
                "రచ్చబండ"
            ],
            "content": "ఒక గ్రామంలో పేరయ్య అనే కుమ్మరి\nఉండేవాడు. ఒకఏడు సంక్రాంతి వచ్చింది.\nపేరయ్యను అతని భార్య కోడిని కొనుక్కు\nరమ్మని అడిగింది. ఆ గ్రామంలోని పెద్ద\nభూస్వామి అయిన కోటయ్య వద్దకు వెళ్లి\nపేరయ్య తనకు ఒక కోడిని అమ్మవల\nసిందిగా అతణ్ణి అడిగాడు.\nకోటయ్య పేరయ్యకు ఒక కోడిపెట్టను\nఇచ్చి, \"చేతిలో ఇప్పుడు డబ్బు లేకపోతే\nతరవాతనే ఇయ్యి, లెక్క రాయించి ఉంచు\nతాను,” అన్నాడు. పేరయ్యకు ఈమాత్రం\nఆదరం చూపినవారెవరూ లేరు. అందుచేత\nఅతను కోటయ్య దయాధర్మాలను చాలా\nసేపు మెచ్చుకొని ఇంటికి వెళ్లాడు.\nఆ రోజు పేరయ్యా, అతని భార్యా కోడిని\nవండుకు తిన్నారు. కొంతకాలం గడిచాక\nపేరయ్య భూస్వామికి కోడి బాపతు సొమ్ము\nఇవ్వటానికి వచ్చాడు.\n\"ఇప్పుడు నేను పనిమీద ఉన్నాను. ఆ\nలెక్క చూడాలంటే చాలాసేపు పడుతుంది,\nతరవాత కనపడు!\" అన్నాడు కోటయ్య.\n\"కోడిఖరీదు పుచ్చుకోవటానికి లెక్క\nచూసేదేముందండీ? ఎంత ఇయ్యమంటారో\nచెప్పండి, ఇచ్చి నా దారిన నేను పోతాను!”\nఅన్నాడు పేరయ్య.\n\"అబ్బో, దానికి చాలా పెద్ద లెక్క\nఉంది,\" అని కోటయ్య పేరయ్యను\nపంపేశాడు.\nపేరయ్య కోటయ్యచుట్టూ నాలుగైదు\nసార్లు తిరిగినాక, కోటయ్య కాగితమూ,\nకలమూ తీసుకుని గంటసేపు ఏవేవో లెక్షలు\nవేసి చివరకు, \" నీ కోడిబాపతు లెక్కంతా\nకలిసి రెండువందల యాభైరూపాయల\nచిల్లర అయింది. చిల్లర దేమిటిలే, రెండు\nవందల యాభై ఇచ్చెయ్యి, నీ పద్దు కొట్టే\nస్తాను,” అన్నాడు.\nతాను తిన్న కోడిఖరీదు రెండువందల\nయాభై రూపాయలని వినగానే పేరయ్యకు\nకొంతసేపు నోటమాటకూడా రాలేదు. \"ఒక్క\nకోడి ఖరీదు రెండు వందలయాభై రూపా\nయలా? ఎక్కడా విననుకూడా లేదే?\nఅదేమన్నా బంగారపు కోడా?” అని అతను\nకోటయ్యను అడిగాడు.\n\"లెక్కలో తభావతు ఏమీ లేదు.\nకావలిస్తే నీ యిష్టంవచ్చిన వాళ్లచేత లెక్క\nవేయించుకో. నువు తీసుకున్న కోడిపెట్ట\nఇప్పటికి ఎన్ని గుడ్లు పెట్టేది? అవి పిల్లలై\nపెరిగి ఎన్ని గుడ్లు పెట్టేవి? వాటన్నిటి\nఖరీదూ నువ్విచ్చుకోవలిసిందే,\" అన్నాడు\nకోటయ్య. ఈ మాటలు వినేసరికి పేరయ్య\nఆశ్చర్యం పదింతలయింది.\n\"ఈ సంగతేమిటో ఏ మునసబుగారి\nనన్నా అడిగి తేల్చుకోకుండా నేనొక్క\nదమ్మిడీ ఇయ్యను,” అన్నాడు పేరయ్య.\n“మహరాజుగా అడుగు. నే కాదన్నానా?”\nఅన్నాడు కోటయ్య. మునసబు తనకు అను\nకూలంగా తీర్పు చెబుతాడని భూస్వామి\nకోటయ్యకు తెలుసు.\nఇద్దరూ కలిసి మునసబుదగ్గిరికి వెళ్లారు.\nకోటయ్య మునసబుతో, \" మునసబుగారూ,\nఈ పేరయ్య మొన్నటి సంక్రాంతికి కాక\nఆ కిందటి సంక్రాంతికి నాదగ్గిర కోడిపెట్ట\nకొన్నాడు. దాని బాపతు సొమ్ము ఇస్తా\nనంటున్నాడు. ఆ కోడి ఇప్పటికి ఎన్ని గుడ్లు\nపెట్టేదో, వాటిలో ఎన్ని పిల్లలై, మళ్లీ అవి\nగుడ్లు పెట్టి, మళ్లీ అవి పిల్లలై పెరిగి, గుడ్లు\nపెట్టేవో, ఆదంతా లెక్క చూసి రెండు\nవందలయాభై రూపాయలయిందన్నాను.\nఇదుగో లెక్క. మీరు కూడా చూసి ఇందులో\nతభావతు ఏమైనా ఉందేమో చెప్పండి.\nఅతని సొమ్ము అన్యాయంగా నేనెందుకు\nతింటాను?” అన్నాడు.\nమునసబు ముక్కి, మూలిగి లెక్కంతా\nపైనుంచి కిందికి చూసి, \" ఏం పేరయ్యా,\nలెక్కలో తప్పేమీ లేదే?” అన్నాడు.\n\"నేనప్పుడే చెప్పాను. పేరయ్యకు\nనా మాటలు నమ్మకంలేక మీదాకా తీసుకు\nవచ్చాడు. చదువురానివాడు కాదూ, పాపం,\nలెక్కాడొక్కా తెలీదు,” అన్నాడు కోటయ్య.\nపేరయ్య హతాశుడైపోయాడు. అతను\nమునసబుగారిదగ్గిర సెలవు తీసుకుని దిగు\nలుగా ఇంటికి పోతూండగా కరణంగారు\nఎదురుపడి, \"ఏం పేరయ్యా! చాలా\nవిచారంగా ఉన్నావు; ఏం జరిగిందేం?”\nఅన్నాడు. పేరయ్య కరణంతో జరిగిన సంగ\nతంతా చెప్పాడు.\n\" మునసబుకూడా నిన్ను ముంచాడూ?\nనే చెప్పినట్టు చేస్తావా? కోటయ్య దగ్గిరికి\nవెళ్ళి రేపు రచ్చబండదగ్గిర ఈ విషయం\nపరిష్కారం చేసేటందుకు ఒప్పుకోమను.\nనీ తరఫున నేను సాక్ష్యం చెబుతానని ఆయ\nనతో చెప్పు,” అన్నాడు కరణం. పేరయ్య\nకోటయ్యదగ్గిరికి వెళ్లి ఆమాటే అన్నాడు.\n\"మళ్లీ రచ్చబండ తీర్పేమిటి? మున\nసబుగారు చెప్పారుగా ?” అన్నాడు కోటయ్య.\n\" నాకు మీ లెక్కా అర్థంకాలేదు, మున\nసబుగారి లెక్కా అర్థం కాలేదు. రచ్చబండ\nదగ్గిర నలుగురూ ఏం చెబితే అలా చేస్తాను.\nకరణంగారు నావేపు సాక్ష్యం చెబుతా\nమన్నారు. కరణంగారంటే మీకు భయం\nలేదుగా?” అన్నాడు పేరయ్య.”\n\" నాకేం భయం ?” అంటూ కోటయ్య\nరచ్చబండ తీర్పుకు సమ్మతించాడు.\nమర్నాడు సాయంకాలం రచ్చబండ\nదగ్గిర అందరూ కూడారు. కాని కరణం\nగారి జాడలేదు. కరణంకూడా తనను\nమోసం చేశాడని పేరయ్య అనుమానించ\nసాగాడు. అందరూ పేరయ్యను చూసి\nనవ్వుతూండగా చీకటిపడే వేళకు కరణం\nగారు వచ్చారు.\n\" నేను రావటం కాస్త ఆలస్యమైన\nట్టుంది. మరేంలేదు, కూలివాళ్లు ఇవాళ\nనారుమడి పోసి తీరాలంటే ఒక పందుం\nవిత్తనాలు మంగలాల్లో అప్పటికప్పుడు\nవేయించవలిసి వచ్చింది. ఆ పని పూర్తి\nచేసి వస్తున్నా,” అన్నాడు కరణం.\n\" నారుమడి చల్లే విత్తనాలు వేయించట\nమేమిటి, కరణంగారూ? వేయించిన విత్త\nనాలు మొలకెత్తుతాయా ?” అన్నాడు మున\nసబు వెటకారంగా.\n\" పేరయ్య తిన్న కోడి పిల్లల్ని పెట్టగా\nలేందీ వేయించిన విత్తనాలు మొలకెత్తవా\nఅని అనుకున్నాను!” అన్నాడు కరణం.\nఅందరూ గొల్లున నవ్వారు. మునసబు\nచీకట్లో జారుకున్నాడు. కోటయ్య పేరయ్యను\nకోడి ఖరీదు మళ్లీ అడిగిన పాపాన పోలేదు.",
            "book_page_end": 32
        },
        {
            "title": "అరణ్యవాసం",
            "book_page_start": 34,
            "pdf_page_start": 48,
            "pdf_page_end": 62,
            "author": "ఆర్. కోదండరామయ్య",
            "genre": "చారిత్రక/నీతి కథ",
            "moral": "నిజమైన గొప్పతనం సింహాసనాలపై ఆధారపడదు, కానీ శీలం, సౌజన్యం, మరియు ఆదరాభిమానాలపై ఆధారపడి ఉంటుంది.",
            "keywords": [
                "జయసింహుడు",
                "లీలావతి",
                "మాలతి",
                "మకరాంకుడు",
                "అరణ్యవాసం",
                "త్యాగం"
            ],
            "characters": [
                "జయసింహుడు",
                "శక్తిసింహుడు",
                "లీలావతి (పుష్కరుడు)",
                "మాలతి (లక్ష్మి)",
                "మకరాంకుడు",
                "శశాంకుడు",
                "గొర్రెల కాపరి"
            ],
            "locations": [
                "కాశ్మీరదేశం",
                "అరణ్యం",
                "గుడిసె"
            ],
            "content": "పూర్వం జయసింహుడు కాశ్మీరదేశానికి\nరాజుగా ఉండేవాడు. ఆయన తమ్ముడైన\nశ క్తిసింహుడు అన్నపై కుట్ర చేసి ఆయనను\nఅరణ్యవాసానికి పంపి కాశ్మీరదేశానికి తానే\nరాజ్యాభిషేకం చేసుకున్నాడు. కాని జయ\nసింహుడు ప్రజల మన్ననలను అందుకున్న\nరాజు కావటంచేత, ఆయన కింద ఉండే\nసామంతులలో కొందరు తమ పదవులకు\nకూడా స్వస్తి చెప్పి, జయసింహుణ్ణి కొలవ\nగలందులకు ఆయనతోబాటు అరణ్యవాసం\nవెళ్లారు. అందుచేత జయసింహుడు\nఅరణ్యంలో ఉన్నప్పటికీ ఆయనవెంట కొంత\nపరివారం ఉండనే ఉన్నది.\nజయసింహుడికి లీలావతి అని ఒక\nకుమార్తె ఉన్నది. అలాగే శక్తిసింహుడికి\nకూడా మాలతి అని ఒక కుమార్తె ఉన్నది.\nవారిద్దరూ ఒకే యీడువాళ్లు కావటంచేత,\nతన కుమార్తెకు తోడుగా ఉంటుందనే\nఉద్దేశంతో శక్తిసింహుడు లీలావతిని అడవు\nలకు వెళ్లగొట్టలేదు. తమ తండ్రులు గర్భ\nశత్రువులయినప్పటికీ లీలావతీ మాలతులు\nఎంతో అన్యోన్యంగా ఉంటూ ఒకరినొకరు\nప్రాణంకంటే ఎక్కువగా చూసుకునేవారు.\nతన తండ్రి అరణ్యవాసం తలుచుకుని\nలీలావతి విచారపడినప్పుడల్లా మాలతి ఆమె\nవిచారాన్ని పోగొట్టటానికి శాయశక్తులా\nప్రయత్నించేది.\nఇలా ఉండగా శ క్తిసింహుడి ఆస్థానంలో\nఒకనాడు మల్లయుద్ధం ఏర్పాటయింది.\nదానిని చూడటానికి లీలావతీ మాలతీకూడా\nవెళ్లారు. ఆ రోజు యుద్ధం చేసే మల్లులలో\nఒకడు శక్తిసింహుడి ఆస్థాన మల్లుడు. వాడు\nఅపరభీముడిలాటివాడు. వాడి చేతిలో\nఎందరో మల్లులు అదివరకు చచ్చిఉన్నారు.\nఈ మల్లుడితో ఇప్పుడు పోట్లాడటానికి వచ్చిన\nవాడు ఒక సామాన్య యువకుడిలాగా\nకనబడ్డాడు. ఆ యువకుణ్ణి చూడగానే శక్తి\nసింహుడికి అతడిమీద జాలికలిగింది.\nఆయన, \" మన మల్లుడు ఈ కుర్రవాణ్ణి\nఒక్క క్షణంలో చంపేస్తాడు. ఇతన్ని పిలిచి\nయుద్ధం మానమని సలహా ఇవ్వండి,” అని\nతన కూతురు మాలతితోనూ, లీలాపతి\nతోనూ అన్నాడు.\nయువకుడి పేరు మకరాంకుడు.\nభటులు అతన్ని రాజకుమార్తెలున్న చోటికి\nతీసుకువచ్చారు. అతని లేత వయసూ,\nచక్కదనమూ చూసి రాజకుమార్తెలకు\nమరింత జాలి కలిగింది. \" మా మల్లుడు\nనీకన్న ఒడ్డూ పొడుగూ ఉన్నపాడు. మల్ల\nయుద్ధంలో చాలా అనుభవం ఉన్నవాడు.\nనీకంటె బలశాలులను ఎందరినో వాడు\nఅవలీలగా చంపేశాడు. అందుచేత నువు\nఈ ప్రయత్నం మానుకో!” అని వారు మక\nరాంకుడికి హితవు చెప్పారు.\nమాలతికన్నకూడా లీలావతి అతనిని\nఎక్కువగా ప్రాధేయపడింది. అయినా మక\nరాంకుడు వారి మాట వినలేదు. “నా క్షేమం\nకోరి మీరీ సలహా ఇచ్చినందుకు చాలా\nకృతజ్ఞుణ్ణి. కాని ఈ యుద్ధంలో చాపటాని\nకైనా నేను సిద్ధంగానే ఉన్నాను. ఎందుచేత\nనంటే నాకోసం ఏడిచే ఆప్తులూ మిత్రులూ\nఎవరూ లేరు!\" అన్నాడతను.\nతరవాత మల్లయుద్ధం ఆరంభమాయింది.\nమకరాంకుడు బలంలో తక్కువైనా\nయుక్తిలో తక్కువ కాడు. కొంతసేపయాక\nఅతను అంత లావు మల్లుణ్ణి ఓడించి\nఅందరికీ ఆశ్చర్యం కలిగించాడు.\nశక్తిసింహుడు అతనిని పిలిపించి,\n\"నాయనా, నీ పేరేమిటి? నువు ఎవరి\nవాడవు?\" అని ఆప్యాయంగా అడిగాడు.\n\"మహారాజా, నా పేరు మకరాంకుడు.\nమా తండ్రిగారు గోపాలదేవుడు!\" అన్నాడు\nమకరాంకుడు.\nగోపాలదేవుడి పేరు వినగానే శక్తిసింహుడి\nముఖం ముడుచుకుపోయింది. ఎందుచేత\nనంటే, గోపాలదేవుడు కొంతకాలంక్రితం\nచనిపోయినప్పటికీ, బతికి ఉండగా జయ\nసింహుడి ఆప్తులలో ఒకడు. జయసింహుడికి\nఇష్టులైనవారి పేరు వింటేనే శక్తిసింహుడు\nసహించలేడు. \" నువు మరెవరి కొడుకువైనా\nనేను ఎంతో సంతోషించి ఉందును!”\nఅంటూ శ క్తిసింహుడు తన ఆసనంనుంచి\nలేచి వెళ్లిపోయాడు.\nఆ యువకుడు తన తండ్రి మిత్రుడికి\nకొడుకైనందుకు లీలావతి ఎంతో సంతో\nషించింది. మల్లయుద్ధంలో అంత ప్రజ్ఞ\nచూపినప్పటికీ రాజు తనపట్ల అనాదరంతో\nప్రవర్తించినందుకు మకరాంకుడు చిన్న\nబుచ్చుకోవటం రాజకుమార్తెలు గమ\nనించారు. వారు వెళ్లిపోతూ మకరాంకుడి\nదగ్గిర ఆగి అతన్ని ప్రశంసించారు. తరవాత\nలీలావతి తన మెడలో ఉన్న చంద్రహారం\nతీసి అతని కిస్తూ, \"నా జ్ఞాపకార్థం దీన్ని\nమీరు ధరించండి. ఇంతకన్న ఇవ్వటానికి\nనావద్ద ఏమీ లేదు, ఉంటే ఎంతయినా\nఇచ్చి ఉందును!\" అన్నది.\nతరవాతకూడా లీలావతి తరుచు మక\nరాంకుణ్ణి గురించి మాట్లాడుతూఉండటం\nచూసి మాలతి కొంటెగా, \" అక్కా, ఆ కుర్ర\nవాణ్ణి నువు ప్రేమించినట్టున్నావే?” అన్నది.\n\" అతని తండ్రి నా తండ్రీ ఆప్తస్నేహితు\nలైనప్పుడు నాకతను ఆప్తస్నేహితుడిలాటి\nవాడుకాడా?\" అని లీలావతి తనను తాను\nసమర్ధించుకున్నది.\nశక్తిసింహుడికి మకరాంకుడిపై కలిగిన\nచిరాకు త్వరలోనే లీలావతివైపు మళ్లింది.\nప్రజలకు జయసింహుడిపై అభిమానం\nఏమీ తగ్గలేదు. వాళ్ళు, మాలతిని మెచ్చు\nకున్నదానికన్న లీలావతిని ఎక్కువ మెచ్చు\nకుంటున్నారు. లీలావతిని చూసినప్పుడల్లా\nవారికి అడవులు పట్టిపోయిన జయసింహుడు\nజ్ఞాపకం వస్తున్నాడు.\nఈ విషయాలు గమనించి శక్తిసింహు\nడొకనాడు అకస్మాత్తుగా లీలావతితో,\n\" నీకిక్కడ చోటు లేదు. నువుకూడా మీ\nనాన్నతోబాటు అరణ్యంలో వెళ్లి ఉండు!\nనీవిక్కడ వుండటం నాకేమాత్రం మేలు\nకలిగించదు,” అన్నాడు కోపంగా.\n\"అదేమిట్, నాన్నా? లీలావతీ నేనూ\nఇన్నాళ్ళూ రెండు శరీరాలూ ఒకేప్రాణమూ\nలాగా ఉన్నాం. ఇప్పుడామెను అడవులకు\nపంపితే నేను క్షణం గడపలేను. మాకిద్ద\nరికీ స్నేహం ఏర్పడక మునుపే ఆమెను\nపంపేసి ఉంటే ఎలా ఉండేదో ! కాని ఇంత\nకాలం గడిచాక మమ్మల్ని హఠాత్తుగా వేరు\nచెయ్యటం అన్యాయం!\" అని మాలతి\nతండ్రితో అన్నది.\n\" నువు వట్టి వెర్రిబాగులదానివి! ఆ\nలీలావతి పట్టి ముచ్చు ! అది అమాయికపు\nముఖం పెట్టి, నోట మాట లేకుండా ఉండటం\nచూసి అందరూ దాన్నే మెచ్చుకుంటు\nన్నారు; నిన్ను తలచేవారు లేరు. నీ హెూదా\nఏమిటి, దాని హెూదా ఏమిటి? అది వెళ్లి\nపోయిన మరుక్షణం చూడు, ప్రజలు నీకెలా\nబ్రహ్మరథం పడతారో!” అన్నాడు శక్తి\nసింహుడు.\nతన తండ్రి మనసు మార్చుకోదని రూఢి\nకాగానే మాలతికూడా ఎవరికీ తెలియకుండా\nలీలావతి వెంట అడవికి వెళ్లిపోయే\nప్రయత్నం చేసింది. లీలావతి ఆమెను\nవారించలేకపోయింది.\n\" మనం మామూలు దుస్తులతో వెళ్ళటం\nచాలా అపాయకరం. మామూలు కుటుం\nబాల స్త్రీల దుస్తులు ధరించి వెళితే మనని\nఎవరూ పట్టించుకోరు,” అన్నది మాలతి.\n\" ఇద్దరమూ ఆడవాళ్ళలాగా వెళ్ళేకన్న\nఒకరు మగదుస్తులు ధరించటం మరింత\nక్షేమం. నేను నీకన్న పెద్దగా కనిపిస్తాను\nగనక నేను మగ వేషం వేసుకుంటాను.\nఅన్నాచెల్లెలులాగా మనం బయలుదేరి\nపోదాం!\" అన్నది లీలావతి.\nలీలావతి తన పేరు పుష్కరుడుగా\nమార్చుకున్నది. మాలతి లక్ష్మి అని పేరు\nపెట్టుకున్నది. వారు వీలయినంత సొమ్మూ,\nనగలూ, తమ వెలగల దుస్తులూ వెంట\nతీసుకుని, సామాన్య కుటుంబీకులు ధరించే\nముతక దుస్తులతో అర్ధరాత్రి ప్రయాణమై\nఅరణ్యంకేసి వెళ్ళారు. అరణ్యవాసం\nచేస్తున్న జయసింహుణ్ణి చేరుకుని అక్కడే\nఉండిపోవాలని వారి ఉద్దేశం.\nవెంట డబ్బు తెచ్చుకున్నారు గనక\nవారికి దారిపొడుగునా అన్ని సౌకర్యాలూ\nలభించాయి. కాని అరణ్యం ప్రవేశించాక\nవారు నానాబాధలూ పడసాగారు. అరణ్యం\nలోకి ఎంత దూరం వెళ్ళినా జయసింహుడి\nజాడ లేదు. దారి పొడుగునా అడవిజంతు\nవుల భయం. ఇద్దరికీ సరయిన తిండి లేదు.\nరాత్రివేళ తల దాచుకునేటందుకు మంచి\nచోటులేదు.\nమాలతి ఒకచోట కూలబడి,\n\"ఆకలికి\nశోషవస్తున్నది. ఇక ఒక్క అడుగుకూడా\nనడవలేను!\" అన్నది. ఇద్దరూ కంట నీరు\nకార్చుతూ ఏమి చెయ్యాలో తోచకుండా\nఉన్న స్థితిలో దేవుడల్లే అటుగా ఒక కాపు\nకుర్రాడు వచ్చాడు.\n\"బాబూ, ఈమె నా చెల్లెలు, తిండిలేక\nశోషపడి ఉన్నది. మాకు ఇంత తిండి\nవిశ్రాంతీ దొరికే చోటుంటే చూపి పుణ్యం\nకట్టుకో!\" అన్నది మగవేషంలో ఉన్న\nలీలావతి ఆ కాపుతో.\n\" అయ్యా, దగ్గిరలోనే మా యజమాని\nఅయిన గొర్రెల కాపరి గుడిసె ఉన్నది.\nఅక్కడికి రండి. ఇవాళో రేపో మా యజ\nమాని ఆ గుడిసెను ఎవరికైనా అమ్మేసి\nఅరణ్యంనుంచి వెళ్లిపోబోతున్నాడు. అంత\nదాకా మీరు ఆ గుడిసెలో తల దాచుకో\nవచ్చు!\" అన్నాడు కాపుకుర్రాడు.\nరాజకుమా ర్తెలకు ఇదీ ఒక మేలే\nఅయింది. వారు గొర్రెల కాపరి గుడిసెకు\nవెళ్లి ఆకలిబాధ తీర్చుకుని, ఆ గుడిసెను\nతామే కొని అందులో నివసించసాగారు.\nగుడిసెలో కొన్ని వారాలకు సరిపడే ఆహార\nపదార్థాలున్నాయి. వాటిని తింటూ వారు\nజయసింహుడి ఆచోకీ తెలుసుకునేప్రయత్నం\nమీద ఉన్నారు.\nరోజులు గడుస్తున్నాయి. వారికి జయ\nసింహుడి జాడ తెలియలేదు గాని,\nఅరణ్యంలో ఒక ప్రాంతంలో చెట్లపైన\nఎవరో \"లీలావతి\" అన్న పేరు చెక్కి\nఉండటం మాత్రం కనిపించింది. ఇది మక\nరాంకుడి పనే అయిఉంటుందనీ, ఏకారణం\nచేతనో అతనుకూడా ఈ మహారణ్యంలో\nఉంటున్నాడనీ లీలావతి ఊహించింది.\nఆమె ఊహ నిజమే. మకరాంకుడు\nకూడా పరిస్థితుల ప్రోద్బలంచేత అరణ్య\nవాసం చెయ్యవలిసివచ్చింది.\nమకరాంకుడు గోపాలదేవుడి చిన్న\nకుమారుడు. తండ్రి పోయేనాటికి అతను\nచాలా చిన్నవాడు. అందుచేత గోపాలదేవుడు\nచనిపోయే ముందు మకరాంకుణ్ణి తన పెద్ద\nకొడుకైన శశాంకుడికి వప్పగిస్తూ, “నాయనా,\nవీడి భారం నీదే. వీడికి తగిన విద్య నేర్పించి,\nపెద్దచేసి, ప్రయోజకుణ్ణి చెయ్యి,” అన్నాడు.\nకాని శశాంకుడు తన తమ్ముడిపట్ల చాలా\nదుర్మార్గంగా ప్రవర్తించాడు. మకరాంకుడికి\nచదువు సంధ్యలు లేవు. అయినా అతను\nఅచ్చు తండ్రిలాటివాడు కావటంచేత ఎంతో\nవినయవిధేయతలు గలిగి చదువుకున్నవారి\nకన్నకూడా ప్రాజ్ఞుడులాగా ప్రవర్తించేవాడు.\nఅతని హుందాతనం చూసి శశాంకుడికి\nకన్ను కుట్టింది. అతన్ని ఎలాగైనా నాశనం\nచెయ్యాలనే ఉద్దేశంతో శశాంకుడు కొంత\nమంది అనుచరులను ప్రేరేపించి వారిద్వారా\nమకరాంకుడు మల్లయుద్ధం చేసేలాగు\nప్రోత్సహించాడు. తన అన్నకు తన చావు\nకావాలని తెలిసి మకరాంకుడు ప్రాణం\nమీదా బ్రతుకుమీదా విరక్తిచెంది మల్ల\nయుద్ధానికి సిద్ధపడ్డాడు.\nఅయితే ఈ మల్లయుద్ధంలో మక\nరాంకుడు గెలపటంతో అందరి అంచ\nనాలూ తారుమారయాయి. తన తమ్ముడు\nవిజయుడై తిరిగి రావటం చూసి శశాంకుడు\nమకరాంకుడి పడకగదికి ఒక రాత్రివేళ\nనిప్పు పెట్టే ఆలోచన చేశాడు.\nఅదృష్టవశాత్తూ ఈ రహస్యయత్నం ఒక\nముసలి సేవకుడికి తెలియవచ్చింది. వాడు\nమకరాంకుడితో జరగబోయే దురంతం\nగురించి చెప్పి, ఎవరికీ తెలియకుండా అతన్ని\nతనవెంట ఆరణ్యానికి తీసుకుపోయాడు.\nవాళ్లుకూడా అరణ్యం ప్రవేశించాక, తిండికి\nచాలా ఇబ్బంది పడ్డారు. ముసలి సేవకుడు\nశోషపచ్చి పడిపోయాడు. వాణ్ణి ఒకచోట\nఉంచి మకరాంకుడు ముందుకు పోయి\nజయసింహుడూ, అతని పరివారమూ ఉండే\nచోటికి చేరుకున్నాడు.\nజయసింహుడూ, ఆయన అనుచరులూ\nఅప్పుడే భోజనాలకు కూచోబోతున్నారు.\nమకరాంకుడు ఆకలిమీద ఉన్న ఆవేశంతో\nకత్తి దూసి, \" ఆ ఆహారం ముట్టుకోకండి!\nఅది నాకు కావాలి. నాకు పెట్టకుండా తిన్న\nవారిని చంపేస్తాను!\" అన్నాడు.\nజయసింహుడు సౌమ్యంగా, \"ఈ భాగ్యా\nనికి కత్తి దూయాలా, నాయనా? ఆకలిగా\nఉంటే మాతోబాటు తిను. మేము వేటాడిన\nఆహారం బోలెడంత ఉన్నది! నిన్నెవరూ\nఅడ్డగించబోరు!\" అన్నాడు.\nఈమాట వినగానే మకరాంకుడు తన\nమొరటుతనానికి నొచ్చుకుని, \" అయ్యా,\nనా దుడుకుతనాన్ని క్షమించండి. ఈ\nఅరణ్యంలో సౌజన్యానికి తావు ఉంటుందని\nనేను కలలోకూడా అనుకోలేదు. దానికి\nతోడు ఆకలి నన్ను పశువులాగా చేసివేసింది!\nనాకన్నకూడా ఆకలిమీద ఉన్న వృద్ధు డొక\nతున్నాడు. వాణ్ణి కూడా తీసుకువస్తాను. వాడు\nతిన్నదాకా నేను ఏమీ ముట్టలేను!” అంటూ\nఅతను తన నౌకరు పడిపోయిన చోటికి\nపోయి, వాణి మోసుకుని తీసుకు వచ్చాడు.\nతరవాత అందరూ భోజనాలు చేశారు.\nభోజనాలయాక జయసింహుడు మక\nరాంకు గురించి అంతా విని, అతను తన\nప్రాణస్నేహితుడి కుమారుడనీ, తనలాగే\nసోదరుడివల్ల అపచారం పొందాడనీ తెలుసు\nకుని, అతన్ని తనవెంటనే ఉంచుకున్నాడు.\nరాజకుమార్తెలు గొర్రెల కాపరి గుడిసె\nకొన్న కొద్ది రోజులకే మకరాంకుడు అరణ్యా\nనికి వచ్చాడు. అతను చెట్లమీద చెక్కిన\nలీలావతి పేరునుబట్టి రాజకుమార్తెలు\nఅతను ఆ ప్రాంతాల ఎక్కడో ఉంటున్నాడని\nతెలుసుకున్నారు.\nమరికొన్ని రోజుల అనంతరం మగ\nవేషంలో ఉండి, పుష్కరుడని పేరు పెట్టు\nకున్న లీలావతి అరణ్యంలో ఒంటరిగా\nకూర్చుని ఉన్న మకరాంకుణ్ణి చూసి, అతని\nమెడలో తన చంద్రహారం ఉండటం గమ\nనించింది. ఇద్దరికీ పరిచయమైనాక మక\nరాంకుడు ఈ పుష్కరుడిలో తన ప్రియు\nరాలైన లీలావతి లక్షణాలు కొన్ని ఉండటం\nకనిపెట్టి ఆశ్చర్యపడ్డాడు. కాని లీలావతి\nరహస్యం బయటపడకుండా వుండేందుకు\nపని పెట్టుకుని మొరటుగా, తన వేషానికి\nతగినట్టు, మాట్లాడుతూ ఉండటంచేత\nఅతను నిజం తెలుసుకోలేకపోయాడు.\n\" ఎవరో కుర్రవాడు ఇక్కడి చెట్లమీద\n'లీలావతి' అని చెక్కి చెట్లన్నిటినీ పాడు\nచేస్తున్నాడు,” అన్నది లీలావతి.\nమకరాంకుడు అది తన పనే అని ఒప్పు\nకుని, \" లీలావతిని నేను మరిచిపోలేకుండా\nఉన్నాను. ఏం చెయ్యాలో తెలియటం\nలేదు,” అన్నాడు.\n\" అయితే నువు రోజూ మా గుడిసెకు\nరా. అక్కడ నేనూ నా చెల్లెలు లక్మీ\nఉంటున్నాము. నేను లీలావతిగా నటిస్తాను.\nనీ ప్రేమ అంతా నా ఎదట వెళ్లబోసుకుంటూ\nఉండు. అందువల్ల నీకు తృప్తి. కలగ\nవచ్చు,” అన్నది లీలావతి.\nమకరాంకుడు అలాగే చేయసాగాడు.\nకాని అందువల్ల అతనికి ఏమీ సంతృప్తి\nకలగలేదు, కాని లీలావతి మాత్రం చాలా\nఆనందం పొందింది. ఎందుకంటే అతను\nఅనే మాటలన్నీ తనకేనని ఆమె ఎరుగును.\nమాలతికూడా ఈ నాటకం చూసి చాలా\nఆనందించేది.\nలీలావతి తండ్రి అయిన జయసింహుడు\nఉంటున్న స్థలం రాజకుమార్తెలకు మక\nరాంకుడి ద్వారా తెలిసింది.\nఒకనాడు లీలావతి తన మారువేషం\nలోనే ఆయనను చూడబోయింది. ఇద్దరూ\nమాట్లాడుకున్నారు.\n\" అబ్బాయీ, నీ తలిదండ్రు లెవరు?\"\nఅని జయసింహుడు అడిగాడు.\n\" నేను గొప్ప వంశంలోనే పుట్టాను,” అని\nలీలావతి సమాధానం చెప్పింది, కాని ఆమె\nతనను తాను బయట పెట్టుకోకుండానే\nఇంటికి వచ్చేసింది.\nఇంకొకనాడు మకరాంకుడు అడవికుండా\nగొర్రెల కాపరి గుడిసెకు పోతూండగా దారిలో\nఅతనికి ఒక మనిషి పొదలమధ్య నిద్ర\nపోతూ కనిపించాడు. ఆ మనిషిమీదికి\nపాకుతున్న ఒక విషసర్పం మకరాంకుడి\nఅలికిడి విని పొదలలోకి పారిపోయింది.\nదానికేసి చూస్తుండగా మకరాంకుడికి\nపొదలమధ్య ఒక ఆడసింహం కనబడింది.\nఅది పొదలలో పొంచి ఉండి పడుకునిఉన్న\nమనిషికేసి తదేకదృష్టితో చూస్తున్నది. ఆ\nమనిషి కదిలితే మీద పడి చంపుదామని\nదాని ఉద్దేశం; ఎందుకంటే సింహాలు\nకదలిక లేని ప్రాణులనూ, శవాలనూ\nఎంత ఆకలిగావున్నా ముట్టవు.\nవెంట్రుకవాసిలో పాముగండం తప్పి\nసింహంవాత పడటానికి సిద్ధంగా ఉన్న ఆ\nమనిషి ఎవరా అని చూసేసరికి ఆ పడుకుని\nఉన్నది తన అన్న అయిన శశాంకుడని.\nమకరాంకుడికి తెలిసివచ్చింది. \" నన్ను\nగదిలో పెట్టి కాల్చిచంపాలనుకున్న ఈ\nదుర్మార్గుడు సింహంవాత పడనీ!” అని\nమకరాంకుడు ఒక్క క్షణంపాటు అను\nకున్నాడు. గాని మరుక్షణమే అతనికి తన\nఅన్న ప్రాణం కాపాడాలనిపించింది.\nఅతను కత్తి దూసి సింహంపై బడి దాన్ని\nచంపేశాడు. కాని ఈ లోపుగా సింహం\nతన పంజా విప్పి మకరాంకుడి చేతిని\nబలంగా పీకింది.\nమకరాంకుడు సింహాన్ని చంపే సందడికి\nశశాంకుడు నిద్ర లేచాడు, తన ప్రాణం\nకాపాడటానికి తన తమ్ముడు చేస్తున్న\nసాహసం గుర్తించి తనను చూసి తానే ఎంతో\nసిగ్గుపడ్డాడు. సింహం చచ్చాక అతను\nతమ్ముణ్ణి కౌగలించుకుని, \" నేను నీకు\nద్రోహం తలపెట్టినా, నువు నా ప్రాణం కాపా\nడాపు. నా దుర్మార్గాన్ని క్షమించు,\nతమ్ముడూ!” అన్నాడు.\nమకరాంకుడు చాలా రక్తం పోగొట్టుకుని\nనీరసించి ఉన్నాడు. అతను శశాంకుడితో,\nఅన్నా, ఈ దారినే పోతే ఒక గుడిసె\nవస్తుంది. అక్కడ పుష్కరుడని ఒక కాపు\nకుర్రవాడున్నాడు. అతను నా మిత్రుడు.\nసరదాకు అతను నా ప్రియురాలైన లీలావతిగా\nఅభినయిస్తూంటాడు. అతనితో నా సంగతి\nచెప్పాలి!” అన్నాడు.\nశశాంకుడు బయలుదేరి గుడిసెకు వెళ్లి\nపుష్కరుడితోనూ, లక్ష్మితోనూ మకరాంకు\nడికి గాయం తగిలిన వృత్తాంతమంతా\nచెప్పాడు. తాను మకరాంకుడికి అన్నననీ,\nఒకప్పుడు భ్రాతృద్రోహం తలపెట్టాననీ,\nఅందుకే మకరాంకుడు అరణ్యవాసం చేస్తు\nన్నాడనీ, తనకిప్పుడు బుద్ధి వచ్చి హృదయ\nపరివర్తన జరిగిందనీకూడా శశాంకుడు\nవారితో అన్నాడు.\nశశాంకుడి పశ్చాత్తాపం చూసి మాలతి\nవెన్నలాగా కరిగిపోయింది. ఆమె అతని\nబాధను అర్థం చేసుకుని సానుభూతి\nచూపింది. ఆ క్షణంలోనే వారిద్దరి మధ్యా\nప్రేమ ఏర్పడింది.\nఈ సందర్భంలోనే ఇంకొక చిత్రంకూడా\nజరిగింది. మకరాంకుణ్ణి సింహం పీకిందని\nవినగానే లీలావతికి స్పృహతప్పిపోయింది.\nతిరిగి స్పృహ తెలిసినాక ఆమె తన దౌర్బ\nల్యాన్ని కప్పిపుచ్చుకోవటానికి, \"మకరాం\nకుడి ప్రేయసిలాగా అభినయించే అలవాటు\nచొప్పున, ఈ వార్త వినగానే మూర్ఛ వచ్చి\nనట్టు అభినయించాను!\" అని ఆమె శశాం\nకుడితో అన్నది. కాని పాలిపోయిన ఆ\nపుష్కరుడి ముఖం చూస్తే ఆ మూర్ఛ నట\nనగా శశాంకుడికి కనిపించలేదు.\nఅతను తన తమ్ముడున్న చోటికి తిరిగి\nపోయి గుడిసెలో జరిగిన సంగతులన్నీ,\nపుష్కరుడు మూర్ఛపోవటంతోసహా, చెప్పి,\n\"ఆ కాపుపిల్ల లక్ష్మి ఉన్నది చూడూ,\nఆమెను నేను ఎంత ప్రేమిస్తున్నానో చెప్ప\nలేను. నేనామెను పెళ్ళాడి ఆ గుడిసెలోనే\nఉండిపోవటానికి నిశ్చయించాను. నువు\nమన ఊరు వెళ్ళి మన ఆస్తియావత్తూ\nస్వాధీనపరుచుకుని అనుభవించు. నా కవి\nఏవీ అవసరం లేదు,” అన్నాడు.\n\"అయితే రేపే మీ పెళ్లి జరిగేటట్టు\nచూడు. అడుగో పుష్కరుడు వస్తున్నాడు.\nఆ లక్ష్మి ఒంటరిగా ఉంటుంది. నువు వెళ్లి\nఆమెను పెళ్లికి ఒప్పించు. జయసింహుడి\nసమక్షానే పెళ్ళి జరుపుదాం!” అన్నాడు\nమకరాంకుడు.\nశశాంకుడు వెళ్ళిపోయాక మకరాంకుడు\nలీలావతితో తన అన్న లక్ష్మిని ప్రేమించి\nపెళ్ళాడటానికి సిద్ధంగా ఉన్న విషయం\nచెప్పి, \" ఈ పెళ్లితోబాటు నాకూ లీలావతికి\nపెళ్లి అయితే ఎంత బాగుండును !” అన్నాడు.\n\"నీకు నిజంగా లీలావతిపైన అంత\nప్రేమ ఉంటే నేను రేపు ఉదయానికల్లా\nఆమె ఇక్కడ ఉండేటట్టు చేయగలను.\nఅంతే కాదు, ఆమె నిన్ను పెళ్ళాడటానికి\nఒప్పుకునేటట్టు చేస్తాను. నాకు కొంచెంగా\nమంత్రవిద్య తెలుసు,” అన్నది లీలావతి.\nఒకవంక ఆశా, మరొక వంక అనుమా\nనమూ మకరాంకుణ్ణి బాధించాయి. \"ఇది\nపరిహాసాలకు సమయం కాదు. నిజంచెప్పు!”\nఅన్నాడతను.\n\" ఇందులో పరిహాసం ఏమీ లేదు. నేను\nఅచ్చగా నిజమే చెబుతున్నాను. నువు\nమంచి దుస్తులు వేసుకొని పెళ్లికొడుకువు కా.\nకావలిస్తే జయసింహుడు మొదలైనవారికి\nకూడా చెప్పెయ్యి. రేపు ఉదయం లీలావతి\nఇక్కడ ఉండేటట్లు చూసే పూచీ నాదీ!”\nఅన్నది లీలావతి.\nమర్నాడు ఉదయం జయసింహుడి సమ\nజాన రెండు వివాహాలూ జరగటానికి ఏర్పా\nయింది. లక్ష్మీ, శశాంకుడూ, మకరాం\nకుడూ, ఆయన ఉండే చోటికి వెళ్ళారు.\nజయసింహుడి పరివారం పెళ్ళికూతురు\nఒక్కతే ఉండటం చూసి ఆశ్చర్యపడ్డారు.\nపుష్కరుడు లీలావతిని తీసుకువస్తున్నాడని\nమకరాంకుడు చెప్పాడు. రాబోయే పెళ్లి\nకూతురు తన కుమార్తే అని విని జయ\nసింహుడికి మరింత ఆశ్చర్యమయింది.\n\" పుష్కరుడు నిన్ను వేళాకోళం చెయ్య\nటానికి అలా అని ఉంటాడు. నా కుమార్తెను\nతీసుకురావటం వాడివల్ల అయేపని కాదు,”\nఅన్నాడు. జయసింహుడు మకరాంకుడితో.\nఇంతలో పుష్కరుడు అక్కడికి వచ్చి\nజయసింహుడితో, \" నేను మీ కుమార్తెను\nఇక్కడికి తీసుకువచ్చే పక్షంలో ఆమెను ఈ\nమకరాంకుడు పెళ్లాడటానికి మీరు అనుమతి\nఇస్తారా?” అని అడిగాడు.\n\" తప్పక అనుమతిస్తాను. ఉంటే ఒక\nరాజ్యం కట్నంగా కూడా ఇద్దును!\" అన్నాడు\nజయసింహుడు.\n\"ఆమెను పెళ్లాడటం నీకు సమ్మ\nతమేగదా?” అన్నాడు పుష్కరుడు\nమకరాంకుడితో.\n\" అనేక రాజ్యాలకు చక్రవర్తిని అయి\nనప్పటికీ ఆమెను మనస్ఫూర్తిగా పెళ్లాడ\nతాను!\" అన్నాడు మకరాంకుడు.\nతరవాత పుష్కరుడూ లక్ష్మీ కలిసి తమ\nగుడిసెకు వెళ్లారు. లీలావతి తన మగవేషం\nవిప్పేసింది. ఇద్దరూ తాము తెచ్చుకున్న\nతమ అసలు దుస్తులనూ, సగలనూ ధరించి\nరాజకుమార్తెలలాగా తయారయారు. వారు\nజయసింహుడున్న చోటికి తిరిగివచ్చారు.\nలీలావతి తన తండ్రికి ప్రణామం చేసి\nతనను దీవించమని కోరింది. ఆమె తన\nతండ్రికి తన అజ్ఞాతవాస కథ యావత్తూ\nచెప్పేసింది.\nతరవాత లీలావతిని మకరాంకుడూ,\nమాలతిని శశాంకుకూ పెళ్లిచేసుకున్నారు.\nఈ పెళ్లిళ్లు నగరంలో ఎంతో వైభవంగా\nజరగవలసినవైనప్పటికీ ఈ మహారణ్యం\nమధ్యకూడా ఆనందానికి ఏమీ లోటులేక\nపోయింది. పెళ్లిళ్లు అయాక అందరూ\nవిందుభోజనాలు చేస్తూఉండగా శక్తి\nసింహుడు కొందరు భటులను వెంటబెట్టు\nకుని అక్కడికి వచ్చాడు.\nతన కుమార్తె మాలతి మాయమైనప్పటి\nనుంచి శక్తిసింహుడికి చాలా ఆగ్రహంగా\nఉన్నది. దిక్కులేక అడవులు పట్టిపోయిన\nతన అన్నదగ్గిరికి తన కుమార్తె ఎందుకు\nవెళ్ళాలని ఆయనకు కోపం వచ్చింది. జయ\nసింహుణ్ణి, ఆయన పరివారాన్నీ నాశనంచేసే\nఉద్దేశంతో శక్తిసింహుడు కొంతబలాన్ని\nవెంటబెట్టుకుని వచ్చాడు.\nఅయితే కొత్తపెళ్ళికొడుకులనూ, పెళ్ళి\nకూతుళ్ళనూ, విందు చేసుకుంటున్న వారినీ\nచూడగానే శ క్తిసింహుడికి జ్ఞానోదయ\nమయింది. అరణ్య మధ్యంలోకూడా ఆనం\nదానికి కొరత ఉండదనీ, కిరీటం ఉంటేనే\nరాజు కానవసరం లేదనీ, తన అన్న\nఅయిన జయసింహుడు ఎక్కడ ఉన్నా\nరాజేననీ శక్తిసింహుడు అర్థం చేసుకున్నాడు.\nఅతను అన్న కాళ్ళపై పడి క్షమాపణ వేడి,\n\" జరిగినదేదో జరిగిపోయింది. నువు లేని\nరాజ్యం అరణ్యంలాగా ఉన్నది, నువు ఉన్న\nఅరణ్యం రాజ్యంలాగా ఉన్నది; అందుచేత\nనువు తిరిగి వచ్చి నీ రాజ్యాన్ని ఎప్పటిలాగా\nఏలుకో!” అన్నాడు.\nఈ మాటలు విని అందరూ హర్షించారు.\nజయసింహుడి అరణ్యవాసం ముగిసింది.\nతమరాజ్యాలనుకూడా వదిలిపెట్టి తనను\nఅరణ్యంలోకూడా కొలిచిన సామంతులంద\nరికీ ఆయన తన ఆదరాన్ని పుష్కలంగా\nచూపాడు. అందరూ తమతమ రాజ్యాలకు\nతిరిగి పోయి సుఖంగా కాలంగడిపారు.",
            "book_page_end": 48
        },
        {
            "title": "రూపధరుడి యాత్రలు-15",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "ధారావాహిక/పురాణం",
            "moral": "నిజాయితీ మరియు ధైర్యం ఎన్ని అవమానాలు ఎదురైనా అంతిమంగా విజయాన్ని సాధిస్తాయి.",
            "keywords": [
                "రూపధరుడు",
                "ఓడైస్సెస్",
                "బిచ్చగాడు",
                "ధీరమతి",
                "పద్మముఖి",
                "కుట్ర"
            ],
            "characters": [
                "రూపధరుడు",
                "ధీరమతి",
                "పద్మముఖి",
                "దుర్బుద్ధి",
                "కాళుడు",
                "దూత",
                "విపులయోధుడు"
            ],
            "locations": [
                "ఈజిప్ట్ (ప్రస్తావన)",
                "నగరం"
            ],
            "content": "[ధీరమతి తన ఇంటికి తిరిగివచ్చి తల్లితో అన్ని విషయాలూ చెప్పాడుగాని తన తండ్రి\nవిషయంమాత్రం చెప్పలేదు. ఆతనివెంట పైలాస్ నుంచి వచ్చిన ఒక జ్ఞాని అతనికి ఆ\nరోజు అతిథిగా వచ్చాడు. ఆ అతిథి భోజనం చేసినాక రూపధరుడి ఇంట తిష్ఠవేసిన\nదుర్మార్గులందరూ హాలులో భోజనాలు ప్రారంభించారు. ఆ సమయంలో రూపధరుడు\nఅక్కడికి ముసలి బిచ్చగాడి ఆకారంలో వచ్చి, ధీరమతి ఇచ్చిన ఆహారం తిని,\nఅందరిదగ్గిరా అడుక్కో నారంభించాడు.]\nరూపధరుడి ఇంటపడి తింటున్న ఆ\nదుర్మార్గులకు ఈ ముసలివాణ్ణి చూసి చాలా\nజాలి కలిగింది. వారు తమకు తోచినది\nఅతని చేతిలో పెట్టారు. \" ఈ ముసలి\nవాడెవడు? వీడు ఎక్కడనుంచి వచ్చాడు?\"\nఅని కొందరు ఆశ్చర్యంతో అడిగారు.\nఅక్కడే ఉన్న మేకల కాపరి కాళుడు,\n\" బాబుల్లారా, ఈ ముసలివాణ్ణి యిక్కడకు\nవచ్చే దారిలో ఇంతకుముందే నేను\nచూశాను. మన పందుల కాపరి వెంటబెట్టుకు\nవచ్చాడు,” అన్నాడు.\nఈమాట విని దుర్బుద్ధి పందుల కాపరి\nకేసి తిరిగి, \" నీ కిదేం పొయ్యేకాలంరా ? ఈ\nనగరంలో తిరుగుబోతులూ, బిచ్చగాళ్లూ\nతక్కువయారని ఈ ముసలిముండాకొడు\nకును వెంట తెచ్చావా? మీ యజమాని\nసొత్తు తినేటందుకు బిచ్చగాళ్లు తక్కు\nవయారనా?” అన్నాడు.\n\"బాబయ్యా, తమరు గొప్పవారైతే\nకావచ్చు గాని, మా నౌకర్ల విషయంలో\nమీరు మహా కఠినంగా ఉంటున్నారు. ఎవ\nరైనా బిచ్చగాళ్లను కావాలని వెంట తెస్తారా?\nకాకపోయినా నాకు తమతో పనేమిటి? నన్ను\nమా యజమానురాలూ, చిన్న యజమానీ\nనాలుగు కాలాలపాటు చల్లగా చూడాలి,\nఅంతే!\" అన్నాడు పందుల కాపరి,\n'ధీరమతి పందుల కాపరితో, \" ఎందుకు\nనికీ అనవసర ప్రసంగం? అతని నోరే అంత.\nఅతన్ని చూసి మిగిలినవాళ్లుకూడా పరుషంగా\nమాట్లాడటం నేర్చుకుంటున్నారు,” అని\nదుర్బుద్ధికేసి తిరిగి, \" మనం బలం గల\nవాళ్లం గనక ఈ ముసలివాణ్ణి బయటికి\nగెంటమంటావు ! అదేనా నీ సలహా ? అలా\nఎన్నటికీ జరగదు. నేను చెబుతున్నాను.\nదానం చెయ్యి. కాని నీకు తినటంలో ఉన్న\nఆసక్తి పెట్టటంలో లేదు!” అన్నాడు.\n\"అబ్బో, చాలా పెద్ద ఉపన్యాసం\nఇచ్చావే? నేను ఈ ముసలాడి కిచ్చేదే\nఅందరూ ఇస్తే వీడు మళ్లీ ఈ. ఇంటి చాయ\nలకు రాడు!\" అంటూ దుర్బుద్ధి బల్లకింద\nతన కాళ్ల అడుగున ఉన్న పీటను వంగి\nపైకి తీశాడు.\nఈలోపల రూపధరుడు అందరిదగ్గిరా\nతలా కాస్తా పుచ్చుకుని తన జోలెలో వేసు\nకుని, దుర్బుద్ధిని సమీపించి, \" అయ్యా, ఈ\nఅందరిలోకి మీరు గొప్పవారులాగా కనిపిస్తు\nన్నారు. అందుచేత అందరికన్నా ఎక్కువగా\nఇవ్వాలి. నేనుకూడా ఒకప్పుడు\nబతికినవాణ్ణి. నాకింద అనేక వేలమంది\nకింకరులుండేవాళ్లు. కాని దేవతలు నాపట్ల\nఆగ్రహించి, నన్ను సముద్రాలపై దొంగ\nతనాలు చెయ్యటానికి పంపారు. ఈజిప్టులో\nనా అనుచరులంతా శత్రువుల చేతుల్లో హత\nమయ్యారు. నేను దిక్కులేని వాణ్ణయిపోయి\nఈ విధంగా ఒంటరిగా దేశాలుపట్టి తిరుగు\nతున్నాను!” అన్నాడు.\n\"ఏమిటీ పీడ? తిండికూడా హాయిగా\nతినటానికి లేకుండా! దూరంగా నిలబడు!\nబిచ్చగాడివై ఉండి నీకెంత కావరం! నిన్ను\nమళ్లీ ఈజిప్టు పంపగలను జాగ్రత్త ! వాళ్లంతా\nఇవ్వకేం జేస్తారూ? వాళ్ల సొత్తు కాదుగా?”\nఅన్నాడు దుర్బుద్ధి.\n\" అయ్యా, తమరు చూడటానికి గొప్పగా\nఉన్నా బుద్ధిమాత్రం చాలా చిన్నదిలాగుంది.\nమీ సొత్తు కానప్పుడే ఇంత పెట్టలేనివారు.\nమీ సొత్తయితే ఉప్పు నలుసుకూడా విది\nలించేట్టు లేరే? ఇక్కడ ఇంత తినటానికి\nఉన్నది గదా, ఒక చిన్న రొట్టెముక్క\nపారెయ్యగూడదా, బాబూ?” అంటూ రూప\nధరుడు అక్కడినుంచి కదిలాడు.\n\"ఎంత మాట అన్నావురా?” అంటూ\nదుర్బుద్ధి తన చేతిలో ఉన్న పీట రూప\nధరుడిపైన విసిరాడు. అది రూపధరుడి\nవీపున కుడిభుజంపైన బలంగా తగిలింది.\nకాని రూపధరుడు ఆ దెబ్బకు చలించ\nలేదు. అతను తల తిప్పి దుర్బుద్ధికేసి ఒక్క\nసారి రోషంగా చూసి, వాకిలివద్ద తన స్థానానికి\nతిరిగి వెళ్లి ఇలా అన్నాడు: \" ఈ ఇంటావి\nడను పెళ్లాడగోరే బాబుల్లారా! నా మాట\nవినండి. తన సొత్తును సంరక్షించుకునే\nప్రయత్నంలో మనిషి దెబ్బతింటే అందులో\nవిశేషం ఏమిలేదు. కాని ఒక మనిషి పొట్ట\nకోసం పాకులాడుతూ దెబ్బ తినటం చాలా\nఘోరం. మా బిచ్చగాళ్లను కాపాడే దేవు\nడెవడైనా ఉంటే ఈ దుర్బుద్ధి పల్లకీ ఎక్కటం\nఅబద్ధమూ పాడె ఎక్కటం మాత్రం నిజమూ\nఅవుతుంది !\"\n\" నోరు మూసుకు కూచుని తింటావా,\nతిను. లేదా బయటికి నడు! అంతే గాని,\nఇలా పేలావంటే నిన్ను అందరమూ కలిసి\nతాట వొలుస్తాము, జాగ్రత్త!” అన్నాడు\nదుర్బుద్ధి కోపంగా.\nఆ ముసలి బిచ్చగాడిపట్ల దుర్బుద్ధి అంత\nక్రూరంగా ప్రవర్తించటం మిగిలినవారికి\nకూడా అంతగా నచ్చలేదు. \"ఆ ముసలి\nవెధవను కొట్టట మేమిటి?” \"ఒకవేళ బిచ్చ\nగాళ్ల దేవుడున్నాడేమో!” \" ఒక్కొక్కసారి\nదేవుళ్లే ఇలాటి రూపంలో వస్తారు!\" అని\nతలా ఒకమాటా అన్నారు.\nఆ మాటల్లో ఏఒక్కటే దుర్బుద్ధి విని\nపించుకో లేదు.\nకాని తన తండ్రికి తగిలిన దెబ్బ చూసి\nధీరమతికి మండిపోతున్నది. అతను తన\nదుఃఖాన్నీ, ఆగ్రహాన్నీ బలవంతాన అణచి\nపెట్టుకున్నాడు.\nహాలులో జరిగిన సంగతులు పద్మముఖికీ,\nఆమె వెంట ఉన్న పరిచారికలకూ తెలిశాయి.\nఆమె పందుల కాపరిని పిలిపించి, \" ఆ\nబిచ్చగాణ్ణి ఒకసారి పిలుచుకు వస్తావా?\nఆయన చాలా దేశాలు తిరిగాట్ట, నాభర్త\nసమాచారం ఏమైనా చెబుతాడేమో! అడిగి\nచూస్తాను,” అన్నది.\nపందుల కాపరి రూపధరుడి దగ్గిరికి\nవెళ్లి, \" అమ్మగారు నిన్నొకసారి రమ్మంటు\nన్నారు. మా యజమాని వార్తలు నీకేమైనా\nతెలిస్తే వింటారట!” అన్నాడు.\n\"మీ యజమాని వార్తలు నాకు చాలా\nతెలుసు. కాని అవన్నీ చెప్పేందుకు ఇది\nసమయం కాదు. పొద్దూకినాక ఎవరూ\nలేనప్పుడు వస్తానని ఆవిడతో చెప్పు!”\nఅన్నాడు రూపధరుడు.\nపందుల కాపరి పద్మముఖికి ఈ మాట\nచెప్పివచ్చి ధీరమతితో, \"చిన్న బాబూ, ఇక\nనేను వెళ్లి నా పందులను చూసుకోవాలి.\nఆ ముసలాణ్ణి కాస్త జాగ్రత్తగా చూసుకో!\nచూశావుగా దుర్బుద్ధి అతన్ని ఎంత లావు\nదెబ్బ కొట్టాడో ?” అన్నాడు.\n\"ముసలాడి భయం నీకేమీ వద్దులే.\nనువు మాత్రం భోజనంచేసి మరీ వెళ్లు!”\nఅన్నాడు ధీరమతి.\nపందుల కాపరి భోజనంచేసి వెళ్లేసరికి\nఅపరాహమయింది. అందరూ పాటలలో,\nనృత్యాలలో ముణిగి జల్సా చేస్తున్నారు.\nఆ సమయానికి అక్కడికి మరొక బిచ్చ\nగాడు వచ్చాడు. వాడు నగరంలో ఎప్పుడూ\nఅడుక్కుతినేవాడే. వాడు అందరికీ సమా\nచారాలు చేరవేయటంచేత వాణ్ణి \" దూత”\nఅని పిలిచేవారు.\nఈ దూత లోపలికి వస్తూనే రూపధరు\nచూసి, \" ఏయ్, ముసలాడా ! ఎవడవురా\nనువు? అవతలికి పోతావా, లాగి హీరెయ్య\nమన్నావా ?” అని గద్దించాడు.\n\" నేను నిన్నేమైనా అన్నానా, పెట్టానా?\nనాజోలి నీకెందుకు? నీమానాన నువు\nఅడుక్కోరాదా? లాగటం మాటవస్తే,\nముసలివాణ్ణయినా, నేనే నిన్ను లాగి\nపారెయ్యవచ్చు,” అన్నాడు రూపధరుడు.\n\" ఏమిరా నీ పొగరూ ? లేచి నిలబడు!\nఎవరి 'బలమో తేల్చుకుందాం! ముసలి\nతొత్తువు నావంటి పడుచువాడిమీదికి కాలు\nదువ్వుతావా?\" అన్నాడు దూత.\nఇద్దరు బిచ్చగాళ్లూ కాట్లకుక్కల్లాగా\nతయారుకావటం చూసి దుర్బుద్ధికి పరమా\nనందమయింది. \" స్నేహితులారా, వీళ్లిద్ద\nరిలో ఎవరు గెలుస్తారో తేల్చుకుందాం. వీళ్ల\nపోట్లాట ఇవాళ మనకొక కొత్త వినోదం !’”\nఅన్నాడతను.\nఅందరూ లేచి వచ్చి బిచ్చగాళ్ల చుట్టూ\nమూగారు. \"మీ ఇద్దరిలో ఎవరు గెలిస్తే\nవాళ్లు రాత్రిదాకా ఇక్కడ ఉండి నిశ్చింతగా\nకావలిసినంత తినవచ్చు. ఓడిపోయినవాణ్ణి\nఇక్కడ ఉండనివ్వం!” అన్నాడు దుర్బుద్ధి.\n\"అయ్యలారా, అసలే ముసలివాణ్ణి,\nపోట్లాడవలిసింది పడుచువాడితో. మీలో\nఎవరూ నన్ను పక్కదెబ్బ కొట్టనని మాట\nఇవ్వండి. అలా ఈ దూతకు మీరు సహాయం\nచెయ్యకుండా ఉంటే నా శక్తికొద్దీ పోరాడ\nతాను!\" అన్నాడు రూపధరుడు.\nమధ్యలో అన్యాయం చెయ్యమని\nఅందరూ ప్రమాణాలు చేశారు. తరవాత\nధీరమతి రూపధరుడితో, \" ఈ ఇంటిపెద్దను\nనేను. మిగిలినవారిలో కూడా పెద్దలున్నారు.\nమేమంతా నీకు అన్యాయం జరగకుండా\nచూస్తాం!” అన్నాడు.\nతరవాత రూపధరుడు తన చింకదుస్తు\nలను కాళ్లమీదా చేతులమీదా ఎగదీసి\nకట్టాడు. అతని బలమైన తొడలూ, పిక్కలూ\nజబ్బలూ చూసి అందరూ నిర్ఘాంతపోయారు.\n\" ఇవాళ మన దూతగాడు యమదూతల\nపాలే! కొరివితో తల గోక్కున్నాడు, వెధవ!\"\nఅని వారనుకున్నారు.\nఇక దూత స్థితి వర్ణనాతీతంగా ఉన్నది.\nవాడు భయంతో వణికిపోతున్నాడు. వాడి\nబట్టలు ఎగగట్టటానికి నౌకర్లు సహాయపడ\nవలిసి వచ్చింది. రూపధరుడితో పోట్లాడ\nటానికికూడా వాణ్ణి బలవంతాన తొయ్యవలిసి\nవచ్చింది. ఈ దూతను ఒక్క గట్టి గుద్దుతో\nయమలో కానికి పంపటమా, లేక చిన్న\nదెబ్బతో పడగొట్టటమా అని రూపధరుడు\nవితర్కించుకున్నాడు. ఒక్క దెబ్బతో తాను\nదూతను చంపేసినట్టయితే ఆ దుర్మార్గులకు\nతనను గురించి అనుమానం రావచ్చు.\nఅందుచేత చిన్న దెబ్బే కొడదామని రూప\nధరుడు నిశ్చయించాడు.\nఇద్దరు యోధులూ ఒకరినొకరు ఎదుర్కో\nగానే దూత రూపధరుడి కుడిభుజాన్ని కొట్ట\nబోయాడు. కాని రూపధరుడు దూత దవడ\nమీద ఒక్క దెబ్బ కొట్టేసరికి, వాడి దవడ\nఎముక విరిగింది. వాడు నోట నెత్తురు\nకక్కుతూ కింద పడిపోయి కాళ్లు గిలగిలా\nతన్నుకున్నాడు. ప్రేక్షకులు చేతులు పై\nకెత్తి అల్లరిగా నవ్వారు.\nరూపధరుడు దూత కాలు పట్టుకుని జర\nజరా బయటికి ఈడ్చుకుపోయి వాణ్ణి గోడ\nనానించి కూచోబెట్టి, వాడి కర్ర వాడి చేతిలో\nపెట్టి, \" కుక్కలూ, పందులూ లోపలికి\nరాకుండా చూస్తూండు. బిచ్చగాళ్ల కందరికీ\nనువే చక్రవర్తిననుకోకు. ఇంకా నయం,\nఇవాళ తేలికలో పోయింది” అన్నాడు.\nతరవాత అతను తిరిగివచ్చి వాకిలివద్ద తన\nయథాస్థానంలో కూచున్నాడు.\nసాయంకాలం కాగానే పద్మముఖి,\nఎన్నడూ రానిది, హాలులోకి దిగి వచ్చింది.\nఆమె సౌందర్యం చూసి అందరూ తన్మ\nయత్వం చెందారు. ఆమె తన కుమారుడితో,\n\" ధీరమతీ, అంతకంతకూ నువ్విలా అయి\nపోతున్నావేమిటి, నాయనా? పరాయివాడు\nమన పంచన చేరితే అతని పైన. చెయ్యి\nచేసుకోనిస్తావా ? ఆ మనిషికేదైనా ప్రమాదం\nలాటిది జరిగితే మనకు నలుగురిలో అప్ర\nతిష్ఠ కాదా?” అన్నది.\n\" నీకు కోపం రావటం సహజమేనమ్మా!\nవీళ్లంతా నాచుట్టూ మూగి నన్ను ఉక్కిరి\nబిక్కిరి చేస్తున్నారు. నేనేం చేసేది?\nఇంతకూ ఈ వృద్ధుడిపైన చెయ్యిచేసుకున్న\nదూతకు మంచిశాస్తే అయిందిలే!\"\nఅన్నాడు ధీరమతి.\nదూరంనుంచి విపులయోధుడనేవాడు,\n\" పద్మముఖీ, నీ అందాన్ని దేశంలో ఉండే\nజనమంతా చూడగలిగితే అందరూ రేపు మీ\nఇంటనే ఉంటారు! అందరూ నిన్ను పెళ్లాడ\nగోరతారు! నిజంగా ఈ దేశపు స్త్రీలకు నీవు\nఅణిముత్యానివి!” అన్నాడు.\n\" నా అందమంతా నాభర్త వెళ్లిపోయిన\nనాడే హరించుకుపోయింది. వెళ్లిపోయేటప్పు\nడాయన నాతో తాను మరణించిన పక్షంలో\nమరొకరిని వివాహమాడమని చెప్పినమాట\nనిజమే. కాని నా స్వయంవరం ఇంత అవ\nమానకరంగా ఉంటుందని ఎన్నడూ అనుకో\nలేదు. ఇలాటిది ఎక్కడైనా ఉన్నదా ?\nవరులుగా వచ్చేవారు వధువుకు ఆభరణాలూ,\nపశువులూ కట్నాలుగా తెస్తారు. అంతే గాని\nఆమె ఇంట తిష్ఠవేసి ఆమె ఆస్తి యావత్తూ\nతినెయ్యరు,\" అన్నది పద్మముఖి.\nఆమెకు దుర్బుద్ధి ఈవిధంగా సమాధాన\nమిచ్చాడు. \" నీవన్నమాట నిజమే, పద్మ\nముఖీ. అందరమూ మాకు తోచిన కట్నాలు\nతెప్పించి ఇయ్యమంటే ఇస్తాంగాని, మాలో\nఒకరిని నుపు భర్తగా వరించేదాకా మే\nమిక్కడినుండి మాత్రం వెళ్లిపోము!”\nతరవాత అందరూ తమ మనుమలను\nపంపించి పద్మముఖికి వెలలేని కట్నాలు\nతెప్పించి ఇచ్చారు. వాటన్నిటినీ తన దాసీల\nచేత పట్టించుకుని పద్మముఖి తన గదికి\nవెళ్లిపోయింది.\nచీకటిపడగానే హాలులో మూడు చోట్ల\nఅగ్ని హెూత్రాలు చేశారు. దివిటీలు వెలి\nగించారు.\nచాలాసేపు అందరూ తాగి నానా అల్లరీ\nచేశారు. విపులయోధుడు రూపధరుడికి\nఉద్యోగం ఇస్తానన్నాడు. \" అయితే నువు\nచాలా దొంగవెధవవి! కష్టపడి పనిచేసే\nబాపతు కాదు!” అన్నాడతను.\n\"పొలం దున్నటంలోగాని, కొడవలి\nతీసుకునీ గడ్డి కొయ్యటంలోగాని మనం\nఎప్పుడైనా పందెం వేసుకుందాం. ఎవరు\nఎక్కువ పనిమంతులో తెలుస్తుంది. నువు\nవట్టి వదరుబోతువు. ఆ రూపధరుడు తిరిగి\nవస్తే నీ బతుకు తెలుస్తుంది!” అన్నాడు\nరూపధరుడు.\nవిపులయోధుడు ఆగ్రహించి అతనిపై\nఒక పీట విసిరాడు. రూపధరుడు తప్పుకోగా\nఅది ఇంకొకడికి తగిలింది. వాడు అరవ\nసాగాడు. అదిచూసి ఒక్కసారిగా అండరూ\nకేకలుపెట్టారు.\nధీరమతి అధికారంతో, \"ఏమిటీ అల్లరి?\nమీరు చెడతాగి కైపెక్కి వెర్రివాళ్లలాగా\nప్రవర్తిస్తున్నారు. ఇదేమీ బాగాలేదు.\nతిన్నారు, తాగారు, ఇక వెళ్లి పడుకోండి!”\nఅన్నాడు. అందరూ లేచి వెళ్లిపోయారు. ఆ\nహాలులో రూపధరుడూ, ధీరమతీ మాత్రమే\nమిగిలారు. — (ఇంకా వుంది)",
            "book_page_end": 56
        }
    ],
    "statistics": {
        "total_stories": 7,
        "author_counts": {
            "విద్వాన్ విశ్వం": 1,
            "డి. కురంగేశ్వరరావు": 1,
            "చందమామ బృందం": 2,
            "ఆర్. దయానందరావు": 1,
            "వి. రామ రా జు": 1,
            "ఆర్. కోదండరామయ్య": 1
        },
        "genre_counts": {
            "గేయకథ": 1,
            "గణితం": 1,
            "ధారావాహిక/సాహసం": 1,
            "ధారావాహిక/ఫాంటసీ": 1,
            "హాస్యం": 1,
            "చారిత్రక/నీతి కథ": 1,
            "ధారావాహిక/పురాణం": 1
        }
    }
}