{
    "book_id": "చందమామ_1958_03",
    "stories": [
        {
            "title": "చందమామ (ఎడిటోరియల్)",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "ధైర్యంగా అపాయాలను ఎదుర్కొన్నప్పుడే మన గొప్పతనం రుజువవుతుంది.",
            "keywords": [
                "గొప్పతనం",
                "ధైర్యం",
                "అపాయం",
                "రుజువు",
                "శల్యుడు"
            ],
            "characters": [
                "శల్యుడు",
                "కోసలరాజు"
            ],
            "locations": [],
            "content": "మనలో కొంత గొప్పతనం వుంటేనే గాని ఇతరులలో వుండే గొప్పతనం గమనించలేము. మనం కొన్ని అపాయా లను ధైర్యంగా ఎదుర్కొన్నప్పుడే మన గొప్పతనం రుజువవుతుంది.\n\" అపూర్వమైన కానుక ” [బేతాళ కథ] లో శల్యుడు తన గుర్రాన్ని కోసల రాజుకు బహుమానంగా ఇచ్చి ఇంటికి తిరిగి వెళ్లివుంటే అతని గొప్పతనంగాని, కోసలరాజు గొప్పతనంగాని రుజువయి వుండేది కాదు. శల్యుడు ఏంచేశాడో బేతాళ కథలో చదవండి.\nసంపుటి 22 మార్చి 1958 సంచిక 3",
            "book_page_end": 15
        },
        {
            "title": "వైరాగ్యం (జా.క.)",
            "book_page_start": 3,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "జాతక కథ",
            "moral": "అనర్థాలు, కష్టాలు రాకుండా ఉండాలంటే ఒంటరిగా, వైరాగ్యంతో ఉండటం శ్రేయస్కరం.",
            "keywords": [
                "వైరాగ్యం",
                "సన్యాసం",
                "మహాజనకుడు",
                "సీవలీదేవి",
                "రాజ్యాభిషేకం"
            ],
            "characters": [
                "మహాజనకుడు",
                "సీవలీదేవి",
                "దీర్ఘాయువు",
                "నౌకరు",
                "సేనానాయకుడు",
                "కమ్మరి"
            ],
            "locations": [
                "మిథిలానగరం",
                "హిమాలయాలు",
                "అరణ్యం"
            ],
            "content": "[గత సంచిక తరువాయి ]\nఅది మొదలు ఆయన రాజభవనం పై అంతస్తులో కూచుని ఎవరినిగాని చూడ లేదు, కిందికి దిగి రాలేదు. ఈ విధంగా నాలుగునెలలు గడిచాయి. రాజభవనం ఆయన కొక బందిఖానాలాగా తోచి దాని నుంచి బయటపడాలని కోరిక కలిగింది.\nఆయన తన నౌకరును పిలిచి తనకు కాషాయవస్త్రాలూ, మట్టిపాత్రా తెమ్మ న్నాడు, మంగలిని పిలిచి తలఅంతా క్షౌరం చేయించుకున్నాడు. మర్నాడాయన కాషాయవస్త్రాలు - ధరించి, ఒకచేత మట్టి పాత్రా, ఇంకొక చేతిలో కర్రా పట్టుకుని పై అంతస్తునుంచి దిగివచ్చాడు. దిగివస్తుం డగా రాణి ఆయనను చూసింది గాని గుర్తించలేదు.\nకాని త్వరలోనే నిజం బయటపడింది. సీవలీదేవి మేడమీదికి వెళ్లి తన భర్తకేశాలు కిందపడి ఉండటం గమనించింది. రాజ భవనం అంతా వెతికారు, రాజు జాడలేదు. రాజుగారు సన్యసించాడన్నారు. అందరూ గొల్లున ఏడుస్తూ సన్యాసి వెళ్ళిన దిక్కుగా వెళ్లారు. సీవలీదేవి మిగిలిన రాణులను వెంటబెట్టుకుని వెళ్లి, తిరిగి రమ్మని ఆయనను బతిమాలింది, కాని ఫలితం లేకపోయింది.\nసీవలీదేవి సేనానాయకుణ్ణి పిలిచి ఆయ నతో రహస్యంగా, సగరంలో అనేకచోట్ల మంటలు పెట్టించమన్నది. ఆయన అలాగే చేశాడు. అప్పుడు రాణి తన భర్తవద్దకు వెళ్ళి, \"మహారాజా, మీ మిధిలానగరం అంటుకున్నది. మీ సంపద యావత్తూ అగ్గి పాలవుతున్నది! దాన్ని కాపాడుకోండి!” అన్నది.\n\" రాణీ, నా సొత్తంటూ ఏమీ లేనప్పుడు దాన్ని నేను పోగొట్టుకోవటం ఎలా జరుగు తుంది?\" అన్నాడు మహాజనకుడు.\nఆయన కదిలి ఉత్తరద్వారంకుండా వెళ్లాడు. వెంటనే ప్రజలుకూడా నగరం దాటి వెళ్లాడు. రాణి, ప్రజలూ ఆయనవెంట పడ్డారు. వారు తనవెంట రాకుండా చేయటానికిగాను ఆయన వెనక్కు తిరిగి ప్రజలతో, \" ఈ నగరానికి అధిపతి ఎవరు?” అన్నాడు.\n\"మీరే మహారాజా!\" అన్నారు ప్రజలు.\n\" అయితే ఈ గీత దాటినవారిని దండిం చండి!\" అంటూ ఆయన తన దండంతో దారికి అడ్డంగా ఒక గీత గీసి ముందుకు వెళ్ళాడు. కొంతసేపు ఎవరూ గీత దాట లేదు. కాని తన భర్త వెళ్ళిపోతున్నాడన్న ఆదుర్దాలో సీవలీదేవి గీత దాటి ముందుకు పరిగెత్తింది.\nత్వరలోనే రాణి తన భర్తను కలుసుకుని, ఆయన కాళ్లపైబడి, \" ఈ ప్రజలను చూడండి. మీరు వెనక్కుతిరిగి రావాలని వారంతా కోరుతున్నారు! వారికోరిక మన్నిం చండి,” అన్నది.\n\" నేను వారందరినీ విసర్జించాను. స్నేహితులనూ, చుట్టాలనూ, నా ఇంటినీ, దేశాన్ని - సమస్తాన్నీ త్యజించాను !” అన్నా డాయన.\n\"మీరు సన్యసిస్తే నాగతి ఏంకాను?” అన్నది రాణి.\n\" నీ కుమారుడు మనోవాక్కాయకర్మలా పాపం ఆచరించకుండా రాజ్యపాలన చేసే టట్టు చూడు,” అన్నాడు రాజు.\nవారు మాట్లాడుతూ నడిచిపోతూండగా సూర్యాస్తమయం అయింది. ఆ రాత్రికి ఒక సముచిత ప్రదేశంలో మజిలీ ఏర్పా టయింది. తిరిగి తెల్లవారగానే మహాజన కుడు లేచి ప్రయాణం సాగించాడు. రాణి తన పరివారాన్ని వెనకగా రమ్మని, తాను మటుకు తన భర్తవెంబడే నడవసాగింది.\nపోయిపోయి వారొక నగరాన్ని చేరారు. నగరద్వారంవద్ద కొందరు పిల్లలు ఆడు కుంటున్నారు. ఒక ఆడపిల్ల చేటతో ఏదో చెరుగుతున్నది. ఆమెకు ఒక చేతిన ఒక గాజూ, రెండవ చేతికి రెండుగాజు లూ ఉన్నాయి. ఆమె చేట చెరిగినప్పుడల్లా ఒక చేతి గాజులు చప్పుడు చేస్తున్నాయి.\nఇది చూడగానే మహాజనకుడికి ఒక ఆలోచన తట్టింది. ఆయన తన భార్యకొక చిన్న పాఠంనేర్పి ఇంటికి పంపేద్దామనుకుని, ఆ పిల్లతో, \" అమ్మాయీ, నీ చెయ్యి ఒకటి చప్పుడు చేస్తుందేం? రెండవది చెయ్యదేం?” అన్నాడు.\nదానికా పిల్ల, \" అయ్యా, ఈ చేతికి రెండు గాజులుండటంచేత చప్పుడు చేస్తున్నాయి. రెండవది అనర్థం!” అన్నది.\nరాజు సీవలీదేవికేసి తిరిగి, \"ఆ పిల్ల అన్నమాట విన్నావా? రెండవది అనర్థం! నేను నిన్ను వెంటరానిస్తే ఈ పిల్ల చెప్పిన నీతిని తప్పినవాణవుతాను!” అన్నాడు.\nరాణి తల వంచుకుని తన భర్తను ముందుకు సాగివెళ్ళనిచ్చింది. కాని మరు క్షణమే ఆమెకు దుఃఖం పొంగివచ్చింది. వెంటనే ఆమె పరిగెత్తి తన భర్తను కలుసు కుని ఆయనతోబాటు నడవసాగింది. వారు కొంతదూరం నడిచి ఒక కమ్మరికొలిమి దగ్గిరికి వచ్చారు.\nఅక్కడ కమ్మరి బాణం తయారు చేస్తున్నాడు. బాణం సూటిగా ఉన్నదో లేదో చూడటాని కతను బాణాన్ని తన కంటికి ఎదురుగా పట్టుకుని రెండవ కన్ను మూసు కున్నాడు,\n\" నాయనా, చూడటానికి నీకు రెండు కళ్ళుండగా ఒకదాన్ని మూస్తావెందుకు?” అని రాజు కమ్మరిని అడిగాడు.\n\" రెండుకళ్ళూ తెరిస్తే సూటితెలుస్తుందా, బాబూ ? బాణం వంకర లేకుండా ఉందో లేదో చూడాలంటే ఒకకన్నుతోనే చూడాలి. రెండవది అనర్థం!\" అన్నాడు కమ్మరి.\n\" విన్నావా, దేవీ ?\" అన్నాడు మహాజన కుడు తన భార్యతో. తన భర్త ఇక తనకు దక్కడని సీవలీదేవికి తెలిసిపోయింది. ఆ బాధతో ఆమె స్పృహతప్పి పడిపోయింది. ఆ సమయంలో మహాజనకుడు అరణ్యంలో ప్రవేశించి ఎటో వెళ్ళిపోయాడు.\nత్వరలోనే పరివారం వచ్చింది. మూర్ఛ పోయిన రాణి ముఖంపై నీరుచల్లి మూర్ఛ తేర్చారు. ఆమె మిథిలానగరానికి తిరిగి వెళ్లి, తన కుమారుడైన దీర్ఘాయువును రాజ్యాభి షిక్తుణ్ణి చేసింది. ఆమె తిరిగి రాజభవనంలో అడుగుపెట్టలేదు, తోటలో ఒక పర్ణశాల కట్టుకుని సన్యాసినిలాగా జీవించింది.\nమహాజనకుడు హిమాలయాలకు వెళ్ళి తపస్సుచేసి సిద్ధి సంపాదించాడు.",
            "book_page_end": 6
        },
        {
            "title": "చిక్కులో పడిన నక్క",
            "book_page_start": 7,
            "pdf_page_start": 21,
            "pdf_page_end": 22,
            "author": "టి. శంభుదాసు",
            "genre": "నీతి కథ",
            "moral": "ఇతరులను మోసం చేయాలని చూస్తే, మనమే చిక్కుల్లో పడతాము.",
            "keywords": [
                "కుందేలు",
                "నక్క",
                "మోసం",
                "ఉచ్చు",
                "కాపు"
            ],
            "characters": [
                "కుందేలు",
                "నక్క",
                "కాపు",
                "కుక్కలు"
            ],
            "locations": [
                "అడివి",
                "కూరమడులు"
            ],
            "content": "అడివిలో ఒక కాపు నివసిస్తుండేవాడు. అతను కొంతమేర దున్ని ఆకుకూర మడులు వేశాడు. కుందేలు వాటిని తినమరిగింది.\nప్రతి రాత్రీ ఎవరో వచ్చి తన ఆకు కూరలు తినిపోతూండటం గమనించి కాపు ఒకనాడు ఉచ్చుపన్నాడు.\nఆ ఉచ్చును గమనించక కుందేలు ఆ రాత్రి అందులో చిక్కుకున్నది. దాన్నుంచి తప్పించుకునే ఉపాయం కనిపించలేదు కుందేలుకు.\nతెల్లవారుజామున కాపు వచ్చాడు. కుందే లును చూసి, \"ఓహెూ! దొరికావా? రోజూ నా కూరలు తినిపోదామనుకున్నావా? నీ సంగతి చెబుతా ఉండు!\" అని, కుందే లుకు బుద్ధి చెప్పటానికిగాను చింతబరికెలు తీసుకురావటానికి వెళ్లాడు.\nకుందేలు కదలక మెదలక కూచున్నది.\nసరిగా ఆ సమయానికే నక్క అటుగా వచ్చి, కుందేలును చూసి, \"ఓహెూ, కుందేలా? ఇక్కడ కూచున్నావేం? నీ మెడకు ఆ ఉచ్చు ఏమిటి ?\" అని అడిగింది.\nకుందేలు పొట్ట చేతబట్టుకుని నవ్వు తున్నట్టు అభినయిస్తూ, \" భలే గమ్మత్తు! పిల్లలకి సుస్తీగా ఉండటం వల్ల, సాతాని వైద్యుణ్ణి అడిగి నాలుగు కస్తూరి మాత్రలు తీసుకొద్దామని వెళుతుంటే ఆవు అత్త ఎదురై, 'మా అమ్మాయి పెళ్లి చేస్తున్నాం, నువు రాక తప్పదు,' అన్నది. నేను తొందర పనిమీద వెళుతున్నాను గాని, ఈ సారికి నన్ను వదిలెయ్యమన్నా. కాదు కూడదు పెళ్లికి వస్తే తప్ప ఊరుకునేదిలేదని నన్ను ఆవు అత్త నిర్బంధం పెట్టింది. సరే, నాపని \" తప్పించుకునే ఉపాయం లేదు.\nఇవాళ నాకు మూడింది! పొద్దునే లేచి పూర్తిచేసుకుని వస్తున్నానని చెప్పా. కాని ఆవు అత్త నన్ను నమ్మక, ఇక్కడ కట్టేసిపెట్టి, నన్ను తీసుకురావటానికి ఎవరినన్నా పంపిస్తా నని వెళ్లిపోయింది. అదీ సంగతి. నన్ను విడిచిపెట్టేద్దూ, నీ పుణ్యం వుంటుంది. పిల్ల లకు ఆ మాత్రలు పడితేగాని నేనింకోవని చూసుకోవటానికి లేదు. అంతగా పెళ్లికి వెళ్లాలనుంటే నిన్ను కట్టిపెడతాను. వాళ్ళు వచ్చి నిన్నే తీసుకు పోతారు,” అన్నది కుందేలు. నక్క ఈమాటలు నమ్మి, \" అవును, నేను నిన్ను విప్పుతాను, నుపు నన్ను కట్టెయ్యి. నన్ను ఒక్కరూ ఏ పెళ్ళికి పిలవరు!” అన్నది.\nకుందేలు నక్కను తనస్థానంలో కట్టేసి, \" నేను వైద్యుడిదగ్గిరికి పోయివస్తాను. ఈ లోపల పెళ్లివారు రానేవస్తారులే!” అంటూ కొంచెందూరం వెళ్లి ఒక పొదలో దాగింది.\nఇంతలో కాపు చింతబరికెలు తీసుకుని వచ్చాడు. నక్కను చూసి, \" ఇదేమిటి? నా ఆకుమళ్ళు పాడుచేసేది పోయి కోళ్ళు కాజేసేది వచ్చిందా? దేహశుద్ధి చేస్తా నుండు!\" అని చింతబరికెలు చెత్త అయిన దాకా నక్కను ఎడాపెడా ఏకి వదిలాడు.\nతరవాత వాడు తన కుక్కలను తీసుకు రావటానికి బయలుదేరాడు.\nఅప్పుడు కుందేలు తిరిగి వచ్చి నక్కను చూసి, \" ఇంకా ఇక్కడే వున్నావా? పెళ్లి వారు రాలేదా?\" అన్నది.\n\" నాకు పెళ్ళీ వద్దు, పెడాకులూ వద్దు. ఈ ఉచ్చు త్వరగా విప్పు!\" అన్నది నక్క.\nకాని కుందేలు తాత్సారంచేసి ఆకబుర్లూ ఈకబుర్లూ చెప్పసాగింది. వెంటనే ఉచ్చు విప్పితే నక్క తనను బతకనివ్వదు.\nకొంతసేపటికి దూరాన కాపూ, కుక్కలూ కనపడటం చూసి కుందేలు నక్కను సమీ పించి ఉచ్చు విప్పింది. కుక్కలు ఆరుస్తూ సమీపిస్తున్నాయి. నక్క బలంకొద్దీ పరిగెత్తి పారిపోయింది. కుందేలుకూడా ఇంకో దిక్కుగా పరిగెత్తిపోయింది.",
            "book_page_end": 8
        },
        {
            "title": "ముగ్గురు మాంత్రికులు",
            "book_page_start": 9,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "సాహస కథ",
            "moral": "సంక్లిష్ట పరిస్థితుల్లో తెలివిగా ప్రవర్తించాలి. శత్రువుల బలహీనతలను అంచనా వేయడంలో తొందరపాటు పనికిరాదు.",
            "keywords": [
                "పింగళుడు",
                "హసన్ గోరీ",
                "రాబందు",
                "ఎడారి దొంగలు",
                "ఇఫీఖిల్లా"
            ],
            "characters": [
                "పింగళుడు",
                "హసన్ గోరీ",
                "రాబందు",
                "సైనికులు",
                "పద్మపాదుడు"
            ],
            "locations": [
                "ఎడారి ప్రాంతం",
                "ఇఫీఖిల్లా కోట",
                "టెహరాన్",
                "కైరో"
            ],
            "content": "[ఓడ ముక్కలు చెక్కలై నీట మునగగా, పింగళుడు ఒక కొయ్యను ఆధారంగా చేసుకుని సముద్రంలో యీదుకుపోయి ఒక ఎడారిప్రాంతాన్ని చేరాడు. అతడికి నవాబు గారి సేనానాయకుడు హనస్ గోరీ అనేవాడితో పరిచయం అయింది. ఇద్దరూ కలిసి ఎడారి దొంగలను పట్టుకునేందుకు 'ఇఫీఖిల్లా' అనే కోటవైపుకు బయలుదేరారు. తరవాత— ]\nనవాబుగారి ఒంటెలపటాలం నాయకుడైన హసస్గోరి చేయి వూపినవైపుకు పింగళుడు దృష్టి సారించాడు. ఎదురుగా కనిపించు తున్నది; ఎడారిలో వున్న ఒక పురాతనమైన కోట. కోటపక్కనుంచి, చిన్న కొండవాగు ఒకటి ప్రవహిస్తున్నది. దానికి రెండు అంచులమీదా ఎత్తయిన ఖర్జూరచెట్లు గాలి తాకిడికి తలలు ఆడిస్తున్నవి. కోట బురు జులమీదగానీ, గోడలమీదగానీ మనుష్య సంచారమే లేదు. \" ఇదేనా మీరనే ఇఫీ ఖిల్లా ?” అని అడిగాడు పింగళుడు.\n\" అవును, పింగళా ! ఆ దూరంగా కొండలకేసి పోతున్న సన్నని రాజమార్గం నీ కంటికి కనుపించుతున్నదిగదా! అదే, బిడారువర్తకులు టెహరాన్నుంచి కైరోకు వెళ్ళే మార్గం. దారిలో వున్న యీ కోట ప్రాంతం వారికి మజిలీగా వుపయోగిస్తున్నది. వారికి మార్గమధ్యంలో ఎడారిదొంగల నుంచి అపాయం కలగకుండా రక్షణయిచ్చేందుకు, యిక్కడ యీ ఇఫీఖిల్లా కట్టబడింది. దీన్ని కాపాడేందుకు రెండువందలమంది సైని కులు కూడా నియోగించబడ్డారు. వారంతా ఏమయినట్టు? అంతా నిశ్శబ్దంగా, నిర్మాను ష్యంగా వున్నది,” అన్నాడు హసన్ గోరీ.\n\"మనం ఖిల్లా లోపలకి వెళితే తప్ప, అక్కడ ఏమి జరిగిందీ తెలియదుగదా? బహుశా మీరు లోగడ అనుమానించినట్టు, ఆ ఎడారిదొంగ రాబందు తన అనుచరు లతో, ఖిల్లామీద దాడిచేసి, సైనికులను హత మార్చివుంటాడు,” అన్నాడు పింగళుడు.\nమనం యిక్కడ నిలబడి, ఆ లోపల ఏం జరిగిందో వూహించ ప్రయత్నించటం వృథా. శ్రమ. ఖిల్లాద్వారాన్ని చేరితేగాని — ఆ ప్రాంతాల ఎంతటి భీకరసంగ్రామం జరి గిందో తెలియదు. బహుశా ఎడారిదొంగలు ఖిల్లా ముఖద్వారాన్ని కాల్చి నుసి చేసి, తరవాత లోపలకు జొరబడి, సైనికులను హతమార్చి వుంటారు,” అన్నాడు.\n\" నిజం, నిజం! పెద్ద పోరు జరగందే, మా సైనికులు లొంగే రకం కాదు. బహుశా ఎడారిదొంగలు వందల సంఖ్యలో వచ్చి ఖిల్లాను ముట్టడించి వుంటారు,” అన్నాడు హసన్గోరీ.\nక్రమక్రమంగా పింగళుడూ, హసన్ గోరీ ఎక్కిన ఒంటెలు, ఖిల్లా గోడవెంట కొంత దూరం నడిచి ముఖద్వారం వున్న దిక్కుకు వచ్చినై. కొంచెం వెనకగా, హసన్తోరీ అను చరులుకూడా అక్కడికి చేరారు.\nఖిల్లా ముఖద్వారం చెక్కు చెదరకుండా వున్నది. దాన్ని మామూలుగానే లోపలవున్న వాళ్ళు మూసినవిధంగా, తలుపులు రెండూ ఒకదానికొకటి ఆనుకునివున్నవి. ద్వారాల ముందు పోరు జరిగిన చిహ్నాలేమీ లేవు. ఎంతో ప్రశాంతంగా కనిపించే యీ దృశ్యాన్ని చూస్తూనే హసన్ గోరీ పొట్ట చెక్క లయేలా బిగ్గరగా నవ్వాడు. తరవాత ఒంటె మీదినుంచి ఒక్క ఉరుకున కిందకు దూకి, \"పింగళా ! మనం అనవసర భయాలకు లోనయ్యాం. ఎంత జిత్తులమారీ, పొగరు బోతూ అయినా, ఆ రాబందు సాహసించి మా సైన్యాలను ముఖాముఖి ఎదుర్కోవ టానికి తెగించలేడు. పోతే, యీ ఖిల్లా ప్రాంతం యింత నిర్మానుష్యంగా వుండ టానికి కారణం యిప్పుడిప్పుడే నాకు అర్ధ మవుతున్నది,” అంటూ చిరునవ్వునవ్వాడు.\nపింగళుడు, హసన్ గోరీకేసి ప్రశ్నార్థకంగా చూశాడు. హసస్ గోరీ పింగళుడికి మరింత దగ్గిరగా వచ్చి, \"మావాళ్లంతా గొంతుల వరకూ తాగి, ఆకైపులో మైమరచి నిద్ర పోతూండివుంటారు!\" అన్నాడు.\nపింగళుడు అనంగీకారంగా తలవూపి, \"అలా అనుకున్నా.... ఆ ఎడారిలో వున్న సైనికుడు ఆక్కడ రాబందుల పాల ఎలా పడినట్టు? అతడుకూడా యీ ఖిల్లారక్షకు లలో ఒకడుగదా ?” అని అడిగాడు.\n\" ఆ పొగరుబోతు బహుశా ఖిల్లానుంచి ఒంటరిగా బయటికి వచ్చి, తాగిన మైకంలో ఏ ఖర్జూరచెట్టుకిందనో పడుకునివుంటే — ఆ రాబందు అతణ్ణి చేజిక్కించుకుని వుంటాడు,” అన్నాడు హసన్లోరీ.\nపింగళుడు ఓ క్షణకాలం వూరుకుని, తరవాత ఖిల్లాద్వారంకేసి నడుస్తూ, \" మీరు చెప్పినవాటిల్లో ఏవొకటైనా నిజంకావొచ్చు, లేక మనం వూహించని ఏ దారుణ ప్రమాద మైనా జరిగిపోయినా పోవచ్చు. ముందు, ద్వారం తలుపులకు లోపల గడి వేసివున్నదో లేదో చూస్తాను!\" అంటూ జాగ్రత్తగా వాటిని సమీపించి, ఎత్తుగా, దృఢంగా వున్న ఆ దేవ దారు చెక్కలను రెండు చేతులతోనూ బలంగా వెనక్కు తోశాడు.\nతానంత బలం వుపయోగించటం వృధా అని పింగళుడు వెంటనే గ్రహించాడు. లోపల గడి వేయబడని ఆ తలుపులు కిర్రు మని శబ్దంచేస్తూ, చేయి పట్టేంతగా వెనక్కు జరిగినై. అది చూస్తూనే పింగళుడు ఒక పెద్ద కేకపెట్టి చెంగున గోడపక్కకు పరి గెత్తాడు. మరుక్షణంలో భూమ్యాకాశాలు బద్దలయినవా అన్నంత భయంకర ధ్వనితో, తలుపుల వెనక మాటుగా దట్టించబడిన తుపాకీమందు పేలి, తలుపు దర్వాజాలనూ, కోటగోడలోని ముందుభాగాన్ని చెల్లాచెదురుగా గాలిలోకి ఎగరకొట్టింది.\nఆ ధ్వనీ, దానితోపాటు లేచిన మంటలూ పొగా అక్కడ వున్న అందర్నీ నిశ్చేష్టులను చేసింది. తలుపు దర్వాజాల చెక్కలూ, కోటగోడ రాళ్లూ తగిలిన కొందరు బాధతో హాహాకారాలు చేశారు. గాయపడిన ఒంటెలు కొన్ని చెవులు చిల్లులుపడేలా అరుస్తూ, రౌతులను పడదోసి ఎడారిలో అన్ని వైపులకూ చెల్లాచెదురుగా పారిపోయినై.\nఆ ప్రదేశాన్నంతా అలుముకున్న పొగ, గాలితాకిడికి విచ్చిపోగానే పింగళుడు, తన చుట్టూ జరిగిన భీభత్సాన్ని చూశాడు. ఒంటెల పటాలంలో కొందరు మరణిం చారు, కొందరు గాయపడి బాధతో మూలుగు తున్నారు. ఆ దృశ్యాన్ని చూస్తూనే కంపించి పోయిన పింగళుడు, త్వరలోనే తెప్పరిల్లి, హసన్ గోరీ కోసం గాలించసాగాడు. అతడు అక్కడికి అనతిదూరంలో వున్న ఒక ఖర్జూరపుచెట్టు దగ్గిరకు గాలితాకుడువల్ల ఎగిరిపోయి, పింగళు చూస్తూనే లేచి కూర్చునేందుకు ప్రయత్నించాడు.\nపింగళుడు, హసన్ గోరీని సమీపించి, తన చేతిని అతడికి ఆసరాగా యిస్తూ, \"పెద్ద గాయాలేమీ తగలలేదుగదా?” అని ప్రశ్నించాడు.\n\"అటువంటి ప్రమాదం ఏమీ జరగ లేదు. మందు పేలినప్పుడు పుట్టిన గాలి తాకుడుకు ఎగిరి యింత దూరాన పడ్డాను. ఉదయం లేచిన వేళావిశేషం! ఎంతో అదృష్టవంతుణ్ణి!\" అన్నాడు హసన్గోరీ.\n\" ఆమాట మెల్లిగా అంటావేం, హసన్! తలుపులు తేలిగ్గా వెనక్కు కదిలేసరికే, ఆ వెనక ఏదో మాటు పెట్టబడివుంటుందని నేను గ్రహించాను. అందుకే నేను పెద్దగా కేక పెట్టి ఖిల్లా గోడపక్కకు పరిగెత్తటం జరి గింది. అయినా, దురదృష్టం కొందికీ, నా హెచ్చరికతోపాటే, ఆ దట్టించబడిన తుపాకీ మందు పేలింది!\" అంటూ పింగళుడు వెనుదిరిగి చూసి, \" దాదాపు సర్వనాశం జరిగిపోయింది. సైనికులు మూడువంతులు మరణించివుంటారు,” అన్నాడు.\nహసన్రీ బాధగా లేచి నిలబడి, దుస్తు లకు పట్టిన దుమ్మూ యిసకా దులుపు కుంటూ, \"ఇది ఆ రాబందు మనను హత మార్చేందుకు వేసిన ఎత్తు. కోటలోవున్న సైని కులందరినీ తుదముట్టించింతరవాత మనను నాశనం చేయటానికి యీ కపటోపాయం ప్రయోగించాడు. ఇక, యిప్పుడు మనం చేయవలసింది, చావగా మిగిలిన సైనికు లను, ఆ క్రూరకర్ముణ్ణి వెతికి వెంటాడి చిత్రహింసలు పెట్టి యమపురికి పంపటం,\" అన్నాడు ఎంతో ఉద్రేకంగా.\nఆ తరవాత పింగళుడూ, హసన్ గోరీ కలిసి గాయపడిన సైనికులందరనూ ఖిల్లా గోడ నీడకు చేర్చి, వాళ్ళ గాయాలకు కట్లుకట్టేం దుకు కొందరిని నియోగించి, మిగిలిన వారితో ఖిల్లాలోపలకు వెళ్ళారు.\nఖిల్లాలో వారికి ఎదురైన భయంకర దృశ్యం, యిద్దరినీ స్థాణువుల్లా చేసింది. అక్కడ వున్న ప్రతి భవనం, గుడారాలతో సహా నిలువెల్లా కాల్చబడి, ఒట్టి మొండి గోడలుమాత్రం బోసిగా కనిపించినై. ఎక్కడ చూసినా చెల్లాచెదురు చేయబడిన దుస్తులూ, ఆయుధసామగ్రీ కంటబడింది. ఇక, మర ణించిన సైనికుల శవాలు అడుగడుగునా ఎదురౌతున్నవి.\n\" పింగళా ! ఒక్కగానొక్క సైనికుడైనా బ్రతికి వున్న సూచనలు లేవు. ఇక్కడ నిజంగా ఏం జరిగిందో, ఆ రాబందుకు తప్ప మరెవరికీ తెలియదు. ఇంత పెద్ద సైన్యాన్ని వాడు సర్వనాశనం చేయగలిగాడంటే, ఖిల్లా లోనే వాడికెవడో మిత్రుడొకడుండి వుండాలి,” అన్నాడు హసన్ గోరీ.\n\"కావచ్చు,” అంటూ పింగళుడు చుట్టూ ఓసారి పరీక్షగా చూసి, \"ఇక మనం కాలం వృధాచేయటం ఎందుకు! ఆ రాబందును వెంబడిద్దామా? అతడు యీ ఎడారిలో ఎటు పోయాడో...ఆ జాడలు తెలుసుకోవటం ఎలా ?\" అన్నాడు.\nఅతడి ఆజ్ఞ కాగానే అయిదారుగురు సైని కులు ఎడారి అన్ని వైపులకూ కొంతదూరం వెళ్లి, కొద్దిసేపట్లోనే తిరిగి వచ్చారు.\nఇసుకలో వున్న ఒంటెల కాలిగుర్తుల ద్వారా, ఆ సైనికులు రాబందు ముఠా ఎటు వెళ్లినదీ, తమ నాయకుడికి చెప్పారు.\nహసన్ గోరీ, పింగళుడికి రెండుమూడు క్రోసుల దూరంలో వున్న చిన్న చిన్న పర్వతా లను చూపుతూ, \"రాబందు సరాసరి ఆ కొండగుహల ప్రాంతానికి వెళ్ళాడు. తను సాధించిన విజయానికి గర్వించి, వాడిప్పుడు బహుశా తన కాలాన్ని వేడుక లలో గడుపుతూండవచ్చు. వాడి వూహ ప్రకారం, ఆ ఖిల్లాతలుపుల పక్కన వుంచి పోయిన మాటుకు మనంకూడా ఆహుతి కావలసినవాళ్లమేగదా ?\" అన్నాడు. పింగ ళుడు అవునన్నట్టు తల వూపాడు.\nకొద్దిసేపట్లో, చావగా మిగిలిన సైనికు లను వెంటవేసుకుని, హసన్ గోరీతోపాటు, పింగళుడుకూడా ఆ పర్వతప్రాంతాలకు బయలుదేరాడు.\nఒక గంటకాలం తరవాత వాళ్ళు ఒకా నొక పర్వత కనుమను సమీపించారు. పింగ ళుడు యిరుప్రక్కలా నిటారుగా లేచిన కొండరాళ్ళకేసి ఓమారు చూచి, \" హసన్! మనం యిక్కడ రెండు ముఠాలుగా చీలటం మంచిదనుకుంటాను. మన వాహనాలను యిక్కడే వదిలి, యీ రాళ్ళగుట్టల్లో, కొండ గుహల్లో వాడెక్కడ దాగివున్నదీ వెతుకుదాం. కనబడితే, ఏదో సంకేతం ద్వారా యిరు వురమూ ఏకమై వాడి అంతు తేల్చు కుందాం,” అన్నాడు.\nహసన్రీ అంగీకరించాడు. పింగళుడు కొంతమంది సైనికులను వెంటదీసుకుని, కొండరాళ్లను ఎక్కుతూ దిగుతూ, రాబందు కోసం గాలించసాగాడు. క్రమంగా వెలుగు తగ్గి చీకటి వ్యాపిస్తున్నది.\nఅలాంటి సమయంలో హఠాత్తుగా పింగ ళుడికి, తను వున్న చోటుకు దిగువగా ఏదో అలికిడీ, ఆ వెంటనే కోలాహలం వినిపిం చింది. పింగళుడు తన సైనికులను హెచ్చ రించి, ఒక ఎత్తయిన రాతిచాటున నక్కి కిందికి చూశాడు.\nసమతలంగా వున్న ఒకచోట చాలామంది గుంపుగా చేరి పాటలు పాడుతూ, నాట్యాలు చేస్తున్నారు. వాళ్లు ధరించిన దుస్తులూ, చేసే రణగొణధ్వనీ వింటూనే, వాళ్లు ఎడారి దొంగలని పింగళుడు గ్రహించాడు. వెంటనే ముందనుకున్న ప్రకారం సంకేత సూచనగా, పింగళుడు కొమ్ముబూర వూదాడు.\nకింద జరుగుతున్న నాట్యాలూ, పాటలూ, ఆ కోలాహలం అంతా ఒక్కసారిగా ఆగి పోయింది. తను వూదిన కొమ్ముబూర ధ్వని దొంగలుకూడా విన్నారని పింగళుడికి అర్థ మైపోయింది. ఇక ఆలసించి లాభంలేదు.\nవెంటనే పింగళుడు ఒక పెద్ద కొండరాయిని, దిగువ వున్న దొంగల మీదికి దొరిస్తూ, తన సైనికులనుకూడా ఆజ్ఞాపించాడు.\nపింగళుడు తోసిన రాయి భూమిని తాకీ తాకకముందే 'జుఁమ్ ' మంటూ కొన్ని అంబులు అతడున్నచోట రాళ్ళను తాకినై. పింగళుడు చప్పున ఒకరాతి వెనకకు తప్పు కుని, కిందికి తొంగిచూశాడు. కొందరు దొంగలు యీటెలు చేబూని బిగ్గరగా అరుస్తూ, కొండ ఎక్కుతున్నారు. అదే సమ యంలో, మరొక దిక్కునుంచి కొన్ని బండ రాళ్లు దొర్లుతూ వాళ్ళమీద పడి, అందరినీ చెల్లా చెదురుచేసినై.\nతన సంకేతం హసన్ గోరీ అందుకున్నాడని పింగళుడు చాలా సంతోషించాడు. వెంటనే అతడు వున్న బలాన్నంతా కూడగట్టుకుని, దొంగల మీదికి కొండరాళ్ళను తోస్తూ కిందికి దిగసాగాడు. హసనోరీతో వున్న సైనికులు సింహనాదాలు చేసి, కొండరాళ్ల మీదుగా కుప్పించి దూకుతూ, దొంగలముఠా వున్న చోటుకు పరిగెత్తుతున్నారు.\nపింగళుడుకూడా తన సైనికులను వెంట పెట్టుకుని, దొంగలువదిలే బాణాలను తప్పు కుంటూ ముందుకు పరిగెత్తసాగాడు.\nరెండు ముఠాలూ కొండ దిగువనున్న సమతల ప్రదేశాన్ని చేరేసరికి, ఎక్కడి దొంగలక్కడ చెల్లాచెదురుగా పరిగెత్తారు.\nకాని, వెనకబడిన కొందరు దొంగలను తమ చేత గల యీటెలతో హసన్ గోరీ సైనికులు పొడిచి చంపారు.\n\"పింగళా ! కమ్ముకొస్తున్న యీ చీక టిలో మనం వాళ్ళను వెన్నాడలేము. ఈ రాత్రికి యిక్కడే మజిలీచేసి, సూర్యోదయం కాగానే వాళ్ళ అంతు తేల్చుకుందాం,” అన్నాడు హసన్ గోరీ. పింగళుడిక్కూడా అదే మంచిమార్గంగా తోచింది. అతడు అంగీకార సూచకంగా తలాడించి, అక్కడ బల్ల పరుపుగా వున్న ఒకరాతి మీద కూర్చో బోయేంతలో, \" ఎవరా పింగళుడు ? అవంతీ నగర జాలరి కాదుగదా?” అన్నమాటలు ఆ కొండగుట్టల మీద ప్రతిధ్వనించినై.\n\"ఎవరు? పద్మపాదుడా?” అంటూ పింగళుడు ఆ ప్రశ్న వచ్చిన వైపుకు తిరి గాడు. నిలువెత్తున వున్న ఒకరాతి చాటు నుంచి పద్మపాదుడు నవ్వుతూ ముందుకు వస్తున్నాడు.",
            "book_page_end": 16
        },
        {
            "title": "అపూర్వమైన కానుక",
            "book_page_start": 18,
            "pdf_page_start": 32,
            "pdf_page_end": 38,
            "author": "చందమామ బృందం",
            "genre": "బేతాళ కథ",
            "moral": "వివేకవంతుడైన వ్యక్తి తన కార్యాలను కేవలం ఆర్థిక లాభం కోసం కాక, దూరదృష్టితో, సత్సంబంధాల కోసం కూడా ఉపయోగిస్తాడు.",
            "keywords": [
                "విక్రమార్కుడు",
                "బేతాళుడు",
                "శల్యుడు",
                "కాశీరాజు",
                "కోసలరాజు"
            ],
            "characters": [
                "విక్రమార్కుడు",
                "బేతాళుడు",
                "శల్యుడు",
                "కోసలరాజు",
                "కాశీరాజు",
                "శల్యుడి తల్లి"
            ],
            "locations": [
                "గాంధార దేశం",
                "కాశీనగరం",
                "కోసల దేశం",
                "హరిద్వారం"
            ],
            "content": "పట్టువిడవని విక్రమార్కుడు తిరిగి చెట్టు వద్దకు వెళ్ళి, శవాన్ని దించి భుజాన వేసు కుని మరొకమారు మౌనంగా శ్మశానంకేసి నడవసాగాడు. అప్పుడు శవంలోని బేతా ళుడు, \"రాజా, నీ కార్యదీక్ష నిజంగా ఆశ్చర్యకరమైనది. అయితే నీలాటి కార్య దీక్ష గలవారు ఒక్కొక్కసారి అతి విచిత్రంగా ప్రవర్తించుతారు. ఇందుకు ఉదాహరణగా శల్యుడనేవాడి కథ చెబుతాను విను,” అంటూ ఈ కింది కథ చెప్పసాగాడు :\nపూర్వం గాంధారదేశంలో శల్యుడని ఒక పేద యువకుడు ఉండేవాడు. వాడికి దేశా టన చేయాలని ఎంతో ఉబలాటం. ఇందుకు గాను వాడు చిన్నతనంనుంచీ ఎంతో కష్ట పడి సంపాదించి; సంపాదించిన సొమ్ము కూడబెట్టాడు. ఒకనాడు వాడు తన తల్లితో, \" అమ్మా, నాకు కాశీదాకా తిరిగిరావాలని ఉన్నది. మూడేళ్లలో తప్పక తిరిగి వస్తాను. నేను కూడబెట్టిన సొమ్ములో సగం నువు వాడుకున్నట్టయితే మూడేళ్ళూ నీకు లోటు లేకుండా జరిగిపోతుంది. మిగిలిన సగం డబ్బూ నాకు దారిబత్తెంగా పనికి వస్తుంది,” అన్నాడు. ఇందుకు తల్లి మొదట ఆక్షేపణ చెప్పింది గాని, వాడి కోరిక తీసివెయ్యలేక చివరకు ఒప్పుకున్నది.\nగాంధారదేశంలో మేలుజాతి గుర్రా లున్నాయి. వాటిని ఎంతో వెల ఇచ్చి సింధు దేశవాసులు కొంటూ ఉంటారు. అందుచేత శల్యుడు తన దేశంలోనే ఒక మేలుజాతి గుర్రాన్ని కొని దానిమీద ప్రయాణమై కాశీ నగరానికి బయలుదేరాడు. దానిని కాశీ రాజుగారికి బహుమానం ఇచ్చి తన యాత్రకు నిదర్శనంగా ఆయన వద్దనుంచి తిరుగు బహుమానం పొందాలని శల్యుడి ఉద్దేశం. అటువంటి బహుమానం తనవద్ద కలకాలం ఉంటుంది. దాన్ని గురించి తరతరాలుగా చెప్పుకుంటారు.\nశల్యుడు తన గుర్రాన్ని ప్రాణంతో సమంగా కాపాడుకుంటూ చాలాకాలం ప్రయాణంచేసి కోసలదేశం చేరాడు. అక్కడ అతని కొక సత్రంలో విడిది దొరికింది. శల్యుడు ఎవరినీ ఆకర్షించలేదుగాని, అతను ఎక్కివచ్చిన గుర్రం ప్రతి ఒక్కరినీ ఆకర్షిం చింది. అలాటి గుర్రాన్ని వారెన్నడూ చూడ లేదు. \" ఇంతమంచి గుర్రం మన రాజు గారి దగ్గిరకూడా లేదు!” అని ప్రజలు అనుకోసాగారు.\nఈ వార్త త్వరలోనే కోసలరాజుగారి చెవిని పడింది. ఆయన తన భటులను సత్రానికి పంపి శల్యుణ్ణి, అతని గుర్రాన్నీ తెప్పించాడు.\n\"ఏమోయి, నీకి గుర్రం ఎక్కడ దొరి కింది?” అని రాజుగారు శల్యుణ్ణి అడిగాడు.\n\" మహారాజా, మాది గాంధార దేశం. అక్కడ ఇలాటి గుర్రాలు చాలా ఉన్నాయి,” అన్నాడు శల్యుడు.\n\"అయితే ఈ గుర్రాన్ని నాకు అమ్ము తావా? వెయ్యి వరహాలిస్తాను,” అన్నాడు కోసలరాజు.\n\"దీన్ని అమ్మే ఉద్దేశం లేదు, మహా రాజా!\" అన్నాడు శల్యుడు.\n\"పోనీ రెండువేల వరహాలకు అమ్ము. నీ అవసరానికి ఇంకొక మంచి గుర్రం ఉచి తంగా ఇస్తాను,” అన్నాడు రాజు.\n\" ఎంత సొమ్ము కైనా ఈ గుర్రాన్ని అమ్మను, మహారాజా,” అన్నాడు శల్యుడు.\n\" అలా అయితే దాన్ని నాకు బహుమా నంగా ఇచ్చి నాదగ్గిరనుంచి మరొక బహు మానం పుచ్చుకో,” అన్నాడు రాజు.\n\"దీన్ని మరొకరికి బహుమానంగా అది వరకే నిర్ణయించాను, మహారాజా,” అన్నాడు శల్యుడు.\n\"ఎవరికి?” అన్నాడు రాజు శల్యుడి జవాబుకు ఆశ్చర్యపోతూ.\n\"కాశీరాజుగారికి!\" అన్నాడు శల్యుడు.\nకోసలదేశపురాజు కళ్లు అవమానంతోనూ ఆగ్రహంతోనూ ఎర్రబడ్డాయి. \" మాకూ వారికీ యుద్ధం జరుగుతున్నది తెలియదా ? ఈ దేశంనుంచి ఆ దేశానికి నువు ప్రాణా లతో వెళ్లటమే ఎంతో కష్టం, మా సైనికులో వారి సైనికులో నిన్ను హతమార్చేస్తారు!\" అన్నాడు రాజు.\n\" రాసిపెట్టి వుంటే ఆపగలమా, మహా రాజా?\" అన్నాడు శల్యుడు.\nకోసలరాజు కాస్సేపు యోచించి, \"సరే నీయిష్టం! మాదేశం క్షేమంగా దాటటానికి గాను నీకు ఆనవాళ్ళు ఇప్పిస్తాను. నువు క్షేమంగా కాశీ చేరిన పక్షంలో, తిరిగి వెళ్లే టప్పుడు నాకు కనబడి కాశీరాజు నీకేమి ప్రత్యుపకారం చేసినది తప్పక చెప్పి మరీ వెళ్లు!\" అన్నాడు.\n\" చిత్తం, మహారాజా!\" అన్నాడు శల్యుడు వినయంగా.\nఅతను కోసలదేశపు సరిహద్దు దాటటానికి రాజుగారిచ్చిన ఆనవాళ్లు చాలా తోడ్పడ్డాయి.\nఅతను కొద్దిరోజులలో కాశీనగరం చేరుకుని కాశీరాజు దర్శనం చేసుకుని, \" మహారాజా, నేను గాంధార దేశంనుంచి వచ్చాను. తమకు కానుకగా ఈ గుర్రాన్ని తెచ్చాను, స్వీకరించండి!” అన్నాడు.\nకాశీరాజు పరమానందభరితుడై శల్యుణ్ణి తన కొలువులో ఉంచుకుని మంచి జీతమూ, ఇతర సౌకర్యాలూ ఏర్పాటు చేశాడు.\nఒక సంవత్సరం గడిచింది. శల్యుడు రాజుగారి వద్దకు వెళ్లి, \" మహారాజా, నా కిక సెలవిప్పించండి,” అన్నాడు.\n\"అదేమిటి? అప్పుడే నాకొలువు మొహం మొత్తిందా?\" అన్నాడు రాజు.\n\"లేదు, మహారాజా. నాకు హరిద్వారం వెళ్లిరావాలని ఉన్నది,” అన్నాడు శల్యుడు.\n\"అలా అయితే తప్పక వెళ్ళిరా!\" అన్నాడు రాజు.\nఆయన శల్యుడి ప్రయాణానికి అవసర మైన ఏర్పాట్లన్నీ చేయించాడు.\nఅయితే ఈ ప్రయాణం శల్యుడికి అన ర్థంగా పరిణమించింది. దారిలో అతనికి జబ్బుచేసి చచ్చినంత పని అయింది. రాజు గారిచ్చిన డబ్బంతా ఖర్చయిపోయింది. చిక్కి శల్యమై, కట్టుబట్టలన్నీ చిరిగి, బికారి దారివెంబడి బిచ్చమెత్తి కడుపు నించుకుంటూ అతను కాశీనగరం చేరాడు.\nతీరా రాజభవనందగ్గిరికి వచ్చేసరికి అతన్ని ఎవరూ గుర్తించలేదు. తాను ఫలానా అని చెప్పుకోవటానికికూడా శల్యుడు సిగ్గుపడ్డాడు.\nఈస్థితిలో అతను ద్వారంవద్ద తటపటా యిస్తూండగా రాజుగారు అటుగా వచ్చి శల్యుణ్ణి చూశాడు. చూసిన క్షణం ఆయన అతన్ని గుర్తుపట్టి ఆలింగనంచేసుకుని, \"ఏమయింది ? ఇలా చిక్కిపోయావేమిటి? ఈ బట్టలేమిటి?” అంటూ ఆత్రంగా ప్రశ్నించాడు.\nశల్యుడు జరిగినదంతా రాజుకు చెప్పాడు.\nఈసారి రాజుగారు శల్యుడికి ఇంకా మంచి ఉద్యోగం ఇచ్చి అతనికి బలంచేకూరటానికి ఔషధాలూ, ప్రత్యేకమైన ఆహారమూ ఏర్పాటు చేశాడు.\nఇంకొక సంవత్సరం జరిగిపోయింది. శల్యుడొకనాడు రాజుగారివద్దకు వెళ్లి, \" మహారాజా, వెళ్లివస్తాను, సెలవిప్పిం చండి,” అన్నాడు.\nరాజుగారు వెనకటిలాగే, \" అదేమిటి ? నా కొలువు అప్పుడే మొహంమొత్తిందా ?” అని అడిగాడు.\n\" లేదు, మహారాజా, ఇంటివద్ద బయలు దేరేటప్పుడు మా అమ్మకు మాట ఇచ్చాను, మూడేళ్ల లోపుగా తిరిగి వస్తానన్నాను. ఆమాట నిలబెట్టుకోవాలంటే నేనిక వెంటనే ప్రయాణం సాగించాలి,” అని శల్యుడు జవాబుచెప్పాడు.\n\"అయితే నిన్ను ఆపను. అవశ్యం వెళ్ళు,\" అన్నాడు రాజు. ఆయన శల్యుడికి బోలెడంత ధనమూ, ప్రయాణానికిగాను రధమూ, గుర్రాలూ ఇచ్చాడు. \"వీటిని దొంగలు కాజేయవచ్చు. దారిలో వీటికి ఇంకేదైనా ప్రమాదం రావచ్చు. అందుచేత ఎల్లప్పుడూ నీ వెంట ఉండటానికి నా ఉంగరం ఇస్తున్నాను. దీన్ని ఎల్లప్పుడూ నీ వేలినే ఉంచుకో. ఉదారపురుషుడూ ఉత్త ముడూ అని తోచినవాడికి మాత్రమే దానిని ఇయ్యి. అంతేకాని సామాన్యుడి కెవరికీ ఇయ్యకు!” అన్నాడు.\nశల్యుడు కాశీరాజువద్ద సెలవు తీసుకుని ప్రయాణమైపోతూ దారిలో కోసలదేశపు రాజును కలుసుకున్నాడు.\n\"నీ గుర్రాన్ని కాశీరాజుకు కానుక పెట్టావా? ఆయన నీకు ప్రతిఫలంగా ఏమి చ్చాడు?” అన్నాడు కోసలరాజు.\n\"నాకు కొలువిచ్చారు,” అన్నాడు శల్యుడు.\n\" నేనైనా ఆ పనిచేసి ఉండేవాణ్ణి. ఇంకే మిచ్చారు?” అన్నాడు కోసలరాజు.\n\" నాకు బోలెడంత ధనమిచ్చారు. ప్రయా ణానికి రధమూ గుర్రాలూ ఇచ్చారు,” అన్నాడు శల్యుడు.\n\" అవి నేనైనా యిచ్చిఉండేవాణ్ణి. నిన్ను కాలినడకను గాంధారదేశం వెళ్ళమంటానా? ఇంకేమిచ్చారు?\" అన్నాడు కోసలరాజు.\n\" వీటన్నిటినీ దొంగలు దోచినా ఎల్ల ప్పుడూ తాము జ్ఞాపకం ఉండగలందులకు ఈ ఉంగరం ఇచ్చారు,” అన్నాడు శల్యుడు.\n\"చాలా బాగుంది. నాకైతే ఆ ఆలోచన తట్టివుండేది కాదు!\" అన్నాడు కోసలరాజు.\n\"వారు నాతో ఇంకోమాటకూడా అన్నారు, మహారాజా ! ఉదారులూ ఉత్తములూ అయినవారికి మాత్రమే దీన్ని ఇవ్వమనీ, సామాన్యులకు ఇయ్యవద్దనీ అన్నారు. నన్ను అనుగ్రహించి తమరు ఈ ఉంగరం స్వీకరించాలి!\" అన్నాడు శల్యుడు.\nకోసలరాజు శల్యుణ్ణి పరమానందంతో ఆలింగనం చేసుకుని, అతనిని కొద్దిరోజులు తన అతిధిగా ఉంచుకుని, అతనికి అంతు లేని కానుకలిచ్చి పంపేశాడు. వీటితో శల్యుడు తన దేశం చేరుకుని తన తల్లితో చాలాకాలం సుఖంగా ఉన్నాడు. తరవాత కాశీ కోసల దేశాల మధ్య యుద్ధాలు లేవు.\nబేతాళుడీ కథ చెప్పి, \"రాజా, శల్యుడి పట్టుదలలో మూర్ఖత్వంకూడా ఉన్నట్టు నాకు తోస్తున్నది. కోసలరాజుకు గుర్రం ఇయ్య నిరాకరించినవాడు, తన దృష్టిలో అంతకన్న విలవైన ఉంగరాన్ని ఎందుకు ఇచ్చేశాడు? కోసలదేశపు రాజుకు కాశీరాజు శత్రువైన సంగతి శల్యుడికి తెలుసుగదా? కాశీరాజు ఉంగరాన్ని ఆయనకే ఎందు కివ్వాలి ? ఈ ప్రశ్నకు సమాధానం తెలిసికూడా చెప్పక పోయావో నీ తల పగిలిపోతుంది,” అన్నాడు.\n\" శల్యుడు ఎంతమాత్రమూ మూర్ఖుడు కాడు. కోసలదేశపు రాజు ఉదారుడన్నది శల్యుడికి ముందే తెలిసిపోయింది. ఉదా రుడు కానిపక్షంలో అతని గుర్రాన్ని బలవం తంగా తీసుకునేవాడే తప్ప, తన శత్రుపుకు బహుమానం తీసుకుపోయేవాణ్ణి సురక్షితంగా శత్రుదేశంలోకి వెళ్లనిచ్చి ఉండడు. అదీగాక శల్యుడు ఆ ఉంగరాన్ని కోసలరాజుకు కానుక ఇచ్చి ఇద్దరు రాజులమైత్రి సంపా దించుకోవటమే గాక, ఆ ఇద్దరి మధ్యా స్నేహంకూడా చేకూర్చాడు. ఇందువల్ల అతను మూర్ఖుడు కాకపోగా చాలా వివేకి అని నా ఉద్దేశం,\" అని విక్రమార్కుడు జవాబిచ్చాడు.\nరాజుకు ఈ విధంగా మౌనభంగం కాగానే బేతాళుడు శవంతో సహా మాయమై మళ్లీ చెట్టెక్కాడు. — (కల్పితం)",
            "book_page_end": 24
        },
        {
            "title": "అర్ధణా బాకీ",
            "book_page_start": 25,
            "pdf_page_start": 39,
            "pdf_page_end": 46,
            "author": "ఆర్. సాంబశివరావు",
            "genre": "హాస్యం",
            "moral": "పట్టుదల మరియు తెలివితేటలు పేదరికాన్ని జయించడంలో సహాయపడతాయి, కానీ బాకీలు తీర్చడం మర్చిపోకూడదు.",
            "keywords": [
                "రామయ్య",
                "సోమయ్య",
                "అర్థణా బాకీ",
                "మోసం",
                "నిధి"
            ],
            "characters": [
                "రామయ్య",
                "సోమయ్య",
                "సోమయ్య భార్య",
                "షావుకారు",
                "దొంగల నాయకుడు",
                "దొంగలు"
            ],
            "locations": [
                "సంత",
                "రామయ్య గ్రామం",
                "గుడి"
            ],
            "content": "ఒక ఊళ్లో రామయ్య అనే బీదవాడుండే వాడు. వాడికి సెంటు పొలంకూడా లేదు. ఎలాగైనా డబ్బు సంపాదించి తానుకూడా ఒక వ్యవసాయదారై, మిగిలిన రైతుల్లాగే సంతకు సామాన్లు తోలుకుపోవాలని రామయ్య ఉబలాటం. కాని అతను ఎంత ఒళ్లు విరుచుకున్నా తన భుక్తికే సరిపోయీ సరిపోకుండా ఉంటూ వచ్చింది.\nచివరకు రామయ్య ఏదో విధంగా సంతకు సరుకు తీసుకుపోయి అమ్మాలని నిశ్చ యించుకున్నాడు. అతనివద్ద మూటెడు ఉన్నిమాత్రం ఉన్నది. ఆ కొద్దిపాటి ఉన్నిని ఊళ్లో ఎవరికి అమ్మినా అమ్మవచ్చు, దానికి ఎంతో డబ్బురాదు. అలాటప్పుడు దాన్ని సంతకు తీసుకుపోతే అందరూ నవ్వుతారు.\nఅందుకని రామయ్య ఒకరోజు అడివికి పోయి ఒక గోతంలో పాచిమొక్కలు వేసు కుని ఇంటికి తిరిగి వచ్చాడు. ఆ పాచి మొక్కలపైన తనవద్ద ఉన్న ఉన్ని కప్పి, గోతం మూటగట్టి సంతకు బయలుదేరాడు.\nఇలాటి వాడే సోమయ్య అనే వాడొకడు కూడా సంతకు ఒక గోతంతో వచ్చాడు. అతనిది ఇంకొక గ్రామం. అతని గోతంలో మూడు పంతులు సరుగుడుకాయలూ, వాటి పైన పోకకాయలూ ఉన్నాయి.\nసంతలోకి అడుగు పెట్టటానికి రామయ్యకు గుండె చాలలేదు. అక్కడ కూరగాయలు గుట్టల్లాగా పేర్చి ఉన్నాయి. ఆవులూ, గొర్రెలూ, మేకలూ, గుర్రాలూ వందల సంఖ్యలో అమ్మకాని కున్నాయి. ఒక్కొక్క ఆసామీ బళ్లమీద ఎన్నో వందల రూపాయలు ఖరీదుచేసే సరుకులు తెస్తున్నాడు.\nఅందుచేత రామయ్య సంతకు దూరంగా ఒక చెట్టుకింద తన మూటతో సహా కూచు న్నాడు. సోమయ్యకూడా అక్కడికే చేరు కున్నాడు. ఇద్దరూ ఒకరినొకరు పలకరించు కుని, నువేం తెచ్చావంటే నువేం తెచ్చావని అడుగుకున్నారు. రామయ్య తన గోతంలో నుంచి ఉన్ని తీసి చూపించి, \"భేషైన సరుకు!” అన్నాడు. సోమయ్య తన మూట నుంచీ పోక కాయలు తీసి, \" చూడు, నిమ్మ కాయలంత పోకలు!\" అన్నాడు.\n\"సంత చాలా అడావుడిగా ఉంది. మన బేరం ఎవరూ లక్ష్యపెట్టరు. మనం మన సరుకులు మారకం వేసుకుంటే ఏం?” అన్నాడు సోమయ్య.\n\"ఉన్నికి పోకలు మారకమా?” అన్నాడు రామయ్య, లోపల ఆశపడుతూనే.\n\" పోకలైతేనేం ? బంగారమంటి సరుకు. అంతగా అయితే ఒక అర్థణా రొక్కం ఇస్తాలే!\" అన్నాడు సోమయ్య.\nరామయ్య అందుకు ఒప్పుకున్నాడు. ఇద్దరూ మూటలు మార్చుకున్నారు. \" వెళ్లి వస్తా,” అంటూ సోమయ్య అక్కడినుంచి బయలుదేరాడు.\n“నా అర్థణా ఇచ్చి మరీ వెళ్లు,” అన్నాడు రామయ్య.\n\"బాకీ రాసుకో. తరవాత చెల్లువేస్తా. నేనెక్కడికీ పోనులే. మాది ఫలాని గ్రామం. నా పేరు ఎవరినడిగినా చెబుతారు. వెంట డబ్బు తేలేదు,” అన్నాడు సోమయ్య.\nచేసేది లేక రామయ్య సోమయ్యచేత అర్ధణా బాకీ గురించి ప్రమాణం చేయించు కున్నాడు. ఎవరిళ్ళకు వారు వెళ్ళారు. తాము మోసపోయినట్టు ఇద్దరికీ తెలిసి పోయింది. కనీసం అర్థణాబాకీ అయినా వసూలు చేసుకుందామని రామయ్య సోమయ్య ఉండే గ్రామానికి వెళ్ళాడు.\nసోమయ్య ఆ ఊరి షావుకారిదగ్గర కమతం చేస్తాడు. అతను రామయ్యను చూస్తూనే, \" మొత్తానికి నన్ను ముంచావే!\" అన్నాడు కోపంగా.\n\" నువు నన్ను ముంచలేదా ఏమిటి?\" అన్నాడు రామయ్య.\n\"దానికీ దానికి చెల్లు!\" అన్నాడు సోమయ్య.\n\" అదంతా వల్లకాదు. నాకు అర్ధణా బాకీ ఉన్నావు. ప్రమాణంకూడా చేశావు. అది చెల్లువెయ్యి!\" అన్నాడు రామయ్య.\n\" నాదగ్గిర చిల్లిగవ్వకూడా లేదు. కాని మనమిద్దరమూ లాభంపొందే ఉపాయం ఒకటి చెబుతా విను. మా షావుకారు ఇంటి వెనక ఒక లోతైన గొయ్యి ఉంది. ఒకసారి షావుకారు ఆ గోతిలో నిచ్చెనవేసి దిగుతుంటే చూశాను. అందులో ఏదో దాచివుంటాడు. ఇవాళ రాత్రి మనిద్దరం కలిసి ఆ గోతిలో ఏమున్నదీ తెలుసుకుని తీసుకుని పంచు కుందాం. సహాయపడతావా?” అన్నాడు సోమయ్య.\nరామయ్య కొంచెం అలోచించి సరే నన్నాడు. అందులో ఏదన్నా నిధి దొరికితే ఇంతపాలం కొనుక్కుందామని అతనికి ఆశ కలిగింది.\nఆ రాత్రి సోమయ్య ఒక గోతమూ, తాటి మోకూ తెచ్చాడు. అర్ధరాత్రివేళ. ఇద్దరూ షావుకారుగారి దొడ్లో ప్రవేశించారు. రామయ్య మోకు పట్టుకున్నాడు. సోమయ్య గోతంతో సహా మోకుపట్టుకుని గోతిలోకి దిగాడు.\nఅతను ఎంత వెతికినా గోతిలో మట్టి తప్ప ఏమీ కనిపించలేదు.\n\" ఈ రామయ్య గడుసుముండాకొడుకు. ఏమీ లేదంటే మోకు గోతిలో పారేసి చక్కా పోతాడేమో! అందుచేత యుక్తిగా పైకి వెళ్ళాలి,\" అనుకుని సోమయ్య తాను గోతంలో కూచుని గోతాన్ని మోకుకు కట్టి, \"ఇదుగో, ఇక్కడ వున్నదంతా గోతంలో కట్టాను. దాన్ని పైకిలాక్కుని, మళ్లీ మోకు లోపలికి వేసి నన్నుకూడా లాగు!” అని కేక పెట్టాడు. రామయ్య ఉత్సాహంతో గోతాన్ని పైకిలాగాడు.\n\" ఈ సోమయ్య నమ్మదగిన మనిషి కాదు. వాడికి ఇందులో ఎందుకు భాగం పెట్టాలి? వాణ్ణి ఆ గోతిలో అఘోరించనీ!” అనుకుని రామయ్య మూట వీపున వేసుకుని తన గ్రామానికి నడపసాగాడు. అందులో సోమయ్య వున్నసంగతి రామయ్యకు తెలియదు.\nకొంతదూరం పోయాక మూట బరు వని పించి రామయ్య దాన్ని దించాడు.\nవెంటనే సోమయ్య మూట విప్పకుని బయటికి వచ్చాడు.\n\"దుర్మార్గుడా, నన్ను మళ్లీ మోసం చేశావా?” అన్నాడు రామయ్య.\n\" నీ మంచితనం ఏమయింది ? నిధిలో నాకు వంతులేకుండా అంతా కాజెయ్యాలని చూడలేదా? దానికి దానికి చెల్లు!\" అన్నాడు సోమయ్య.\n\" అదంతా వల్లకాదు. నాకు అర్ధణా బాకీ ఉన్నావు. ప్రమాణంకూడా చేశావు!\" అన్నాడు రామయ్య.\n\"నేను కాదన్నానా? నాదగ్గిర ఉన్న ప్పుడు వసూలు చేసుకో!” అన్నాడు సోమయ్య, ఎవరిదారిన వారు వెళ్ళిపోయారు.\nతరవాత సోమయ్యకు పెళ్లి అయింది. పెళ్ళాం కొంతడబ్బు తెచ్చింది. సోమయ్య కమతం మానేసి, కొంత పొలం కొనుక్కుని, వ్యవసాయం ప్రారంభించాడు. అది లాభించింది. ఊరిబయట ఇల్లువేశాడు. మూడుపువ్వులూ ఆరుకాయలూగా ఉంది.\nరామయ్యమటుకు ఎప్పటిలాగే ఒళ్ళు విరుచుకుని కష్టించి పొట్టపోసుకుంటు న్నాడు. ఒకనా డతనికి సోమయ్య బాకీవున్న అర్ధణా జ్ఞాపకం వచ్చింది. అది వసూలు చేసుకోవటానికి సోమయ్య ఉండే గ్రామానికి బయలుదేరాడు రామయ్య.\nసోమయ్య తన ఇంటిపంచలో కూచుని ఉండగా రామయ్య వస్తూండటం కన బడింది. వెంటనే అతను లోపలికి వెళ్లి భార్యతో, \"ఒసే, బాకీదారు రామయ్య వస్తున్నాడు. నేను చచ్చిపోయినట్టు పడు కుంటాను. నువు నామీద పడి ఏడుస్తూ ఉండు. సాయంకాలందాకా ఏడిచావంటే ఈ రామయ్యపీడ శాశ్వతంగా పది లి పోతుంది,\" అన్నాడు.\nసోమయ్య భార్య అలాగే చేసింది.\nరామయ్య వచ్చి అంతా చూశాడు. కాని అతను వెళ్లిపోలేదు, పంచలోనే తిష్ఠవేశాడు.\n\" ఇంకా సోమయ్య నీ బాకీ ఏం చెల్లేస్తాడు, నాయనా? సోమయ్యకు అన్నిరుణాలూ తీరి పోయాయి!\" అంటూ సోమయ్య భార్య రాగాలు పెట్టింది.:\n\" అయ్యో, సోమయ్య నాకు దీర్ఘ స్నేహి తుడు. అతనికి ఉత్తరక్రియలు చేయించి మరీ వెళతాను. మేమిద్దరమూ కలిసి చేసిన వ్యవహారాలు బోలెడున్నాయి!” అన్నాడు రామయ్య.\nఆయన ఇంటిబయట నిలబడి దారి పోయేవాళ్ళద్వారా శవవాహకులకోసం కబురుచేశాడు. వాళ్లు వచ్చారు.\n\" నా బంధువులంతా వచ్చినదా కా శవాన్ని శ్మశానానికి తీసుకుపోవటానికి వీల్లేదు!” అన్నది సోమయ్య భార్య.\nసూర్యాస్తమయమయింది. రామయ్య, వెళ్లిపోలేదు. ఇరుగుపొరుగు ఇళ్లవాళ్లు వచ్చి, \"శవాన్ని కదిలిస్తేగాని మేం ఈ రాత్రికి భోజనం చెయ్యటానికి లేదు. అందుచేత వెంటనే శవాన్ని పాడుపడిన గుడిలోకి చేర్చండి,” అన్నారు.\n\" శవజాగారం ఎవరు చేస్తారు? నేను ఈ శవంతో ఒంటిగా ఆ పాడుపడ్డ ఆల యంలో తెల్లవార్లూ ఉండలేను,” అన్నది సోమయ్య భార్య.\n\" అందుకు నేనున్నానుగా. నా దీర్ఘ మిత్రుడి శవాన్ని రాత్రల్లా నేనే చూసు కుంటాను,” అన్నాడు రామయ్య.\nసోమయ్య భార్య రహస్యంగా భర్తతో, \"ఇప్పుడేం చెయ్యాలి?” అన్నది.\n\" గుడికి తీసుకుపోనీ. భయంలేదులే!” అన్నాడు సోమయ్య. అతన్ని శవవాహకులు గుడిలో చేర్చి వెళ్లిపోయారు. రామయ్య శవ జాగరం ప్రారంభించాడు.\nఅర్థరాత్రి అయింది. గుడిబయట మను ముల సందడి అయింది. రామయ్య చప్పున గర్భగుడిలోకి వెళ్లి దాక్కున్నాడు. కొద్ది సేపటిలో నలుగురు దొంగలు గుడిలోకి వచ్చారు. వాళ్ల నాయకుడు ఒక మూట దించాడు. అందులోనుంచి ఖరీదైన నగలూ, డబ్బూ తీసి నాలుగు కుప్పలుగా చేశాడు. ఆ వస్తువులలో ఒక కత్తికూడా వున్నది.\n\"దీన్ని ఎవరు తీసుకుంటారు?” అని దొంగలనాయకుడు అడిగాడు. దొంగలు చప్పరించి, అది పనికిమాలిన కత్తి అన్నారు.\n\" కాదు! ఇది భేషైన కత్తి. కావలిస్తే ఒక వేటున ఈ శవాన్ని రెండుగా తెగేసి చూపుతాను!\" అంటూ దొంగలనాయకుడు కత్తి తీసుకుని సోమయ్యను సమీపించాడు.\nవెంటనే సోమయ్య లేచినిలబడి, \"ఏయ్ భూతాలూ! మీరంతా ఎక్కడ చచ్చారు?” అని అరిచాడు. మంత్రం వేసినట్టుగా దొంగ లంతా మాయమయారు. ఈ సంగతి తెలుసు కుని రామయ్య ఇవతలికి వచ్చాడు.\n\" చూశావా? మన పంట పండింది. ఇదంతా పంచుకుందాం పట్టు!\" అన్నాడు సోమయ్య. దొంగలు దోచిన సొమ్మంతా పంచుకోవటం పూర్తి అయింది.\n\" అంతా బాగానే ఉంది. నా అర్ధణా మాటేమిటి ?\" అన్నాడు రామయ్య. ఇద్దరూ తగాదా పడసాగారు.\nఈలోపల దొంగలు చాలాదూరం పారి పోయి ఒకచోట ఆగారు. దొంగలనాయకుడు తన అనుచరులతో, \" మనం ఇవాళ చాలా నామర్ధాపని చేశాం. మహామహా యోధులకు కూడా భయపడని మనం దడుచుకుని అంత సొమ్ము వదిలేసి వచ్చాం. మనలో గుండె ధైర్యం గలవాడెవడైనా వెళ్లి ఆ గుడిలో ఏం జరుగుతున్నదీ చూసివస్తే బాగుంటుంది!\" అని సలహాయిచ్చాడు.\nమిగిలిన ముగ్గురు దొంగలూ వెళ్ల నిరాక రించారు. దొంగలనాయకుడికి తప్పింది కాదు. అతను గుండెలు అరచేత పట్టుకుని పాడుబడిన గుడిని సమీపించి బయటినుంచి ఆలకించసాగాడు. లోపల రామయ్య సోమయ్య లిద్దరూ గుడి మారుమోగేట్టు అరుస్తున్నారు. \" నా అర్థణా ఏమైనట్టు!\" అంటున్నాడు రామయ్య. \"నీ అర్ధణా నీకు ముట్టింది ఫో!\" అంటున్నాడు సోమయ్య,\nఈ మాటలు వినగానే దొంగలనాయకుడికి ముచ్చెమటలు పోశాయి. అతను మిగిలిన దొంగలవద్దకు వెళ్లి, \"ఓయమ్మో, ఆ గుడిలో ఎన్ని భూతాలున్నాయో మనం ఊహించ లేం! మనం దోచిన సొమ్మంతా పంచితే ఒక్కొక్క భూతానికీ అర్ధణా వచ్చింది! అదికూడా అన్ని భూతాలకూ సరిగా అంద లేదు! ఇవాళ మనం లేచిన వేళ మంచిది! పోదాం పదండి. బతికుంటే బలుసాకు తిన వచ్చు!\" అన్నాడు. దొంగలు వెళ్లిపోయారు.\nచివరకు రామయ్యా సోమయ్యా రాజీ పడ్డారు. తన అర్థణా కింద రామయ్య దొంగల కత్తి తీసుకున్నాడు. తరవాత రామయ్య తన వంతు ధనంతో ఇంటికి తిరిగి వచ్చి, పొలం కొనుక్కుని, పెళ్లాడి రైతు జీవితం గడపసాగాడు. సంతకు సరుకులు తోలుకుపోవాలన్న అతని కోరిక ఈడేరింది.",
            "book_page_end": 32
        },
        {
            "title": "మిత్రసంప్రాప్తి - (గేయకథ)",
            "book_page_start": 33,
            "pdf_page_start": 47,
            "pdf_page_end": 48,
            "author": "విద్వాన్ విశ్వం",
            "genre": "గేయ కథ",
            "moral": "విధిని ఎవరూ జయించలేరు.",
            "keywords": [
                "విధి",
                "యువరాజు",
                "రక్షకుడి కూతురు",
                "ఆలయం",
                "వివాహం"
            ],
            "characters": [
                "యువరాజు",
                "రక్షకుడి కూతురు",
                "వణిక్పుంగవుడి కూతురు",
                "పాలకుడు"
            ],
            "locations": [
                "పురం",
                "దేవాలయం",
                "సరస్తీరం"
            ],
            "content": "విన్నదా మాట ఆ - విరిబోణి వాని\nక్రన్నన తనవాడు - కాదన్న దంతె.\nవెంటనే చెలికత్తె - లంటక వాని\nకంట గించుచు 'పొమ్ము - కానరా' కనిరి\nచీకటిలో ఎటు - చేరుకో లేక\nఆ కడయున్న దే-వాలయమ్మునకు\nచని వాడు మూలగా - శయనింప బోవ\nమును మాట మేఱకు - తన వాడె వచ్చె\nనని రక్షకుని కూతు - తను కౌగిలించి\nకను విచ్చి చూడగ - కావర మెక్కి\nఅర మర యెఱుగక - అనుభవింపంగ\nతరుగని మమతతో - తరుణి వచించె\n\"ఏమోయి నీటుకా-డా మాట లేదు.\nఈ మాత్రకా వల-పించితి నన్ను ”\nవాడుక మాటలే - వాడు వచించె\nతోడనే ఆ కన్య - త్రోసి వేసినది.\nప్రాప్త మింతే యని - పదపడి వాడు\nసుప్తి సౌఖ్యము గోరి - చొచ్చె పురమ్ము.\nఅట వణిక్పుంగవు - నా యతనమ్ము\nచిటి కూతునకు పెండ్లి - సేసెడి దినము.\nవరుడు నేనుగు నెక్షి - వాద్యముల్ మ్రోయ\nదరియుచు నున్నంత - కరి పిచ్చి యెక్కి\nగగ్గోలు పఱచె నా-గత బంధువులను\nనుగ్గు నూచమ్మయి - నొచ్చిరి వారు.\nదిక్కు కొక్కరుగాగ - తెఱవ ఒక్కతెయె\nఅక్కడ నున్న వీ - డామెను జేరి\nభయపడ వలదని - పాణిగ్రహించి\nనయముగా రక్షించె - దయమీణి యతడు.\nఇంతలో సద్దెల్ల - కొంత అడంగ\nకాంతలు పూరుషల్ - కడగి ఏతెంచి\nవీని చేయిని వట్టి - వీనిపై వ్రాలి\nచానయుండుట గాంచి - సంభ్రమ పడిరి.\nప్రాప్తమెయ్యిది అంతె - గుప్తమై వచ్చు\nఆప్తమయ్యదియె లో-కా లోకములను -\nఅను వానిగని సెట్టి - అంతయు నెఱిగి\nఅని ఆడలేక రా-జాజ్ఞకై నిలిచె.\nఇంతలో నిది పుర-మంతయు ప్రాకె\nఅంతట నందఱు - అచటికే తేర.\nపాలకుండును వచ్చి - పదిమంది నడిగి\nఏ లీల తోచక - ఏమని యడిగె.\nఅప్పుడు వారెల్ల - నంతయు చెప్ప\nచప్పుడు గాకుండ - చక్కని కూతు\nచేసిన దంతయు - చెవులార వినుచు\nవాసిగ నింకొక - బాటయే లేక\nకూతు నొసంగి నీ - రాత యిదంచు\nఆతని యువరాజు - నంతట చేసె.\nఆలయమ్మందున - నతనితో నున్న\nఆ లలనయు వాని - నపుడె పెండ్లాడె.\nకావున, మిత్రులా-రా, విధి బలము\nఏ వారికైన - నిర్జింపగారాదు.\nఏవేవొ బాధల - నిటు తపియించి\nఈ వేళ మనసెల్ల - ఇట్లయ్యె నాకు\nఅని హిరణ్యక మన్న - నా మిత్రులంత\nచనవుతో వానిని - సైయంచు మెచ్చి\nకలగి పోకు మటంచు - కలకను తేర్చ\nపలికెను తాబేలు - పరమ మిత్రులకు\nనీ కథ విన్నంత - నీపైన మరులు\nనాకును వుట్టె న-న్నా స్వాగతమ్ము !\nఈ సర స్తీరమం - దే దిగుల్లేక\nమా సఖ్యమున నుండు - మది భీతినుడిగి.\nవిత్తమ్ము వచ్చును - విత్తమ్ము వోవు\nవిత్త యౌవనములు - సత్తెముల్ గావు.\nతెలివైన వానికి - దేశ మేదైన\nకలత యేటికి నీది - కాసార మింక.\nవిత్తముండియు తను - వేసట పడును\nచిత్తమ్ము చెడి రట్టి - చెడు దైవఘటన.\nహిరణ్యకం :\nఅది యెట్లు మిత్రమా - ఆనతిమ్మోయి\nపదిలమ్ము ధనమున్న - పాటులవేవి?\nమందరకం:\nవిను మొక్క కథ చెప్పి - వివరింతు దీని\nధనముండి అనుభవింపను వీలుకాదు",
            "book_page_end": 34
        },
        {
            "title": "అలీసూర్",
            "book_page_start": 36,
            "pdf_page_start": 50,
            "pdf_page_end": 58,
            "author": "ఎస్. ధర్మారావు",
            "genre": "సాహస కథ",
            "moral": "ధన సంపదల కంటే ఆత్మ గౌరవం, నిజమైన ప్రేమ ముఖ్యమైనవి.",
            "keywords": [
                "అలీనూర్",
                "ప్రియసఖి",
                "సావీ",
                "సుల్తాను",
                "దివాలా",
                "వేలం"
            ],
            "characters": [
                "అలీనూర్",
                "ప్రియసఖి (అనీస్ అల్ జలీస్)",
                "అల్ ఫదల్ (పెద్ద వజీరు)",
                "సావీ (చిన్న వజీరు)",
                "మహమ్మద్ ఇబన్ సులేమాన్ (సుల్తాను)",
                "వర్తకుడు"
            ],
            "locations": [
                "బస్రా నగరం",
                "సుల్తాను రాజభవనం",
                "వర్తకుల వీధి"
            ],
            "content": "ఒకప్పుడు బస్రానగరానికి మహమ్మద్ ఇబన్ సులేమాన్ సుల్తానుగా ఉండేవాడు. బగ్దాద్ లో ఉండే ఖలీఫా హారూన్ అలషీద్ కింద ఈయన సామంతరాజు. ఈ సుల్తాను వద్ద ఇద్దరు మంత్రులుండేవారు. వారిలో వజీర్ అల్ఫదల్ అనేవాడు చాలా ఉత్తముడు; వజీర్ అల్ మూయీన్సావీ అనేవాడు చాలా చెడ్డవాడు. అందుచేత ప్రజలు అల్ఫదల్ అంటే ఎంతో అభిమానంగా ఉండేవారు, సావీని చూసి భయపడేవారు.\nఇలా ఉండగా ఒకనాడు బస్రానగరానికి అన్నిదేశాలనుంచీ ఆడబానిసలు అమ్మకానికి వచ్చినట్టు సుల్తానుకు వార్త తెలిసింది. ఆయన అల్ ఫదల్ ను పిలిచి, \"బానిసలలో అపూర్వమైన సుందరి ఉన్నట్టయితే పదివేల దీనారాలదాకా ఖర్చుచేసి నాకు కొనిపెట్టు,\" అని ఆజ్ఞాపించాడు. అలా ఫదల్ బానిస వర్తకులవద్దకు వెళ్ళి సుల్తానుగారు కోరి నటువంటి బానిసకోసం విచారించాడు.\nవెయ్యి దీనారాలు మించిన ఖరీదుగల బాని సల సందరినీ స్వయంగా చూశాడు. కాని వారిలో ఒకతెకూడా అల్ ఫదల్ కు నచ్చలేదు.\nఅదిమొదలు బానిస వర్తకులు రోజూ ఆయనకు అందగత్తెలను తెచ్చి చూపుతూ వచ్చారు. సుల్తాను ఆయనకుపెట్టిన గడుపు ముప్ఫైరోజులు. ఈ గడువు పూర్తి అయింది.\nవజీరు వెయ్యిమంది బానిసలను స్వయంగా చూశాడు. కాని ప్రయోజనం లేకపోయింది.\nగడువు పొడిగించమని సుల్తానును కోరు కుందామనే ఉద్దేశంతో అల్ఫాదల్ గుర్రం ఎక్కి తన ఇంటినుంచి బయలుదేరబోతుం డగా ఒక వర్తకుడు వచ్చి, \" అయ్యా, తాము కావాలన్న అపురూపసుందరి ఒకతె అమ్మ కానికి వచ్చింది,” అన్నాడు.\n\" అయితే ఆమెను వెంటపెట్టుకుని రా!” అంటూ అల్ఫదల్ గుర్రం దిగి మళ్లీ లోప లికి పచ్చేశాడు. మరొక గంటలోపల వర్త కుడు ఒక బానిసపిల్లను తనవెంట తీసుకు వచ్చి పెద్దవజీరుకు చూపాడు. ఆమె నిజం గానే అద్భుత సౌందర్యవతి. ఆమె పేరు అనీస్ అల్ జలీస్. అనీస్ అలజలీస్ అనే మాటకు \"ప్రియసఖి\" అని అర్ధం. ఆమె గొప్ప అందగత్తె కావటమేగాక బాగా చదువు కుని పాండిత్యంకూడా సంపాదించింది.\nవజీర్ అల్ ఫదల్ ఆమెను కొనటానికి నిశ్చయించుకుని, \" ఈ బానిసకు పదివేల దీనారాలిస్తాను. ఈమెను నాకోసం కొనటం లేదు, సుల్తానుగారికోసం కొంటున్నాను. పదివేలవరకూ ఇవ్వటానికి నాకు అనుమతి ఉన్నది,” అన్నాడు.\n\"సుల్తానుగారి కోసం అయినపక్షంలో నేను ఏమిచ్చినా పుచ్చుకుంటాను. కాని ఒక్కవిషయం తమరు చిత్తగించాలి.. ఈ పిల్ల చాలా దూరప్రయాణం చేసి బస్రాకు ఇవాళే చేరింది. అందుచేత గాలిమార్పు, నీటిమార్పు ఉంటుంది. పదిరోజులపాటు ఈమెకు విశ్రాంతి ఇచ్చి తరువాత సుల్తాను వారికి వప్పగించమని నా సలహా!” అన్నాడు వర్తకుడు. అల్ ఫదల్ కు ఈ సలహా నచ్చింది. ఆయన ప్రియసఖిని తన భార్యకు వప్పగించి, \" ఈ పిల్ల సుల్తానువారి దాసీ. పదిరోజులపాటు మనఇంట ఉంటుంది. ఈ పదిరోజులూ ఇది మన అబ్బాయి అలీ నూర్ కంటపడకుండా ఎలా చూస్తావో, జాగర్త!\" అని చెప్పాడు.\nఅల్ఫాదల్ కొడుకు అలీనూర్ చాలా అందమైన యువకుడు. మంచివాడే గాని ఉద్రేకస్వభావం కలవాడు.. ప్రియసఖిని వాడు చూశాడంటే తప్పక ప్రేమిస్తాడు. ఒక్కక్షణంలో దాన్ని తన వలలో వేసు కుంటాడుకూడా. సుల్తానుగారిదగ్గిర వజీర్ పరువు కాస్తా పోతుంది. ఈ సంగతులు వజీరు భార్యకు తెలుసు. అందుచేత ఆమె ప్రియసఖిని జనానా దాటి రానివ్వకుండా వుంచుతూ వారం రోజులపాటు ఎంతో జాగ్రత్తగా కాపాడింది.\nఒకనాడు ఆవిడ స్నానశాలకు వెళ్ళివున్న సమయంలో అలీనూర్ జనానాలో ప్రవేశించి ప్రియసఖిని చూడనే చూశాడు. ఒకరినొకరు చూసుకున్న క్షణానే వారిద్దరిమధ్యా ప్రేమ కలిగింది. అతను ఆమెను ఒప్పించి తనతో బాటు బయలుదేరదీసుకుని, కొంతడబ్బు చేతబట్టుకుని వెళ్లిపోయి ఆమెను పెళ్లాడాడు.\nతన కొడుకు చేసిన పనిచూసి అల్ఫదల్ కుంగిపోయాడు. \" నేను సుల్తానుగారివద్ద ఎంతో మర్యాద సంపాదించుకున్నాను. ఆయనకీ సంగతి తెలిస్తే నా పరువు పోతుంది. నేను నలుగురిలోనూ తల ఎత్తుకుని ఎలా తిరిగేది ?\" అన్నాడాయన భార్యతో.\n\" ఇది సుల్తానుగారిదాకా వెళ్ళవలిసిన అవసరమేమున్నది? మీ సొంత కుమా రుడికి మీరు బానిసను కొనిపెట్టారనుకోండి, అది తప్పా? కావలిస్తే సుల్తానుగారికి ఇంకొక బానిసను కొని ఇవ్వండి. లోకంలో ఇక అందగత్తెలే లేరా?\" అన్నది భార్య.\nచేసేది లేదు గనక వజీరు అల ఫధల్ తన కొడుకు చేసిన తప్పు క్షమించ నిశ్చ యించాడు. ఈ సంగతి తన తల్లిద్వారా రహస్యంగా తెలుసుకుని అలీనూర్ ప్రియ సఖితోసహా ఇంటికి తిరిగి వచ్చాడు.\nతన కొడుకూ ప్రియసఖీ ఎంత అన్యో న్యంగా ఉంటున్నారో చూశాక అల్ఫదల్ మనసు కొంత కుదటబడింది. \" అంతా అల్లా నిర్దేశం!” అనుకున్నాడాయన.\nచిన్నవజీరు సావీ చాలా జిత్తులమారివాడు. వాడు జరిగినది పసిగట్టి సుల్తానుతో చెప్పి తనమీద ఫిర్యాదు చేస్తాడేమోనని అల్ ఫదల్ భయపడ్డాడు. సావీ కొంతవరకూ నిజం తెలుసుకున్నాడుకూడా; అయితే సుల్తాను గారు బానిసను కొనటం విషయం పూర్తిగా మరిచిపోవటంచేత, పెద్దవజీరు పైన ఫిర్యాదు చెయ్యటానికి ఆయనకు ధైర్యం చాలలేదు.\nకొద్దికాలం గడిచింది. పెద్దవజీరు అల్ ఫదల్కు జబ్బుచేసింది. ఆయన తన అవ సాన కాలం సమీపించిందని తెలుసుకుని, తన కొడుకును పిలిచి అప్పగింతలు చెప్పి, కన్నుమూశాడు. ఆయన మరణానికి కంట తడిపెట్టనివారు బస్రానగరంలో ఒక్కరు కూడా లేరు.\nతండ్రిపోయాక అలీనూర్ దుఃఖసాగ రంలో ముణిగిపోయాడు. చాలారోజులు అతను బయటికి రాలేదు, ఎవరినీ చూడ లేదు. చివరకు పెద్దవాళ్ళు అతన్ని మంద లించి, \" ఇలా విచారిస్తూ కూచుంటే లాభం లేదు. నీద్వారా నీ తండ్రి జీవించే ఉన్నాడు, గద!\" అన్నారు.\nఈ సలహాతో అలీనూర్ మారిపోయాడు.\nఅతను తన మిత్రులందరినీ ఆహ్వానించి ప్రతిరోజూ విందులు చేయసాగాడు. బస్రాలో ఉండే పెద్దవర్తకుల కొడుకులందరూ అత నికి మిత్రులే. వారు నిత్యమూ అలీనూర్ చుట్టూ చేరి అతనికి వినోదాలు కలిగిస్తూ, అతని ఖర్చుతో తాముకూడా సమస్త సౌఖ్యాలూ అనుభవించ సాగారు.\nఅలీనూర్ అమాయకుడు. స్నేహితులు ఏమి అడిగినా ఇచ్చేవాడు. \" నూర్, ఫలాని చోట ఉన్న మీ తోటలాటిది నేనెక్కడా చూడలేదు!” అని స్నేహితుడెవడైనా అంటే చాలు, \"అది నీదే ! తీసుకో!\" అనేవాడు.\nడబ్బు మంచినీరులాగా ఖర్చయి పోయింది. ఇళ్ళూ, తోటలూ విచక్షణ లేకుండా తన స్నేహితులకు ఇచ్చేసి కొద్ది కాలంలోనే అలీసూర్ దివాలా తీశాడు.\n\" ముందూ వెనకా చూడకుండా ఎందు కిలా ఖర్చు చేస్తారు. వీరంతా నిజంగా మీ స్నేహితులనే మీరు నమ్ముతున్నారా ?” అని ప్రియసఖి ఎన్నిసార్లో తన యజమానిని హెచ్చరించింది. కాని ఆమె చేసిన హెచ్చ రికలు అతని చెవికెక్కలేదు. తన సొత్తంతా పూర్తిగా తరిగిపోయేదాకా అతను ప్రియ సఖిని గురించి ఆలోచించనుకూడా లేదు.\nఆఖరుకు స్నేహితులు మాయ మయారు.\n\" మీ దగ్గిర సొమ్ము ఉన్నంతకాలమూ ఈగలు ముసిరినట్టు ముసిరారు. ఇప్పుడు ఒక్క స్నేహితుడూ ముఖం చూపించడు!” అన్నది ప్రియసఖి.\n\" నా స్నేహితులను గురించి నువు అపోహపడుతున్నావు. నేను పూర్తిగా కింద పడిపోయినా నన్ను మళ్ళీ వాళ్ళు లేవనెత్త గల సమర్థులు! వారేవో పనులమీద ఉండి ఉంటారు. నా అవసరం గనక నేనే వారి వద్దకు పోతాను. వారు నన్నెలా ఆదుకుంటారో నువేచూస్తావు!\" అంటూ అలీనూర్ మంచి దుస్తులు వేసుకుని వర్తకుల వీధికి వెళ్ళి మొదటి స్నేహితుడి ఇల్లు చేరుకుని తాను వచ్చినట్టు లోపలికి కబురు పంపాడు.\nఆ స్నేహితుడు అలీనూర్ను చూడటం ఇష్టంలేక నౌకరుద్వారా తాను ఇంట లేనట్టు చెప్పించాడు.\n\" దొంగవెధవ, మొహం తప్పించాడు. కాని మిగిలినవాళ్ళు ఇంత నీచులు కారు !” అనుకున్నాడు అలీసూర్.\nకాని ఒక్కరూ అతనిని ఆదుకోలేదు.\nచిన్నబోయిన ముఖంతో అలీనూర్ తన ఇంటికి తిరిగి వచ్చాడు. జరిగిన సంగతి విని ప్రియసఖి, \" నేను చెప్పలేదా?” అన్నది.\nతరవాత వారు తమ ఇంట్లో ఉన్న సామగ్రి క్రమంగా అమ్మి ఆ వచ్చిన డబ్బు ఖర్చు పెట్టేసుకున్నారు. ఆ డబ్బుకూడా అయిపోయాక అలీనూర్ విచారంలో ముణిగిపోయాడు. అతనికిక బతికే దారి కనబడలేదు.\nప్రియసఖి కన్నీరు కార్చుతూ అతనితో, \" సమస్తమూ పోయిందన్న విచారం మీ కెందుకు? మీకు నేనింకా ఉన్నానుగదా! ఒకప్పుడు నన్ను వీధిలో అమ్మితే పదివేల దీనారాలు ధర పలికింది. ఎవరు చూశారు, నాకివాళ ఇంకా ఎక్కువ ధర రావచ్చు. అందుచేత మీరేమీ విచారించక నన్ను బజారులో విక్రయించి సొమ్ము రాబట్టండి!\" అని సలహా ఇచ్చింది.\n\"ప్రియసఖీ, నిన్ను ఎలా అమ్మేది? నువు లేకుండా ఒక్క గంటసేపుకూడా జీవించలేను!” అన్నాడు అలీనూర్.\n\" మిమ్మల్ని వదిలి ఇంకొక యజమాని దగ్గిరికి వెళ్లటం నాకుమాత్రం ఇష్టమా? కాని అవసరం బలవత్తరమైనది. అది మన చేత ఎలాటి పని అయినా చేయిస్తుంది. మీరు ప్రస్తుతం ఉన్న చిక్కు నుంచి బయటపడా లంటే ఇదే మార్గం!” అన్నది ప్రియసఖి.\nఆమె ఎంతో సేపు బోధించిన మీదట అతను మనసు రాయిచేసుకుని బజారుకు వెళ్లి, బానిసలను వేలంవేసేవారిలో గట్టి వాణ్ణి ఒకణ్ణి పట్టుకుని వాడితో తన అవ సరం గురించి చెప్పాడు.\n\"బాబూ, తమరి సేవకుణ్ణి. నావల్ల మీకు కాదగిన సహాయం యావత్తూ చెయ్య గలను!” అన్నాడు వేలం వేసేవాడు.\nఅలీనూర్ వాడికి ప్రియసఖిని చూపించ గానే వాడామెను గుర్తించి, \" అల్లా సాక్షిగా నేనీమెను అదివరలో ఒకసారి అమ్మాను!” అన్నాడు. ఆమెకు ఎంత హెచ్చు ధర రాబట్టటానికి వీలుంటుందో అంతా రాబట్ట ప్రయత్నిస్తానని అలీనూర్కు మాటయిచ్చి, వాడు నలుగురినీ కేకవేసుకు వచ్చాడు.\nకొద్దిసేపటికల్లా ఒక గుంపు పోగయింది.\nప్రియసఖిని పాటకుపెట్టి, \"ధనికుల్లారా, వర్తకశ్రేష్ఠులారా! ఈ అపూర్వ సౌందర్య వతికి ఎంత ధర ఇస్తారో చెప్పి పాడండి!” అన్నాడు వేలం వేసేవాడు.\nఎవరో నాలుగువేల దీనారాలు పాడారు.\nతరువాత ఇంకొకరు మరో అయిదువందలు పెంచారు.\nసరిగా ఆ సమయానికల్లా వజీరు సావీ తన గుర్రంమీద అటుగా పోతూ ఆగాడు.\nఎవరో బానిసను అమ్ముతున్నట్టు ఆయనకు అర్థమయింది. కొంచెం ఎడంగా వున్న అలీ నూర్ను చూడగానే, “ఈ దౌర్భాగ్యుడు ఇక అమ్మేదేమీ లేక తన బానిసను అమ్ముకుం టున్నట్టున్నాడు!” అనుకున్నాడు వజీరు.\nతరవాత ఆయన ప్రియసఖిని చూసి, అందాన్నిబట్టి ఆమె అలీనూర్ పెళ్ళాడిన బానిస అయివుండాలని కూడా తెలుసు కున్నాడు. ప్రియసఖిని చూడలేదుగాని, ఆమె అందాన్ని ప్రతివాళ్ళూ తెగపొగడటం సావీ విన్నాడు. ఇంత అందగత్తె చౌకలో అమ్ముడవుతున్న సంగతి తెలిసి ఆయనకు ఆశ పుట్టింది.\nవెంటనే వజీరు సావీ వేలం వేసేవాణ్ణి పిలిచి, \"ఇదుగో, ఆ బానిసను నేను కొంటాను. పాట ఎంతవరకు వచ్చిందో అంత మొత్తానికి నాకే కొట్టేయించు,\" అన్నాడు అధికారం కనబరుస్తూ.\nవేలంవేసేవాడు ఏమీ అనలేకపోయాడు.\nసావీ చూడబోతే మహామంత్రి, ఆయన కెదురుగా ఏ వర్తకుడూ వేలంపాట పాడ టానికి సాహసించడు. అందుచేత వేలంవేసే వాడు పజీరుతో, \" చిత్తం, తమ క్రయం ఇప్పుడే ఖాయంచేస్తాను!\" అంటూ, అలీ నూర్వద్దకు వచ్చి, రహస్యంగా, \"బాబూ, ఇవాళ మీ అదృష్టం ఏమీ బాగులేదు. ఈ దుర్మార్గుడు పాట పెరగనివ్వడు సరిగదా, ఆ ఇస్తానన్న నాలుగువేల అయిదువందలు కూడా ఇవ్వడు. మీ ప్రాణం విసిగినదాకా తిప్పిస్తాడు!” అన్నాడు.\nఅలీనూర్కు పట్టరాని ఆగ్రహం వచ్చింది.\n\"ఏదైనా ఉపాయం వుంటే చెప్పు!” అన్నా డతను వేలంవేసే వాడితో.\n\" ఒకటే ఉపాయం ! మీ బానిసను శిక్షించటానికిగాను బజారులో నిలబెట్టి వేలంపాడించినట్టు నటించండి. ఆమెను అమ్మే ఉద్దేశంలేదని వజీరుగారితో చెప్పి మీ బానిసను మీరు పట్టుకుపొండి!” అని వేలం వేసేవాడు అలీనూర్తో చెప్పి, ప్రియసఖిని వెంటబెట్టుకుపోయి వజీరుకు వప్పగించి, తరవాత వజీరుతో, \" అయ్యా, ఈ బానిస యజమాని వస్తున్నాడు. అతనితో మిగిలిన విషయాలు పరిషరించుకోండి!” అన్నాడు.\nఇంతలో అలీనూర్ వచ్చాడు. అతను ప్రియసఖి చెంపమీద చెళ్ళున ఒక దెబ్బ వేసి, \"బానిసదానా! ఇప్పటికైనా బుద్ధి వచ్చిందా? ఇక ఇంటికి పద ! మరొకసారి నేను చెప్పినట్టు వినకపోయావో, నిన్ను నిజంగానే అమ్మేస్తాను!\" అని అరిచాడు.\nవజీరు నిర్ఘాంతపోయి, \"ఏమిటిది? నేను దీన్ని కొన్నాను! ఇది నాది!” అన్నాడు.\n\" నేను అమ్మందే నువ్వెలా కొన్నావు? పదపద !\" అన్నాడు అలీనూర్.\n\"మీరంతా న్యాయం చెప్పండి! ఈ బానిస నాది ! అవునా, కాదా ?\" అంటూ వజీరు ప్రియసఖి చెయ్యి పట్టుకున్నాడు.\nచుట్టూ ఉన్నవారంతా తన అధికారానికి వెరిచి తనను బలపరుస్తారని వజీరు నమ్మ కం. అయితే వారికి అలీనూర్పైన ఆదరం హెచ్చు. అందుచేత ఎవరూ వజీరును బల పరచలేదు. ఈ సంగతి గ్రహించి అలీనూర్ వజీరు డొక్కలో గట్టిగా పొడుస్తూ, \" కుక్కా! పశువా! నాసొత్తు అపహరిస్తా వురా? పో, దిక్కున్నచోట చెప్పుకో!” అని అంతగొప్ప వజీరునూ చావ చితక తన్నేసి, ప్రియసఖిని వెంటబెట్టుకుని నేరుగా ఇంటికి వెళ్లిపోయాడు. వజీరు వెంటఉన్న బానిసలు కత్తులు దూసి అలీనూర్ను వెంబడించ యత్నించారు గాని, అక్కడ చేరిన జనం అడ్డుకుని, వారి ప్రయత్నాలను పూర్తిగా భంగపరిచేశారు.\nముక్కువెంట రక్తం కారుతూ దుమ్ములో పడిపోయిన వజీరు సావీ లేచి, తనకు జరిగిన అత్యాచారాన్ని గురించి సుల్తానుగారితో చెప్ప టానికి బయలుదేరాడు. వెనకనుంచి జనం ఆయనను చూసి విరగబడి నవ్వుకున్నారు.\nఇంతకాలానికి ఆ దుర్మార్గుడికి తగిన శిక్ష చేసిన అలీనూర్ మీద వారందరికీ గౌరవం పెరిగింది.",
            "book_page_end": 44
        },
        {
            "title": "ధీరానందుడు",
            "book_page_start": 45,
            "pdf_page_start": 59,
            "pdf_page_end": 62,
            "author": "టి. విమలాదేవి",
            "genre": "యోగ కథ",
            "moral": "కేవలం శారీరక ధైర్యం సరిపోదు, గురువు ఆజ్ఞను పాటించడం, వివేకంతో కూడిన శక్తి ద్వారా ఉన్నత శిక్షణ పొందవచ్చు.",
            "keywords": [
                "యోగానందుడు",
                "ధీరసింహుడు",
                "అనుకంపనుడు",
                "పిశాచం",
                "నరకం"
            ],
            "characters": [
                "యోగానందుడు",
                "ధీరసింహుడు (ధీరానందుడు)",
                "అనుకంపనుడు",
                "శిష్యులు"
            ],
            "locations": [
                "దండకారణ్యం",
                "గోదావరీ తీరం",
                "ఆశ్రమం",
                "సరస్సు"
            ],
            "content": "పూర్వం దండకారణ్యంలో యోగానందు డనే మహా సిద్ధుడు గోదావరీ తీరాన ఆశ్రమం కల్పించుకుని ఉంటూ ఉండేవాడు. యోగ విద్యలో ఆయనవద్ద శిక్షణ పొందటానికని అన్ని కులాలవాళ్ళూ వచ్చి ఆయనకు శుశ్రూష చేస్తూండేవారు. ఒక సంవత్సరం పాటు పరీక్షించినమీదట వారు తనవద్ద యోగవిద్య నేర్చుకోవటానికి అర్హులని తోచి నట్టయితే శిష్యులుగా చేర్చుకునేవాడు, లేనట్టయితే ఇంటికి పంపేస్తూండేవాడు.\nయోగానందుడు అప్పుడప్పుడూ తన ఆశ్రమం వదిలి అరణ్యంలో ఇతర ప్రాంతా లకు తన శిష్యులతోసహా వెళుతూ ఉండే వాడు. అక్కడ ఆయన శిష్యులు కొత్త విష యాలు నేర్చుకుంటూ ఉండేవారు; అనేక స్థలదేవతలను పరిచయం చేసుకునేవారు, అనేక రకాల బ్రహ్మరాక్షసులను లొంగదీ యటం అభ్యసించేవారు.\nఒక ఏడు యోగానందుడివద్ద శిష్యత్వం చెయ్యటానికి ధీరసింహుడనే క్షత్రియ కుమా రుడు వచ్చాడు. ఇతను చిన్నవాడైనా అనేక యుద్ధాలలో ఆరితేరినవాడు. అతనికి భయ మనేది ఎలా ఉంటుందో తెలియదు. అందరి లాగే అతనుకూడా ఒక ఏడాది పరీక్షకింద ఉన్నాడు. ఏడాది పూర్తి కావచ్చింది.\nఆ సమయంలో యోగానందుడు తన శిష్యులతోసహా బయలుదేరి ఒక సరస్సు వద్దకు వెళ్లి చేరాడు. సరస్సు ఒడ్డున చిన్న పర్ణశాల వేశారు.\nఈ పర్ణశాలకు కొంత దూరంలో ఒక పెద్ద మర్రిచెట్టున్నది. అది ఒక వంద ఎకరాలు ఆక్రమించి ఉన్నది.\nసరస్సువద్దకు.. చేరిన రాత్రి యోగా నందుడు తన శిష్యులతో, \" ఈ మర్రిచెట్టు బహుపురాతనమైనది. దీనికింద త్రేతాయుగం నాటి పిశాచాలుకూడా ఉన్నాయి. వాటి సంగతి తరవాత నింపాదిగా చెబుతాను. ఈ రాత్రికిమటుకు మీలో ఎవరుకూడా ఆ మర్రిచెట్టు చాయలకు వెళ్ళవద్దు. గుర్తుంచు కోండి, ఇది నా ఆజ్ఞ!” అన్నాడు.\nఆ రాత్రి అందరూ భోజనాలు చేసి పడు కుని నిద్రపోయారు. అండరితోబాటు ధీర సింహుడుకూడా నిద్రపోయాడు. కాని ఒక రాత్రివేళ అతనికి మెలకువ వచ్చేసి, తిరిగి ఎంత ప్రయత్నించినా నిద్రపట్టలేదు. అతను ఆశ్రమం బయటికి వచ్చి అంతదూరాన ఉన్న పిశాచాల మర్రిని చూశాడు.\nఎన్నడూ భయం ఎరగనివాడు కావటం చేత అతను ఆ చెట్టుకిందికి వెళ్లదలుచు కుని బయలుదేరాడు. మర్నాడు గురువు గారు చెప్పేలోపుగానే ఆ చెట్టుగురించి కొన్ని విషయాలైనా స్వయంగా తెలుసుకోవా లని అతనికి ఆపుకోరాని కోరిక పుట్టింది.\nఅతను మర్రిచెట్టును సమీపించి దాని కిందుగా, ఊడల మధ్యగా నడవసాగాడు.\nఅతను కొంతదూరం వెళ్ళేసరికల్లా ఒక ఊడనుంచి దిగుతూ ఒక తెల్లని ఆకారం కనిపించింది. అది నేలకు దిగి నిలబడగానే ధీరసింహుడు గంభీరంగా, \" ఎవరు నువు?” అని ప్రశ్నించాడు.\n\" నా పేరు అనుకంపనుడు. ఈ అర ణ్యంలో రాముడి భార్య సీత ఉన్నదని రావణుడికి చెప్పినవాణ్ణి నేనే!” అన్నాడు ఊడ దిగినవాడు.\nధీరసింహుడు చలించలేదు. \" నువు ఇంకా ఇక్కడే ఉంటున్నావా?” అని అతను అనుకంపనుణ్ణి అడిగాడు.\n\" ఎక్కువగా నరకంలో ఉంటూంటాను. వాళ్ళు రానిచ్చినప్పుడు ఈ చెట్టుమీదికి వస్తూంటాను,” అన్నాడు అనుకంపనుడు, మెల్లిగా దగ్గిరికి జరుగుతూ.\n\" ఓహెూ, నరకంలో మీ వాళ్లంతా ఎలా ఉన్నారు?” అన్నాడు ధీరసింహుడు, ఎంతో ధైర్యంగా వున్న చోటనే నిలబడి. అను కంపనుడు తనను మెల్లిగా సమీపిస్తూ ఉండటం అతను చూస్తూనే ఉన్నాడు.\n\"ఎలా ఉన్నారని చెప్పను! నరక జ్వాలలలో మగ్గి నానా సతమతమూ అవు తున్నారు,” అన్నాడు అనుకంపనుడు.\n\" సరకబాధకు అందరికన్న ఎవరు బాగా తట్టుకుంటున్నారు!\" అన్నాడు ధీర సింహుడు.\n\" అందరికన్న రావణుడు మెరుగు,” అన్నాడు అనుకంపనుడు.\n\" రావణుడికి ఏమి శిక్ష విధించారేం ?\" అన్నాడు ధీరసింహుడు.\n\" నూనెభాండీలను కాచమన్నారు!\"\n\" అదేమంత కష్టమైన పని కాదే?\"\n\" నూనెభాండీల కింద కాలుతున్నది. రావణుడే !\"\n\" అలా చెప్పు! అది నిజంగా బాధే. అయితే, నరకబాధను బొత్తిగా భరించ లేకుండా ఉన్నవాడెవడు?” అని ధీర సింహుడు అడిగాడు. అనుకంపనుడు కొంచెంకొంచెమే తనకు దగ్గిరిగా జరుగుతూం డటం అతను గమనిస్తూనే ఉన్నాడు. కాని, అతడు ఏమాత్రం భయం కనబరచలేదు.\n\" కుంభకర్ణుడు నరకబాధ ఏమాత్రమూ భరించలేక రాత్రింబగళ్ళు ఒకేతీరున రంకెలు పెట్టి, మిగిలినవాళ్లకి నిద్రలేకుండా చేస్తున్నారు,” అన్నాడు అనుకంపనుడు.\nకుంభకర్ణుడికి ఏమి శిక్ష ఇచ్చారేం?\"\nఅన్నాడు ధీరసింహుడు.\n\" చీలమండలదాకా నిప్పుపెట్టారు.”\n\" ఆ బాధకే రంకెలు పెడుతున్నాడా?\" అన్నాడు ధీరసింహుడు ఆశ్చర్యంగా.\n\" నిప్పులో కుంభకర్ణుడు తలకిందులుగా వేళ్ళాడుతున్నాడు.”\n\" అలా చెప్పు! అది నిజంగా బాధే. అయితే కుంభకర్ణుడు పెట్టే రంకెలు ఎలా ఉంటాయో నాకు వినిపించగలవా?” అని ధీరసింహుడు అడిగాడు.\n\" ఓ, వినిపిస్తాను!\" అంటూ అనుకం పనుడు గూబలు అదిరేటట్టుగా భయంకర మైన రంకెపెట్టాడు. ధీరసింహుడు చెవులు గట్టిగా మూసుకోవలసి వచ్చింది.\n\" ఇంతేనా? గట్టిగా గొర్రె అరిచినంత కూడా లేదే ! కుంభకర్ణుడి రంకె నీకు సాధ్యం కాదేమో?\" అన్నాడు ధీరసింహుడు.\n\" ఈసారి విను!\" అంటూ అనుకంప నుడు భూమి దద్దరిల్లేటట్టు మరొక రంకె పెట్టాడు. ధీరసింహుడు చెవులు రెండూ గట్టిగా మూసుకున్నప్పటికీ అతని తల దిమ్మెక్కిపోయింది.\n\" ఇంతేనా? గట్టిగా గుర్రం సకిలించి నట్టుకూడా లేదు. కుంభకర్ణుడు ఇంతకన్న పెద్ద రంకెలే పెట్టిఉంటాడు. వాటిని నువు చూపించలేకుండా ఉన్నావు!\" అన్నాడతను.\n\" ఈసారి విను\" అంటూ అనుకంప నుడు ఊపిరి బాగా పీల్చి బ్రహ్మాండమైన పెడబొబ్బ పెట్టాడు. ధీరసింహుడు చెవులు ఎంత గట్టిగా మూసుకున్నా ప్రయోజనం లేకపోయింది. అతనా పెడబొబ్బకు స్పృహ తప్పి పడిపోయాడు.\nఅదే సమయమనుకుని అతన్ని మింగ టానికి అనుకంపనుడు ఒక్క అడుగు ముందుకు వేశాడు. కాని ఈ లోపుగా అను కంపనుడు పెట్టిన పెడబొబ్బలు విని యోగా నందుడు మేలుకుని, ఆశ్రమంనుంచి వేగంగా పచ్చి, తన కమండలంలోని జలాన్ని అను కంపనుడిపై చల్లాడు. ఆ దెబ్బతో అను కంపనుడు భూమిలో దూరి పాతాళానికి పారిపోయాడు.\nతరవాత 'యోగానందుడు ధీరసింహుణ్ణి లేపి తన ఆశ్రమానికి తీసుకుపోయి జరిగిన దంతా విని, \" నాయనా, నా ఆజ్ఞ మీరినప్ప టికీ నీ ధైర్యానికి మెచ్చాను. నేటినుండీ నీవు ధీరానందుడని పేరుపెట్టుకుని నా శిష్యుడివికా!\" అని అతనికి యోగం ఉప దేశించాడు.",
            "book_page_end": 48
        },
        {
            "title": "రూపధరుడు - 9",
            "book_page_start": 49,
            "pdf_page_start": 63,
            "pdf_page_end": 70,
            "author": "గ్రీకు పురాణగాథ",
            "genre": "పురాణ గాథ",
            "moral": "ధైర్యం, ఆత్మగౌరవం కలిగి ఉండాలి. మన నైపుణ్యాలను సరైన సమయంలో ప్రదర్శించాలి.",
            "keywords": [
                "రూపధరుడు",
                "మహామేధి",
                "ట్రోయ్ యుద్ధం",
                "ఒడిస్సీ",
                "వ్యాయామక్రీడలు"
            ],
            "characters": [
                "రూపధరుడు",
                "మహామేధి",
                "వారుణి",
                "యువరాజు",
                "అంధగాయకుడు",
                "వజ్రకాయుడు"
            ],
            "locations": [
                "బస్రా నగరం",
                "సభా భవనం",
                "ట్రోయ్"
            ],
            "content": "[సూర్యభగవానుడి పశువులను చంపి తిన్న పాపాన రూపధరుడి అనుచరులందరూ, నౌకతో సహా, సముద్రం పాలయారు. రూపధరుడు ఒంటరిగా ఒక తీరాన వచ్చిపడి, ఆవేశాన్ని ఏలే మహామేధి మహారాజుకుమార్తె అయిన వారుణి సహాయంతో రాజభవనం చేరుకుని ఆశ్రయం సంపాదించుకున్నాడు. మహామేధి రూపధరుడికి అన్నివిధాలా తోడ్పడతానని మాట ఇచ్చాడు. ఆ రాత్రి రూపధరుడు సుఖంగా నిద్రపోయాడు.]\nతెల్లవారింది. మహామేధితోబాటే రూపధరుడుకూడా నిద్రలేచాడు. ఇద్దరూ కలిసి సభాభవనానికి వెళ్ళారు. ఈ సభా భవనం ఓడలరేవుకు సమీపంలోనే ఉన్నది. అందులో నున్నని రాతితోచేసిన ఆసనా లున్నాయి. మహామేధి ఒక ఆసనంపై కూచుని రూపధరుణ్ణి తన పక్కనే కూచో బెట్టాడు. ఈ లోపుగా రాజుగారి భటుడొకడు రూపధరుడి ప్రయాణపు ఏర్పాట్లు చూడ టానికి నగరంలోకి వెళ్ళాడు. అతను పెద్దల నందరినీ పేరుపేరునా సభాభవనానికి ఆహ్వా నించి, ఎవరో అపూర్వ పురుషుడు రాజు గారికి అతిథిగా వచ్చినట్టు తెలియజేశాడు.\nఈ కొత్త వ్యక్తిని చూడటానికి పెద్ద లందరూ వెంటనే బయలుదేరి వచ్చారు. త్వరలోనే సభాభవనంలోని ఆసనాలన్నీ భర్తీ అయాయి. అక్కడ సమావేశమైన వారితో రాజు ఇలా అన్నాడు:\n\"మహాజనులారా, నాపక్కన ఆసీనుడై ఉన్న వ్యక్తి నా ఇంటికి అతిథిగా వచ్చాడు; ఆయన ఎవరో నాకు తెలియదు. ఆయన సముద్రంమీద వచ్చాడు : ఆయన తూర్పు నుంచి వచ్చాడో, పడమటనుంచి వచ్చాడో కూడా నాకు తెలియదు. అయితే ఆయన తన ప్రయాణానికి సహాయం చెయ్యమని నన్ను కోరాడు. దానికెన్నడూ అభ్యంతరం లేదు, ఎందుకంటే నాయింటికి అతిథిగా వచ్చి అసంతృప్తితో వెళ్ళిపోయిన వారెవరూ లేరు. కనుక మనం మన ఆచారం తప్పకుండా ఈ వ్యక్తికి సహాయం చెయ్యవలసి ఉన్నది. మనం ఒక కొత్త నౌకను ఈయన పరంచేసి తెడ్లువేసేవారిని యాభైఐద్దరిని తోడు ఇద్దాం. తెడ్లు వెయ్యటంలో సమర్థులైనవారు బయలు దేరి వెళ్ళి నౌకలో తెడ్లు అమర్చి భోజనానికి మాయింటికి వచ్చేయండి. మిగులిన పెద్దలు కూడా మా ఇంటికే విందుకు రావాలి. విందు ఏర్పాటు పెద్ద ఎత్తున చేయిస్తాను. విందు సమయంలో వినోదంగా పాడటానికిగాను తగిన మనిషినిచూసి పిలిపించండి.”\nమహామేధి మహారాజు సభికులతో ఈ మాటలు చెప్పి, రూపధరుణ్ణి వెంట తీసుకుని తన భవనానికి బయలుదేరి వెళ్ళాడు. వెంటనే పాడేవారికి కబురు వెళ్లింది. యాభై ఇద్దరు సమర్థులైన నావికులు కొత్తపడవను జలప్రవేశం చేయించి, తెడ్లు అమర్చారు. దానికి వారు ఒక తెల్లని తెరచాప ఎత్తి, నౌకను లోతునీటిలో లంగరువేసి రాజభవ నానికి వెళ్ళారు.\nరాజభవనంలోని గదులు, చావడులూ, ప్రాంగణాలూ అతిథులతో నిండిపోయాయి. విందుకుగాను గొర్రెలనూ, అడవి పందు లనూ, ఎద్దులనూ కోశారు. విందుసమ యంలో పాడటానికి ఒక ఆంధగాయకుడు పిలిపించబడ్డాడు.\nఅందరూ భోజనాలుచేసే సమయంలో ఆయన పాడిన పాట రూపధరుడి జీవితంలో జరిగిన సంఘటనకు సంబంధించినదే. ఆ సంఘటన ఏమంటే —\nట్రోయ్ యుద్ధం ఇంకా ఆరంభం కాలేదు.\nరారాజు భవిషత్తు తెలుసుకునే నిమిత్తమై మైథోవద్ద ఉన్న సూర్యాలయానికి వెళ్లాడు.\n\" ట్రోయ్ పతనమయేలోపుగా నీ యోధుల మధ్య కలహం జడగుతుంది,” అని సూర్య భగవానుడు రారాజుకు తెలియబరిచాడు.\nఅలాగే జరిగిందికూడా. ఒకనాడు భోజనాల దగ్గిర రూపధరుడూ వజ్రకాయుడూ తగాదా పడి ఒకరినొకరు గట్టిగా తిట్టుకున్నారు.\nరారాజు ఈ తగాదా చూసి విచారించటా నికి బదులు చాలా సంతోషించాడు. ఎందు చేతనంటే ఇది తనకు శుభసూచకమని సూర్యభగవానుడు అదివరకే చెప్పి ఉన్నాడు.\nఅంధగాయకుడు ఈ విందులో పై సంఘ టనను పాటకట్టి పాడాడు. కాని ఈపాట వింటుండె రూపధరుడికి దుఃఖావేశం ముంచుకువచ్చింది. తనకంటినీరు ఇతరులు చూసిపోతారని అతను తన ముఖాన్ని బట్ట కొంగుతో కప్పేసుకున్నాడు. మధ్యమధ్య గాయకుడుపాట నిలిపినప్పుడు రూపధరుడు తన కళ్ళు తుడుచుకుని ముఖానికి అడ్డం తొలగించేవాడు. మళ్ళీ గాయకుడు పాట ఆరంభించగానే అతనికి కంటివెంట ఆశ్రు ధారలు కారేవి, అతను ముఖాన్ని తిరిగీ బట్టతో కప్పేసుకునేవాడు.\nరూపధరుడి చర్యలను ఇతరులెవరూ గమనించలేదు గాని, అతని పక్క నే కూచుని భోజనం చేస్తున్న మహామేధి గమ నించాడు. రూపధరుడు బాధతో మూల గటంకూడా ఆయనకు వినిపించింది.\nచిట్టచివరకు మహామేధి తన అతిథులతో,\n\"మిత్రులారా, మనం కడుపునిండా భోజనం చేశాం. ఇక ఈ పాట చాలించి, మనం వ్యాయామక్రీడలు ప్రదర్శింతాం. మల్ల యుద్ధంలోనూ, దూకటంలోనూ మన ప్రజ్ఞ ఎంత అసాధారణమైనదో మన అతిథిచూసి నట్టయితే ఆయన తన దేశవాసులకు చెప్ప గలుగుతాడు!\" అన్నాడు.\nరాజుగారు లేవగానే అందరూ లేచి మైదా నానికి బయయిదేరారు. అక్కడ అనేకవేల మంది గుమి కూడారు. వ్యాయామక్రీడలలో ఆరితేరిన యువకులంతా పోటీలలో పాల్గొన టానికి సిద్ధంగా ఉన్నారు. మొదట పరుగు పందెం జరిగింది. తరవాత మల్లయుద్ధమూ, దూకటమూ, బరువు విసరటమూ మొదలై నవి జరిగాయి. అన్నిపందాలలోనూ తలా ఒక్కరూ గెలిచారు. మల్లయుద్ధంలో రాజు కొడుకు గెలిచాడు. అతను తన అనుచరు లతో, \" ఒరే, మన అతిథి చిన్నతనంలో ఏయే వ్యాయామక్రీడలు అభ్యసించాడో తెలుసుకుందామా ? మనిషి చూడటానికి దృఢంగానే ఉన్నాడు. తొడలూ, పిక్కలూ, మెడా బలిష్ఠంగా ఉన్నాయి. చేతులు దృఢంగా ఉన్నాయి. వయసుకుకూడా ముదిసినవాడేమీ కాడు!\" అన్నాడు.\nరాజకుమారిడితో అతని అనుచరులు, \" భేష్! నువే వెళ్లి ఆయనను ప్రశ్నించి, పోటీకి పిలు!\" అన్నారు. అతను రూప ధరుణ్ణి సమీపించి, \" అయ్యా, మీకు వ్యాయామక్రీడలతో పరిచయం ఉన్నట్టయితే ఆటలలోకి రండి. ప్రతి మనిషికీ వ్యాయామ క్రీడలు తెలిసివుండాలి. మీరు నిరుత్సాహంగా వుండవలిసిన పనిలేదు; మీకోసం నౌకా, నావికులూకూడా సిద్ధంగా వున్నారు,\" అని చెప్పాడు.\n\" అలా ఎందుకంటావు, నాయనా?\nమీరంతా నన్ను వేళాకోళం పట్టిస్తున్నారు లాగుంది. నా మనస్సులో ఇప్పుడు కష్టా లకు తప్ప, ఆటలకు చోటులేదు. మీ అతి థిగా నేనీ ఆటలపోటీలు చూస్తున్నానేగాని, చూసి ఆనందించటానికి కాదు. నాకు కావలిసిందల్లా మా ఇల్లు చేరటమే!\" అన్నాడు రూపధరుడు.\nఅతన్ని రెచ్చగొట్టే ఉద్దేశంతో ఇంకొక యువకుడు రూపధరుడితో, \" కాకపోయినా మీ అవతారం చూస్తే వ్యాయామక్రీడలు తెలిసినట్టు లేదులెండి! ఏ వర్తక నౌకనో నడుపుకుంటూ, బేళ్లు లెక్కించటమూ, జమా ఖర్పులు చూసుకోవటమూ, లాభాలు కూడుకోవటమూ మాత్రమే చాతనయిన మనిషిలాగా కనబడతారు !\" అన్నాడు.\nరూపధరుడికి నిజంగానే కోపం వచ్చింది.\nఅతను కనుబొమలు ముడివేసి, \" అబ్బాయీ, కొందరిని భగవంతుడు వికారంగా సృష్టి స్తాడు, కాని వారు నోరు తెరిస్తే ముత్యాలు రాలుతాయి. వారి మాటలు వినటానికి ప్రజలు ఎగబడతారు. మరికొందరు చూడ టానికి అందంగానే వుంటారు గాని వారు నోరు విప్పితే అందరూ చెవులు మూసుకో వలిసిందే. భగవంతుడు నీకు అందం ఇచ్చాడుగాని మెదడు అవ్వలేదు. నేను చాలా కష్టాలుపడి శుష్కించి వున్నాను. అయినా నాకేపాట శక్తి ఉన్నదో చూపి స్తాను,\" అంటూ చివాలున తనువున్న ఆసన మీది నుంచి లేచి ఒక పెద్ద రాతి గుండు తీసుకుని తన తలపైన ఒక చుట్టు తిప్పి, బలంకొద్దీ విసిరాడు.\nదూరం కొలిచే కుర్రవాడు ఆ గుండు పడిన చోటికి వెళ్లి దూరంకొలిచి, \" అయ్యా, మిగిలినవాళ్లు విసిరిన గుండ్లన్నిటికన్నా మీకు దూరం విసిరారు. ఇంతదూరం మరెవ్వరూ విసరలేరు, మీరు నిశ్చింతగా వుండవచ్చు!\" అని కేక పెట్టాడు.\nరూపధరుడికి ఈ మాటలు విని ఆనందం కలిగింది. అతను ఉత్సాహంతో, \" అబ్బా యిలూ, చాతనయితే మీరు నాతో పోటీపడి గుండు విసరండి! నేను ఇందులోకి దిగనే దిగాను గనక వెనక్కు తగ్గేదిలేదు. మల్ల యుద్ధమైనాసరే, పతిగెత్తటమైనాసరే ఎవరు వస్తారో రండి! నాకు విలువివ్యకూడా చాత నవును. యుద్ధరంగంలో ఆ విద్యలో నాకన్న సమర్థుడు ధనధవుడు ఒక్కడే వుండేవాడు. దేవతల మాట చెప్పనుగాని, మానవమాత్రు లతో ఎవరితోనైనా ఏ విద్యలోనైనా పోటీకి నేను సిద్ధమే!” అన్నాడు.\nఎవరూ మాట్లాడలేదు.\nమహామేధి రూపధరుడికేసి తిరిగి, \" అయ్యా, మనలను ఇంకొకరు చులకన చేసి మాట్లాడినప్పుడు మన గొప్ప మనం చెప్పుకుంటే అందులో తప్పేమీలేదు. మీ శక్తిసామర్థాలను శంకించే అర్హత ఇక్కడ ఎవరికీ లేదు. మాకు కావలిసినడల్లా మీరు ఇక్కడ కొంత ఆనందంపొంది వెళ్లటమే. కొన్ని విద్యలలో మేము ఘటికులం. మల్ల యుద్ధంలోనూ, ఇతర వ్యాయామక్రీడల లోనూ మాకు ప్రత్యేకమైన నేర్పు లేదు.\nమాకు నేర్పున్నది నౌకలు నిర్మించటంలో, నౌకలు నడపటంలో, పాటలు పాడటంలో, నృత్యం చెయ్యటంలో, వీటిని మీరు తిలకిం చాలని నా కోరిక. స్వగృహం చేరుకుని మీ భార్యాబిడ్డలమధ్య సుఖంగా కూచుని వున్న సమయంలో వీటిని జ్ఞాపకం చేసుకోవటమే మాకు కావలిసినది!” అన్నాడు.\nతరవాత నృత్యగానాలు ఏర్పాటుచేశారు.\nఆ దేశంవారు చేసిన బృందనృత్యాలు చూసి రూపధరుడు. అద్భుతంచెందాడు. అతను మహామేధితో, “మహారాజా, ఇంత అద్భుత మైన నృత్యాలు నేనెక్కడా చూడలేదు,” అన్నాడు వుత్సాహంగా.\nతన అతిథి ఆ మాట అనేసరికి రాజు పరమానందంచెందాడు. ఆయన తన దేశంలో ఉన్న పన్నెండుమంది రాజకుమా రులను పిలిచి, వారిచేత తన అతిథికి మంచి బట్టలు పెట్టించి, బంగారం బహుమానంగా ఇచ్చాడు. రూపధరుణ్ణి కవ్వించిన యువ కుడు, దంతపు ఒరా, వెండి పిడీగల తన కత్తిని రూపధరుడికి బహూకరించాడు.\nఆ రాత్రి భోజనాల దగ్గిర అంధగాయ కుడు \"కొయ్యగుర్రం \" కథ గానం చేశాడు,\nగ్రీకులు తమ శిబిరాన్ని తగలబెట్టి తమ నౌకలలో వెళ్లిపోవటంతో కథ ఆరంభ మయింది. తరవాత ట్రోజనులు కొయ్య గుర్రాన్ని నగరంలోకి తీసుకుపోవటం మొద లైన వివరాలు వింటూ రూపధరుడు విచా రంతో కుంగిపోయి ఏడవసాగాడు.\nఅది గమనించి మహామేధి పాట నిలుపు చేయించి, రూపధరుడికేసి తిరిగి, \" అయ్యా, దాచకుండా నిజం చెప్పండి. మీరెవరు ? మీపేరేమిటి? ఊరేమిటి ? మీది ఏదేశం? మీరు ఎక్కడినుండి వస్తున్నారు? ట్రోయ్ యుద్ధం కథ మీకెందుకు విచారం కలిగి స్తున్నది? ఆ యుద్ధంలో మీ ఆప్తులెవరైనా మరణించలేదుగద!” అన్నాడు.",
            "book_page_end": 56
        },
        {
            "title": "అద్భుతదీపం - 7",
            "book_page_start": 57,
            "pdf_page_start": 71,
            "pdf_page_end": 80,
            "author": "బి. ప్రసాదరావు",
            "genre": "మాయా కథ",
            "moral": "మాంత్రికుల మాయ కంటే వివేకం, ఉదార గుణం గొప్పవి.",
            "keywords": [
                "అలాదీన్",
                "అద్భుత దీపం",
                "భూతం",
                "రాజు",
                "మాంత్రికుడు"
            ],
            "characters": [
                "అలాదీన్",
                "భూతం",
                "రాజు",
                "బుదూరూ",
                "అలాదీన్ తల్లి",
                "మంత్రి",
                "శిల్పులు"
            ],
            "locations": [
                "రాజభవనం",
                "అలాదీన్ భవనం"
            ],
            "content": "[రాజుకూతురు బుదూరూ మంత్రికొడుకుకూ జరగవలసిన వివాహాన్ని అలాదీన్ రెండేకంటివాడికి తెలియకుండా భగ్నం చేసి, రాజుగారు పెట్టిన గడువు తీరగానే, రాజకుమార్తెను తనకిచ్చి వివాహం చేయమని తల్లిద్వారా కబురుచేశాడు. మంత్రి సలహాతో రాజుగారు తన కుమార్తెకు వల్లమాలిన రత్నరాసులు కట్నం కోరాడు. దీపం భూతం సహాయంతో అలాదీన్ కట్నం పంపాడు. తరవాత రాజుగారు అలాదీను పిలిపించి ఘనంగా స్వాగత మిచ్చాడు.]\nసభాభవనంలోనే రాజుగారికీ అలాదీన్కూ భోజనం ఏర్పాటయింది. మంత్రి స్వయంగా వారికి పరిచర్య చేశాడు. మిగిలిన సభకు లంతా అక్కడే ఉన్నారు.\nభోజనం పూర్తికాగానే రాజుగారు పురో హితులు మొదలైన వారిని పిలిపించి తన కుమార్తెను అలాదీన్ కిచ్చి పెళ్లిచేసే విషయం స్థిరపరిపించాడు. తరవాత ఆయన అలాదీన్ను, \"నాయనా, పెళ్లిముహూర్తం ఎప్పటికి ఏర్పాటు చేయమన్నావు?” అని అడిగాడు.\n\"మహారాజా, ముహూర్తం ఇప్పుడు ఏర్పాటుచేసినా నాకు సమ్మతమే. కాని నేనూ నా భార్యా కాపరం ఉండటానికిగాను ఒక అద్భుత భవనం నిర్మించాలనే ఉద్దే శంతో ఉన్నాను. ఆ భవనం తయారుకాగానే నేను పెళ్లి చేసుకుంటాను!\" అన్నాడు అలాదీన్.\n\"ఈ భవనం ఎక్కడ నిర్మిస్తావు?\" అని రాజు అడిగాడు.\n\" తమ సెలవైతే, రాజభవనానికి ఎదు రుగా ఉన్న విశాలమైన ఆవరణలో నిర్మి స్తాను. మీ కుమార్తె మీకు ఎంత దగ్గిరలో ఉంటే అంత మంచిదిగదా! నేనుకూడా తరుచు తమ దర్శనం చేసుకుంటూ ఉండ వచ్చు,” అన్నాడు అలాదీన్.\n\" ఇందుకు నా అనుమతి వేరే కోరాలా ? నీ యిష్టం వచ్చిన చోట కట్టుకో! కాని పని త్వరగా ముగిసేటట్టు చూడు. నా కుమార్తె ఎప్పుడు పెళ్లాడుతుందా, ఎప్పుడు మనమలను ఎత్తుకొంటానా అని నేను తొందరపడుతున్నాను,” అన్నాడు రాజు.\nఅలాదీన్ ఈ మాటలు విని చిరునవ్వు నవ్వి, రాజుగారివద్ద సెలవుతీసుకుని తన ఇంటికి వచ్చేశాడు. అతను ఇల్లు చేరుతూనే తల్లితో జరిగిన విషయాలన్నీ చెప్పి, తన గదిలోకి వెళ్లి తలుపువేసుకుని, దీపాన్నితీసి రుద్ది, భూతాన్ని ఆవాహనచేశాడు.\nభూతం వచ్చి, \"ఏం సెలవు?” అని అడిగింది.\n\"నా కోరికలను తీర్చటంలో నువు చాలా సమర్థత చూపిస్తున్నావు. ఈసారి ఇంకా సమర్థత చూపాలి. నేనూ నాభార్యా కాపరం ఉండటానికిగాను ఒక అద్భుతమైన భవనం రాజభవనానికెదురుగా ఉన్న ఖాళీ స్థలంలో నిర్మించాలి. దాని రచన యావత్తూ నీకే వదిలిపెడుతున్నాను; ఎక్కడ ఏ యే రత్నాలు పొదుగుతావో నువే చూసుకో. కాని భవనంమధ్యలో స్ఫటికంతో చేసిన బురుజు చాలా పెద్దది లేపి, దానికి అమర్చే స్తంభాలు వెండితోనూ, బంగారంతోనూ పోతపోసినవిగా ఉంటేటట్టు చూడాలి. ఆ బురు జు కు తొంభైతొమ్మిది గవాక్షాలు అమర్చి, వాటికి వజ్రాలూ, కెంపులూ, పచ్చలూ పొదగాలి. తొంభైతొమ్మిదవ కిటికీకి మాత్రం రత్నాలు పొదగకుండా వదిలెయ్యి. భవనం ముందు జలయంత్రాలతోనూ, నీటికాలవలతోనూ సహా చక్కని ఉద్యానవనం నిర్మించు. భవనం అడుగున ఒక రహస్యమైన మాళిగ నిర్మించి, దానినిండా బంగారు నాణాలు పేర్చు. ఇక, వంటఇల్లూ, అశ్వశాలా, బాని సల నివాసాలూ మొదలైనవి ఏవిధంగా ఏర్పాటు చేస్తావో చేసుకో. పని పూర్తికాగానే నాకు తెలియజెయ్యి!\" అన్నాడు అలాదీన్ దీపంభూతంతో.\n\"చిత్తం,\" అని భూతం వెళ్లిపోయింది.\nమర్నాడు తెల్లవారేవేళ భూతం అలా దీన న్ను నిద్రలేపి, \"తమపని పూర్తిఅయింది, వచ్చి చూసుకోండి,” అన్నది. అతను సరే నన్న మీదట ఆ భూతం అతన్ని ఎత్తుకు పోయి కొత్తగా నిర్మించిన భవనాన్ని చూపింది. ఈ భవనం రాజభవనానికి ఎదు రుగా, అంతకంటె చాలారెట్లు రమ్యంగా ఉన్నది. ఆ భవనానికి చేరటానికి రెండు మార్గాలు పాలరాయి పరిచివున్నాయి. భవ నాన్ని బయటినుంచి చూశాక అలాదీన్ లోపలిభాగాలు చూడటానికి భూతాన్ని వెంటబెట్టుకుని వెళ్ళాడు. భవనంలోపల అతను తాను కలలోకూడా ఊహించలేని మహావైభవం ప్రత్యక్షమయింది. భూమి లోపల ఒక రహస్య ధనాగారం, ఎంతో విశాలమైనది, నిర్మించి వున్నది. దానినిండా బంగారు దీనారాలునింపిన సంచుల దొంతర లున్నాయి. రాజుగారి దివాణంలో ఉండ దగిన వంటశాలలూ, కచ్చేరి చావడులూ, కొట్లూ, అశ్వశాలలూ, సమస్తమూ ఈ భవ నంలో ఉన్నాయి. అశ్వశాలలలో మేలు జాతి గుర్రాలున్నాయి. వాటిని కాసావాళ్ళు మాలిసు చేస్తున్నారు. వాటి దాణాకు వెండి తొట్లు ఏర్పాటయ్యాయి.\nఅలాదీన్ చాలా సంతోషించాడు. అతను భూతంకేసి తిరిగి, \"ఒక్కటి మరిచి పోయావు. నాభార్య మా యింటినుంచి రాజ భవనానికి నడిచిపోవటానికి ఒక పొడుగాటి తివాసీ రెండు భవనాలకూ మధ్య పరి పించు,” అన్నాడు.\n\"చిత్తం!\" అన్నది భూతం. మరుక్షణం రెండు భవనాల మధ్యా ఒక మెత్తని తివాసీ పరిచి ఉన్నది.\n\" ఇప్పుడే వంకా లేదు. ఇక నన్ను మా ఇంటికి తీసుకుపో!\" అన్నాడు అలాదీన్.\nఅతను వెళ్ళిపోయిన కొద్దిసేపటికల్లా రాజుగారి దేవిడీ తలుపులు తెరిచారు. రాజు గారి నౌకర్లూ, చాకర్లూ తమ పనులమీద రాజభవనం నుంచి బయటికి వచ్చి, ఎదు రుగా ఉన్న కొత్త భవనాన్ని చూసి ఆశ్చ ర్యంతో స్తంభించిపోయారు. ఆ భవనం మాణిక్యకాంతులతో, అప్పుడే ఉదయించిన సూర్యబింబంలాగా వెలిగిపోతున్నది.\nవారు వెనక్కుతిరిగి వెళ్లి ఈ వింతను మహామంత్రికి నివేదించారు. ఆయన వెళ్లి రాజుగారితో చెప్పాడు. \"మహారాజా, అమ్మాయిగారిని పెళ్లాడనున్న యువకుడు ఇంద్రజాలం నేర్చినవాడులాగా కనబడు తున్నాడు,” అన్నాడాయన.\n\" నువు వట్టి మూర్ఖుడులాగున్నావు ! అసూయతో నీ బుద్ధి పెడతల పట్టినట్టున్నది! అంత ధనికుడు తలుచుకుంటే ఒక్క రాత్రిలో ఇలాటి భవనం కట్టలేడా?” అన్నాడు రాజు.\nరాజుగారికి అలాదీన్పై పూర్ణానుగ్రహం కలిగిందనీ, అతనిపైన ఏమి చెప్పినా రాజు గారి తలకెక్కదనీ తెలుసుకుని మంత్రి మాట్లాడక ఊరుకున్నాడు.\nఈ లోపుగా అలాదీన్ యింటికి వెళ్ళి పరిచారికలచేత తల్లికి మంచి ఉడుపులు ధరింపజేశాడు. ఆమె ప్రయాణానికి సిద్ధ మయాక, \"అమ్మా, ఇక నీ కోడలిని ఇంటికి తెచ్చుకోవచ్చు. పోదాం, పద!” అన్నాడు.\nఅలాదీన్ తల్లి తన పన్నెండుగురు పరి చారికలనూ వెంటబెట్టుకుని రాజభవనానికి బయలుదేరింది. ఆమెకు కొంచెం వెనకగా అలాదీన్ తన గుర్రంమీద బయలుదేరాడు. అతనితోబాటు అతని సిబ్బందికూడా కది లింది. రాజభవనం చేరుకున్నాక అలాదీన్ తన స్వంత భవనంకేసి వెళ్ళాడు, అతని తల్లి రాజభవనం ప్రవేశించింది.\n*రాజకుమార్తె అలాదీన్ తల్లిని చూడగానే లేచివచ్చి ఎంతో వినయంగా ఆమెను ఆసనం మీద కూచోబెట్టి, ఫలహారం పెట్టించి, తాను అలంకరించుకోసాగింది.\nదాసీలు రాజకుమార్తెను పెళ్ళికూతురు చేసి ఆమెకు గల సమస్త ఆభరణాలూ పెట్టారు. కొద్ది సేపటిలోనే రాజుకూడా వచ్చాడు. వారు తనకు చూపిన మర్యాదకు అలాదీన్ తల్లి పరవశురాలై, ఆనందాశ్రు వులు రాల్చింది. వారు ముగ్గురూ ముచ్చ టించుకుంటూండగా రాణీ వచ్చింది. ఆవిడ అలాదీన్ తల్లిని పలకరించలేదు, వారి సంభాషణలో ప్రవేశించలేదు. ఇంతకూ ఈ పెళ్లి రాణికి ఏమాత్రమూ ఇష్టంలేదు. తన అల్లుడు అనామకుడన్నది ఆమెను బాధించింది. అలాదీన్ విషయంలో ఆవిడ మంత్రితో ఒకటయింది.\nరాజకుమార్తె అత్తవారింటికి బయలు దేరేటప్పుడు తన తల్లినీ తండ్రినీ కౌగలించు కుని కన్నీరు కార్చింది. తరవాత ఆమె తన అత్తగారివెంట బయలుదేరింది. ఆమెతో బాటు పదిమంది నౌకర్లూ, నూరుమంది దాసీలూ బయలుదేరారు. నాలుగువందల మంది బానిసలు రెండుభవనాలకూ మధ్య రెండు సోల్పులలో నిలబడ్డారు. వారి చేతు లలో ఉన్న పళ్ళాలలో దీపారాధనలూ, కర్పూర హారతులూ, సాంబ్రాణి ధూపాలూ ఉన్నాయి. మంగళవాద్యాలు మోగుతూ ఉండగా, పెళ్ళికూతురు అడుగులో అడుగు వేసుకుంటూ తివాసిమీదుగా పుట్టింటినుంచి మెట్టినింటికి నడిచి వెళ్లింది. ఈ దృశ్యం చూడటానికి జనం దూరాన నిలబడి హర్ష ధ్వానాలు చేశారు.\nఅలాదీన్ చిరునవ్వు నవ్వుతూ పెళ్లికూతు రికి ఎదురు వచ్చి, ఆమెను లోపలికి తీసుకు వెళ్ళాడు. బురుజుకింద హాలులో, రత్నాలు తాపిన కిటికీల మధ్య అలాదీన్, అతని తల్లీ, రాజకుమార్తె విందుభోజనానికి కూచున్నారు.\nఆ వాతావరణమంతా చూసి రాజకుమార్తె నిర్ఘాంతపోయింది. తాను అటువంటిచోట అడుగుపెడతానని ఆమె ఎన్నడూ అనుకుని ఉండలేదు.\nభోజనం అయినాక స్త్రీలువచ్చి నృత్యాలు చేశారు. ఆ నృత్యం రాజకుమార్తెకు దేవ లోక నృత్యంగా తోచింది.\nమర్నాడు ఉదయమే అలాదీన్ తన గుర్రాన్ని ఎక్కి రాజభవనానికి వెళ్లి, తన మామగారిని తనఇంట విందుకు ఆహ్వా నించాడు. రాజుగారిందుకు సంతోషంగా ఒప్పుకుని, \" అమ్మాయి ఎలా ఉన్నది?” అని అడిగాడు. అలాదీన్ తగురీతిగా సమా ధానం చెప్పాడు. తరవాత ఇద్దరూ కలిసి అలాదీన్ ఇంటికి వచ్చారు.\nఆ భవనాన్ని బయటనుంచి చూసే రాజు ఎంతో ముచ్చటపడ్డాడు, ఇక లోపలకూడా చూసినాక ఆయన ఆశ్చర్యానికి మేరలేదు.\nఅన్నిటికన్నా ఆయనను ప్రబలంగా ఆక ర్షించినది బురుజుకింద హాలు. ఆయన దాన్ని వివరంగా పరీక్షించి, \"భూప్రపం చంలో ఇటువంటి కట్టడం ఇంకొకటి ఉంటుందని నాకు తోచటంలేదు. కాని, అలాదీన్, ఇక్కడ ఉన్న కిటికీలలో ఒక్కటి మాత్రం రత్నాలు తాపటం చేయకుండా వదిలేశావేమిటి? మిగిలిన వాటితో పోలిస్తే ఇది బోసిగా ఉన్నదే?” అన్నాడు.\n\"పిసినిగొట్టు తనంవల్ల గాని ఆశ్రద్ధవల్ల గాని ఆ కిటికీపని పూర్తిచేయక వదిలా ననుకునేరు. ఈ భవనం నేటినుంచీ మీ అమ్మాయి నివాసమందిరం. అందుచేత దాని నిర్మాణంలో మీకుకూడా కొంతపాలు ఉంటే మీ కీర్తికూడా ఇందులో చేరి ఉంటుంది గదా అని ఆ కిటికీ అలా ఉంచేశాను. దాని పని మీరు పూర్తి చెయ్యండి!” అన్నాడు అలాదీన్.\n\" నిజంగా ఎంత గొప్ప ఆలోచన చేశా వోయ్! ఆ పని నాకు వదిలెయ్యి!\" అంటూ రాజు తన భటులను పిలిచి, \" ఒరే, మన శిల్పులను పిలవండి,” అన్నాడు.\nతరవాత ఆయన తన కుమార్తె వద్దకు వెళ్లి ఆమెతో కాస్సేపు ముచ్చటించి, ఆమెకు ఈ కొత్త జీవితం చాలా ఆనందదాయకంగా ఉందని తెలుసుకున్నాడు. తరవాత తన కూతురితో, అల్లుడితో కలిసి భోజనంచేశాడు.\nఇంతలో శిల్పులు వచ్చారు. రాజుగారు వారికి కిటికీ చూపి, \"దీనినికూడా మిగిలిన కిటికీలలాగా అలంకరించండి,” అని ఆజ్ఞా పించాడు. \"చిత్తం, మహాప్రభూ!\" అని వారు మిగిలిన కిటికీలన్నీ పరీక్షచేసి కంగారు పడుతూ రాజుగారి వద్దకు తిరిగి వచ్చి, \"మన్నించండి, మహారాజా ! మావద్ద ఉన్న రత్నాలన్నీ కలిపినా, ఈ కిటికీలో నూరో వంతు పొదగటానికి చాలవు. ఏం సెలవు?” అన్నారు వినయంగా.\nరాజు తన భటులను పిలిపించి, అలాదీన్ తనకు పంపిన రత్నరాసులను తెప్పించాడు.\nవాటిని ఆయన శిల్పులకు చూపి, \" వీటిలో కావలసినమటుకు మీరు వాడుకుని మిగ తావి తిరిగి ఇచ్చెయ్యండి,” అన్నాడు.\nవారు కొలతలు వేసి, లెక్కలు కట్టి గుణించి, \"మహారాజా, ఇవన్నీ కలుపు కున్నా కిటికీలో పదోవంతు అలంకరించ టానికి సరిపోతాయి,” అన్నారు.\nరాజు కొంచెం కంగారుపడ్డాడు. ఆయన మళ్ళీ తన భటులను పిలిచి, \" మన మంత్రి సామంతు లందరి దగ్గిరా ఎన్నెన్ని రత్నా లుంటే అన్నీ పట్టుకురండి,” అన్నాడు.\nభటులు వెళ్లి కొద్దిసేపట్లో అందరివద్దా గల రత్నాలు మూటకట్టి తెచ్చారు. శిల్పులు వాటిని చూసి, \" మహారాజా, ఇవికూడా కలుపుకుంటే కిటికీలో ఎనిమిదోవంతు అలంకరించవచ్చు. ఈ రత్నాలకింకా ఏడు రెట్లు తెప్పించండి. రత్నాలు రాగానే పని ప్రారంభించి మూడుసంవత్సరాలు విడవ కుండా పనిచేసి ఈ కిటికీని మిగిలిన కిటి కీలలాగా చేసేస్తాం!\" అన్నారు.\nరాజుగారికి తల తీసేసినట్టయింది. తన సామర్థ్యం ఈపాటికి రాజుగారు గ్రహించి ఉంటాడనుకొని నిశ్చయించి అలాదీన్, \"మహారాజా ! ఈ కిటికీ గురించి మీరిక బాధపడకండి. నేను ఇచ్చిన రత్నాలు తిరిగి తీసుకోవటం ఏమీ భావ్యంగా ఉండదు. మీ తరఫున నేనే ఆ కిటికీపని పూర్తయేలా చూస్తాను,” అన్నాడు.\nరాజుగారు ఒక్క నిట్టూర్పు వదిలి తన కుమార్తెతో మాట్లాడటానికి వెళ్ళాడు.\nఈ లోపుగా అలాదీన్ దీపంభూతాన్ని ఆవాహన చేసి, \" తొంభైతొమ్మిదో కిటికీని కూడా మిగిలినవాటిలాగే చెయ్యి,” అన్నాడు.\nకొద్ది క్షణాలలో ఆ కిటికీకూడా రత్న ఖచితమైపోయింది. తరవాత రాజుగారు ఆ హాలులోకి అడుగుపెట్టి తొంభైతొమ్మిదో కిటికీని గుర్తించలేక పోయాడు. ఆ హాలు చుట్టూ ఎన్నోసార్లు తిరిగినమీదట ఆయ నకు ఆ కిటికీ పని పూర్తి అయినట్టు బోధ పడింది. ఆయన అలాదీన్కేసి తిరిగి, \" అలా దీన్, నిన్ను చూస్తున్నకొద్దీ నాకు ఆశ్చర్యం హెచ్చిపోతున్నదిసుమా!\" అన్నాడు.\nరాజు తన మంత్రికేసి తిరిగి, \"ఇప్పుడే మంటావు ?\" అని వెటకారంగా అడిగాడు.\n\" అంతా ఈశ్వర చిద్విలాసం!\" అన్నాడు మంత్రి. కాని అలాదీన్ మాంత్రికుడనీ, దుష్ట శక్తులను వశపరచుకున్నవాడనీ మంత్రికి లోలోపల అనుమానం ఉండనే ఉన్నది.\nఇది మొదలు రాజుగారు ప్రతి సాయం కాలమూ తన కూతురి ఇంటికి వచ్చి అల్లుడి తోనూ, కూతురితోనూ కాలక్షేపం చేయ సాగాడు. వారి భవనాన్ని రోజూ చూస్తు స్నప్పటికీ ఆయనకు అందులో ఏవో కొత్త వింతలు కనిపిస్తూనే ఉండేవి.\nతాను ఇంతగా పైకి వచ్చినప్పటికీ అలా దీన్ ఉబ్బితబ్బిబ్బు కాలేదు. అతను తన చిన్నతనపు బీదరికాన్ని ఏమాత్రమూ మరవ లేదు. అందుచేత అస్తమానమూ పేదల స్థితి బాగుచేయటానికి కృషిచేస్తూ, వారికి అనేక విధాల సహాయపడుతూ ఉండేవాడు. అతను వీధులవెంట వెళ్ళినప్పుడల్లా అతని బాని సలు బంగారం విరజిమ్ముతూ ఉండేవారు.\nఅతని భవనంలో ఉదయమూ సాయం కాలమూ అయిదువేలమంది అన్నార్తులకు అన్నదానం జరిగేది. అంత గొప్పవాడైకూడా అతనిలో గర్వం లేశమైనా లేకపోవటంచేత అతనంటే గొప్పవారికీ, కొద్దివారికీకూడా ఎంతో అభిమానంగా ఉండేది.\nఇక అతని భార్య సంగతి చెప్పనే అక్క ర్లేదు. ఏదో పూర్వపుణ్యంవల్ల తనకు ఈ భర్త దొరికాడనీ, ఇలాటివాడు ప్రపంచంలో మరొకడు ఉండడనీ ఆమె మసస్ఫూర్తిగా సమ్మింది. అలాదీస్ ఆ భార్యతోనూ, తన తల్లితోనూ సుఖంగా జీవితం వెళ్లబుచ్చ సాగాడు.",
            "book_page_end": 66
        }
    ],
    "statistics": {
        "total_stories": 11,
        "author_counts": {
            "చక్రపాణి": 1,
            "చందమామ బృందం": 3,
            "టి. శంభుదాసు": 1,
            "ఆర్. సాంబశివరావు": 1,
            "విద్వాన్ విశ్వం": 1,
            "ఎస్. ధర్మారావు": 1,
            "టి. విమలాదేవి": 1,
            "గ్రీకు పురాణగాథ": 1,
            "బి. ప్రసాదరావు": 1
        },
        "genre_counts": {
            "సంపాదకీయం": 1,
            "జాతక కథ": 1,
            "నీతి కథ": 1,
            "సాహస కథ": 2,
            "బేతాళ కథ": 1,
            "హాస్యం": 1,
            "గేయ కథ": 1,
            "యోగ కథ": 1,
            "పురాణ గాథ": 1,
            "మాయా కథ": 1
        }
    }
}