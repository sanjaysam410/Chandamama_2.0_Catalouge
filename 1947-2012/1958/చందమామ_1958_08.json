{
    "book_id": "చందమామ_1958_08",
    "stories": [
        {
            "title": "సంపాదకీయం",
            "book_page_start": 1,
            "pdf_page_start": 19,
            "pdf_page_end": 19,
            "author": "చక్రపాణి",
            "genre": "సంపాదకీయం",
            "moral": "పగను, ప్రతీకారాన్ని విసర్జించాలి. జీవితంలో పురోగమనం సాధించాలంటే భావాలలో కూడా పురోగమనం అవసరం.",
            "keywords": [
                "స్వాతంత్ర్యం",
                "పురోగమనం",
                "పగ",
                "ప్రతీకారం",
                "సహానుభూతి"
            ],
            "characters": [],
            "locations": [
                "భారతదేశం"
            ],
            "content": "భారతీయ స్వాతంత్ర్య చరిత్రలో మరొక కొత్త సంవత్సరం ఈ నెలలో ఆరంభమవుతున్నది. స్వాతంత్ర్యం వెంట మనం పురోగమనాన్ని సాధి\nస్తున్నాం. కొత్త ప్రాజెక్టులూ, కొత్త పరిశ్రమలూ ఏర్పాటవుతున్నాయి.\nఅంతర్జాతీయ రంగంలోకూడా భారతదేశపు ఖ్యాతి నానాటికీ పెరుగు\nతున్నది. మాజీ వలసప్రాంతాలలో ప్రజలు సాగించే స్వాతంత్ర్య పోరా\nటాలపట్ల మన దేశం సానుభూతి చూపుతూవుండటం గొప్పవిషయం.\n\" పగ ” మానవుడి దృష్టిని వెనకకు మళ్లించి, అతని అభివృద్ధికి\nఆటంకం కలిగిస్తుంది. ఆది ప్రతీకార బుద్ధిని రేకెత్తిస్తుందికూడా.\nఅందుచేత పురోగమించదలచిన మనిషి పగనూ, ప్రతీకారాన్నీ\nవిసర్జించాలి. ఈ నీతి \"పగ : ప్రతీకారం\" [బేతాళ కథ] లో\nస్పష్టమవుతున్నది.\nజీవితంలో పురోగమనం సాధించాలంటే భావాలలోకూడా పురో\nగమనం అవసరం. \"అనుకోని అదృష్టం” అన్న కథలో వీరయ్య\nగొప్పగా బతకగలిగి ఉండికూడా సంస్కార హీనతవల్ల హీనంగా\nబతుకుతాడు. ఆయన అడ్డు తొలగగానే రాముడనే నౌకరు వారి కుటుం\nబానికి ఐశ్వర్యం సంపాదించి పెడతాడు.",
            "book_page_end": 1
        },
        {
            "title": "అట్టమీదిబొమ",
            "book_page_start": 2,
            "pdf_page_start": 20,
            "pdf_page_end": 20,
            "author": "చందమామ బృందం",
            "genre": "పౌరాణిక వివరణ",
            "moral": "N/A",
            "keywords": [
                "మహాభారతం",
                "పాండవులు",
                "కౌరవులు",
                "యుద్ధం",
                "ధర్మరాజు"
            ],
            "characters": [
                "ధృతరాష్ట్రుడు",
                "ద్రుపదపురోహితుడు",
                "సంజయుడు",
                "ధర్మరాజు",
                "కృష్ణుడు",
                "దుర్యోధనుడు",
                "భీష్ముడు",
                "కర్ణుడు",
                "దుశ్శాసనుడు",
                "విదురుడు"
            ],
            "locations": [
                "హస్తినాపురం"
            ],
            "content": "కౌరవ పాండవుల మధ్య జరగబోయే యుద్ధంలో పోరాడటానికి రాజులందరూ\nతమ సైన్యాలతో వచ్చి చేరారు. కౌరవుల పక్షాన పదకొండు అక్షౌహిణీల సేనా,\nపాండవుల పక్షాన ఏడు అక్షౌహిణీల సేనా చేరింది.\nఈలోపుగా సంధిరాయబారంమీద పాండవులు పంపిన ద్రుపదపురోహితుడు\nధృతరాష్ట్రుడి సభకు వచ్చి, పాండవుల కివ్వవలసిన రాజ్యభాగం వెంటనే ఇచ్చి\nసఖ్యంచేసుకోమనీ, యుద్ధానికి దిగితే కౌరవులకు నష్టం కలుగుతుందనీ చెప్పాడు.\n\" ఈ విషయం నేను ఆలోచించి సంజయుడిద్వారా పాండవులకు సమా\nధానం పంపుతాను !” అని చెప్పి ధృతరాష్ట్రుడు ద్రుపదపురోహితుణ్ణి పంపేశాడు.\nతరవాత సంజయుడు పాండవులవద్దకు వచ్చి ధర్మరాజుతో యుద్ధప్రయత్నం\nమానుకోమన్నాడు.\n\" దుర్యోధనుడు మా రాజ్యాన్ని మాకు మంచిగా ఇచ్చేస్తే యుద్ధం\nచెయ్యము. కాని అతడు లోభి అయి అందుకు నిరాకరిస్తే తప్పక యుద్ధంలో\nఓడించి మాకు రావలసినది తీసుకుంటాము,” అన్నాడు ధర్మరాజు. కృష్ణుడు\nకూడా ధర్మరాజును బలపరిచాడు. ఆఖరు మాటగా ధర్మరాజు అయిదుఊళ్ళు\nకోరాడు. వాటిలో నాలుగు కుశస్థలం, వృకస్థలం, మాకంది, వారణావతం.\nఅయిదవది దుర్యోధనుడికే వదిలాడు.\nసంజయుడు హస్తినాపురానికి తిరిగి పోయి ధృతరాష్ట్రుడితో జరిగిన సంగతి\nచెప్పాడు. ఆ రాత్రి ధృతరాష్ట్రుడికి నిద్ర రాలేదు. విదురుణ్ణి పిలిపించాడు.\nవిదురుడు ఆయనకు అనేక నీతులు బోధించాడు.\nమర్నాడు సభలో సంజయుడు పాండవులు పంపిన సందేశాన్ని దుర్యోధ\nనాదులకు తెలిపాడు. భీష్మద్రోణులు యుద్ధంవల్ల కీడు కలుగుతుందనీ, అర్జు\nనుణ్ణి ఎవరూ గెలవలేరనీ అన్నారు. తానొక్కడే పాండవబలాలను నాశనం\nచెయ్యగలనని కర్ణుడు ప్రగల్భాలాడాడు. భీష్ముడు అతనిని మందలించాడు.\nకర్ణుడు అలిగి, \" నువు బతికి ఉండగా నేను ఆయుధం పట్టను,” అని భీష్ముడితో\nప్రతిజ్ఞచేసి సభనుంచి వెళ్లిపోయాడు. దుర్యోధను డిది చూసి అలిగి భీష్ముడితో,\n\" నేను మిమ్మల్నందర్నీ నమ్ముకుని యుద్ధానికి దిగటం లేదు. నేనూ, కర్ణుడూ,\nదుశ్శాసనుడూ కలిసి పాండవులను చంపగలం,” అన్నాడు.",
            "book_page_end": 2
        },
        {
            "title": "మోసకారి",
            "book_page_start": 3,
            "pdf_page_start": 21,
            "pdf_page_end": 26,
            "author": "ఎమ్. వి. చలపతిరావు",
            "genre": "జానపద కథ",
            "moral": "తెలివైన ఉపాయంతో గొప్ప లక్ష్యాన్ని సాధించవచ్చు.",
            "keywords": [
                "తెలివి",
                "మోసం",
                "రాజకుమార్తె",
                "పరీక్ష",
                "బుద్ధుడు"
            ],
            "characters": [
                "బుద్ధుడు",
                "రాజు",
                "కుండలమ్మే మనిషి",
                "మంత్రి",
                "కన్యలు",
                "పెద్ద కొడుకు",
                "రెండో కొడుకు"
            ],
            "locations": [
                "రాజభవనం"
            ],
            "content": "ఒకానొక దేశంలో ఒక రాజుండేవాడు.\nఆయనకు ఒక్కతే కూతురు. ఆ పిల్ల\nచాలా అందగత్తె. అందుచేత అనేకమంది\nయువకులు వచ్చి, ఆమెను మాకిమ్మంటే\nమాకిమ్మని రాజును వేధించుకు తినసాగారు.\nరాజుగారు తెలివితేటలలో ఉద్దండుడు.\nఆయనను ఎవరూ మోసగించలేరు. అందు\nచేత, తన కుమార్తెకు వరుణ్ణి నిర్ణయించ\nటానికి ఆయన ఒక ఆలోచన చేశాడు.\n\"నన్ను మోసపుచ్చినవారికి నా కుమార్తె\nనిచ్చి పెళ్ళి చేసి, నా అర్థరాజ్యంకూడా కట్ట\nబెడతాను !” అని ఆయన తన రాజ్యమంతటా\nచాటింపు వేయించాడు. రాజుగారిని మోస\nగించటానికి ప్రయత్నించి ఓడిపోయినవారికి\nకొరడా దెబ్బలు!\nరాజుగారు చాలా గడుసువాడు; ఆయ\nనను మోసగించలేకపోతే కొరడాదెబ్బలు\nతినాలి. ఆయినప్పటికీ అందగత్తె అయిన\nరాజకుమార్తెను పెళ్ళాడాలన్న ఆశతో చాలా\nమంది యువకులు వచ్చి, రాజుగారిని మోస\nగించలేక కొరడాదెబ్బలు తిని వెళ్లిపోయారు.\nఆ నగరంలోనే ఒక ధనికుడున్నాడు.\nఆయనకు ముగ్గురు కొడుకులు. వారిలో\nపెద్దవాళ్లిద్దరూ తెలివిగలవాళ్ళు, మూడో\nవాడు వట్టి చవటలాగుండేవాడు. వాడు\nఎన్నడూ ఏ పనికీ అక్కరకు రాక అస్త\nమానం గోళ్ళు గిల్లుకుంటూ ఒకమూల\nకూచునేవాడు. వాణ్ణి అందరూ \"బుద్ధుడు”\nఅని పిలిచేవాళ్ళు.\nధనికుడి పెద్దకొడుకు ఒకనాడు\nతండ్రితో, \"నాన్నా, రాజకుమార్తెను పెళ్లాడ\nటానికి అందరూ ప్రయత్నిస్తున్నారు. నేను\nకూడా ప్రయత్నిస్తాను,” అన్నాడు.\n\"వెళ్లిరా, నాయనా.. ఈ ప్రయత్నించే\nవాళ్లంతా నీకన్న తెలివిగలవాళ్లా ఏమిటి?”\nఅన్నాడు తండ్రి.\nపెద్దవాడు బయలుదేరి రాజుగారి ఇంటికి\nవెళ్లి, తాను వచ్చిన పని తెలియజేసి, రాజు\nగారి దర్శనం కోరాడు. భటులు వాణ్ణి\nరాజుగారుండే గదికి తీసుకుపోయారు. వాడు\nరాజుగారికి నమస్కారం చేస్తూ కిటికీగుండా\nబయటికి చూసి, \" ఆ కనిపించే మూడు\nనల్లబాతులూ ఎంత అందంగా ఉన్నాయో!”\nఅన్నాడు ఆశ్చర్యంగా.\n\" నీ తెలివితేటలు తగలడ్డట్టే ఉన్నాయి.\nచూడటానికి ఒక నల్లబాతు చాలదూ?\nవీణ్ణి తీసుకుపోయి కొరడాదెబ్బలు కొట్టి\nపంపెయ్యండి!” అన్నాడు రాజు. భటులు\nవాణ్ణి కొరడాతో కొట్టారు. పెద్దవాడు\nదెబ్బలు తిని ఇంటికి తిరిగి రాగానే, రెండో\nవాడికికూడా అదే బుద్ధిపుట్టింది.\nవాడుకూడా తండ్రి అనుమతి పొంది\nరాజుగారి దర్శనానికి వెళ్ళాడు. వాడు\nవచ్చిన పని తెలియగానే వాణ్ణికూడా రాజు\nగారి గదిలోకి పంపారు. వాడుకూడా కిటికీ\nలోనుంచి బయటికి చూసి, \" అదేమిటి ?\nఆ చెట్టుమీద కూచున్న కాకి వీపుపైన\nమూడు తెల్లటి చారలున్నాయి!” అన్నాడు.\n\" కాకి వీపున చారలు అబద్ధమూ, నీ\nవీపున వాతలు నిజమూనూ! వీణ్ణి పట్టుకు\nపోయి కొరడాతో కొట్టి పంపెయ్యండి,”\nఅన్నాడు రాజు.\nరెండోవాడుకూడా పరాభవం పొంది\nతిరిగి వచ్చాక, బుద్ధుడు తండ్రితో తాను\nవెళ్లి రాజును మోసగించి రాజకుమార్తెను\nపెళ్ళాడతానన్నాడు.\n\"గడుసువాళ్ళయిన నీ అన్నలకు చేత\nగాని పని నీవల్ల అవుతుందా? నువు అసలే\nబుద్ధవిగ్రహానివి!” అన్నాడు తండ్రి.\nకాని బుద్ధుడు పట్టుబట్టాడు.\n\" సరే, అంత ఉబలాటంగా ఉంటే వెళ్లి\nకొరడాదెబ్బలు తినిరా !” అన్నాడు తండ్రి.\nమూడోవాడు గోడవంకెను వేళ్ళాడే మాసి\nపోయిన కుళ్ళాయి తీసి దులిపి చేతబట్టు\nకుని రాజుగారి ఇంటికి బయలుదేరాడు.\nదారిలో వాడికి ఒక అమ్మి, నెత్తిన కుండల\nదొంతరలు పేర్చి పెట్టుకుని కనిపించింది.\n\"ఏమమ్మీ, ఈ కుండలు ఎక్కడికి\nతీసుకుపోతున్నావు?” అన్నాడు బుద్ధుడు.\n\" అమ్మటానికి, నాయనా !” అన్నదామె.\nబుద్ధుడు వాటి ఖరీదు అడిగాడు. కుండ\nలమ్మే మనిషి మూడురూపాయలన్నది.\n\" అయిదురూపాయ లిస్తాను, నేను చెప్పి\nనట్టు చేస్తావా?” అన్నాడు బుద్ధుడు. ఆమె\nఒప్పుకున్నది. ఇద్దరూ కలిసి రాజుగారింటి\nదాకా వెళ్ళారు. ఏం చెయ్యాలో ఆమెకు\nబుద్ధుడు వివరంగా చెప్పాడు.\nఇద్దరూ రాజుగారింటి బయట ఆగారు.\nబుద్ధుడు గట్టిగా, \" నేను అమ్మను ! నాకు\nకావాలి! ఊరికే నన్ను పీడించకు!\" అని\nఅరవసాగాడు.\nఈ కేకలు విని రాజుగారు బయటికి\nవచ్చి బుద్ధుణ్ణి చూసి, \" ఎందుకలా పొలి\nకేకలు పెడుతున్నావు? అమ్మటానికి నీ\nదగ్గిర ఏమున్నది ?” అని అడిగాడు.\n\" ఈ కుళ్ళాయి, మహారాజా! ఇది\nమాయల కుళ్ళాయి. దీన్ని నెత్తిన పెట్టు\nకుంటే ఎవరినన్నా మోసగించవచ్చు!”\nఅన్నాడు బుద్ధుడు.\n\"ఏదీ, ఎవరినన్నా మోసగించు!”\nఅన్నాడు రాజు.\nబుద్ధుడు కుళ్ళాయి నెత్తిన పెట్టుకుని\nఅటూ ఇటూ చూసి కుండలమ్మే మనిషి\nదగ్గిరికి వెళ్ళి, \" ఏయ్, నీ కుండలన్నీ పగల\nగొట్టు!” అన్నాడు.\nవెంటనే ఆ మనిషి తన నెత్తిన వున్న\nకుండలు ఒక్కొక్కటే తీసి నేలకేసి\nకొట్టసాగింది.\nరాజు నిర్ఘాంతపోయాడు. అలాటి\nకుళ్ళాయి ఇతరులదగ్గిర ఉండటం తనకూ\nతన కుమార్తెకూ అంత క్షేమం కాదనుకుని\nఆయన దాన్ని తనకు విక్రయించమన్నాడు.\nబుద్ధుడు చచ్చినా ఆ కుళ్ళాయిని అమ్మ గించాడనీ అప్పటికి ఆయన గ్రహించి\nనన్నాడు. రాజుగారు సంచీడు మొహరీలు ఉన్నాడు. చివరకాయన, \"నువు నన్ను\nఇవ్వజూపినాక వాడు బుర్ర గోక్కుని, చెప్పి మోసగించలేదు. రేపు ఉదయం\n\"సరే ఇవ్వండి! ఎవరికో ఒకరికి దీన్ని మంత్రిని బలాత్కారంగా నాదగ్గిరికి తీసుకు\nఎప్పటికైనా అమ్మేదే గదా!” అన్నాడు. తర రాగలిగితే నువు నిజంగా తెలివిగలవాడివని\nవాత వాడు రాజుకు కుళ్లాయి ఇచ్చి మొహ నమ్ముతాను!\" అన్నాడు.\nరీల సంచీ తీసుకుని ఇంటికి వెళ్ళాడు.\nవాడు ఆ డబ్బుతో గొప్ప దుస్తులు కొని,\nవాటిని ధరించి మర్నాడు రాజుగారివద్దకు\nవెళ్లి, \"తమ కుమార్తె నిచ్చి వివాహం చేయిం\nచండి !” అని అడిగాడు.\nరాజు కేమనాలో తోచలేదు. కుళ్ళాయిలో\nమహిమ ఏమీ లేదనీ, తనను వాడు మోస\n\"చిత్తం,” అని బుద్ధుడు వెళ్ళిపోయాడు.\nమర్నాడు మంత్రి తన ఇంటనే ఉండి,\nఇంటి చుట్టూ నౌకర్లను కాపలా పెట్టి,\nబుద్దుడు అక్కడికి వచ్చినట్టయితే మెత్తగా\nతన్నమన్నాడు.\nఈలోపల బుద్ధుడు మారువేషం వేసు\nకుని ఒక గోతం సంచీలో దూరి మంత్రిగారి\nఇంటి సమీపానికి దొర్లుకుంటూ వచ్చాడు.\nఅది చూసి భటులు ఆశ్చర్యంతో సంచీని\nసమీపించి, \"ఏయ్, సంచీలో ఎవరు\nనువు ?” అని అడిగారు.\n\"ష్! మాట్లాడకండి!” అన్నాడు\nబుద్ధుడు.\nభటులు ఈ సంగతి మంత్రితో చెప్పారు.\nఆయన హడావిడిగా బయటికి వచ్చి\nసంచీలో ఉన్న బుద్ధుణ్ణి, \"ఎవరురా\nనువూ?” అని గద్దించి అడిగాడు.\n\" మాట్లాడకండి ! ఇది జ్ఞానసంచీ ! నాకు\nఅనేక విషయాలు చెబుతున్నది!\" అన్నాడు\nబుద్ధుడు తాపీగా.\n\"ఏదీ ? అది చెప్పే సంగతుల్లో ఒకటి\nచెప్పూ!\" అన్నాడు మంత్రి.\n\"నిన్న రాజుగారిని మోసగించిన దుర్మా\nర్గుడు మీ ఇంటిపైకి పదిహేడుమంది యోధు\nలతో వచ్చి పడబోతున్నాట్ట! ఈ సంచీ\nచెబుతోంది !” అన్నాడు బుద్ధుడు.\n\"మరి నేనేం చెయ్యాలి?” అన్నాడు\nమంత్రి కంగారుగా.\n\"సంచీనే అడగండి!” అన్నాడు\nబుద్ధుడు.\nమంత్రి సంచీ విప్పి బుద్ధుణ్ణి బయటికి\nరానిచ్చాడు. మంత్రి సంచీలో కూచుని,\n\"నేనేం చెయ్యాలి?” అని సంచీని అడి\nగాడు. ఇంతలోనే బుద్ధుడు సంచీ మూతి\nబిగించి కట్టి, మంత్రిని భుజాన వేసుకుని\nపోయి రాజుగారి ఎదట పెట్టాడు.\n\"ఈ పరీక్షలో గెలిచావు. రేపు వచ్చి\nఅంతఃపురంలో ఉన్న నా కుమార్తెను\nగుర్తించి పెళ్ళాడు. జ్ఞాపకం ఉంచుకో.\nనా కుమార్తెకు ఎనభైమంది పరిచారికలు\nఉన్నారు. వారిలో నా కుమార్తె ఎవరో\nనువే గుర్తించాలిగాని నీకెవ్వరూ చూపరు!\nనా కుమార్తెను గుర్తించలేకపోతే నీకు\nపెళ్ళిలేకపోగా కొరడాదెబ్బలు తప్పవు!\nతెలిసిందా ?” అన్నాడు రాజు.\nమర్నాడు బుద్ధుడు ఒక చిన్న సంచీలో\nఎలుకను ఒకదాన్ని వేసుకుని అంతఃపురా\nనికి బయిలుదేరి వెళ్ళాడు.\nవాడు వెళ్ళేసరికి ఎనభైఒక్క మంది\nకన్యలు, అందరూ ఒకేరకంగా బట్టలు కట్టు\nకుని నగలు పెట్టుకుని కూచుని ఉన్నారు.\nరాజుగారుకూడా అక్కడే వున్నాడు.\n\"వీరిలో నా కుమార్తెను గుర్తించు!”\nఅన్నాడు రాజు.\nబుద్ధుడు తన చేతిలోని సంచి విప్పి ఎలు\nకను ఆ కన్యల మధ్యకు గిరవాటు వేశాడు.\nకన్యలందరూ కెవ్వున అరిచి చిందర\nవందరగా అటూఇటూ పరిగెత్తారు. కాని\nవారిలో ఒక్కతే మూర్ఛపోయింది. వెంటనే\nమిగిలినవాళ్ళు ఎలుకను మరిచి మూర్ఛ\nపోయిన కన్యకు ఉపచారాలు చేయసాగారు.\nబుద్ధుడికి పరమానంద మయింది.\nవాడు నవ్వుతూ రాజుగారికేసి తిరిగి మూర్ఛ\nపోయిన కన్యను చూపించి, \"ఈమే మీ\nకుమార్తె!” అన్నాడు.\nచేసేదిలేక రాజుగారు మంచి ముహూర్తం\nచూసి తన కుమార్తెను బుద్ధుడి కిచ్చి పెళ్ళి\nచేసి, ఆర్ధరాజ్యం అతనికి ధారపోశాడు.\nబుద్ధుడు అందరికన్న తానే తెలివిగలవాడి\nననిపించుకుని రాజకుమార్తెతో సుఖంగా\nకాపరం చేశాడు.",
            "book_page_end": 8
        },
        {
            "title": "కంచుకోట - 2",
            "book_page_start": 9,
            "pdf_page_start": 27,
            "pdf_page_end": 34,
            "author": "చందమామ బృందం",
            "genre": "చారిత్రక కల్పన/సాహసం",
            "moral": "కష్ట సమయాలలో ధైర్యం, విచక్షణతో వ్యవహరించి తమ కర్తవ్యాన్ని నిర్వర్తించాలి.",
            "keywords": [
                "సూర్యవర్మ",
                "సుబాహుడు",
                "సర్పకేతుడు",
                "వీరపురం",
                "పలాయనం"
            ],
            "characters": [
                "సూర్యవర్మ",
                "చంద్రవర్మ",
                "సర్పకేతుడు",
                "సుబాహుడు",
                "అశ్వికులు",
                "రౌతులు"
            ],
            "locations": [
                "మాహిష్మతీనగరం",
                "వీరపురం",
                "కొండదారి"
            ],
            "content": "[ మాహిష్మతీనగరరాజైన యశోవర్ధనుడు, తన కుమారు లిద్దరిలో చిన్నవాడైన గుణ\nవర్ధనుడికి పట్టాభిషేకం చేయాలని నిశ్చయించాడు. కాని యిందుకు వీరపుర సామంతుడైన\nసూర్యవర్మ వ్యతిరేకించాడు. సర్పకేతుడనే సామంతుడు, గుణవర్ధనుడితో కుట్ర\nపన్ని, అతణ్ణి హత్యచేసేందుకు పొంచివుండి హఠాత్తుగా మీద పడ్డాడు. తరవాత — ]\nసూర్యవర్మ తను శత్రువ్యూహంలో చిక్కు\nకున్నానని గ్రహించాడు. ఆ శత్రువు ఎవడో\nకూడా అతడికి అర్థమైంది. \" నరకండి,\nచంపండి ! సూర్యవర్మ ప్రాణాలతో బయట\nపడితే, మీ ప్రాణాలు దక్కవు!\" అన్న\nమాటలు అతడికి వినిపించినై. ఆ కంఠ\nస్వరం సర్పకేతుడిదని అతడు పోల్చు\nకున్నాడు. సూర్యవర్మ చేతికత్తి గాలిలో\nరివ్వురివ్వుమని భయంకరంగా ధ్వనించింది.\nఎదురుగా వున్న శత్రుసైనికుడి తలతోపాటు,\nపక్కగా ఎదుర్కొన వచ్చిన శత్రువు కుడి\nచేయికూడా ఒకేదెబ్బకు గాలిలోకి ఎగిరి\nదూరంగా పడినై కాని, అదే సమయంలో\nమరి నలుగురు శత్రు సైనికులు అతణ్ణి\nచుట్టుముట్టారు. సర్పకేతుడు భీకరంగా\nఅరుస్తూ తన సైనికులను హెచ్చరిస్తున్నాడు.\nతనకు మృత్యువు తప్పదని సూర్యవర్మ\nఅనుకున్నాడు. హఠాత్తుగా అతడికి తన\nకుమారుడు చంద్రవర్మ గుర్తుకు వచ్చాడు.\nతన మరణం తరవాత సర్పకేతుడు తన\nసంస్థానాన్ని ఆక్రమించుకునేందుకు ప్రయ\nత్నించి తీరుతాడు. ముందుగా తన కుమా\nరుణ్ణి తగు జాగ్రత్తలో వుండవలసిందిగా\nహెచ్చరించగలిగితే ఎంత బావుండును !\n\"సుబాహూ, సుబాహూ!\" అని పెద్దగా\nకేక వేస్తూ, సూర్యవర్మ శత్రుఆశ్వికుల్లో ఒకణ్ణి\nతన కత్తితో నిలువునా నరికి, మరొకడి\nగుర్రాన్ని గుండెల్లో పొడిచి, అది అదనుగా\nతన గుర్రాన్ని వెనక్కు తిప్పాడు. అంతలో\nదూరంనుంచి, \" అయ్యా, ప్రభూ!\" అన్న\nజవాబు వినబడింది.\n\"నువ్వు వెంటనే వీరపురానికి వెళ్ళి,\nచంద్రవర్మతో.....\" సూర్యవర్మ మాట\nముగించకముందే, ఒక శత్రు సైనికుడు\nఅతణ్ణి వెనకనుంచి కత్తితో పొడిచాడు.\nసూర్యవర్మ ' అబ్బా ' అంటూ గుర్రంమీది\nనుంచి కిందికి పడిపోయాడు. అదే సమ\nయంలో అతడి శరీరంమీద మరికొన్ని కత్తి\nదెబ్బలు బలంగా తగిలినై.\n\" అదుగో, ఒకడు పారిపోతున్నాడు!\nవాణ్ణి తరిమి చుపండి. ఈ వార్త ముందుగా\nవీరపురంలో తెలియగూడదు,” అంటూ\nసర్పకేతుడు గావుకేక పెట్టాడు. ఆ వెంటనే\nనలుగురైదుగురు అశ్వికులు, పారిపోతున్న\nసుబాహుడి వెంటబడ్డారు.\nసుబాహుడు సూర్యవర్మ సేవకుల్లో\nచాలా నమ్మకస్థుడు. అతడు బాల్యంనుంచి\nసూర్యవర్మను సేవిస్తున్నవాడు. సుబాహుడు\nమంచి తెలివితేటలు గలవాడే కాక, చాలా\nధైర్యసాహసాలుకూడా గలవాడు.\nతన ప్రభువును రక్షించటం సాధ్యం\nకాదని గ్రహించగానే, సుబాహుడు అక్కడి\nనుంచి పారిపోయి, జరిగిన ఘోరం సంగతి\nముందుగా చంద్రవర్మతో చెప్పాలను\nకున్నాడు. అంతలో సూర్యవర్మ హెచ్చరిక\nవినిపించింది. సుబాహుడు తన గుర్రాన్ని\nశత్రుఆశ్వికుల మధ్యనుంచి పక్కకు\nదూకించి, కొండదారివెంట నడిపాడు.\nగుర్రం అతివేగంగా పరిగెత్తుతున్నది.\nసుబాహుడు వీరపురం చేరాలంటే,\nకొండపైనున్న చుట్టుదారి వెంట పోవాలి.\nఆ మార్గం చాలా యిరుకైనది. రెండు\nగుర్రాలు ఎదురుబొదురుగా తప్పుకునేందుకు\nమాత్రమే జాగా ఉంటుంది.\nగుర్రాన్ని కొండమీదికి ఎక్కిస్తూ, సుబా\nహుడు వెనుదిరిగి చూశాడు. అతడిని వెంబ\nడిస్తున్న ఆశ్వికులుకూడా తమ గుర్రాలను\nఒకదాని వెనక ఒకదానిని కొండ ఎక్కి\nస్తున్నారు. వారికీ సుబాహుడికి మధ్యవున్న\nదూరం దాదాపు బాణంవేటుకు అందీ\nఅందనట్లుగా వుంటుంది. ఆ దూరాన్ని\nమరికొంత ఎక్కువ చేసుకోగలిగితే తప్ప,\nలేకపోతే శత్రువుల బాణాలకు తను ఆహుతి\nకావలసివస్తుందని సుబాహుడు గ్రహించాడు.\nఅతడిలా వూహిస్తున్నంతలో రివ్వుమంటూ\nఒక బాణం వచ్చి, అతడికి పదీపన్నెండు\nగజాల వెనకగా ఠక్కుమంటూ ఒక కొండ\nరాయికి బలంగా తగిలి, రెండుగా విరిగి\nకింద పడిపోయింది.\nసుబాహుడు తన గుర్రాన్ని గట్టిగా అద\nలించాడు. అది మరింత వేగంగా\nపోసాగింది. వెనక రివ్వుమనే బాణాల\nచప్పుడూ కేకలూ వినిపించసాగినై. కొంచెం\nసేపు తరవాత అతడు వెనుదిరిగి చూశాడు.\nశత్రుసైనికులకూ అతడికీ మధ్యవున్న దూరం\nమరికొంత ఎక్కువయింది. కాని, వాళ్లు\nవదిలేలా లేరు. అతణ్ణి అనుసరించి గుర్రా\nలను నడుపుతూనే వున్నారు.\nమెలికలుగా కొండను చుట్టివున్న ఆ\nసన్నని మార్గం వెంట సుబాహుడు తన\nగుర్రాన్ని జాగ్రత్తగా నడుపుతున్నాడు. అత\nడికి కుడివైపున ఉవ్వెత్తుగా లేచిన కొండ\nగోడా, ఎడమవైపున అగాధంలాంటి పల్లమూ\nవున్నవి. గుర్రం కాలు ఏమాత్రం పట్టు\nతప్పినా, తను అగాధంలో పడి తునాతునక\nలవటం తప్పదు. అంతేకాక, క్రమంగా\nచీకటి కమ్ముకోవటంతో మార్గంకూడా అంత\nస్పష్టంగా కనిపించటంలేదు. కాని, తనను\nశత్రువులు వెంబడిస్తున్నారన్న సూచనగా,\nగుర్రాల సకిలింపులూ, వాటి గిట్టలకు తగిలి\nదిగువ అగాధంలోకి జారుతున్న రాళ్ల ధ్వనీ\nవినిపించుతూనే వున్నవి.\nకొంత సేపటికి బాగా చీకటిపడి చంద్రుడు\nవుదయించాడు. కొండమార్గం మరింత\nమెలికలు తిరుగుతున్నది. అలాంటి\nసమయంలో సుబాహుడికి హఠాత్తుగా శత్రు\nఆశ్వికులు అగాధానికి అవతల వున్న దారి\nమీద కనిపించారు. అంతకు ముందు పదీ\nపది హేను నిమిషాలక్రితం అతడు ఆమార్గానే\nవచ్చాడు. మధ్య అగాధం ఒకటి వారిని\nవేరుచేస్తున్నా, అడ్డదారిన చూస్తే, వాళ్లు\nఅతడికి చాలా సమీపంలో వున్నారు.\n\"ఇప్పుడు వాళ్లు బాణాలు . ప్రయో\nగించేందుకు మంచి అవకాశం!\" అను\nకుంటూ సుబాహుడు గుర్రంమీదినుంచి దిగ\nబోయేంతలో రివ్వుమంటూ ఒక బాణం\nవచ్చి గుర్రం డొక్కలో బలంగా తాకింది.\nగుర్రం ముందు రెండు కాళ్లనూ గాలి\nలోకి ఎత్తి, పెద్దగా ఘోషించి గుడ్డిదానిలా\nకుడివైపున వున్న కొండ అంచును తలతో\nఓసారి ఢీకొట్టి, దభీమంటూ పక్కకు పడి\nపోయింది. దానితోపాటు సుబాహుడు కూడా\nకిందికి పడిపోయాడు. మరుక్షణం గుర్రం\nపెద్దగా సకిలించి అగాధంవైపుకు దొర్లింది.\nరికాబులో కాలు చిక్కుకున్న సుబాహుడు\nకూడా దానితోపాటు అగాధంకేసి, యీడ్వ\nబడ్డాడు. అయిదారు పొర్లిగింతల తరవాత\nకొంచెం ఏటవాలుగా వున్న ఆ ప్రదేశంలో\nసుబాహుడి చేతికి ఒక చెట్టుకొమ్మ దొరికింది.\nఅతడు దానిని బలంగా రెండు చేతులతోనూ\nపట్టుకున్నాడు. అతడి కాలినుంచి రికాబు\nజారిపోయింది.\nగుర్రం పెద్ద ధ్వనితో రాళ్లమీదుగా మరి\nకొంత దూరం దొర్లుకుంటూ పోయి, పెద్ద\nశబ్దంతో అగాధంలో పడిపోయింది.\nఅగాధానికి అవతల గల కొండమార్గం\nమీదినుంచి ఒక్కుమ్మడిగా కేకలూ,\nచప్పట్లూ వినిపించినై. శత్రువులు తనను\nహతమార్చామని భ్రమపడుతున్నారని సుబా\nహుడు గ్రహించాడు. గుర్రంతోపాటు తనూ\nఆగాధంలో పడి చిన్నాభిన్నమైపోయాడని\nవాళ్ళు భావిస్తున్నారు.\nసుబాహుడు చెట్లకొమ్మల్లో వున్న చోటునే\nకదలామెదలక వుండిపోయాడు. ఆ ప్రదేశం\nకొంత చీకటిగా వున్నా, తెల్లని చంద్రకాంతిలో\nతను కదిలితే శత్రువులు గుర్తించవచ్చు.\nఅప్పుడు మరొక బాణం తన ప్రాణాలను\nబలిగొంటుంది.\nసుబాహుడు కొమ్మల సందుగా శత్రుసైని\nకులకేసి పరీక్షగా చూశాడు. వాళ్ళు గుర్రాలు\nదిగి అగాధం అంచుకు వచ్చి మోకాళ్ళమీద\nవంగి చూసి, తరవాత తమతమ గుర్రాల\nదగ్గరకు వెళ్లి కొంచెంసేపు కూడబలు\nక్కున్నారు. వాళ్ళు ఒకవేళ తనను గుర్తిం\nచారేమో అని భయపడుతూన్న సుబాహుడికి,\nఅంతలోనే వాళ్ల నవ్వులు వినిపించినై. తర\nవాత వాళ్ళు గుర్రాలను వచ్చిన మార్గంకేసి\nతిప్పి, వాటిని అధిరోహించి బయలుదేరారు.\nసుబాహుడు. నిశ్చింతగా వూపిరి పీల్చు\nకున్నాడు. రికాబులో చిక్కి మెలిదిరిగిన\nకాలు నొప్పి పెడుతున్నా అతడికి ఆ సమ\nయంలో అదేమంత బాధ అనిపించలేదు.\nతను శత్రువుల చేతబడకుండా తప్పించు\nకున్నాడు. సూర్యోదయం లోపల వీరపురం\nచేరి చంద్రవర్మకు, జరిగిన ఘోరం సంగతి\nచెప్పి, సర్పకేతుడిమీద పగ దీర్చుకునే\nఉపాయంగురించి ఆలోచించవచ్చు.\nశత్రుసైనికులు కొండమార్గం మలుపు\nతిరగగానే, సుబాహుడు కొమ్మల చాటునుంచి\nబయటికి వచ్చాడు. అతడి దుస్తులు చీలి\nకలూ వాలికలూ అయివున్నవి. శరీరం\nచాలాచోట్ల దోక్కుపోయి రక్తం కారు\nతున్నది. అతడు అక్కడ వున్న చెట్ల ఆకులు\nరెండు గుప్పెళ్లనిండా కోసి, వాటిని బాగా\nనలిపి ఆ వచ్చిన ఆకురసాన్ని తన గాయా\nల కు పూసుకున్నాడు. అదే సమయంలో\nఅతడికి కొండచిరుత అరుపు వినిపించింది.\nఆ అరుపు వింటూనే సుబాహుడు నిశ్చేష్టు\nడయాడు. ఈ కొండకోనల్లో చిరుతపులులూ,\nతోడేళ్ళేగాక, పెద్ద పెద్ద కొండచిలువలుకూడా\nవుంటవని అతడికి జ్ఞాపకం వచ్చింది.\nఅలాంటి వాటి నోటపడకుండా తను బతికి\nబయటపడాలంటే రక్షణకు ఏదో ఒక\nఆయుధం అవసరం. కాని, తన కత్తీ డాలూ\nగుర్రంమీద నుంచి దొర్లినప్పుడు ఎక్కడో\nపడిపోయినై.\nసుబాహుడు అటుయిటూ కలయచూచి,\nఅందుబాటులో కనిపించిన ఒక దృఢమైన\nచెట్టుకొమ్మను విరిచి చేతబట్టుకున్నాడు.\nతరవాత అక్కడ వున్న రాళ్లనూ, కొమ్మలనూ\nఊతగా చేసుకుని కొంచెం కొంచెంగా\nపాకుతూ, మార్గంమీదికి వచ్చాడు.\nఇప్పుడు తను ఏమార్గాన పోతే వీరపురం\nదగ్గిరో సుబాహుడికి తెలుసు. అతడు గుడ్డి\nవెలుగులో అతి జాగ్రత్తగా నడుస్తూ, బాగా\nనడిరేయి అయేసరికి కొండకు అద్దరిన వున్న\nగ్రామప్రాంతానికి చేరాడు.\nగ్రామం యింకా అల్లంత దూరం\nవుందనగా సుబాహుడికి కాగడాల కాంతీ,\nవాటి చుట్టూచేరి మాట్లాడుకుంటున్న\nమనుషులూ కనిపించారు. ఇంత రాత్రివేళ\nగ్రామవాసులకు వూరి వెలపల ఏం పని?\nబహుశా, యీ కాగడాలు బందిపోటు దొంగల\nవేమో అన్న అనుమానం కలిగింది సుబాహు\nడికి. అంతలోనే గుర్రపు డెక్కల శబ్దం విన\nబడింది. రస్తావెంట అతివేగంగా పరుగులు\nతీస్తున్న రౌతులు కొందరు, కాగడాలు\nపట్టుకునివున్న వాళ్లను సమీపించి, \"ఇంకా\nయిక్కడే జాగుచేస్తున్నారా? ఊఁ కద\nలండి, నడవండి!” అని హెచ్చరిక లిస్తూ\nముందుకు వెళ్లిపోయారు.\nఈ సంఘటన సుబాహుడికి ఆశ్చర్యాన్నే\nకాక, అనుమానంకూడా కలిగించింది.\nఆ కాగడావాళ్లు బందిపోట్లుకాదు. గుర్రపు\nరౌతులు ధరించిన దుస్తుల తీరుచూస్తే,\nవాళ్లు సైనికులుగా కనిపిస్తున్నారు. అయితే,\nవాళ్లు వీరపుర సైనికులా? లేక సర్ప\nకేతుడి సైనికులా ? కాగడాల చుట్టూ\nచేరిన జనం కదిలి వెళ్లవలసిన ప్రాంతం\nఏదైవుంటుంది?\nఇలాంటి ప్రశ్నలకు సమాధానాలు\nరాబట్టాలంటే, తను உ కాగడాలున్న\nచోటుకు వెళ్లటం ఒక్కటే మార్గమని\nసుబాహుడు నిశ్చయించుకున్నాడు. ఒకవేళ\nవాళ్లు వీరపురం పౌరులే అయితే, వాళ్లనుంచి\nతను ఒక గుర్రాన్ని ఎరువు తీసుకుని త్వర\nత్వరగా వీరపురం చేరవచ్చు. అలాకాక\nవాళ్లు శత్రువులైతే...సుబాహుడు తన\nదుస్తులకేసి పరీక్షగా చూసుకున్నాడు. ఈ\nచింకిగుడ్డల్లో తను ఫలానా అని ఎవరూ\nగుర్తించలేరన్న ధైర్యం అతడికి కలిగింది.\nఅతడు ముందుకు నడిచి కాగడాలవాళ్లను\nసమీపించాడు.\nసుబాహుడు దాపులకు వచ్చేలోపలే,\nకాగడాల చుట్టూ చేరినవాళ్ళల్లో ఒకడు,\nపెద్దగా గొంతెత్తి, \" అడుగో, ఎవడో బిచ్చ.\nగాడు వస్తున్నట్టున్నది. ఒరే తిరిపెం! నువు\nయిక అడుక్కుతిన నవసరంలేదు. తెల్లవారే\nలోపల మేము వీరపురాన్ని కొల్లగొట్ట\nపోతున్నాం. మావెంట వస్తివా, నీక్కూడా\nఅటూయిటూ పధ్నాలుగు తరాలకు సరిపడా\nసొమ్ము దొరుకుతుంది! ఏమంటావ్?\nవస్తావా?” అన్నాడు.\nసుబాహుడు నిర్విణుడై అంతలోనే తేరు\nకుని, \" అవును దొరా! నేనూ మీవెంట\nవీరపురం వస్తాను. నాకు సొమ్మేమీ అవ\nసరం లేదు. బొక్కటానికి యింత బువ్వ\nదొరికితే చాలు!\" అన్నాడు.\nఅవతలివాడు ఏదో అనబోయేంతలో\nకొందరు రౌతులు వేగంగా అటు వస్తూ,\n\"సర్పకేతరాజుకూ జై!\" అంటూ అరిచి,\n\"మీలో ఎవరైనా వీరపురం వాళ్ళున్నారేమో\nఇప్పుడే చూసుకోండి. తరవాత ఏడిచి\nలాభంలేదు!\" అన్నారు.\nజనంలో ఒకడు, సుబాహు వాళ్లకు\nచూపుతూ, \"ఇక్కడ వున్నవాళ్లమంతా\nఒకరినొకరు ఎరిగున్న వాళ్లమే! వీడెవడో\nకొత్తవాడు. బిచ్చగాడిలా వున్నాడు. యిప్పుడే\nయిక్కడికి వచ్చాడు,\" అన్నాడు.\nరౌతులు ఒకరి ముఖాలొకరు చూసుకుని,\n'హేయ్' అంటూ సుబాహుడికేసి తమ\nగుర్రాలను దూకించారు. — (ఇంకా వుంది)",
            "book_page_end": 16
        },
        {
            "title": "పగ : ప్రతీకారం",
            "book_page_start": 17,
            "pdf_page_start": 35,
            "pdf_page_end": 46,
            "author": "(కల్పితం) - చందమామ బృందం",
            "genre": "బేతాళ కథ",
            "moral": "పగ సాధించడం కంటే విచక్షణతో క్షమించి విడిచిపెట్టడం ఉత్తమం. పరిస్థితులు మారినప్పుడు పగ అవసరం తీరిపోతుంది.",
            "keywords": [
                "విక్రమార్కుడు",
                "బేతాళుడు",
                "పగ",
                "సింహదత్తుడు",
                "వీరభద్రుడు",
                "క్షమ"
            ],
            "characters": [
                "విక్రమార్కుడు",
                "బేతాళుడు",
                "వినయుడు",
                "దుర్గ",
                "వీరభద్రుడు",
                "ఇంద్రసేన మహారాజు",
                "సింహదత్తుడు"
            ],
            "locations": [
                "వైశాలీ నగరం",
                "శ్మశానం",
                "సింహగృహం"
            ],
            "content": "పట్టువిడవని విక్రమార్కుడు మరొకసారి\nచెట్టువద్దకు వెళ్ళి, చెట్టుమీదినుంచి శవాన్ని\nదించి భుజాన వేసుకుని, మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, \" రాజా, నీవు సాహసోపేతుడవు.\nఅయినా నీ సాహసాన్ని అకారణంగా\nప్రదర్శించటం నాకు ఆశ్చర్యకరంగా\nఉన్నది. ఎందుచేతనంటే, సాధారణంగా\nమానవులు తమ పగ తీర్చుకోవటంలో\nమాత్రమే అమానుషమైన సాహసం\nప్రదర్శిస్తారు. దీనికి మంచి నిదర్శనం దుర్గ.\nనీకు శ్రమ తెలియకుండా ఉండగలందు\nలకు ఆమె కథ చెబుతాను విను,” అంటూ\nఈ విధంగా చెప్పసాగాడు :\nపూర్వం వైశాలీ నగరంలో వినయుడనే\nసాలె ఒకడుండేవాడు. అతను దుర్గ అనే\nఆమెను పెళ్ళాడాడు. వైశాలీనగరపు రాజు\nఆసమర్థుడు కావటంచేత ఆ నగరంలో\nఅరాజకం బయలుదేరి, ప్రజలలో కక్షలు\nఏర్పడి, ఘోరమైన కొట్లాటలకు దారి\nతీశాయి.. దుర్గ కాపరానికి వచ్చిన ఏడాదికే\nఈ కొట్లాటలు చెలరేగాయి. ఆ నగరంలోనే\nవీరభద్రుడనే ధనికుడొకడున్నాడు. ఆయ\nనకూ వినయుడికీ చాలాకాలంగా వైరం\nఉన్నది. అరాజకం విజృంభించి, పట్టపగలే\nనడివీధులలో మనుషులు ఒకరినొకరు\nహత్యలు చేసుకుంటున్న రోజులలో ఈ వీర\nభద్రుడు తనకు శత్రువైన వినయుణ్ణి\nహత్యచేసేశాడు.\nఈ హత్యనుగురించి నగరంలో అంద\nరికీ తెలిసింది. కాని అలాటి హత్యలు రోజూ\nజరుగుతూనే ఉండటంమూలాన దాన్ని\nగురించి విచారణగాని, హంతకుడికి శిక్ష\nవిధించటంగాని జరగలేదు.\nనలుగురూ సహాయంపట్టి వినయుడి\nశవాన్ని ఇంటికి చేర్చారు. ఆ భర్తతో దుర్గ\nగట్టిగా ఏడాదికూడా కాపరం చెయ్యలేదు.\nఅతని శవాన్ని చూడగానే ఆమె కొయ్యబారి\nనట్టయిపోయింది. ఆమె కంట ఒక్క కన్నీటి\nబిందువుకూడా రాలేదు. మొట్టమొదట\nఆమె తన భర్తతోపాటు చనిపోదామను\nకున్నది గాని, మరుక్షణమే ఆమె అభి\nప్రాయం మారిపోయింది.\nవినయుడు చనిపోయేనాటికి దుర్గ ఆరు\nమాసాల గర్భవతి. \" నా కడుపున కొడుకు\nపుడతాడు. వాడు పెద్దవాడై తన తండ్రి\nహత్యకు పగ తీర్చుకుంటాడు. వాడిచేత ఆ\nవీరభద్రుణ్ణి చంపించిగాని నేను చావ\nగూడదు. నేను యిప్పుడే మరణిస్తే నా\nభర్తకోసం పగతీర్చుకునేవా రెవరున్నారు?”\nఅనుకున్నదామె.\nనిజంగానే దుర్గ వినయుడి చావుతో\nదిక్కులేని మనిషి అయిపోయింది. ఆమెకు\nతనవైపువారుగాని, భర్తవైపువారుగాని ఎవరూ\nలేరు. ఆమె కిప్పుడు పగే అందరు బంధు\nవులూనూ. ఆమె నిండుచూలాలుగా ఉండి\nకూడా అహెూరాత్రాలు నూలు వడికి, అది\nఅమ్మగా వచ్చిన డబ్బుతో తననూ, తన\nగర్భంలో ఉన్న శిశువునూ పోషించుకుంటూ\nఒంటరి జీవితం గడపసాగింది. ఆమె హృద\nయంలో రగిలే పగకు ఆమె పడుతున్న\nశ్రమ చితుకులలాగా పనిచేసింది.\nకనబోయే క్షణందాకా ఆమె శ్రమ\nచేస్తూనే ఉండి, ఎవరి సహాయమూ లేకుం\nడానే, తాను కోరుకున్న ప్రకారం ఒక మగ\nపిల్లవాణ్ణి కన్నది. ఇంకా కళ్ళుకూడా తెర\nవని ఆ పసిగుడ్డుతో ఆమె, \" నాయనా, నువు\nఎందుకు పుట్టావో తెలుసునా? నీ తండ్రిని\nచంపిన నీచుడు, వీరభద్రుణ్ణి చంపి పగ\nతీర్చుకోవటానికి పుట్టావు. నీచేత ఆ పని\nచేయించటానికి నేను నిప్పులో దూకమన్నా\nదూకుతాను !” అన్నది.\nఆ కుర్రవాడికి దుర్గ విక్రముడని పేరు\nపెట్టుకున్నది.\nవిక్రముడు పుట్టిన కొద్దికాలానికే ఇంద్ర\nసేనమహారాజు వైశాలినగరంపైన యుద్ధం\nచేసి గెలిచి, ఆ నగరంలో తిరిగి శాంతి\nభద్రతలు నెలకొల్పాడు. ఈ ఇంద్రసేన\nమహారాజు మహా శ క్తిసంపన్నుడు, గొప్ప\nధీరుడూ, వీరుడూనూ. ఆయన వేటకు\nవెళ్ళితే పులులు, సింహాలు మొదలైన\nఘాతుక మృగాలను సయితం ప్రాణాలతో\nపట్టి తెచ్చేవాడు.\nఒకసారి ఆయన ఇలాగే వేటకు వెళ్ళి\nఒక అపూర్వమైన మృగరాజును పట్టుకుని\nవచ్చాడు. తన ప్రతాపానికి చిహ్నంగా\nఆయన ఆ సింహాన్ని వైశాలీ నగరం పంపించి,\nనగరమధ్యంలో దానికొక గృహం కట్టించి,\nదాని పోషణకు తగిన ఏర్పాట్లన్నీ చేశాడు.\nవైశాలీ పౌరులకు సింహగృహం ఒక దేవా\nలయమైపోయింది. వారు సింహాలనుగురించి\nవినటమేగాని, బతికిఉన్న సింహాన్ని చూసి\nఎరగరు. అందులోనూ ఇది చాలా పెద్ద\nసింహం. దాని మెడమీది జూలు పెద్ద పొద\nలాగా ఉండేది. కొందరు పౌరులు\nసింహాన్ని సాక్షాత్తూ నరసింహస్వామిలాగా\nభావించి దానికి దణ్ణాలు పెట్టుకునేవారు.\nరోజూ వేలాది స్త్రీలూ, పురుషులూ, పిల్లలూ\nసింహాన్ని చూడటానికి సింహగృహానికి వెళ్ళే\nవారు. ఈ సింహాన్ని చూసి పోవటానికి\nచుట్టుపక్కల గ్రామాలనుంచే గాక, దూర\nదేశాలనుంచికూడా జనం వస్తూండేవారు.\nసింహంకూడా గుడిలో దేవుడి విగ్రహం\nలాగే ప్రవర్తించేది. ఎంతమంది తనను\nచూడటానికి వచ్చినా అది ఎవరికేసి చూసేది\nకాదు; దాని చూపు ఎక్కడో ఉండేది.\nఎవరైనా దగ్గిరకు వచ్చి దానిని పలక\nరించినా దానికి వినిపించినట్టుండేది కాదు.\nఇలా కొంతకాలం గడిచాక ఒకనాడు\nసింహం దాని గృహం నుండి బయటికి\nవచ్చింది. ఆ ఉదయం దానికి ఆహారం\nవేసినవాడు సింహగృహం తలుపు సరిగా\nగడియపెట్టలేదు. వాడు వెళ్లిన కాస్సేపటికి\nసింహం తన పంజాతో ఇనపతలుపును తోసి\nఠీవిగా బయటికి వచ్చి, షికారుకు పోతున్న\nదానిలాగా వీధివెంట నడవసాగింది. అది\nనిర్బంధంలోనుంచి తప్పించుకుని పారి\nపోయే లక్షణాలేమీ కనబరచలేదు.\nవీధిలో నడుస్తున్న సింహం కంట బడ\nగానే జనంలో హాహాకారాలు బయలు\nదేరాయి. చావునుంచి పారిపోతున్నవారి ఎవరైనా పట్టి బంధిస్తారేమోనని అయినా\nలాగా జనం పారిపోయి ఇళ్ళలో దూరి తలు\nపులు గడియలు వేసుకుని భయంతో వణికి\nపోయారు. సింహం తప్పించుకున్నదన్న\nవార్త కార్చిచ్చులాగా నగరం నాలుగు\nమూలలకూ వ్యాపించింది. మంత్రించి\nనట్టుగా వైశాలీనగర వీధులన్నీ కొద్దిసేపట్లో\nనిర్జనమైపోయాయి.\nజనం పొందిన ఈ సంక్షోభాన్ని కూడా\nసింహం గమనించినట్టు కనబడలేదు.\nమామూలు ప్రకారమే దాని చూపు ఎక్కడో\nఉన్నది. తనను చూసి పారిపోతున్న\nజనాన్ని అది తరమలేదు. తనను మళ్ళీ\nఅది వేగంగా నడవలేదు. షికారుకు పోయే\nరాజరాజులాగా అడుగులు వేసుకుంటూ,\nచూపును ఏ పక్కకూ మరల్చకుండా ఎదు\nరుగా చూసుకుంటూ అది ఊరి వెలపల\nఉన్న మైదానంవేపు వెళ్లింది.\nఆ మైదానంలో ఆ సమయానికి కొందరు\nపిల్లలు ఆడుకుంటున్నారు. సింహం తప్పిం\nచుకు పోయిన వార్త ఊరంతా పాకినా ఈ\nపిల్లలకు తెలియలేదు. సింహాన్ని వారు\nఅంత దూరంలో వుండగానే చూసి,\n\" అమ్మయ్యో!” అని చెల్లాచెదురుగా పరి\nగెత్తారు. వారిలో ఒక రెండేళ్ళ కుర్రాడు\nపరిగెత్తబోయి బోర్లా పడ్డాడు. పిల్లలను\nచూడగానే ఆడుకోబుద్ధి పుట్టినట్టుగా సింహం\nచెంగుచెంగున ఎగురుకుంటూ వెళ్ళి కింద\nపడిపోయిన పిల్లవాడిదగ్గిర పడుకుని వాడి\nశరీరం పైన తన పంజా పెట్టి, మళ్ళీ పర\nధ్యానంలో పడిపోయింది.\nఈ పిల్లవాడు దుర్గ కొడుకు విక్రముడు.\nనగరవాసులు తమ ఇళ్ళలో దూరి తలు\nపులు బిగించుకున్నప్పటికీ, ఎవరో ఒకరు\nసింహాన్ని గమనిస్తూనే ఉన్నారు. అది\nఎటుగా పోతున్నదీ, ఏమి చేస్తున్నదీ ఇళ్ళలో\nఉన్న ప్రజలకు వార్త తెలుస్తూనే ఉన్నది.\nసింహం మైదానంకేసి వెళ్ళిందన్న వార్త\nఆనోటా ఆనోటా దుర్గకు చేరగానే ఆమె గుండె\nఅవిసిపోయింది. తన కొడుకు ఆ మైదా\nనంలో ఆడుకుంటూ ఉండటం ఆమె కొంత\nసేపటిక్రితం స్వయంగా చూసింది. సింహం\nఆ పిల్లవాణ్ణి ఏమైనా చేసిందంటే ఆమె\nజీవితం శూన్యమైపోతుంది. ఇంత కాలంగా\nచల్లారకుండా ఆమె తన హృదయంలో\nపోషించుకుంటూ వస్తున్న పగ ఎందుకూ\nకాకుండాపోతుంది.\nదుర్గ దబాలున ఇంటి తలుపు తెరుచు\nకుని, గబాగబా వీధివెంట నడుస్తూ మైదానం\nకేసి బయలుదేరింది. సింహం తనను\nచంపుతుందన్న భయం ఆమెకే కోశానా\nలేదు. అవసరమైతే ఆ సింహంతో పోరాడి\nఅయినా సరే తన కొడుకును రక్షించుకోవా\nలన్న ఉద్దేశం ఒకటే ఆమె మనస్సులో\nపరవళ్ళు తొక్కుతున్నది.\nత్వరలోనే ఆమె మైదానం చేరుకుని\nఅక్కడ పడుకుని ఉన్న సింహాన్నీ, దాని\nకాలికింద బోర్లాపడి ఉన్న తన కుర్రవాణ్ణి\nచూసింది. వాడు కదలటం లేదు; చచ్చి\nపోయాడేమో ననుకున్నది. కాని ఎక్కడా\nరక్తం ఉన్నట్టు లేదు. దుర్గ ఊపిరి బిగ\nబట్టి అడుగులో అడుగువేస్తూ సింహాన్ని\nసమీపించింది. సింహం చూపు ఎక్కడో\nఉన్నది. అది దగ్గిరకు వస్తున్న దుర్గకేసి\nతలకూడా తిప్పలేదు.\nదుర్గ సింహానికి రెండుగజాల దూరంలోకి\nవెళ్లి, వణుకుతున్న గొంతుతో, \" నాయనా,\nనరసింహస్వామీ ! నా పిల్లవాణ్ణి తీసుకోకు,\nనాకిచ్చెయ్యి ! వాడు తప్ప నాకీ ప్రపంచంలో\nఇంకేమీ లేదు!\" అన్నది.\nసింహం వినిపించుకోలేదు.\n\" నాభర్తను ఆ దుర్మార్గుడు వీరభద్రుడు\nహత్య చేశాడు. నేను గట్టిగా ఒక్క ఏడాది\nకూడా సుఖపడలేదు. వాడు నా బతుకు\nబుగ్గిచేశాడు. నా పగ తీర్చుకోవటానికి ఈ\nపిల్లవాడే ఆధారం. వీడు పోయాడంటే\nనేను పడ్డ కష్టాలన్నీ వృధా అయిపోతాయి!\"\nఅన్నది దుర్గ సింహాన్ని ఇంకా సమీపించి.\nఎన్నడూ ఎవరికేసి చూడని సింహం తల\nతిప్పి దుర్గకేసి చూసింది. దుర్గ అంటున్న\nమాటలు దానికి అర్థమయినట్టే కనబడింది.\nదుర్గకు మొండిధైర్యం వచ్చింది. ఆమె\nముందుకు వంగి తన పిల్లవాణ్ణి అందు\nకుంటూ, \" నరసింహస్వామీ, తండ్రీ! నా\nకొడుకును నేను తీసుకుంటున్నాను ! పంజా\nవిప్పకు, నాయనా, నీ గోళ్ళు గీసుకుని నా\nచిట్టితండ్రి శరీరం గాయపడుతుంది! అయి\nపోయింది — ఒక్క క్షణం!” అంటూ పిల్ల\nవాణ్ణి సింహం కాలికిందనుంచి కొంచెం\nకొంచెమే లాగేసింది.\nసింహం దృష్టి మళ్ళీ ఎటో వెళ్ళిపోయింది.\nఅది దుర్గకేసి గాని, ఆమె తీసుకున్న పిల్ల\nవాడికేసిగాని చూడటం లేదు. దుర్గ తన\nకొడుకును అక్కున అదుముకుని చిన్నచిన్న\nఅడుగులు వేసుకుంటూ ఇవతలికి వచ్చే\nసింది. తీరా అపద దాటిపోయాక ఆమెకు\nపెద్ద ఆనందమూ, దానితోబాటే గొప్ప నీర\nసమూ వచ్చేసింది. పిల్లవాడు చెక్కుచెదర\nలేదు. \" నాన్నా” అంటే పలికాడు.\nవాణ్ణి ఎత్తుకుని నిర్జనమైన వీధులవెంట\nతిరిగివస్తూ దుర్గ, \" నాన్నా, సింహంతో\nనేనన్న మాటలన్నీ విన్నావా? నేనేమన్నానో\nనీకు అర్ధమయిందా ?” అన్నది.\n\"అర్థమయిందమ్మా!” అన్నాడు\nవిక్రముడు.\nసింహంవద్దనుంచి తన కొడుకును తెచ్చు\nకుంటున్న దుర్గను ఎంతోమంది చూసి\nఆశ్చర్యపోయారు. \"వాడు వరంవల్ల పుట్టిన\nవాడు ! లేకపోతే ఆ సింహానికి చిక్కి బతికి\nప్రాణాలతో బయటపడటమేమిటి?” అని\nఅందరూ అన్నారు.\nఈ సంఘటన జరిగిన నాటినుంచీ వాడికి\nవిక్రముడనే పేరు పోయి సింహదత్తుడనే\nపేరు సార్థకమయింది.\nఈ సంఘటన జరిగేనాటివరకూ వీర\nభద్రుడు మంచిరోజులు అనుభవించాడు.\nఆయన పట్టినదల్లా బంగారమయింది,\nగంపెడు పిల్లలను కన్నాడు, ఆయన ఇల్లు\nపచ్చతోరణంగా ఉంటూవచ్చింది. కాని\nసింహం తప్పించుకున్న నాటినుంచి ఆయ\nనకు చెడ్డరోజులు సంప్రాప్తమయాయి.\nఉన్నట్టుండి ఆయన భార్య అకారణంగా\nమరణించింది. తరవాత పిల్లలు ఒక్క\nరొక్కరే ఏవో రోగాలు రావటమూ మర\nణించటమూ ప్రారంభమయింది. వీర\nభద్రుడి ఆస్తికూడా హరించిపోసాగింది.\nవీరభద్రుడిలో పూర్వం ఎన్నడూ పాప\nభీతి లేదుగాని, ఇప్పుడు తల ఎత్తింది.\n\" వినయు హత్యచేసినందుకు అనుభ\nవిస్తున్నాను. ఆ సింహం మామూలు సింహం\nకాదు. అది దైవాంశ గలది. అందుకే విన\nయుడి కొడుకును నాకోసం విడిచిపెట్టింది.\nనాకు వాడి చేతిలో చావు తప్పదు!\" అని\nఆయన అనుకో నారంభించాడు.\nఆయేడుకాయేడు వస్తున్నకొద్దీ సింహ\nదత్తుడు ఆజానుబాహువుగా తయారవు\nతున్నాడు. వాడిప్పుడు నగరంలో అందరికీ\nకొడుకే. వాడి కేది కావలిసినా క్షణంలో\nఎవరో ఒకరు ఇచ్చేవారు. దుర్గ కష్టాలు\nకూడా గడిచిపోయాయి. ఆమె కిప్పుడు\nకావలిసినంత తిండి ! ప్రతివాళ్ళూ ఆమెను\nఅభిమానించేవారే.\nతన కష్టాలు కడతేరినా దుర్గకు వీర\nభద్రుడిపై పగ కొంచెంకూడా తగ్గలేదు.\nఆమె తన కొడుకుతో అప్పుడప్పుడు,\n\" నాయనా, నువు ఎప్పుడు పెరిగి పెద్ద\nవాడవై, నీ తండ్రి హత్యకు ప్రతీకారం\nచేస్తావా అని ఎదురుచూస్తున్నాను. ఈలోపల\nఆ వీరభద్రుణ్ణి ఒకవేళ దేవుడే హఠాత్తుగా\nఎత్తుకుపోతాడేమోనని నాకు భయంగా\nఉంది. ఆ దుర్మార్గుడికి చావు నీచేత\nరావలిసిందే గాని మరొకవిధంగా వస్తే\nనేను సహించలేను \" అనేది.\nసింహదత్తుడు తల్లి చెప్పే ఈ మాటలను\nచాలా శ్రద్ధగా వినేవాడు. వాడు తన సింహాన్ని\nచూసుకునేటందుకుగాను తరుచు సింహ\nగృహానికి వెళ్ళేవాడు. అప్పుడప్పుడూ ఆ\nసింహం వాణ్ణి గుర్తించినట్టుగా చూసేది.\nఅది అలా చూసినప్పుడల్లా వాడికి చెప్పరాని\nఆనందం కలిగేది.\nసింహదత్తుడు పెరిగి పెద్దవాడవుతున్న\nకొద్దీ వీరభద్రుడు తన చావు వాడి చేతిలో\nఉన్నదని రూఢి చేసుకోసాగాడు. ఆయన కది\nసహజంగానే కనబడింది. అస లాయనకు\nచావుభయంకూడా లేకుండాపోయింది.\nసింహం రానురాను ముసలిదైపోయింది.\nఅది ఇవాళో రేపో చస్తుందని చెప్పుకోసాగారు.\nసింహడత్తుడు రాత్రింబగళ్ళు సింహగృహం\nదగ్గిరే ఉండి సింహాన్ని చూస్తున్నాడు. అది\nఇప్పుడు ఎవరికేసి చూడటంలేదు. చచ్చి\nపోయేలోగా అది తనకేసి ఒక్కసారి చూడా\nలని వాడికి తీవ్రమైన కోరిక కలిగింది.\nఆ కోరిక సిద్ధించింది కూడా. ఆ సింహం\nఇంకా కొద్దిక్షణాలలో ప్రాణం విడుస్తుం\nదనగా తల ఎత్తి సూటిగా సింహదత్తుడి\nకేసి చూసింది. ఆ చూపులో సింహదత్తుడికి\nఒక విచిత్రమైన విషాదభావం కనబడింది.\nసింహం చచ్చిపోయినాక ఎంతో కాలానికి\nకూడా వాడికి అది చూసిన ఆఖరి చూపు\nకళ్ళకు కట్టినట్టుగా ఉండిపోయింది.\nకొంతకాలం గడిచింది. ఒకనాటి\nమధ్యాన్నం దుర్గ తన కొడుకును పిలిచి,\nవాడిచేతి కొక బాకు ఇచ్చి, \"నాయనా, నీ\nతండ్రి హత్యకు ప్రతిక్రియ చేసేరోజు\nవచ్చింది. వీరభద్రుడు ఏదో పనిమీద పొరు\nగూరు వెళ్ళాడు. సాయంకాలానికి తిరిగి\nవస్తాడని తెలిసింది. నగరం బయట అడ\nవిలో పొంచి ఉండి ఆ హంతకుణ్ణి కడతేర్చి\nఇంటికి రా ! \" అన్నది.\n\" అలాగేనమ్మా!” అంటూ సింహడత్తుడు\nబాకు తీసుకున్నాడు.\nసాయంకాలం\nవాడు అడవికి వెళ్ళి వీరభద్రుడి రాకకోసం\nఎదురుచూడసాగాడు. సూర్యాస్తమానం\nకాబోయే ముందు వీరభద్రుడు ఒంటరిగా\nఅటుగా వచ్చాడు. సింహదత్తుడు ఒక చెట్టు\nచాటునుంచి వీరభద్రుడిపై బడి, అతి సులు\nవుగా కింద పడగొట్టి గుండెల మీద ఎక్కి\nకూచుని బాకు పైకి తీశాడు.\nవీరభద్రుడు ముసలివాడైపోయాడు.\nసింహదత్తుడేమో మంచి పటుత్వం గల\nయువకుడు. ఒకవేళ వీరభద్రుడు పోరా\nడినా ఆపాయం తప్పించుకునే ఆశ లేదు.\nచావటానికి సిద్ధంగా ఉన్న వీరభద్రుడు\nసింహదత్తుడి కళ్ళలోకి చూశాడు.\nమరుక్షణం సింహదత్తుడు ఎత్తిన బాకు\nఎత్తినట్టే ఉండిపోయింది. ఎందుకంటే అత\nనికి వీరభద్రుడి కళ్ళు చూడగానే చనిపోయే\nటప్పుడు సింహం చూసిన చూపు జ్ఞాపకం\nవచ్చింది. ఆ చూపులో భయం ఏమీ లేదు,\nఏదో ఒక వింత అయిన విషాదం మాత్రమే\nమిగిలి ఉన్నది.\nసింహదత్తుడు బాకు విసిరి దూరంగా\nపారేసి, వీరభద్రుడి గుండెలమీది నుంచి\nలేచి, అలాగే అడవికేసి వెళ్ళిపోయాడు.\nవాణ్ణి మళ్ళీ ఎవరూ చూడలేదు.\nబేతాలుడీ కథ చెప్పి, \"రాజా, నన్నొక\nసందేహం వేధిస్తున్నది : సింహదత్తుడు తన\nతల్లి కోరిన ప్రకారం వీరభద్రుణ్ణి చంపి\nతండ్రి హత్యకు ప్రతిక్రియ ఎందుకు చెయ్య\nలేదు? ఈ ప్రశ్నకు సమాధానం తెలిసి\nకూడా చెప్పకపోయావో నీ తల పగిలి\nపోతుంది,” అన్నాడు.\nదానికి విక్రమార్కుడు ఇలా సమా\nధానం చెప్పాడు :\n\"పగ వెంటనే ప్రతిక్రియ ఉంటుంది.\nఈ సందర్భంలో పగ నిజంగా దుర్గది,\nసింహదత్తుడిది కాదు. వాడు వీరభద్రుణ్ణి\nచంపటానికి ఒప్పుకున్నది తన తల్లి పగ\nతీర్చటానికే. అయితే తీరా ప్రతిక్రియ చేయ\nబోయే సమయానికి సింహదత్తుడు మరొక\nవిషయం తెలుసుకున్నాడు. అతని బుద్ధికి\nసింహమూ, వీరభద్రుడూ ఒకటిగానే కని\nపించారు. ఇద్దరూ క్రూరస్వభావులే, ఇత\nరులకు ప్రాణహాని చేసినవారే. అయితే ఈ\nవీరభద్రుడిలాటిదే అయిఉండికూడా\nసింహం తనను చంపక వదలి పెట్టి తనకు\nతండ్రి తరవాత తండ్రి అయింది. లోకులు\nతనకు దాని పేరే పెట్టారుకూడా. ఆ సింహం\nముసలిదై ఉండి తనకు చిక్కి ఉంటే\nదాన్ని వాడు చంపలేడు. అలాటి స్థితిలోనే\nవీరభద్రుడు తనకు చిక్కాడు. తన తండ్రిని\nహత్య చేసినప్పటికీ ఆ ముసలివాణ్ణి చంప\nటానికి తగిన కారణం తనకు లేదని సింహ\nదత్తుడికి తోచింది. వాడు తన తల్లి పగను\nతన పగ చేసుకోలేకపోవటంచేత ఇంటికి\nపోకుండా దేశాలమీద పడి వెళ్లిపోయాడు!”\nరాజుకీ విధంగా మౌనభంగం కలగగానే\nబేతాళుడు శవంతో సహా మాయమై\nమళ్లీ చెట్టెక్కాడు. — (కల్పితం)",
            "book_page_end": 28
        },
        {
            "title": "కాకోలూకీయం (గేయకథ)",
            "book_page_start": 29,
            "pdf_page_start": 47,
            "pdf_page_end": 50,
            "author": "శ్రీ విద్వాన్ విశ్వం",
            "genre": "నీతి కథ/గేయకథ",
            "moral": "బలవంతులైన శత్రువులను నేరుగా ఎదిరించడం కంటే యుక్తి, వంచన ఉపయోగించి ఓడించడం మంచిది. అల్ప శత్రువులను చిన్నచూపు చూడకూడదు.",
            "keywords": [
                "కాకోలూకీయం",
                "కాకి",
                "గూబ",
                "వైరము",
                "కుందేలు"
            ],
            "characters": [
                "నీచస్వామి",
                "కుందేలు",
                "పిల్లి",
                "మేఘవర్ణుడు",
                "స్థిరజీవి",
                "గూబరాజు",
                "బ్రాహ్మణుడు"
            ],
            "locations": [
                "వృక్షము",
                "అడవి",
                "తీరం"
            ],
            "content": "నీచస్వామి కథ :\nమునుపు నేనొక వృక్ష-మున నుండుచుంటి\nఆనయ మా చెట్టు తొ-ర్రనే ఉండే పిచుక.\nసాయంతన మ్మగు-సరి కది వచ్చి\nఆయా సమాచార-మంతయు చెప్పు\nదినదినమ్మిటు గోష్ఠులను సేసికొంచు\nతను జీవములవలె - తవిలియుండితిమి.\n- \nఇటులుండ నొకనాడు - ఎంత ప్రొద్దైన\nచటకమ్ము రాదయ్యె - కటకట కలిగె\nకటకట వడుచు నె-క్కడి కేగె ననుచు\nకటు వియోగమ్మున - కాల మీదితిని.\nకొన్నాళ్ళ కట కొక - కుందేలు వచ్చి\nచిన్ని కోటరమున - చేరి వసించె.\nపిచుక రాదయ్యె నూ - రక దీని గూడ\nఇచట రానీకుండు - టేలని యుంటి.\nమఱి కొన్నినాళ్ళలో - మంచి లావెక్కి\nచరచర వచ్చె నా చటక మచ్చటికి.\n-\nకోటర మందున్న - కుందేలు జూచి\nఘాటు మాటల దిట్టి - కదలి పొమ్మనియె.\nకుందేలు: \"నీదెట్లు - కోటర మయ్యె ?\nఇందుండి పోయిన - నింకెట్లు నీది ?\nఒకసారి వీడిన - నిక నీది కాదు.\nఒక పది యేండ్లుగా - నుంటి నిచ్చోట.\nపది యేండ్లుగా అను-భవమున్న చాలు\nఅది వారిదే ధర్మ - మిది వినలేదె!”\nఅనిన పిచ్చుక ' ధర్మ - మనుచుంటి వింక\nచని ధర్మశాస్త్రజ్ఞు-లనె చూత ' మనియె.\nఈ వివాదము పరి-ష్కృత మెట్టులగునొ\nఆ విధమ్మును చూడ - నరిగితి కూడ.\nదారిలో నొక పిల్లి - దరిసెనమయ్యె\nతీరమందున మౌని - తెఱగున నిల్చి\nక్షణ భంగురమ్ము లో-కము శాశ్వతమ్మె ?\nగుణమొక్కటే నిల్చు - కొన కనుచుండె,\nఅదిగో ధర్మువు చెప్పు - నా పిల్లి నడుగు.\nపద మనె కుందేలు - పక్షి యూకొట్టె.\nఏమైన ఇది పిల్లి - ఏదెట్టు లగునొ\nఈ మార్గమున నిల్చి-యే అడుగుదము.\nఅని యవి సంగతి - యంతయు వినిచి\nవినిపింపు న్యాయమ్ము - వివరమ్ముగాను.\nఅపరాధ మెవరిదో - ఆతని దినుము\nకపటమ్ము లేక మా - కలతను దీర్చు.\nఅని యవి యడిగిన - హరహరా మాంస\nమును తిను నరకమ్ము - మున్నె మానితిని\nముసలి నైతిని చెవుల్ - మూతలు వడియె\nవిసవిస రండు నా వీనుల కడకు.\n-\nఅని నమ్మబల్కిన - నవును గాకంచు\nతన దాపునకు నవి - దఱసిన యంత\nతటుకున నొకదాని - తల పట్టుకొంచు\nకటుకున నొకదాని - కాలితో పట్టి\nత్రుటి మాత్రలో మింగె - దొంగ ఆ పిల్లి\nఅఱు గాన క్షుద్రుని - అధికారమేల ?”\nఈ కాకి మాటల - కెంతేని మెచ్చి\nఆ కాన పక్షు-లయ్యవి జారుకొనియె.\nకాకి నా రాచఱి-కము గూల్చెనంచు\nకాకతో గూబ వె-క్కసపడి పల్కె\n\" నీకు నాకిక కల్గె - నిత్య వై రమ్ము\nనీ కాకికులమెల్ల - నీరగు ” నంచు.\nఆనాటినుండి అ-య్యా నేటి దనుక\nమానదు గూబకు - మనకు వైరమ్ము\n*\n*\n*\nఅని మంత్రి చెప్పిన - నా కాకరాజు\nఅనియె నీ పగ తీర్తు - నది యేమియైన.\nమేఘవర్ణుడనే మంత్రి :\nబలవంతులైన శ-త్రుల వంచనమున\nతలక్రిందు సేయుట - తప్పదు వినుము.\nఒక ఊర నొక బ్రాహ్మ - డుండు కర్మఠుడు\nఒకపరి యజ్ఞమ్ము-నకు యజ్ఞపశువు\nయాచించి కొనిపోవు - నపుడది లాగ\nతోచక భుజములం-దున నుంచి నడువ\nకనుగొని మువ్వురు - కపటులు వేగ\nవెనుక వెన్కగ వచ్చి - విప్రు వంచింప\nతలచి అందున వాడు - తగవరివోలె\nపిలిచి యిట్లనె వాడు - పెద్ద ధూర్తుండు.\n\"స్వామి యేమిది కుక్క - నేమిటి మీరు\nఈ మాడ్కి మోసుక - ఏగుచున్నారు?”\nఅన్నమాటకు కోప - మంది బ్రాహ్మణుడు\nకన్నులు వోయెనా - కాదురా కుక్క\nఅని అదిలింప అ-య్యా కోప మేల?\nచనుడు మీ యిష్టమే - సాగునుకాక.\nఆ ధూర్తు డటు వోవ - నంత నింకొకడు\nసాధింప దలచి ఆ - స్వామిని జీరి\n\"స్వామి యేమిది కుక్క - నేమిటి మీరు\nఈ మాడ్కి మోసుక - యేగుచున్నారు”\nఅని పల్కె బ్రాహ్మణు - డంత కోపింప\nచనె వాడు మూడవ - జనుడును వచ్చి\nఆ మాటలే యన - ననుమాన మంది\nఏమి తోచక బ్రాహ్మ - డిస్సీ యటంచు\nపశువును పడవైచి-పరుగెత్తిపోయె\nపశువు నా ధూర్తులు - పట్టుక చనిరి.\nఅదికాక అల్పులే - అయిన పెక్కురను\nఎదిరించుటెప్పు డెం-తే కీడుసుమ్ము.\n*\n*\n*\nఅని స్థిరజీవి వా-క్యము విన్నతోనె\nవినిపింపు మది యెట్టు - లనె మేఘవర్ణి.\nస్థిరజీవి :\nఒక పాము బొఱియ లో-నికి దూరునపుడు\nఒక ముల్లు గ్రుచ్చుక - నొక గాయమయ్యె.\nమెలమెల్ల చీమలు - పిలపిల మూగి\nకలవరపెట్టి నా-గము చంపివైచె\nకావున నే చెప్పు - కరణిని చేయు\nమీవు విరోధుల - నెదిరించవచ్చు.\nమేఘవర్ణుడు:\nఅది యేమి కార్యమో - ఆనతి యిమ్ము\nపెదవి కదల్పక - విందు నామాట.\nస్థిరజీవి :\nసరి నన్ను జెక్కల - సడలింప జేసి\nమఱిమఱి నిందించి - మఱమఱి కొట్టి\nపగవారు నమ్మెడి - పగిది, ఈ చెట్టు\nపగులు దాపున నన్ను - పడవైచి పొండు.\nకొండపై సుఖముగా - నుండుడు మీరు\nఉండి నేనిట వారి యునికి నెఱింగి\n-\nనమ్మించి పరిమార్చి –\nనా రాజు జూతు\nనెమ్మదిగా పొండు - నే పని విందు\n*\n*\n*\nఅందఱు వినునట్టు - లంతట రాజు\nమందుడా యని తిట్టి - మఱిమఱి కొట్టి\nస్థిరజీవి నక్కడ - ధరవైచి తాను\nపరివారమును గూడి - గిరిమీది కేగె\nచీకటి పడినంత - చెనటి ఆ గూబ\nకాకుల జంప న-క్కడకు నేతెంచి\nఒక్క పిట్టయు లేమి - నూహింపలేక\nతక్కిన భృత్యుల - దద్దయు నడుగ--\nఇంతలో స్థిరజీవి - ఇది యదనంచు\nచింతించు గూబల చెంతకు జీరి\n-\nకాకరాజున కేను - కడుగూర్చు మంత్రి\nఏకాకి నిటు జేసి - ఏగె నారాజు\nఅనినంత గూబ రా జట కేగుదెంచి\n-\nవినుపింపు నీకథ - వివరింపుమనియె.\nస్థిరజీవి గూబరాజుతో :\nఏమందునో రాజ - ఏమందునయ్య\nమా మహారాజుతో - మాటల బడితి.\nగూబలతో పోరు - కూడ దటన్న\nగూబమిత్రుడ నంచు - కోపించె నతడు\nనన్నిట్లు హింసించి - నగుబాటు చేసె\nఉన్నాడ కొనఊపి - రున్నది నాకు\nకాసంత తేరుకో - గలుగు నందాక\n-\n-\nమీ సన్నిధానమే - ఆస నాకింక\nఆపైన కాకుల - ఆవాసములను\nమీ పెద్దలకు జూపి - మెప్పింతు నయ్య\n*\n*\n*\nగూబరాజది విని - గొప్ప మంత్రులను\nమాబాగు! కర్తవ్య - మది తెల్పుడనియె.",
            "book_page_end": 32
        },
        {
            "title": "కీలుగుర్రం - 3",
            "book_page_start": 33,
            "pdf_page_start": 51,
            "pdf_page_end": 58,
            "author": "ఆర్. దయానందరావు",
            "genre": "జానపద కథ/సీరియల్",
            "moral": "ప్రేమ గొప్పదైనప్పటికీ, అతి సాహసం లేదా తొందరపాటు కొన్నిసార్లు విపరీత పరిణామాలకు దారితీయవచ్చు. విపరీతమైన కోరికలను నియంత్రించుకోవాలి.",
            "keywords": [
                "కీలుగుర్రం",
                "అక్మార్",
                "షమ్స్ల్నహార్",
                "సిద్ధుడు",
                "ప్రేమ",
                "పలాయనం"
            ],
            "characters": [
                "అక్మార్",
                "షమ్స్ల్నహార్",
                "సాబూర్ చక్రవర్తి",
                "సిద్ధుడు",
                "సేనానాయకుడు"
            ],
            "locations": [
                "సనా నగరం",
                "యమన్ దేశం",
                "రాజభవనం",
                "ఉద్యానవనం"
            ],
            "content": "[ కీలుగుర్రంపై ఆకాశంలోకి ఎగిరిపోయిన రాజకుమారుడు అక్మార్ ఆ గుర్రాన్ని స్వాధీన\nపరచుకునే ఉపాయాలు తెలుసుకున్నాడు. అతను ఆ గుర్రంతోసహా ఒక దేశంలోని రాజ\nభవనంమీద దిగి అర్ధరాత్రి అంతఃపురంలో ప్రవేశించి అతి సౌందర్యవతి అయిన రాజ\nకుమార్తెను షమ్స్ల్నహార్ను చూసి, ప్రేమించాడు. ఇంతలో ఆమె తండ్రి అక్కడికి\nవచ్చి అతనిని చూసి, తనకు పరువు భంగం అవుతుందనే ఉద్దేశంతో వారిద్దరికీ రహస్యంగా\nవివాహం చేస్తానన్నాడు. రాజుగారివద్ద ఉండే ఎనభైవేల ఆయుధభటులతోనూ ఒంట\nరిగా తనను యుద్ధం చేయనిచ్చినట్టయితే పెళ్ళాడతానన్నాడు అక్మార్. మర్నాడు\nసైన్యాన్ని ఆయత్తం చేశారు. \"నా గుర్రం రాజభవనంమీది మిద్దెపై ఉన్నది. దాన్ని\nతెప్పించండి!” అన్నాడు అక్మార్. అందుకై రాజు తన సేనానాయకుణ్ణి పంపాడు. ]\nసేనానాయకుడు మిద్దె ఎక్కేసరికి అక్కడ\nఆయనకు ఎంతో అందమైన గుర్రం కని\nపించింది. అంత అందమైన గుర్రాన్ని\nఆయన ఎన్నడూ చూసి ఉండలేదు. కాని\nఆయన దానిని సమీపించి చూస్తే అది\nచండ్రకొయ్యతోనూ దంతంతోనూ చేసినదని\nతెలిసింది. ఇది చూసి ఆయనా, ఆయన\nవెంట వచ్చిన భటులూ విరగబడి నవ్వారు.\n\"ఈ గుర్రంతోనా వాడు యుద్ధంచేసేది ?\nవెర్రివాడులాగున్నాడే!” అన్నాడు ఒకడు.\n\" ఇందులో ఏదైనా తంత్రం ఉందేమో,\nఎవరు చూశారు?\" అన్నాడు మరొకడు.\nభటులు ఆ గుర్రాన్ని ఎత్తుకుని మైదా\nనానికి తీసుకువచ్చి రాజుగారి ఎదట\nఉంచారు. వెంటనే దాని చుట్టూ జనం\nమూగి వింతగా చూడసాగారు.\nరాజుగారు ఆశ్చర్యంతో అక్మార్కేసి\nతిరిగి, “ఇదేనా నీ గుర్రం ?” అని అడిగాడు.\nఅక్మార్ అవునని తలవూపాడు. \" అలాగా !\nఅయితే దానిమీద ఎక్కి యుద్ధానికి\nకదులు!” అన్నాడు రాజు.\n\" ఈ జనాన్ని దూరంగా వెళ్ళమనండి.\nఆ తరవాత నేను దాన్ని ఎక్కి మీ బలా\nలన్నిటినీ క్షణంలో చెల్లాచెదురు చేస్తాను!”\nఅన్నాడు అక్మార్.\n\" నువు వారిని సంహరించటానికి ఏ\nమాత్రమూ సంకోచపడవద్దు. ఎందుకంటే\nవాళ్ళు నిన్ను చంపటానికి పూర్తిగా\nసంసిద్ధులై ఉన్నారు!” అన్నాడు రాజు.\nజనం దూరం వెళ్ళగానే అక్మార్ గుర్రం\nమీద ఎక్కి కూచుని మీట నొక్కాడు.\nఅందరూ నిశ్చేష్టులై చూస్తూ ఉండగా\nగుర్రం గాలిలోకి లేచి, అంతకంతకూ\nహెచ్చే వేగంతో ఆకాశంలోకి ఎగిరిపోయింది.\nరాజుగారు తన భటులతో, \"వాణ్ణి\nపట్టుకోండి, పట్టుకోండి!” అన్నాడు. కాని\nఎగిరిపొయ్యేవాణ్ణి ఎవరుమాత్రం ఎలా పట్టు\nకుంటారు?\n\"మహారాజా, వాడు మనిషి కాదు.\nదయ్యమో, భూతమో, మాంత్రికుడో అయి\nఉండాలి. అందుకే మన కళ్ళలో దుమ్ము\nకొట్టి తప్పించుకుపోయాడు!” అన్నారు\nరాజుగారి అనుచరులు.\nవాడి పీడ వదిలినందుకు రాజుగారు\nసంతోషించాడు. ఆయన తన భవనానికి\nతిరిగి వెళ్ళి, తన కుమార్తెతో మైదానంమీద\nజరిగిన సంగతులన్నీ వివరంగా చెప్పాడు.\nఅంతా విని తన కుమార్తె సంతోషించటానికి\nబదులు బావురుమని ఏడవటం చూసి\nరాజుకు ఆశ్చర్యం కలిగింది.\n\" అమ్మా, వాడు దొంగ, అబద్ధాలమారి,\nదుర్మార్గుడు, పాపిష్టివాడు, జిత్తులమారి\nవెధవ! వాడు వదిలినందుకు అల్లాకు కృత\nజ్ఞత చెప్పుకోవాలి గాని ఎక్కడైనా ఏడు\nస్తారా?” అన్నాడు రాజు.\nతండ్రి ఎంత చెప్పినా రాజకుమార్తె\nదుఃఖం ఎక్కువయిందేగాని తగ్గలేదు.\n\" అతను తిరిగి కంటపడేదాకా నేను నీరూ,\nఆహారమూ ముట్టను. అంతదాకా\nఏడుస్తూనే ఉంటాను !” అని ఆమె తండ్రికి\nతెలియజేసింది. కుమార్తె ఈవిధంగా శోక\nసముద్రంలో మునిగిపోవటంవల్ల రాజు\nగారినికూడా విషాదం ఆవరించింది.\nఈలోపల రాజకుమారుడు అక్మార్\nతాను విడిచివచ్చిన నగరం పేరు 'సనా'\nఅనీ, యమన్దేశానికి అది ముఖ్యపట్టణ\nమనీ తెలుసుకున్నాడు. అతను తన కీలు\nగుర్రాన్ని స్వదేశానికేసి మళ్లించి, తాపీగా\nప్రయాణంచేస్తూ, చీకటిపడిన అనంతరం\nతన తండ్రి ఇంటిపై దిగాడు.\nఅక్మార్ వెళ్లిపోయినది మొదలు సాబూర్\nచక్రవర్తీ, ఆయన కుటుంబమూ విచారంలో\nముణిగివున్నారు. చక్రవర్తి మెట్లు దిగి\nవస్తున్న తన కుమారుణ్ణి మొదట చూసి\nతనకేదో భ్రమ కలిగిందనుకున్నాడు. తర\nవాత ఆయన తన కుమారుణ్ణి ఆలింగనం\nచేసుకుని ఆనందంతో కంపించిపోయాడు.\nఅక్మార్ను చూసి అతని ముగ్గురు చెల్లెళ్లూ\nఆనందబాష్పాలు రాల్చారు. వారి ప్రాణాలకు\nచచ్చినవాడు బతికి వచ్చినట్టే అయింది.\nఅక్మార్ తన అనుభవాలన్నిటినీ చెప్పాక\nచక్రవర్తి తన భటులతో, “రేపు నగరమంతా\nఅలంకరించి ఉత్సవాలు జరిపించండి.\nవారం రోజులపాటు నగరంలో విందులూ,\nవినోదాలూ జరగాలి!” అని ఉత్తరు\nవిచ్చాడు. మర్నాడు ఖైదులలో వున్న\nవారంతా విడుదల చేయబడ్డారు. రాజుగారి\nఖర్చుతో బ్రహ్మాండమైన విందులూ, వేడు\nకలూ జరిగాయి. రాజకుమారుడు తిరిగి\nవచ్చినట్టు ప్రజలకు తెలియగలందులకు\nఅతన్ని వీధివీధీ ఊరేగించారు.\nఊరేగింపు అయాక అక్మార్ తన\nతండ్రిని, \"కీలుగుర్రం ఇచ్చిన సిద్ధుడు\nఏమయాడు?\" అని అడిగాడు.\n\"వాణ్ణి ఒక చీకటికొట్లో పెట్టించాను!\nవాణ్ణి అల్లా కనికరించరాదు! అందరు\nఖైదీలను విడుదల చేసేటప్పుడు, వాణ్ణి\nమాత్రం విడుదల చేయలేదు!\" అన్నాడు\nచక్రవర్తి.\nఅక్మార్ ఆ సిద్ధుణ్ణికూడా విడుదల\nచేయమని కోరాడు. చక్రవర్తి ఆ ముసలి\nవాణ్ణి ఖైదు విడిపించి, తన సమక్షానికి పిలి\nపించి, ఇష్టం లేకపోయినా శాలువ కప్పి,\nబోలెడంత ధనం బహుమతి ఇచ్చాడు.\nరాజకుమార్తెను ఆ ముసలివాడి కిచ్చి\nపెళ్లిచెయ్యటం ప్రశంస రాజు తీసుకు\nరాలేదు, సిద్ధుడు ఎత్తనూలేదు. అయితే\nసిద్ధుడు లోలోపల మండిపోతున్నాడు. తన\nకీలుగుర్రాన్ని రాజకుమారుడి చేతికి అంద\nనివ్వటం పొరపాటయిందని ఆయన కిప్పుడు\nతెలిసివచ్చింది. ఆ కుర్రవాడు దాని మర్మం\nతెలుసుకోనే తెలుసుకున్నాడు.\nచక్రవర్తికి మటుకు కీలుగుర్రం పేరు\nచెబితే సింహస్వప్నమయింది. ఆయన\nతన కొడుకుతో, \" నాయనా, దేవుడి దయ\nవల్ల నువు మాకు తిరిగి దొరికావు.\nమరెన్నటికీ\nదిక్కుమాలిన గుర్రం\nజోలికి పోకు. అది వాల్ మోసంతో\nకూడినది. దాని రహస్యాలలో నీకు బహుశా\nసగంకూడా తెలిసి ఉండవు!\" అన్నాడు.\nఅక్మార్ ఇంటికి తిరిగి వచ్చాడేగాని\nసనా నగరపు రాజకుమార్తె నహార్ అతని\nకళ్లలో మెదులుతూనే ఉన్నది.\nవారంరోజుల పాటు అతివైభవంగా\nవిందులూ వినోదాలూ చూస్తున్నప్పటికీ\nఅతను ఆమెను క్షణంసేపుకూడా మరవ\nలేదు. చివరకు అతనికి ఆమెను మళ్లీ\nచూడాలనే కోరిక తీవ్రంగా కలిగింది. తన\nతండ్రికి తెలియకుండా అతను మిద్దెమీదికి\nవెళ్లి, కీలుగుర్రాన్ని ఎక్కి యమన్ దేశానికి\nబయలుదేరాడు. అత ను మాయమైన\nసంగతి తెలియగానే చక్రవర్తి తన భవనం\nమీద ఉండే కీలుగుర్రంకోసం చూశాడు.\nఅది అదృశ్యమయినట్టు స్పష్టమయేసరికి\nఆయన గుండె కొయ్యబారిపోయింది.\n\"ఒక్కడే కొడుకు! వాడి పాలిటికి ఈ\nమాయలమారి గుర్రం ఎక్కడ దాప\nంచింది? దాన్ని అప్పుడే ఎందుకు విరగ\nగొట్టి ముక్కలు ముక్కలు చేశానుగాను?”\nఅని ఆయన వాపోయాడు.\nరాత్రి బాగా పొద్దు పోనిచ్చి అక్మార్ సనా\nనగరం చేరుకుని వెనకటిలాగే రాజభవనం\nపైన వాలాడు. అతను అంతఃపురం ప్రవే\nశించి రాజకుమార్తె శయనమందిరాన్ని\nసమీపించేసరికి ద్వారానికి కట్టిన తెరవెనక\nనుంచి మాటలు వినిపించాయి.\n\" అమ్మా, ఆ మోసగాడికోసం ఎంత\nకాలం నిద్రాహారాలు మాని ఉంటావు?\nనీకోసం అతను ఏడుస్తుంటే పోనీ అనుకో\nవచ్చు ! అదేమీ లేనప్పుడు నువు ఒక్కత్తెవే\nఎందుకిలా ఏడవాలి! మామాట విని భోజనం\nచెయ్యి, కులాసాగా ఉండు!\" అని చెలి\nకత్తెలు రాజకుమార్తెకు బోధచేస్తున్నారు.\n\"మీరు చెప్పేదంతా అబద్ధం. అతను\nనన్ను ఒక్కక్షణంకూడా మరిచిపోలేడు.\nనాప్రేమ ఎలాటిదో, అతని ప్రేమా అలాటిదే!”\nఅని రాజకుమార్తె కుళ్లికుళ్లి ఏడుస్తున్నది.\nసరిగా ఆ సమయంలో అక్మార్ తెర\nపక్కకు తొలిగించి, గదిలోకి అడుగు\nపెట్టాడు. రాజకుమార్తె వెంటవున్న సఖులు\nనిర్ఘాంతపోయారు. రాజకుమార్తె ముఖం\nఒక్కసారిగా వికసించింది. \"నీకోసం ఎంత\nఏడ్చాను! నన్నెందు కిలా వదిలేసి వెళ్లి\nపోయావు! నువ్వింకొక రోజు ఆగి వచ్చిఉంటే\nనా శవం కనిపించి ఉండేదిగద!\" అన్న\nదామె అక్మార్తో.\n\" నేనేం చేసేది? నన్ను నీ తండ్రి ఎలా\nఅవమానించాడో చూశావుగద! నీ తండ్రి\nకావటంవల్ల బతికిపోయాడు గాని లేకపోతే\nనా కత్తికి బలిచేసేవాణ్ణి. ఆకలిగా ఉంది,\nభోజనం తెప్పించు!\" అన్నాడు అక్మార్.\nచెలిక త్తెలు వెళ్లి ఇద్దరికీ భోజనపదార్థాలు\nతెచ్చి వడ్డించారు. కడుపునిండా తిన్న\nఅనంతరం అక్మార్ తన ప్రియురాలితో,\n\" నువు ఉపోషాలు చెయ్యకు. నేను వారాని\nకొకసారి వచ్చి నీకు కనిపిస్తూ ఉంటాను.\nతెల్లవారక ముందే నేను బయలుదేరి\nవెళ్లాలి!” అన్నాడు.\n\"అమ్మయ్యో, ఇంక నిన్ను ఒంటరిగా\nవెళ్లనివ్వను. నన్నుకూడా మీ దేశం తీసుకు\nపో!\" అన్నది రాజకుమార్తె సహార్.\n\" నాకోసం మీ దేశాన్నీ, తల్లిదండ్రులనూ\nవదిలి ఉండగలవా?” అన్నాడు అక్మార్.\n\"అదంతా నాకొక లెక్క కాదు. నీకోసం\nఅన్నీ వదిలేస్తాను!” అన్నది రాజకుమార్తె.\nతెల్లవారబోయే సమయంలో అతను మిద్దె\nమీదికి వెళ్లాడు. రాజకుమార్తె తనకున్న\nఖరీదైన దుస్తులూ, సమస్త ఆభరణాలూ\nధరించి, చెలిక త్తెలతో సహా అతనివెంట\nమిద్దెమీదికి వెళ్లింది.\nఅక్మార్ కీలుగుర్రంమీద ఎక్కి కూచుని,\nతన వెనక రాజకుమార్తెను ఎక్కించుకుని,\nతన నడుముకూ ఆమె నడుముకూ కలిపి\nఒక కోక చుట్టేశాడు. తరవాత అతను\nమీట నొక్కగానే గుర్రం గాలిలోకి లేచింది.\nఅంతవరకూ కిక్కురుమనకుండా ఉన్న\nరాజకుమార్తె పరిచారికలు; కీలుగుర్రం\nరాజకుమార్తెతో గాలిలోకి లేవగానే గట్టిగా\nఆర్తనాదాలు చేశారు. ఆ కేకలు విని రాణి,\nరాజూ మిద్దెమీదికి పరిగెత్తుకుంటూ వచ్చారు.\nరాజు అక్మార్తో, \" నాయనా, మాపైన\nదయచూపించు, మా కుమార్తెను మానుంచి\nవేరుచేయకు!” అని ఆక్రోశిస్తూ అన్నాడు.\nఅక్మార్ రాజకుమార్తెతో, \" ఏమంటావు?\nనీ తల్లిదండ్రులు నీకోసం ఘోషిస్తున్నారు.\nవెనక్కు తిరిగిపోతావేమిటి?” అన్నాడు.\n\" నువ్వుంటే నాకు వాళ్ళే కాదు, ఇంకేమీ\nఅవసరంలేదు!\" అన్నది రాజకుమార్తె.\nఈ సమాధానం విని రాజకుమారుడికి\nపరమానందమయింది. అతను సెలయేళ్లూ\nపచ్చికబయళ్ళూ గల చోట నేలపై దిగి\nవిశ్రాంతి తీసుకుంటూ ప్రయాణంచేసి,\nమర్నాడు తెల్లవారేసరికి తన నగరంచేరాడు.\nకాని అతను కీలుగుర్రాన్ని నేరుగా ఇంటికి\nతీసుకుపోక, నగరంవెలపల ఉండే రాజో\nద్యానంలో దింపాడు. తన కాబోయే భార్యను\nనగరంలోకి ఊరేగింపుతో తీసుకుపోవాలని\nఅతని ఉద్దేశం.\nఉద్యానం నడిమధ్యను ఒక చక్కని\nమంటపం ఉన్నది. అక్మార్ తన ప్రియు\nరాలిని ఆ మంటపంలోకి తెచ్చి కూర్చోబెట్టి,\n\"నే నిప్పుడు మా ఇంటికి వెళ్ళి నువు\nవచ్చినట్టు మా తండ్రితో చెబుతాను. కీలు\nగుర్రాన్ని ఇక్కడే వదిలిపోతున్నాను. దాన్ని\nకాస్త జాగ్రత్తగా చూస్తూ ఉండు. నీకోసం\nకబురు వచ్చినప్పుడు నువు నీ సొంత భవనం\nలోకి వచ్చేద్దువుగాని,\" అని చెప్పాడు.\nతరవాత అతను మామూలు గుర్రం ఒకటి\nఎక్కి తన ఇంటికి వెళ్లిపోయాడు. అతన్ని\nచూసి చక్రవర్తి పరమానందం చెందాడు.\nచక్రవర్తి ఊరేగింపు మహా ఆర్భాటంగా\nఉండేటట్టు ఏర్పాట్లుచేసి దానివెంట తాను\nకూడా బయలుదేరాడు. ఊరేగింపు వెంట\nఅన్ని రకాల వాద్యమేళాలూ ఉన్నాయి.\nరాజకుమార్తెకోసం అక్మార్ ఒక అందమైన\nసింహాసనాన్ని అద్భుతంగా అలంకరింపజేసి\nదాని చుట్టూ రకరకాల బానిసలను\nఏర్పాటుచేశాడు. తాను తనకుగల దుస్తు\nలన్నిటిలోకీ గొప్పవి ధరించాడు.\nఅయితే అతను ఊరేగింపువెంట వెళ్ళ\nలేదు. ఆ ఊరేగింపు ఉద్యానం చేరటానికి\nచాలా కాలం పట్టుతుంది. అందుకని\nఅతను వడిగల గుర్రాన్ని ఎక్కి అడ్డతోవను\nక్షణంలో ఉద్యానం చేరుకున్నాడు. అతను\nవచ్చి చూసేసరికి మంటపం నిర్జనంగా\nఉంది. అందులో రాజకుమార్తె నహార్\nలేదు. మంటపం బయట కీలుగుర్రం\nకూడా కనిపించలేదు. ఆక్మార్ గుండె ఆగి\nపోయినట్టయింది. — (ఇంకా ఉంది )",
            "book_page_end": 40
        }
    ],
    "statistics": {
        "total_stories": 7,
        "author_counts": {
            "చక్రపాణి": 1,
            "చందమామ బృందం": 2,
            "ఎమ్. వి. చలపతిరావు": 1,
            "(కల్పితం) - చందమామ బృందం": 1,
            "శ్రీ విద్వాన్ విశ్వం": 1,
            "ఆర్. దయానందరావు": 1
        },
        "genre_counts": {
            "సంపాదకీయం": 1,
            "పౌరాణిక వివరణ": 1,
            "జానపద కథ": 1,
            "చారిత్రక కల్పన/సాహసం": 1,
            "బేతాళ కథ": 1,
            "నీతి కథ/గేయకథ": 1,
            "జానపద కథ/సీరియల్": 1
        }
    }
}