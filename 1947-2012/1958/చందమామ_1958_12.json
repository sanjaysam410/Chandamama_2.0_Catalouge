{
    "book_id": "చందమామ_1958_12",
    "stories": [
        {
            "title": "ఉత్తమ వైద్యుడు",
            "book_page_start": 17,
            "pdf_page_start": 17,
            "pdf_page_end": 17,
            "author": "చందమామ బృందం",
            "genre": "సామాజికం",
            "moral": "ఉత్తమ వైద్యులు రోగాలు రాకుండా ముందు జాగ్రత్తలు తీసుకుంటారు, రోగం ముదరకుండా నివారిస్తారు.",
            "keywords": [
                "వైద్యుడు",
                "అన్నదమ్ములు",
                "రోగనిదానం",
                "చికిత్స",
                "నైపుణ్యం"
            ],
            "characters": [
                "వైద్యుడు",
                "పెద్దన్న",
                "రెండో అన్న",
                "మిత్రులు"
            ],
            "locations": [
                "నగరం"
            ],
            "content": "ఒక నగరంలో ఒక ప్రసిద్ధుడైన వైద్యుడుండేవాడు. ఆయన చేసిన అద్భుతమైన చికిత్సలను గురించి జనం తెగ చెప్పుకునేవారు. ఆయన చాలా డబ్బు గడించాడు.\nఒకనాడు ఆయనను మిత్రులు కొందరు మెచ్చుకోసాగారు. ఆయన వారితో, \"మీకొక రహస్యం చెప్పనా? నేను నిజంగా అధమరకం వైద్యుణ్ణి,” అన్నాడు.\nమిత్రులు నిర్ఘాంతపోయి, “అది ఎన్నటికీ నిజంకాదు! ఆ మాట ఈ ఊళ్ళో ఎవరూ నమ్మరు!\" అన్నారు.\n\"కాని వాస్తవం!\" అన్నాడు వైద్యుడు. \" వినండి. మేము ముగ్గురం అన్నదమ్ములం. ముగ్గురమూ వైద్యులమే. మా పెద్దన్న ఉత్తమ వైద్యుడు. ఆయన రాబోయే రోగాలను ముందుగానే గుర్తించి, ఆహారం మార్చి రోగాలు రాకుండా చేయగలిగేవాడు. ఆయన వైద్యుడన్న విషయంకూడా ప్రజలకు తెలీదు. మా రెండో అన్న మధ్యమతరగతి వైద్యుడు. ఆయన రోగాన్ని అంకురంలోనే గుర్తించి నిర్మూలించేవాడు. అందుచేత ఆయన చిన్నరోగాలు కుదర్చగలడని జనం గుర్తించారు. పోతే నేను అధమతరగతికి చెందిన వైద్యుణ్ణి. రోగం ముదిరినదాకా రోగనిదానం చెయ్యలేను. ఆ తరవాత అంతులేని కషాయాలూ, కుప్పెకట్లూ, మాత్రలూ గుప్పించి రోగంతో హెూరాహూరి యుద్ధంచేసి ఎలాగో నెగ్గుతాను. రోగం మరీ ముదిరి మందులతో నయం కాకపోతే శస్త్రచికిత్సలు కూడా చేస్తాను. అందుకే గొప్ప వైద్యుడని నాకు పేరు వచ్చింది!”",
            "book_page_end": 17
        },
        {
            "title": "తప్పించుకుపోయిన దొంగ",
            "book_page_start": 18,
            "pdf_page_start": 18,
            "pdf_page_end": 22,
            "author": "ఎల్. ఆదినారాయణరావు",
            "genre": "ఫాంటసీ",
            "moral": "జిత్తులమారివారిని పట్టుకోవడానికి యుక్తి, పట్టుదల అవసరం.",
            "keywords": [
                "దొంగ",
                "రాజు",
                "మంత్రవిద్య",
                "పశువులు",
                "కొమ్ములు"
            ],
            "characters": [
                "గ్రీకు రాజు",
                "మాయదారి దొంగ",
                "పశువుల కాపర్లు",
                "రాజు నౌకర్లు"
            ],
            "locations": [
                "గ్రీసు దేశం",
                "కొండపైన దుర్గం",
                "సముద్రతీరం"
            ],
            "content": "పూర్వం గ్రీసు దేశంలో ఒక రాజుండేవాడు. అతను సముద్రతీరాన గల ఒక కొండపైన చిన్న దుర్గంలో ఉంటూ, ఆ తీరానికి వచ్చే నౌకలను కొల్లగొట్టి ధనం కూడబెట్టసాగాడు. ఈ రాజు చాలా జిత్తులమారివాడు. కపట వ్యూహాలు పన్నటంలో అందెవేసినచేయి. అందుచేత దోపిడీలు చేసి కూడబెట్టిన ధనంతో ఒక గొప్ప రాజభవనం నిర్మించి గొప్పరాజు ననిపించుకోవాలని అతని ఉద్దేశం.\nఈ గ్రీకు రాజుకు అనేక ఆవుల మంద లుండేవి. ప్రస్తుతం అతని సంపద అవే. కాని ఉన్నట్టుండి ఒకొక్క మందే మాయం కాసాగింది. పశువుల కాపర్ల నడిగితే, .\" మహారాజా, ఈ కొండ అవతలివేపున ఒక మాయదారివాడు ఉన్నాడు. అక్కడ వాడికి చాలా పశువుల కొట్టాలున్నాయి. వాడు మంత్రాలూ, మర్మాలూ నేర్చినవాడు. వాడే మన మందలను కాజేస్తున్నాడని మాకు అనుమానంగావున్నది. తమరు స్వయంగా విచారించండి!\" అన్నారు.\nరాజు మంత్రగాడుండే చోటుకు దారి తెలుసుకుని బయలుదేరి వెళ్ళాడు. తన పశువులు ఆ దారిన వెళ్ళినట్టు ఆయనకు దారిపొడుగునా ఆనవాళ్ళు కనిపించాయి.\nమంత్రగాడు రాజును గౌరవంగా ఆహ్వా నించి ఆయన వచ్చిన పని తెలుసుకున్నాడు. \"తమ ఆవులు పోయాయా? నా ఆవుల్లో కలిశాయని అనుమానిస్తున్నారా? తప్పక వెతుక్కోండి. ఎందుచేతనంటే ఒకటీ రెండూ కలిస్తే కలిసి ఉండవచ్చు! ఇంతకూ తమ ఆవులు ఏ రంగువీ ?\" అని ఆ దొంగ వాడు అడిగాడు.\n\"తెల్లవి. నా ఆవులన్నీ తెల్లవే!” అన్నాడు రాజు.\n\" మీ అనుమానమూ నా అనుమానమూ తీరిపోయింది. నా దగ్గిర నల్లఆవులు తప్ప లేవు. కావలిస్తే తమరే వచ్చి చూసుకోండి !” అంటూ ఆ మాయదారి దొంగ రాజును తన పశువులకొట్టాలలోకి తీసుకుపోయి చూపాడు. అక్కడ అంతులేని ఆవులున్నాయి; అయితే మంత్రగాడు మొదట్లోనే రాజుకు చెప్పినట్టు అవి అన్నీ నల్లవే!\nచేసేది లేక రాజు తన ఇంటికి తిరిగి వచ్చి, \" ఒరే, ఎందుకైనా మంచిది. ఆ దొంగవెధవపైన ఒక కన్నువేసి ఉంచండి!” అని తన పశులకాపర్లతో అన్నాడు.\nవాళ్ళు ఎంత జాగర్తగా ఉన్నప్పటికీ మళ్ళీ రెండు మందలు మాయమయాయి.\nరాజు ఇంకొకసారి దొంగవద్దకు వెళ్ళాడు. ఆయనను చూసి దొంగ, \"మళ్ళీ తమ పశువులు తప్పిపోయాయా ఏమిటి?\" అని ఆదుర్దాగా అడిగాడు.\n\" అవును. నీ పశువులతో చేరాయేమో నని చూడవచ్చాను,” అన్నాడు రాజు.\n\"చిత్తం, అలాగే చూడండి. కాని తమ పశువులు తెల్లవా, నల్లవా?” అని దొంగ అడిగాడు.\n\" అన్నీ నల్లవే!\" అన్నాడు రాజు.\n\"చిక్కే వచ్చిందే ! నావీ నల్లవే! మీవి కొమ్ములున్నవా, లేనివా?” అని దొంగ అడిగాడు.\n\" నా పశువులన్నిటికీ కొమ్ములున్నాయి,” అన్నాడు రాజు.\n\" అయితే చూడటం అనవసరం. నావద్ద ఉన్న పశువులకు వేటికీ కొమ్ములు లేవు. కావలిస్తే వచ్చి చూసుకోండి!” అంటూ పశు వు ల దొంగ రాజుగారిని తన పశువులశాలకు తీసుకుపోయాడు. అక్కడ పూర్వంకంటే కూడా ఎక్కువ పశువులున్నట్టు రాజుకు తోచింది. అన్నీ నల్లరంగువే; ఒక్కదానికీ కొమ్ములు లేవు.\nచేసేది లేక రాజు తన ఇంటికి తిరిగి వచ్చేశాడు. కిందటిసారి చూసినప్పుడు దొంగ తాలూకు పశువులన్నిటికీ కొమ్ములున్నట్టు రాజుకు జ్ఞాపకం. అయితే ఆ విషయం రుజువుచెయ్యటం ఎలా ?\nయుక్తిపరుడు కావటంచేత రాజు ఈసారి దొంగను పట్టటానికి ఒక ఉపాయం ఆలోచించాడు. ఆయన తన నౌకర్లను పిలిచి వాళ్లచేత తనవద్ద మిగిలిన పశువులన్నిటి గిట్టలలోనూ గాట్లు కొట్టించాడు.\nమరి కొద్దిరోజులకల్లా రాజుగారి మంద మరొకటి మాయమయింది. ఈసారి రాజు తన పశువుల కాపర్లనందరినీ వెంటబెట్టుకుని దొంగ ఉండే చోటికి వెళ్ళాడు. రాజు వెంట ఉన్న బలగాన్ని చూసి దొంగ నిర్ఘాంత పోయాడు. అతను రాజుతో, \" ఇంకా తమ పశువులు దారి తప్పిపోతూనే ఉన్నాయా ? ఆశ్చర్యంగావుంది,” అన్నాడు.\n\"అవును, ఈసారి వాటిని పట్టుకుంటాను,” అన్నాడు రాజు.\n\"మీ పశువులు నల్లవా, తెల్లవా?” అన్నాడు దొంగ.\n\" నల్లవీ కావు, తెల్లవీ కావు, అన్నీ మచ్చ లవి! ఆ పశువులన్నీ నీవద్దనే ఉన్నాయి,” అన్నాడు రాజు.\n\" చిక్కే వచ్చిందే ! నావికూడా మచ్చ లవే మరి!” అన్నాడు దొంగ.\n\"అదివరకల్లా నీ పశువులు నల్లనివి! అవి ఎప్పుడు మచ్చలవి అయాయి ?” అన్నాడు రాజు.\n\"చిత్తం, నా ఆవులు నల్లనివే అయినా అన్నిటికీ అంతో ఇంతో మచ్చలున్నాయి. తమరా సంగతి సరిగా గమనించి ఉండరు. తమ పశువులకు కొమ్ములున్నాయా లేవా?\" అన్నాడు దొంగ.\n\" ఈసారి అలా మోసపోను. నా పశువుల కున్న గుర్తులేవో నా మనుషులకు తెలుసు. వాళ్ళు లోపలికి వెళ్ళి ఆ గుర్తులనుబట్టి నా ఆవులను పోల్చుకుంటారు. నీ దొంగ తనం బయటపడుతుంది. ఇప్పటికైనా నిజం ఒప్పుకో!” అన్నాడు రాజు.\nదొంగ రాజుకాళ్ళు పట్టుకుని, \"మన్నిం చండి, మహారాజా, తమ పశువుల మందలు ఎనిమిదింటిని కాజేశాను. నా దొంగతనం రుజువుచేయ నవసరం లేదు. మీ మంద లను మీకు వప్పజెబుతాను. నన్నింతటితో వదిలివెయ్యండి!” అన్నాడు.\n\"నన్ను ఎలా భ్రమపెట్టగలిగావో నిజం చెప్పేస్తేగాని నిన్ను క్షమించను!” అన్నాడు రాజు కోపంగా.\n\"మహారాజా, నాకు కనుకట్టువిద్య తెలుసును. నాదగ్గిర ఒక మంత్రపు రేకున్నది. దాని సహాయంతో నల్లటి వస్తువులను తెల్లగానూ, తెల్ల వస్తువులను నల్ల గానూ చూపగలను; ఉన్నవి లేనట్టూ లేనివి ఉన్నట్టూ చూపగలను. అందులో బ్రహ్మ విద్య ఏమీ లేదు. ఆ రేకు మీచేతి కిస్తే మీరుకూడా ప్రపంచాన్ని కనుకట్టు చేయ వచ్చును!” అన్నాడు దొంగ.\n\" ఆ రేకు నాకిచ్చేస్తే నిన్ను క్షమించు తాను!” అన్నాడు రాజు. ఆ రేకు సహా యంతో తాను ఇంకా పెద్దదోపిడీలు చేసి మరింత గొప్ప రాజు కావచ్చునని ఆయ నకు తోచింది.\n\" ఆ ఎదురుగా కనబడే కొండశిఖరం మీద ఒక రాళ్ళగుట్టలో దాన్ని దాచాను, మహారాజా. మీరు ఈ క్షణం అక్కడికి పోతే దొరుకుతుంది. కాని మీకెందుకు వచ్చిన శ్రమ. నా నౌకరు ముసలయ్య ఉన్నాడు. వాడికి దాని సంగతి అంతా తెలుసు. వాణ్ణి ఇప్పుడే పంపించి రేకు తెప్పిస్తాను. మీరు ఒక్క ఘడియ ఇక్కడే చెట్లకింద విశ్రాంతి తీసుకోండి,” అంటూ దొంగ తన కుటీరం లోకి వెళ్ళాడు.\nతరవాత కాస్సేపటికి ఒక ముసలివాడు తెల్లని జుట్టూ, తెల్లని గడ్డమూతో సహా కుటీ రంలోనుంచి బయటికి వచ్చి రాజుగారి పరి వారంమధ్యగా బయలుదేరి, ఎదురుగా కని పించే కొండకేసి వెళ్ళాడు.\nఒక ఘడియ గడిచింది, రెండు ఘడి యలు గడిచాయి. కుటీరంలోకి వెళ్లిన దొంగ మళ్ళీ బయటికి రాకపోవటం చూసి ఏదో మోసం జరిగిందనుకుని రాజు తన మనుము లను కుటీరంలోకి పంపాడు.\nకుటీరం ఖాళీగా ఉన్నది. అందులో ఎవరూ లేరు.\n\"ఆ దొంగవెధవే ముసలివాడి రూపంలో బయటికిపోయి ఉండాలి. వాడికి నలుపును తెలుపుగా చూపటం తెలుసు. వాడి నల్లజుట్టూ, నల్లగడ్డమూ మనకు తెల్లగా కనబడేసరికి మనం వాణ్ణి చూసి ముసలివాడనుకున్నాం. మన కళ్లలో కారం గొట్టి దొంగవెధవ తప్పించుకుపోయాడు. పోతేపోయాడు, వాడి పశువులనుకూడా మనమే తోలుకుపోదాం!” అన్నాడు రాజు తన మనుషులతో.\nఈ విషయంలోకూడా రాజు పొరపడ్డాడు. ఎంచి చూడగా, దొంగ వాడి పశువుల కొట్టాలలో ఎనిమిదిమందల పశువులే ఉన్నాయి. ఒక్కటికూడా ఎక్కువ లేదు. ఉన్నవన్నీ రాజుగారివే ! దొంగవాడికి అసలు పశువులే లేవు. వాడు కాస్తా తప్పించుకు పారిపోయాడు.\nచేసేది లేక రాజు తన మందలను తోలించుకుని తన ఇంటికి వెళ్ళిపోయాడు.",
            "book_page_end": 22
        },
        {
            "title": "కంచుకోట",
            "book_page_start": 23,
            "pdf_page_start": 23,
            "pdf_page_end": 30,
            "author": "చందమామ బృందం",
            "genre": "ఫాంటసీ, అడ్వెంచర్",
            "moral": "ఆపదలో ఉన్నప్పుడు తెలివి, యుక్తి మాత్రమే కాక, దైవంపై నమ్మకం కూడా తోడ్పడాలి.",
            "keywords": [
                "చంద్రవర్మ",
                "కాపాలిని",
                "మాంత్రికురాలు",
                "గాజుగోళం",
                "సర్పకేతుడు"
            ],
            "characters": [
                "చంద్రవర్మ",
                "సుబాహుడు",
                "సర్పకేతుడు",
                "ధీరమల్లుడు",
                "కాపాలిని",
                "కాలసర్పం",
                "శంఖుడు"
            ],
            "locations": [
                "వీరపుర నగరం",
                "అడవి",
                "నది",
                "కాపాలిని గృహం"
            ],
            "content": "[ సర్పకేతుడు మరికొంత కొత్తసైన్యంతో నగరం ప్రవేశించటంవల్ల, చంద్రవర్మ వ్యూహం విఫలమయింది. అతడూ, సుబాహుడూ గుర్రాలమీద నగరం వదిలి కొండలకేసి పారి పోసాగారు. కొండలలో శత్రువులు వారిద్దరినీ చుట్టుముట్టారు. చేసేది లేక చంద్రవర్మా, సుబాహుడూ కొండదిగువను ప్రవహిస్తున్న ఒక నదిలోకి దుమికారు. తరవాత —]\nచంద్రవర్మ నదీప్రవాహంలో ఈదేందుకు ప్రయత్నం ఫలించలేదు. కొద్దిసేపటిలోనే ప్రయత్నించాడు. కాని, ప్రవాహవేగం అతణ్ణి అతడు ఆయాసంతో సొమ్మసిల్లిపోయాడు. అటూ యిటూ విసిరికొట్టసాగింది. కొండ అంచున వున్న శత్రుసైనికులు గోలగా మాట్లాడుకోవటం అతడికి వినిపిస్తూనేవుంది. సుబాహుడుకూడా తనతోపాటు నదిలోకి దూకాడా? లేక శత్రువుల చేత చిక్కాడా ?\nచంద్రవర్మ యిలాంటి ఆలోచనలతో సతమతమవుతూ, నదీజలంలో వేగంగా కొట్టుకుపోసాగాడు. ఈదటానికి అతడు చేసిన ఇక నాకు చావు తప్పదు, అనుకుంటూ అతడు కడసారిగా మునిగిపోకుండా వుండేందుకు గట్టిప్రయత్నం చేసి నిస్పృహతో కళ్లు మూసుకున్నాడు.\nచంద్రవర్మ తిరిగి కళ్లు తెరిచేసరికి సూర్యుడు ఆకాశమధ్యంలో వున్నాడు. చుట్టూ చిత్తవొత్తుగా పెరిగిన చెట్లతో భయం కరంగా వున్న అడవి. తను ఒకానొక నీటి మడుగు ఒడ్డున పడివున్నట్టు అతడు గ్రహిం చాడు. తను అదృష్టవశాత్తూ నదీజలంలో మునిగిపోకుండా, దాని పాయలలో ఒక దానివెంట కొట్టుకువచ్చి యిక్కడికి చేరి నట్టు అతడు తెలుసుకున్నాడు. ఆ వెంటనే అతడికి సుబాహుడు గుర్తుకువచ్చాడు. చంద్రవర్మ లేచి కూర్చుని అతడికోసం చుట్టూ కలయచూశాడు. అతడి జాడ లేదు.\nకొద్దిసేపటికల్లా చంద్రవర్మను ఆకలి దహించసాగింది. అతడు నీటిమడుగు దగ్గిర నుంచి కదిలి, అల్లంత దూరంలో వున్న చెట్లను సమీపించాడు. ఆ చెట్లలో కొన్ని ఫలభారంతో భూమికి వంగి వున్నవి. ఆకలి గొనివున్న చంద్రవర్మ చేతికి అందిన పండ్లను కోసుకుని ఆత్రంగా తిన్నాడు. ఆ క్షణంలో అతడికి యీ అడవి ఎంత భయంకరమైన దన్న జ్ఞానం లేదు.\nఆకలి చల్లార్చుకున్న తరవాత చంద్ర వర్మ తన పరిస్థితిని గురించి ఆలోచించ సాగాడు. తను శత్రువులచేత బడకుండా తప్పించుకోగలిగాడు, అది గొప్ప అదృష్టమే. కాని, యిప్పుడు తను వున్న అడవి ప్రాంతం ఎలాంటిది? ఇందులో మానవమాత్రు లేవ రైనా వున్నారా? లేక క్రూరమృగాలకూ, భూతప్రేతాలకూ ఉనికిపట్టయిన చోటా?\nఈ విధంగా ఆలోచిస్తూ చంద్రవర్మ ఆడవి లోకి బయలుదేరాడు. అతడు చెట్ల కిందుగా కొద్దిదూరం నడిచేంతలో, తీవ్రమైన పెను గాలి తాకిడికి అల్లల్లాడినట్టుగా అడవిలోని చెట్లన్నీ ఒక్కసారి భూమిమీదికి వరిగి, అంతలోనే దేహాన్ని గగుర్పొడిచేలా వికృ తంగా ఈలలూ, అరుపులూ ప్రారంభించినై.\nఈ వింత చూస్తూనే చంద్రవర్మ స్థాణువులా అయిపోయాడు. చెట్లకొమ్మలు చేతులు చాచినట్టుగా అతడికేసి వంగి కీచు గొంతులతో అరవసాగినై. అతడు ఎటు తిరిగితే అటుకేసి ఆ కొమ్మలు వంగి, అతణ్ణి పట్టుకోబోతున్నట్టుగా నటించటం ప్రారం భించినై. తను ఏదో మంత్రగ్రస్తమైన అడవిని ప్రవేశించినట్టు చంద్రవర్మ గ్రహిం చాడు. ఇప్పుడు యీ సంకటంనుంచి బయటపడటం ఎలా? అతడు ఒరలో వున్న కత్తి దూసి, తనకేసి చెవులు చిల్లులుపడేలా అరుస్తూ, వంగుతున్న చెట్టుకొమ్మను ఒక్క దెబ్బతో నరికాడు. తక్షణం పెద్ద మూలుగుతో కలిసి భయంకరమైన కేక వినబడింది. అందుకు ప్రతిగా అగ్నిపర్వతం బద్దలయి నంత వేడిమితో గాడ్పులు ప్రారంభమై, ఆ ప్రదేశం మార్మోగేలా బుసలు వినిపించినై.\nచంద్రవర్మ నిలువెల్లా వణికిపోయాడు. కాని, అంతలోనే అతడికి ఎక్కడ లేని తెగింపూ, సాహసం వచ్చింది. అతడు కత్తిని పిడికిట బిగించి పాముబుసల్లాంటి ధ్వనీ, వేడిగాలీ వస్తున్నవైపుకు తిరిగాడు. అతడి కళ్లకు చెట్లకిందుగా పాకి వస్తున్న పెద్ద మూడుతలల సర్పం ఒకటి కనిపించింది. అది నాలుకలు చాస్తూ, పెద్దగా బుసలు కొడుతూ అతణ్ణి సమీపిస్తున్నది. వేటుకు ఒక్కతల.... అనుకుంటూ చంద్రవర్మ కత్తి ఎత్తాడు. అంతలోనే అడవిలోపలినుంచి వికృతమైన కంఠస్వరంతో, ఆప్యాయత ఒలికే మాటలు వినిపించినై :\n\"నాయనా, కాలనాగూ! ఆ మానవుణ్ణి చంపకు. కష్టాలలో దిక్కు తెలీక మన దగ్గిరకు వచ్చినవాడు. అతిథి సమానుడు. క్షేమంగా నా దగ్గిరకు తీసుకురా!”\nఆ మాటలు వింటూనే మూడుతలల కాలసర్పం, చంద్రవర్మకు అంత ఎడంలో ఆగిపోయింది. అడవిలోని చెట్లన్నీ నిశ్శబ్దంగా వూరుకున్నవి. గాలి స్తంభించిపోయింది.\nచంద్రవర్మ ఆశ్చర్యంగా సర్పంకేసి చూశాడు.\nకాలసర్పం తనను అనుసరించమన్న సూచనగా మూడుతలలనూ ఒకసారి చంద్ర వర్మకేసి ఆడించి, అడవిలోకి బయలు దేరింది. చంద్రవర్మకు మార్గాంతరం కని పించలేదు. ఈ ఆడవి ప్రాంతాన్నంతా తమ మంత్రబలంతో ఎవరో వశపరుచుకుని వున్నారు. ఆ గొంతు ఆ వ్యక్తిదే. తను ఆ మూడుతలల సర్పాన్ని అనుసరించి వెళ్లక తప్పదు. పారిపోవటానికి ప్రయత్నిస్తే తనకు యీ నిమిషానే చావు మూడుతుంది.\nచంద్రవర్మ యిలా ఆలోచిస్తూ, కత్తిని మరింత గట్టిగా గుప్పెట బిగించిపట్టుకుని కాలసర్పాన్ని అనుసరించి నడవసాగాడు.\nకొంతదూరం వెళ్లేసరికి ఎదురుగా చెట్ల మధ్య, గద్దతలా, రెక్కలూ - సింహశరీ రంతో వున్న ఒక పెద్ద వికృతాకారం కనిపిం చింది. సర్పం దాని ముందుకు వెళ్లి ఆగి, మూడుతలలనూ ఒకసారి వంచి పెద్దగా బుసకొట్టింది. మరుక్షణం ఆ వికృతాకారం నిలువునా రెండుగా చీలి పక్కలకు పడి పోయింది. వెంటనే శిథిలావస్థలో వున్న ఒక గృహం, దాని వాకిట తెల్లని జుట్టుతో, ముడతలు పడిన శరీరంతో నడుం వంగివున్న ఒక స్త్రీ చంద్రవర్మకు కనిపించారు.\nచంద్రవర్మకు నోట మాట రాలేదు. ఆ స్త్రీని చూస్తూనే, యీమె పిశాచా, మానవ స్త్రీయా అనుకున్నాడు. అంతలో ఆ స్త్రీ చేతిలో వున్న కర్రను భూమిమీద రెండు మూడుసార్లు గట్టిగా కొట్టి, \"కాలనాగూ, యిక నువ్వు పోవచ్చును,” అంటూ చంద్రవర్మ కేసి తిరిగి, \"రా, నాయనా! ఇంట్లోకి రా. నీకోసం ఎంత కాలంగా ఎదురుచూస్తు న్నాను,” అన్నది ఆప్యాయంగా.\n\" నా కోసమా?\" అన్నాడు చంద్రవర్మ ఆశ్చర్యపడుతూ.\n\" అవును, నాయనా, నీకోసమే! నేను నీకు చేయవలసిన సహాయమూ, నువ్వు నాకు చేయవలసిన సహాయమూ చాలా వుంది” అన్నది ఆ స్త్రీ.\nఆ మాటలతో ఆమె మానవస్త్రీయే అనీ, మాంత్రికురాలనీ చంద్రవర్మ గ్రహించాడు.\n\"నే నెవరినో నీకెలా తెలుసు? నీ పేరేమిటి?” అంటూ చంద్రవర్మ ఆ స్త్రీకేసి నడిచాడు.\n\" నాపేరు కాపాలిని. నేను నీకేమీ హాని చేయబోవటంలేదు గనక, ఆ కత్తిని ఒరలో దాచవచ్చును. ఒక వేళ నేను బుద్ధి మార్చు కుని నీకు హాని చేయదలిస్తే, ఆ కత్తి నీ కెందుకూ వుపయోగపడదు. నువ్వు అడ వి ని ప్రవేశిస్తూనే, నా శక్తిని చూశావు గదా ? నోరూ వాయీ లేని చెట్టుచేమలతో మాట్లాడిం చాను. అవే నీదారిని అడ్డగించినవికూడా,” అన్నది కాపాలిని.\nచంద్రవర్మ ఆ పరిస్థితుల్లో తను నిస్సహా యుణ్ణని గ్రహించాడు. అతడు కత్తిని ఒరలోపెడుతూ, \"కాపాలినీ, నేను రాజ్యాన్నీ, స్నేహితులనూకూడా కోల్పోయి ఈ అడవిప్రాంతాలచేరిన నిర్భాగ్యుణ్ణి. నేను నీ కెలాంటి హానీ తలపెట్టబోవటంలేదు. నువుకూడా నాకు ఎలాంటి హానీ చేయవని నమ్మవచ్చునా?” అన్నాడు.\n\" నేను నీకు హాని తలపెట్టడమా?” అంటూ కాపాలిని ఆశ్చర్యంగా చంద్రవర్మ కేసి చూసి, \" చంద్రవర్మా! నేను నా చాత నైన విధంగా నీకు సహాయం చేయదలి చాను. కాని, ఆ సహాయం చేసేముందు, నువ్వు నాకొక సహాయంచేయవలసి వుంటుంది,” అన్నది.\nతనను పేరుతో కాపాలిని సంబోధించటం తోనే, చంద్రవర్మకు ఆ మాంత్రికురాలి శక్తిసామర్థ్యాలమీద నమ్మకం కుదిరింది. బహుశా, ఆమెకు తననుగురించి సర్వం తెలిసివుంటుంది. ఇప్పుడు వీరపురంలో ఏమి జరుగుతున్నదో, తన సేనాని ధీరమల్లుడూ, సుబాహుడూ ఏమయ్యారోకూడా ఆమె చెప్ప గలగవొచ్చు !\nచంద్రవర్మ నిర్భయంగా కాపాలినిని సమీపించాడు. ఆమె అతణ్ణి ఎంతో గౌర వంగా ఇంటిలోపలికి తీసుకుపోయింది.\nఇంటిగోడలకు అనేక జంతువుల తలలూ, మానవ కపాలాలూ వేలాడు తున్నవి. గోడలో పెద్ద గవాక్షం వున్న చోట వింతగా తయారు చేసిన ఒక బల్లమీద పెద్ద గాజుగోళం ఒకటి తళతళ మెరుస్తున్నది.\nకాపాలిని, చంద్రవర్మకు గాజుగోళం వున్న బల్లపక్కగా ఒక మెత్తను చూపిస్తూ, \"వర్మా, అక్కడ కూర్చో. నువ్వు నిజంగా నదిలో మునిగిపోకుండా బతికి బయటపడటం నా అదృష్టమే అను కుంటున్నాను. నేను సాధించవలసిన ఒక కార్యం అయితే నీవల్లనే కావాలి, లేకపోతే మరెవ్వరివల్లా కాదు,” అన్నది కాపాలిని.\nచంద్రవర్మ గాజుగోళం పక్కగా మెత్త మీద కూర్చుంటూ, \" కాపాలినీ, యీ గోళం చాలా వింతగా వున్నది. ఇలాంటివాటి వుప యోగాన్ని గురించి నేను కొంత వినివున్నాను. ఇందులో మనం మనుష్యుల భూత భవిష్య ద్వర్తమానాలను చూడవచ్చునా?” అని ప్రశించాడు.\nచంద్రవర్మ ప్రశ్న వింటూనే కాపాలిని నిస్పృహగా నిట్టూర్చి, \" నాయనా, చంద్ర వర్మా ! నువ్వనుకుంటునట్టు, యీ గాజు గోళం నిజంగా భవిష్యత్తులో జరగబోయే దాన్నికూడా చూపించగలిగితే, నేను యింత నిరాశ పడవలసిన అవసరంలేదు. ఈ గోళం భూతవర్తమానాలను మాత్రమే చూపగలుగు తుంది. ఆ కారణంవల్లనే నేను ఒకానొక కష్టసాధ్యమయిన కార్యం సాధించేందుకు నీ సహాయం కోరుతున్నాను,” అన్నది.\n\"ఆ కార్యం అంత కష్టసాధ్యమా?” అన్నాడు చంద్రవర్మ.\n\" అవును కష్ట సాధ్యమే; అసాధ్యం మాత్రంకాదు. ఇక్కడికి నూరుయోజనాల దూరంలో శంఖుడు అనబడే ఒకానొక మాంత్రికుడున్నాడు. నువ్వు అతడి మంత్ర గృహంలో జొరబడి, నాకోసం ఒకానొక వస్తువును సంగ్రహించి తేవలసివుంటుంది. ఆ వస్తువుగాని లభ్యమయితే, నేను మరొక వెయ్యేళ్లకాలం యౌవ్వనారోగ్యాలతో సుఖంగా జీవిసాను. లేకపోతే...”\nకాపాలిని మాట ముగించకుండానే, వెక్కివెక్కి ఏడుస్తూ; కన్నీళ్లను తుడు చుకోసాగింది. చంద్రవర్మకు ఆ నిమిషంలో ఆమెమీద ఎక్కడలేని జాలీ కలిగింది. ఈ మంత్రగత్తె, తనను మోసంచేసి హతమార్చా లని చూస్తున్నదేమో అన్న సంశయం అంత వరకూ అతడి మనసులో ఏమైనా వుంటే, అది కాస్తా ఆమె దుఃఖాన్ని చూస్తూనే మాయమయింది.\n\" కాపాలినీ, నేను నీకు నా శాయశక్తులా సహాయంచేస్తాను. కాని, ముందుగా నీవు నాకు ఒక చిన్న వుపకారం చేయాలి. నా వీరపురనగరం యిప్పుడెలా వున్నది? నా సేనాని ధీరమల్లుడూ, నా సేవకుడు సుబా హుడూ, బతికే వున్నారా ? ఆ వృత్తాంతం, యీ గాజుగోళంలో చూసి చెప్పగలవా?” అని అడిగాడు చంద్రవర్మ.\nకాపాలిని చిరునవ్వుతో లేచి గోడకు తగిలించివున్న ఒక పొడవాటి మానవాస్థి కను తీసుకుని గాజుగోళాన్ని సమీపించి, ఏదో మంత్రం చదువుతూ దానిని తాకి, \" ఇదిగో, నీ వీరపురనగరం!” అన్నది.\nభగభగమనే మంటలతో, ఆకాశం ఎత్తు లేచిన పొగలతో, వీధులవెంట దారీ తెన్నూ లేకుండా హాహాకారాలు చేస్తూ పరిగెత్తే పౌరులతో ప్రత్యక్షమైన వీరపురనగరాన్ని చూస్తూనే, చంద్రవర్మ వికృతంగా అరిచి, కళ్లు మూసుకుంటూ, \"కాపాలినీ! ఇక చాలు, ఆ దృశ్యం చూడలేను,” అన్నాడు బిగ్గరగా. కాపాలిని మానవాస్థికతో గోళాన్ని తాకిన మరుక్షణం ఆ భీతి కొల్పే దృశ్యం అదృశ్యమైంది. \"ఇడుగో, నీ సేనాని ధీర మల్లుడు!\" అంటూ కాపాలిని మానవాస్థి కతో మరోసారి రాజుగోళాన్ని తాకింది.\nచందప్రర్మ కళ్లు తెరిచి గోళంకేసి ఆదుర్దాగా చూశాడు. గుట్టలు పుట్టలు, పెద్ద పెద్ద కొండలు.... సేనాని ధీరమల్లుడు తన ఆశ్వికులతో వేగంగా పోతున్నాడు. అతణ్ణి అన్ని వైపులనుంచీ చుట్టుముట్టుతూ సర్ప కేతుడి బలగం సమీపిస్తున్నది. ధీరమల్లుడు తన గుర్రాన్ని నిలువరించి, తన అనుచరుల కేసి తిరిగి ఏదో చెప్పి, కత్తి దూసి శత్రువు లకు ఎదురుగా తన గుర్రాన్ని దూకించాడు.\n\"ఇది యివ్వాళ ఉదయం జరిగింది. ఆ తరవాత ధీరమల్లుడేమయిందీ నువ్వు చూడటం మంచిది కాదు,” అంటూ కాపాలిని తన చేతగల మానవాస్థికతో గాజు గోళాన్ని తాకింది. వెంటనే ఆ దృశ్యం మాయమయింది.\nచంద్రవర్మ నిర్విణుడై గాజుగోళంకేసి చూస్తూ వుండిపోయాడు. (ఇంకా వుంది)",
            "book_page_end": 30
        },
        {
            "title": "రాజ ధర్మం",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "నీతి కథ",
            "moral": "రాజు తన ప్రజల కష్టాలను తెలుసుకుని, వారికి సాయం చేయాలి. లేకుంటే పాపఫలాన్ని అనుభవిస్తాడు.",
            "keywords": [
                "ధర్మనిరతి",
                "రాజు",
                "పేదరికం",
                "నౌకరు",
                "బాధ్యత"
            ],
            "characters": [
                "ధర్మనిరతుడైన రాజు",
                "పేద స్త్రీ",
                "పేద పిల్లలు",
                "నౌకరు"
            ],
            "locations": [
                "రాజధాని"
            ],
            "content": "పూర్వం ఒక ధర్మనిరతుడైన రాజుండేవాడు. ఒకనాటి రాత్రి ఆయనకు ఆరుబయలులో మంట కనిపించింది. ఆయన దగ్గిరికి వెళ్లి చూసేసరికి ఒక పేదస్త్రి పొయ్యిమీద చట్టిలో నీరు కాయటం కనిపించింది. సమీపంలోనే బక్కచిక్కన పిల్లలిద్దరున్నారు.\n\" ఎవరు నువు ? ఈ రాత్రివేళ నీరు కాస్తున్నావెందుకు?” అని రాజు ఆ స్త్రీని అడిగాడు.\n“ఏం చేసేది, నాయనా ? చలికాలం. నా బిడ్డలకు ఇంత గంజి అయినా లేదు. అందు చేత వాళ్లకు తాగించటానికి నీరు కాస్తున్నాను. ఈ దేశం ఏలే రాజును చిత్రగుప్తుడు మా కష్టా లను గురించి సంజాయిషీ అడగడా ?” అన్నదామె.\n\" నువూ నీ పిల్లలూ పడే కష్టాలు రాజుకు ఎలా తెలియాలి?” అన్నాడు రాజు.\n\" అంత తెలుసుకోలేనివాడు రాజెందుకు కావాలి?” అన్నదామె.\nరాజు మారు మాటాడక తనవెంట ఉన్న నౌకరుతోసహా ఇంటికి వచ్చి, ఒక బియ్యం మూట తెప్పించి, నౌకరుతో, \"ఒరే, దీన్ని నా నెత్తిమీదికి ఎత్తు, ఆ పేదరాలికి ఇచ్చి వద్దాం!” అన్నాడు.\n“ నేను మోసుకొస్తాను, మహారాజా!\" అన్నాడు నౌకరు.\n“రేపు నా పాపాలన్నిటినీకూడా నువే మోస్తావుట్రా?” అని రాజు నౌకరును అడిగాడు.",
            "book_page_end": 31
        },
        {
            "title": "తుఫాను",
            "book_page_start": 32,
            "pdf_page_start": 32,
            "pdf_page_end": 40,
            "author": "ఆర్. కోదండరామయ్య",
            "genre": "ఫాంటసీ, డ్రామా",
            "moral": "దురాశ దుఃఖానికి చేటు. పశ్చాత్తాపం ద్వారా క్షమ లభిస్తుంది.",
            "keywords": [
                "మంత్రవేత్త",
                "తుఫాను",
                "శూరవర్మ",
                "చంద్రసేన",
                "జయకేతుడు",
                "ఇల్వలుడు",
                "క్షమాపణ"
            ],
            "characters": [
                "ఉదయవర్మ",
                "శూరవర్మ",
                "చంద్రసేన",
                "ధీరసింహుడు",
                "జయపాలుడు",
                "జయకేతుడు",
                "ఇల్వలుడు",
                "మందుడు"
            ],
            "locations": [
                "నాగపట్టణం",
                "నిర్జనమైన లంక",
                "సముద్రం"
            ],
            "content": "పూర్వం నాగపట్టణానికి ఉదయవర్మ అనే సామంతరాజు పాలకుడుగా ఉండేవాడు. ఆయనకు మంత్రశాస్త్రంలో చాలా ఆసక్తి. గొప్ప మాంత్రికుడు కావాలనే ఉద్దేశంతో ఉదయవర్మ అనేక భాషలలో రచించిన మంత్ర గ్రంధాలను అస్తమానమూ చదు వుతూ ఉండేవాడు.\nఉదయవర్మ తమ్ముడు శూరవర్మ. అన్నగారు తన చదువులో ముణిగి తేలుతూ ఉండటంచేత రాజ్యభారమంతా ఈ శూరవర్మే చూస్తూ, రాజుగారికి ఉండ వలిసిన లాంఛనాలన్నీ జరిపించుకుంటూ ఉండేవాడు.\nకొంతకాలం గడిచాక శూరవర్మకు దురాశ పుట్టుకొచ్చింది. అందుచేత తన అన్న గారినీ, మూడేళ్ళ వయసు గల ఆయన కుమార్తె చంద్ర సేననూ ఎలాగైనా చంపించి తానే రాజవుదామని శూరవర్మ ఆలోచించాడు. ఈ కుట్ర సఫలం కావ టానికి జయపాలుడనే చాళుక్యరాజు శూర వర్మకు సహాయపడ్డాడు.\nఅయితే ఉదయవర్మను చంపెయ్యటం అంత తేలిక పని కాదు. నాగపట్టణ ప్రజ లకు ఆయనపైన చాలా అభిమానం. శూర వర్మ రాజ్యలోభంచేత ఆయనను చంపించి నట్టు తెలిస్తే వారు శూరవర్మను బతికి ఉండనివ్వరు.\nఅందుచేత తన అనుచరులలో ధీర సింహుడనేవాణ్ణి పిలిచి శూరవర్మ ఆయ నతో, \" నా అన్ననూ, ఆయన కుమార్తెనూ నడిసముద్రంలో వదిలిపెట్టిరా. వారిని ఒక నౌకలో తీసుకుపోయి, సముద్ర మధ్యంలో చుక్కానీ తెరచాపా లేని చిన్న తెప్పలోకి ఎక్కించి తిరిగి రా!” అని చెప్పాడు.\nఅలా చేస్తే ఉదయవర్మా, చంద్రసేనా సముద్రంలో తుఫాను వచ్చి ముణిగి పోవ టమో, తిండికిలేక మాడి చావటమో జరుగు తుందని శూరవర్మ ఆశించాడు. కాని ధీర సింహుడి హృదయం మంచిది. అందుచేత ఆయన తన యజమాని చెప్పిన ప్రకారం ఉదయవర్మనూ, ఆయన కుమార్తెనూ నడి సముద్రంమీద తెప్పలో దించేటప్పుడు ఆ తెప్పలో వారిద్దరికీ చాలా రోజులపాటు సరి పడే ఆహారమూ, ఉదయవర్మ ఎప్పుడూ చదివే గ్రంధాలూ భద్రంచేసి పెట్టాడు.\nధీరసింహుడి ధర్మాన ఆ తండ్రి కూతుళ్లు దిక్కులేని చావు చావక, కొద్ది రోజులకు ఒక నిర్జనమైన లంకను చేరుకున్నారు.\nఇది ఒక చిత్రమైన లంక. ఒకప్పుడీ లంకలో ఒక మంత్రగత్తె అయిన రాక్షసి ఉండేది. ఆ రాక్షసి తన మంత్రశక్తిచేత అనేక భూతాలనూ పిశాచాలనూ లోబరుచు కుని, వాటిచేత వెట్టిచాకిరి చేయించుకునేది. తాను చెప్పినట్టు వినని ఎన్నో పిశాచాలను ఆ రాక్షసి ఆ లంకలో ఉన్న చెట్లలో బంధిం చింది. ఉదయవర్మ ఆ లంకను చేర టానికి కొద్దిరోజుల క్రితమే ఆ రాక్షసి చని పోయింది. ఆమె కొడుకు మందుడనేవాడు దిక్కులేని పక్షి అయిపోయి, ఒంటరిగా ఆ లంకలో తిరుగుతూ వచ్చాడు. ఉదయపర్మ లంకలో అడుగుపెడుతూనే తన మంత్రశక్తి చేత అప్పటివరకూ చెట్లలో బంధించబడి ఉన్న పిశాచాలన్నిటికీ విముక్తి ఇచ్చాడు. ఆ పిశాచాలకు నాయకుడైన ఇల్వలుడనే వాడు మాత్రం ఉదయవర్మకు అన్నివిధాలా తోడ్పడుతూ ఆ లంకలోనే ఉండిపోయాడు.\nతరవాత ఉదయవర్మకు మందుడు దొరికాడు. వాడు చూడటానికి కొండముచ్చు కన్నకూడా వికారంగా ఉండేవాడు, అమిత సోమరి. ఉదయవర్మ వాణ్ణి తెచ్చి తన వెంట ఉంచుకుని కొద్దిరోజుల్లోనే వాడికి మాట్లాడటం నేర్పాడు. ఆయన ఒక గుహలో తన నివాసం ఏర్పరచుకుని అందులో గదులలాటివి నిర్మించుకున్నాడు.\nఉదయవర్మకోసరం కట్టెలు తీసుకు రావటమూ, ఇతర బండపనులు చెయ్య టమూ మందుడి వంతు. అయితే వాడు చాలా సోమరిపోతు గనక, వాణ్ణి అదిలించీ, బెదిరించి చెప్పిన పనులు చేయించటం ఇల్వలుడి వంతు.\nరికి మామూలుగా కనిపించేవాడు కాడు. మందుడు పనికి బద్ధకించినప్పుడు ఇల్వ లుడు అదృశ్యంగా ఉండి వాణ్ణి గిల్లేవాడు. లేదా బురదలోకి తోసేవాడు, లేదా ముళ్ల పంది రూపంలో ప్రత్యక్షమై, మీదికి పరి గెత్తుకువచ్చి బెదరగొట్టేవాడు.\nఇలా అనేక సంవత్సరాలు గడిచాయి. చంద్రసేన పెరిగి పెద్దదయింది. ఇప్పుడు ఆమెఅందం వర్ణనాతీతం, కాని అది అడవిన గాచిన వెన్నెలే. ఎందుచేతనంటే ఆమె తన తండ్రిని తప్ప మరొక నరమానవుణ్ణి చూసి ఎరగదు. ఆమెకు తండ్రే గురువుగా ఉండి నేర్చుకోవలిసిన చదువంతా నేర్పాడు.\nఈలోపుగా ఉదయవర్మకూడా గొప్ప మంత్రవేత్తగా తయారయాడు. ఇల్వలుడి సహాయంతో ఆయన పంచభూతాలపైనా అంతులేని పెత్తనం సంపాయించుకున్నాడు.\nఒకనాడాయన సముద్రంపైన పెద్ద తుఫాను పుట్టించాడు. ఆ తుఫానులో చిక్కుకుని ఒక ఓడ కొట్టుకుంటూ ఉండటం తండ్రి కూతుళ్లు చూశారు. ఆ తుఫాను పుట్టించినది తన తండ్రేనని తెలిసి చంద్రసేన, \"నాన్నా, పాపం, ఆ పడవలో ఉన్నవాళ్లను సము ద్రంలో ముంచేస్తావా?” అన్నది.\nఉదయవర్మ తన కుమార్తెకు తన కథ యావత్తూ చెప్పి, \" అమ్మా, ఆ పడవలో మీ పినతండ్రీ, చాళుక్యరాజుజయపాలుడూ, అతని కొడుకు జయకేతుడూ, మనని నడి సముద్రంలో వదిలిపెట్టిన ధీరసింహుడూ ఇంకా ఇతరులూ ఉన్నారు. వారిని ఇక్క డికి రప్పించటానికే ఈ తుఫాను పుట్టిం చాను. భయపడకు, వారెవ్వరికీ ప్రాణహాని కలగదు, వారి ఓడకుకూడా ఏ అపాయమూ రానివ్వను,” అన్నాడు.\nతరవాత ఇల్వలుడు వచ్చి, ఉదయ వర్మతో \"దొరా, అంతా మీరు చెప్పినట్టు గానే చేసేశాం. ఓడలోవారంతా తలా ఒక దారీ అయి లంక చేరుకున్నారు. ఎవరి మటుకువారు తాముతప్ప మిగిలిన అందరూ సముద్రంలో ముణిగిపోయారనే అను కుంటున్నారు. ఓడ రేవులో సురక్షితంగా ఉన్నది. అయితే దాన్ని ఎవరికీ కనపడ కుండా ఒక చోట దాచాం,” అన్నాడు.\n\"ఇంకా జరగవలిసినపని కొద్దిగా ఉంది. అది కాగానే నీకు పూర్తిస్వేచ్ఛ ఇచ్చేస్తాను. ముందు జయకేతుడున్న చోటికి వెళ్లి వాణ్ణి ఇక్కడికి తీసుకురా!\" అన్నాడు ఉదయవర్మ.\nఇల్వలుడు జయకేతుడున్న చోటికి వెళ్లాడు. చాళుక్యరాజు కొడుకైన జయ కేతుడు ఎంతో విచారంతో ఒక చోట కూచుని, తనవారంతా సముద్రంపాలైనందుకూ, తాను వచ్చి ఒంటరిగా ఒక నిర్జనమైన లంకలో పడినందుకూ చింతిస్తున్నాడు. ఆ సమ యంలో అతనికి ఒక పాట వినిపించింది. అది ఇల్వలుడి పాట.\nజయకేతుడా పాట విని వెనక్కు తిరిగి చూశాడు. అతనికి మనిషి ఎవరూ కనిపించ లేదు. అందుచేత అతను లేచి పాట విని పించే దిక్కుగా నడిచివచ్చి చంద్రసేనను చూసి నిర్ఘాంతపోయాడు. అతని కళ్ల కామె మనిషిగా కనిపించలేదు, దేవతగా తోచింది.\n\"ఈ లంకను పరిపాలించే దేవతా, నన్ను అనుగ్రహించు!” అన్నాడు జయ కేతుడు నమస్కరిస్తూ.\n\" అయ్యా, నేను దేవతను కాను, మామూలు మనిషినే!\" అంటూ చంద్రసేన తన కథను ఆ యువకుడికి చెప్పబోయే టంతలో ఉదయవర్మ అడ్డుతగిలి కోపం నటిస్తూ, \"ఎవడవోయి నీవు? వేగులవాడి లాగున్నావే? నావెంట రా, నిన్ను నిర్బం ధంలో ఉంచి, నీచేత వెట్టిచాకిరి చేయి స్తాను,” అన్నాడు.\n\" ముందు నన్ను గెలిచి తరవాత నా చేత వెట్టి చేయించుకోండి!” అంటూ జయ కేతుడు కత్తి దూసి చెయ్యి పైకెత్తాడు. ఇంతలో ఉదయవర్మ తన మంత్రదండం ఆడించేసరికి జయకేతుడు ఎత్తిన చెయ్యి ఎత్తినట్టుగానే ఉండిపోయింది.\n\"ఆ కుర్రవాడిపైన వృధాగా ఎందు కాగ్రహిస్తావు, నాన్నా ? అతను ఏమీ ద్రోహం చెయ్యలేదు, చేసేవాడిలాగాకూడా కని పించటంలేదు. అతనికి నేను పూచీగా ఉంటాను!\" అన్నది చంద్రసేన తండ్రితో.\n\" కుర్రవాడు ఎర్రగా బుర్రగా ఉన్నాడని భ్రమపడ్డట్టున్నావు. ఇంతకన్న ప్రపంచంలో చాలా అందగాళ్లున్నారు. నీకీవిషయాలు తెలియవు, ఊరుకో!” అన్నాడు తండ్రి.\n\"ఇంతకన్న అందమైన వాళ్లుంటే ఉండనీ వాళ్లతో నాకేం పని?” అన్నది చంద్రసేన.\nఅసలు రహస్యమేమంటే చంద్రసేనకు జయకేతుడిపైన తొలిచూపుతోనే ప్రేమ పుట్టుకొచ్చింది. ఆమె బుద్ధి తెలిసినాక చూసిన రెండవ మనిషి ఈ జయకేతుడే.\nఅతన్ని చూసేవరకూ చంద్రసేన అందరూ తన తండ్రిలాగే ఉంటారనీ, అందరి ముఖాలూ కర్కశంగా ఉంటాయనీ, అంద రికీ జీబురుగడ్డాలుంటాయనీ అనుకునేది. అందుచేత ఆమెకళ్లకు జయకేతుడు నవ మన్మధుడిలాగా కనిపించాడు.\nజయకేతుడు ఎంతోమంది అందగత్తెలను చూసినవాడై ఉండికూడా చంద్రసేనను చూడగానే ప్రేమించాడు. అంత అంద గత్తెను అతను ఎన్నడూ చూసి ఉండలేదు. జయకేతుడూ, తన కుమార్తే ఒకరినొకరు ప్రేమించాలనే ఉదయవర్మ ఉద్దేశంకూడా. అయితే ఆ ప్రేమను పరీక్షించే, ఉద్దేశంతో ఆయన తన మంత్రశక్తిచేత జయకేతుణ్ణి పశుణ్ణి చేసుకుని, అతనికి దుంగలు పోగు వేసే బరువైన పనిపెట్టాడు.\nరాజుకొడుకై పుట్టి నాజూకుగా పెరిగిన జయకేతుడికి ఈ పని చాలా భారంగా తోచింది. అతను వేగంగా దుంగలను పోగు వెయ్యలేకపోయాడు. అందుకు తగ్గట్టుగానే చంద్రసేన అతను పనిచేసే చోటికి వచ్చి, \"మా నాన్న చదువులో నిమగ్నుడై ఉన్నాడు. అంతగా కష్టపడకు. పని నింపాదిగా చెయ్యి!\" అన్నది.\n\" అయ్యో, వేగంగా చేస్తేనే తెమలని ఈ పని మెల్లిగా చేస్తే ఎప్పటికి కాను ?\" అన్నాడు జయకేతుడు.\n\" కాస్సేపు నువు విశ్రాంతి తీసుకో! నీ బదులు నేను దుంగలు చేరవేస్తాను!\" అన్నది చంద్రసేన.\nచంద్రసేన రావటంవల్ల పని పాడయింది. ఇద్దరూ కూచుని కబుర్లాడసాగారు. మొదట జయకేతుడు ఆమె పేరడిగాడు. తండ్రి ఆంక్ష పెట్టినప్పటికీ ఆమె అతనికి తన పేరు చెప్పింది. తరవాత అతను ఆమెతో, \" నేను చాళుక్యరాజు కొడుకును. నాకు పట్టాభిషేకం కాగానే నిన్ను నా రాణిని చేసుకుంటాను. ఎందుకంటే నీకంటే సౌందర్యవతి ప్రపం చంలో ఎక్కడా లేదు,” అన్నాడు.\n\"నేను నిన్నూ, మా నాన్ననూ తప్ప మరెవరినీ ఎరగను. అయినా నాకు నిన్ను తప్ప ఇంకెవరినీ పెళ్ళాడాలని లేదు,” అన్నది చంద్రసేన.\nవీరిద్దరి సంభాషణా చాటునుంచి ఉదయ వర్మ విని తృప్తిపడ్డాడు. ఆయన వారి ఎదటికి వచ్చి, \" మీ మాటలన్నీ విన్నాను. భయపడకండి, మీకిద్దరికీ నిజంగా ఒకరిపై ఒకరికి ప్రేమ ఉన్నదని నాకు నమ్మకం కుదిరింది. అందుచేత మీ పెళ్ళికి నేను అభ్యంతరం చెప్పను,” అంటూ ఆయన అవతలికి వెళ్ళాడు.\nతరవాత ఆయన ఇల్వలుణ్ణి పిలిచి, \" నా తమ్ముడూ, జయపాలుడూ ఎక్కడ ఉన్నారు?” అని అడిగాడు.\n\"దొరా, నేను నా మాయతో వాళ్ళని బాగా హడలగొట్టాను. లంక అంతా తిరిగి అలసిపోయి ఆకలికి మాడుతూ ఒకచోట కూచునేసరికి ఆహారం వారి ఎదట కనపడే లాగా చేశాను వాళ్ళు ఆత్రంగా తినటానికి ముందుకు వచ్చేసరికి ఆహారం మాయ మయింది. నేను ఒక పెద్ద పక్షిరూపంలో ప్రత్యక్షమై, ' మీరు పాపాత్ములు ! ఏ పాపమూ ఎరగని ఉదయవర్మనూ, ముక్కుపచ్చ లారని ముద్దుకుమార్తెనూ సముద్రంలోకి తోసిన కిరాతకులు!\" అని అరిచాను. నా మాటలు వినగానే ఆ ఇద్దరూ బావురుమని ఏడిచి, తాము చేసిన పాడుపనికి ఎంతో తిట్టుకున్నారు. వారు నిజంగా పశ్చాత్తాప పడుతున్నారు, దొరా. వారిని ఇంకా శిక్షం చటం ధర్మంకాదు,” అన్నాడు ఇల్వలుడు.\nఉదయవర్మ నవ్వి, \" పిశాచానివైన నీకే వాళ్ళపై జాలి గలిగితే అంతఃకరణ గల మనిషినైన నేను వారిని బాధిస్తానా? వారిని వెంటనే ఇక్కడికి చేర్చు!” అన్నాడు ఇల్వలుడితో.\nజయకేతుడిలాగే ఇల్వలుడి సంగీతం విని శూరవర్మా జయపాలుడూ, ధీరసింహుడూ అది వినిపించే దిక్కుగా నడిచి ఉదయ వర్మ ఉన్న చోటికి వచ్చారు.\nవారిలో ఒక్కరుకూడా తమ ఎదట వున్నది ఉదయవర్మ అని గుర్తించలేదు.\nఉదయవర్మ ధీరసింహుణ్ణి సమీపించి ఆలింగనం చేసుకుని తాను ఫలానా అని చెప్పుకుని, \" నీ దయవల్లనే నేను ప్రాణాలు దక్కి బతికి ఇక్కడికి చేరుకున్నాను,\" అన్నాడు. ఆయన ఉదయవర్మ అని తెలియ గానే శూరవర్మా, జయపాలుడూ ఆయన కాళ్ళపై పడి క్షమాపణ వేడారు.\n\"మీరు విచారించకండి. పశ్చాత్తాపం అన్ని తప్పులనూ సరిచేస్తుంది. ఇన్నేళ్ళు ఈ నిర్జనమైన లంకలో గడిపినందుకు నాకు పరిహారం జరగబోతున్నది. నా కుమార్తె నీ కుమారుణ్ణి పెళ్ళాడబోతున్నది,\" అన్నాడు ఉదయవర్మ జయపాలుడితో.\n\" నా కుమారుడా ? జయకేతుడు చనిపో లేదా? బతికి ఉన్నాడా ? ఏడీ వాడు? ఎంత అదృష్టం!\" అన్నాడు జయపాలుడు ఆనందోద్రేకంతో,\n\"రండి చూపిస్తాను!\" అంటూ ఉదయ వర్మ తన అతిథులను తన గుహకు తీసుకు పోయి, అక్కడ చదరంగం అడుకుంటున్న చంద్రసేననూ, జయకేతుణ్ణి చూపాడు.\nతన తండ్రి బతికి ఉండటం చూసి జయ కేతుడుకూడా పరమానందం చెందాడు.\n\"చాలా కష్టాలు గట్టెక్కాయి. కాని మనం ఈ నిర్జనప్రదేశం వదిలి మన దేశా నికి వెళ్ళిపోవటానికి ఓడా, కళాసులూ లేక పోవటం ఒక్కటే పెద్ద లోపం!” అన్నాడు జయపాల మహారాజు.\n\"మీ ఓడకు ఏ ప్రమాదమూ జరగలేదు. కళాసులందరూ అందులోనే ఉన్నారు. మీ రెప్పుడు తలుచుకుంటే అప్పుడే ప్రయా ణమై పోవచ్చు,” అన్నాడు ఉదయవర్మ.\n\" అయితే అందరమూ కలిసే పోదాం! ఆలస్యం దేనికీ?” అన్నాడు జయపాలుడు.\nఉదయవర్మ ఇల్వలుడికి స్వేచ్ఛ ఇస్తూ, \"నీ పిశాచాలతో సహా నీ యిష్టంవచ్చిన చోటికి వెళ్లిపోవచ్చు,\" అని చెప్పేశాడు; తన మంత్ర గ్రంథాలను ఆ లంకలోనే ఒకచోట పాతిపెట్టేసి, ప్రయాణమయ్యాడు.\nకొద్దిరోజులకు వారు స్వదేశం చేరు కున్నారు. నాగపట్టణానికి ఉదయవర్మ మళ్లీ రాజయాడు. తరవాత కొద్దిరోజులకే చాళుక్య రాజ్య సింహాసనంపైన జయకేతుడు కూచు న్నాడు. చంద్రసేనకూ, అతనికీ మహా వైభ వంగా పెళ్లి జరిగింది.",
            "book_page_end": 40
        },
        {
            "title": "లబ్ధప్రణాశం (గేయకథ)",
            "book_page_start": 41,
            "pdf_page_start": 41,
            "pdf_page_end": 43,
            "author": "విద్వాన్ విశ్వం",
            "genre": "ఫేబుల్, నీతి కథ (గేయకథ)",
            "moral": "నిజమైన స్నేహాన్ని మోసం చేయకూడదు. దుష్టుల మాటలు విని స్నేహితులను నమ్మడం వలన నష్టపోతాము.",
            "keywords": [
                "మొసలి",
                "కోతి",
                "మైత్రి",
                "ద్రోహం",
                "నేరేడుపండ్లు"
            ],
            "characters": [
                "వానరము (కోతి)",
                "మొసలి",
                "మొసలి భార్య"
            ],
            "locations": [
                "సముద్ర ప్రాంతం",
                "నేరేడు వృక్షం",
                "జలధి"
            ],
            "content": "పని వడినప్పుడు - తన మతి సెడక అనువుగా నెరవేర్చుకొనువాడు ఘనుడు. అందుల కొక కథ - పొందించి చెప్పి మందుల తెలివైన - మనుజుల జేయ ఆ విష్ణుశర్మ, రా-జాత్మజుల్ వినగ ఈ విధంబున జెప్పె - నిది కథాక్రమము.\nమును సముద్ర ప్రాంత-ముల నిల్చియుండె ఘనము నేరేడు వృక్షము సుందరమ్ము విరగాయు నెప్పుడా - వృక్షము పండ్ల సరిరావు దానికి - స్వర్గ వృక్షములు వసియించు దానిపై - వానర మ్మొకటి పసిడిబొమ్మ నెలంత - పలుకు దోడుగను.\nఒక తరి మొసలి నీ-డకు వచ్చి నిల్చె ఇకిలించి కోతి దా-నికి పండ్లు రాల్చె.\n\" అతిథివై వచ్చితి - వందుకో పండ్లు అతిపక్వములు మధు-రాంతరమ్ములును.\" మొసలి ఆ మాటతో - మోదమ్ము నంది ససిగల పండ్లతో - సన్మిత్రుడయ్యె. .\nఆనాటినుండి వా - రత్యంత మైత్రి పూని చరించుచు - పొదలుచున్నారు. ఎన్నెన్ని సంగతు - లెన్ని శాస్త్రాలు ఎన్ని నీతులు చర్చ - అన్నవే రోజు. పగలెల్ల అవి గోష్ఠి - పాటించుచుండు వగలెల్ల మాని సం-బరముతో నేగు.\nకోతి రాల్చినయట్టి - కొమరైన పండ్లు నాతికై మొసలి ది-నము గొనిపోవు. ఇటులుండ నొకనా డ-దే రీతి మొసలి బటువైన పండ్లను - పట్టుకపోయి తన సతికిచ్చి ప్రే-మను తినుమనియె అనే నామె ఇవి యెట్టు - లందె నీ కనుచు.\nకల డొక్క నేస్తు ర-క్తముఖుం డనంగ మొసలి : లలిత మాతని యెద - లలన ఏమందు!\nహరహరా ఇది యేటి - అభిలాష నీకు? కరుణార్ద్రు డాతడు - పరమ మిత్రుండు చెలికాని బలి గొను - చెన్నటుల్ గలరె? పలుమాట లేల? ఈ-పని చేయలేను.\nమొసలి భార్య:\nఅడిగిన నెపుడు కా - దనలేదు నీవు తడవు చేయక పొమ్ము - వడివడి రమ్ము.\nమొసలి:\nతేలేను, తేలేను, - తేలేను గుండె ఏల యీ కోరిక - యెలనాగ నీకు ?\nమొసలి భార్య :\nతెలిసె నీ ప్రేమలు - తెలిసె నీ మమత చెలికాడు కాదు నీ - చెలి కల దచట. వానరమ్మని చెప్పి, వాని - పెండ్లాము తో, నేస్తమును కట్టి - తొలగుచున్నావు. దానికై నీ వింత - తహతహ పడుచు వాని పేరున పోయి - వచ్చుచున్నావు. లేకున్న నీవిట్లు లే - దనగలవె ? కాకున్న నన్నిట్లు - కారించగలవె\nమొసలి:\nఇది యేమి అన్యాయ - మిది యేమి నింద సదయాత్ము డతడు, నా - సన్మిత్రు డతడు.\nమొసలి భార్య:\nకోతి నాతిని నీవు - కోరకయున్న కోతికై నీకింత - కుతకుత యేల?\nవేకువనే లేచి - వెళ్ళి ఆ గుండె కైకొని రమ్ము నా - కడుపార తిందు. అది తెచ్చుదాక నే - నాహార మెదియు ఇది మొదల్ ముట్టను, - ఎదియైన కాని. ఉపవాసమున ప్రాణ - ముజ్జగించెదను కపిభార్యనే మెడ - కట్టుకోవయ్య.\nఅను భార్య మొండిప-ట్టును విని మొసలి అన ఆడలేక మె-ల్లన బయల్ వెడలె. కల్లమాటల మిత్రు - కడతేర్చ దలచి అల్లన వచ్చె మి-త్రావాసమునకు.\nవానరుడు :\nఏమోయి మిత్రమా - ఇంత జాగయ్యె మామూలు వేళ యే- మఱచితి వేల?\nమొసలి :\nఏమందు మిత్రమా - ఏమందునయ్య నే మందమతి నంచు - భామ దండించె. ' పోయి తిందువు, రోజు - పోయి వచ్చెదవు? ఆయన నొకసారి - ఆదరించితివ ?' అని మీ వదిన చాల - ఆక్రోశపడియె తన మఱందిని నిన్ను - కొని రమ్మటంచు పదిలమౌ మైత్రి ఆ-పగిదినే యుండు.\nవానరుడు :\nవదిన మాట పదారు - వరహాలు సేయు ఇచ్చి పుచ్చుకొనుట- యే మైత్రి యన్న వచ్చి పోవుటలందె - వఱలు నా మైత్రి.\nమొసలి:\nఆమాట కౌనని - అరుదెంచినాను నీ మోము చూపింపు - భామకీ రోజు\nవానరుడు:\nసరి దాని కేమిలే - సన్మిత్రు పత్ని దరిశించి వచ్చి ని౯ - తనియింతు లెమ్ము,\nమొసలి:\nఅట్లైన రమ్మోయి - ఆలస్యమేల? తిట్లైన తప్పు ని౯ - తీసుకచనిన\nవానరుడు :\nమఱి నీవు జలధిలో - తిరుగంగ గలవు ? సరె నేను నీతోడ చనుదెంచగలనె ?",
            "book_page_end": 43
        },
        {
            "title": "కాకిచేసిన నేరం",
            "book_page_start": 30,
            "pdf_page_start": 44,
            "pdf_page_end": 46,
            "author": "జి. ముత్యాలరావు",
            "genre": "ఫేబుల్, పౌరాణికం",
            "moral": "అహంకారంతోనూ, స్వార్థంతోనూ ఇతరుల కష్టాలను నిర్లక్ష్యం చేయకూడదు. అబద్ధం చెప్పడం శిక్షార్హం.",
            "keywords": [
                "కాకి",
                "బ్రహ్మ",
                "వరాలు",
                "రాయి",
                "మొక్క",
                "అహంకారం"
            ],
            "characters": [
                "బ్రహ్మదేవుడు",
                "కాకి",
                "మానవులు",
                "రాయి",
                "మొక్క"
            ],
            "locations": [
                "భూలోకం",
                "బ్రహ్మలోకం",
                "అరణ్యం"
            ],
            "content": "బ్రహ్మదేవుడు భూమ్యాకాశాలనూ, భూమి పైన జీవరాసులనూ, నవధాన్యాలనూ సృష్టించిన అనంతరం మానవులు సుఖంగా బతకసాగారు. అయితే వారికి సృష్టిలో కొన్ని లోపాలు కనిపించాయి. ఋతువుల మార్పు వల్ల వారికి ఇబ్బందులు కలిగాయి. వారికి ఆహారంగా పనికివచ్చే మొక్కలన్నీ ఏక సాలువి కావటంచేత, వాటిని ఏటా నాట వలసి వచ్చింది. మానవులలో వ్యత్యాసాలు ఏర్పడి కొందరు ధనికులై, దరిద్రులను అణగదొక్కుతున్నారు.\nఅందుచేత మానవులు బ్రహ్మ వద్దకు రాయబారం పంపదలచి, అందుకుగాను కాకిని ఎన్నుకున్నారు. వారు కాకితో, \" ఓ కాకీ, నీవు సృష్టికర్త వద్దకు వెళ్లి ఈ విధంగా వరాలు తీసుకురా: ఇన్ని ఋతువు లుండరాదు, ఎల్లప్పుడూ వసంత ఋతువే ఉండాలి; వరదలూ, వానలూ, వంగుళ్ళూ ఉండరాదు; ఒకసారి నాటిన మొక్కలు ఎల్లప్పుడూ కాయాలి; మానవులలో ధనిక, బీదవ్యత్యాసాలుండరాదు; అందరూ సమంగా ఉండాలి. ఈ విధంగా బ్రహ్మ వల్ల వరం తీసుకురా!\" అన్నారు.\nఆప్రకారమే కాకి ఎగిరి బ్రహ్మలోకానికి వెళ్ళి, బ్రహ్మ దర్శనం చేసుకుని, మానవుల కోరికలు ఎరిగించింది. బ్రహ్మ అంతా విని, \"ఈ కోరికలు సబబుగానే ఉన్నాయి. మానవులు కోరిన వరాలు నీకిచ్చేస్తున్నాను. నీవు వాటిని తీసుకుపోయి మానవులకే అందించు. మధ్యదారిలో ఎవరికైనా ఇచ్చేసి వాటిని వ్యర్థం చెయ్యకు. అలా చేస్తే అవి మానవులకు దక్కవు!\" అన్నాడు.\nసంతోషంతోనూ, గర్వంతోనూ పొంగి పోతూ కాకి బ్రహ్మవద్ద సెలవు పుచ్చుకుని భూలోకానికి బయలుదేరింది. \" నేను ఎంత గొప్ప పుటక పుట్టకపోతే, ఇంత మహత్తరమైన పని నాపైన పడుతుంది! సృష్టిలో కలిగిన లోపాలను సరిదిద్దే అద్భుతమైన వరాలు నావద్ద ఉన్నాయి!” అనుకుంటూ అది ఆయాసం తీర్చుకోవ టానికి ఒక రాతిపైన వాలింది.\n\"ఏం, కాకిబావా? నీ ముఖం చూస్తే ఆనందంతో పొంగిపోతున్నట్టున్నావే? ఏమిటి విశేషం?” అని రాయి కాకిని అడిగింది. కాని కాకి జవాబు చెప్పలేదు.\nకాకి జవాబు చెప్పకపోవటం చూసి, \"ఏం, కాకిబావా? నేను పేదదాన్ని నేగదా నాతో మాట్లాడక బిగదీసుకున్నావు? నాకు ఇల్లా, వాకిలా, తిండా, బట్టా? వానకు తడిసి, ఎండకు ఎండే నాతో నీవెందుకు మాట్లాడతావులే?” అని దెప్పింది రాయి.\nఈ మాటలకు కాకి నొచ్చుకుని, \"చూడు, రాయీ! నేను బ్రహ్మవద్ద నుంచి తెస్తున్న వరాలలో ఒకటి నీ కష్టాలన్నిటినీ కడతేర్చు తుంది. భూమిపైన ఇకముందు ఇన్ని ఋతువులుండవు, ఎప్పుడూ ఒకే ఋతు వుంటుంది- వసంత ఋతువు. ఇక నిన్ను ఎండా, వానా, చలీ బాధించబోవు !” అన్నది.\nబ్రహ్మ ఇచ్చిన ఆ వరం కాస్తా రాతికి దక్కింది. అందుచేతనే ఆనాటినుంచి ఈనాటివరకూ రాళ్ళు ఋతువుల మార్పుకు చలించవు. అవి చలికి వణకవు. వాటికి ఉక్క పొయ్యదు, జలుబు చెయ్యదు. ఆ తరవాత కాకి రెక్కలు ఆడించి ఎగు రుతూ వెళ్ళివెళ్ళి ఒక మొక్కపైన వాలింది.\n\"ఏం, కాకిబావా ? ఏదో గొప్ప పనిమీద వెళుతున్నట్టున్నావే? ఏమిటి విశేషం?\" అన్నది మొక్క. కాకి జవాబు చెప్పలేదు.\n\" స్నేహితుడివిగదా అని పలకరిస్తే, ఎందుకు నాయనా అంత గర్వం ? ఏడాది తిరిగేసరికల్లా చచ్చిపోతాననా ? స్నేహం ప్రధానం గాని, ఆయువు ప్రధానం కాదు, ఏమనుకున్నావో!\" అన్నది మొక్క.\nఈ మాటకు కాకి నొచ్చుకుని, \" చూడు, మొక్కా! నేను బ్రహ్మవద్ద నుంచి నీకు పనికివచ్చే వరం ఒకటి తెస్తున్నాను. ఇక ముందు నీకు ఏకసాలు జీవితం ఉండదు. చాలాకాలం బతికి, బతికినన్నాళ్ళూ పూస్తావు, కాస్తావు!” అన్నది.\nఆ వరం కాస్తా ఆ మొక్కకు దక్కింది. అది కాలక్రమాన చెట్టయింది. ఆనాటి నుంచి ఈనాటివరకూ చెట్లు ఒకసారి నాటితే చాలా ఏళ్ళపాటు జీవించి, పూలూ, కాయలూ ఇస్తున్నాయి.\nకాకికి ఇప్పుడేం చెయ్యాలో తోచలేదు. బ్రహ్మదేవుడిచ్చిన వరాలలో ముఖ్యమైనవి రెండూ పోయాయి. ఈ సంగతి చెప్పి నట్టయితే మానవులు తనను బతకనివ్వరు.\nఅందుచేత మిగిలిన వరం తనకే ఉంచు కుని కాకి మానవులతో, \"బ్రహ్మదేవుడు వరాలివ్వలేదు. తాను చేసిన సృష్టి బాగానే ఉన్నదన్నాడు!\" అని అబద్ధం చెప్పింది.\nఈ సంగతి తెలియగానే కాకిని బ్రహ్మ క్షుద్రజీవి కమ్మని శపించాడు. అందుచేత కాకులలో ఈనాటికీ వ్యత్యాసం లేకపోయి నప్పటికీ అవి క్షుద్రజీవులుగా బతుకు తున్నాయి. వాటిని చూసి మనుషులు అసహ్యపడతారు, వాటిని ఎవరూ పెంచరు, వాటిలో ఒక్క మంచి లక్షణమైనా ఉన్నట్టు ఎవరూ చెప్పుకోరు.",
            "book_page_end": 32
        },
        {
            "title": "నవరసాలు",
            "book_page_start": 47,
            "pdf_page_start": 47,
            "pdf_page_end": 54,
            "author": "చందమామ బృందం",
            "genre": "బేతాళ కథ",
            "moral": "కేవలం హాస్యం మాత్రమే కాక, కరుణ, రౌద్రం వంటి ఇతర రసాలను కూడా పండించగలిగేవాడే నిజమైన రసికుడు. (నిజమైన నటనకు విలువ ఉంటుంది).",
            "keywords": [
                "విక్రమార్కుడు",
                "బేతాళుడు",
                "నవరసాలు",
                "హాస్యం",
                "కుంభుడు",
                "కర్ణిక"
            ],
            "characters": [
                "విక్రమార్కుడు",
                "బేతాళుడు",
                "చంద్రసేనమహారాజు",
                "రంభుడు",
                "కుంభుడు",
                "కర్ణిక (నర్తకి)",
                "కంటకుడు (కటికవాడు)",
                "శక్తిసింహుడు (రణసింహుడి తండ్రి)"
            ],
            "locations": [
                "వైశాలీ నగరం",
                "రాజసభ",
                "శ్మశానం",
                "రచ్చబండ"
            ],
            "content": "పట్టు వదలని విక్రమార్కుడు తిరిగి చెట్టు వద్దకు వెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవం లోని బేతాళుడు, \" రాజా, సమస్త ఐశ్వర్యాల తోనూ తులతూగుతూ రాజభోగాలలో ముణిగిపోతూ ఉండే నీవు, మహాఋషులు అవలంబించే కఠోర తపస్సులాటి కార్యాన్ని మీద వేసుకున్నావు. ఇది నిజంగా ప్రశంసించ దగిన విషయం. కళలోకూడా నవరసాలూ ఒప్పించగలవాడే నిజమైన రసికుడు. దీనికి దృష్టాంతంగా రంభుడూ, కుంభుడూ అనే హాస్యగాళ్ళ కథ చెబుతాను విను,” అంటూ ఈ విధంగా చెప్పసాగాడు:\nవైశాలీ నగరాన్ని పరిపాలించిన చంద్ర సేనమహారాజు కొలువులో రంభుడూ, కుంభుడూ అని ఇద్దరు హాస్యగాళ్ళుండే వారు. వారి మాటల చమత్కారం వర్ణనా తీతం. మామూలు జనంకూడా వారి ముఖాలు కనిపిస్తే చాలు విరగబడి నవ్వే వారు. ఇక రాజసభలో వారు విజృంభించిన నాడు సభికులకు కడుపునొప్పి వచ్చేసేది, రాచకార్యం కొంచమైనా జరిగేది కాదు.\nచంద్రసేనమహారాజు కొలువులోకి కర్ణిక అనే నర్తకి కొత్తగా వచ్చింది. ఆమె అందం అద్వితీయం. ఇంద్రుడి కొలువులో ఉండే అప్సరసలుకూడా ఆమెకు పోలరంటే అతి శయోక్తి కాదు. ఆమె పరిచయం అయిన నాటినుంచీ విదూషకులకిద్దరికీ ఆమెను పెళ్ళాడాలని కోరిక కలిగింది. ఒకరి మన సులో ఉన్న ఊహ ఒకరికి తెలిసిపోయింది కూడా. \"మన ఇద్దరమూ కర్ణికకు మన కోరిక చెబుదాం. ఆమె మనసులో ఎవరు నచ్చితే ఆమె వారిని పెళ్ళాడుతుంది!\" అని వారు నిశ్చయించుకున్నారు.\nహాస్యగాళ్ళతో అందరూ చనువుగానే ఉంటారు. అలాగే కర్ణికకూడా రంభ కుంభులతో చాలా చనువుగా ఉండేది. ఆమెకు ఏపాటి విచారం ఉన్నట్టు తోచినా వారిద్దరూ క్షణంలో ఆమెను నవ్వించేవారు.\nఅటువంటి విదూషకులు తనను పెళ్ళాడ తామని అడిగేసరికి కర్ణిక ఎటూ నిర్ణయించ లేకపోయింది. హాస్యంలో ఇద్దరూ సమమైన చేతులే. అందచందాలు చూసి ఎవరినో ఒకరిని ఎన్నుకుందామంటే రంభుడు మరీ సన్నం, కుంభుడు మరీ లావు. అందుచేత ఆమె వారికి ఒక పరీక్ష పెట్టింది.\n\"హాస్యంలో మీరిద్దరూ అందె వేసిన చేతులే. ఒకరు ఎక్కువ లేదు, ఒకరు తక్కువలేదు. కాని ఇతర రసాలు ఒప్పించ టంలో మీ శక్తి ఎలాటిదో ఎవరికీ తెలియదు. కరుణరసంలోగాని, భీభత్సరసంలోగాని మీ సామర్థ్యాలు ప్రత్యక్షంగా చూపినట్టయితే అందులో మీ ఎక్కువ తక్కువలు నిర్ణ యించి, ఎక్కువ ప్రజ్ఞగలవాణ్ణి నేను పెళ్ళాడగలను. ఇందుకు మీరిద్దరూ సమ్మ తిస్తారా?” అని కర్ణిక అడిగింది.\nహాస్యగాళ్ళు సరేనన్నారు గాని, కర్ణిక అన్న మాటలకు ఇద్దరూ నిరుత్సాహం చెందారు. ఎందుచేతనంటే, తమ ముఖాలు చూస్తేనే ప్రజలు విరగబడి నవ్వుతారు. అటువంటప్పుడు రౌద్ర, శృంగార, భీభత్స, భయానక, కరుణ రసాలు ప్రజలలో రేకెత్తే లాగు మాట్లాడటమెలాగు ?\nఇది రంభకుంభుల కిద్దరికీ ఒక తీవ్రమైన సమస్య అయిపోయింది. రంభుడు తనకు కర్ణికను పెళ్ళాడే యోగంలేదని నిర్ణయించు కున్నాడు. కుంభుడు మాత్రం కర్ణిక పెట్టిన పరీక్షలో నెగ్గట మెలాగా అని అహెూ రాత్రాలు ఆలోచించ సాగాడు.\nకొద్దిరోజులు గడిచాయి. ఒకనాటి ఉదయం కుంభుడు కోనేటికి వెళ్ళి స్నానం చేసి తిరిగి వస్తూండగా ఒక లావుపాటి మనిషి, పెద్ద మీసాలవాడు ఎదురుపడి, అతి వినయంగా వంగి నమస్కారం చేసి, దణ్ణం, స్వామీ !\" అన్నాడు.\n\"కుంభుడు ఆగి వాడికేసి పరీక్షగా చూసి, \"ఎవర్రా, నువూ? నాతో ఏమైనా పనా ?” అని అడిగాడు.\n\" నేను కటికవాణ్ణి, బాబయ్యా ! రాజు గారి దగ్గిర పదేళ్ళుగా కొలువున్నాను. మరణ శిక్ష వేసినవారి తలలు కొట్టెయ్యటం నా పని!” అన్నాడు కటికవాడు.\nఆ మాట వినగానే కుంభుడికి వళ్ళు కంపరమెత్తింది. \" అయితే నాతో ఏం పనీ?” అన్నాడతను.\n\"నేను కొలువు మానుకున్నాను, బాబయ్యా! బౌద్ధమతం పుచ్చుకుంటాను. చేసిన పాపం చాలు. తిండి గడవక ఎన్నో పాపాలు చేస్తాం, బాబయ్యా ! ఎన్నో కష్టాలు పడి ఈ కటికపనిలో ప్రవేశించాను. నేను చేసిన పాపాలన్నీ ప్రజలకు చెప్పుకుంటే నాకు మతం ఇప్పిస్తారు. బాబయ్యా, ఇవాళ రాత్రి రచ్చబండదగ్గిర నేను నా ఊసంతా వెళ్ళబోసుకోవాలి!” అన్నాడు కటికవాడు.\n\" అలాగే చెయ్యీ ! వచ్చి నీ ఉపన్యాసం వినమంటావా?” అన్నాడు కుంభుడు.\nకటికవాడు మరింత వంగి నమస్కారం చేసి, \" బాబయ్య, ఎంత మాట సెల విచ్చారు. నాలాటివాడు మాట్లాడటమేమిటి, తమలాటివాళ్ళు వినటమేమిటి? చదువు సంధ్యలు లేనివాణ్ణి. నాకు ఏం చెప్పాలో కూడా తెలీదే! మీలాటి చదువుకున్నవాళ్ళు సహాయం చెయ్యాలి, బాబయ్యా. తమరు నామీద దయ ఉంచి, నాకు ఎట్లా మాట్లా డాలో నేర్పాలి. అసలు నలుగురెదట నిల బడి మాట్లాడటమంటేనే నాకు కాళ్ళు వణుకుతున్నాయి!” అన్నాడు.\nఠక్కున కుంభుడి బుర్రలో ఒక ఆలో చన తట్టింది. ఆ రాత్రి తానే కటికవాడల్లే బుగ్గమీసాలూ అవీ తగిలించుకుని రచ్చ బండ దగ్గిర మాట్లాడటానికి అతను నిర్ణ యించుకున్నాడు.\n\"ఒరే, నీ పేరేమిటి? ఊళ్ళో నిన్ను బాగా ఎరిగిన వాళ్ళు చాలామంది ఉన్నారా?” అని అడిగాడు కుంభుడు.\n\" నా పేరు కంటకుడు, బాబయ్యా ! తలలు నరికేవాణ్ణి ఎరిగున్నవాళ్ళుండరు, బాబయ్యా ! నాది అంధకారపు బతుకు!” అన్నాడు కటికవాడు.\n\"అయితే నీ జీవిత కథ యావత్తూ చెప్పుకురా!\" అన్నాడు కుంభుడు. కటిక వాడు ఓపికగా తన కథ యావత్తూ విదూష కుడికి చెప్పాడు.\nఅంతా విని కుంభుడు, \"సరే ఈ రాత్రికి నువు ఇంటోనే ఉండిపో. నీ బదులు నేను మాట్లాడతాను. నిజం ఎవరికీ తెలియకుండా చూసే భారం నాది!” అని కటికవాడితో చెప్పి నేరుగా కర్ణిక బసకు వెళ్ళాడు.\nఆ సమయానికి రంభుడు కర్ణికతో మాట్లా డుతూ అక్కడే ఉన్నాడు.\n\" ఇవాళ రాత్రికి రచ్చబండకు మీరిద్దరూ రండి. అక్కడ ప్రజలకు నవరసాలూ రుచి చూపిస్తాను!” అని కుంభుడు వారిద్దరికీ చెప్పి, కటికవాడి వృత్తాంతం వివరించాడు.\nసాయంకాలం చాటింపు వేశారు; కంటకుడనే తలారివాడు బౌద్ధమతం పుచ్చుకోబోతున్నాడు గనక ఆ రాత్రి రచ్చ బండవద్ద సమస్తమైన జనుల ఎదటా తాను గడిపిన పాపపు బతుకు గురించి చెప్పుకుంటాడని ప్రజలకు హెచ్చరిక జరిగింది.\nజామురాత్రి గడవగానే రచ్చబండదగ్గిర దాదాపు రెండువేలమంది జనం పోగయారు.\nవారిలో కర్ణికా, రంభుడూ ఉన్నారు. కుంభుడు తన శరీరమంతా తేలికగా నల్ల రంగు పూసుకుని, బుగ్గమీసాలు పెట్టుకుని, తలకు ఒక రంగుగుడ్డ చుట్టుకుని, మెడ లోనూ, దండెలకూ తాయెత్తులు కట్టుకుని, కటికవాడి యాసలో మాట్లాడసాగాడు.\nఅతను మొదటగా కంటకుడి చిన్నతనపు దారిద్య్రం గురించి కాస్సేపు హాస్య ధోరణిలో మాట్లాడాడు. తరవాత తన భార్యా, బిడ్డలూ ఆకలికి మాడిన ఘట్టాలు విని జనానికి జాలి కలిగేటట్టు చేశాడు. తరవాత తాను తల కొట్టిన నిందితులనుగురించి వర్ణనలు ప్రారం భించి ప్రజలలో, రౌద్ర, భీభత్స, భయానక రసాలు కలిగించాడు. అంతా అయాక తాను ఈ పాపిష్టి జీవితం మాని బుద్ధభగ వానుడి చరణాలు ఆశ్రయించబోతున్నట్టు చెప్పి శాంతరసంకూడా ఒప్పించాడు.\nకుంభుడు తిరిగి వచ్చినాక కర్ణికా, రంభుడూ అతని నటనను మెచ్చుకున్నారు.\n\"మాట్లాడటం పూర్తి చేసి నువు అవ తలికి వెళ్ళగానే మా పక్కన కూచున్న ముసలివాడు ఒకాయన, ' ఈ కంటకుడు ఉండేది ఎక్కడో? నేను వాడితో మాట్లా డాలి!' అన్నాడు. ఆయన ఇల్లు దుర్గాలయం వెనకనే ఉందట. పేరు శక్తిసింహుడుట, వెళతావా ఏమిటి? ఈ శక్తిసింహుడు చాలా ధనికుడులాగా ఉన్నాడు, నీకేమైనా సన్మానం చేస్తాడేమో!” అన్నాడు రంభుడు.\n“ఈ వేషం మళ్లీ ఇంకొకసారి వెయ్యాలా? అలాగే చేస్తాను! నాకేమీ అభ్యంతరం లేదు!” అన్నాడు కుంభుడు.\nమర్నాడు ఉదయం అతను ఆ కంట కుడి వేషంతోనే దుర్గాలయం వెనక ఉండే ఇంట్లో బస చేస్తున్న శ క్తిసింహుణ్ణి వెతుకుతూ వెళ్ళాడు. శక్తిసింహుడు సులువుగానే దొరి కాడు గాని ఆయన ధనికుడు కాదని తేలి పోయింది. మనిషి చాలా ముసలివాడు, ముఖం ముడతలు పడి ఉన్నది. చావ టానికి సిద్ధంగా ఉన్నట్టున్నాడు.\n\"లోపలికి రారా, కటికవాడా! భయ పడకు. నిన్న రాత్రి నీ కథ విని చాలా జాలిపడ్డాను. నీకు బహుమానంగా ఇవ్వ టానికేమీ లేదు. ఇదిగో ద్రాక్షరసం, కాస్త తాగు!” అంటూ శక్తిసింహుడు చాలా ఆప్యాయంగా మాట్లాడాడు.\nకుంభుడు సంకోచించకుండా ముసిలివా డిచ్చిన ద్రాక్షరసం గడగడా తాగేశాడు.\n\" నువు తల కొట్టినవారిలోకల్లా ధీరుడు రణసింహుడు ఒక్కడేనన్నావు కాదూ ? వాడు నా కొడుకు - ఒక్కడే కొడుకు ! వాడు నిరపరాధి అయి ఉండికూడా నీ గండ్రగొడ్డలికి బలి అయాడు. ఇన్నాళ్ళూ వాడి చావుకు ప్రతిక్రియ చెయ్యలేక పోయాను. పగ తీర్చుకోకుండానే పోతానా అని భయపడుతూండగా, వాడి తల తీసిన నీవు నాకు దొరికావు!.... ద్రాక్షరసం ఇంకా మిగిలి ఉన్నదా ? లేక అంతా తాగేశావా ?” అన్నాడు ముసలివాడు ఉద్రేకంతో.\nకుంభుడికి అంతా అర్థమయింది. తాను తాగినది విషం కలిపిన ద్రాక్షరసం ! ఒక్క చుక్క మిగలకుండా అంతా తన పొట్టలోకి పోయింది. కుంభుడికి ముచ్చెమటలు పోశాయి. అతను వాంతి చేసుకోవటానికి ప్రయత్నించాడు.\n\"వెర్రివాడా ! ఎక్కడికి తప్పించుకు పోతావు. ఇంకొక్క గంటలో నీ బతుకు తేలిపోతుంది!” అన్నాడు వృద్ధుడు.\n\"నా తప్పేమీ లేదు. మీ అబ్బాయికి మరణదండన విధించినది రాజు. నేను రాజాజ్ఞ పాలించాను. నాకెందుకు విషం ఇచ్చారు?” అని కుంభుడు అరవసాగాడు.\n\" ఇంతేనా నీ నటన ?\" అంటూ శక్తి సింహుడు తన ముఖానికీ, తలకూ తగి లించిన తొడుగులు విప్పేశాడు. రంభుడే శక్తిసింహుడని గ్రహించి కుంభుడు వెల వెల పోయాడు.\nబేతాళుడీ కథ చెప్పి, \"రాజా, రంభ కుంభులలో ఎవరు ఎక్కువ ? కర్ణిక ఎవరిని పెళ్ళాడాలి? ఈ సమస్యకు సమాధానం తెలిసికూడా చెప్పకపోయావో నీ తల పగిలి పోతుంది,\" అన్నాడు.\n\"కుంభుడు జనసామాన్యం ఎదట నవ రసాలూ ఒప్పించినవాడు. అతనిది నిజ మైన నటన. రంభుడిది కేవలం వంచన మాత్రమే. అతను కుంభుడిలో భయం రెచ్చగొట్టాడేగాని భయానకరసం ఉత్పాదన చెయ్యలేదు. అందుచేత కుంభుడే కర్ణికను పెళ్ళాడటానికి అర్హుడు!\" అని విక్ర మార్కుడు చెప్పాడు.\nరాజుకు ఈ విధంగా మౌనభంగం కలగ గానే బేతాళుడు శవంతోసహా మాయమై మళ్లీ చెట్టెక్కాడు. — (కల్పితం)",
            "book_page_end": 54
        },
        {
            "title": "పికిలిపిట్ట",
            "book_page_start": 42,
            "pdf_page_start": 56,
            "pdf_page_end": 58,
            "author": "సి. వెంకటరాజు",
            "genre": "నీతి కథ, ఫేబుల్",
            "moral": "చిన్న సమస్యలను నిర్లక్ష్యం చేస్తే, అది పెద్ద ప్రమాదాలకు దారితీయవచ్చు.",
            "keywords": [
                "గండభేరుండపక్షి",
                "పికిలిపిట్ట",
                "చిట్టెలుక",
                "సింహం",
                "వాసుకి",
                "నిర్లక్ష్యం"
            ],
            "characters": [
                "గండభేరుండపక్షి (రాణి)",
                "పికిలిపిట్ట",
                "చిట్టెలుక",
                "సింహం",
                "వాసుకి (నాగరాజు)"
            ],
            "locations": [
                "పొలం",
                "సరస్సు",
                "మేరుపర్వత శిఖరం"
            ],
            "content": "గండభేరుండపక్షి పక్షు లన్నిటికీ రాణి. దానికున్న బలమూ, వేగమూ ఇతర పక్ష లకు లేవు. అందుచేత ఇతర పక్షులు తమ కేదైనా ఆపద కలిగినా, అన్యాయం జరిగినా గండభేరుండపక్షితో మొరపెట్టుకునేవి. గండ భేరుండపక్షి వాటికి తగిన విధంగా సహాయం చేస్తూ ఉండేది.\nఒక పికిలిపిట్ట ఒక పొలంలో మూడు గుడ్లు పెట్టింది. సమీపంలోని కలుగులో ఉండే ఒక చిట్టెలుక వచ్చి అందులో రెండు గుడ్లను కాజేసింది. అసహాయురాలైన పికిలి పిట్ట తమ రాణి అయిన గండభేరుండపక్షి వద్దకు వెళ్లి, \" దొరసానీ, నన్ను ఆపదనుంచి రక్షించు. నేను మూడు గుడ్లు పెడితే, అందులో రెంటిని చిట్టెలుక వచ్చి తినేసింది. అది నా మూడో గుడ్డునుకూడా కాజేసి నాకు గర్భశోకం కలిగిస్తుంది. ఆ ఆపద నుంచి కాపాడాలి!” అని మొరపెట్టుకున్నది.\nగండభేరుండపక్షి కింద అనేక ఘనమైన పక్షులున్నాయి. వాటిలో అందానికీ, బలానికీ, పాటకూ, మాటకూ, ఆటకూ ప్రసిద్ధి చెందినవి ఉన్నాయి. ఉష్ట్రపక్షులూ, రాబందులూ, డేగలూ, నెమళ్లూ, చిలకలూ, గోరింకలూ మొదలైనవాటితో పోలిస్తే ఈ పికిలిపిట్ట ఎంత ? అందుచేత గండభేరుండపక్షి చిరాకు పడి, \"ప్రతి చిన్నదానికీ నాదగ్గిరికి వస్తే నేనేం చెయ్యగలను? నీ ముష్టిగుడ్లను కాపాడటంకూడా నాపనే అయితే రాజ్యం చెయ్యటం నాచేత నవుతుందా? కాక పోయినా పిల్లలను కాపాడుకునే నేర్పు ప్రతి తల్లికీ ఉండాలి. ఆ పాటినేర్పు నీలోలేక పోవటం ఆశ్చర్యంగావుంది. నన్ను వేధిం చక నీగుడ్లను నువే కాపాడుకో!” అన్నది.\n\" దొరసానీ, గోరుతో పొయ్యేదానికి గొడ్డలి కావలిసి వస్తుందన్న సామెత వినలేదా? నేను చిన్న పక్షిననీ, అనామకురాలిననీ భావించి నన్ను నిర్లక్ష్యం చెయ్యటం తగదు,” అన్నది పికిలిపిట్ట.\n\" నువు నాకు నీతులు చెప్పవచ్చావా? పద, పద !” అన్నది గండభేరుండపక్షి.\nపికిలిపిట్ట పుట్టెడు విచారంతో తన గుడ్డున్నచోటికి తిరిగివచ్చి, ముక్కున ఒక దర్భపుల్ల పట్టుకుని తన గుడ్డును కాపాడ టానికి కూచున్నది. ఇంతలో చిట్టెలుక రానేవచ్చింది. తన మిగిలిన గుడ్డుకాస్తా పోతుందన్న ఆదుర్దాలో పికిలిపిట్ట దర్భ పుల్లతో చిట్టెలుకను పొడిచింది. ఆ పుల్ల సూటిగా చిట్టెలుక కంట్లో పొడుచుకున్నది. చిట్టెలుక బాధ భరించలేక శరవేగంతో పరిగెత్తిపోతూ, కళ్లు కనపడక, ఒక నిద్ర పోయే సింహం ముక్కులో దూరింది.\nసింహం ఉలిక్కిపడి నిద్ర లేచి, తన కేదో పెద్ద అపాయం జరగబోతున్నదనుకుని పరి గెత్తిపోయి ఒక సరస్సులోకి దూకింది.\nఆ సమయానికి నాగరాజైన వాసుకి ఆ సరస్సులో ఈదుతున్నాడు. ఆకస్మికంగా సింహం సరస్సులోకి ప్రవేశించేసరికి వాసుకి బెదిరి ఆకాశంలోకి ఎగిరిపోసాగాడు. అలా పోతూ వాసుకి, మేరుపర్వత శిఖరాన ఉన్న గండభేరుండపక్షి గూటిని ప్రమాదవశాన తోశాడు. అందులో ఉన్న గుడ్డు కాస్తా కింద పడి చితికిపోయింది.\nతన గుడ్డు చితికిపోయినందుకు ఏడుస్తూ గండభేరుండపక్షి వాసుకితో, \" ఇదేం పని, వాసుకీ? నేను నీకేమి అపచారం చేశాను. నా గుడ్డునెందుకు నాశనం చేశావు? ఎన్నో ఏళ్లకుగాని ఒక గుడ్డును పెట్టనుగదా? నా కెంత నష్టం కలిగించావో చూడు!\" అన్నది.\nవాసుకి నొచ్చుకుంటూ, \" నేను బుద్ధి పూర్వకంగా ఏమీ చెయ్యలేదు. నేను సరస్సులో ఈదుతూండగా ఒక భయంకర మైన సింహం బొబ్బలుపెడుతూ నాకేసి వచ్చింది. నేను కంగారుపడి గాలిలోకి ఎగి రాను. నీ గూడుకూడా నేను గమనించ లేదు,” అన్నాడు.\nఇద్దరూ కలిసి సింహం వద్దకు వెళ్లి, “నువ్వలా గర్జించుతూ సరస్సులోకి ఎందుకు ప్రవేశించావు? అందువల్ల ఎంత నష్టం జరిగిందో తెలుసా?” అన్నారు.\n\"క్షమించాలి! నేనేం చేస్తున్నానో నాకే తెలియదు. నేను నాదారిన రెల్లు మధ్య పడుకుని నిద్రపోతూండగా నా ముక్కులో ఒక చిట్టెలుక దూరింది. ఏం జరిగినదీ తెలియక, నా ప్రాణానికి ప్రమాదం వచ్చిం దనుకుని పరిగెత్తాను. ఆ తొందరలో నేను సరస్సునూ చూడలేదు, వాసుకినీ చూడ లేదు,” అన్నది సింహం.\nచిట్టెలుకను అడిగితే అది, “ నా తప్పేమీ లేదు. నేను పికిలిపిట్ట గుడ్డును తినబోతే ఆ పిట్ట నా కంటిని దర్భతో పొడిచింది. నేను ఒకవంక కన్నుపోయి దిక్కు తెలియక పరిగెత్తుతూ సింహం ముక్కులో దూరాను కాబోలు. తెలిసిఉండి నాకై నేను సింహం ముక్కులో ఎందుకు దూరుతానూ?” అన్నది.\nగండభేరుండపక్షికి అంతా అర్థమయింది. తప్పంతా తనదే. పికిలిపిట్ట తనతో వచ్చి మొరపెట్టుకున్నప్పుడది తనకు చాలా స్వల్ప విషయంగా తోచించి. స్వల్పవిషయాలను అలక్ష్యం చేస్తే పెద్ద ప్రమాదాలకు దారి తీస్తాయని గండభేరుండపక్షి తెలుసుకున్నది.",
            "book_page_end": 44
        },
        {
            "title": "భయంకర మానవుడు",
            "book_page_start": 45,
            "pdf_page_start": 59,
            "pdf_page_end": 62,
            "author": "వై. సోమసుందరం",
            "genre": "ఫేబుల్",
            "moral": "కేవలం బలం మాత్రమే కాదు, మానవుడి యుక్తి మరియు తెలివి జంతువుల బలగాలను కూడా ఓడించగలదు.",
            "keywords": [
                "సింహం",
                "మానవుడు",
                "వడ్రంగి",
                "యుక్తి",
                "గాడిద",
                "గుర్రం"
            ],
            "characters": [
                "సింహం (మృగరాజు)",
                "యువరాజు",
                "బాతు",
                "గాడిద",
                "గుర్రం",
                "ఒంటె",
                "వడ్రంగి (మానవుడు)"
            ],
            "locations": [
                "నిర్జనమైన అరణ్యం",
                "సింహం గుహ"
            ],
            "content": "ఒక నిర్జనమైన అరణ్యంలో అన్ని రకాల మృగాలూ, పక్షులూ- సింహం పరిపాల నలో సుఖంగా జీవిస్తూండేవి. అందులోకి ఎన్నడూ మనుష్యులు అడుగు పెట్టలేదు.\nఆ అరణ్యంలో ఒకనాడు ఒక బాతు నిద్ర పోతూండగా ఒక కల వచ్చింది. ఆ కలలో బాతుకు మానవుడు కనిపించి దాన్ని లాలించి దగ్గిరికి పిలిచాడు. బాతు మాన వుడి దగ్గిరికి పోబోతూండగా ఎవరో దాని చెవిలో పెద్దగా అరిచినట్టయింది. \" ఆ మృగం జోలికి వెళ్లకు. అన్ని మృగాల కన్నా అది క్రూరమైనది!” అనే మాటలు విని బాతు తుళ్ళిపడి నిద్ర లేచి ఆ కంగా రులో దిక్కు తెలియకుండా అరణ్యంలో పడి పరిగెత్తసాగింది.\nపోగాపోగా బాతుకు సింహం ఉండే గుహా, దానిముందు నిలబడివున్న యువరాజూ కని పించాయి. ఈ యువరాజును తల్లిదండ్రులు గుహ దాటి వెళ్ళనిచ్చేవారు కారు; అందు చేత దానికి ప్రపంచజ్ఞానం లేదు. అడవిలో ఉండే ఇతర జంతువులే తెలియవు.\nఒక పక్షి కంగారుగా పరిగెత్తుకు వస్తూం డటం చూసి యువరాజు, “ ఓ పక్షి, నీవు ఎవరు ? ఏ జాతిదానివి? ఎందుకలా గాభ రాగా పరిగెత్తుతున్నావు ?” అని అడిగింది.\n\" మహారాజా, నేను బాతును, బాతుల జాతికి చెందినదాన్ని. నేను కలలో మాన వుణ్ణి చూసి, అది మహా భయంకరమైన మృగమనే మాటలు విని భయపడి పారి పోతున్నాను,” అన్నది బాతు.\n\"వెర్రిదానా, నేను మృగరాజును ఉండగా నీకే మృగం భయమూ లేదు. ఆ మానవుణ్ణి చీల్చి చెండాడేస్తాను. వెనక నాకుకూడా ఇలాగే కలలో మానవుణ్ణి గురించి హెచ్చరిక జరిగింది. కాని నాకే ప్రమాదమూ జరగలేదు,” అంటూ సింహం యువరాజు, బాతు వచ్చినవేపే వేగంగా నడవసాగింది. బాతు గెంతుకుంటూ సింహాన్ని అనుసరించింది.\nవారు కొంతదూరం వెళ్ళేసరికి దూరాన దుమ్ము లేచింది. \"అదుగో మానవుడు వస్తున్నట్టుంది. నువు దాక్కో. నేను వాడి అంతు తేలుస్తాను,” అన్నది సింహం.\nకాని తీరా దగ్గిరికి వచ్చేసరికి అది ఒక గాడిద. \"ఎవరు నీవు ? నీది ఏ జాతి ? ఎందుకిలా గాభరా పడి పరిగెత్తుతున్నావు?” అని సింహం గాడిదను అడిగింది.\n\"మహారాజా, నేను గాడిదను. మాది గాడిదల జాతి. మానవుడు నన్ను ఏమి హింస పెట్టాడో మీరు ఊహించలేరు. ఎన్ని బరువులు మోశాను! ఎన్ని దెబ్బలు తిన్నాను! నా శక్తి ఉడిగినకొద్దీ దెబ్బలు హెచ్చాయి, తిండి తగ్గింది. ఇక వాడు నన్ను చంపే స్తాడు!” అన్నది గాడిద.\n\"మృగరాజును నేనుండగా నిన్ను ఎవరూ చంపలేరు. ఆగి నేను మానవుణ్ణి ఎలా చంపుతానో చూడు!\" అన్నది సింహం.\n\"క్షమించండి, మహారాజా. ఆ మానవుడి కంట పడే ధైర్యం నాకు లేదు,” అంటూ గాడిద ముందుకు సాగిపోయింది.\nమళ్ళీ దూరాన దుమ్ము లేచింది. కాని ఈసారి ఒక గుర్రం నురుగులు కక్కుతూ, ఎగరొప్పుతూ వచ్చింది. సింహం యువరాజు దాన్ని ఆపి పేరూ, జాతీ, పారిపోతున్న కార ణమూ అడిగింది.\n\" మహారాజా, మానవుడికి వెరిచి పారి పోతున్నాను,” అన్నది గుర్రం.\n\" ఇంత పెద్ద జంతువువు, ఇంత బలం గల దానివి, మానవుడికి భయపడు తున్నావా? నీకన్న మానవుడికి బలం హెచ్చా?” అని అడిగింది సింహం.\n\" లేకపోతేనేం, మహారాజా? వాడు క్రూరుడు, ఉపాయశాలి. నాచేత ఇన్నాళ్లూ వెట్టిచాకిరీ చేయించుకున్నాడు. నా వీపున ఎక్కి కూచుని, నాకు కళ్ళెం తగిలించి, నన్ను కొరడాతో కొట్టి, రికాబు ములుకులతో డొక్కలో పొడిచి వేలాది మైళ్ళు సవారీ చేసి, ముసలిదాన్నయానని నన్ను చంపించి నా చర్మం కాజేయజూస్తున్నాడు!\" అన్నది గుర్రం. సింహం ఎంత ధైర్యం చెప్పినా వినక గుర్రం సాగిపోయింది.\nతరవాత ఒంటె పరిగెత్తుకుంటూ వచ్చింది. అదికూడా మానవుడికి వెరిచే పారిపోతున్నది.\n\"మిమ్మల్ని అందర్నీ రక్షించే భారం నాది ! అందుచేత పారిపోకు. ఇక్కడే ఉండు. నీ వెనకగా వస్తున్న మానవుణ్ణి ఏం చేస్తానో చూడు!” అన్నది సింహం. కాని ఒంటె క్షమాపణ చెప్పుకుని మానవుడి కంట పడకుండా ముందుకు సాగిపోయింది.\nమానవుణ్ణి చూసి పరిగెత్తే ఈ జంతువులకు తనలో ఆపాటి విశ్వాసం లేకపోవటం చూసి సింహం ఆశ్చర్యపడింది.\nమరి కాస్సేపట్లో ఒక ముసలి మనిషి అటుగా వచ్చాడు. వాడి నెత్తిన ఒక తట్టా, తట్టలో వడ్రంగపు పనిముట్లూ, తట్టమీద కొన్ని కొయ్యపలకలూ ఉన్నాయి. వాడు సింహాన్ని చూసి తట్ట దించి సాష్టాంగ పడి, \"జయం, జయం, మహారాజా ! వెయ్యేళ్లు చల్లగా బతకాలి!” అన్నాడు.\nశరీరమంతా ముడతలుపడిన ఆ జంతువును చూసి సింహం విరగబడి నవ్వి, \"నీవు ఎవరు ? నీది ఏజాతి ? నీవుకూడా మాన వుడికి భయపడే వచ్చేస్తున్నావా?” అని అడిగింది. బాతు వడ్రంగిని చూస్తూనే మూర్ఛపోవటంవల్ల, వాడే మానవుడని సింహా నికి చెప్పలేకపోయింది.\n\"మహారాజా, నేను వడ్రంగిని, వడ్రం గుల జాతివాణ్ణి! ఏలినవారివద్ద మంత్రిగా ఉండే చిరతపులి ఇల్లు కట్టిపెట్టమని కబురు పంపితే కట్టటానికి వెళుతున్నాను!'' అన్నాడు వడ్రంగి.\n\" ముందు మాకు కట్టకుండా చిరతపులికి ఇల్లు ఎలా కడతావు? మా ఇల్లు కట్టి మరీ కదులు!\" అన్నది సింహం.\n\"ముందు చిరతపులికి ఇల్లు కట్ట నివ్వండి, తరవాత తమకు పెద్ద భవంతి కడతాను !” అన్నాడు వడ్రంగి తట్ట నెత్తిన ఎత్తుకుని పోబోతూ.\n\"వడ్రంగి జాతి జంతువా? నేనెవరో తెలుసా?” అంటూ సింహం తన ముందు కాలి పంజా ఎత్తి విలాసంగా వడ్రంగి రొమ్ముమీద చిన్న తోపు తోసింది. వడ్రంగి ఆ చిన్న తోపుకే వెల్లికిలా పడ్డాడు. వాడి నెత్తిన ఉన్న తట్ట కిందపడి పనిముట్లు చప్పుడు చేశాయి.\n\"చిత్తం, మీరు కోరినట్టే చేస్తాను,” అంటూ వడ్రంగి ఒక బోను చేసి అందులో సింహం దూరే కంత అమర్చాడు, \" లోపలికి వెళ్ళి చూడండి!” అన్నాడు. సింహం లోపలికి వెళ్ళగానే వడ్రంగి బోను వాకిలి చప్పున మూసేసి, సింహాన్ని తమ నగరానికి పట్టుకుపోయేందుకు బయలుదేరాడు.\n\" ఏయ్, వడ్రంగీ ? ఏమిటీ పని ?” అని సింహం లోపలినుంచి అరిచింది.\n\" నేనే మానవుణ్ణి! నన్ను చూసి నువు పారిపోవలిసింది” అంటూ వడ్రంగి పొట్ట చెక్కలయేలా నవ్వాడు.",
            "book_page_end": 48
        },
        {
            "title": "రూపధరుడి యాత్రలు - 18",
            "book_page_start": 63,
            "pdf_page_start": 63,
            "pdf_page_end": 70,
            "author": "హెూమర్",
            "genre": "పౌరాణిక గాథ",
            "moral": "యుక్తి, దైవ సహాయంతో ధర్మాన్ని నిలబెట్టి రాజ్యాన్ని తిరిగి పొందవచ్చు.",
            "keywords": [
                "రూపధరుడు",
                "పద్మముఖి",
                "ధీరమతి",
                "ఇథకా",
                "ప్రతీకారం",
                "దైవనిర్ణయం"
            ],
            "characters": [
                "రూపధరుడు",
                "పద్మముఖి",
                "ధీరమతి",
                "బహుకీర్తి",
                "పిపీలకుడు (రూపధరుడి తండ్రి)",
                "దుర్బుద్ధి తండ్రి",
                "బుద్ధిమతీదేవి"
            ],
            "locations": [
                "ఇథకా నగరం",
                "రూపధరుడి గృహం",
                "పిపీలకుడి తోట"
            ],
            "content": "[ రూపధరుడి పని ముగిసింది. తన భార్యను పెళ్లాడే ఉద్దేశంతో ఇంట చేరి తన సొత్తంతా తినేస్తున్న గ్రీకు రాజకుమారులందరినీ అతనూ, అతని కొడుకూ కలిసి అటకాయించి మారణహెూమం చేసేశారు. ఇందుకుగాను రూపధరుడు కేవలం తన పరాక్రమంపైనే ఆధారపడలేదు, తన యుక్తిపైనకూడా ఆధారపడ్డాడు. దేవతలుకూడా ఆనాడు అతనిపక్షాన ఉన్నారు. కాని అప్పటికీ రూపధరుడి సమస్యలు సాంతం తీరిపోలేదు.]\nఇదంతా జరుగుతున్నంతసేపూ పద్మ ముఖి నిద్రపోతున్నది. బహుకీర్తి ఆమె శయ్యామందిరానికి వెళ్లి, \"లే, లే! ఇంకేం నిద్రపోతావు? నీ భర్త వచ్చాడు. దుష్ట సంహారం పూర్తి అయింది. నీకు మంచి రోజులు వచ్చాయి!\" అని ఆమెను హడా విడిగా నిద్రలేపింది.\nమొదట పద్మముఖి తన చెవులను నమ్మ లేకపోయింది. ఆమె అనుమానంతో లేచి, \"విధిచర్యలు చాలా ఆశ్చర్యకరంగా ఉంటాయిగద. అయినా, ఆ దుర్మార్గులను కడతేర్చిన మనిషిని చూస్తాం పద!” అన్నది.\nఆమె ముసలిదాన్ని వెంట బెట్టుకుని కిందికి దిగివచ్చి రూపధరుడికి ఎదురుగా ఉన్న కుర్చీలో కూర్చున్నది. ఆమె ముఖాన ఏ భావమూ లేదు. ఆమె తనను పలకరిస్తుం దనుకున్న రూపధకుడు ఆమె మౌనం చూసి ఆశ్చర్యపోయాడు.\n\"అమ్మా, నువు మనిషివా, రాయివా? నాన్నను పలకరించక, బెల్లం కొట్టిన రాయి లాగా ఉండిపోయావేం?” అన్నాడు ధీర మతి తల్లితో.\n\" ఏం మాట్లాడమన్నావు, నాయనా? నా గుండె మొద్దుబారిపోయి ఉన్నది. ఆయన నిజంగా మీ నాన్నే అయితే నే నాయనను తెలుసుకోలేకపోను. ఈ ఇంట్లో మా యిద్దరికి మాత్రమే తెలిసిన రహస్య విషయాలు చాలా ఉన్నాయి,” అన్నది పద్మముఖి.\nరూపధరుడు కొడుకుతో, \" మీ అమ్మను వేధించకు. ఆవిడ నన్ను పరీక్ష చెయ్య నియ్యి. నేనెవరో ఆమె సులువుగానే తెలుసు కుంటుందిలే. ఈ కుళ్లుగుడ్డలు చూసి నేను మరెవరో అనుకుంటున్నది. మనం కర్తవ్యం ఆలోచించాలి. నువు ఒక్క మనిషిని చంపి తేనే అతని బంధు మిత్రులకు వెరిచి దేశం వదిలి పారిపోవాలి. మనం ఈ రోజున ఇథకాలో ఉండే ప్రముఖ యువకుల సందరినీ దారుణంగా చంపేశాం. ఆ మాట జ్ఞాపకం ఉంచుకో!” అన్నాడు.\n\"అయితే ఏం చెయ్యాలో నువే ఆలో చించు. ఆలోచనకు నిన్ను మించిన వాడెవడున్నాడూ?” అన్నాడు ధీరమతి.\n\" సరే, నా ఆలోచన విను. మొదట అందరూ స్నానాలు చేసి మంచి బట్టలు వేసుకోవాలి. తరవాత నృత్యగీతాలు వాయించాలి; అవి విని లోపల పెళ్లి జరుగు తున్నదని బయటివాళ్లు అనుకోవాలి. వీళ్లంతా చచ్చిన మాట పైకి ఏమాత్రమూ పొక్కరాదు. ఈలోపల మనం ఊరు దాటి పల్లెలలోకీ, అరణ్యాలలోకీ వెళ్లిపోదాం,” అన్నాడు రూపధరుడు.\nరూపధరుడు చెప్పిన ప్రకారమే అందరూ స్నానాలు చేసి మంచి బట్టలూ, నగలూ ధరించి వాద్యాలతో సహా నృత్యాలు చేయ సాగారు. బయట వీధిలో నడిచే జనం, \"ఓహెూ, ఇంతకాలానికి ఈ ఇంటావిడకు మనువు కుదిరినట్టుందే. వెళ్లిపోయిన మొగుడికోసం వేచి ఉండలేకపోయింది కాబోలు!” అనుకున్నారు.\nరూపధరుడు స్నానం చేసి శరీరమంతా తైలం మర్దించుకున్నాక మరొక మనిషిలాగా అయిపోయాడు. అతను భార్యతో, \" ఏం మనిషివి? ఇరవై ఏళ్ల తరవాత ఇంటికి వచ్చిన భర్తను మరొకతె అయితే ఎంత ఆప్యాయంగా ఆదరించును!” అని, ముసలి దాదితో, \" నానమ్మా, నాకు పక్క వెయ్యి, పడుకుంటాను!” అన్నాడు.\nవెంటనే పద్మముఖి దాదితో, \" నానమ్మా, ఆయన మంచం ఇవతలికి తెచ్చి, దానిపైన తోళ్లూ, కంబళ్లూ పరుచు !” అన్నది.\nరూపధరుడికి ఈమాట వినగానే కోపం రెచ్చిపోయింది. \" నా మంచాన్ని ఎవరు కదిలించారు? అది కదిలే మంచం కాదే!' అన్నాడు అతడు.\nఈ మంచంలో ఒక కిటుకున్నది. రూప ధరుడు ఆ ఇల్లు కట్టినప్పుడు, అతని పడక గదిలో ఒక చెట్టుండేది. ఆ చెట్టును కొట్టి నప్పుడు అతను దాని బోదెను భూమిలోనే ఉంచి, ఒక కోడులాగా తయారుచేసి మిగి లిన కోళ్ళూ, పట్టెలూ దానికి అమర్చి మంచం తయారుచేశాడు. ఈ రహస్యం అతనికి తెలుసునో లేదో బయటపెట్టించ టానికే పద్మముఖి ఆ మాట అన్నది. రూప ధరుడన్న మాటతో ఆమె సందేహం నివా రణ అయింది. ఆమె తన భర్తను కౌగి లించుకుని, \" నాపైన ఆగ్రహించకండి. ఎవరు నన్ను మోసగించుతారో అని నేను భయపడి చస్తున్నాను,” అన్నది.\nతన భార్య తీసుకున్న జాగర్తకు రూప ధరుడు చాలా సంతోషించాడు. ఆ రాత్రి పద్మముఖి తన భర్తనోట అతనికి కలిగిన అనుభవాలన్నీ విన్నది. తెల్లవారే సమ యంలో రూపధరుడు తన వంటికి కవచం వేసుకుని ధీరమతిని నిద్ర లేపి అతనితోసహా బయలుదేరాడు. ఎవరూ చూడకుండానే వారు నగరం దాటారు.\nవారిద్దరూ రూపధరుడి తండ్రి అయిన పిపీలకుడు ఉండే చోటు చేరారు. ఒక ప్పుడు రాజరికం నిర్వహించిన పిపీలకుడు అక్కడ ఇల్లు వేసుకుని, చెట్లూ చేమలూ పెంచుతూ, దారిద్య్ర్యంలో నివసిస్తున్నాడు.\nరూపధరుడు తన తండ్రి నౌకర్లతో విందు భోజనం తయారుచెయ్యమని చెప్పి తోట లోకి వెళ్ళాడు.\nఅక్కడ ముసలి పిపీలకుడు ఒక మొక్క చుట్టూ పాదు తవ్వి బాగుచేస్తూ కనిపించాడు. ఆయన ధరించివున్న చొక్కా నిండా మాసికలే.\nఆయనను చూడగానే రూపధరుడి కంట నీరు తిరిగింది. వెంటనే వెళ్లి ఆయనను కౌగలించుకుని తన సంగతులన్నీ చెప్పేద్దా మనుకున్నాడుగాని ఆయన తనను గుర్తి స్తాడో గుర్తించడో చూడాలన్న కోరిక కలి గింది. అందుచేత అతను తండ్రిని సమీ పించి, \"ఏం, తాతా ? నీ తోటలో మొక్క లన్నిటికీ ఇంత బాగా పోషణ చేస్తున్నావు గాని, నీకేమీ పోషణ జరుగుతున్నట్టు లేదే? నీ యజమానికి నువు చేసే చాకిరి తృప్తి కరంగా లేదాఏం?” అన్నాడు.\n\" ఎవరు, నాయనా, నువూ? మీది ఏ దేశం?\" అని పిపీలకుడు అడిగాడు.\n\"మాది సంచారదేశంలే, తాతా. అయి దేళ్ల కిందట రూపధరుడనేవాడు నాకు తగి లాడు. ఇది ఆయన ఉండే దేశమేనటగా? మళ్లీ కనిపిస్తాడేమో బహుమానా లిచ్చి పుచ్చుకుందామని చూస్తున్నాను!\" అన్నాడు రూపధరుడు.\nముసలివాడు తన కొడుకు పేరు వినగానే మట్టిచేతులు ముఖానికి నొక్కుకుని ఏడవ సాగాడు. రూపధరుడికి గుండె అవిసి పోయింది. అతను తన తండ్రిని కౌగలించు కుని, \" నేనే, నాన్నా ! నాకోసం ఇంకా ఎందు కేడుస్తావు? ఇరవై ఏళ్లు యమయాతనలు అనుభవించి దేశానికి తిరిగివచ్చాను. నా ఇంట చేరి నా భార్యను పెళ్లాడమని పీడించే దుర్మార్గుల నందరినీ చంపేశాను,” అన్నాడు.\n\" ఎంత పని చేశావురా, నాతండ్రీ ! ఇథకా వాళ్లు నిన్ను బతకనిస్తారా? ఇరుగు పొరుగు దేశాలవాళ్లనుకూడా సాయం తెచ్చి నీపైకి వస్తారే!” అన్నాడు పిపీలకుడు.\n\"భయపడకు, నాన్నా. వెళ్లి భోజనం చేద్దాం పద. వంట చెయ్యమని చెప్పాను!” అంటూ రూపధరుడు తండ్రిని ఇంటికి తీసుకువచ్చాడు. అక్కడ రూపధరుడి పందుల కాపరీ, పశువుల కాపరి వంట సిద్ధం చేసి ఉంచారు. పిపీలకుడు స్నానం చేసి వచ్చేసరికి ఎంతో దృఢంగానూ నిటారుగానూ ఉండటం గమనించి రూపధరుడు ఆశ్చర్య పోయాడు. తరవాత వారంతా కలిసి కూచుని భోజనాలు చేశారు.\nఈలోపల ఇథకా నగరంలో రూపధరుడు చేసిన హత్యల వార్త కార్చిచ్చులాగా వ్యాపించింది. అనేకమంది హహాకారాలు చేస్తూ, ఏడుస్తూ రూపధరుడి ఇంటి చుట్టూ మూగారు. ఎవరి శవాలను వారు గుర్తించి పట్టుకుపోయారు.\nచాలా దూరప్రాంతాలనుంచి వచ్చిన వారు తమ బంధువుల శవాలను వాటివాటి దేశాలకు పడవలమీద పంపేశారు.\nతరవాత నగరంలో సభ జరిగింది. దుర్బుద్ధి తండ్రి అందరినీ రెచ్చగొట్టాడు.\n\"స్నేహితులారా, ఈ మనిషి చేసిన హత్యా కాండ దారుణమైనది. ఇతను ఎన్నో పడవ లనూ, ఎంతోమంది పైకి రావలిసిన యువకు లనూ వెంటబెట్టుకుని యుద్ధానికి పోయి, పడవలన్నిటినీ పొగొట్టుకున్నాడు. మనుషు లందరినీ పొగొట్టుకున్నాడు. ఇప్పుడు ఒంటరిగా తిరిగివచ్చి దేశంలో ఉన్న మంచి యువకులందరినీ తన పొట్టన పెట్టు కున్నాడు. ఈ దుర్మార్గుడు ఏ పైలాస్కో, ఎలిస్కో పారిపోకముందే మనం పగ తీర్చు కోవాలి. మన కుర్రవాళ్లను చంపిన హంతకు లను శిక్షించకపోతే మన వంశాలకు అది తీరని కళంకమవుతుంది. నామటుకు నేను చావనైనా చస్తాను గాని అలాటి అవమానం సహించను. ప్రతీకారానికి ఉపక్రమించండి! కడలండి!” అన్నాడాయన.\nఆయన మాటలు వింటుంటే, ఆయన కన్నీరు చూస్తూంటే ప్రేక్షకుల గుండెలు నీరయాయి. అయితే సరిగా ఆ సమయానికే అక్కడికి ఒక మనిషి వచ్చాడు. రూప ధరుడు చంపకుండా విడిచిన ఇద్దరిలో ఇతను ఒకడు. అతను ఆ సభతో, \"ఇథకా పౌరులారా, నామాట ఒకటి వినండి. ఈ హత్యాకాండ జరిగినప్పుడు నేనక్కడే ఉన్నాను. రూపధరుడి పక్కన బుద్ధిమతీ దేవి నిలబడి ఉండటం నేను కళ్లారా చూశాను. ఈ హత్యాకాండ దైవనిర్ణయంతో జరిగింది!” అన్నాడు.\nఈ మాటలకు అక్కడ చేరినవారందరూ వెలవెల పోయారు.\nఇంకొక వృద్ధుడు లేచి, \" జరిగిపోయిన దేదో జరిగిపోయింది. ఇంకా ఎందుకు రక్త పాతం చేస్తారు? ఇంతటితో పోనివ్వండి! అసలు తప్పు మీ కొడుకులది. వారిని నిగ్ర హించమని నేను మీతో ఏనాడో చెప్పాను; మీరు లక్ష్యపెట్టలేదు. రూపధరుడు తిరిగి రాడన్న ధైర్యంతో మీవాళ్లు అతని ఇల్లు కొల్లగొట్టి అతని భార్యకు తీరని అవమానం కలిగించారు; అందుకు అనుభవించారు. ఇందులో మరెవరి తప్పూ లేదు,” అన్నాడు.\nఈ మాటలతో సగంమంది తృప్తిపడి సభనుంచి వెళ్లిపోయారు. మిగిలిన సగం మందీ ప్రతీకారానికే నిశ్చయించారు.\nదుర్బుద్ధి తండ్రి నాయకత్వాన వీరు ఆయు ధాలు తీసుకుని బయలుదేరారు. వారు పిపీలకుడుండే చోటికి చేరుకునేసరికి రూప ధరుడూ, అతని తండ్రీ మిగిలినవారూ ఆయు ధాలు తీసుకుని వారిని ఎదుర్కోవటానికి సిద్ధమైనారు.\nధీరమతి తన తండ్రితో, \"నాన్నా, ఇవాళ వీరందరికీ నా ప్రతాపం చూపిస్తాను చూడు!\". అన్నాడు.\nపిపీలకుడు పరమానందంతో, \"ఈశ్వరా, ఇది నా జీవితంలో ఎంత పర్వదినం! నా కొడుకూ, మనవడూ ప్రతాపంలో పోటీ పడుతున్నారు!\" అన్నాడు. ఆయనకు ఎక్కడ లేని ఉత్సాహమూ వచ్చింది.\nదుర్బుద్ధి తండ్రిపైకి విసిరాడు; ఆయన ఆ దెబ్బకు పడిపోయాడు. రూపధరుడు మొదలైనవారు మిగిలినవారిపై పడ్డారు.\nకాని అంతలోనే వారికి బుద్ధిమతీదేవి వాక్కు వినిపించింది :\n\"ఇథకా పౌరులారా ! ఈ రక్తపాతం ఇంతటితో ఆపండి ! \" \nఆ కంఠం వినగానే అందరూ తెల్ల బోయారు. వారి చేతులనుంచి ఆయుధాలు జారి కింద పడిపోయాయి. రూపధరుడిపైన పగ తీర్చుకోవచ్చినవారు వెనక్కు తిరిగి నగ రానికి వెళ్లిపోయారు.\nతరవాత - రూపధరుడికి శత్రుభయం లేకుండా పోయింది. అతను తన భార్య తోనూ, కుమారుడితోనూ, తండ్రితోనూ సుఖంగా జీవించాడు.\n— (అయిపోయింది)",
            "book_page_end": 70
        }
    ],
    "statistics": {
        "total_stories": 11,
        "author_counts": {
            "చందమామ బృందం": 4,
            "ఎల్. ఆదినారాయణరావు": 1,
            "ఆర్. కోదండరామయ్య": 1,
            "విద్వాన్ విశ్వం": 1,
            "జి. ముత్యాలరావు": 1,
            "సి. వెంకటరాజు": 1,
            "వై. సోమసుందరం": 1,
            "హెూమర్": 1
        },
        "genre_counts": {
            "సామాజికం": 1,
            "ఫాంటసీ": 1,
            "ఫాంటసీ, అడ్వెంచర్": 1,
            "నీతి కథ": 1,
            "ఫాంటసీ, డ్రామా": 1,
            "ఫేబుల్, నీతి కథ (గేయకథ)": 1,
            "ఫేబుల్, పౌరాణికం": 1,
            "బేతాళ కథ": 1,
            "నీతి కథ, ఫేబుల్": 1,
            "ఫేబుల్": 1,
            "పౌరాణిక గాథ": 1
        }
    }
}