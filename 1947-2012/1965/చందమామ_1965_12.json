{
    "book_id": "చందమామ_1965_12",
    "stories": [
        {
            "title": "ఆహ్వానము",
            "book_page_start": 11,
            "pdf_page_start": 11,
            "pdf_page_end": 11,
            "author": "'చక్రపాణి'",
            "genre": "సంపాదకీయం",
            "moral": "శత్రువుల నుంచి దేశాన్ని కాపాడటానికి సామాన్య పౌరులు కూడా తోడ్పడాలి.",
            "keywords": [
                "సంపాదకీయం",
                "స్వాతంత్య్ర పోరాటం",
                "శత్రువులు",
                "పౌరుల బాధ్యత"
            ],
            "characters": [
                "చక్రపాణి",
                "పాపన్న"
            ],
            "locations": [
                "భారతదేశం"
            ],
            "content": "“నెహ్రూకథ” మన జాతీయ స్వాతంత్య్ర పోరాటం కథతో ఎలా కలిసి నడుస్తున్నదీ \"చందమామ” పాఠకులు గమనించే ఉంటారు. ఆనాడు నడిచిన పోరాటాలలో ప్రజాబాహుళ్యం పాల్గొన్న కారణంగానే ఈనాడు మనం స్వాతంత్ర్యం అనుభవిస్తున్నాం.\n\nఈ స్వాతంత్య్రంతో బాటు మన దేశప్రజలకు దేశాన్ని శత్రువుల నుంచి కాపాడుకోవలసిన బాధ్యత కూడా ఏర్పడింది. ప్రభుత్వం యుద్ధ యత్నాలు చేస్తుంది. సైన్యాలు యుద్ధం చేస్తాయి. కాని సామాన్య పౌరులు కూడా విజయానికి అనేక విధాల తోడ్పడాలి.\n\n\"వృద్ధభిక్షువు\" అన్న కథలో సాధారణ పౌరుడైన పరోపకారి పాపన్న శత్రు గూఢచారులను పట్టుకుని విజయానికి అపారంగా తోడ్పడతాడు.",
            "book_page_end": 11
        },
        {
            "title": "భారత చరిత్ర - 51",
            "book_page_start": 2,
            "pdf_page_start": 12,
            "pdf_page_end": 14,
            "author": "చందమామ బృందం",
            "genre": "చరిత్ర",
            "moral": "మతపరమైన పాలన, అసహనాన్ని ప్రదర్శించడం వలన ప్రజలలో తిరుగుబాటులు చెలరేగి సామ్రాజ్య పతనానికి దారితీయవచ్చు.",
            "keywords": [
                "ఔరంగజేబు",
                "మొగలు సామ్రాజ్యం",
                "సిక్కు గురువులు",
                "రాజపుత్రులు",
                "తిరుగుబాట్లు"
            ],
            "characters": [
                "ఔరంగజేబు",
                "గోక్లా",
                "రాజారామ్",
                "ఛత్రసాల్",
                "గురునానక్",
                "తేగ్ బహాదుర్",
                "గురుగోవింద్",
                "దుర్గాదాసు"
            ],
            "locations": [
                "మథుర",
                "సికంద్రా",
                "పన్నా",
                "అమృతసర్",
                "కాశ్మీరు",
                "ఢిల్లీ",
                "చితోడ్",
                "అజ్మీరు"
            ],
            "content": "ఔరంగజేబు దీక్షగల సున్నీ ముసల్మాను. ఆయన పరిపాలనను మతం నుంచి వేరుగా ఉంచక, కురాను సిద్ధాంతాల ప్రకారం పాలన సాగించాడు. వేడుకలూ, నృత్య గానాలూ నిషేధించాడు. ఆయనను \"సింహా సన మెక్కిన సన్యాసి\" అన్నారు. 1679లో మతాంతరుల పై జిజియా పన్ను పునరుద్ధ రించాడు. ఆయన మతాన్నీ, పరిపాలననూ ఏకం చెయ్యటం పొరపాటు.\n\nఔరంగజేబు ప్రవేశపెట్టిన కొత్త విధా నాలపై మొట్టమొదటగా తిరుగుబాటు చేసిన వారు మథురకు చెందిన జాత్లు. గోక్లా అనే జమీందారు నాయకత్వం కింద వారు 1669 లో ఒక పితూరీ చేసి, ఫౌజారైన అబ్దున్ నబీ అనే వాణ్ణి చంపేసి, వాడి దౌష్ట్యం నుంచి ఒక ఏడాదిపాటు విముక్తి పొందారు. తరవాత హసన్ ఆలీ ఖాన్ అనే వాడు సేనతో సహా కొత్త ఫౌజారుగా వచ్చి, గోక్లాను చంపి, అతని కుటుంబం వారికి ఇస్లామ్ మత మిప్పించాడు. 1685 లో రాజారామ్ నాయకత్వం కింద జాత్లు తిరిగి విజృంభించారు. 1688 లో వారు సికంద్రా వద్ద గల అక్బరు సమాధిని కొల్లగొట్టారు. రాజారామ్ చంపబడ్డాడు, ఈ తిరుగుబాటు కూడా అణచబడింది.\n\nఔరంగజేబు పై రెండవ తిరుగుబాటు చేసినవాడు ఛత్రసాల్ అనే బుందేలా రాజు. ఛత్రసాల్ తండ్రి చంపల్రాయ్ కూడా ఔరంగజేబు పై తొలిరోజులలో తిరగబడ్డాడు గాని, తాను చక్రవర్తికి బందీగా చిక్కే ప్రమాదం ఏర్పడే సరికి ఆత్మహత్య చేసు కున్నాడు. శివాజీని చూసి ఛత్రసాల్ తన మతం కోసమూ, బుందేలా స్వాతంత్ర్యం కోసమూ వీరోచితంగా పోరాడి, మొగలుల పై అనేక విజయాలు సాధించాడు. బుందేల్ ఖండ్, మాల్వాల లోని హిందువులు అతని వెనక దృఢంగా నిలబడ్డారు. మాల్వా తూర్పు ప్రాంతంలో అతను స్వతంత్ర రాజ్యం ఏర్పరచుకుని, 1731 లో తాను మరణించిన దాకా ఏలాడు. . అతని రాజధాని పన్నా.\n\nఔరంగజేబు మొదటిసారిగా సిక్కులను తనకు శత్రువులు చేసుకున్నాడు. 15, 16 శతాబ్దులలో దేశంలో మత పునరుద్ధరణో ద్యమం ప్రబలినప్పుడు గురునానక్ సిక్కు మతాన్ని స్థాపించాడు. నానక్ అనంతరం అంగద్, అమర్దాస్, రామదాసులు సిక్కు గురువు లయారు. అక్బరుకు రామదాసంటే అమిత భక్తి ఉండేది. ఆయన రామదాసుకు అమృతసర్ వద్ద కొంత భూమి ఇచ్చాడు. అక్కడ ఒక కొల నుండేది. దానిని పెద్దది చేసి, అక్కడ సుప్రసిద్ధమైన దేవాలయం నిర్మించారు.\n\nఅయిదవ సిక్కుగురు వైన ఆర్జన్మల్ (1581-1906) సిక్కు మతాన్ని బాగా వ్యాపింపజేసి, \" ఆదిగ్రంథం” రచించాడు. ఇదే సిక్కుల తొలి మతగ్రంథం. ఆయన కాలంలో ధనం కూడా బాగా పోగయింది. వెనుకటి గురువుల లాగా కాక ఈయన రాజకీయాలలో ప్రవేశించి, ఖుస్రవ్ను బల పరిచాడు. ఆ కారణంగా జహాంగీర్ ఈయ నను రాజద్రోహిగా ప్రకటించి 1906 లో చంపించాడు. ఆయన కొడుకు హరగోవింద్ గురువై, సేనలను సమీకరించి, 1928 లో సంగ్రామ అనే చోట మొగలు సేనలపై విజయం కూడా సాధించాడు.\n\n1668 లో, తేగ్ బహాదుర్ అనే సిక్కు గురువు చక్రవర్తి పై కత్తికట్టి, కాశ్మీరు లోని బ్రాహ్మణులను రెచ్చగొట్టాడు. ఔరంగజేబు ఆయనను పట్టి ఢిల్లీకి తెప్పించి, \"ఇస్లామ్ మతం పుచ్చుకుం టావా, తల ఇచ్చుకుంటావా?” అని అడి గాడు. తేగ్బహాదుర్ తల ఇవ్వటానికే సిద్ధ పడ్డాడు. ఔరంగజేబు ఆయన తల తీయిం చటంతో సిక్కులు మొగలుల పైన యుద్ధా నికి తలపడ్డారు.\n\nతేగ్బహాదుర్ కొడుకు గురుగోవింద్ అపూర్వ భారతీయ వ్యక్తులలో ఒకడు. ఆయన సిక్కుల ఈ నాటి ఆచారాలన్నీ తీర్చి దిద్ది, వారు శత్రువులకు వెన్ను చూపరా దన్న నియమం ఎర్పాటు చేశాడు, గొప్ప వీరుడు, మొగలులతో పోరాటాలు జరిపాడు.\n\nమొగలు సామ్రాజ్యానికి ఎంతో సేవ చేసిన రాజపుత్రులను శత్రువులుగా చేసు కుని ఔరంగజేబు చాలా నష్టపడ్డాడు. ఆయన తొందరపడి, రాజా జయసింగ్ మరణా నంతరం అంబరునూ, జస్వంత సింగు మరణా నంతరం మార్వారునూ తన అధీనంలోకి తీసుకున్నాడు. దానితో రాజపుత్ర కుటుంబాలు రెచ్చిపోయాయి. మార్వారుకు చెందిన రాథోడ్లూ, మేవా రుకు చెందిన సిసోదియాలూ ఏకమయారు. దుర్గాదాసు అనే అపూర్వ వ్యక్తి వారికి తోడయాడు. దుర్గాదాసు భీష్మద్రోణులను పోలిన వ్యక్తి. ఆయన ప్రభుభక్తి, పరాక్ర మమూ, యుద్ధ నీతీ అసమానమైనవి.\n\nఔరంగజేబు రాజపుత్రస్థానం మీదికి తన కొడుకుల వెంట సేనలను పంపాడు. చితోడ్ సులువుగా అధీనమయింది. అక్బరు రాజకుమారుడి కింద కొంత సేనను చితోడ్ వద్ద ఉంచి, ఔరంగజేబు మిగిలిన సేనతో అజ్మీరు పైకి వెళ్ళాడు. రాజపుత్రులు అక్బరు సేనల పై భయంకరమైన గొరిల్లా యుద్ధం సాగించి, మొగలు సేనను \"స్తంభింప” జేశారు. ఈ అపజయానికి అక్బరు అసమర్ధతే కారణమని ఔరంగజేబు అతన్ని సేనా నాయకత్వం నుంచి తొల గించి అవమాన పరిచాడు. రాజపుత్రుల సహాయం యొక్క విలువ తెలిసిన అక్బరు 70 వేల రాజపుత్ర సేనతో తన తండ్రినే ఎదిరించ యత్నించాడు గాని, అతని అవి వేకం వల్లనే ఆ ఎత్తు పాఠలేదు.",
            "book_page_end": 4
        },
        {
            "title": "నెహ్రూ కథ - 18",
            "book_page_start": 5,
            "pdf_page_start": 15,
            "pdf_page_end": 18,
            "author": "చందమామ బృందం",
            "genre": "జీవిత చరిత్ర",
            "moral": "జాతీయ ఉద్యమంలో రాజకీయ నాయకుల మధ్య విభేదాలు ఉన్నప్పటికీ, దేశం పట్ల నిబద్ధత, ప్రజా సంక్షేమం పట్ల దృష్టి కలిగి ఉండాలి.",
            "keywords": [
                "జవాహర్‌లాల్ నెహ్రూ",
                "స్వరాజ్య ఉద్యమం",
                "కాంగ్రెస్",
                "గాంధీజీ",
                "సోషలిస్టు భావాలు"
            ],
            "characters": [
                "జవాహర్‌లాల్ నెహ్రూ",
                "గాంధీజీ",
                "చిత్తరంజనదాసు",
                "మోతీలాల్ నెహ్రూ",
                "వల్లభాయి పటేలు",
                "గ్రిమ్వుడ్ మియర్స్"
            ],
            "locations": [
                "అలహాబాదు",
                "భారతదేశం",
                "యూరపు"
            ],
            "content": "జవాహర్ జైలు నుంచి విడుదల అయి వచ్చేసరికి కాంగ్రెసు సంస్థ భీభత్సమైన స్థితిలో ఉన్నది. అందులో ఇప్పుడు ఆదర్శా లకు చోటు లేదు. నాయకులు రెండు పక్షాలుగా చీలిపోయారు. ముఠా రాజకీయ వాదులు చౌకబారు రాజకీయ పద్ధతు లవలంబించి, సంస్థను హస్తగతం చేసు కోవాలని చూస్తున్నారు. దేశంలో ఉద్యమం చప్పచల్లారి ఉన్నది.\n\nకాంగ్రెసులో ఒక పక్షం మార్పు పనికిరా దనేవారు, వీరి కార్యక్రమం సంస్కరణలు జరపటమే తప్ప, రాజకీయోద్యమం నడపటం కాదు.\n\nరెండో పక్షం స్వరాజిస్టులు, వారి కార్య క్రమం శాసనసభలలో జొరబడి, ప్రభు త్వంతో పోరాటం కొనసాగించటం.\n\nస్వరాజిస్టుల పక్షానికి నాయకులు చిత్త రంజనదాసూ, మోతీలాల్ నెహ్రూ నూ. యూరపు నుంచి తిరిగి వచ్చిన మహమ్మ దలీ కూడా శాసన సభలను నిషేధించ రాదనీ, ఐరిష్ విప్లవవాదుల లాగా ఎన్నిక లలో నిలబడి, వాటిలో పాల్గొన నిరాకరిం చాలనీ సూచించాడు. కాని కాంగ్రెసు ఉద్య మానికి మూలవిరాట్టయిన గాంధీజీకి శాసన సభా ప్రవేశం ఇష్టం లేదు. నాయకులు ఎన్నికలకు నిలబడి, శాసనసభలలో పాల్గొ నకపోతే సామాన్య ప్రజలకు ఏమీ అర్థం కాదు; ఎన్నికలను బహిష్కరించా లన్న ట్టయితే వారికి స్పష్టంగా తెలుస్తుంది; అదీ గాక, ఒకసారి శాసనసభలను మరిగితే మానటం కష్టం.\n\nజవాహరుకు గాంధీజీ వాదనలో బలం కనిపించినా, కాంగ్రెసులో ఏర్పడిన రెండు పక్షాల పట్ల అసహ్యం పుట్టుకొచ్చింది. అతను తన రాష్ట్రంలో కాంగ్రెసు సంస్థను సంస్కరించ బూనుకున్నాడు. అత ను రాష్ట్రకమిటీ కార్యదర్శి. కాని అతని మనస్సు వికలంగా ఉన్నది. కార్యరంగంలో దిగి పని చెయ్యాలన్న ఉత్సాహం ఉన్నది గాని, మానసికంగా ఎడతెగని సందేహాలు బాధించాయి. ఎంత శ్రమ పడినా ఫలితం లేకపోయింది.\n\nఇంతలో జవాహరుకు తలవని తలం పుగా ఒక కొత్త పదవి లభించింది—అతను అలహాబాదు మునిసిపాలిటీకి చైర్మన్ అయాడు. అతన్ని చైర్మన్ పదవికి పోటీ పెట్టాలన్న ఆలోచన ముప్పావుగంట ముందుగా వచ్చిందట. పురపాలక సంఘ సభ్యులుగా ఎన్నికైన కాంగ్రెసువారు సమా వేశమై చర్చలు జరిపి, జవాహరును నిల బెట్టకపోతే గెలుపు రాదని అప్పటికప్పుడు నిశ్చయించారు.\n\nచిత్రమేమిటంటే ఆ సమయంలో అనేక మంది ప్రముఖ కాంగ్రెసు నాయకులు మునిసిపాలిటీలలో ఉన్నత పదవులలో ఉన్నారు. చిత్తరంజనదాసు కలకత్తాకు మొదటి మేయ రయాడు. విఠల్భాయి పటేలు బొంబాయి కార్పొరేషనుకూ, వల్ల భాయిపటేలు అహమ్మదాబాదు మునిసి పాలిటీకీ అధ్యక్షులు. యు. పి. లో అనేక పురపాలక సంఘాలకు కాంగ్రెసు నాయ కులే అధ్యక్షత వహించారు.\n\nపురపాలన కార్యకలాపాలలో జవా హరుకు మంచి ఆసక్తి ఏర్పడింది. అతను వాటిని గురించి దీక్షగా పనిచేయ నారం భించి, ఎన్నో సంస్కరణలను గురించి కలలు కూడా కనసాగాడు. అయితే పురపాలనలో అలాటి కలలకు తగిన పరిస్థితులు లేవు. భారీ సంస్కరణలకు ప్రభుత్వం ప్రోత్సాహ మివ్వదు. అన్నిటికీ కీలకమైన డబ్బు ప్రభుత్వం చేతిలో ఉన్నది. అయినప్పటికీ, ఉన్నంతలో మునిసిపల్ కార్యక్రమాన్ని శుద్ధం చేసి, వేగవంతం చెయ్యటానికి జవా హరు యావచ్ఛక్తితో పనిచేశాడు. దీనికి తోడు అతని కాంగ్రెసు పని బరువు కూడా పెరిగింది; అతన్ని రాష్ట్ర కాంగ్రెసు కమిటీ కార్యదర్శిగానే గాక, ఆలిండియా కార్య దర్శిగా కూడా చేశారు. రోజుకు పదిహేను గంటలు పనిచేసి, హూనమై ఇల్లు చేరుకునే వాడు.. జవాహరు మున్సిపల్ చైర్మనుగా చాలా సమర్థతతో పనిచేశా డనటానికి సందేహం లేదు. అందుకు నిదర్శనంగా రికార్డున్నది. అందుకనే అతని రాజకీయ ప్రత్యర్థి ఒకడు, \"నెహ్రూ సోషలిస్టు భావా లకేం గాని, చైర్మనుగా అతను మునిసిపల్ వ్యవహారాలు నడిపిన వైనం వర్ణనాతీతం,” అన్నాడట.\n\nకొత్త శాసన సభలు కేంద్రంలోనూ, రాష్ట్రాలలోనూ వెలిశాయి. ప్రభుత్వం వేసిన ఎర అద్భుతంగా పారింది. ఒకప్పుడు జాతీయ వాదులుగా తిరిగిన వారు చాలా మంది పదవుల కెగబడి, ప్రభుత్వంతో సహకరించసాగారు. అలహాబాదు హైకోర్టు ప్రధాన న్యాయమూర్తి గ్రిమ్వుడ్మియర్స్ అనే ఆయన జవాహరుతో పరిచయం పెంచుకుని స్నేహం చెయ్యసాగాడు. ఇద్ద రికీ మధ్య ఏమంత పరిచయం లేదు. ఆయన రావటమూ, జవాహరు వకీలు వృత్తి చాలించుకోవటమూ దాదాపు ఒకేసారి జరి గింది. మియర్స్ ఏదో మిష మీద జవా హరును వచ్చి చూసి పోతూ, చల్లగా అసలు సంగతి బయటపెట్టాడు : జవాహరు సరే నన్నట్టయితే అతనికి విద్యామంత్రి పదవి లభించే అవకాశం లేకపోలేదు!\n\nఆ రోజుల్లో మంత్రిత్వాలు కారుచౌకగా ఉన్నాయి. ఆ సమయంలోనే యు. పి. ప్రభుత్వం ఒక పెద్దమనిషికి మంత్రి పదవి ఇవ్వజూపిండట. దానికి జవాబుగా ఆ పెద్ద మనిషి, తాను గొప్ప తెలివిగలవాణ్ణి కాననీ, అయినా కొంత తెలివి ఉన్నట్టు అందరి చేతా గుర్తించబడు తున్నాననీ, అలా టప్పుడు మంత్రిత్వం ఆమోదించి, అందరి చేత పరమ శుంఠ అనిపించు కోవటం దేనికనీ అన్నాడట.\n\nఒకప్పుడు ప్రభుత్వం కాంగ్రెసు ఉద్య మాన్ని ఎదుర్కొనటానికి మితవాదులను మంత్రులుగా వేసుకున్నది, వారిని గౌర వంగా చూసింది. కాని కాంగ్రెసు ఉద్యమం నిలిచిపోగానే మితవాదులతో ప్రభుత్వానికి పని తీరిపోయింది. వారు వెళ్ళాక ప్రభుత్వా నికి కొత్త మంత్రులు దొరకలేదు. కౌన్సిలు సభ్యులలో మితవాదు లున్నారు గాని, వారు అలిగారు; జమీందార్లున్నారు గాని వారిలో నిజంగా చదువుసంధ్యలున్నవారు చాలా కొద్దిమంది. కాంగ్రేసేమో కౌన్సిళ్ళను బహిష్కరించింది.\n\nజవాహరును హెచ్చుగా బాధించినది కాంగ్రెసు ఉద్యమం నిలిచిపోపటం. కాంగ్రెసు భవిష్యత్తూ, దేశ భవిష్యత్తూ ఎలా ఉండబోయేదీ అతనికి అంతుచిక్క లేదు. దేశ ప్రజల వాంఛలకు ప్రతిబింబమైన గాంధీజీ వారి వాంఛ లున్నంత అస్పష్టం గానూ ఉండిపోయి, వాటి కొక స్పష్టమైన రూపం ఇవ్వలేకుండా ఉన్నాడు. విస్పష్ట మైన లక్ష్యం లేదు. స్వాతంత్ర్యం కోసం పోరాట మన్న అయోమయమైన భావం తప్ప, ఒక నిర్దిష్టమైన ఆర్థిక, సాంఘిక, రాజకీయ పథకం లేదు.\n\n\"స్వరాజ్యం” అన్న దానికి అర్థం స్వపరి పాలనా, లేక స్వాతంత్ర్యమా? ఇండియా స్వతంత్ర మయాక కూడా రైతులు భూస్వా ముల పిడికిట్లోనూ, కార్మికులు పెరిగి వచ్చే పెట్టుబడిదార్ల వాతా పడి ఉంటారా? ఇలాటి ప్రశ్నలు జవాహరును అమితంగా బాధించసాగాయి.\n\nజవాహరులో సోషలిస్టు భావాలు అస్ప ష్టంగా కదల నారంభించాయి. 1926 లో అతను యూరపు వెళ్ళే దాకా వాటికి బలం చేకూరలేదు.",
            "book_page_end": 8
        },
        {
            "title": "నవాబునందిని - 5",
            "book_page_start": 9,
            "pdf_page_start": 19,
            "pdf_page_end": 26,
            "author": "దామోదర ముఖరీ",
            "genre": "చారిత్రక కల్పన",
            "moral": "ప్రేమ, విధేయత వంటి వ్యక్తిగత భావాలు అధికార రాజకీయాలు, యుద్ధ ఆకాంక్షల కంటే భిన్నంగా, బలమైనవిగా ఉంటాయి.",
            "keywords": [
                "మానసింహ",
                "ఉస్మాన్ ఖాన్",
                "ఆయషా",
                "జగతసింహ",
                "మొగలులు"
            ],
            "characters": [
                "మానసింహ మహారాజు",
                "ఊర్మిళ",
                "రాజలక్ష్మి",
                "రామచంద్ర దేవుడు",
                "ఉస్మాన్ ఖాన్",
                "జగతసింహుడు",
                "ఆయషా"
            ],
            "locations": [
                "పూరీ",
                "జగన్నాధ క్షేత్రం",
                "ఒరిస్సా",
                "స్వర్ణదుర్గం"
            ],
            "content": "మానసింహ మహారాజు అంతులేని పరివా రాన్ని వెంటబెట్టుకుని పూరీజ గ న్నాథ క్షేత్రం చేరుకున్నాడు. సముద్ర తీరాన ఆయన కోసం ఒక మైలు నిడివి, వెడల్పూ గల నగరం లాటి శిబిరం నిర్మించారు.\n\nమహారాజు జగన్నాధ క్షేత్రానికి బయలు దేరే ముందుగా పఠానుల కొక లేఖ పంపుతూ, తాను వారి రాజ్యం కుండా ప్రయాణించే టప్పుడు నవాబులు తనను వచ్చి చూడాలనీ, తనకు తగిన ఏర్పాట్లు చేయాలనీ అడిగాడు. కాని ఆయనను చూడటానికి సులేమానాఖాన్ గాని, ఉస్మాన్ ఖాన్ గాని రాలేదు. నవాబు కుటుంబానికి చెందిన వ్యక్తి ఎవరో వచ్చి స్వాగతం తెలిపాడు. పఠానుల ప్రవర్తన మానసింహు డికి అసంతృప్తి కలిగించింది.\n\nమానసింహ మహారాజుకు పట్టపురాణి జగతసింహుడి తల్లి. మానసింహుడికి ఆమె పైన ఎంతో గౌరవం, కాని ప్రేమ అంతగా లేదు, పై పెచ్చు కొంత భయం కూడా ఉన్నది. భర్త దేశదేశాలు తిరుగుతుంటే ఆమె ఆయన వెంట తిరగదు. మాన సింహుడి కింకా అనేక భార్య లున్నారు. కాని అందరి కన్న జోధ్పూరు రాజకుమార్తె అయిన ఊర్మిళ అంటే ఆయనకు అంతు లేని ప్రేమ. పూరీజగన్నాధ క్షేత్రానికి ఆయన వెంట వచ్చిన ముగ్గురు భార్యలలో ఆమె కూడా ఉన్నది.\n\nపూరీలో మహారాజు కవసరమైన ఎర్పా ట్లన్నీ తృప్తికరంగా చేసినవాడు రామచంద్ర దేవు డనేవాడు. అతను దేవవంశం వాడు. ఒరిస్సాను పఠానులు జయించక పూర్వం దేవవంశపు రాజులే అక్కడ పరిపాలన చేశారు. పూరీ క్షేత్రం సంధి నిబంధనల ప్రకారం మొగలులది కాగానే రామచంద్ర దేవుడు దానికి శాసనాధికారిగా నియ మించ బడ్డాడు.\n\nపూరీలో మానసింహుడు వారం రోజు లుండ సంకల్పించాడు. అందులో రెండు రోజులు గడిచిపోయాయి. మూడో నాడు సాయంకాలం మానసింహుడు జగన్నా ధాలయంలో మంగళహారతి చూసి ఊర్మిళ ఉండే డేరాకు తిరిగి వచ్చాడు. ఆయన కోసం వంట తయారు చేస్తున్న ఊర్మిళ ఆయన వచ్చినట్టు తెలిసి ఆయన ఉన్న చోటి కొక బాలికను వెంటబెట్టుకుని వచ్చింది. ఆ బాలిక అసాధారణ సౌందర్య వతిగా ఉన్నది.\n\n\"ఈ అమ్మాయి ఎవరు? సాక్షాత్తూ లక్ష్మి లాగుందే!\" అని మానసింహు డడిగాడు.\n\n\"ఈ పిల్ల నా స్నేహితురాలి కూతురు. తల్లి కూతుళ్ళు జగన్నాధస్వామి దర్శ నార్థం వచ్చారట, ఇవాళ మధ్యాహ్నం నన్ను చూడవచ్చారు.. నా స్నేహితురాలు వెళ్ళిపోయింది, కాని నేనీ పిల్లను కొన్నాళ్ళు నా వద్ద ఉంచుకుంటానని నిలిపేశాను,” అన్నది ఊర్మిళ.\n\n\"ఈమెకు పెళ్ళి అయిందా ?”\n\n\"అయింది, కాని ఆ సందర్భంలో మీతో చెప్పవలిసిన విషయం ఒకటున్నది. దాని విషయం తరవాత మనవి చేస్తాను.”\n\n\"అలాగే. ఈ అమ్మాయి పేరేమిటి?”\n\n\"రాజలక్ష్మి.”\n\n\"బాగుంది. నిశ్చయంగా ఈమె రాజలక్ష్మి.”\n\nఅది మొదలు రాజలక్ష్మి మహారాజుకు అనేక విధాల సేవ చేస్తూ ఆయనను మెప్పించింది.\n\nమానసింహుడు పూరీకి వచ్చి పది రోజు లయింది. కాని ఆయన శిబిరం ఎత్తి వెళ్ళి పోయే సూచన లేవీ లేవు. ఈ లోపుగా పఠానునవాబుల వార్తలు కొన్ని ఆయన కందాయి. మంచాన పడి ఉన్న ముసలి వజీరు ఈసాఖాన్ చనిపోయాడు. పేరుకు నవాబయినా సులేమాన్యాన్కు రాజకీయాల గొడవ ఏమీ తెలియదు; అతనా బాధ్యత లన్ని టినీ ఉస్మానఖాన్కి వదిలిపెట్టేశాడు. కొత్త వజీరుగా ఖిజరాఖాన్ అనే వాణ్ణి ఉస్మానే నియోగించాడు. ఖిజరాఖాన్ అన్ని విధాలా ఉస్మానఖానును పోలినవాడు; సాహసికుడు; యుద్ధ ప్రియుడు. అతని వయసు నలభై ఆరేళ్ళు, రాజ్యపాలన యావత్తూ ఉస్మాన్ ఖాన్ చేతి పైననే నడుస్తున్నది.\n\nమానసింహు డీ సమాచార మంతా తెలుసుకుని రామచంద్రదేవుడితో సమాలో చన చేశాడు. ఉస్మాన్ త్వరలోనే సంధికి స్వస్తి చెప్పేస్తాడు. అతని ప్రవర్తన అది వరకే నిర్లక్ష్యంగా ఉంటున్నది. అతను మానసింహుణ్ణి పూరీలో కూడా చూడరాలేదు. అతను యుద్ధపిపాసి. అతనికి పాదుషా పట్ల గౌరవాభిమానా లేమీ ఉన్నట్టు కనబడ లేదు. మానసింహుడు తాను పఠానులతో యుద్ధం చెయ్యటానికి సంసిద్ధుడుగా లేని తరుణంలో సంధి చేసుకున్నాడు. ఇప్పు డాయన యుద్ధానికి ఆయత్తుడై ఉన్నాడు. కాని, పఠానులు తామై సంధి నియమాలను ఉల్లంఘించితే తప్ప, వాటికి భంగం కలగటం ఆయన కిష్టం లేదు.\n\nచివరకు ఉస్మాన్ పూరీ నగరానికి వచ్చాడు. అపరాహ వేళ మహారాజు, మిత్ర రాజుల తోనూ, రామచంద్రుడి తోనూ సభా మంటపంలో కూర్చుని ఉండగా ఉస్మా నక్కడికి వచ్చాడు. మానసింహు డతనికి చేయవలిసిన మర్యాదలన్నీ చేసి ఉచి తాసనం చూపాడు.\n\nఉస్మాన్ చాలా అందమైనవాడు, చాలా మంచి దుస్తులూ, తలపాగా, పొడుగాటి ఖడ్గమూ ధరించి ఉన్నాడు. మహారాజు లాంఛనగా ముసలి వజీరు మరణం గురించి మాట్లాడి, \" నేను ఒరిస్సా దేశానికి వచ్చానే గాని, ఒరిస్సా నవాబుల దర్శన భాగ్యం కలుగుతుం దనుకోలేదు. ఇవాళ మా అదృష్టం వల్ల ఆ భాగ్యం కలిగింది,” అన్నాడు కొంచెం వెటకారంగా.\n\nఉస్మాన్ ఆ వెటకారాన్ని అర్ధం చేసు కుని, \"మేము నిజంగా తమకు ఆత్మీయుల మైనట్టయితే మా దర్శనం భాగ్యంగా అను కోవటానికి వీలుండేదేమో. కాని మాకు తమ ఆత్మీయులమై ఉండే భాగ్యం లేదు. ఉండినట్టయితే మేము తమ దర్శనం చేసుకోమని ఆజ్ఞాపిస్తూ దాసులకు రాసి నట్టుగా రాసిఉండరు,” అని కుండ పగలేసి నట్టు అనేశాడు.\n\nమానసింహుడు కూడా కుండ పగలేసి నట్టు మాట్లాడ నిశ్చయించుకుని, \" ఆజ్ఞలు పాలించే దాసులు ఆత్మీయులు కాకూడదని ఎక్కడున్నది ? కావటమూ కాకపోవటమూ వారి గుణాలను బట్టి, శక్తిని బట్టి ఉంటుంది. నవాబులు పాదుషాకు లోబడి ఉండటానికి సమ్మతించారు; ఆత్మీయు లుగా ఉంటారో, ఉండరో వారే తేల్చుకో వాలి,” అన్నాడు.\n\nమీరు మా ఆజ్ఞలను పాలించే దాసులే నని మానసింహుడు స్పష్టంగానే అనే సరికి ఉస్మాన్ ముఖం కంది పోయింది. అతను ఓర్పు తెచ్చుకుని, \"బంగాళా దేశపు సుబే దారుగారూ, నేను మీతో వాదించటానికి రాలేదు. మీ వంటి వారితో వాదించటం నాకు పరువు తక్కువ. మీతో అనేక ముఖ్య విషయాలు మాట్లాడ వలిసిన అవసరం ఉన్నది, కాని మీ రిప్పుడు ప్రకటించే వైఖరి చూస్తే, వాటిని ప్రస్తావించటం మంచిది కాదనిపిస్తున్నది. నేను వెళ్ళిపోతాను; కాని వెళ్ళే ముందు మీతో ఒక్క విషయం చెప్పవలిసి ఉంది, అది నా స్వవి షయం,” అన్నాడు.\n\n\"మీరు చెప్పేది వినటానికి నా కేమీ అభ్యంతరం లేదు. మీతో విరోధం పెట్టుకో వటం నా ఉద్దేశం కాదు. నా స్నేహాన్ని పోగొట్టుకోకుండా ఉండటం మీకు మంచి దని నేను మళ్ళీ మళ్ళీ చెప్పదలిచాను,” అన్నాడు. మానసింహుడు.\n\n\" ఆ విషయాలను గురించి మాట్లాడటం నా కిష్టం లేదు. మీరు మీ కొడుకైన జగత సింహుడికి యావజ్జీవ కారాగారశిక్ష విధిం చారు. అందుకు కారణం అతనికీ నవాబు నందిని అయిన ఆయషాకూ మధ్య ప్రేమ ఉన్నట్టు వ్యక్తం కావటమేనా?” అని ఉస్మాన్ అడిగాడు.\n\n\"జగతసింహుడు ఆయషా ప్రేమను ప్రేరేపించటం నిజంగా అపరాధమే. కాని అతని శిక్షకు ఇతర కారణాలు కూడా ఉన్నాయి. అతను అవిధేయుడు; రాజ కార్యాల పట్ల అశ్రద్ధ వహించాడు. శత్రువు లతో స్నేహ సంబంధాలు పెట్టుకున్నాడు. ఇవన్నీ అపరాధాలే.”\n\n\"జగతసింహుడు నాకు శత్రువు. అతని హితం నేను కోరను. కాని అతను చెయ్యని అపరాధానికి శిక్ష పొందుతుంటే నేను సహించలేను. ఆయషా ప్రేమ విషయంలో అతని అపరాధం ఏమీ లేదు. అతను తనకు ఆయషా పైన ప్రేమ ఉన్నట్టు ఏ విధంగానూ ప్రకటించ లేదు. ఆయషా తనకు తానే అతన్ని ప్రేమించింది. ఆ విషయం తెలిసి కూడా అత నామెను ప్రేమించ లేదు. ఈ సంగతి చెప్పటం నా విధి.”\n\n\"ఇదే నిజమైతే మీకూ, జగతసింహుడికీ ద్వంద్వ యుద్ధం ఎందుకు జరిగిందీ ?”\n\nఉస్మానఖాన్ కొంచెం సిగ్గుపడుతూ, \"చెబుతాను వినండి. నేను ఆయషాను ప్రేమించాను. కాని ఆమె మనస్సంతా జగతసింహుడితో నిండి ఉండటం చేత నా కక్కడ చోటు లేకుండా పోయింది. జగతసింహుడు బతికి ఉన్నంత కాలమూ ఆమె అతన్ని మరవదు. అందుచేతనే నే నతన్ని చంపాలని ప్రయత్నించాను, కాని, ఓడాను. 'అతన్ని చంపే అవకాశం కోసం ఎదురు చూస్తున్న నాకు అతని యావ జ్జీవ కారాగార శిక్ష పెద్ద ఆటంకమై పోయింది,\" అంటూ ఉస్మాన్ ఖాన్ లేచి, అందరికీ సలాము చేసి వెళ్ళిపోయాడు.\n\n\"మొగలాయీలకూ, పఠానులకూ జరి గిన సంధి ఇక ఎంతోకాలం నిలవదు,” అనుకున్నారు. సభలో మిగిలిన వాళ్ళు. మానసింహుడు కొంత కలవరపడుతూ సభ చాలించి, జగన్నాథస్వామికి హారతి ఇవ్వ టానికి బయలుదేరాడు.\n\nఉస్మాన్ స్వర్ణదుర్గానికి తిరిగి వెళ్ళి పోయాడు, కాని అతని చారులు మానసిం హుడి వార్తలను ఎక్పటికప్పు డందజేస్తూనే ఉన్నారు. సాధ్యమైనంత త్వరలో సంధికి భంగం కలిగించాలని ఉస్మాన్ ఉద్దేశం. ఆ సంధి అతనికి దుర్భరమైన అవమానంగా ఉండి బాధిస్తున్నది. అతను యుద్ధసన్నా హాలు చేయ నారంభించాడు.\n\nఒకనాడు ఉస్మాన్ దుర్గ ప్రాసాదంలో ఒంటరిగా కూర్చుని ఉండగా, నవాబు నందిని ఆయషా, పక్కనే ఉన్న అంతః పుర ద్వారం తెరిచి, \"నవాబు ఒక్కరే ఉన్నట్టుంది. నేను కాస్సేపు రావచ్చునా?” అని అడిగింది.\n\n\" రావచ్చునా అని అడుగుతున్నావా, ఆయషా? కాకి చేత కబురు చేస్తే నేనే నీ దగ్గిర వాలేవాణ్ణి గదా, ఎందుకు నువే బయలుదేరి వచ్చావు? ఏమిటి విశేషం?” అన్నాడు ఉస్మాన్.\n\nఆయషా ముఖం విచారంతో నిండి ఉన్నది. ఆమె అతని గదిలోకి వచ్చి కూర్చున్నది. ఉస్మాన్ గది తలుపు గడియ పెట్టి వచ్చి, \"చెప్పు,” అన్నాడు.\n\n\"నీతో ఒక్క మాట చెప్పుదామని వచ్చాను. నేను నిన్ను ప్రేమించటం లేదని జ్ఞాపకం ఉంచుకో; అనవసరమైన భ్రమలు పెట్టుకోకు,” అన్నది ఆయషా.\n\n\"చెప్పు. నీ మాటలు వినటం నాకు పర మానందమే,” అన్నాడు ఉస్మాన్.\n\nఆమె కొంచెం సేపు పస్తాయించి, \"నువ్విప్పుడు యుద్ధ ప్రయత్నాలలో ముణిగి తేలుతున్నట్టున్నావు. పనికిమాలిన విషయాలతో నిన్నిప్పుడు బాధించటం బాగుండదేమో,” అన్నది.\n\n\"నువ్వెంత అనర్థక విషయం చెప్పినా నాకు బాధలేదు. చెప్పకపోతేనే నేను బాధ పడతాను.”\n\n\" నిజంగా నువు నా పై చూపే అను గ్రహానికి మేరలేదు. అందుకు నే నేమీ ప్రత్యుపకారం చెయ్యలేకపోతున్నాను.”\n\n\" ఆయషా, నేను నీ మీద చూపిన అనుగ్రహ మేమిటో నాకు తెలీదు. కాని నన్ను నీ మేలు కోరే వాడుగా భావిస్తే అదే నాకు మహాభాగ్యం.”\n\nఆయషా తల వంచుకుని, \" నే నిక్కడ ఉండగూడ దనిపిస్తున్నది,” అన్నది.\n\nఉస్మాన్ దెబ్నతిన్న వాడి లాగా అయి పోయి, దీనంగా, \"ఆయషా, ఈ మాట చెప్పటానికా వచ్చావు? నువ్విక్కడ లేక పోతే ఇంకెవరుంటారు ? నువ్విక్కడ ఉండ బట్టే ఈ ఉస్మా నింకా ప్రాణాలతో ఉన్నాడు. నువు నా దానివి కాకపోవటం నా దౌర్భాగ్యం. కాని నాలో ఇంకా ఆశ చావలేదు. బతికి ఉండగా ఎప్పటికైనా నువు నన్ను ప్రేమించి, నా దాని వవుతా వన్న ఆశతో బతికి ఉన్నాను. ఆ ఆశను కూడా తుంచేస్తావా?” అన్నాడు.\n\n\"ఉస్మాన్, నీ హృదయం అపూర్వమై నది. నీ ప్రేమ అసాధారణమైనది. కాని అందువల్ల నీకు బాధ తప్ప మరేమీ ఉండటంలేదు. రాయి లాటి నన్ను ప్రేమించి నీకు బాధ కలగటం కన్న నేను నీ ఎదట లేకుండా పోవటం మనిద్దరికీ మేలే నను కుంటున్నాను.”\n\n\" ఆయషా, నీ నుంచి నాకు ఆనందం కలగటం లేదనుకోకు. దూరం నుంచి నిన్ను చూసీ, నీ కంఠం వినీ నేను పరమానందం పొందుతున్నాను.”\n\n\" నేను దూరంగా ఉంటే నన్ను మరిచి పోగలుగుతావు.”\n\n\"నువు ప్రేమించే వ్యక్తి చాలా కాలంగా నీకు దూరమయాడు, అతన్ని మరిచి పోయావా?”\n\n\"మగవాళ్ళ దారి వేరు. వాళ్ళ కెన్నో వ్యాపకా లుంటాయి. ఆడదానికి ప్రేమ తప్ప జీవితంలో మరొకటేముంది? నువ్వీ రాతి బొమ్మను సులభంగా మరిచిపోగలవు.”\n\n\"నా శరీరం మట్టిలో కలిశాక మరిచి పోతానేమో, అంతదాకా అది అసంభవం. నువు ప్రేమించే వాణ్ణి నా చేతులారా ఎప్పటికైనా చంపుతా నన్న ఆశ నా కున్నది. అప్పటికి నువు నన్ను ప్రేమించలేకపోతే నా ప్రతిద్వంద్వి పోయాడన్న తృప్తి అయినా నా కుంటుంది.”\n\n\" ఉస్మాన్, నేను జీవించి ఉన్నది కీడు పెంపొందించటానికే లాగుంది. నేను కోరే దెల్లా నువు సుఖంగా ఉండాలనే. నేను మళ్ళీ నీకు కనిపించ ననుకుంటాను. నీకు పెద్ద ఆపద ఏదైనా సంభవించే పక్షంలో, అది నా వల్ల తొలగే అవకాశం ఉన్న పక్షంలో అప్పుడు వస్తాను,” అన్నది ఆయషా.\n\nఈ మాటలను తల వంచుకుని వింటున్న ఉస్మాన్ తిరిగి తల ఎత్తి చూసే సరికి ఆయషా అక్కడ లేదు. - (ఇంకా వుంది)",
            "book_page_end": 16
        }
    ],
    "statistics": {
        "total_stories": 4,
        "author_counts": {
            "'చక్రపాణి'": 1,
            "చందమామ బృందం": 2,
            "దామోదర ముఖరీ": 1
        },
        "genre_counts": {
            "సంపాదకీయం": 1,
            "చరిత్ర": 1,
            "జీవిత చరిత్ర": 1,
            "చారిత్రక కల్పన": 1
        }
    }
}