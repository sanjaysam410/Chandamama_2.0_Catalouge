{
    "book_id": "చందమామ_1965_07",
    "stories": [
        {
            "title": "భారత చరిత్ర",
            "book_page_start": 46,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చరిత్ర నుంచి పాలన నైపుణ్యాలను నేర్చుకోవాలి.",
            "keywords": [
                "జహాంగీర్",
                "నూర్జహాఁ",
                "షాజహాఁ",
                "మొగలు సామ్రాజ్యం",
                "అహమ్మద్ నగరు"
            ],
            "characters": [
                "అక్బరు",
                "సలీమ్/జహాంగీర్",
                "ఖుస్రవ్",
                "నూర్జహాఁ (మిహ్రున్నిసా)",
                "షేర్ అఫ్ఘాన్",
                "షా జహాఁ",
                "మహాబత్ ఖాన్"
            ],
            "locations": [
                "ఆగ్రా",
                "పంజాబు",
                "బెంగాలు",
                "కాబూలు",
                "దక్కను",
                "అహమ్మద్ నగరు",
                "నాసిక"
            ],
            "content": "అక్బరు చనిపోయిన ఒక వారం అవతల\nసలీమ్ ఆగ్రాలో నూరుద్దీన్ మహమ్మద్\nజహాంగీర్ పాదీ ఘాజీ అనే పేరుతో పట్టం\nకట్టుకున్నాడు. అన్ని రకాల ప్రజల ఆదరా\nనికీ పాత్రుడయే ఉద్దేశంతో అతను అనేక\nచర్యలు అమలు చేశాడు.\nగద్దె ఎక్కే నాటికి జహాంగీర్ వయసు\n36. చక్రవర్తి పదవి అతనికి ఎంతో కాలం\nసుఖస్వప్న మనిపించ కుండా, అతని పెద్ద\nకొడుకు ఖుస్రవ్ అతని మీద ఎదురు తిరి\nగాడు. ఖుస్రవ్ అంటే అక్బరుకూ, మేన\nమామ అయిన మానసింహుడికీ, ఇంకా\nఅనేకమందికీ చాలా ముద్దు. అక్బరు ఇంకా\nచనిపోక ముందే ఖుస్రవ్కూ, అతని\nతండ్రికీ చెడింది. తండ్రి రాజ్యానికి వచ్చిన\nఅయిదు నెలలకు ఖుస్రవ్ ఆగ్రా నుంచి\nపంజాబుకు పారిపోయి, అక్కడ పితూరీ\nలేవదీశాడు. జహాంగీర్ ఆలస్యం చెయ్య\nకుండా పెద్ద సేనను వెంటబెట్టుకుని, తన\nకొడుకు పై దండెత్తి వెళ్ళాడు.\nఉభయ పక్షాలకూ జరిగిన యుద్ధంలో\nఖుస్రవ్ చిత్తు గా ఓ డి పోయాడు.\nఅతను ఖైదు శిక్ష పొందాడు. అతని అను\nచరులు చిత్రహింసలకు గురి అయారు.\nఖుస్రవ్ 1622 వరకు జైలులోనే యాతన\nఅనుభవించి చనిపోయాడు.\n1611 మే నెలలో జహాంగీర్ నూర్\nజహాఁను పెళ్ళిచేసుకున్నాడు. ఆమె అసలు\nపేరు మిహ్రున్నిసా. ఆమె తన పదిహేడో\nఏట ఆలీకులీబేగ్ఇస్తఝి అనే పర్షియన్ ను\nపెళ్ళాడింది. ఈయన బెంగాలులోని\nబర్ద్వానన్ను జాగీరుగా పొంది, షేర్ అఫ్ఘాన్\nఅనే బిరుదు కూడా సంపాదించుకున్నాడు.\nఅయితే ఈ షేర్ అఫ్ఘాన్ తిరుగుబాటు\nవైఖరి అవలంబించ సాగాడు. అతన్ని\nశిక్షించమని జహాంగీర్ కుతుబుద్దీన్ అనే\nవాణ్ణి సేన తో పంపాడు. యుద్ధంలో\nకుతుబుద్దీన్ చనిపోయినప్పటికీ, అతని అను\nచరులు మిహ్రున్నిసా భర్తను ముక్కలు\nముక్కలుగా నరికేశారు. మిహ్రున్నిసా తన\nపసి కూతురుతో సహా జహాంగీరు రాజభవ\nనానికి చేరి, నాలుగేళ్ళ అనంతరం చక్ర\nవర్తిని పెళ్ళాడటమే గాక, అతని పట్టపు\nరాణి కూడా అయింది. ఆమెకు భర్త\n\"నూర్జహాఁ” (ప్రపంచపు వెలుగు) అని\nపేరు పెట్టుకున్నాడు.\nనూర్జహాఁ అద్వితీయ సౌందర్యవతీ,\nకళాప్రియురాలూ, తెలివిగలదీనూ. అయితే\nఆమెకు అన్నిటి కన్న ఇష్టమైనది అధికారం.\nఆమె తన భర్తను పూర్తిగా వశపరుచు\nకుని, తన తండ్రికీ, అన్నకూ కొలువులో\nఉన్నత పదవు లిప్పించింది; తన మొదటి\nసంబంధం కుమార్తెను జహాంగీర్ కడగొట్టు\nకొడుకైన షహర్యార్ కిచ్చి పెళ్ళి చేసి,\nతన ప్రతిభ మరింత పెంచుకున్నది.\nజహాంగీరు కాలంలో కొన్ని ప్రముఖ\nవిజయాలు మొగలులకు లభించాయి.\nబెంగాలులో మొగలులకు అఫ్ ఘానులు\n1612 దాకా పక్కలో బల్లెంగా ఉంటూనే\nవచ్చారు. ఉస్మానాఖాన్ అనే వాడి నాయ\nకత్వం కింద జరిగిన అఫ్ఘాన్ తిరుగుబాటు\n1612 మార్చి 12 న అంతమయింది.\nతలపై దెబ్బ తగిలి ఉస్మానాఖాన్ చని\nపోయాడు. అటు తరవాత బెంగాలులో\nఅఫ్ఘానులు తల ఎత్తలేదు. అదే విధంగా\nమేవార్ కూడా జహాంగీరు కాలంలో నే\nమొదటి సారిగా మొగలుల ఆధిక్యతను\nఆమోదించింది.\nదక్కనులో అహమ్మద్ నగరు ఒకటి\nమొగలులకు లొంగనే లేదు. మొగ లు\nసేనలు అహమ్మద్ నగరుతో సుదీర్ఘమైన\nయుద్ధం చేశాయీ. ఈ యుద్ధం నడిపిన\nవారిలో యువరాజు ఖుర్రమ్ కూడా\nవున్నాడు. ఇతను 1616 లో తాత్కాలికంగా\nఅహమ్మద్నగరు కోటను పట్టుకున్నందుకు\nతండ్రి ఎంతో : పొంగిపోయి అతనికి\n\"షా జహాఁ\" (ప్రపంచానికి రాజు) అన్న\nబిరుదూ, ఇతర కానుకలూ ఇచ్చాడు...\nకోట్ల కొద్దీ రూపాయలూ, వేల కొద్దీ\nప్రాణాలూ బలి అయాయి, కాని దక్కనులో\nమొగలు సామ్రాజ్యపు సరిహద్దు 1605\nనా నుండిన చోటు నుంచి ఒక్క అంగుళం\nముందుకు జరగలేదు !\nనూర్జహాఁ తనకు రావలిసిన సింహాస\nనాన్ని ఆమె అల్లు డైన షహర్యార్కు\nకట్టబెడుతుందని షాజహాఁ తండ్రి పై తిరుగు\nబాటు చేశాడు. అయితే అతను 1623 లో\nఓడిపోయి, 1625 లో తండ్రితో రాజీపడి,\nతన కొడుకులను దారాసుకోహ్, ఔరంగ\nజేబ్ లను రాజధానికి పంపి, తాను తన\nభార్య అయిన ముమ్తాజ్మహల్ తోనూ,\nతన ఆఖరు కొడుకైన మురాద్ తోనూ\nనాసికలో ఉండిపోయాడు.\nషాజహాఁ ఓటమికి కారకుడు మహాబత్\nఖాన్ అనేవాడు. అతను సైనికాధికారిగా\nప్రజ్ఞ చూపి పైకి వచ్చాడు. అతని ఉన్నతి\nచూసి ఓర్వలేక నూర్జహాఁ అతని పై కత్తి\nకట్టింది. మహాబతాఖాన్ ఎదురు తిరిగి,\nజహాంగీర్ కాబూలుకు వెళ్ళేటప్పుడు ఆయ\nనను పట్టుకుని ఝిలమ్నది ఒడ్డున ఖైదు\nచేశాడు. నూర్జహాఁ తప్పించుకు పారి\nపోయి, తన భర్తను విముక్తుణ్ణి చెయ్యటా\nనికి వ్యర్థ ప్రయత్నాలు చేసి, చివరకు తిరిగి\nవచ్చి ఖైదులో తన భర్తను చేరుకున్నది.\nచివరకు మహాబతాఖాన్ కంటిలో దుమ్ము\nచల్లి జహాంగీర్, నూర్జహాఁలు బయట\nపడ్డారు. మహాబతాఖాన్ పారిపోయి షాజహాఁ\nశరణుజొచ్చాడు. అయితే మరి కొద్ది రోజు\nలకే, 1627 అక్టోబరు 28 న, జహాంగీర్\nచక్రవర్తి చనిపోయాడు. అతని శవానికి\nరావీనది తీరాన షాహ్దర వద్ద అందమైన\nసమాధి నిర్మించారు.",
            "book_page_end": 48
        },
        {
            "title": "నేహ్రూ కథ",
            "book_page_start": 13,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "చరిత్ర",
            "moral": "న్యాయం పట్ల నమ్మకం, ఐక్యతతో పోరాడితే విజయం సాధించవచ్చు. భయం లేకపోవడం బలమైన ఆయుధం.",
            "keywords": [
                "జవాహర్ లాల్ నెహ్రూ",
                "కిసాను ఉద్యమం",
                "అహింస",
                "ప్రభుత్వ దౌర్జన్యం",
                "రాయబరేలీ"
            ],
            "characters": [
                "జవాహర్ లాల్ నెహ్రూ",
                "కిసానులు",
                "జిల్లా మేస్రీటు",
                "పోలీసులు",
                "మహాత్మా గాంధీ"
            ],
            "locations": [
                "కలకత్తా",
                "ప్రతాపగర్",
                "రాయబరేలీ",
                "నాగపూరు",
                "అలహాబాదు",
                "ఫైజాబాద్",
                "అక్బర్పూరు"
            ],
            "content": "కిసానులు తమ ఉద్యమం ద్వారా తమ\nబలాన్ని కొంతవరకు తెలుసుకో గలిగారు.\nకిసాను మహాసభలు జరిగేవి. వాటికి ఒక్కో\nసారి 60 లేక 70 వేలమంది కిసానులు\nహాజ రయేవారు. వీరు ఆ సమావేశాలకు\nవెళ్ళటానికి టిక్కెట్లు లేకుండా ప్రయా\nణాలు చేశారు. రైల్వే అధికారులు ఇదేమి\nటంటే \" కాలం మారింది,\" అని జవా బిచ్చే\nవారు! టిక్కెట్లు లేకుండా రైళ్ళలో ప్రయా\nణించట మనేది ఒకరు బోధించినది కాదు.\n1920 ఆఖరులో ఒక సంఘటన జరి\nగింది. ఇది జరిగినప్పుడు జవాహర్ కలకత్తా\nకాంగ్రెసు సమావేశానికి వెళ్ళి ఉన్నాడు.\nఏదో నేరం మోపి కొద్ది మంది కిసాను\nనాయకులను పోలీసులు అరెస్టు చేశారు.\nప్రతాపగర్ లో వారి విచారణ జరగవలిసి\nఉండెను. విచారణ రోజున చీమల పుట్ట\nపగిలినట్టుగా వేలకు వేలు కిసానులు ప్రతాప\nగర్ చేరారు; వారు కోర్టు నిండారు, కోర్టు\nఆవరణ నిండారు, జైలు నుంచి కోర్టు దాకా\nఉన్న మార్గ మంతటా గుమి కూడారు!\nమేస్రీటుగారికి గుండె జారిపోయి, విచారణ\nమర్నాటికి వాయిదా వేశాడు. మర్నాటికి\nగుంపులు మరింత అయాయి! చిట్టచివరకు\nఅధికారులు అరెస్టయిన కిసాను నాయకు\nలను వదిలి పెట్టేశారు.\nదీనితో కిసానులకు ఎక్కడలేని ఆత్మ\nవిశ్వాసమూ ఏర్పడింది; తాము సంఖ్యా\nబలంతో సాధించరానిది ఉండదను\nకున్నారు. కాని ప్రభుత్వం వారిలో\nపెంపొందుతున్న ఈ బలాన్ని ఎలా సహించి\nఊరుకుంటుంది? ఊరుకోలేదు.\n1921 జనవరిలో జవాహర్ నాగపూరు\nకాంగ్రెసు సమావేశం నుంచి అలహాబాదుకు\nతిరిగి వచ్చే సరికి రాయబరేలీ నుంచి తంతి\nవచ్చింది—పరిస్థితి ప్రమాదకరంగా పరిణ\nమించ బోతున్నది, వెంటనే రావాలి.\nజరిగిన దేమిటంటే, కొందరు కిసాను\nనాయకులు అరెస్టు చేయబడి రాయబరేలీ\nజైలులో ఉంచబడ్డారు. ప్రతాపగర్లో లో లాగే\nతమ శక్తినీ, సంఖ్యాబలాన్నీ ప్రదర్శించ\nటానికి కిసానులు పూనుకున్నారు. అయితే\nఈ సారి ప్రభుత్వం ముందే జాగ్రత్తపడింది.\nకిసాను గుంపులు రాయబరేలీకి వచ్చి చేర\nకుండా నిరోధించటానికి అదనపు పోలీసు\nదళాలూ, సైనికదళాలూ ఏర్పాటయాయి.\nకిసాను దళాలలో హెచ్చు భాగం ఊరి\nవెలుపల నున్న చిన్న నది ఇవతలి ఒడ్డున\nఆపబడ్డాయి. కాని ఇతర దిక్కుల నుంచి\nకూడా కిసాను గుంపులు వస్తున్నాయి.\nజవాహర్ రైలు దిగుతూనే పరిస్థితి\nఉందని విని, వెంటనే నది వద్దకు బయలు\nదేరాడు. దారిలో అతనికి జిల్లా మేస్రీటు\nనుంచి ఒక ఉత్తరం అందింది; జవాహర్\nవెనక్కు తిరిగి పోవాలన్న హెచ్చరి క\nఅందులో ఉన్నది. తనను ఏ చట్టం\nతాలూకు ఏ సెక్షను కింద మేస్రీటు తిరిగి\nపొమ్మన్నదీ తెలిపితేనే గాని తాను తన\nకార్యక్రమం మానేది లేదని జవాహర్\nఆ పత్రం వెనక భాగాన రాసి ముందుకు\nసాగాడు. అతను నదిని చేర వస్తుండగా\nకాల్పులు వినిపించాయి. వంతెన మీద\nఅతన్ని మిలిటరీ వాళ్ళు ఆపేశారు. నది\nఇవతలి ఒడ్డున పొలాలలో దాగి, భయ\nభ్రాంతులై ఉండిన కిసానులు కొందరు\nఅతని చుట్టూ మూగారు. జవాహర్ అక్కడి\nకక్కడే రెండు వేలమంది కిసానులతో,\nచిన్న మీటింగు పెట్టి, ఆవేశపడవద్దనీ, భయ\nపడ వద్దనీ హెచ్చరించాడు. అంత దూరాన\nమిలిటరీ వాళ్ళు కొందరు కిసానుల పైన\nకాల్పులు జరుపుతుంటే ఇక్కడ\nఈ మీటింగు! అది కొంతవరకు ఫలించింది.\nకిసానుల భయవిభ్రమం తగ్గిపోయింది.\nఇంతలో మేస్రీటు కాల్పులు జరిగే\nచోటి నుంచి జవాహరు వద్దకు వచ్చి,\nఅతన్ని తన ఇంటికి తీసుకుపోయి, ఏదో\nఒక సాకుతో అతన్ని రెండుగంటల చిల్లర\nసేపు అక్కడే ఉంచాడు. జవాహర్ కిసాను\nలను గాని, ఊళ్ళో ఉన్న తన అనుచరు\nలను గాని కలుసుకోకుండా చూడటమే\nఆయన ఉద్దేశమై ఉంటుంది.\nఈ కాల్పులకు చాలామంది కిసానులు\nబలి అయినట్టు తెలిసింది. అధికారులు\nతిరిగి పొమ్మంటే వెళ్ళకపోవటం తప్పించి\nకసానులు ఎలాటి హింసాయుత చర్యలూ\nచేయలేదు. \" నేను గాని, తమకు విశ్వాస\nపాత్రుడైన మరొక వ్యక్తిగాని వెళ్ళిపొమ్మని\nఉంటే వాళ్ళు వెళ్ళిపోయి ఉందురు.\nఅధికార్ల ఆజ్ఞలను శి ర సావహించటం\nవారికి సమ్మతం కాలేదు,” అంటాడు\nజవాహర్. జవాహర్ వచ్చినదాకా ఎట్టి చర్యా\nతీసుకోవద్దని మేస్ట్రీటుకు ఎవరో సూచించా\nరట. కాని ఆయన వినలేదు. తాను చెయ్య\nలేకపోయిన పని ప్రజానాయకుడు చెయ్య\nగలిగితే మేన్రీటు హెూదాకూ, ప్రభుత్వ\nకీర్తికీ ఎంత కళంకం!\nఅది మొదలు కిసానుల పైన ప్రభుత్వ\nదౌర్జన్యం హెచ్చింది. కిసాను ఉద్యమాన్ని\nఅణచి పారెయ్యటానికి ప్రభుత్వం పూను\nకున్నది. కిసానులు కోర్టు లెక్కటం మాని,\nతమ తగవులు తీర్చటానికి పంచాయితీలను\nఏర్పాటు చేసుకున్నారు. కిసాను నాయకు\nలనూ, పంచాయితీ ప్రముఖులనూ అరెస్టు\nచెయ్యటమూ, కిసానులపై కాల్పులు జరప\nటమూ మొదలైన చర్యలతో కిసానులను\nఅడలగొట్టటానికి ప్రభుత్వం ఉద్యమించింది.\nకిసానుల ఇళ్ళలో కొత్తగా వెలసిన\nచరఖాలు ప్రభుత్వ విద్రోహ చిహ్న\nలయాయి! వాటిని ప్రభుత్వం తగలబెట్టిం\nచింది. ఈ ప్రభుత్వ దౌర్జన్యం రాయబరేలీ,\nప్రతాపగర్ ప్రాంతాలలో జాస్తిగా సాగింది.\n1921 లో ఫైజాబాద్ జిల్లాలో మరొక\nవిధంగా ప్రభుత్వ దమన విధానం ఆరంభ\nమయింది. కొందరు గ్రామస్తులు ఒక\nతాలూకాదారు ఆస్తి దోచారు. ఆ తాలూకా\nదారు పై కక్ష గల ఒక జమీందారు ప్రేరే\nపణతో ఈ దోపిడి జరిగినట్టు తరవాత\nబయటపడింది. వాళ్ళా దోపిడి జరపాలని\nమహాత్మాగాంధీ ఆదేశించి నట్టుగా వారికి\nచెప్పారట. ఆ దౌర్భాగ్యులు దోపిడీ\nసాగిస్తూ, \" మహాత్మాగాంధీకీ జై!” అని\nనినాదాలు చేశారు !\nఈ సంగతి విని జవాహర్కు అమిత\nకోపం వచ్చింది. అతను వెంటనే ఫైజాబాద్\nజిల్లాలోని అక్బర్పూరు ప్రాంతం చేరుకుని\nమీటింగు ఏర్పాటు చేశాడు. చుట్టు పక్కల\nపది మైళ్ళ దూరం నుంచి అయిదారు వేల\nమంది గ్రామస్తులు హాజ రయారు. అతను\nచాలా కఠినంగా మాట్లాడాడు ఇలాటి\nపనులు దేశద్రోహమూ ఆవమానకరమూ\nఅవుతుందన్నాడు, దోపిడీ చేసిన వాళ్ళు\nముందుకు వచ్చి తమ నేరం ఒప్పుకోవా\nలన్నాడు. పోలీసు అధికారులు చూస్తూండ\nగానే రెండు డజన్లమంది చేతు లెత్తారు !\nవారికి దీర్ఘ శిక్షలు పడ్డాయి.\nఆ గ్రామస్తులు అభమూ శుభమూ ఎరగని\nఅమాయకులనీ, వారిని ఇతరులు వంచిం\nచారనీ విన్నాక జవాహర్ నేరస్తులను బహి\nరంగంగా బయట పెట్టినందుకు ఎంతో\nనొచ్చుకున్నాడు. ఇంత కన్న దారుణ మేమి\nటంటే, ఈ దోపిడీ సాకుతో ప్రభుత్వం\nఆ జిల్లాలో కిసాను ఉద్యమాన్ని క్రూరంగా\nఅణచింది. వెయ్యి మందికి పైగా\nఅరెస్టయారు. ఏడాదికి పైగా విచారణ\nసాగింది. విచారణ పూర్తి కాక ముందే\nచాలా మంది జైలులో చనిపోయారు. కొందరు\nకుర్రాళ్ళకు సైతం దీర్ఘ శిక్షలు పడ్డాయి.\nజవాహరు తానే జైలుకు వెళ్ళినప్పుడు\nవారిలో కొందరిని అక్కడ చూశాడు.",
            "book_page_end": 16
        },
        {
            "title": "దుర్గేశనందిని",
            "book_page_start": 14,
            "pdf_page_start": 23,
            "pdf_page_end": 30,
            "author": "బంకించంద్ర చట్టోపాధ్యాయ",
            "genre": "చారిత్రక నవల",
            "moral": "నిజమైన ప్రేమ శక్తీ, స్వార్థం లేని త్యాగమూ గొప్ప మార్పు తీసుకురాగలవు.",
            "keywords": [
                "ఆయషా త్యాగం",
                "జగతసింహుడు",
                "తిలోత్తమ",
                "విమల",
                "పఠానులు",
                "ప్రేమ త్యాగం"
            ],
            "characters": [
                "ఆయషా",
                "జగతసింహుడు",
                "ఉస్మాన్",
                "అభిరామస్వామి",
                "తిలోత్తమ",
                "విమల",
                "మానసింహ మహారాజు",
                "ఖ్వాజా ఈసాలు"
            ],
            "locations": [
                "మందారణ దుర్గం",
                "శైలేశ్వరాలయం",
                "జహానాబాద్",
                "పాట్నా"
            ],
            "content": "ఆ మర్నాడు జగతసింహుడికి దూత\nద్వారా ఆయషా ఒక ఉత్తరం పంపింది.\nఆ ఉత్తరంలో ఇలా ఉన్నది :\n\" రాజకుమారా, నిన్ను కలుసుకుని\nమాట్లాడలేకపోయాను. అందుకు కారణం\nఉస్మాన్ను దహించివేస్తున్న క్రోధమూ,\nబాధా. నిన్ను నేను చూడనందుకు నీవు\nఆగ్రహించ వనుకుంటాను. అందుచేత నాకు\nకలిగిన బాధను గుండె రాయి చేసుకుని\nసహిస్తున్నాను. నే నిప్పు డీ ఉత్తరం\nరాస్తున్నది దేనికంటే, నేను నిన్ను ప్రేమి\nస్తున్నా నన్న విషయం మరిచిపొమ్మని\nచెప్పటానికి. నేను నీ ప్రేమ కోర దగినంత\nదాన్ని కాను. నేను నీకు అర్పించవలిసిం\nదేదో అదివరకే అర్పించాను. నీ నుంచి\nనే నేమీ కోరటం లేదు. నీకు మంచి\nరోజులు వచ్చినప్పుడు నాకు కబురుచెయ్యి.\nనీ కెప్పుడైనా తీరని దుఃఖం క లిగితే\nఆయాషాను జ్ఞాపకం చేసుకుంటావుకదూ ?\n\"నీ వీ దేశాన్ని విడిచిపెట్టి పోతున్నావు.\nపఠానులు శాంత స్వభావులు కారు. అందు\nచేత నీవు మళ్ళీ ఈ దేశానికి రావలిసి\nరావచ్చును. అప్పుడు నేను నీకు కనిపిం\nచను—దీర్ఘంగా ఆలోచించి ఈ నిర్ణయానికి\nవచ్చాను. నీకు వివాహం జరిగే పక్షంలో\nనాకు ముందుగా కబురు చేస్తే నేను దగ్గిర\nఉండి నీ వివాహం జరిపిస్తాను. నీ కాబోయే\nభార్య కోసం మంచి ఆభరణాలు చేర్చి\nఉంచాను. అవకాశం దొరికినప్పుడు వాటిని\nనేనే నీ వధువుకు స్వయంగా అలంక\nరిస్తాను. ఆయషా చనిపోయిందని తెలిసి\nనప్పుడు నీ వీ దేశానికి రావాలని నా కోరిక.\nనీ కోసం సందుగు పెట్టెలో దాచి ఉంచిన\nవాటిని దయతో స్వీకరించ ప్రార్థన. ఇంకేమి\nరాయను ? నన్ను జ్ఞాపకం చేసుకున్నప్పుడు\nనీకు బాధ క లగకుండా ఉండుగాక !\n—ఆయషా.\"\nఈ ఉత్తరానికి జగతసింహు డిలా\nజవాబు రాశాడు.\n\"ఆయషా, నీవు స్త్రీలలో రత్నం లాంటి\nదానివి. నీ ఉత్తరానికి నే నిప్పుడేమీ\nజవాబు రాయలేను. అందుకు నేను చాలా\nబాధపడుతున్నాను. నన్ను మరవ వద్దు.\nబతికి ఉంటే ఒక సంవత్సరం అనంతరం\nనీకు జవాబు రాస్తాను.”\nఈ ఉత్తరం ఇచ్చి జగత సింహుడు\nఆయషా దూతను పంపేశాడు.\nమొగలులకూ పఠానులకూ సంధి జరిగి\nనాక వీరేంద్రసింహుడి భార్యా, కుమార్తే,\nవారితో బాటు అభిరామస్వామీ, ఆస్మానీ\nఏమయారో ఎవరికీ తెలియరాలేదు. వారిని\nవెతికించటానికి మానసింహ మహారాజే గాక,\nఉస్మాన్. ఖ్వాజా ఈసాలు కూడా ఎంతో\nప్రయత్నించి విఫలులయారు.\nచివరకు మానసింహ మహారాజు మందా\nరణ దుర్గంలో విశ్వాసపాత్రు డైన తన\nమనిషి నొకట్టి ఉంచి, విమలా తిలోత్తమల\nజాడ తెలియగానే వారికి మందారణ అప్ప\nగించి రావలసిందని చెప్పి తన సైనిక శిబి\nరాన్ని ఎత్తివేసే పని ప్రారంభించాడు.\nసేన రేపు ప్రయాణమై పోతుందనగా\nజగతసింహుడు బూరుగుచెట్ల తోపులో తన\nగుర్రం మెడలో లభించిన ఉత్తరాన్ని తీసి\nచదివాడు. అందులో ఇలా ఉంది :\n\"ధర్మం పాటించి అయినా సరే,\nబ్రాహ్మణ శాపానికి వెరిచి అయినా సరే\nఈ ఉత్తరాన్ని చూడగానే తిరిగి ఇక్కడికేరా!\nనే నొక బ్రాహ్మణ్ణి.”\nఈ ఉత్తరాన్ని చూసి జగతసింహుడు,\nఆశ్చర్యపడ్డాడు. తరవాత శత్రువుల పన్నా\nగమా అని శంకించి, చివరకు ఆ పాడుపడిన\nకోటకు వెళ్ళాలనే నిశ్చయించుకున్నాడు.\nఅతను తన మనుషులతో, \" నేను సమయా\nనికి తిరిగి రాకపోతే నా కోసం ఆగకుండా\nబయలుదేరి నడవండి. నేను మిమ్మల్ని\nదారిలో కలుసుకుంటాను,” అని చెప్పాడు.\nఅతను తిరిగి ఆ పాడుపడిన కోటకు\nచేరేసరికి అక్కడ గోరీ, చితీ అలాగే\nఉన్నాయి. అయితే చితి పైన ఒక బ్రాహ్మ\nణుడు కూర్చుని దుఃఖిస్తున్నాడు.\n\"నన్ను ఇక్కడికి రమ్మన్నది మీరేనా?”\nఅని జగతసింహుడు అడిగే సరికి ఆ బ్రాహ్మ\nణుడు తల ఎత్తి చూశాడు. జగతసింహుడు\nఅభిరామస్వామిని గుర్తించి; \"మీ రెందు\nకిక్కడ కూర్చున్నారు? దుఃఖిస్తున్నా\nరెందుకు ?\" అని అడిగాడు.\n\"నిన్నెందుకు రమ్మన్నానో అందుకే\nదుఃఖిస్తున్నాను. తిలోత్తమ చచ్చిపో\nతున్నది,” అన్నాడు అభిరామస్వామి.\nజగతసింహుడు కళ్ళ ముందు ఒక్క\nసారిగా అనేక దృశ్యాలు మెదిలాయి. తాను\nఆమెను మొట్టమొదట శైలేశ్వరాలయంలో\nచూసినది మొదలుకొని, తాను కారాగారంలో\nఆమెతో కూరంగా మాట్లాడినదాకా జరిగిన\nసంఘటన లన్నీ జ్ఞాపకం వచ్చి అతని హృద\nయంలో ప్రేమ పొంగి పొర్లసాగింది.\n\"విమల నవాబును చంపినాక నేను\nనా కూతురినీ, మనమరాలిని వెంటబెట్టు\nకుని తిరుగుతూ, మారువేషాలతో అజ్ఞాతంగా\nమసులుతూ నానా అవస్థలూ పడ్డాను. అదే\nతిలోత్తమ వ్యాధికి ఆరంభం కూడా. ఆమె\nరోగానికి కారణం నీకు తెలిసే ఉంటుంది.\nనాకు చాలా ఔషధాలు తెలుసు, కాని\nఈ వ్యాధి మందులతో పోయేది కాదు.\nఅయిదు రోజులుగా ఇక్కడే ఉంటున్నాను.\nఒకనాడు నువ్విక్కడికి తలవని తలంపుగా\nరావటం చూసి, నీ గుర్రం మెడలో చీటీ\nకట్టాను. తిలోత్తమకు ప్రాణాపాయం కలిగే\nపక్షంలో నిన్నూ ఆమెనూ చివరి సారి\nసమావేశ పరచాలని అనుకున్నాను. అప్పటి\nకింకా ఆమె పరిస్థితి నిరాశాకరంగా లేదు.\nఅందుకని నీకు రెండు రోజులు గడువు\nపెట్టాను. ఇక తిలోత్తమ జీవించే ఆశ లేదు.\nఆమె జీవన దీపం ఆరటానికి సిద్ధంగా\nఉంది,” అంటూ అభిరామస్వామి ఏడవ\nసాగాడు. ఆయనతో బాటు జగతసింహుడు\nకూడా దుఃఖించాడు.\nఅభిరామస్వామి అతని తో, \"ఒక్క\nసారిగా నువ్వామె ఎదట పడటం మరింత\nప్రమాదం. నువు వచ్చావని ఆమెకు\nముందుగా చెప్పి నీకు కబురు చేస్తాను.\nఅప్పుడు నువు రా,” అన్నాడు. ఆయన\nపాడుపడిన కోట లోపలికి వెళ్ళి కొంచెం\nసేపట్లో తిరిగి వచ్చి, అతన్ని రమ్మన్నాడు.\nలోపల ఒక గదిలో మంచం మీద\nతిలోత్తమ కళ్ళు మూసుకుని పడుకుని\nఉంది. విమల వితంతువు వేషంలో పక్కన\nకూర్చుని ఆమె శరీరాన్ని రాస్తున్నది.\nజగతసింహుడు తిలోత్తమ మంచం\nదగ్గిరికి వెళ్ళి నిలబడ్డాడు.\n\"తిలోత్తమా, జగతసింహుడు వచ్చాడు,”\nఅని గట్టిగా కేక పెట్టాడు అభిరామస్వామి.\nతిలోత్తమ కళ్ళువిప్పి జగతసింహుణ్ణి కొంత\nసేపు చూసి దృష్టి మరల్చేసుకున్నది. ఆమె\nకళ్ళవెంట అశ్రుధారలు వెలువడ్డాయి.\nవాటిని చూస్తూ ఉద్రేకం చెంది జగత\nసింహుడు తిలోత్తమ కాళ్ళ దగ్గిర కూర్చుని\nతన కన్నీటితో ఆమెను తడపసాగాడు...\nరోజులు గడిచిపోయాయి. అహో\nరాత్రాలు జగతసింహుడు తిలోత్తమ మంచం\nదగ్గిరే ఉండి ఆమెకు సమస్తోపచారాలూ\nచేస్తున్నాడు. సేన ఏమయిందో, శిబిరం\nఎత్తేసి అందరూ పాట్నా చేరారా, తన కోసం\nఎవరన్నా ఎదురు చూస్తున్నారా, ఇవేవీ\nఅతనికి పట్టలేదు; ఎండిపోయిన ఒక\nసుకుమారమైన లతను అతను తన అశ్రు\nధారలతో తడిపి తిరిగి చిగిర్చేలాగా చేస్తు\nన్నాడు. తిలోత్తమకు కలిగిన వ్యాధి కి\nఈ ప్రేమ తప్ప మరొక ఔషధం లేదు.\nఆమె క్రమంగా తన ఆరోగ్యాన్ని తిరిగి\nపొందసాగింది.\nతిలోత్తమ మంచం మీద లేచి కూర్చో\nగలుగుతున్నది. విమల లేని సమయంలో\nప్రేమికు లిద్దరూ ఆప్యాయంగా మాట్లాడు\nకుని, ఒకరి సంగతు లొకరికి చెప్పుకు\nన్నారు. క్షమాపణలూ పశ్చాత్తాప ప్రకట\nనలూ జరిగాయి.\nఒక రోజు సాయంకాలం అభిరామ\nస్వామి ఒక గదిలో కూర్చుని పుస్తకం\nచదువు కుంటూండగా జగతసింహు డక్కడికి\nవచ్చాడు. \"మహాశయా, తిలోత్తమ కిప్పుడు\nప్రయాణం చేసే శక్తి ఉన్నది. అంతా\nఈ పాడుపడిన చోట ఉండటం దేనికీ?”\nఅన్నా డతను. అభిరామస్వామి పుస్తకం\nమూసి అవతల పారేసి, పరమానందంతో\nజగతసింహుణ్ణి కౌగిలించుకున్నాడు.\nత్వరలోనే అభిరామస్వామి మందారణ\nదుర్గానికి వెళ్ళి తన మనమరాలిని జగత\nసింహుడి కిచ్చి అత్యంత వైభవంగానూ,\nఆడంబరంగానూ పెళ్ళి చేయించాడు.\nపెళ్ళికి జగతసింహుడు జహానాబాద్\nనుంచి తన బంధు మిత్రుల నందరినీ పిలి\nపించాడు. తిలోత్తమ బంధువులు కూడా\nఅనేకమంది వచ్చి వివాహ మహోత్సవంలో\nపాల్గొన్నారు.\nఆయషా తనను పెళ్ళికి ఆహ్వానించమని\nజగతసింహుణ్ణి అదివరకే కోరి ఉన్నది.\nఅతను ఆ ప్ర కార మే ఆమెకు కబురు\nచేశాడు. ఆమె తన తమ్ముణ్ణి, మరి కొంద\nరినీ వెంటబెట్టుకుని వచ్చి, అంతఃపురం\nలోనే బస చేసింది. ఆమె ఈ వివాహం\nచూసి ఎంత బాధపడిందో తెలియదు, కాని\nపైకి చాలా ఆనందంగా ఉన్నట్టే కనబడింది,\nఅందరికీ సంతోషం చేకూర్చింది.\nవివాహం పూర్తి అయాక ఆయషా వెళ్ళి\nపోతూ విమల వద్ద సెలవు తీసుకునే\nటప్పుడు, \"నవాబునందినీ, నీ పెళ్ళికి\nనన్ను ఆహ్వానిస్తావా ?” అని విమల అడి\nగింది. ఆమెకు అయషా ప్రేమ సంగతి ఏమీ\nతెలియదు.\nఆయషా ఆమె కేమీ సమా ధానం\nచెప్పక తిలోత్తమ వద్దకు వెళ్ళి, ఆమె\nచేతులు పట్టుకుని, \"చెల్లీ, నేను వెళ్ళిపో\nతున్నాను. మీరు అక్షయసుఖాలతో రోజులు-\nగడపాలనీ, సమస్త సౌఖ్యాలూ అనుభ\nవించాలనీ మ న స్ఫూర్తి గా ఆశీర్వదిస్తు\nన్నాను,” అన్నది.\n\"అక్కా, తిరిగి నీ దర్శనం ఎప్పుడు ?”\nఅని తిలోత్తమ అడిగింది.\n\"మళ్ళీ మనం ఎప్పుడు కలుసు\nకుంటామో నమ్మకంగా చెప్పలేను. మనం\nతిరిగి కలుసుకున్నా, కలుసుకోక పోయినా\nనీవు మటుకు ఆయిషాను మరిచిపోవద్దు,”\nఅన్నది ఆయషా.\n\"మరిచిపోతే యువరాజు నన్ను క్షమి\nస్తాడా?\" అన్నది తిలోత్తమ నవ్వుతూ.\n\" ఈమాట నాకు కొంచెం కూడా నచ్చ\nలేదు. రాజకుమారుడి దగ్గిర నా ప్రస్తావన\nఎన్నడూ తేవద్దు. తేనని మాట ఇయ్యి,”\nఅన్నది ఆయషా. తనని గురించి ఆలోచించి\nనప్పుడు జగతసింహుడుడికి తప్పక బాధ\nకలుగుతుం దనుకునే ఆమె అలా అన్నది.\nతిలోత్తమ ఆమె కోరిన దానికి సమ్మ\nతించింది.\n\"కాని నువు నన్ను మరిచిపోగూడదు.\nనా జ్ఞాపకార్థం నే నిచ్చే వస్తువులను నీ వద్ద\nఎల్లప్పుడూ ఉంచుకో,” అని ఆయషా\nదాసీని పిలిచి, ఒక దంతం పెట్టె తెప్పిం\nచింది. దాని నిండా రత్నాభరణా లున్నాయి.\nఆయషా స్వయంగా వాటిని తిలోత్తమకు\nపెట్టింది. తిలోత్తమ కూడా ధనికుల ఇంటి\nఆడబడుచే గాని అలా మెరిసే రత్నాలనూ,\nఅంత పనితనం గల నగకట్టునూ\nఆమె\nఎన్నడూ చూసి ఉండకపోవటం చేత అత్యా\nశ్చర్యం చెందింది. నిజానికి ఆ ఆభరణాలన్నీ\nఆయషాకు ఆమె తండ్రి ఇచ్చినవి. ఆమె\nవాటి నన్నిటినీ మార్పించి చేయించి, తిలో\nత్తమ కిచ్చే ఉద్దేశంతో దాచి ఉంచింది.\nతిలోత్తమ వాటిని మరీ మరీ పొగడు\nతూండటం చూసి ఆయషా, “చెల్లీ, వీటిని\nఎందు కంతగా మెచ్చుకుంటావు? నీ హృద\nయంలో ఉండే రత్నాభరణం ముందు\nఇవి ధూళితో సమానం గద!\" అన్నది.\nఅంటూనే ఆమె కళ్ళ వెంట అశ్రువులు\nకార్చి కళ్ళు తుడుచుకున్నది.\nఆమె దుఃఖానికి కారణ మేమిటో\nతిలోత్తమకు తెలియలేదు.\nఅలంకరణ పూర్తి చేసి ఆయషా\nతిలోత్తమ చేతులు రెండూ పట్టుకుని ఆమె\nముఖాన్ని తిలకిస్తూ, \" ఈ ముగ్ధ సుందరి\nముఖం చూసి నా ప్రాణేశ్వరుడికి మనః\nక్లేశం ఎన్నటికీ కలగబోదు,” అనుకున్నది.\nఆమె తిలోత్తమతో, “చెల్లీ ఇక నేను వెళ్ళి\nవస్తాను. నీ భర్తకు చెప్పి ఆయన పని\nపాడుచెయ్యటం నా కిష్టం లేదు. దేవుడి\nదయవల్ల మీరు పది కాలాలపాటు సుఖంగా\nఉండాలి! నే నిచ్చిన అలంకారాలను\nఎల్లప్పుడూ ధరిస్తూ ఉండు. నన్ను మాత్రం\nమరిచిపోకు. నీ హృదయరత్నాన్ని నిర్మ\nలంగా ఉంచుకో!” అన్నది.\nఆమె కంఠం గద్గదం కావటమూ, ఆమె\nకళ్ళ నిండా నీరు నిండటమూ తిలోత్తమ\nగమనించింది; \" అక్కా, నువు దుఃఖిస్తున్నా\nవెందుకూ?\" అంటూ తాను కూడా ఏడుపు\nగొంతు పెట్టింది.\nఈ మాటతో ఆయషా కళ్ళవెంట కన్నీరు\nధారగా కారసాగింది. ఆమె అక్కడ ఒక్క\nక్షణం కూడా వుండలేక గబగబా వెళ్ళి తన\nపల్లకీలో ఎక్కేసింది.\nఆయషా తన ఇంటికి చేరే సరికి రాత్రి\nఇంకెంతో లేదు.\nఆమె తన దుస్తులు\nవిప్పేసి మామూలు వస్త్రాలు ధరించి, చల్ల\nగాలి కోసం కిటికీ వద్దకు వెళ్ళి అక్కడ\nనిలబడింది. ఆకాశాన అనంతమైన నక్షత్రాలు\nధగధగా ప్రకాశిస్తున్నాయి. దిగువన కోట\nచుట్టూ ఉన్న అగడ్తలో ఆకాశం ప్రతిబిం\nబిస్తున్నది.\nఆయషా కిటికీలో కూర్చుని ఏమి ఆలో\nచిస్తున్నదీ ఊహించటం కష్టం. ఆమె తన\nవేలి నుంచి ఒక ఉంగరం తీసింది.\nఆ ఉంగరంలో విషం ఉన్నది. అది\nహాలాహలం లాటి విషం.\n\"ఈ విష రసాన్ని తాగితే నా తృష్ణ\nయావత్తూ ఒక్క క్షణం లో సమసిపో\nతుంది,” అనుకున్న దామె; కాని మరు\nక్షణమే, \"ఇందుకేనా భగవంతుడు నన్ను\nసృష్టించి ఈ ప్రపంచం లోకి పంపింది ?\nఈ కాస్త బాధనే సహించ లేకపోతే నా స్త్రీ\nజన్మ ఎంత నిరర్థకం? అదీగాక జగత\nసింహుడికి తెలిస్తే అత నేమనుకుంటాడు,”\nఅనుకుని ఆయషా ఆ ఉంగరాన్ని అగడ్త\nలోకి గిరాటు వేసింది. — (అయిపోయింది)",
            "book_page_end": 21
        },
        {
            "title": "తనకు మాలిన ధర్మం",
            "book_page_start": 3,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "ఫాంటసీ",
            "moral": "త్యాగం, పరోపకారం మంచివే అయినప్పటికీ, వ్యక్తి తనకున్న దానిని నిస్వార్థంగా వినియోగించాలి, కానీ తనకు మాలిన ధర్మాన్ని చేయకూడదు.",
            "keywords": [
                "బేతాళ కథ",
                "వినీతమతి త్యాగం",
                "రాజ్యత్యాగం",
                "ఉదయతుంగుడు",
                "ఖడ్గాశ్వాలు"
            ],
            "characters": [
                "విక్రమార్కుడు",
                "బేతాళుడు",
                "ఉదయతుంగుడు",
                "వినీతమతి",
                "విజయవతి",
                "కాలజిహ్వుడు",
                "గంధమాలి",
                "ఉదయవతి",
                "కనకకలశుడు",
                "ఇందుకలశుడు"
            ],
            "locations": [
                "అహిచ్ఛత్రపురం",
                "మానససరోవరం",
                "గంగా తీరం"
            ],
            "content": "పట్టు వదలని విక్రమార్కుడు చెట్టు\nవద్దకు తిరిగి వెళ్ళి, చెట్టు పై నుంచి శవాన్ని\nదించి భుజాన వేసుకుని, ఎప్పటి లాగే\nమౌనంగా శ్మశానం కేసి నడవసాగాడు.\nఅప్పుడు శవం లోని బేతాళుడు, \"రాజా,\nనీ పట్టుదల నిజంగా అసాధారణ మైనది.\nకాని, నీవు తనకుమాలినధర్మం తలపెట్టా\nవేమో నని నా భయం. అలా చేసిన పక్షంలో\nవినీతమతి లాగే నీవు కుడా సమస్తమూ\nపోగొట్టుకోగలవు. శ్రమ తెలియకుండా నీకు\nవినీతమతి కథ చెబుతాను విను,” అంటూ\nఇలా చెప్పసాగాడు :\nఒకప్పుడు అహిచ్ఛత్రపురాన్ని ఏలే\nఉదయతుంగు డనే రాజు వద్ద కమలమిత్రు\nడనే ప్రతీహారి ఉండేవాడు. వినీత మ తి\nఆ కమలమిత్రుడి కొడుకు. అతను సకల\nసద్గుణ సంపన్నుడు.\nఒకనాటి రాత్రి అతను పండువెన్నెలలో\nమేడ పైన పడుకుని ఉండగా, వెన్నెల\nకాంతిలో అమిత అందంగా కనిపిస్తున్న\nచెట్ల లోకి వెళ్ళి వనవిహారం చెయ్యాలని\nబుద్ధిపుట్టింది. వెంటనే అతను తన విల్లు\nతీసుకుని వనంలో ప్రవేశించి నడవసాగాడు.\nఅత నలా కొంత దూరం వెళ్ళే సరికి ఒక\nచెట్టు కింద కూర్చుని ఏడుస్తూ ఒక కన్య\nకనిపించింది.\n\"ఎవరమ్మాయీ నీవు? ఎందు కిలా\nదుఃఖిస్తున్నావు?” అని వినీతమతి అడిగాడు.\n\" అయ్యా, నేను గంధమాలి అనే\nనాగేంద్రుడి కుమార్తెను. నా పేరు విజయ\nవతి. కాలజిహ్వు డనే యక్షుడు నా తండ్రిని\nయుద్ధంలో ఓడించి తనకు బానిసగా ఉంచు\nకున్నాడు. అది సహించలేక నేను గౌరిని\nపూజించి ప్రత్యక్షం చేసుకున్నాను. ఆ దేవి\nనా కొక దివ్యమైన కత్తి నీ, ఒక తెల్లని\nగుర్రాన్నీ ప్రసాదించి, వీటిని నీ కివ్వ మనీ,\nవాటి సహాయంతో నీవు కాలజిహ్వుణ్ణి\nజయించి, నా తండ్రిని విడిపిస్తా పనీ,\nఆ కత్తి సహాయంతోనే నీవు శత్రువులను\nజయించి రాజు పవుతావనీ అన్నది.\nఈ సమయంలో నీవు వనం ప్రవేశించటం\nచూసి నిన్ను ఆకర్షించటానికే నేను గట్టిగా\nఏడ్చాను. నీవు నా కీ సహాయం చేసిపెట్ట\nగలవా?” అన్న దామె.\nవినీతమతి సరే నన్నాడు. విజయవతి\nఎటో వెళ్ళి, మరుక్షణ రుక్షణ మే ఒక తెల్లని\nగుర్రాన్నీ, అపజయం లేని కత్తినీ తీసుకుని\nవచ్చింది. వినీతమతి కత్తి తీసుకుని, గుర్రం\nపైన ఎక్కి, విజయవతిని కూడా ఎక్కించు\nకుని, యక్షు డుంటున్న మానససరోవరానికి\nబయలుదేరాడు. ఆ గుర్రం రెప్పపాటులో\nవారిని మానససరోవరానికి చేర్చింది.\nయక్షులు చక్రవాక పక్షుల రూపం ధరించి\nఆ సరస్సులో విహరిస్తున్నారు. విజయవతి\nతండ్రి అయిన గంధమాలి వారికి ఊడిగం\nచేస్తున్నాడు. వినీతమతి కత్తి దూసి\nయక్షుల పైన పడ్డాడు. అప్పుడు కాల\nజిహ్వుడు తన పక్షి రూపం విడిచి పెట్టి,\nభయంకరాకారంతో వినీతమ తి పైన\nకలియబడ్డాడు. కాని వినీతమతి ఆ యక్షుడి\nజుట్టు పట్టుకుని తల నరకబోయే సరికి\nఅతను దీనంగా ఏడుస్తూ ప్రాణ భిక్ష\nవేడాడు. గంధమాలికి దాస్యం తప్పింది.\nఅతను తన కుమార్తెను వినీతమతికి ఇచ్చి\nతన ఇంటికి వెళ్ళిపోయాడు.\nవినీతమతి ఖడ్గ అశ్వాలతో బాటు కన్యను\nకూడా సంపాదించుకుని ఇంటికి తిరిగి వచ్చి\nఆమెను పెళ్ళాడాడు. అతని తండ్రి అయిన\nకమలమిత్రుడూ, రాజైన ఉదయతుంగుడూ\nకూడా చాలా సంతోషించారు.\nఉదయతుంగుడికి ఉదయవతి అనే\nకూమార్తె ఉన్నది. ఆమె అన్ని విద్యల\nలోనూ ఉత్తీర్ణురాలు. ఆమెను వాదంలో\nఓడించిన క్షత్రియుడికి గాని, బ్రాహ్మణుడికి\nగాని తన కుమార్తె నిచ్చి పెళ్ళి చేస్తా నని\nరాజు ప్రకటించి ఉన్నాడు. ఉదయవతిని\nవాదంలో ఓడించి ఆమెను పెళ్ళాడ మని\nవినీతమతిని అతని తండ్రి పురికొల్పాడు.\nఆమెతో ఎందరో వాదించి ఓడిపోయారు.\nఅయినప్పటికీ ఆడదాన్ని వాదంలో ఓడిం\nచట మనేది వినీతమతికి కొంచెం అన్యాయ\nమనిపించింది, కాని తండ్రి మాట కాదన\nలేక సరే నన్నాడు.\nవెంటనే కమలమిత్రుడు రాజుగారి\nవద్దకు వెళ్ళి, \"మహారాజా, నా కొడుకు\nమన అమ్మాయిగారితో వాదన చేస్తానంటు\nన్నాడు. రేపు వాదన ఏర్పాటు చెయ్యండి,”\nఅన్నాడు. రాజు సరే నన్నాడు.\nమర్నాడు విద్వత్సభ ఏర్పాటయింది.\nవినీతమతి రాజకుమార్తె చేసిన ప్రతి సిద్ధాం\nతాన్నీ ఖండించాడు. చివర కామె ఏమీ\nచెప్పలేకపోయింది. సదస్యులు వినీతమతిని\nతెగ మెచ్చుకున్నారు. ఉదయవతి ఓడిపోయి\nభర్తను సంపాదించుకున్నది. ఉదయతుం\nగుడు వినీతమతికి తన కుమార్తె నిచ్చి\nవైభవంగా పెళ్ళి చేశాడు.\nకొంత కాలం గడిచింది. ఉదయతుంగుడు\nవృద్ధుడై రాచకార్యాలు నిర్వహించ లేని\nస్థితిలో పడ్డాడు. ఆయనకు కొడుకులు లేక\nపోవటం చేత అల్లుడికి పట్టం గట్టి, ముక్తి\nకోసం గంగా తీరానికి వెళ్ళిపోయాడు.\nవినీతమతి రాజ్యం ఏలుతూ తన ఇద్దరు\nభార్యల తోనూ సుఖంగా ఉన్నాడు.\nఇంతలో ఒకనాడు ఇందుకలశు డనే\nరాజకుమారుడు ఉత్తర దేశం నుంచి వినీత\nమతిని చూడ వచ్చాడు. వినీతమతి అతనికి\nయథోచితంగా అతిథి మర్యాదలు జరిపి,\nఅతను వచ్చిన పని ఏమిటని అడిగాడు.\n\"దేవా, నీవు కల్పవృక్షం లాటి వాడవనీ,\nఎవ రేది అడిగినా తప్పక ఇస్తావనీ విన్నాను.\nనేను నా తండ్రి దైన రాజ్యాన్ని ఏలు\nకుంటూండగా నా తమ్ముడు కనకకలశుడు\nపెద్ద బలంతో నా పైకి వచ్చి, నన్ను\nనా రాజ్యం నుంచి వెళ్ళగొట్టి, నా రాజ్యాన్ని\nఅపహరించి అనుభవిస్తున్నాడు. నీ వద్ద\nఉండే అశ్వమూ, ఖడ్గమూ\nనా కిచ్చి\nనట్టయితే వాటి సహాయంతో నా తమ్ముణ్ణి\nఓడించి నా రాజ్యాన్ని నేను తిరిగి పొంద\nగలను,” అన్నాడు ఇందుకలశుడు.\nవినీతమతి సంకోచించ కుండా వెంటనే\nఇందుకలశుడికి తన గుర్రాన్నీ, ఖడ్గాన్నీ\nఇచ్చేశాడు. ఇందుకలశుడు వాటి సహా\nయంతో కనకకలశుణ్ణి జయించి, తన\nరాజ్యాన్ని తాను తిరిగి గెలుచుకున్నాడు.\nఅన్న చేతిలో ఓడిపోయిన కనకకలశుడు\nఏడుస్తూ అహిచ్ఛత్రపురానికి వచ్చి, వినీత\nమతి భవనాని కెదురుగా చితి పేర్చు\nకుని, అందులో పడి కాలిపోవటానికి\nసిద్ధమయాడు.\nఅప్పుడు వినీతమతి కనకకలశుడి వద్దకు\nవెళ్ళి, \"నాయనా, ఎందుకు ఆత్మహత్య\nచేసుకుంటావు? నీకు కావలిసింది రాజ్యమే\nగద ? నా రాజ్యం తీసుకో, నాకైనా సంతానం\nలేదు. నీవే నా కొడుకు వనుకుంటాను,”\nఅని, ఆ కనకకలశుడికి రాజ్యాభిషేకం చేసి,\nతన ఇద్దరు భార్యలనూ వెంటబెట్టుకుని\nవనవాసం వెళ్ళిపోయాడు.\nబేతాళు డీ కథ చెప్పి, \"రాజా, నాకు\nకొన్ని సందేహా లున్నాయి. వినీతమతి ప్రవ\nర్తనకు అర్థ మేమిటి? తాను రాజై ఉండి,\nరాజ్యరక్షణకు ఎంతో సహాయపడే కత్తినీ,\nగుర్రాన్నీ ముక్కూ ముఖమూ తెలియని\nఇందుకలశుడి కెందు కిచ్చాడు? సాటి\nరాజును ఆదుకుందామని ఇచ్చాడే అను\nకుందాం. అలా అయితే ఇందుకలశుడి\nచేతిలో ఓడిపోయిన కనకకలశుడి పైన\nసానుభూతి చూపి, తన రాజ్యమే అతని\nకివ్వటంలో అర్ధ మేమిటి? అన్నను జయించి\nరాజ్యం గెలుచుకున్న కనకకలశుడు అన్న\nచేతిలో ఓడిపోయినప్పుడు ఓటమి ఒప్పుకోక,\nవినీతమతి కెదురుగా వచ్చి చితి పేర్చుకుని\nచావబోవటంలో అతని ఉద్దేశ మేమిటి?\nఈ సందేహాలకు స మాధానాలు తెలిసి\nకూడా చెప్పకపోయావో నీ తల పగిలిపో\nతుంది,” అన్నాడు.\nదానికి విక్రమార్కుడు, \"వినీతమతి\nప్రవర్తనకు పూర్తిగా అర్థం ఉన్నది.\nఅతనిలో రాజ్యకాంక్ష ఏనాడూ లేదు. ఏ ఉద్దే\nశంతో విజయవతి అతనికి ఖడ్గాశ్వాల\nనిచ్చిందో, ఆ ఉద్దేశం నెరవేర్చటానికి\nమాత్రమే వాటిని ఉపయోగించాడు. రాజుకు\nవేరే సంతానం లేదనీ, రాజకుమార్తెను\nతాను వాదంలో తేలికగా ఓడించగలననీ\nతెలిసి కూడా అతను తండ్రి ప్రేరేపించిన\nదాకా రాజకుమార్తెతో వాదానికి పూనుకో\nలేదు. ఒకసారి రాజైనాక కూడా అతను\nతన ఖడ్గాశ్వాలతో ఇతర రాజ్యాలను\nజయించటానికి ఎలాటి యత్నమూ చేయ\nలేదు. వీటన్నిటిని బట్టి వినీతమతికి\nఏ కోశానా రాజ్యకాంక్ష లేదని స్పష్టమవు\nతుంది. అటువంటి సందర్భంలో ఇందుకల\nశుడు ఖడ్గాశ్వాల నడిగితే ఇచ్చేశాడు. అన్నకు\nఓడిపోయిన కనకకలశుడు తన ఓటమికి\nవినీతమతి కారకు డనుకోవటంలో తప్పేమీ\nలేదు. వినీతమతి తనను ఓడించి రాజ్యం\nకాజేస్తే కనకకలశుడు బాధపడేవాడు కాడు.\nదుర్బలుడైన తన అన్న మ రొక రి సహా\nయంతో తనను గెలవటం కనకకలశుడు\nసహించలేక పోయాడు. తన కారణంగా\nఆత్మహత్య చేసుకుంటున్న కనకకలశుడి\nరాజ్యకాంక్ష తీర్చటానికి వినీతమతి తన\nరాజ్యాన్నే అతని కిచ్చాడు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం)",
            "book_page_end": 8
        },
        {
            "title": "నాలుగు బాణాలు",
            "book_page_start": 23,
            "pdf_page_start": 37,
            "pdf_page_end": 46,
            "author": "టి. రామచంద్రరావు",
            "genre": "జానపదం",
            "moral": "భార్య పట్ల విశ్వాసం, మాతృభక్తి, ధైర్యం కలవాడు ఎలాంటి ఆపదలనైనా దాటగలడు. దుర్బుద్ధి గలవారు తాము తలపెట్టిన కుట్రలోనే చిక్కుకుంటారు.",
            "keywords": [
                "ధనంజయుడు",
                "నాలుగు దిక్కులు",
                "సవతి తల్లి",
                "విలువిద్య",
                "రాజ్య భోగం",
                "కుట్ర"
            ],
            "characters": [
                "జగత్సేనుడు",
                "ధనంజయుడు",
                "పెద్ద రాణి",
                "చిన్న రాణి",
                "మంత్రి",
                "చిలుక రాజు",
                "రాక్షసి రాజు",
                "పులి రాజు",
                "వైద్యులు"
            ],
            "locations": [
                "గోరింట అడవి",
                "రత్నద్వీపం",
                "రాక్షసి దేశం",
                "పులి రాజు పట్టణం"
            ],
            "content": "జగత్సేను డనే రాజుకు ధనంజయు\nడనే కుమారు డుండేవాడు. అతను సకల\nవిద్యల లోనూ ఉత్తీర్ణుడై, విలువిద్యలో\nప్రత్యేకమైన ప్రావీణ్యం సంపాదించాడు.\nఅతనికి యుక్తవయసు రాగానే తండ్రి\nయువ రాజ్యాభి షేకం చేయ తలపెట్టి\nఅందుకు ప్రయత్నాలు సాగించాడు. కాని\nధనంజయుడికి మరికొంత కాలం స్వేచ్ఛగా\nగడపాలనీ, ప్రపంచం నాలుగు మూలలూ\nచూడాలనీ కోరిక పుట్టింది. అయితే తాను\nదేశ సంచారం పోతానంటే తల్లిదండ్రులు\nఒప్పుకోరు, ఎందుకంటే అతను వారికి లేక\nలేక పుట్టిన కొడుకు.\nఅందుచేత ధ నంజయుడు తన\nతండ్రికి గాని, తల్లికి గాని తెలియకుండా\nఇల్లు విడిచి దేశాటన మీద బయలుదేరాడు.\nరాజు తన కొడుకు కోసం ఎంతగానో వెతి\nకించాడు, కాని ప్రయోజనం లేకపోయింది.\nరాజుగారు దిగులు పడిపోయాడు. రాణి తన\nకొడుకు కోసం అనేక మాసాల పాటు\nకంటికీ మంటికీ ఏకధారగా ఏడిచి, కళ్ళు\nపోగొట్టుకున్నది. ధనంజయుడు చచ్చిపోయి\nనట్టే అందరూ భావించారు. అతని కోసం\nయిక వెతికించి లాభం లేదనుకున్నారు.\nకొంత కాలం గడిచింది. పుత్రశోకంతో\nఅదే పనిగా కుములుతూ, కళ్ళు కూడా\nపోగొట్టుకున్న భార్యతో విసుగెత్తి రాజు\nఆమెను వదిలేసి, మరొక భార్యను చేసు\nకున్నాడు. ఆయన పెద్ద భార్యకు దూరాన\nఅరణ్య ప్రాంతంలో ఒక మేడ కట్టించి,\nఅక్కడే ఆమెకు అవసరమైన వసతు లన్నీ\nఏర్పాటు చేశాడు. కాలక్రమాన చిన్నరాణి\nఒక కొడుకును కన్నది. వాడి అచ్చట్లూ,\nముచ్చట్లూ చూసుకుంటూ రాజు తన పెద్ద\nకొడుకునూ, పెద్ద భార్యనూ పూర్తిగా\nమరిచిపోయాడు.\nచిన్నరాణి కొడుకు అయిదేళ్ళ వాడై\nఉండగా ధనంజయుడు తిరిగి వచ్చాడు.\nదేశాటన చేస్తూ అతను అనేక విజయాలు\nసాధించి, అంతులేని ధనమూ, పరివారమూ\nవెంటబెట్టుకుని స్వదేశానికి చేరుకున్నాడు.\nఅత నింకా తన తండ్రి కోటను సమీపిం\nచక ముందే, ఎవరో మహావీరుడు పెద్ద\nసైన్యంతో కోట పైకి వస్తున్నా డన్న వార్త\nరాజుకు చేరింది.\nఈ వార్త చేరవేసినవాళ్ళు ఒకప్పుడు\nయువ రాజు ను బాగా ఎరిగినవాళ్ళేగాని,\nఅతను పూర్తిగా మారిపోయి ఉండటం\nచేత గుర్తు పట్టలేకపోయారు.\nఎవరో తన పైకి దండెత్తి వస్తున్నా రని\nభయపడి రాజు తన మంత్రిని సపరివారంగా\nధనంజయుడి వద్దకు పంపాడు. మంత్రి\nకూడా ధనంజయుణ్ణి గుర్తుపట్టక, \"మహా\nరాజా, తమ రెవరో తెలియదు. మాతో\nయుద్ధం చెయ్యకుండా తమ దారిన తాము\nవెళ్ళిపోయిన పక్షంలో దారి ఖర్చుకు\nమా రాజుగారు రెండువేల వరహా లిచ్చు\nకుంటారు,” అన్నాడు.\nధనంజయుడు నవ్వి, “నా దారి కోట\nలోకే. నే నీ దేశపు యువరాజును. మహా\nమంత్రీ, నన్ను మీరు కూడా గుర్తించ\nలేదా?” అని అడిగాడు.\nమంత్రి పరమానందం చెంది, అతనితో\nఈ మధ్య కాలంలో జరిగిన దంతా చెప్పి,\n\" ఇప్పుడు నీ తల్లి గుడ్డిదై గోరింట అడవిలో\nఆరుకోసుల దూరాన ఉంటున్నది. రాజు\nగారి కిప్పుడు మరొక యువరాజు పెరిగి\nవస్తున్నాడు,\" అని చెప్పాడు.\nధనంజయు డీ వార్త విన్నాక కోట ప్రవే\nశించక తన పరివారంతో సహా తల్లి\nఉంటున్న మేడకే వెళ్ళాడు. కొడుకు కంఠం\nవింటూనే అతని తల్లి కంట జలజలా ఆనం\nదాశ్రువులు రాలి, ఆమెకు పోయిన దృష్టి\nతిరిగి వచ్చింది.\nఈ లోపల మంత్రి రాజు వద్దకు తిరిగి\nవెళ్ళి ధనంజయుడు వచ్చాడనీ, అతను\nఅంతఃపురానికి రాక తల్లి ఉండే వనానికే\nవెళ్ళాడనీ చెప్పాడు. రాజు తన పెద్ద కొడు\nకును తన వద్దకు రమ్మని ఆహ్వానం\nపంపాడు. తన తల్లి అరణ్యంలో ఉండగా\nతాను రాజభవనంలో ఉండటం జరగదని\nధనంజయుడు జవాబు పంపాడు. అలా\nఅయితే నీ తల్లితో సహా రమ్మన్నాడు\nతండ్రి. కాని ధనంజయుడి తల్లి ఇంతకాల\nమయాక తన భర్త దగ్గిరికి తిరిగి వెళ్ళ\nనిరాకరించింది.\nధనంజయుడికి తండ్రి నొకసారి చూడా\nలని ఉన్నది. తండ్రి కూడా తన కోసం\nతపించిపోతున్నా డని అతను విన్నాడు.\nఅందుచేత అతను ఒక్కసారి రాజసభకు\nవెళ్ళివస్తా నని తల్లితో చెప్పి, గుర్రం మీద\nరాజధానికి వెళ్ళాడు. అతను వస్తున్నట్టు\nతెలిసి పురప్రజలు గుంపులు గుంపులుగా\nరాజవీధి వెంబడి నిలబడి అతన్ని చూశారు.\nఅతను రాజ సభకు వెళ్ళగానే సభికు\nలందరూ హర్షధ్వానాలు చేశారు. రాజు\nతన నెత్తి మీది కిరీటం కొడుకు నెత్తిన పెట్టి,\n\"నాయనా, ఇక నుంచీ ఈ రాజ్యం నువే\nఏలుకో,” అన్నాడు.\nధనంజయుడు తన తండ్రితో కొంత\nసేపు రాచకార్యాలు ముచ్చటించి, తన\nమారుతల్లి నొక్కసారి చూసి పలకరిస్తా నని\nబయలుదేరాడు. ఆమె ధనుంజయుడి తల్లి\nఉండిన మేడ లోనే ఉన్న ద ని\nరాజు\nచెప్పాడు. ధనంజయు డా మేడకు వెళ్ళి\nలోపలికి పోతూండగా దారిలో రాజుగారి\nచిన్నకొడుకు విల్లుతోనూ, నాలుగు బాణాల\nతోనూ ఆడుకుంటూ కనిపించాడు.\n\"వీటితో ఎలా ఆడాలో నేను చూపిస్తాను\nచూడు, త మ్ము డూ,\" అంటూ ధనం\nజయుడు విల్లు ఎక్కు పెట్టి, నాలుగు\nబాణాలూ నాలుగు దిక్కులకు వేశాడు.\n\"నా బాణాలు నా కియ్యి,” అంటూ\nకుర్రవాడు ఏడవసాగాడు.\nకొడుకు ఏడుపు విని రాజు చిన్నభార్య\nవచ్చి, \"ఏమిటి, నాయనా? ఎందు కేడు\nస్తున్నావు?” అని అడిగింది.\n\"ఈయ నెవరో వచ్చి నా బాణాలు\nపారేశాడు,” అన్నాడు రాజు చిన్నకొడుకు.\n\"ఇక నీ గోడూ నా గోడూ వినేవా\nరెవరు?” అన్నది చిన్నరాణి.\nధ నం జ యు డు\nబాణాలు వదిలిన\nదిక్కుగా నౌకర్లు బయలుదేరి వెళ్ళారు.\nఎంత దూరం వెళ్ళినా వారి కా బాణాల\nజాడ తెలియలేదు.\nచిన్నరాణి అంతఃపురంలో అడావుడిగా\nఉన్నట్టు రాజుకు తెలిసింది. ఆయన వచ్చి\nతన చిన్న భార్యను, “ఏమిటీ గొడవంతా?”\nఅని అడిగాడు.\n\" ఆ అబ్బాయి వీడి బాణాలు పారేశా\nడట,” అన్నది చిన్నరాణి.\n\"ఆ అబ్బాయి ఎవరో కాదు, యువ\nరాజు. ఆ బాణాలు కూడా వాడివే, నీ కొడు\nకువి కావు,” అన్నాడు రాజు.\n\" అవును. మీరూ మీరూ ఒకటికా కేం\nజేస్తారు?” అని చిన్న రాణి దెప్పి పొడిచింది.\nధనంజయుడు తన తమ్ముణ్ణి బుజ్జగించి,\n\" నీకు నేను మంచి బాణాలు చేయించి\nపెడతాను. ఏడవకు,\" అని చెప్పి, తన\nతమ్ముడికి బాణాలు చేసి ఇవ్వమని పని\nవాళ్ళకు చెప్పి, తండ్రి వద్ద సెలవు పుచ్చు\nకుని తల్లి మేడకు వెళ్ళిపోయాడు.\nచచ్చిపోయా డనుకున్న ధనంజయుడు\nతిరిగి వచ్చేశాడు. దానితో చిన్నరాణికీ, ఆమె\nకొడుక్కూ పతనం సంప్రాప్త మయింది.\nధనంజయుణ్ణి నిజంగానే చంపించా లను\nకుని చిన్న రాణి రాజవైద్యులను పిలిపించి,\n\" ఏ మందులోనో విషం పెట్టి మీరు ధనం\nజయుణ్ణి చంపేస్తే మీకు మంచి బహు\nమానం ఇస్తాను,” అన్నది.\n\" రోగమూ రొష్ట లేనివాడికి వైద్యం\nచెయ్యటం ఎవరితరం? తమరే రోగం\nఅభినయించినట్టయితే తమ చికిత్స కోసం\nఅతను బలి అయేటట్టు చూడవచ్చు,”\nఅన్నారు వైద్యులు.\nవారి సలహా పై చిన్నరాణి దుర్భరమైన\nశిరోవేదన వచ్చినట్టు మూలుగుతూ పడు\nకున్నది. తన ప్రియమైన భార్య బాధ\nపడుతూ ఉండటం చూసి రాజు వైద్యులను\nపిలిపించాడు.\n\"మహారాజా, ఇది శిరోవాత సంబంధ\nమైన నొప్పి. అసలైన వజ్రాలు తెచ్చి పుటం\nపెట్టి ఔషధం తయారుచేసి ఇవ్వాలి.\nరత్నద్వీపం నుంచి తెచ్చిన వజ్రాలే\nకావాలి,” అన్నారు వైద్యులు.\nరత్నద్వీప ప్రయాణం ప్రమాదకరం.\nమంచి ధీరుడైన వాడు వెళ్ళాలి. వజ్రాలు\nరావటానికి ఒకటి రెండు మాసాలు పడు\nతుంది. అంత దాకా ఇతర ఔషధాలతో\nరాణిగారి తలనొప్పిని తగ్గించి ఉంచవచ్చు\nనన్నారు వైద్యులు.\nరా జీ సమాచారం ధనంజయుడితో\nచెప్పి, \"రత్నద్వీపానికి నువు బయలుదేరు\nతావా? నన్ను బయలుదేర మన్నావా?”\nఅని అడిగాడు.\n\"పెద్దవారు, మీ కెందుకు శ్రమ? నేనే\nవెళతాను,” అని ధనంజయుడు వెంటనే\nరత్నద్వీపానికి బయలుదేరాడు. రత్నద్వీపం\nదక్షిణ తీరానికి కొద్ది దూరంలో ఉన్నది.\nఅక్కడ చిలుకరాజు రాజ్యం చేస్తున్నాడు.\nధనంజయుడు చిలుకరా జుండే నగరా\nనికి వెళ్ళి చూసేసరికి ధ్వజస్తంభానికి ఒక\nబాణం గుచ్చుకుని ఉన్నది. అది అతను\nతన దేశం నుంచి వేసిన బాణమే. ధనం\nజయుడు, \"రావే బాణమా!” అనేసరికి\nబాణం ఊడి అతని చేతిలో పడింది.\nఅది చూసి అక్కడ ఉన్న రాజభటులు\nధనంజయుణ్ణి రాజుగారి దగ్గరికి తీసుకుపో\nయారు. రాజు అతని ఊరూ, పేరూ అడి\nగాడు. \"మా దేశం ఇక్కడికి నూరామడలు\nఉత్తరంగా ఉన్నది. నా పేరు ధనం\nజయుడు,” అని ధనంజయుడు చెప్పాడు.\nబాణం మీద అతని పేరుండటం చూసి,\nనూరామడల దూరం బాణం వేసిన వాడి\nకన్న తనకు మంచి అల్లుడు దొరకడని నిశ్చ\nయించి, చిలుకరాజు అతనికి తన కుమార్తె\nనిచ్చి పెళ్ళిచేశాడు.\nపెళ్ళి అయిపోగానే ధనంజయుడు తాను\nవచ్చిన పని తన భార్యకు చెప్పాడు.\n\"వజ్రాలు ఇక్కడి కొండలలో\nఉన్నాయి. అక్కడికి మనుష్యులు వెళ్ళటం\nప్రమాదం. మా పెంపుడు చిలుకలను పంపి\nమీకు కావలిసి నన్ని వజ్రాలు తెప్పిస్తాను,”\nఅన్నది అతని భార్య,\nచిలుకలు తెచ్చిన వజ్రాలతో అనేక\nసంచులు నిండాయి. ధనంజయుడు వాటినీ,\nతన భార్యనూ తీసుకుని తన దేశానికి\nతిరిగివచ్చాడు.\nచిన్నరాణి ప్రయత్నం విఫలమయింది.\nకొద్ది రోజులు గడవనిచ్చి ఆమె మళ్ళీ తల\nనొప్పి వచ్చిందని మూలగ సాగింది. రాజు\nవైద్యులను పిలిపించి అడిగితే, \"వజ్ర\nభస్మంతో ఇది సమూలంగా నశించే శిరో\nవాతం కాదు. దీనికి రాక్షసిపట్టు తగిన\nమందు,” అన్నారు వైద్యులు.\nరాక్షసిపట్టు తూర్పున ఉన్న రాక్షసి\nదేశంలో దొరుకుతుంది. ధనంజయుడు\nఅక్కడికి బయలుదేరాడు. అక్కడి రాజ\nధానిలో ధ్వజస్తంభాని కొక బాణం గుచ్చు\nకుని ఉన్నది. ఆ బాణం తనదని చెప్పిన\nవాణ్ణి తన వద్దకు తీసుకు రమ్మని రాక్షసి\nరాజు చెప్పాడు.\nధనంజయుడు ధ్వజస్తంభం దగ్గిరికి\nవచ్చి పిలవగానే ఆ బాణం అతని చేతిలో\nపడింది. అదిచూసి రాజభటులు అతన్ని\nరాజు వద్దకు తీసుకువెళ్ళారు.\nధనంజయుడు నూరామడల దూరం\nనుంచి బాణం వేశాడని తెలిసి రాక్షసిరాజు\nఅతనికి తన కూతురు నిచ్చి పెళ్ళి చేశాడు.\nపెళ్ళి కాగానే ధనంజయుడు తన భార్యతో\nతాను వచ్చిన పని చెప్పాడు.\n\" నేను రాక్షసులను పెంచుతున్నాను.\nజీవలంకలో అసలు రాక్షసు లున్నారు.\nనా పెంపుడు రాక్షసులను జీవలంకకు\nపంపితే వాళ్ళు కావలిసినంత పట్టు, రాక్ష\nసులు నేసేది, తీసుకువస్తారు,” అన్నది\nరాజు కూతురు.\nఈ విధంగా పది సంచుల రాక్షసిపట్టు\nతెప్పించి, ధనంజయుడు తన భార్యతో సహా\nకొందరు పెంపుడు రాక్షసులను కూడా\nవెంటబెట్టుకుని తన దేశానికి తిరిగి\nవచ్చాడు. ఆ రాక్షసులను చూస్తూనే చిన్న\nరాణి తన తలనొప్పి నయమయిం దన్నది.\nవైద్యులు రాక్షసిపట్టు కాల్పి దానితో\nమందు తయారుచేసి రాణి కిచ్చారు.\nకొద్ది రోజులు గడిచాయి. చిన్న రాణి\nధనంజయుణ్ణి చంపటానికి వైద్యులతో\nమరొక ఉపాయం ఆలోచించి, తిరిగి తల\nనొప్పి వచ్చినట్టు పడుకున్నది.\nరాజు వైద్యులను పిలిపించి ఏం చేయా\nలని అడిగాడు.\n\"మహారాజా, రాక్షసిపట్టు వైద్యంతో\nకూడా పురుగు సాంతం చావలేదు. పెద్దపులి\nజున్నుపాలతో గాని ఈ వ్యాధి పోదు,”\nఅన్నారు వైద్యులు.\nపెద్దపులులు ఉత్తరాన పులి రాజు\nరాజ్యంలో ఉంటాయి. అక్కడికి వెళ్ళి,\nఈనిన పులులు గా చూసి, వాటి పాలు\nపిండుకు రావాలి. ఈ పనికి పూనుకుని\nధనంజయుడు పులిరాజు పట్టణానికి బయలు\nదేరాడు. ఆ పట్టణం చేరే సరికి అక్కడి\nధ్వజస్తంభానికి అతని బాణం గుచ్చుకుని\nఉన్నది. అతను పిలవగానే ఆ బాణం వచ్చి\nఅతని చేతిలో పడింది.\nపులిరాజు అతన్ని పిలిపించి, అతని\nఊరూ పేరూ అడిగి, బాణం మీద అతని\nపేరు గుర్తించి, తన కూతురిని అతని కిచ్చి\nపెళ్ళిచేశాడు. పెళ్ళి కాగానే ధనంజయుడు\nతన భార్యకు తాను వచ్చిన పని చెప్పాడు.\n\" నేను బోలెడన్ని పులులను పెంచు\nతున్నాను. అందు లో చూడివీ, పాడివీ\nఉన్నాయి. పాలు పతికి తీసుకుపోతే పని\nజరగదు. మన వెంటే ఒక యాభై పులులను\nపట్టుకుపోతే పని తీరిపోతుంది,” అన్నది\nపులిరాజు కూతురు.\nధనంజయుడు సరేనని తన భార్యతో\nబాటు యాభై పెంపుడు పులులను కూడా\nవెంటబెట్టుకుని తన దేశానికి తిరిగి వచ్చాడు.\nఆ పులులను చూసి జనం భయపడటం\nమాట అటుంచి చిన్నరాణికే ప్రాణం పోయి\nనంత పని అయింది.\nవైద్యు లామెకు పులిపాల జున్నుతో\nచికిత్స చేశామనీ, వ్యాధి తగ్గిపోయిందనీ\nరాజుకు చెప్పారు.\nచిన్నరాణి వైద్యులను మళ్ళీ పిలిపించి,\n\" ఈ ధనంజయుడు మృత్యుదేవత నోట్లో\nపెట్టినా బతికివస్తున్నాడు. ఇప్ప డేం\nచెయ్యాలి? ఇతనికి అసాధ్యమైన పని\nఏదైనా కల్పించండి. దాన్ని అతను చెయ్య\nలేకపోతే రాజుకు అతనిపై మనసు విరిగి\nపోతుంది,” అన్నది.\n\" సరే, మీరు తల నొప్పి వచ్చిందని\nపడుకోండి. మేం రాజుగారితో చెప్పవలిసినది\nచెబుతాం,” అన్నారు వైద్యులు. చిన్నరాణ\nమళ్ళీ మూలుగుతూ పడుకున్నది.\nఅది చూసి రాజు వైద్యులను పిలిచి,\n\"ఏమయ్యా, అన్ని ఘనచికిత్సలు చేసి\nకూడా మీరు రాణిగారి తలనొప్పి నయం\nచెయ్యలేక పొయ్యా రేమిటి? మీ వల్ల అవు\nతుందా, కాదా?” అని అడిగాడు.\n\"మహారాజా, దీనికి తిరుగు లేని చికిత్స\nఒకటే ఉన్నది. అది సాధ్యపడ దేమో నని\nఇంతకాలం తమకు మనవి చెయ్యలేదు,”\nఅన్నారు వైద్యులు.\n\" చికిత్స ఏమిటో చెప్పండి. అది\nసాధ్యమో అసాధ్యమో నేను చూసుకుం\nటాను,” అన్నాడు రాజు.\n\"కొత్తగా తవ్విన సరస్సులో రాణీగారు\nస్నానం చేస్తే, సమూలంగా శిరో వాత0\nపోతుంది. అయితే ఆ సరస్సు మన ఊరి\nమైదాన మంత ఉండాలి. దాని చుట్టూ\nఎత్తయిన చెట్లుండాలి. చెరువు నిండా\nనీరుండాలి. అందులో చేప లుండాలి,”\nఅన్నారు వైద్యులు.\n\"చెరువు తవ్వించటానికే ఏడాది పడు\nతుంది. దాని చుట్టూ చెట్లు పెంచటానికి\nపదేళ్ళయినా పడుతుంది. ఈ చికిత్స ఎలా\nసాధ్యం?” అన్నాడు రాజు.\n\"చిత్తం, అదే మేమూ ఆలోచిస్తున్నాం.\nమేము ఇచ్చే ఉపశాంతి ఔషధాలు నెల\nపైన పనిచేయవు,” అన్నారు వైద్యులు.\nరాజుగారు దిగులు పడిపోయి, వైద్యు\nలను పంపేసి, ధనంజయుణ్ణి పిలచి, సంగ\nతంతా చెప్పి, \" ఇందు కేదైనా ఉపాయం\nఆలోచిస్తే నువే ఆలోచించాలి,” అన్నాడు.\n\" నెల లోపుగా నేను ఏదో మార్గం కని\nపెట్టి తిరిగి వస్తాను,” అని ధనంజయుడు\nపడమరగా బయలుదేరాడు. కొత్తగా తవ్వు\nతున్న చెరువు ఎక్కడన్నా తగులుతుం\nదేమో చూసి వద్దామని అతని ఉద్దేశం.\nమిగిలిన మూడు దిక్కులా నూరామడ\nదూరంలో తన కలాటి చెరు వేదీ కనిపించ\nలేదు. అందుచేత అతను నాలుగో దిక్కుగా\nబయలుదేరాడు.\nవెళ్ళగా వెళ్ళగా అతనికి, కొత్తగా తవ్వు\nతున్న చెరు వేదీ కనిపించలేదు గాని,\nఏనుగుల రాజుండే నగరం తగిలింది.\nఅక్కడి ధ్వజస్తంభం మీద అతనికి తన\nనాలుగో బాణం కనిపించి, పి ల వ గా నే\nచేతిలో పడింది.\nఏనుగులరాజు అతని ఊరూ పేరూ\nతెలుసుకుని తన కుమార్తె నిచ్చి పెళ్ళి\nచేశాడు. పెళ్ళి కాగానే ధనంజయుడు తన\nభార్యతో తాను బయలుదేరిన పని\nఏమిటో చెప్పాడు.\n\"అదెంత పని! నా వద్ద ఎన్నో పెంపుడు\nఏనుగు లున్నాయి. వాటి భాష నాకు\nతెలుసు, నా భాష వాటికి తెలుసు. ఏం\nచెయ్యాలో వాటికి చెప్పానంటే అవి అడవి\nఏనుగులను కలుపుకుని వెళ్ళి మన ఊరి\nలోనే చెరువు తవ్వి, చేపలతో సహా నీరు\nనించి, చెరువు గట్ల మీద ఎత్తయిన చెట్లు\nనాటేస్తాయి. మీ పినతల్లి అందులో స్నానం\nచేసి చికిత్స పొందవచ్చు,” అన్నది.\nఅంతా ఆమె చెప్పినట్టే జరిగింది. ధనం\nజయుడు తన భార్యతో తన దేశానికి తిరిగి\nవచ్చే సరికి వారి ఊరి మైదానం బ్రహ్మాండ\nమైన చెరువుగా మారిపోయింది. దాని నిండా\nచేపలు ఈదుతున్నాయి. చెరువు చుట్టూ\nబ్రహ్మాండమైన అరణ్య వృక్షాలు నాట\nబడి ఉన్నాయి.\nరాజు పరమానందభరితుడై వైద్యులతో,\n\"రాణిగారిని స్నానం చేయించి చికిత్స\nచెయ్యండి. ఈ సారి ఆమె తలనొప్పి అంటే\nమిమ్మల్ని దండిస్తాను,\" అన్నాడు.\nచిన్నరాణి స్నానం చెయ్యటానికి వచ్చి\nచెరువులో ఒక కాలు పెట్టి రెండో కాలు పెట్ట\nగానే అడుగుకు వెళ్ళిపోయింది. ఏనుగులు\nతవ్విన ఆ చెరువు ఒడ్డు నుంచి కూడా పది\nనిలువుల లోతున్నది. అందులో పడిపోయిన\nరాణి ప్రాణంపోయి తేలిన దాకా ఎవరి\nకంటా పడలేదు.\nతన ప్రియభార్య పోయినందుకు విచా\nరిస్తున్న రాజుకు దాసీల వల్ల ఆమె చేసిన\nద్రోహం తెలిసింది. రాజు వైద్యులను దేశం\nనుంచి వెళ్ళగొట్టి, తన పెద్ద భార్యను\nతెచ్చుకుని, ఇద్దరు కొడుకులతోనూ\nసుఖంగా ఉన్నాడు.",
            "book_page_end": 32
        },
        {
            "title": "ఠింఠాకరాళుడు",
            "book_page_start": 4,
            "pdf_page_start": 47,
            "pdf_page_end": 54,
            "author": "చందమామ బృందం",
            "genre": "జానపదం",
            "moral": "తెలివితేటలు, ధైర్యం, కష్టం నుంచి బయటపడాలనే పట్టుదల ఉంటే ఎలాంటి అసాధ్యమైన పనైనా సాధించవచ్చు.",
            "keywords": [
                "ఠింఠాకరాళుడు",
                "జూదం",
                "కళావతి శాపం",
                "ముని వేషం",
                "బంగారం",
                "ఇంద్రుడు"
            ],
            "characters": [
                "ఠింఠాకరాళుడు",
                "మాతృదేవతలు",
                "మహాకాళుడు",
                "భైరవుడు",
                "కళావతి",
                "అలంబుషా",
                "ఇంద్రుడు",
                "నరసింహ రాజు"
            ],
            "locations": [
                "ఉజ్జయినీ నగరం",
                "మహాకాళి తీర్థం",
                "నాగపురం",
                "స్వర్గం"
            ],
            "content": "ఉజ్జయినీ నగరంలో ఠంఠాకరాళు డనే\nఒక విచిత్ర వ్యక్తి ఉండేవాడు. అతను\nరోజల్లా జూదా లాడించేవాడు. గెలిచిన\nవాళ్ళు అతనికి నూరేసి గవ్వ లిచ్చేవాళ్ళు.\nసాయంకాలం వేళ అతను ఆ డబ్బు తీసుకు\nపోయి బజారులో ఇంత గోధుమపిండి కొని,\nకుండపెంకులో కాసిని నీళ్ళు తెచ్చుకుని,\nదానితో పిండి కలిపి రొట్టెలు తయారు\nచేసే వాడు. తరవాత అతను ఆ రొట్టెలను\nతీసుకుని శ్మశానానికి వెళ్ళి, చితి మంటలలో\nవాటిని కాల్చుకుని, వాటిని తీసుకుని మహా\nకాళుడి ఆలయానికి వెళ్ళి, అక్కడి దీపా\nరాధన నెయ్యి తన రొట్టెలకు పూసుకుని\nతిని, ఆ దేవుడి గుడి ముందే నేలపైన పడు\nకుని నిద్రపొయ్యేవాడు.\nఒకనాటి రాత్రి ఠింఠాకరాళుడు గుడి\nముందు పడుకుని ఉండగా, గుడి గోడ మీది\nమాతృకల బొమ్మలూ, యక్ష ప్రతిమలూ\nకదులుతున్నట్టు కనబడింది. వెంట నే\nఅతని కొక ఆలోచన వచ్చింది : గుడి వద్ద\nఉండే దేవతలను జూదం లోకి దింపితే\nలాభం కలగవచ్చు; ఒకవేళ లాభం రాక\nపోతే తాను పోగొట్టుకునేది ఏమీ లేదు.\nఈ ఆలోచన కలగగానే అతను,\n\"ఓ దేవతలారా, నాతో జూద మాడండి.\nఎప్పుడు గెలిచిన సొమ్ము అప్పుడు చెల్లించ\nవలిసిందే. అప్పుల బేరం లేదు,” అన్నాడు.\nదేవతలు జవాబు చెప్పలేదు. జూదగాళ్ళ\nకట్టుబాటేమిటంటే, అవతలివాడు పందెం\nకాచి, పాచికలు వెయ్యబోయే టప్పుడు\nతాము ఆటలోకి రామని చెప్పకపోతే వాళ్ళు\nఆటలో ఉన్నట్టే, ఆటకు ఒప్పుకున్నట్టే.\nఠింఠాకరాళుడు పందెం చెప్పి పాచికలు\nవేశాడు. దేవతలు వద్దని అతన్ని నివారించ\nలేదు. ఠంఠాకరాళుడు దేవతల నుంచి\nవిస్తారంగా బంగారం గెలుచుకున్నాడు.\nచివర కతను, \" నేను గెలిచిన బంగార\nమంతా నా కిచ్చెయ్యండి,” అన్నాడు. దాని\nక్కూడా దేవతలు జవాబివ్వలేదు. జూదంలో\nఓడిపోయి, డబ్బివ్వక, మాట్లాడ కుండా\nఊరుకున్న వారిని రంపాలతో కొయ్యటం\nరివాజు. అందుచేత ఠింఠాకరాళుడు దేవత\nలను కొయ్యటాని కొక రంపం పట్టుకొచ్చాడు.\nదాన్ని చూసి భయపడి దేవతలు అతనికి\nతాము ఓడిపోయిన ధన మంతా ఇచ్చారు.\nఅది మొదలు ఠింఠాకరాళుడు ప్రతి\nరాత్రి మాతృదేవతలతో జూద మాడి\nబంగారం గెలుచుకో సాగాడు. ఇది ఇలా\nఎంత కాలం జరుగుతుందో నన్న దిగులు\nమాతృదేవతలకు పట్టుకున్నది. అది చూసి\nచాముండీదేవి వాళ్ళతో, \"వాడు పందెం\nపెట్టి జూదానికి పిలిచినప్పుడు, మేం తప్పు\nకుంటున్నా మని చెబితే మీరు ఆటలో\nలేనట్టే. ఈ సారి వాడితో ఆ మాట\nచెప్పండి,” అన్నది.\nఠింఠాకరాళుడు వచ్చి జూదానికి రమ్మని\nపిలవగానే గుడి మీద ఉండే దేవత లందరూ,\n\"మేం తప్పుకున్నాం,\" అనేశారు. దానితో\nఅతని ఆట కట్టయింది. అత ను తిన్నగా\nమహాకాళుడి వద్దకే వెళ్ళి, ఆ దేవుణ్ణి ఆటకు\nపిలిచాడు. \" నేను తప్పుకున్నా ను,”\nఅన్నాడు మహాకాళుడు కూడా.\nవెంటనే ఠంఠాకరాళుడు దేవుడి కాళ్ళు\nరెండూ పట్టుకుని, \"స్వామీ, నా దురదృష్టం\nమూలాన నీవు కూడా లోభివైపోయావా?\nమూడు లోకాలూ భరించగలవు గాని,\nనా వంటి దరిద్రుణ్ణి భరించలేవా? నీతో\nమాట్లాడిన నేను మళ్ళీ జూదరులతో ఏమని\nమాట్లాడను? నన్ను నీవే ఎలాగైనా అనుగ్ర\nహించాలి,” అని ప్రాధేయపడ్డాడు.\n\" ఒరే, భయపడకు. నీ కే లోటూ\nరాకుండా నేను చూస్తాను. నీ విక ఇక్కడే\nఉండిపో,\" అన్నాడు మహాకాళుడు. ఠింఠా\nకరాళుడు అక్కడే కాలం గడపసాగాడు.\nఒకనాటి రాత్రి భైరవుడు అతనితో, \"ఒరే,\nఈ సమయంలో కొందరు అప్సరలు మహా\nకాళీ తీర్థంలో స్నానాలు చేస్తున్నారు. వారు\nగట్టున పెట్టుకున్న బట్టలన్నీ చప్పున\nపట్టుకురా. వారిలో కళావతి అనే అప్సర\nఉన్నది. అది నిన్ను పెళ్ళాడటానికి ఒప్పు\nకున్న దాకా వారి బట్టలు వారి కివ్వకు,”\nఅని సలహా ఇచ్చాడు.\nఠింఠాకరాళుడు అలాగే చేశాడు. అతను\nకళావతిని తన కిస్తే గాని బట్ట లివ్వనంటే,\nమిగతా అప్సరలు సమ్మతించారు. ఎందు\nకంటే కళావతికి అదివరకే ఇంద్రుడి శాపం\nఉన్నది. స్వర్గం చూసి ఆనందించటానికే\nతప్ప, భూలోకంలో ఉండే సుఖాలు అక్కడ\nలేవని కళావతి ఆక్షేపించింది. అది తెలిసి\nఇంద్రుడు, \"మానవుణ్ణి పెళ్ళాడి భూలోక\nసుఖాలు అనుభవించు,” అని శపించాడు.\nఆ శాపం ఇప్పుడు ఫలించింది. కళావతి\nఠింఠాకరాళుడికి భార్య అయింది. ఆమె\nపగలు దేవలోకానికి వెళ్ళి, రాత్రి కాగానే\nతన భర్త వద్దకు తిరిగి వస్తూండేది.\nఒకనాడు కళావతి తన భర్తతో, \"రేపు\nరంభ ఇంద్రుడి ఎదట ఒక కొత్త నాట్యం\nచేస్తున్నది. అది ముగిసిన దాకా మే మంద\nరమూ అక్కడే ఉండాలి. అందుచేత నేను\nచాలా ఆలస్యంగా వస్తాను,” అన్నది.\n\"ఆ నృత్యం నేను కూడా చూసి ఆనం\nదిస్తాను. నన్ను రహస్యంగా తీసుకుపో,”\nఅని ఠంఠాకరాళు డడిగాడు.\n\"అమ్మయ్యో, ఇంద్రుడికి తెలిస్తే ఇంకే\nమన్నా ఉందా?” అన్నది కళావతి. కాని\nఠింఠాకరాళుడు ఆమెను బుజ్జగించి, ఎలాగో\nఒప్పించాడు.\nతెల్లవారగానే కళావతి స్వర్గానికి బయలు\nదేరుతూ తన భర్తను తన చెవిలో పెట్టు\nకున్న కలవపువ్వులో దాచి, వెంట తీసుకు\nపోయింది. ఠింఠాకరాళుడు తన భార్య\nసహాయంతో ఇంద్రభవనం ముందున్న ఐరా\nవతాన్నీ, పక్కనే ఉన్న నందనవనాన్నీ\nతోశాడు; ఇంద్రభవనం లోపల దేవతలతో\nకొలువుతీరి ఉన్న ఇంద్రుణ్ణి చూశాడు;\nఅక్సరలు పాడుతూండగా రంభ చేసిన\nనృత్యాన్ని చూశాడు; నారదుడు మొదలైన\nవారి వాద్య సంగీతం విన్నాడు; తాను కూడా\nఒక దేవత అయిపోయినట్టు సంతోషించాడు.\nచిట్టచివరకు అక్కడ అతని కొక మేక\nనృత్యం చేస్తూండటం కనిపించింది. అది\nఅతను రోజూ ఉజ్జయినిలో చూసే మేకే.\nఆ మేక స్వర్గంలో ఎలా తటస్థపడినది. అత\nనికి అర్థం కాలేదు. ఇందులో ఏదో మాయ\nఉన్న దనుకున్నాడు. నిజాని కా మేక ఒక\nచిల్లర దేవత; గాలికి తిరిగేవాడు.\nఇంద్రుడి సభ ముగియగానే కళాపతి\nతన భర్తను తిరిగి భూలోకంలో చేర్చింది.\nమర్నాడు ఉజ్జయినీలో ఆ మేక లింఠాకరా\nళుడికి కనబడింది. అతను దాన్ని నిలవేసి,\n\" ఒరే, గాలికి తిరిగేవాడా, నిన్న ఇంద్రుడి\nఎదట చేసిన నృత్యం నా ఎదట కూడా\nచెయ్యి. లేకపోతే నిన్ను క్షమించేది\nలేదు,” అన్నాడు.\nమేకకు ఆశ్చర్యం వేసింది. \"ఇదేమిటి?\nవీడికి నా సంగతి ఎలా తెలిసింది? వీడు\nమామూలు మనిషి గదా!\" అనుకున్న దా\nమేక. అది తన కోరిక మన్నించి నృత్యం\nచెయ్యక పోయే సరికి ఠంఠాకరాళుడా\nమేకను దుడ్డుకర్రతో ముఖం పగిలేటట్టు\nకొట్టాడు. తల నుంచి రక్తం కారుతూ\nఆ మేక ఇంద్రుడి వద్దకు వెళ్ళి, జరిగిన\nసంగతి చెప్పింది. ఇంద్రుడు దివ్యదృష్టితో\nజరిగినది గ్రహించి, కళావతిని పిలిచి,\n\"నీవు మనుష్యమాత్రుణ్ణి స్వర్గానికి తెచ్చి\nనందుకు శిక్షగా, నాగపురంలో నరసింహ\nరాజు కట్టించే దేవాలయం మీది సాలభంజి\nకలో నివసించు,\" అని శపించాడు.\nకళావతీ, కళావతి తల్లి అలంబుషా\nఇంద్రుడి కాళ్ళ పైన పడి అనుగ్రహించ\nమని వేడుకున్నారు. ఇంద్రుడు కనికరించి,\n\"ఆ ఆలయం నేలమట్ట మయినప్పుడు నీకు\nశాపవిముక్తి కలుగుతుంది,” అని కళా\nపతితో చెప్పాడు.\nఆమె తన భర్త వద్దకు వచ్చి, తనకు\nఇంద్రు డిచ్చిన శాపం గురించి చెప్పి, తన\nదివ్యాభరణా లన్నీ ఊడ్చి భర్త కిచ్చి, శాపం\nఅనుభవించటానికి నాగపురం వెళ్ళి,\nఅక్కడ గుడిలో మూలస్తంభానికి ఉన్న\nసాలభంజికలో ప్రవేశించింది.\nఠింఠాకరాళుడు భార్యా వియోగంతో\nచాలా బాధపడ్డాడు. తాను బుద్ధిహీనుడై\nనోరు జారటం చేతనే తన భార్య శాపం\nపొందటం తలచుకుని తన్ను తాను తిట్టు\nకున్నాడు; చిట్టచివరకు, విచారించి లాభం\nలేదనీ కళావతి శాపం సాధ్యమైనంత\nత్వరగా ముగిసే మార్గం చూడాలనీ నిశ్చ\nయించుకున్నాడు.\nఅతను ముని వేషం వేసుకుని, నాగ\nపురానికి వెళ్ళి, న గ రం చుట్టూ ఉన్న\nఅడవిలో నాలుగు దిక్కులా నాలుగు కలశా\nలలో కళావతి నగలు కొంచెం కొంచెంగా\nఉంచి గుర్తుగా పాతి పెట్టి, రత్నాలతో నిండిన\nఅయిదో కలశాన్ని అర్థరాత్రి వేళ ఆలయం\nముందు పాతిపెట్టాడు. ఆ తరవాత అతను\nనది ఒడ్డున చిన్న పర్ణశాల వేసుకుని, దొంగ\nతపస్సు ప్రారంభించాడు.\nఊళ్ళోవాళ్ళు ఈ దొంగ మునిని చూసి\nఎవరో మహాతపస్వి అనుకున్నారు. అతని\nసంగతి రాజుగారి దాకా వెళ్ళింది. ఆయన\nఅతన్ని పిలిపించాడు, కాని ఠింఠాకరాళుడు\nవెళ్ళలేదు. అప్పుడు రాజు తానే బయలు\nదేరి దొంగ ముని ఉండే పర్ణశాలకు\nవచ్చాడు. సాయంకాలం దాకా ఇద్దరూ\nమాట్లాడుకున్నారు. రాజు ఇంటికి పోవటానికి\nబయలుదేరుతూండగా దూరాన అరణ్యంలో\nనుంచి ఒక నక్క కూసింది.\nఆ కూత వింటూనే దొంగముని నవ్వాడు.\nఎందుకు నవ్వుతున్నా వని రాజడిగితే, నీకు\nసంబంధించిన విషయం కాదులెమ్మ\nన్నాడు. కాని రాజు నిర్బంధం చేసి అతని\nనవ్వుకు కారణ మడిగాడు.\n\"మరేమీ లేదు. తూర్పు పక్క అర\nణ్యంలో రత్నాభరణాలు గల కలశం పాతి\nపెట్టి ఉన్నదిట, నన్ను తీసుకోమని నక్క\nహెచ్చరిస్తున్నది. నాకు నక్కభాష తెలు\nసునుగా!” అన్నాడు దొంగముని.\nనక్కమాట నిజమో కాదో చూడాలని\nరాజుకు కుతూహలం కలిగింది. ఆయన\nదొంగ మునిని వెంటబెట్టుకుని వెళ్ళి,\nఅతను చెప్పిన చోట తవ్వించే సరికి కలశం\nదొరికింది. అందు లోని నగ లన్నిటినీ ముని\nరాజు కిచ్చేశాడు.\nఠింఠాకరాళుడు రాజుకు మిగిలిన దిక్కు\nలలో తాను పాతిపెట్టిన కలశాలు కూడా\nఅదే విధంగా దొరికేటట్టు చేశాడు. రాజే\nగాక, రాజభవనంలో ప్రతి ఒక్కరూ దొంగ\nమునికి దాసానుదాసు లయారు.\nఒకరోజు రాజు మునిని దేవాలయానికి\nఆహ్వానించి వెంటబెట్టుకు పోయాడు. వాళ్ళు\nఆలయం సమీపంలోకి వస్తుండగా ఒక కాకి\nఅరిచింది.\nదొంగముని రాజుతో, \"ఈ ఆలయం\nఎదురుగా వీధి లోనే రత్నాల కలశం పాతి\nపెట్టి ఉందనీ, తవ్వి తీసుకోమనీ ఈ కాకి\nచెబుతున్నది,” అన్నాడు.\nరాజు ఆ కలశాన్ని కూడా తన్వి తీసు\nకుని పరమానంద భరితుడై, దొంగమునిని\nచెయ్యి పట్టుకుని, నడిపిస్తూ ఆలయంలో\nప్రవేశించాడు. ఆ సమయంలో, సాల\nభంజికలో ఉన్న కళావతి, ముని రూపంలో\nఉన్న తన భర్తను చూసి కన్నీరు\nకార్చసాగింది.\n\"స్వామీ, ఏమిటిది? శిల్ప ప్రతిమ\nకన్నీరు కారుస్తున్నది!” అని రాజు దొంగ\nమునిని అడిగాడు.\nఠింఠాకరాళుడు విచారమూ, కంగారూ\nపడుతున్నట్టు నటిస్తూ, \"చెప్ప గూడని\nసంగతి. అయినా మీ ఇంటి వద్ద చెబుతాను.\nపోదాం పద,” అని రాజు వెంట రాచనగ\nరుకు వెళ్ళి, \"రాజా, నీ వీ ఆలయాన్ని కట్ట\nరాని చోట, కట్ట గూడని ముహూర్తంలో\nకట్టించావు. అందుచేత ఆ రాతిబొమ్మ నిన్ను\nచూసి కన్నీరు కార్చింది. నీవు నాలుగు\nకాలాలపాటు సుఖంగా ఉండదలిస్తే, ఈ దేవా\nలయాన్ని వెంటనే నేలమట్టం చేసి, మంచి\nచోట, మంచి ముహూర్తాన మరొక దేవా\nలయం కట్టించు. అందువల్ల నీకూ, ప్రజ\nలకూ మేలు కలుగుతుంది,” అని చెప్పాడు.\nరాజు బెదిరిపోయి మర్నాటికల్లా దేవా\nలయం రూపు లేకుండా చేయించి, మరొక\nచోట ఇంకో దేవాలయం కట్టించాడు. తన\nపని తీరగానే ఠింఠాకరాళుడు సన్యాసి వేషం\nతీసేసి ఉజ్జయినికి పారిపోయాడు. శాపం\nతీరిన కళావతి ఉజ్జయినిలో తన భర్తకు కన\nబడి దేవేంద్రుణ్ణి చూడబోయింది. ఆమెను\nచూసి దేవేంద్రుడు ఆశ్చర్యపోయాడుః\nఆమెకు శాపవిముక్తి కలగటానికి ఠంఠాకరా\nళుడు చేసిన యుక్తి విని ఇంద్రుడు విరగ\nబడి నవ్వాడు. ఆయన కళావతి ద్వారా\nఠింఠాకరాళుణ్ణి స్వర్గానికి పిలిపించి, అతని\nబుద్ధి ధైర్యాన్ని ప్రశంసించి, అతనికి కళా\nవతి నిచ్చేసి, అతన్ని తన వెంట ఉండే\nపరివారంలో చేర్చుకున్నాడు.",
            "book_page_end": 11
        },
        {
            "title": "అపాత్ర దానం",
            "book_page_start": 1,
            "pdf_page_start": 55,
            "pdf_page_end": 59,
            "author": "చందమామ బృందం",
            "genre": "నీతి కథ",
            "moral": "పరోపకారం చేసేటప్పుడు, సహాయం స్వీకరించే వ్యక్తి అర్హతను (పాత్రతను) విచారించి చేయాలి. అపాత్ర దానం వలన దాతకు కష్టం కలుగుతుంది, దుర్బుద్ధి గల వ్యక్తి దానిని దుర్వినియోగం చేస్తాడు.",
            "keywords": [
                "పాపన్న",
                "దాన ధర్మం",
                "పరోపకారం",
                "సంగప్ప మోసం",
                "అపాత్రత"
            ],
            "characters": [
                "పాపన్న",
                "సంగప్ప",
                "సంగప్ప భార్య",
                "కరణం",
                "పల్లె పెద్ద"
            ],
            "locations": [
                "పేదపల్లె"
            ],
            "content": "పాపన్న ఎటువంటి కష్టంలో ఉన్న వాళ్ళ\nకయినా ప్రతిఫలాపేక్ష లేకుండా సహాయం\nచేస్తాడు; తెలిసిన వాళ్ళూ, తెలియనివాళ్ళూ\nఅనే భేదం అతనికి లేదు; పరోపకారం\nచెయ్యటమంటేనే అతనికి ఎంతో ఆనందం.\nఈ సంగతి చుట్టుపక్కల అనేక గ్రామాల\nవారికి తెలిసిపోయింది.\nఆ పల్లెలలో పేదపల్లె అనే ఒక గ్రామం\nఉన్నది. అక్కడ ఉండే వాళ్ళందరూ పేద\nవాళ్ళు, కూలీ నాలీ చేసుకు బతికేవాళ్ళు.\nవారిలో సంగప్ప అనేవా డొక దుండేవాడు.\nవాడు పాపన్నను గురించి చాలా విని\nఉన్నాడు. పాపన్న సహాయంతో, వాడు\nఏ పనీ చెయ్యకుండా, ఇంటిపట్టున కూర్చుని,\nకొంత కాలం, సుఖపడదా మనుకున్నాడు.\nఅవి పొలాల నుంచి ధాన్యం ఇళ్లకు వచ్చే\nరోజులు. సంగప్ప ఒకనాడు పాపన్న ఇంటికి\nవచ్చి, \"అయ్యా, నేను చాలా బీదవాణ్ణి.\nనా కూతురికి పెళ్ళి చెయ్యాలి. సంబంధ\nమైతే కుదిరింది గాని, పదిమందినీ పిలిచి\nభోజన మైనా పెట్టాలి గద. బియ్యం కొన\nటానికి కూడా నాకు శక్తి చాలదు. ఎంతో\nమందిని సహాయం అడిగాను. లాభం లేక\nపోయింది. మీ పేరు విని వచ్చాను. మీరు\nబియ్యం సహాయం చేశారంటే ఈ పెళ్ళి\nమీరే చేయించినవారవుతారు. మీ ఉపకారం\nఎన్నటికీ మరవను,” అన్నాడు.\n\"సరయిన సమయానికి వచ్చావు.\nనా దగ్గర డబ్బయితే లేదు గాని, బియ్యం\nఉన్నది. ఎంత కావాలో చెప్పు. నీ కూతురి\nపెళ్ళికి అన్నం ఖర్చు నాదే ననుకో,”\nఅన్నాడు పాపన్న.\n\"మా గ్రామంలో వాళ్ళందరినీ పిల\nవాలి. సుమారు మూడు వందల మందికి\nభోజనం పెట్టాలి. ఒక బస్తా అయితే సరిపో\nతుంది,” అన్నాడు సంగప్ప.\nపాపన్న వాడి కొక బియ్యంబస్తా\nఇచ్చాడు; మీనాక్షి కోసం కొత్తగా కొన్న\nచీర కూడా ఇస్తూ, \"ఇది పెళ్ళికూతురికి\nనా కానుకగా తీసుకో,” అన్నాడు.\nసంగప్ప ఆ బియ్యంబస్తాను పాపన్న\nబండిలోనే వేసుకుని తన పల్లెకు వెళ్ళి,\nబియ్యంబస్తా తన ఇంట్లో పడేసి, బండిని\nతిరిగి పాపన్న ఇంటికి చేర్చి, పాపన్న కొక\nదణ్ణం పెట్టి వెళ్ళిపోయాడు.\nసంగప్ప తన ఎత్తు గడ గురించి\nముందుగా తన భార్యకు చెప్పలేదు. ఆమె\nబియ్యమూ, చీరా చూసి, \" ఏమిటిది? ఇవి\nఎక్కడివి?” అని అడిగింది.\n\"ఉన్నాడు పరోపకారి పాపన్న అనే ఒక\nమహానుభావుడు. 'నా కూతురికి పెళ్ళి\nచెయ్యాలి, మీరే దిక్కు,' అని ఏడుపు\nముఖం పెడితే న మ్మాడు వెర్రివాడు !\nమనకు హాయిగా గడుస్తుంది,” అన్నాడు\nసంగప్ప, తన ప్రయోజకత్వానికి తానే\nమురిసిపోతూ.\n\"మంచి ఉపాయమే! కాని, మనకు\nమొదలు కూతురే లేదని తెలిస్తే గొడవ\nచేస్తాడేమో?” అన్నది భార్య.\n\"ఆయన గొడవ చేసే వాడు కాడు.\nఎవరో వచ్చి అడిగారు, ఇచ్చాడు! అది\nఅంతటితో చెల్లే. ఆయన కిది జ్ఞాపకం కూడా\nఉండదు. నీ కాయన సంగతి తెలీదు,”\nఅన్నాడు సంగప్ప.\nసంగప్ప భార్యకు బియ్యంబస్తా కన్న\nకొత్త చీర బాగా నచ్చింది. ఆమె మర్నాడే\nదాన్ని కట్టుకుని, వాళ్ళ పల్లెలో తెలిసిన\nవాళ్ళింటికి వెళ్ళి, \"పాపన్నగారు నిన్న\nమా ఇంటికి వచ్చారు. కాసిని మంచినీళ్ళు\nతాగి, కాస్సేపు విశ్రాంతి తీసుకున్నారు.\nనా చీర చినుగుల బొంత అని చూశారో\nఏమో, తన భార్య కోసం కొనుక్కుపోతున్న\nచీర నా కిచ్చి, ఇంటికి వెళ్ళాక ఒక బియ్యం\nబస్తా కూడా పంపారు,” అని\nవాళ్ళతో రహస్యంగా చెప్పింది.\nఅది నిజం కాదని విన్న వాళ్ళకు తెలి\nసింది. సంగప్ప ఇంటికి బియ్యం బస్తా\nబండిలో రావటం చాలా మంది చూశారు,\nకాని పాపన్న రావటం ఒక్కరూ చూడలేదు.\nసంగప్ప కరణంగా రింటికి వెళ్ళి ఒక\nరోజు పని చేస్తా నని కిందటి రోజు మాట\nఇచ్చి, డబ్బు తీసుకున్నాడు. కాని వాడు\nవెళ్ళి ఆ పని చూడలేదు. కారణం తెలుసు\nకుందామని కరణం పేదపల్లెకు వచ్చాడు.\nగ్రామస్తులు కరణంగారిని, \" ఇలా దయచేశా\nరేం?” అని అడిగారు.\n\"సంగప్ప పని చెయ్యటానికి వస్తా\nనన్నాడు, కాని రాలేదు,” అన్నాడు కరణం.\n\"వాడిం కెందుకు వస్తాడు? బియ్యం\nబస్తా దొరికిందిగా?” అన్నారు గ్రామస్తులు.\nవాళ్ళు కరణానికి అంతా చెప్పారు.\nకరణం సంగప్ప ఇంటికే వెళ్ళి, రాలే\nదేమని అడిగాడు.\n\" నే నిప్పుడు రానులెండి. నాకు ఒంటో\nబాగాలేదు. మీ దగ్గిర తీసుకున్న డబ్బులకు\nమరో రో జెప్పు డైనా వచ్చి పనిచేసి పెడతా\nలెండి,” అన్నాడు సంగప్ప కరణంతో.\n\"పాపన్నగారు నీకో బస్తా బియ్యమూ,\nనీ భార్య కొక కొత్త చీరా ఇచ్చారటగా?\nఅందుకేనా నీకు ఒంట్లో బాగాలేనిది?”\nఅన్నాడు కరణం.\n\" వారి ధ ర్మాన బియ్యమూ, చీరా\nదొరికిన మాట నిజమే ననుకోండి. కాని\nనా ఒంట్లో నిజంగానే బాగాలేదు. మీ కంతగా\nనమ్మకం లేకపోతే మీ కూలి డబ్బులు\nమీరు తీసుకోండి\" అన్నాడు సంగప్ప,\nడబ్బివ్వబోతూ.\n\"వద్దులే. పాపన్న గారు నీకు అంత\nగొప్పగా దానం చేస్తే నేను నీకు రోజు కూలి\nదానం చెయ్యలేక పోతానా?” అంటూ\nకరణం అక్కడి నుంచి బయలుదేరాడు.\nఆయనకు ఆ గ్రామ పెద్ద కనిపించి,\n\"సంగప్ప విషయంలో ఏదో మోసం\nఉన్నట్టుగా ఉంది. దాని అంతు కనుక్కో\nవాలి,” అన్నాడు.\nఇద్దరూ పాపన్న ఊరికి వచ్చి, పాపన్నను\nకలుసుకొని, \"పాపన్నగారూ, మీరు దాన\nధర్మాలు చేస్తే చేశారు, కాని పాత్రాపాత్ర\nవిచారం చేసి మరీ దానాలు చెయ్యండి.\nఎవరి అర్హతకు తగినట్టు వారికి దానం\nఇవ్వటం సబబుగా ఉంటుంది. ఆ సంగప్ప\nమధ్యాన్నం వేళ మీకు కాస్త దాహ మిచ్చి\nనందుకు ఒక బస్తా బియ్యమూ, కొత్త చీరా\nఇచ్చారట. వా డిప్పుడు చేస్తా నన్న పని\nకూడా చెయ్య నంటున్నాడు. ఇలా వాడు\nసోమరి అయి కూచుంటే మీరు మాత్రం\nఎంత కాలం వాణ్ణి మేప గలరు ? మీ రిచ్చిన\nకొత్త చీర కట్టుకుని వాడి పెళ్ళాం ఊరంతా\nఊరేగుతున్నది,” అన్నారు.\nవాళ్లు చెప్పిన దేదీ జరగలేదనీ, సంగప్ప\nతన కూతురి పెళ్ళి నిమిత్తం బియ్యం\nసహాయం చెయ్యమన్నా డనీ, పోనీ శుభ\nకార్యం గదా అని తాను చీర కూడా ఇచ్చా\nననీ పాపన్న వారికి చెప్పి, \"ఇప్పుడు\nనన్నేం చెయ్యమంటారు?” అని అడిగాడు.\n\"మా వెంట వచ్చి, సంగప్ప మీతో\nఅబద్ధాలు చెప్పినందుకు మీ రిచ్చినది\nమీరు తిరిగి తీసుకోండి,” అన్నాడు కరణం.\n\" ఇచ్చినది తిరిగి పుచ్చుకోవటం బాగుం\nడదు. కాని నేను మీతో వస్తాను వచ్చి,\nనాతో అబద్ధం ఎందుకు చెప్పాడో తెలుసు\nకుంటాను, పదండి,",
            "book_page_end": 5
        },
        {
            "title": "స్వయం సేవకుడు",
            "book_page_start": 1,
            "pdf_page_start": 60,
            "pdf_page_end": 62,
            "author": "ఎస్. లక్ష్మణస్వామి",
            "genre": "హాస్యం",
            "moral": "అపరిచితులకు అతిథి మర్యాదలు చేసే ముందు, వారి నేపథ్యాన్ని తెలుసుకోవడం మంచిది. లేదంటే, అపార్థాలకు దారితీయవచ్చు.",
            "keywords": [
                "జగన్నాథం",
                "అల్లుడు",
                "బిచ్చగాడు",
                "నౌకరు",
                "అపార్థం",
                "హాస్యం"
            ],
            "characters": [
                "జగన్నాథం",
                "జగన్నాథం భార్య",
                "జగన్నాథం అల్లుడు",
                "బిచ్చగాడు"
            ],
            "locations": [
                "జగన్నాథం ఇల్లు"
            ],
            "content": "ఒక ఊళ్ళో జగ న్నాథం అనే గృహస్థు\nఉండేవాడు. ఆయన కుమార్తెను పోరు\nగూళ్ళో, కాస్త హెూదా గల చోట ఇచ్చి\nపెళ్ళి చేశారు.\nజగన్నాథం కుమార్తె తొలి కానుపుకు\nపుట్టింటికి వచ్చి, మగ బిడ్డను కన్నది. కొద్ది\nమాసాలు గడిచాక జగన్నాథంగారి అల్లుడు\nఫలానా రోజున వచ్చి తన భార్యనూ,\nబిడ్డనూ తీసుకుపోతా నని మామగారికి\nకబురు చేశాడు.\nజగన్నాథంగారు గొప్ప స్థితిపరు డేమీ\nకాదు. ఉన్నంతలో ఏ లోటూ లేకుండా\nజీవిస్తున్నా, ఆయన ఇంటి కొక నౌకరును\nపెట్టుకోలేక పోయినాడు. అదీగాక ఆయన\nకాస్త లోభ స్వభావంగలవాడు కూడానూ.\nఅల్లుడు స్థితిమంతుడు గనక అతను ఉండే\nఒక్క రోజుకైనా ఒక నౌక రుంటే\nబాగుంటుం దనిపించింది జగన్నాథంగారికి.\nఅల్లుడు వచ్చే రోజు ఉదయం నుంచీ\nఆర్భాటంగా పిండివంటలూ అవీ చెయ్య\nనారంభించారు.\nజగన్నాథంగారు నౌకరు కోసం తెగ తిరిగి\nఇంటికి వచ్చి, భార్యతో తన ప్రయత్నం\nపృధా అయిందనీ, అల్లుడు పిలిస్తే పలక\nటానికి నౌకరు లేకపోతే ఎంతమాత్రమూ\nమర్యాదగా ఉండదనీ అన్నాడు.\nభార్యాభర్తలు ఈ విషయాలు మాట్లాడు\nకునే సమయంలో ఒక బిచ్చగాడు పిండి\nవంటల వాసన చేత ఆకర్షించబడి వాకిట\nనిలబడి, వాళ్ళనుకునే మాట లన్నీ\nవిన్నాడు. మంచి భోజనంతో బాటు ఫిండి\nవంటలు కూడా ఆరగించాలని వాడికి\nబుద్ధిపుట్టింది.\nజగన్నాథంగారు అల్లుడు గారి నౌకరన్న ఉద్దేశంతో\nముందు వసారాలో ఎవరూ లేకుండా\nచూసి వాడు బావి వైపుకు వెళ్ళి, అక్కడ\nఉన్న ఒక పాతబట్టా, కొద్దిగా చినిగిన\nచొక్కా తీసుకుని, తన కుళ్ళు బట్టలు\nవిప్పి ఒక మూలగా పెట్టి, ఈ బట్టలు వేసు\nకుని, తల కొక తువాలు చుట్టుకుని ఇంటి\nముందుకు వెళ్ళి, చేతులు కట్టుకుని గోడ\nవార నిలబడ్డాడు.\nఈ సమయానికే ఇంటి ముందు జట్కా\nబండీ ఒకటి వచ్చి ఆగింది. అందులో\nనుంచి జగన్నాథంగారి అల్లుడు దిగాడు.\nబిచ్చగాడు చప్పున వెళ్ళి, బండిలో నుంచి\nపెట్టె దించి చేత బట్టుకుని, అల్లుడి వెన\nకాలే లోపలికి వచ్చాడు.\nబండి ఆగిన చప్పుడు విని, బయటికి\nవచ్చిన జగన్నాథం అల్లుణ్ణి పలకరించి,\nవెనకగా వచ్చినవాడు అల్లుడి వెంట\nవచ్చిన నౌకరే ననుకుని మనస్సులో చాలా\nఆనందించాడు.\nఅల్లుడు మటుకు వాణ్ణి చూసి అత్తవారి\nనౌకరయి ఉంటా డనుకున్నాడు.\nజగన్నాథమూ, ఆయన భార్యా కూడా బిచ్చ\nగాణ్ణి కాస్త మర్యాదగా చూశారు. ఏవైనా\nచిన్న పనులు చెప్పవలిసి వస్తే మంచిగా\nచెప్పి చేయించుకున్నారు.\nలోపల అందరూ భోజనాలకు కూర్చున్న\nసమయంలోనే జగన్నాథం బిచ్చగాడికి\nవసారాలో భోజనం పెట్టించి, శ్రద్ధగా\nకనుక్కుని, వడ్డన చేయించాడు. బిచ్చగా\nడా పూట విందు భోజనం కడుపారా తిని\nతృప్తిచెందాడు.\nభోజనా లయాక జగన్నాథం అల్లుడికి\nకొత్త బట్టలు పెట్టాడు. జగన్నాథం భార్య\nఅన్ని పిండివంటలు మూటగట్టి బిచ్చగాడి\nకిచ్చి, \"నీ పెళ్ళానికి పిల్లలకూ పెట్టు,\nనాయనా!” అన్నది.\nపొద్దు వాలే దాకా విశ్రాంతి తీసుకుని\nజగన్నాథం అల్లుడు తన భార్యతోనూ బిడ్డ\nతోనూ ప్రయాణ మయాడు. బిచ్చగాడే\nవెళ్ళి ఒక జట్కాబండి మాట్లాడి తెచ్చి,\nసామానులన్నీ బండిలో పెట్టాడు. జగన్నాథం\nఅల్లుడు అందరికన్నా ఆఖరుకు బండిలో\nఎక్కుతూ, తన అత్తవారి ఇంటి నౌకరు\nగదా అనుకుని బిచ్చగాడి చేతిలో ఒక\nరూపాయి పెట్టి, \"ఉంచుకో!\" అన్నాడు.\nబండి కదిలాక జగన్నాథం కూతురు తన\nభర్తతో, \"వాడికి డబ్బు లిచ్చి పంపేస్తు\nన్నారు, మీ వెంట వచ్చిన మనిషి కాడా?”\nఅని అడిగింది.\n\"కాడే! మీవాళ్ళ నౌక రనుకున్నాను,”\nఅన్నాడు అల్లుడు.\n\"మీ వెంట వచ్చిన నౌకరని మా వాళ్ళు\nఅనుకున్నారు,” అన్నది భార్య. ఇద్దరూ\nనవ్వుకున్నారు.\n\"ఏమండీ, ఆ నౌకరు వాళ్ళ బండి\nవెంట వెళ్ళక ఇంకెటో వెళ్ళిపోతున్నాడు.\nఅల్లుడుగారి నౌకరు కాడు!\" అన్నది జగ\nన్నాథంతో ఆయన భార్య.\n\"అయితే ఎవడు వీడూ?” అన్నాడు\nజగన్నాథం. వాడు తాను పెట్టిన నౌకరూ\nకాదు, అల్లుడి వెంట వచ్చిన నౌకరూ కాదు.\nఎవడో దారే వెళ్ళే దానయ్య! అలాటి వాణ్ణి\nమర్యాద చేసినందుకు మండి పడిపోతూ\nజగన్నాథమూ, భార్యా వాణ్ణి నానాతిట్లూ\nతిట్టుకుంటూ తలవాకిలి తలుపు మూసి\nలోపలికి వెళ్ళిపోయారు.",
            "book_page_end": 3
        },
        {
            "title": "యుద్ధకాండ",
            "book_page_start": 5,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పురాణం",
            "moral": "రాముడి పాలన (రామరాజ్యం) ఆదర్శవంతమైన ధర్మపాలనకు, సౌభాగ్యానికి నిదర్శనం.",
            "keywords": [
                "రామాయణం",
                "రామ పట్టాభిషేకం",
                "పుష్పక విమానం",
                "భరతుడి త్యాగం",
                "హనుమంతుడి సేవ"
            ],
            "characters": [
                "రాముడు",
                "సీత",
                "లక్ష్మణుడు",
                "భరతుడు",
                "శత్రుఘ్నుడు",
                "హనుమంతుడు",
                "సుగ్రీవుడు",
                "విభీషణుడు",
                "కౌసల్య",
                "వశిష్ఠుడు"
            ],
            "locations": [
                "లంక",
                "అయోధ్య",
                "కిష్కింధ",
                "నందిగ్రామం",
                "భరద్వాజాశ్రమం"
            ],
            "content": "విభీషణుడు వెళ్ళి పుష్పకవిమానం తెచ్చి\nరాముడి ముందుంచాడు. అది చాలా పెద్దది.\nఅందులో బంగారంతో చేసిన భాగా\nలున్నాయి. వైడూర్య మణులతో చేసిన\nఆసనా లున్నాయి. దానికి బంగారు కమ\nలాలూ, గజ్జెలూ, ఘంటలూ ఉన్నాయి.\n\"విభీషణా, వానరులు మహత్తరమైన\nకార్యం సాధించారు. వారిని కానుకలతో\nసంతోషపెట్టు. అందువల్ల నీకు గొప్ప కీర్తి\nకలుగుతుంది,” అని చెప్పి రాముడు సీతా\nలక్ష్మణులతో సహా పుష్పకం ఎక్కాడు.\nఅతను సుగ్రీవుడూ మొదలైన వారికీ,\nవిభీషణుడికీ వీడ్కోలు చెప్పి, తాను\nఅయోధ్యకు తిరిగి పోవటానికి వారి అను\nమతి కోరాడు.\n\"మమ్మల్ని కూడా నీ వెంట తీసుకు\nపోతే మేం నీ పట్టాభిషేకం చూసి ఆనం\nదిస్తాం,” అన్నారు వాళ్ళంతా.\n\"అలా అయితే మరీ సంతోషం,” అని\nరాముడు అందరినీ పుష్పకం లోకి రమ్మ\nన్నాడు. అందరినీ ఎక్కించుకుని పుష్పకం\nఆకాశం లోకి లేచింది. అంత మంది\nఎక్కినా విమానం ఇరుకనిపించ లేదు.\nవిమానం పోతూ ఉంటే\nరాముడు\nసీతకు రాక్షస వీరులు యుద్ధ భూమిలో\nచనిపోయిన స్థలాలూ, సేతువూ, విభీషణుడు\nతనను కలుసుకున్న చోటూ మొదలైనవి\nచూపుతూ వచ్చాడు. కిష్కింధ కనుచూపు\nమేర లోకి రాగానే సీత, తార మొదలైన\nసుగ్రీవుడి భార్యలనూ, ఇతర వానర వీరులు\nభార్యలనూ, తన వెంట తీసుకుపోవా లన్న\nకోరిక ప్రకటించింది. రాముడు సరే నని\nపుష్పకాన్ని కిష్కింధలో దింపి, సీత కోరి\nకను సుగ్రీవుడికి తెలిపాడు. సుగ్రీవుడు తన\nఅంతఃపురానికి వెళ్ళి, తారతో వానర వీరుల\nభార్య లందరినీ ప్రయాణం చెయ్య\nమన్నాడు. తార అందరు వానర స్త్రీలనూ\nప్రయాణానికి సిద్ధం చేసింది. వారందరూ\nబాగా అలంకారాలు చేసుకుని, సీత ను\nచూడాలన్న అభిలాషతో వచ్చారు.\nవానరవనిత లందరినీ ఎక్కించుకుని\nవిమానం మళ్ళీ ప్రయాణం సాగించింది.\nసీతకు రాముడు ఋశ్యమూకం మీద తనను\nసుగ్రీవుడు కలుసుకున్న చోటు చూపిం\nచాడు. అలాగే అతను తనకు శబరి కని\nపించిన చోటూ, జటాయువు రావణుడితో\nపోరాడిన చోటూ, జనస్థానంలో తాము\nనివశించిన ఆశ్రమమూ మొదలైన వన్నీ\nసీతకు చూపాడు.\nక్రమంగా విమానం అయోధ్యకు చేర\nవచ్చింది. వానర రాక్షసు లందరూ లేచి\nనిలబడి దూరాన కనిపించే అయోధ్యా నగ\nరాన్ని ఆశక్తితో చూశారు. కాని రాముడు\nతిన్నగా అయోధ్యకు వెళ్ళక భరద్వాజాశ్ర\nమంలో దిగి, భరద్వాజమహాముని ద్వారా\nభరతుడి యోగ క్షేమాలూ, తన తల్లుల\nయోగక్షేమాలూ తెలుసుకున్నాడు. అతను\nచైత్రశుద్ధ పంచమి నాడు అయోధ్య నుంచి\nవనవాసం బయలుదేరాడు. ఇవాళ చైత్ర\nశుద్ధ చవితి. ఈ రోజుతో సరిగా పధ్నాలు\nగేళ్ళు నిండాయి. ఆ రోజు రాముడు తన\nఆతిథ్యం స్వీకరించి మర్నాడు అయోధ్యకు\nవెళ్ళాలని భరద్వాజుడు కోరాడు.\nరాముడు హనుమంతుణ్ణి పిలిచి, \" నీవు\nఅయోధ్యకు వెళ్ళు. దారిలో శృంగిబేర\nపురంలో గుహుణ్ణి కలుసుకుని నా క్షేమ\nసమాచారాలు చెప్పు. నా కతను ప్రాణం\nలాంటి వాడు. అతని ద్వారా నీకు అయోధ్య\nవార్తలు తెలుస్తాయి. నా క్షేమ సమాచారం\nవిని అతను చాలా సంతోషిస్తాడు. అయో\nధ్యకు వెళ్ళి భరతుడికి మన వార్త లన్నీ\nవివరంగా చెప్పు. నా విజయవార్త విన్న\nప్పుడు భరతుడి ముఖంలో ఏ మార్పులు\nకలిగేదీ శ్రద్ధగా గమనించు. ఇంత కాలం\nరాజ్యభోగా లనుభవించిన వాడికి అవన్నీ\nపోతాయంటే బాధగానే ఉంటుంది. అందు\nచేత అతని మనోభావం సరిగా గ్రహించు.\nఅతనికే రాజ్యం చెయ్యాలని ఉంటే అలాగే\nచెయ్యవచ్చు. అతని కలాటి కోరిక ఉన్నట్టు\nతోస్తే, మేం అయోధ్యకు చేరక ముందే\nఎదురు వచ్చి కలుసుకో,” అన్నాడు.\nహనుమంతుడు మానవ రూపం ధరించి\nవాయు మార్గాన బయలుదేరి, గంగా\nయమునా సంగమం దాటి శృంగిబేరపురం\nచేరుకుని, గుహుణ్ణి కలుసుకున్నాడు.\nగుహుడితో, రాముడు రేపు ఉదయం భర\nద్వాజాశ్రమం నుంచి బయలుదేరి వస్తున్నా\nడని చెప్పి, హనుమంతుడు బయలుదేరి,\nఅయోధ్యకు కొంచెం దూరంగా ఉన్న\nనందిగ్రామానికి చేరుకున్నాడు.\nఅక్కడ భరతు డొక ఆశ్రమం కల్పించు\nకుని తపస్వి లాగా ఉంటున్నాడు. పధ్నాలు\nగేళ్ళూ నిండినప్పటికీ రాము డింకా రానే\nలేదే అని విచారిస్తున్నాడు. హనుమంతుడు\nభరతుణ్ణి కలుసుకుని, \"రాజా, శుభవార్త\nతెచ్చాను. రాముడు రావణుణ్ణి చంపి,\nసీతను తిరిగి సంపాదించుకుని, మహాబలు\nలైన మిత్రులతో వస్తున్నాడు. సీతారాముల\nవెంట లక్ష్మణుడు కూడా వస్తున్నాడు,”\nఅని చెప్పాడు.\nఈ మాట వినగానే భరతుడు ఆనంద\nపారవశ్యంతో మూర్ఛపోయాడు. అతను\nతిరిగి స్పృహ తెలియగానే హనుమంతుణ్ణి\nకౌగలించుకుని, \"ఈ సంతోష వార్త\nతెచ్చిన నీవు మనిషివో, దేవతవో నాకు\nతెలీదు. అందుకు నీకు లక్ష గోవులనూ,\nనూరు ఉత్తమ గ్రామాలనూ, పదహారు\nమంది అందగత్తె లైన కన్యకలనూ దానంగా\nఇస్తాను,” అన్నాడు.\nఇద్దరూ చాలాసేపు కూర్చుని మాట్లాడు\nకున్నారు. రామ వనవాస కాలంలో జరిగిన\nసంగతు లన్నిటినీ హనుమంతుడు\nభరతుడికి చెప్పాడు.\nభరతుడు శత్రుఘ్నుడితో ఊరంతా\nఅలంకరింపించమనీ, వాద్యాలు ఏర్పాటు\nచేయమనీ, రాముడి కెదురు వెళ్ళటానికి\nవేశ్యలను సిద్ధ పరచమనీ అన్నాడు.\nనందిగ్రామానికి అయోధ్యకూ మధ్య\nనున్న మార్గాన్ని చక్కగా చదును చేశారు.\nఅంతటా నీళ్ళూ, పూలూ చల్లారు. రాజ\nమార్గాలు పూలతోరణాలు కట్టి, గంధం చల్లి\nరంగు రంగుల ముగ్గులు పెట్టారు. రాజపరి\nవారమూ స్త్రీ జనమూ - రామ దర్శనార్థం\nగుంపులు గుంపులుగా బయలుదేరారు.\nవేలాది ఏనుగులనూ, గుర్రాలనూ ఆలంక\nరించారు. వాటి పైన కొందరూ, రథా లెక్కి\nకొందరూ బయలుదేరారు. కౌసల్యా, కైకేయీ\nసుమిత్రల వెనకగా దశరథుడి భార్య\nలందరూ పల్లకీలెక్కి వచ్చారు. వీరందరితో\nబాటు నగరవాసు లందరూ నందిగ్రామం\nచేరుకున్నారు.\nరాము డింకా రాడేమని భరతుడు\nఆరాటపడి, హనుమంతుడు తనతో అబద్ధం\nచెప్పాడని సంశయించాడు. కాని అంతలోనే\nపుష్పకం కనబడింది. అది త్వరలో నే\nఎగిరి వచ్చి నేల మీద వాలింది. భరతుడు\nరాముడికి ఎదురు వెళ్ళి నమస్కరించాడు.\nరాము డతన్ని ఆలింగనం చేసుకున్నాడు.\nవానరవీరు లందరూ మానవ రూపాలు\nధరించి ఉన్నారు. భరతుడు వారి నందరినీ\nపరామర్శించాడు. అతను సుగ్రీవుడితో,\n\"సుగ్రీవా, మే మదివరకు నలుగురం\nఅన్నదమ్ములం. నీ విప్పుడు మాలో అయిదో\nవాడి వయావు,\" అన్నాడు. విభీషణుణ్ణి\nకూడా, అతను చేసిన సహాయానికి\nమెచ్చుకున్నాడు.\nరాముడు కౌసల్యకూ, ఇతర తల్లులకూ,\nవశిష్ఠుడికి నమస్కరించాడు. భరతుడు\nతన వద్ద ఉన్న రామపాదుకలను రాముడి\nకాళ్ళకు స్వయంగా తగిలించాడు. తరవాత\nఅతను రాముడికి చేతులు మోడ్చి, \"రాజా,\nనీ రాజ్యాన్ని నీవు తీసుకో. ఈ రాజ్యం\nతిరిగి నీకు అప్పగించటంతో నా జన్మ ధన్య\nమయింది. నీవు వెళ్ళే నాటి కన్న ఇప్పుడు\nబొక్కసమూ, ధా న్యమూ, సైన్యమూ\nపదింత లున్నది,” అన్నాడు.\nరాముడు నందిగ్రామం చేరుతూనే\nపుష్పక విమానాన్ని కుబేరుడి వద్దకు\nపంపేశాడు.\nఅందరూ కూర్చున్న మీదట భరతుడు\nరాముడితో, \"అన్నా, నీవు నా తల్లిని\nసంతోష పెట్టటానికి రాజ్య త్యాగం చేసి\nవనవాసం వెళ్ళావు. ఈ రాజ్యాన్ని\nనా కిచ్చావు. నా వద్ద ఇల్లడగా ఉన్న\nరాజ్యాన్ని నీవు తిరిగి తీసుకో. దీన్ని నీవు\nకోర కుండానే తొందరపడి ఎందు కిచ్చే\nస్తున్నా నంటావేమో, ఈ రాజ్య భారం\nవహించటానికి నీ కున్న దార్థ్యం నాకు\nలేదు. హంసతో సమంగా కాకి ఎలా ఎగురు\nతుంది? మన తండ్రి పుత్రకామేష్ఠి చేసి\nనిన్ను ఎందుకు కన్నాడో ఆ ప్రయోజనం\nతీరాలంటే నీవీ రాజ్య భారం వహించాలి,\nమమ్మల్నందరినీ పాలించాలి,” అన్నాడు.\nభరతు డన్న దానికి రాముడు సమ్మ\nతించాడు.\nముందు భరతుడూ, తరవాత లక్ష్మ\nణుడూ, సుగ్రీవుడూ, విభీషణుడూ మంగళ\nస్నానాలు చేశారు. రాముడి జుట్టు చిక్కు\nతీసి సరిచేశారు, శరీరానికి లేపనాలు\nపూశారు, మాలలు ధరింపజేశారు. పీతాం\nబరం కట్టించారు. అతను సింహాసనం పైన\nకూర్చున్నాడు. దశరథుడి భార్యలు సీతను\nచక్కగా అలంకరించారు. కౌసల్య వానర\nభార్య లందరికీ అలంకారాలు చేయించింది.\nసుమంత్రుడు ఉత్తమాశ్వాలు పూన్చిన\nరథం తెచ్చాడు. రాము డందులో ఎక్కి\nకూర్చున్నాడు. రథం అయోధ్య కేసి\nబయలుదేరింది. సుగ్రీవ హనుమంతులు\nస్నానాలు చేసి, మంచి బట్టలు ధరించి,\nకుండలాలు ధరించి బయలుదేరారు. సీత\nసుగ్రీవుడి భార్యలతో కలిసి బయలుదేరింది.\nదశరథుడి మంత్రులు వశిష్ఠుడితో సహా\nముందుగానే అయోధ్యకు వెళ్ళి పట్టాభి\nషేకం ఏర్పాట్లు ప్రారంభించారు. తరవాత\nమంత్రులు రాముడి కెదురు వచ్చారు.\nరాము డెక్కిన రథానికి కట్టిన గుర్రాలు\nపచ్చనివి. భరతుడు సారధి గా కూర్చు\nన్నాడు. శత్రుఘ్నుడు ఛత్రం పట్టాడు.\nలక్ష్మణుడు వింజామర పట్టాడు. విభీష\nణుడు మరొక వింజామర పట్టాడు.\nసుగ్రీవుడు శత్రుంజయ మనే మదగజా\nన్నెక్కాడు. రాముడి వెంబడి శంకా\nలూదారు. భేరీభాంకారాలూ, జనుల కోలా\nహలమూ మిన్ను ముట్టాయి. రాముడు\nఅయోధ్య ప్రవేశించే సరికి ప్రతి ఇంటి\nమీదా జెండా ఎగిరింది. అతను తిన్నగా\nదశరథుడి ఇంటికి వెళ్ళి, సుగ్రీవుడికి\nవిడిది చూపమని భరతుడితో చెప్పాడు.\nసుగ్రీవుడు విడిది చేరుతూనే నాలుగు\nసువర్ణ కలశాలను నలుగురు వానరోత్త\nముల కిచ్చి, మర్నాడు తెల్లవారే లోపుగా\nవాటితో సముద్రజలం తీసుకు రమ్మన్నాడు.\nవాళ్ళా కలశాలు తీసుకుని ఆకాశ మార్గాన\nబయలుదేరి వెళ్ళారు. అలా వెళ్ళిన వారు\nజాంబవంతుడూ, హనుమంతుడూ, వేగ\nదర్శీ, ఋషభుడూనూ.\nతరవాత రామపట్టాభిషేకం జరిగింది.\nసీతా రాములను రత్న పీఠం పైన కూర్చో\nబెట్టారు. వసిష్ఠుడూ, వామదేవుడూ, జాబాలీ,\nకాశ్యపుడూ, కాత్యాయనుడూ, సుయజ్ఞుడూ,\nగౌతముడూ, విజయుడూ అనే ఎనిమిది\nమంది మహర్షులూ రాముడికి అభిషేకం\nచేశారు. వారి అనంతరం బ్రాహ్మణులూ,\nకన్యలూ, మంత్రులూ, పౌరులూ,\nయోధులూ రాముణ్ణి అభిషేకించారు.\nశత్రుఘ్నుడు రాముడికి ఛత్రం పట్టాడు.\nసుగ్రీవ విభీషణులు వింజామరలు పట్టారు.\nదేవేంద్రుడు వాయుదేవుడి ద్వారా నూరు\nకమలాలతో కూడిన బంగారు హారాన్నీ,\nనవరత్న హారాన్నీ పంపాడు.\nరాముడు బ్రాహ్మణులకు లక్ష గుర్రా\nలనూ, దూడలు గల లక్ష ఆవులనూ, నూరు\nఆబోతులనూ దానం చేశాడు; ముప్ఫై కోట్ల\nబంగారు నాణాలనూ, వస్త్రాలనూ, నగ\nలనూ దానం చేశాడు, సుగ్రీవుడి కొక దివ్య\nమైన కాంచనమాలను బహూకరించాడు.\nసీత కొక ముత్యాల హారం ఇచ్చాడు. సీత\nహనుంతుడికి రెండు బట్టలు పెట్టి, అంద\nమైన నగలిచ్చింది.\nరాముడు సీతకు ఒక ముత్యాల హారం\nఇచ్చి, \"నీకు ఎక్కువ సంతోషం కలిగించిన\nవాడికి ఇచ్చెయ్యి,” అన్నాడు. సీత దాన్ని\nహనుమంతుడి కిచ్చింది. హనుమంతుడు\nదాన్ని వెంటనే మెడలో వేసుకున్నాడు.\nరాముడు ఇతర వానర ప్రముఖులకూ,\nవిభీషణుడికీ యథోచిత మైన కానుక\nలిచ్చాడు. పట్టాభిషేకం ముగియగానే\nరాముడి వద్ద సెలవు తీసుకుని వానరులూ,\nవిభీషణుడూ తిరిగివెళ్ళిపోయారు.\nరాముడు రాజ్య భారం సగం లక్ష్మణుడి\nపైన ఉంచి, భరతుణ్ణి యువరాజుగా అభిషే\nకించి కీర్తివంతంగా రాజ్యం చేశాడు. అతను\nనూరు అశ్వమేధాలు చేశాడు. రాముడి పరి\nపాలనలో ప్రజలకు ఎలాటి ఈతి బాధలూ\nలేవు, అకాల మరణాలు లేవు. రామరాజ్యం\nఅంటే ఆదర్శవంతమైన రాజ్యం అనే అర్థం\nఏర్పడింది.\n[ యుద్ధకాండ సమాప్తం ]",
            "book_page_end": 12
        },
        {
            "title": "ఔత్తమ మనువు కథ",
            "book_page_start": 6,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "పురాణం",
            "moral": "పెద్దలు, గురువుల మాటను గౌరవించాలి. భార్య దుర్గుణాలు కలిగి ఉన్నా, ధర్మబద్ధంగా వివాహం చేసుకున్న భార్యను రక్షించుకోవడం భర్త కర్తవ్యం.",
            "keywords": [
                "ఔత్తమ మనువు",
                "ఉత్తానపాదుడు",
                "సుశర్మ",
                "రాక్షసుడి బంధం",
                "ధర్మబద్ధమైన వివాహం"
            ],
            "characters": [
                "ఉత్తానపాదుడు",
                "సునీతి",
                "సురుచి",
                "ధ్రువుడు",
                "ఉత్తముడు",
                "బహుళ",
                "సుశర్మ",
                "బలాకుడు",
                "కపోతరాజు",
                "నంద"
            ],
            "locations": [
                "కుత్పలావతం",
                "పాతాళ లోకం"
            ],
            "content": "ఉత్తానపాదుడికి సునీతీ, సురుచీ అని తన భార్యను అడవులకు పంపేశాడు.\nఇద్దరు భార్యలు. వారిలో సునీతికి కొడుకుగా అందుకు బహుళ విచారించకపోగా తన\nపుట్టిన వాడు ధ్రువుడు. సురుచి కొడుకు భర్త ముఖం కనపడదుగదా అని సంతో\nఉత్తముడు. ఉత్తానపాదుడికి సురుచి మీదనే షించింది. ఉత్తముడు మాత్రం భార్యా\nప్రేమ హెచ్చు; ఆ కారణం చేత ఉత్తము వియోగంతో బాధపడి, మరొక భార్యను\nడంటే ఎక్కువ ఇష్టంగా ఉండి, రాజ్యం చేసుకోవటానికి కూడా ఇష్టపడకపోయాడు.\nఅతనికే ఇచ్చాడు.\nఉత్తముడు బభ్రుడి కూతురైన బహు\nళను పెళ్ళాడాడు. బహుళ అంటే అతనికి\nవెర్రి ప్రేమ. కాని బహుళకు తన భర్త పైన\nఆదరం చాలా తక్కువ, అతన్ని లోకువగా\nచూసి అవమానిస్తూ ఉండేది.\nఒకనాడు ఉత్తముడు కొందరు రాజ\nకుమారులతో కలిసి మద్యం తాగుతూ పాన\nపాత్రను తన భార్య కివ్వబోయాడు. ఆమె\nదాన్ని తీసుకోక ముఖం తిప్పేసుకున్నది.\nఉత్తముడికి రాజకుమారుల సమక్షంలో\nఅవమానం కలిగింది. అందుచేత అతను\nకొంత కాలం గడిచింది. ఒకనాడు\nసుశర్మ అనే బ్రాహ్మణుడు రాజ సభకు\nవచ్చి, \"రాజా, నా భార్యను ఎవడో ఎత్తుకు\nపోయాడు. ఆమె జాడ తెలియటంలేదు.\nనీ వామెను వెతికి తెచ్చి ఇయ్యి,” అన్నాడు.\n\"నాకు నీ భార్య ఎవరో తెలీదు, ఆమె\nనెత్తుకు పోయిన వాడూ తెలీదు,” అన్నాడు\nఉత్తముడు.\n\"తెలీ దనగానే సరిపోతుందనుకున్నావా?\nప్రజల ధనంలో ఆరోవంతు పన్నుగా దేనికి\nపుచ్చుకుంటున్నావు ? మా బాధలు నివారణ\nచేసే బాధ్యత నీదే,” అన్నాడు సుశర్మ.\n\" నీ భార్యను గురించి వివరాలు చెప్పు. భార్యను చేసుకుని సుఖంగా ఉండు,”\nఆమె ఎలా ఉంటుంది? వయసెంత?\" అన్నాడు ఉత్తముడు.\nఅన్నాడు రాజు.\n\"దాని గుడ్లు మిడిగుడ్లు పొట్టిగా\nఉంటుంది. చిన్న చేతులుంటాయి. ముఖం\nపీక్కుపోయి మహా వికారంగా ఉంటుంది.\nవయసు మళ్ళిన మనిషి. నేను దాన్ని\nపల్లెత్తు మాట అనను, అదే నన్ను నానా\nమాటలూ అంటుంది. దానిది సాధుబుద్ధి\nకాదు,” అన్నాడు సుశర్మ.\n\"ఓయి వెర్రి బ్రాహ్మడా! అటువంటి\nభార్య పోయినదే మేలని సంతోషించక\nఎందుకు వెతకమంటావు? నిక్షేపంగా ఇంకో\n\"ఎటువంటి భార్యనైనా సరే రక్షించుకో\nవలిసిన బాధ్యత భర్తది. భర్త సంతానం\nరూపంలో భార్య గర్భాన అనేకమార్లు\nజన్మిస్తాడు. అలాటి భార్యను రక్షించుకోక\nపోతే సాంకర్యం ఏర్పడుతుంది. గురువు\nవద్ద ప్రమాణం చేసి, అగ్నిలో సమిధలు\nవేల్చి చేసుకున్న భార్యను వదిలిపెట్టి\nమరొకతెను ఎలా పెళ్ళాడను? నా ఇంటికి\nఅగ్నితో సహా వచ్చిన భార్య లేకుండా\nఏ కర్మా చెయ్యటానికి అవకాశం లేదే!”\nఅన్నాడు సుశర్మ.\nఈ మాట విని ఉత్తముడు రధ మెక్కి\nఅనేక ప్రదేశాలు గాలించి, చివర కొక\nముని ఆశ్రమం చేరాడు.\nఆ ముని రాజు కోసం అర్ఘ్యం తెమ్మని\nశిష్యుడితో అన్నాడు. శిష్యుడు గురువు\nచెప్పినట్టు చెయ్యక, \"కొంచెం ఆలోచిం\nచండి,” అన్నాడు గురువుతో.\nఅప్పుడు ముని రాజు పరిస్థితి జ్ఞప్తికి\nదెచ్చుకుని, \"రాజా, ఒక పక్షం రోజులు\nకర్మ త్యాగం చేస్తే బ్రాహ్మణుడు సైతం\nఅస్పృశ్యు డౌతాడంటారు. నీవు ఏడాది\nపాటు నీ భార్యను వదిలిపెట్టావు”\nఅన్నాడు కోపంగా.\nఉత్తము డా మాట విని వెలవెల\nపోయాడు. అతనా మునికి తాను వచ్చిన\nపని చెప్పగా ముని దివ్యదృష్టితో చూసి,\n\"సుశర్మ భార్యను బలాకుడనే రాక్షసుడు\nతీసుకుపోయి కుత్పలావత మనే అర\nణ్యంలో ఉంచాడు. నీ వామెను తీసుకు\nపోయి సుశర్మ కిచ్చి, నీకు కలిగిన పాపం\nఆ బ్రాహ్మణుడికి కలగకుండా చూడు,”\nఅని చెప్పాడు.\nఉత్తముడు బలాకు డుండే చోటికి వెళ్ళి,\nఅక్కడ సుశర్మ భార్య ఉన్న సంగతి\nతెలుసుకుని, బలాకుడితో, \"ఏం కోరి\nనీ వీమెను తెచ్చావు?” అని అడిగాడు.\n\"ఈమె భర్త ప్రతి యజ్ఞంలోనూ\nమా రాక్షసులను ఉచ్చాటన చేస్తున్నాడు.\nఆయనకు కర్మ సాగకుండా ఆయన\nభార్యను తెచ్చాను,” అన్నాడు బలాకుడు.\nఅతను ఆమెను ఆమె భర్త దగ్గిర చేర్చ\nటానికి ఒప్పుకున్నాడు. తరవాత ఉత్తముడు\nముని వద్దకు తిరిగివెళ్ళి, \"భార్యను విడిచి\nపెట్టటం ఎంత తప్పో మీరు చెప్పారు.\nఅదే మరొక విధంగా బలాకుడు కూడా\nచెప్పాడు. నా భార్య ఎక్కడ ఉన్నదో\nచెప్పండి,” అని కోరాడు.\n\" నీ భార్య పాతాళంలో ఉన్నది. కపోత\nరాజనే నాగుడు ఆమెను ప్రేమించి తీసుకు\nపోయాడు. అయితే అతని కుమార్తె నంద\nఅనేది నీ భార్య తనకు సవతితల్లి కావటం\nఇష్టంలేక ఆమె శీలాన్ని కాపాడుతున్నది,\"\nఅన్నాడు ముని.\nరాజు ఇంటికి తిరిగివచ్చి, సుశర్మా\nభార్యా ఎంతో అన్యోన్యంగా ఉండటం\nచూసి సంతోషించి, బలాకుణ్ణి తలుచు\nకున్నాడు. బలాకుడు రాజు కోరికపై పాతా\nళానికి వెళ్ళి బహుళను తీసుకు వచ్చాడు.\nసుశర్మ మిత్రవింద అనే యజ్ఞాన్ని ఏడు\nసార్లు చేసి బహుళలో గల కల్మషాన్ని\nనిర్మూలింపజేశాడు.\nబహుళ కిప్పుడు భర్త పైన అమితమైన\nఅనురాగం పుట్టుకొచ్చింది.\nతాను ప్రేమించి తీసుకువచ్చిన బహుళ\nతనకు దక్కకుండా చేసినందుకు కూతురి\nపైన కపోతరాజు మండిపడి ఆమెకు మాట\nపడిపోయేలాగ చేశాడు. నందకు ఈ విధంగా\nకలిగిన మూగతనాన్ని పోగొట్టటానికి రాజు\nసారస్వతయజ్ఞం చేయించాడు. నందకు\nమూగతనం పోయింది. ఆమె ఉత్తముణ్ణి,\nబహుళనూ మను వయేవాణ్ణి కనమని ఆశీర్వ\nదించి పాతాళానికి తిగిరి వెళ్ళిపోయింది.\nఆమె దీవించినట్టే వారికి ఔత్తము డనే\nవాడు పుట్టి మూడవ మనువయాడు.",
            "book_page_end": 9
        },
        {
            "title": "16వ శతాబ్ది గడియారం",
            "book_page_start": 44,
            "pdf_page_start": 75,
            "pdf_page_end": 75,
            "author": "చందమామ బృందం",
            "genre": "విజ్ఞానం",
            "moral": "",
            "keywords": [
                "గడియారం",
                "స్విజర్లాండు",
                "బెర్న్",
                "ప్రపంచపు వింతలు",
                "గోపురం"
            ],
            "characters": [],
            "locations": [
                "బెర్న్",
                "స్విజర్లాండు"
            ],
            "content": "ఈ గడియారం స్విజర్లాండు రాజధాని అయిన బెర్న్ లో ఉన్నది. ద్వారానికి ఎగువన ఉన్న చిన్న\n\"డయలు” నెలా, రోజూ తెలుపుతుంది. దానికి కుడి పక్కన ఉన్న కట్టడం మీద ఎలుగుబంట్లూ,\nకోడీ ఆడతాయి. గడియారం పై భాగాన గల గోపురంలో బొమ్మ మనుషులు గంటలు కొడతారు-",
            "book_page_end": 44
        }
    ],
    "statistics": {
        "total_stories": 11,
        "author_counts": {
            "చందమామ బృందం": 8,
            "బంకించంద్ర చట్టోపాధ్యాయ": 1,
            "టి. రామచంద్రరావు": 1,
            "ఎస్. లక్ష్మణస్వామి": 1
        },
        "genre_counts": {
            "చరిత్ర": 2,
            "చారిత్రక నవల": 1,
            "ఫాంటసీ": 1,
            "జానపదం": 2,
            "నీతి కథ": 1,
            "హాస్యం": 1,
            "పురాణం": 2,
            "విజ్ఞానం": 1
        }
    }
}