{
    "book_id": "copy_of_చందమామ_1965_05",
    "stories": [
        {
            "title": "చందమామ (సంపాదకీయం)",
            "book_page_start": 1,
            "pdf_page_start": 15,
            "pdf_page_end": 15,
            "author": "'చక్రపాణి'",
            "genre": "వ్యాసం",
            "moral": "",
            "keywords": [
                "యున్కాంగ్ గుహలు",
                "చీనాదేశపు అజంటా-ఎల్లోరా",
                "బుద్ధ విగ్రహాలు",
                "శిల్పాలు",
                "పంచముఖ దేవుడు"
            ],
            "characters": [],
            "locations": [
                "యున్కాంగ్ గుహలు",
                "చీనాదేశం",
                "షాన్సీ రాష్ట్రం"
            ],
            "content": "ఈ నెల \"ప్రపంచపు వింతలు\" శీర్షిక కింద ప్రచు\nరించిన యున్కాంగ్ గుహలు చీనాదేశపు అజంటా-\nఎల్లోరా లనటానికి సందేహం లేదు. 15 శతాబ్దుల\nనాడు అసంఖ్యాకులైన శిల్పులు చెక్కిన ఈ గుహ\nలలో అసంఖ్యాకమైన బుద్ధ విగ్రహా లున్నాయి. ఒక్క\nగుహలోని నాలుగు గోడల మీదనే 10 వేల బుద్ధ\nవిగ్రహాలున్నాయి. ఈ గుహల లోని బుద్ధ విగ్రహాలలో\nకొద్ది అంగుళాల ప్రమాణం మొదలుకుని 50 అడు\nగుల ఎత్తు గలవి కూడా ఉన్నాయి. ఒక గుహలో\nబుద్ధుడి జీవిత మంతా చిత్రించి ఉన్నది. ఈ గుహ\nలలో బుద్ధుడికీ, బోధిసత్వులకూ సంబంధించిన\nశిల్పాలే గాక, ఆకాశంలో ఎగిరే అప్సరసలూ, పక్షి\nవాహనా రూఢుడైన పంచముఖ దేవుడూ, ఏనుగులూ,\nవాద్యగాళ్ళూ మొదలైన శిల్పాలు కూడా ఉన్నాయి.",
            "book_page_end": 1
        },
        {
            "title": "భారత చరిత్ర – 44 (రాణా ప్రతాపుడు)",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "ధైర్యసాహసాలు, దేశభక్తి ఉన్నవారు ఎంతటి కష్టాలనైనా ఎదుర్కొంటారు.",
            "keywords": [
                "రాణా ప్రతాపుడు",
                "అక్బర్",
                "మొగలు సామ్రాజ్యం",
                "హల్దిఘాట్ యుద్ధం",
                "మేవాడ్"
            ],
            "characters": [
                "రాణా ప్రతాపుడు",
                "ఉదయసింహుడు",
                "అక్బరు పాదుషా",
                "మానసింహుడు",
                "ఝాలరాజు",
                "మూడవ ముజఫర్ షా",
                "సులేమాన్",
                "దావూద్",
                "మునిమ్ ఖాన్"
            ],
            "locations": [
                "మేవాడ్",
                "గోగుందా",
                "ఉదయపూరు",
                "హల్దిఘాట్ కనుమ",
                "గుజరాతు",
                "సూరత్",
                "ఫతేపూర్ సిక్రీ",
                "బెంగాలు",
                "ఒరిస్సా",
                "రాజమహల్"
            ],
            "content": "రాజపుత్ర సంస్థానాలు ఒకటొకటిగా కత్వానా, ఆసఫ్ ఖాన్ నాయకత్వానా\nఅక్బరు పాదుషాకు పాదాక్రాంతమైపోగా, ప్రతాపుడి రాజ్యంపై దాడి చేశాయి, గోగుందా\nమేవాడ్ ఒక్కటే లొంగ నిరాకరించింది. సమీపంలో హల్దిఘాట్ కనుమ వద్ద ఘోర\nఉదయసింహుడు తన రాజధానిని కోల్పో యుద్ధం జరిగింది. అందులో\nయినా స్వేచ్ఛను కోల్పోలేదు. 1572 ప్రతాపుడు ఓడిపోయాడు. ఆ యుద్ధంలో\nమార్చి 3 న అతను ఉదయపూరుకు 19 ప్రతాపుడు చనిపోయి ఉండవలిసిందే; కాని\nమైళ్ళ దూరాన గోగుందా అనే చోట చని ఝాలరాజు తానే రాణా నని ప్రకటించి\nపోయాడు. ఆ తరవాత మేవాడు అతని శత్రువులను తన పైకి కేంద్రీకరించు కోవ\nకొడుకు ప్రతాపుడు సాటిలేని నాయకత్వం టంతో ప్రతాపుడు ప్రాణాలతో బయట పడ\nవహించి, తన వంశానికి ఎలాటి కళంకమూ గలిగాడు. అతను ప్రసిద్ధమైన తన\nరాకుండా మొగలులను తీవ్రంగా \"చైతక్\" అనే గుర్రం మీద కొండల్లోకి\nప్రతిఘటించాడు. అతని ప్రతిఘటన వెళ్ళిపోయాడు. అతని దుర్గాలు ఒకదాని\nఅత్యంత కష్టసాధ్యమైనది. అతనికా రాజ వెంబడి మరొకటి శత్రువులకు చిక్కి\nధాని లేదు, చెప్పుకోదగిన సహాయం లేదు; పోయాయి. అంత దుర్దశలోనూ ప్రతాపుడు\nఅతని ప్రత్యర్థి \" ప్రపంచ మంతటికి అద్వి శత్రువుకు లొంగిపోయే మాట తలపెట్టలేదు.\nతీయ సంపన్నుడైన ” ఢిల్లీ పాదుషా ! తనను వేటకుక్కల్లాగా, విడవకుండా\n1576 ఏప్రిలులో మొగలు సైన్యాలు వెన్నాడే శత్రువులకు అందకుండా అతను\nఅంబరు రాజైన మానసింహుడి నాయ ఒక కొండ నుంచి మరొక కొండ కు\nమారుతూ, వన్యఫలాలతో తన కుటుం\nబాన్ని పోషించాడు. తరగని పరాక్రమంతో\nఅతను శత్రువుతో యుద్ధాలు చేసి తన\nదుర్గాలలో చాలా భాగం తిరిగి స్వాధీన\nపరుచుకోగలిగాడు. ఈ పో రాటాల ను\nఅతను జీవితాంతం వరకూ కొనసాగించి,\n1597 జనవరి 19న తన 57వ ఏట\nమరణించాడు.\nరాణాప్రతాపుడు భారత చరిత్రకు\nచెందిన అద్భుత వ్యక్తులలో ఒకడు. రాజ\nపుత్రులలో అతన్ని మించగల రణకుశ\nలులూ, పరిపాలనా దక్షులూ ఉండిన మాట\nనిజమేగాని, శౌర్య పరాక్రమాలలోనూ, దేశ\nభక్తిలోనూ, అతనికి సాటి రాగలవాడు\nమరొకడు లేడు.\nఅక్బరు అనారోగ్యం కారణంగా మేవాడ్\nపై మరి యుద్ధం చెయ్యలేదు. కాని అప్పటికే\nఆయన అనేక ఇతరప్రాంతాలు జయిం\nచాడు. వాటిలో చరిత్ర ప్రాముఖ్యం గలది\nగుజరాతు పై విజయం. ఓడరేవుల వల్లా,\nవర్తక సౌకర్యాల వల్లా గుజరాతు ఢిల్లీ\nపాదుషాలను మొదటినుంచీ ఆకర్షిస్తూనే\nవచ్చింది. గుజరాతుకు నామ మాత్రపు\nరాజుగా వుండిన మూడవ ముజఫర్ షా\nఅయోగ్యుడు. 1572 లో అక్బరు గుజ\nరాతు పై స్వయంగా దండయాత్ర నడిపి,\nయుద్ధాలలో విజయం పొంది, గుజరాతు\nరాజుకు భరణం ఇచ్చి తొలగించాడు.\nసూరత్ నగరం ఒకటిన్న రమాసాల ముట్టడి\nఅనంతరం, 1578 ఫిబ్రవరి 26 న అక్బరు\nవశమయింది. ఈ సమయంలోనే పోర్చుగీసు\nవారికి అక్బరుతో పరిచయం ఏర్పడింది;\nవారతని మైత్రి వాంఛించారు.\nఅయితే అక్బరు తన కేంద్రమయిన\nఫతేపూర్ సిక్రీకి తిరిగి వెళ్ళగానే గుజ\nరాతులో తిరుగుబాట్లు తలఎత్తాయి. అతని\nమనుష్యులే అందులో పాల్గొన్నారు. అక్బరు\nమండిపడి, 600 మైళ్ళ దూరం పదకొండు\nరోజుల కాలంలో ప్రయాణించి అహమ్మదా\nబాదు చేరుకుని, తిరుగుబా ట్లన్నిటినీ\nపూర్తిగా అణచివేశాడు. 1573 సెప్టెంబరు\nఆరంభం నుంచి గుజరాతు మొగలు\nసామ్రాజ్యంలో అంతర్భాగ మయింది.\nఇందు వల్ల, రాజ్యానికి ఆర్థికంగా చాలా\nలాభించింది. మొగలులకు పోర్చుగీసు వారితో\nసంబంధాలు ఏర్పడటమే గాక సామ్రాజ్యా\nనికి సముద్రతీరపు రేవులు లభ్యమయాయి.\nఅయితే మొగలులు నౌకాబలాలను\nసృష్టించుకునే ఆలోచన తలపెట్ట లేదు.\nఈ కారణం చేతనే పాశ్చాత్యులు సులువుగా\nభారతదేశం లోకి చొరబడ గలిగారు.\nగుజరాతు అనంతరం బెంగాలు అక్బరు\nవశమయింది. బెంగాలు పాలకులయిన\nసూర్ వంశపు రాజులు ముహమ్మద్\nఆదిల్షా పాలించే కాలంలో స్వాతంత్ర్యం\nప్రకటించి 1564 దాకా పాలించారు. అటు\nతరవాత బిహారు గవర్నరు బెంగాలు పరిపా\nలన కూడా తన వశం చేసుకున్నాడు.\n1572 లో ఈ గవర్నరు (సులేమాన్) చని\nపోగా అతని కొడుకు దావూద్ అక్బరుకు\nఎదురు తిరిగి ఆయన ఆగ్రహానికి గురి\nఅయాడు. 1574 లో అక్బరు ససైన్యంగా\nబెంగాలుకు వచ్చి దావూద్ను తొలగించి,\nమునిమ్ ఖాన్ వెంట తన బలాలను బెంగా\nలులో ఉంచి వెళ్ళిపోయాడు. దావూద్\nఒరిస్సాకు చేరుకుని, 1575 మార్చి 3 న\nసువర్ణరేఖా నదీ తీరాన మొగలు సైన్యాలతో\nయుద్ధం చేసి ఓడాడు. అయితే మునిమఖాన్\nమెతకదనం చేత అతను ఓడి కూడా శిక్ష\nపొందక, ఆ ఏడు అక్టోబరులో బెంగాలును\nతిరిగి జయించ బూనుకున్నాడు. చివర\nకతను 1576 జులైలో రాజమహల్ వద్ద జరి\nగిన యుద్ధంలో ఓడి చనిపోయాడు. అయితే\n1592 వరకూ బెంగాలులో కొందరు స్థానిక\nపరిపాలకులు మొగలు పరిపాలనను\nప్రతిఘటించుతూనే వచ్చారు.",
            "book_page_end": 4
        },
        {
            "title": "నెహ్రూ కథ (11)",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర",
            "moral": "నాయకుడు ప్రజల కష్టాలను అర్థం చేసుకుని వారి కోసం పోరాడాలి.",
            "keywords": [
                "జవహర్‌లాల్ నెహ్రూ",
                "కిసాన్ ఉద్యమం",
                "రైతు కూలీలు",
                "బ్రిటిష్ ప్రభుత్వం",
                "స్వాతంత్ర్య సమరం"
            ],
            "characters": [
                "జవహర్‌లాల్ నెహ్రూ",
                "మోతీలాల్ నెహ్రూ",
                "ఇందిర",
                "రామచంద్ర (కిసాను నాయకుడు)",
                "పోలీసు సూపర్నెంటు",
                "అఫ్ఘాన్ ప్రతినిధులు"
            ],
            "locations": [
                "మసూరీ",
                "సెవోయ్ హెూటలు",
                "డేహరాడూన్",
                "అలహాబాదు",
                "ప్రతాప్ ఘర్ జిల్లా",
                "యమునా తీరం",
                "రాయ్ బరేలీ",
                "ఫైజాబాద్"
            ],
            "content": "తొలి రోజుల్లో జవాహర్ రాజకీయాలు\nకేవలమూ మధ్య తరగతి రాజకీయాలు.\nనిజానికి ఆ రోజులలో రాజకీయ చైతన్యం\nమధ్య తరగతి నుంచే వచ్చింది. రాజకీయ\nవాదులలో మితవాదులైనా, అతివాదులైనా\nమధ్య తరగతికి చెందిన వారే. అందుచేత\nజవాహరుకు పారిశ్రామిక కూలీలను గురించీ,\nరైతు కూలీలను గురించి ఏమీ తెలియదు.\nఈ స్థితిలో అతనికి తలవని తలంపుగా\nరైతు వర్గంతో సంపర్కం ఏర్పడింది. ఆది\nఈ విధంగా జరిగింది.\nజవాహర్ తల్లీ, భార్యా కూడా జబ్బుగా\nఉండటం చేతా, మోతీలాల్ ఒక పెద్ద\nకేసులో నిమగ్నుడై ఉండటం చేతా,\nజవాహర్ 1920 మే ఆరంభ దినాలలో\nవారిని మసూరీ తీసుకుపోయి, సెవోయ్\nహెూటలులో దిగాడు.\nఆ కింద టేడు అఫ్ఘానిస్తానంతో\nబ్రిటిషు వా రొక యుద్ధం చేశారు. ఉభయ\nపక్షాల వారూ సంథి సంప్రతింపులు జరిపిన\nసందర్భంలో ఆఫ్ఘాన్ ప్రతినిధులు\nసెవోయ్ హెూటల్లోనే దిగి ఉన్నారు.\nజవాహర్ వారిని గురించి ఆసక్తి పడలేదు,\nవారిని చూడలేదు, ఒకవేళ చూస్తే\nగుర్తించలేదు.\nఅలా ఒక నెల గడిచాక అకస్మాత్తుగా\nఒక నాటి సాయంకాలం పోలీసు సూప\nర్నెంటు వచ్చి జవాహర్ కొక ఫర్మానా\nచూపాడు: అతను అఫ్ఘాను ప్రతినిధు\nలతో ఎలాటి సంబంధాలూ పెట్టుకోనని\nజవాహరును హామీ ఇవ్వమని కోరుతూ\nస్థానిక ప్రభుత్వం ఆ ఫర్మానా జారీ చేసింది.\nహామీ ఇవ్వటం వల్ల జవాహరుకు కలిగే\nనష్ట మేమీ లేదు. కాని ఎలాటి హామీ\nలివ్వట మన్నా అతనికి మంట; అందుచేత\nఅతను సూపర్నెంటుతో ఇవ్వననేశాడు. జిల్లా\nమేస్ట్రీటును చూడమన్నారు. జవాహర్ తన\nఅభిప్రాయాన్ని మార్చుకోలేదు. దాని ఫలి\nతంగా అధికారు లతన్ని ఇరవైనాలుగు\nగంటలలోగా డేహరాడూన్ జిల్లా దాటి వెళ్ళి\nపొమ్మని ఉత్తరువు చేశారు. అంటే కొద్ది\nగంటలలో అతను మసూరీ విడిచి పోవా\nలన్నమాట.\nమోతీలాల్ ఆ రాష్ట్ర గవర్నరును\nకొద్దిగా ఎరుగును. తన కొడుకు పైన\nఅలాటి ఫర్మానా జారీ చేసినవాడి బుద్ధిలేని\nతనాన్ని గురించి ఆయన గవర్నరుకు\nరాశాడు. రెండు వారాల అనంతరం జవా\nహరు తల్లికి జబ్బు మరింత అయింది.\nతంత్రి కొడుకు లిద్దరూ మసూరీకి ప్రయాణ\nమయారు. ఆ సమయంలోనే, జవాహరు\nపైన ప్రయోగించిన నిషేధపు టుత్తరువును\nఉపసంహరిస్తున్నట్టు ప్రభుత్వం నుంచి\nఉత్తరం అందింది.\nవారు మర్నా డుదయానికి మసూరీ చేరే\nసరికి హెూటలు ఆవరణలో ఇందిరను\nఎత్తుకుని అఫ్ఘాన్ ప్రతినిధి ఒకడు కని\nపించాడు. జవాహరు పై నిషేధపు టుత్తరువు\nప్రయోగించినట్టు పత్రికలలో చదివి\nఅఫ్ఘాను ప్రతినిధి వర్గ నాయకుడు జవా\nహరు తల్లికి రోజూ పూలూ పళ్ళూ పంప\nనారంభించాడట.\nఒక రిద్దరు ప్రతినిధులు మోతీలాల్\nజవాహర్ పరిచయం చేసుకుని, వారిని\nఅఫ్ఘానిస్తానుకు రావలసిందిగా ఆహ్వా\nనించారు కూడా..\nమసూరీ నుంచి పంపెయ్యబడిన తర\nవాత జవాహర్ రెండు వారాలపాటు అలహా\nబాదులో ఉండి, ఆ సమయంలోనే కిసాన్\nఉద్యమంలో చిక్కుకున్నాడు. . క్రమంగా\nఅతనా ఉద్యమంలో మరింత లోతుగా దిగ\nబడిపోయాడు. దాని మూలాన అతని\nదృక్పథంలో చాలా మార్పు వచ్చింది.\n1920 జూన్ ఆరంభంలో రెండు\nవందల మంది కిసానులు ప్రతాప్ ఘర్ జిల్లా\nమధ్య ప్రాంతం నుంచి యాభై మైళ్ళు\n\" యాత్ర” చేసి అలహాబాదు వచ్చారు.\nతమ కష్టాలను పెద్ద పెద్ద రాజకీయ వాదు\nలతో మొర పెట్టుకోవాలని వారి ఉద్దేశం.\nఈ కిసానులు యమునా తీరాన తిష్ఠ\nవేసి ఉన్నారని విని జవాహర్ కొందరు\nమిత్రుల తో వారిని చూడ బోయాడు.\n“మీరు మా వెంట వచ్చి మా పరిస్థితులు\nచూసి, మమ్మల్ని కాపాడాలి. మేము\nఅలహాబాదు వచ్చినందుకు అధికారులు\nమా మీద పగ తీర్చుకోకుండా చూడాలి,”\nఅని కిసానులు గోల పెట్టారు. వాళ్ళు జవా\nహర్ను పట్టుకుని వదిలిపెట్ట లేదు.\nఅతను కొందరు అనుచరులతో ఒక\nకుగ్రామానికి వెళ్ళి అక్కడ మూడు రోజు\nలున్నాడు. అది రైలుకు చాలా దూరాన\nఉన్నది. ఆ గ్రామానికి కంకర రోడ్డయినా\nలేదు. గ్రామీణులలో ఒక వింత అయిన\nఉత్సాహెూద్రేకాలు కనిపించాయి. నోటి\nకబురు వెళితే చాలు వేలాది జనం పోగయే\nవారు. కబురు ఒక గ్రామం నుంచి మరొక\nగ్రామానికి రెక్కలు కట్టుకు వెళ్ళేది.\nగ్రామాల నుంచి ప్రజలు ఆబాలగోపాలం\nబయలుదేరి, చేలకు అడ్డంపడి మీటింగు\nజరిగే చోటికి వచ్చేవారు. ఒక్కొక్కసారి\n\"సీతారాం!\" అన్న కేక బయలుదేరి,\nగ్రామ గ్రామానా మారుమోగేది. అప్పడు\nకూడా జనం కదిలి మందలు మండలుగా\nవచ్చేవారు. ఒక్కరి ఒంటి మీదా చింకి\nపాతలు తప్ప ఉండేవి. కావు.. కాని\nవారి ముఖాలలో ఏదో ఆనందం—తమ\nదుర్భర జీవితం మారిపోయి మంచి రోజులు\nవస్తున్నా యన్న ఆశ తొణికిసలాడేది;\nవారి కళ్ళు మెరిసేవి. ఆ కిసానుల ప్రాణా\nనికి జవాహర్, అతని మిత్రులూ తమను\nఉద్దరించ వచ్చినవాళ్ళు!\nవారు తమపై చూపిన ప్రేమాభిమానాలు\nచూసి జవాహర్ సిగ్గూ, విచారమూ\nచెందాడు. తన నాగరిక జీవిత మూ,\nసంకుచిత రాజకీయాలూ తలుచుకుంటే\nసిగ్గయింది. కట్ట బట్ట లేని ఈ భరతమాత\nబిడ్డలనూ, వారి సంఖ్యనూ తలుచుకుంటే\nఅతనికి కడుపు తరుక్కుపోయింది. భారత\nదేశం ఆకలితోనూ, దారిద్య్రంతోనూ అలమ\nటిస్తూ అతని మనో నేత్రానికి పొడగట్టింది.\nఈ పేద ప్రజలు తన యందు ఉంచిన\nవిశ్వాసం చూస్తే, తన బాధ్యత అర్థమై\nఅతను భయపడ్డాడు.\nవాళ్ళు చెప్పుకున్న విషాద గాధ అంతు\nలేనిది—నానాటికీ అధికమవుతున్న పన్నుల\nభారం, అక్రమ వసూళ్ళు, పొలాల నుంచీ,\nమట్టి గుడిసెల నుంచీ బేదఖళ్ళు, తన్నులు;\nజమీందార్ల ఏజంట్లూ, బాకీదార్లు, పోలీ\nసులూ వారిని రాబందుల్లాగా పొడుచుకు\nతింటున్నారు; రోజల్లా ఒళ్ళు విరుచుకు పని\nచేసి పండిస్తే, పంట వారిది కాదు, వారికి\nమిగిలేది కాలే కడుపులూ, తన్నులూనూ.\nవారిలో కొంత మందికి బెత్తెడు పొలం లేదు,\nపూరి గుడిసె అయినా లేదు. బంగారం\nపండే భూమి. అయితేనేం? రైతు వత్తిడి\nజాస్తి. భూస్వాములు కవుళ్ళను ఎంతకని\nపెంచుతారు? అది సాధ్యం కాక అక్రమ\nవసూళ్ళకు దిగుతారు. గత్యంతరం లేక\nవాటన్నిటికీ తల ఒగ్గి రైతు భూమిని\nమక్తాకు తీసుకుని, అప్పుల పాలై, ఉన్నది\nకూడా పోగొట్టుకుని భూమి మీద నుంచి\nవెళ్ళగొట్టబడతాడు.\nఅనాదిగా సాగుతున్న ఈ దురన్యాయం\nమూలాన కిసాను తరగతి దారిద్య్ర్యం వాత\nపడిపోయింది. చివరకు పాపం బద్దలయింది.\n1920-21 లో రామచంద్ర అనే మరాఠీ\nకిసాను నాయకత్వాన ప్రతాప్ ఘర్, రాయ్\nబరేలీ, ఫైజాబాద్ జిల్లాలలో కిసానులు\nచైతన్యం పొందారు.",
            "book_page_end": 8
        },
        {
            "title": "దుర్గేశనందిని (12)",
            "book_page_start": 9,
            "pdf_page_start": 23,
            "pdf_page_end": 30,
            "author": "బంకించంద్ర చట్టోపాధ్యాయ",
            "genre": "చారిత్రక నవల",
            "moral": "ప్రేమ బంధాలు, సామాజిక అంతరాలను, శత్రుత్వాలను కూడా దాటిపోగలవు.",
            "keywords": [
                "జగతసింహుడు",
                "తిలోత్తమ",
                "ఆయషా",
                "వీరేంద్రసింహుడు",
                "కారాగారం",
                "ప్రేమ",
                "ఉస్మానాఖాన్"
            ],
            "characters": [
                "తిలోత్తమ",
                "జగతసింహుడు",
                "విమల",
                "ఆయషా",
                "ఉస్మానాఖాన్",
                "వీరేంద్రసింహుడు",
                "కాపలావాడు",
                "దాసి"
            ],
            "locations": [
                "కోట (కారాగారం)",
                "అంతఃపురం"
            ],
            "content": "విమల వెళ్ళిపోయాక తిలోత్తమ ఏమేమిటో\nఆలోచిస్తూ ఒంటరిగా తన గదిలో కూర్చుంది.\nజగతసింహుడు ఈ కోటలోనే ఉన్నాడనీ,\nక్షేమంగానే ఉన్నాడనీ విమల ద్వారా ఆమె\nతెలుసుకుని ఉన్నది. మాటిమాటికీ ఆమె\nధ్యాస అతని పైకే పోతున్నది.\nఆమె ఇలా ఆలోచిస్తూ ఉండగానే\nఅర్ధరాత్రి అయింది. తిలోత్తమ చుట్టూ\nజాగ్రత్తగా కలయజూసుకుంటూ అంతఃపుర\nద్వారాన్ని సమీపించింది. అక్కడ సిపాయి\nదుస్తులు ధరించి ఉన్న ఒక వ్యక్తి,\n\"మీ వద్ద ఉంగరం ఉన్నదా?” అని అడి\nగాడు. ఆమె తన వద్ద ఉన్న ఉంగరం అతని\nచేతి కిచ్చింది. అతను దాన్ని పరీక్షగా\nచూసి, తన వద్ద ఉన్న మరొక ఉంగరం\nఆమెకు చూపి, \" పదండి,” అన్నాడు.\nఅంతఃపురానికి ఉన్న పహరా వాళ్ళం\nదరూ తాగి మత్తులో ఉన్నారు. ఆ వ్యక్తి\nతిలోత్తమను కోట వెలపలికి తీసుకువచ్చి,\n\"చెప్పండి, మిమ్మల్ని ఎక్కడికి చేర్చాలి?”\nఅని అడిగాడు.\nవిమల చెప్పిన దేమిటో తిలోత్తమ\nపూర్తిగా మరిచిపోయింది. చాలా సేపు ఆలో\nచించి, గద్గద కంఠంతో, \"జగతసింహు\nడెక్కడ ఉంటే అక్కడికి తీసుకుపొండి,”\nఅనేసింది.\n\"జగత సింహుడా ? జగతసింహు\nడిప్పుడు కారాగృహంలో ఉన్నాడు. అక్క\nడికే తీసుకుపోతాను, పదండి.” అన్నా డా\nవ్యక్తి. అతను తిలోత్తమను వెంట బెట్టుకుని\nతిరిగి కోటలోకి ప్రవేశించాడు. అత ను\nకారాగృహం వద్దకు వచ్చి చూసేసరికి\nఅక్కడి పహరా మిగిలిన చోట్ల ఉన్నట్టు\nలేదు. అక్కడ కాపలావాళ్ళు తమ విధిని\nసక్రమంగా నెరవేర్చుతున్నారు.\nతిలోత్తమను వెంట బెట్టుకుని వచ్చిన\nవాడు ఒక కాపలావాడికి తన వద్ద ఉన్న\nఉంగరం చూపి, \"రాజకుమారు డెక్కడ?”\nఅని అడిగాడు. కాపలావాడు జగతసింహుడి\nగది దాకా వెళ్ళి వచ్చి, \"ఇక్కడే, మేలు\nకునే ఉన్నారు,” అని చెప్పాడు.\n\" ఆ గది తలుపు తెరు. ఈమె అతన్ని\nచూడగోరుతున్నది,” అన్నాడు. తిలోత్తమ\nవెంట వచ్చినవాడు.\nజగతసింహుడు సామాన్యమైన మంచం\nమీద పడుకుని ఉన్నాడు. తలుపు చప్పుడు\nవిని అతను అటుకేసి చూశాడు. తిలోత్తమ\nద్వారాన్ని ఊతగా పట్టుకుని నిలబడి,\nఅడుగు లోపలికి వెయ్యలేకపోయింది.\nఆమె వెంట వచ్చినవాడు \"ఏమి\nటిది? ఎందు కీ వృథా కాలయాపన?”\nఅన్నాడు. అప్పటికీ ఆమె అడుగు లోపలికి\nపెట్టలేదు.\n\"లోపలికి వెళ్ళటం ఇష్టం లేకపోతే\nతిరిగి వెళ్ళండి. అంతేగాని అలా నిలబడ\nవద్దు,” అన్నాడు కాపలావాడు.\nతిలోత్తమ తిరిగిపోవటానికై నా కాలు\nకదప లేని స్థితిలో ఉన్నది. ఒక వంక\nకాపలావాడు, లోపలికైనా వెళ్ళమనీ, తిరిగి\nఅయినా వెళ్ళిపొమ్మనీ పదే పదే చెబుతు\nన్నాడు, తొందరపెడుతున్నాడు.\nజగతసింహుడు మొదట్లో తిలోత్తమను\nగుర్తించనుకూడా లేదు; కారాగృహం లోకి\nఆడది అడుగు పెట్టటం చూసి నిర్ఘాంత\nపోయాడు కూడా. కాని దగ్గిరగా చూస్తే\nతిలోత్తమ ! ఒక్క క్షణం ఇద్దరి చూపులూ\nకలిశాయి. మరుక్షణం తిలోత్తమకు కళ్ళు\nవాటంతటవే మూసుకుపోయాయి.\n\"వీరేంద్రసింహుడి కూతురా?”\nఅన్నాడు జగతసింహుడు.\nఆ మాట తిలోత్తమకు హృదయంలో\nశూలం లాగా తగిలింది. ఇప్పుడు తాను\nఅతనికి వీరేంద్రసింహుడి కుమార్తె మాత్ర\nమేనా ? తిలోత్తమ అన్న పేరు కూడా అతను\nమరిచిపోయాడా ?\nకొంచెం సేపుండి అతను, \"ఇక్కడి\nకెందుకు వచ్చావు?” అని అడిగాడు.\nఆ ప్రశ్న కూడా ఆమెకు బాధే కలిగిం\nచింది. ఆమెకు తల తిరగ నారంభించింది.\nఅతను సమాధానం కోసం ఎదురు చూస్తు\nన్నాడు. కాని ఆ ప్రశ్నకు సమాధాన\nమేముంది?\n\"అనవసరంగా హైరాన పడుతున్నావు.\nవెళ్ళిపో. గతమంతా మరిచిపో,” అన్నాడు\nజగతసింహుడు.\nతిలోత్తమకు తన దౌర్భాగ్యం పూర్తిగా\nఅర్థమయింది. ఆమె మొదలు నరికిన\nచెట్టులాగా కూలిపోయింది.\nఆమెకు స్పృహ తప్పిపోయిందని\nగ్రహించి జగతసింహు డామెకు తన బట్టతో\nవిసిరాడు. అలా కూడా ఆమెకు చైతన్యం\nరాకపోయే సరికి అతను కాపలావాణ్ణి పిలి\nచాడు. తిలోత్తమ వెంట వచ్చిన మనిషి\nలోపలికి వచ్చాడు.\n\"ఈమె ఉన్నట్టుండి మూర్ఛపోయింది.\nఈమె వెంట వచ్చిన దెవరు? వాళ్ళను\nపిలిచి ఈమెకు శైత్యోపచారాలు చెయ్య\nమను,\" అన్నాడు జగతసింహుడు.\n\"నేనే ఈమెను తీసుకు వచ్చాను,”\nఅన్నాడు కాపలావాడు.\n\"నువా? అయితే ఇప్పుడేం చేసేటట్టు ?\nఎవరైనా దాసీదాన్ని పిలిపించు.”\nకాపలావాడు తిరిగి వచ్చేలోగా జగత\nసింహుడు తిలోత్తమకు తనకు చాతనైన\nవిధంగా ఉపచర్యలు చేశాడు. ఆమెకు\nకొంచెం కొంచెంగా స్పృహ వస్తున్నట్టు కన\nబడింది. ఇంతలో నవాబు కుమార్తె అయిన\nఆయషా, మరొక స్త్రీ అక్కడికి వచ్చారు.\nఆయషా జగతసింహుడితో, \" ఏమిటిది?\nఈమె ఎవరు?” అంటూ మూర్ఛపడి ఉన్న\nతిలోత్తమను చూపింది.\n\"ఈమె వీరేంద్రసింహుడి కుమార్తె,\"\nఅన్నాడు జగతసింహుడు.\nఎలాటి సంకోచం గాని, తడబాటు గాని,\nమానసికమైన గుంజాటన గాని లేకుండా\nఆయషా తిలోత్తమను తన ఒడిలోకి తీసు\nకుని కూర్చున్నది. పన్నీరు జల్లి, దాసీది\nవిసిరిన మీదట తిలోత్తమకు క్రమంగా\nమూర్ఛ తెలియసాగింది. ఆమె కళ్ళు తెరిచి,\nతా నెక్కడ ఉన్నదీ గ్రహించగానే, బయ\nటికి వెళ్ళిపోవటానికి లేవబోయింది. కాని\nఆమె శరీరంలో లేచి నిలబడే శక్తి\nకూడా లేదు.\nఆయషా ఆమె చెయ్యి పట్టుకుని, \"చెల్లీ,\nఎందుకు కంగారుపడతావు? నీలో\nశక్తి ఏ మాత్రమూ లేదు. నా గదికి వచ్చి\nవిశ్రాంతి తీసుకో. ఆరోగ్యం పొందాక నిన్ను\nఎక్కడికి చేర్చమంటే అక్కడికి చేర్చు\nతాను,” అన్నది.\nతిలోత్తమ ఏమీ జవాబు చెప్పక\nమౌనంగా ఉండిపోయింది.\n\"ఏమమ్మా, నా మీద నమ్మకం లేదా?\nనేను మీ శత్రువుకు కూతుర్నే అనుకో,\nకాని అంత మాత్రాన నన్ను అనుమానించ\nనవసరం లేదు. నా వల్ల నీ కెలాటి కీడూ\nరాదు. తెల్లవారే లోపలనే నిన్ను కోరిన\nచోటికి పంపేస్తాను,\" అన్నది ఆయషా.\nఆయషా ఆ మాట లన్న పద్ధతి వింటే\nతిలోత్తమకు ఆమెను శంకించటం సాధ్యం\nకాలేదు. తిలోత్తమకు ఇప్పుడు వెళ్ళిపోయే\nశక్తి లేదు. జగతసింహుడి సమీ పంలో\nఉండటం కూడా బాధాకరంగానే ఉన్నది.\nఅందుచేత ఆమె ఆయషా మందిరానికి\nవెళ్ళటానికి ఒప్పుకున్నది.\n\" నువు నడవ లేవు. నా దాసి నిన్ను\nపట్టుకుని నా గదికి తీసుకుపోతుంది. అక్కడ\nవిశ్రాంతి తీసుకో, నే నిప్పుడే వచ్చే\nస్తున్నాను,” అన్నది ఆయషా తిలోత్తమతో.\nతిలోత్తమ దాసీ భుజం మీద చెయ్యి\nవేసి నింపాదిగా నడుస్తూ బయలుదేరింది.\nఆయషా జగతసింహుడికి వీడ్కోలు చెప్పి\nతాను కూడా బయలుదేరదా మనుకున్నది,\nకాని జగతసింహుడి ముఖం చూస్తే అతను\nఏదో చెప్పదలుచుకున్నట్టు కన బడ్డాడు.\nఅందుచేత ఆమె దాసీతో, \" నువ్వామెను\nనా గదికి చేర్చి మళ్ళీ రా,” అన్నది.\nతిలోత్తమ కనబడకుండా పోయిన దాకా\nజగతసింహు డామెనే చూస్తూ, \"తిలో\nత్తమా, ఇదే మన తుది సందర్శనం!\"\nఅనుకున్నాడు.\nఉంగరం చూపిన మనిషి తిలోత్తమ\nవెళ్ళిపోయేటప్పుడు ఆమెను సమీపించి,\n\" ఇక నేను వెళ్ళవచ్చునా ?” అని అడి\nగాడు. తిలోత్తమ జవా బివ్వలేదు గాని,\nఆమె వెంట ఉన్న దాసి, \"ఆఁ\" అన్నది.\nవాడు ఆమె వద్ద ఉండే ఉంగరం తీసుకుని\nవెళ్ళిపోయాడు.\nతన దాసి వెంట తిలోత్తమ వెళ్ళిపోగానే\nఆయషా జగతసింహుడి మంచం పైన\nకూర్చుని, \"యువరాజా, మీరు నా కేదో\nచెప్పా లనుకుంటున్నట్టున్నది. అందుకే\nనేను ఉండిపోయాను. నా నుండి ఏమైనా\nకావాలంటే నిస్సంకోచంగా చెప్పవచ్చు.\nమీ కేదైనా సహాయం చెయ్యగలిగితే నేను\nసంతోషిస్తాను,\" అన్నది.\n\" నవాబ్ జాదీ, ఇక నాకు ఏ సహాయమూ\nఅవసరం లేదు. నే నిప్పు తున్నది అంతిమ\nదశ లాగా కనబడుతుంది. అందుచేత\nమనం కలుసు కోవటం ఇదే ఆఖరుసారి\nకావచ్చు. నేను మీ కెంతగా రుణపడి\nఉన్నానంటే దాన్ని మాటలలో వివరించటం\nసాధ్యం కాదు. ఒక వేళ నేను స్వతంత్రు\nణ్ణయి నాకు మంచి రోజులు వచ్చే మాట\nఉంటే నా చేత మీకు కావలిసిన ఎలాటి\nసేవ అయినా సరే చేయించుకోమ ని\nనా ప్రార్థన,” అన్నాడు జగతసింహుడు.\nఅతని కంఠంలో ఉన్న దైన్యం చూసి\nఆయషా కంట కన్నీరు తిరిగింది. ఆమె\nఅతనితో, \"మీరు అంత నిస్సహాయ స్థితిలో\nఉన్నట్టు దేనికి అనుకోవాలి? నిరాశ చెందటం\nభావ్యం కాదు. ఇవాళ ఉన్న కష్టం రేపు\nఉండకపోవచ్చు. సుఖదుఃఖాలు శాశ్వతం\nకాదు,” అన్నది.\n\"నన్ను బాధిస్తున్నది నిరాశ కాదు. నాకు\nఆశ పైన వాంఛ పోయింది. ఈ కారాగారం\nనుంచి విముక్తుణ్ణి కావాలన్న కోరిక నాకు\nలేదు. ఈ జన్మ కిక నాకు సుఖమనేది లేదు.\nనా మనస్సులో ఉన్న దుఃఖాన్ని మీరు\nగ్రహించలేరు, నేను వివరించనూ లేను,”\nఅన్నాడు జగతసింహుడు.\nఅతని మాటలకు ఆయషా అత్యాశ్చర్యం\nచెంది, \" మీకు అంత దుర్భరమైన దుఃఖం\nఏ కారణం చేత కలిగింది? వీరేంద్ర\nసింహుడి కూతురేమైనా” అని ఏమో\nచెప్పబోయింది.\nజగతసింహు డామె మాటకు అడొచ్చి,\n\"ఆమె ఊసెత్తటం వృథా. ఆ కల ఏనాడో\nకరిగిపోయింది,” అన్నాడు.\nఆయషా కొంచెంసేపు తల వంచుకుని\nఉండి, \"యువరాజా, మీ రీ విధంగా\nఈ కారాగృహంలో కుములుతూ ఉండటం\nనాకు దుస్సహంగా ఉంది. నా వెంట\nబయలుదేరండి. నేను మిమ్మల్ని విడిపి\nస్తాను. ఈ రాత్రే మీ శిబిరానికి క్షేమంగా\nవెళ్ళిపొండి,\" అన్నది.\n\" ఆయషా, మీ తండ్రికి తెలియకుండానే\nనన్ను విముక్తుణ్ణి చేస్తావా?” అన్నాడు\nజగతసింహుడు.\n\"ఆ విషయమై విచారించకు. నువు\nమీ శిబిరం చేరాక నే నాయనతో చెప్పే\nస్తానులే,” అన్నది ఆయషా,\nఇద్దరూ అప్రయత్నంగా ఒకరి నొకరు\n\" నువు” అని సంబోధించుకున్నారు.\n\" ఆయనకు తెలిసినాక నీకు చాలా\nచిక్కు వస్తుంది.”\n\"ఏమీ భయంలేదు. ఏం జరుగుతుందో\nనేనూ చూస్తాను.”\n\" ఆయషా, నేను రాను.”\n\"ఏం?\" అన్నది ఆయషా తెల్లబోతూ.\n\"నా ప్రాణదాతవు. నీకు బాధ కలి\nగించే పని చెయ్యలేను. నువు వెళ్ళిపో.”\nఆయషా మాట్లాడ లేదు. దుఃఖం వల్ల\nఆమె కళ్ళ నుంచి టపటపా కన్నీటి\nబిందువులు రాలాయి.\nఎప్పుడో వారిద్దరికీ తెలియ కుండా\nమూడో మనిషి వచ్చి గది వాకిలి దగ్గిర\nనిలబడి ఉన్నాడు. అతను వా రిద్దరినీ\nసమీపించి, \"భేష్, నవాబ్జాదీ! బలే\nబాగుంది !” అన్నాడు.\nఇద్దరూ అతని కేసి చూసి, ఆ వచ్చిన\nవాడు ఉస్మానాఖాన్ అని గ్రహించారు.\nఉస్మాన్ వెటకారంగా అన్న మాట చెవిని\nపడే సరికి, ఆయషా కిక కష్టాలు తప్పవని\nజగతసింహుడు భావించాడు. ఆయషా\nకూడా ఉస్మాన్ భావాన్ని సరిగానే గ్రహిం\nచింది. కాని ఆ సంగతి ఏమాత్రమూ\nబయట పడనీయక, \" భలే బాగున్నదేమిటి,\nఉస్మాన్?” అని అడిగింది.\n\"అర్ధరాత్రి వేళ నవాబు కూతురు\nఒంటరిగా కారాగృహం లోకి వచ్చి ఖైదీతో\nప్రేమసల్లాపాలు జరపడం బాగుండ కేం\nచేస్తుంది?” అన్నాడు. ఉస్మాన్.\nఆయషా ఉస్మాన్ కేసి తీవ్రంగా\nచూస్తూ, \"కారాగృహం లోకి వచ్చి ఖైదీతో\nప్రేమసల్లాపాలు జరపటమూ, జరపక పోవ\nటమూ కేవలం నా ఇచ్ఛపై ఆధారపడిన\nవిషయం. అది బాగున్నదీ, లేనిదీ తెలు\nసుకో వలసిన అవసరం నీ కేమాత్రమూ\nలేదు,” అన్నది.\nఈ మాటలు విని ఉస్మాన్ నిర్ఘాంత\nపోయాడు. అతనిలో ఆశ్చర్యం కంటె\nక్రోధమే హెచ్చుగా కలిగింది; \" అవసరం\nనా కున్నదో లేదో రేపు నవాబుగారి నోటనే\nవిందువుగాని !",
            "book_page_end": 16
        },
        {
            "title": "గర్విష్ఠి భార్య",
            "book_page_start": 17,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "బేతాళ కథ",
            "moral": "గర్వం పతనానికి దారి తీస్తుంది. అహంకారాన్ని అణచివేసేందుకు చేసే ప్రయత్నం, నిజమైన ప్రేమ కన్నా కొన్నిసార్లు బలమైన కోరిక అవుతుంది.",
            "keywords": [
                "కౌండిన్యుడు",
                "గర్విష్ఠి భార్య",
                "బేతాళుడు",
                "రాక్షసుడు",
                "రత్నావళి",
                "అహంకారం"
            ],
            "characters": [
                "విక్రమార్కుడు",
                "బేతాళుడు",
                "కౌండిన్యుడు",
                "సుమంతుడు",
                "రాక్షసుడు",
                "రాక్షసి",
                "రత్నావళి",
                "ఔర్వుడు",
                "దూర్వాసుడు",
                "సుద్యుమ్నుడు"
            ],
            "locations": [
                "కన్యాకుబ్జ నగరం",
                "కాశీ",
                "మహెూదయపురం",
                "శ్మశానం"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటి లాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \"రాజా, ఎంతో గర్వాతి\nశయం ఉండదగిన నీవు దీక్షతో ఈ హేయ\nమైన పని చేస్తుంటే నాకు కన్యాకుబ్జ దేశా\nనికి చెందిన కౌండిన్యుడు జ్ఞాపకానికి వస్తు\nన్నాడు. అతి విచిత్రమైన అతని కథను\nచెబుతాను విను,” అంటూ ఈ విధంగా\nచెప్పసాగాడు :\n-కన్యాకుబ్జ నగరంలో కౌండిన్యు డనే\nయువకు డుండేవాడు. అతను ధనికుడు.\nఅతను సుమంతు డనే ముని యొక్క\nకుమార్తెను పెళ్ళాడాడు. సుమంతుడు\nకూడా సంపన్నుడే. ఆ విధంగా కౌండి\nన్యుడి భార్య సంపన్నుల ఇంటి ఆడ\nబడుచూ, సంపన్నుల ఇంటి కోడలూ కూడా\nఅయి, మహా గర్విష్ఠిగా ఉండేది.\nకొంత కాలం గడిచాక కౌండిన్యుడి\nతండ్రి చనిపోయాడు. అతని తల్లి భర్తతో\nబాటు సహగమనం చేసింది. కౌండిన్యుడు\nతన తల్లిదండ్రులకు పరలోక క్రియలు\nజరిపి, రెండు నెలలు గడిచాక రాజధాని\nకేదో పని మీద వెళ్ళాడు. అక్కడ అతనికి\nఅందగత్తె లైన వేశ్యలు కనిపించారు.\nఅతను వారిలో ఇద్దరిని చూసి సమ్మో\nహితుడై, తన కున్నదంతా అయిపోయిన\nదాకా వారితో విలాసంగా కాలం గడిపి,\nఇంటికి తిరిగి వచ్చాడు.\nఅసలే గర్విష్ఠి అయిన అతని భార్య\nతన భర్త చేసిన పనికి అతన్ని చూసి చాలా\nచీదరించుకున్నది. కౌండిన్యుడు వర్తకం\nచేసుకుని డబ్బు గడించుకుందామనే\nఉద్దేశంతో తన భార్యను నగల నియ్యమని\nబతిమాలాడు. ఆమె నగల నియ్యకపోగా,\nభర్తను పురుగు కింద కట్టేసి, తన పుట్టిం\nటికి వెళ్ళిపోయింది.\nకౌండిన్యుడు హతాశుడై, ఇల్లూ వాకిలీ\nవదిలిపెట్టేసి వర్తక నౌక ఒకటి సముద్రం\nమీద బయలుదేరు తుంటే తను కూడా\nఆ నౌకలో ఎక్కాడు. సముద్ర మధ్యంలో\nఆ నౌక కాస్తా ముణిగిపోయింది. కౌండిన్యు\nడొక్కడు తప్ప నౌకలో ప్రయాణిస్తున్న\nవారందరూ సముద్రంలో ముణిగిపోయారు.\nకౌండిన్యుడికి అదృష్టవశాన ఒక కొయ్య\nతెప్పగా దొరికింది. అతను దాని ఆధారంతో\nతన ప్రాణాలు కాపాడుకొని, ఎలాగో ఒక\nపర్వతం దగ్గిరికి కొట్టుకువచ్చాడు. అతనికి\nఆకలి దహించుకుపోతున్నది. ఆ పర్వతం\nమీద ద్రాక్ష పొద లున్నాయి. అత నా ద్రాక్ష\nపళ్ళు తిని ఆకలి తీర్చుకుని, ఒక ఎత్త\nయిన మద్దిచెట్టు కింద తన పై బట్ట పరు\nచుకుని పడుకున్నాడు. కొంచెం సేపటికి\nచీకటి పడింది.\nఆ రాత్రి ఆ పర్వతం మీద ఒక వింత\nజరిగింది.\nకాశీ రాజుకు రత్నావళి అనే కుమార్తె\nఉన్నది. ఆమె అతిలోక సుందరి. ఆ రాత్రి\nఆమె కాళ్ళు కడుక్కోకుండా, ఉత్తరంగా\nతల పెట్టుకుని పడుకుని నిద్రపోయింది.\nఆ. అవకాశం చూసుకుని ఒక రాక్షసుడు\nఆ రాజకుమార్తె నెత్తుకుని, కౌండిన్యుడు\nచేరిన పర్వతం మీదికి వచ్చి, ఆమె నొక\nఅందమైన గుహలోకి తీసుకుపోయాడు.\nఆ గుహలో అన్ని రకాల సామగ్రీ చక్కగా\nఅమర్చి ఉన్నది.\nరాక్షసుడు రత్నావళిని గుహలో దించిన\nమరుక్షణంలోనే ఆ రాక్షసుడి భార్య ఎక్కడి\nనుంచో అతి వేగంగా వచ్చి, ఏడుస్తున్న\nరాజకుమార్తెను చూసి, \"ఇది ఎవతె?\nదీన్ని ఎందుకు తెచ్చావు?” అని గదమా\nయించి అడిగింది.\n\"నీకు ఆహారంగా తీసుకువచ్చాను.\nఈ కొండ మీదనే మద్దిచెట్టు కింద ఒక\nబ్రాహ్మణ యువకుడు పడుకుని ఉన్నాడు.\nవాణ్ణి నేను తింటాను. వెళ్ళి పట్టుకురా,”\nఅన్నాడు రాక్షసుడు తన భార్యతో.\nవెంటనే రత్నావళి రాక్షసితో, \"ఒసే,\nనీ మొగుడు పచ్చి అబద్ధాలు చెబుతున్నాడు.\nనువు ముసలిదాని వయావని, పడుచుగా\nఉన్న నన్ను తెచ్చుకున్నాడు,” అన్నది.\nరాక్షసుడి భార్య అసూయతో మండిపడి,\n\" సరే, నీ కోసం ఆ చెట్టు కింద ఉన్న\nబ్రాహ్మణ యువకుణ్ణి తెస్తా నుండు !” అని\nచెప్పి, కౌండిన్యు డున్న చోటికి వచ్చి,\nఅతనితో మంచిగా మాట్లాడి, \"నా భర్త\nనన్ను వదిలి పెట్టేశాడు. వాడి దగ్గిర శక్తి\nఅనే ఆయుధం ఉన్నది. దాన్ని తెచ్చి\nనీ కిస్తాను. దానితో నా మొగుణ్ణి చంపేసి\nనట్టయితే నేను నీకు బానిసగా ఉండి, ఎంత\nసేవైనా చేస్తాను,” అన్నది.\n\"నీవు రాక్షసివి. నా వంటి వాళ్ళను తినే\nదానివి. నీ మాట ఎలా నమ్మటం ?”\nఅన్నాడు కౌండిన్యుడు.\n\"ఏ పాపమో చేసుకోబట్టే గదా నేనూ,\nనా మొగుడూ ఈ రాక్షస జన్మ ఎత్తాం?\nఈ రాక్షస జన్మ వదిలితే వాడు బాగుపడ\nతాడు. నీ ప్రాణం కాపాడిన పుణ్యం చేత\nనాకు కూడా మంచి జన్మ కలుగుతుంది,\"\nఅన్నది రాక్షసి.\n\"సరే, అయితే ఆ శక్తిని తీసుకురా,”\nఅన్నాడు కౌండిన్యుడు. రాక్షసి వెళ్ళి\nఆ శక్తిని తెచ్చి అతని కిచ్చింది.\nఈ లోపల గుహలో రాక్షసుడు రాజ\nకుమార్తెను బలాత్కరించబోయాడు. ఆమె\nవాడి బారి నుంచి తప్పించుకునే ఉపాయం\nలేక ఆ రాక్షసుడితో, “ నాతో సుఖపడాలంటే\nకనీసం నన్ను శాస్త్రోక్తంగా పెళ్ళి చేసుకో.\nఆ చెట్టు కింద ఉన్నాడంటివే, ఆ బ్రాహ్మణ\nయువకుణ్ణి, నీ భార్య ఈపాటికే తినకుండా\nఉంటే వెంటపెట్టుకురా. అతను మంత్ర\nయుక్తంగా మనకు పెళ్ళి చేశాక, కావలిస్తే\nఅతన్ని నువే తిందువుగాని!\" అన్నది.\nమూఢుడైన ఆ రాక్షసుడికి ఇది చాలా\nమంచి సలహాగా తోచింది. అందుచేత వాడు\nగుహ నుంచి బయలుదేరి మద్దిచెట్టు కింద\nఉన్న కౌండిన్యుడి వద్దకు వెళ్ళాడు.\nవా డింకా దూరాన ఉండగానే రాక్షసి\nకౌండిన్యుడి తో, \"ఆ వచ్చే వాడే\nనా మొగుడు. నిన్ను తినటానికి వస్తున్నాడు.\nశక్తితో ఒక్కటి పెట్టావంటే ఛస్తాడు,”\nఅని చెప్పింది.\nరాక్షసుణ్ణి దగ్గిర దాకా రానిచ్చి కౌండి\nన్యుడు శక్తి ప్రయోగించి చంపేశాడు.\nఆ రాక్షసుడు చచ్చిన చోటు శక్తి క్షేత్ర\nమని ప్రసిద్ధికెక్కింది.\nఆ రాక్షసి కౌండిన్యుడితో, \" నేను\nకిందటి జన్మలో ఔర్వు డనే ముని\nకుమార్తెను. నా పేరు కందళి. నన్ను\nనా తండ్రి దూర్వాసుడి కిచ్చి పెళ్ళిచేశాడు.\nనేను నా భర్తతో అస్తమానమూ పోట్లాడే\nదాన్ని చూసి చూసి నా భర్త నన్ను భస్మం\nకమ్మని శపించాడు. పాప ఫలం పూర్తిగా\nనాశనం కాక ఈ రాక్షసి జన్మ ఎత్తాను.\nఅయినా శాపం అనుభవించిన కారణంచేత\nనాది పూర్తిగా రాక్షస బుద్ధి కాదు. అందుకే\nనే నిప్పుడు నీకు సహాయపడి పుణ్యం\nసంపాదించుకున్నాను. నా భర్త కాశీ రాజైన\nసుద్యుమ్నుడి కుమార్తెను, రత్నావళి అనే\nదాన్ని ఎత్తుకొచ్చాడు. ఆమె ఇప్పుడీ కొండ\nమీదనే ఉన్నది. నీ వామెను పెళ్ళాడు.\nమిమ్మ ల్నిద్దరినీ నేను క్షణంలో కాశీ చేర్చు\nతాను. నేను మీ ఇద్దరినీ కనిపెట్టి\nఉంటాను,” అన్నది.\nకౌండిన్యు డిందుకు సమ్మతించాడు.\nరాక్షసి ఏనుగు రూపం ధరించి, రత్నావళినీ,\nకౌండిన్యుణ్ణి తన పైన ఎక్కించుకుని రెప్ప\nపాటు కాలంలో కాశీ లోని విశ్వేశ్వ\nరాలయం దగ్గిర వాలింది. ఆమె సలహా పైన\nకౌండిన్యుడు రత్నావళిని రాజుగారి వద్దకు\nతీసుకుపోయాడు. రత్నావళి తన తండ్రితో\nజరిగిన దంతా చెప్పి, \" ఈ యువకుడు\nనన్ను కాపాడాడు. అతనితో బాటు నేను\nఏనుగుపైన ఎక్కాను. ఈ రెండు కారణాల\nచేతా ఇతను నా భర్త కావటానికి అర్హుడు!\"\nఅన్నది. కాశీ రాజు సంతోషంగా కౌండిన్యుడికి\nతన కుమార్తె నిచ్చి వైభవంగా పెళ్ళి చేసి,\nఅంతులేని రత్నాలతో సహా మహెూదయ\nపురాన్ని అతని కిచ్చేశాడు.\nఇంత జరిగాక కౌండిన్యుడి మొదటి\nభార్యను ఆమె బంధువులు నానా మాటలూ\nఅన్నారు. \"ఇప్పుడు చూడు, నీ భర్త కెలాటి\nయోగం పట్టిందో! అతన్ని నానా మాటలూ\nఅన్నావు! ఇప్పు డతని దగ్గిరికి ఏ మొహం\nపెట్టుకు పోతావు ? పోతే మాత్రం నిన్న\nతను ఆదరించి ఏలుకుంటాడా ఏమిటి?\nనిన్ను కుక్కకన్న హీనంగా చూస్తాడు,”\nఅన్నారు వాళ్ళు.\nఆమె కూడా తాను భర్త విషయంలో\nపొగరుబోతుగా ప్రవర్తించి నందుకు చాలా\nపశ్చాత్తాప పడింది. \" ఆయన నా నగ లడిగి\nనప్పుడెందు కిచ్చాను కాను ?” అని తనను\nతాను తిట్టుకున్నది.\nఈ సమయంలో అందరూ ఆశ్చర్య\nపడేలాగా కౌండిన్యుడు తన మొదటి భార్య\nకోసం పల్లకీ పంపాడు. ఆమె అందులో\nఎక్కటానికి కూడా సిగ్గుపడి, పల్లకీ తెచ్చిన\nవాళ్ళ ప్రోద్బలంతో ఆ పల్లకీలోకి ఎక్కి\nతన భర్త వద్దకు వెళ్ళింది. కౌండిన్యుడు\nతన పెద్ద భార్యను ఎంతో ఆదరంతో\nస్వీకరించాడు.\nబేతాళుడీ కథ చెప్పి,\" రాజా, నా కొక\nసందేహం. తనను పురుగు కన్న హీనంగా\nచూసి, దరిద్ర స్థితిలో తన నగలు కూడా\nఇవ్వ నిరాకరించిన భార్యను కౌండిన్యుడు,\nతనకు మంచి రోజులు వచ్చాక ఎందుకు\nచేరదీసి ఆదరించాడు ? ఆమె పై నిజంగా\nప్రేమ ఉండటం చేతనా? లేక ఆమె\nఅనాదరణ ఫలితంగానే తాను సముద్ర\nయానం చెయ్యటమూ, సముద్రంలో నౌక\nముణగటమూ, చివరకు తానొక రాజ\nకుమార్తెకు భర్త కావటమూ మొదలైన\nశుభాలన్నీ జరిగా యన్న కృతజ్ఞత వల్లనా?\nఈ సందేహానికి సమాధానం తెలిసి\nకూడా చెప్పక పోయావో నీ తల పగిలి\nపోతుంది,\" అన్నాడు.\nదానికి విక్రమార్కుడు, \"కౌండిన్యుడికి\nతన భార్య మీద గొప్ప ప్రేమా లేదు,\nకోపమూలేదు, కృతజ్ఞతా లేదు. తన ఐశ్వ\nర్యానికి అహంకరించే మనిషి, తన కన్న\nఐశ్వర్యవంతుడైన భర్త ముందు అణకువగా\nఉంటుంది. గర్విష్ఠి అయిన తన భార్యను\nఅణకువగా చేసుకునే సంతృప్తి కోసం\nకౌండిన్యుడు తన మొదటి భార్యను పిలి\nపించాడు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. —(కల్పితం)",
            "book_page_end": 22
        },
        {
            "title": "సురతమంజరి కథ",
            "book_page_start": 23,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "కథాసరిత్సాగరం",
            "moral": "ప్రేమకు సామాజిక అంతరాలు అడ్డుకావు.",
            "keywords": [
                "సురతమంజరి",
                "అవంతివర్ధనుడు",
                "మాల",
                "రాజకుమారుడు",
                "కథాసరిత్సాగరం",
                "వీరబాహుడు"
            ],
            "characters": [
                "చండమహాసేనుడు",
                "గోపాలకుడు",
                "అవంతిమతి",
                "అవంతివర్ధనుడు",
                "సురతమంజరి",
                "వీరబాహుడు",
                "బ్రాహ్మణులు"
            ],
            "locations": [
                "ఉజ్జయినీ నగరం",
                "మాల గూడెం"
            ],
            "content": "ఉజ్జయినీ నగరరాజైన చండమహాసేనుడి\nఅనంతరం ఆయన కొడుకు గోపాలకుడు\nరాజయాడు. అతని భార్య పేరు అవంతి\nమతి. వారికి అవంతివర్ధను డని ఒక కొడు\nకుండేవాడు.\nఒక రోజు ఉజ్జయినీ నగర పౌరులు\nజలదానోత్సవంలో ముణిగి తేలుతూన్న\nసమయంలో ఒక మదపుటేనుగు కట్టు\nతెంచుకుని నగరం మీదపడి నానా\nభీభత్సమూ చెయ్యసాగింది. మావటివాళ్ళ\nకది లొంగక, దారిలో అడ్డం వచ్చిన వారిని\nఅనేకమందిని చంపుతూ మాలగూడెం కేసి\nపరిగెత్తింది.\nఆ సమయంలో ఆ గూడెంలో నుంచి\nఒక అద్భుత సౌందర్యవతి అయిన ఒక\nకన్య దాని కెదురుగా వచ్చింది. ఆమెను\nచూడగానే ఆ ఏనుగు మంత్రం వేసినట్టుగా\nఆగి, అలాగే నిలబడిపోయింది. ఆ మాల\nపిల్ల ఆ ఏనుగు తొండాన్ని నిమిరి, తన\nపై వస్త్రం తీసి దాని దంతాలకు ఉయ్యాల\nలాగా వేసి, ఎగిరి అందులో కూర్చుని ఊగ\nనారంభించింది. ఆమె ఊగుతున్న చోట\nఎండగా ఉండటం చేత ఏనుగు ఆమెను\nఒక చెట్టు నీడకు తీసుకుపోయింది.\nఇదంతా చూసిన పురజనులు విడ్డూ\nరంగా చెప్పుకున్నారు. ఎవరి నోట విన్నా\nఇవే మాటలు. ఈ మాలపిల్ల నోరు లేని\nజంతువును సైతం ఎంత అద్భుతంగా వశ\nపరచుకున్నది! ఆమెకు ఆ అందానికి\nతోడు అంత ప్రభావం కూడా ఎలా కలిగిందో!\nజనం చెప్పుకుంటున్న ఈ వింత రాజ\nకుమారుడైన అవంతివర్ధనుడి చెవిన\nపడింది. అతను ఆ పిల్లనూ, ఆమె అదుపు\nచేసిన ఏనుగునూ స్వయంగా చూద్దామని\nబయలుదేరి వచ్చి, తానే ఆమె మోహ\nపాశంలో చిక్కుకుపోయాడు. అతన్ని చూసి\nఆ పిల్ల కూడా గాఢంగా ప్రేమించింది.\nఆమె చప్పున తన ఉయ్యాలలో నుంచి\nదిగి, ఏనుగుదంతాల నుంచి తన పై బట్ట\nవిప్పి, మీద వేసుకుని తన ఇంటికి వెళ్ళి\nపోయింది. మావటివాడు ఏనుగు నెక్కి\nతోలుకుపోయాడు.\nఅవంతివర్ధనుడు తన బుద్ధినీ, హృద\nయాన్నీ మాలపిల్లకు అర్పించుకుని, కట్టె\nలాగా మిగిలిపోయిన శరీరాన్ని ఇంటికి\nచేర్చాడు. అతనికి జలదానోత్సవం మాట\nకూడా జ్ఞాపకంలేదు. అతను తన స్నేహితు\nలను, \"ఆ పిల్ల ఎవరు? పేరేమిటి?” అని\nఅడిగాడు.\n\"మాల గూడెంలో వీరబాహు డనే\nమాలవా డొకడున్నాడు. ఈ పిల్ల వాడి\nకూతురు. పేరు సురతమంజరి. ఆమెను\nబొమ్మను చూసినట్టుగా చూసి ఆనందించ\nవలిసిందేగాని, పెళ్ళాడి భార్యగా చేసుకోవ\nటానికి తగినది కాదు,” అని అవంతివర్ధను\nడితో మిత్రులన్నారు.\n\" అబద్ధం! ఆమె మాలపిల్ల ఎంత\nమాత్రమూ కాదు, ఎవరో దేవతా స్త్రీ. మాల\nపిల్ల కలాటి రూపసౌందర్యం ఎలా వస్తుంది ?\nఆమె నాకు భార్య కాని పక్షంలో నేను నిశ్చ\nయంగా బత్మకను,” అన్నాడు అవంతి\nవర్ధనుడు.\nఅతని మనసు మార్చటానికి మంత్రులు\nవిశ్వప్రయత్నం చేశారు. కాని వారి\nప్రయత్నం ఏ మాత్రమూ ఫలించ లేదు.\nఅతని స్థితి చూసి తల్లిదండ్రులు చాలా\nఆందోళనపడ్డారు.\n\" నా కడుపున పుట్టినవాడు హీనజాతి\nకన్యను ప్రేమించటం ఆశ్చర్యంగా\nఉన్నదే!\" అన్నది అవంతిమతీదేవి. అలా\nజరగటానికి ఒక కారణం ఆ పిల్ల నిజంగా\nమాలది కాక, కారణాంతరాల వల్ల మాలదిగా\nఉంటూ ఉండవచ్చుననీ, లేదా\nపూర్వజన్మ సంబంధం కూడా ఒక కారణం\nకావచ్చుననీ మంత్రులు చెప్పారు; ఏమై\nనప్పటికీ రాజకుమారుడి సుఖం కోరి అత\nనికి సురతమంజరి నిచ్చి పెళ్ళి చెయ్య\nటమే యుక్తమని తేల్చారు.\nఆ సలహా ప్రకారం గోపాలకమహారాజు\nగూడెంలో ఉన్న వీరబాహుడి వద్దకు\nదూతలను పంపి, \"నీ కుమార్తెను రాజ\nకుమారుడి కిచ్చి పెళ్ళిచెయ్యి,” అని అడి\nగించాడు.\nవీరబాహుడు రాజుగారు పంపిన వర్త\nమానం విని దూతలతో, \" నా కూతుర్ని\nరాజకుమారుడి కిచ్చి పెళ్ళి చెయ్యటం\nనా కిష్టమేగాని రాజుగారు ఒక్క నియ\nమానికి ఒప్పుకోవాలి. అదేమిటంటే,\nరాజుగారు నా యింట పద్దెనిమిదివేల\nబ్రాహ్మణులకు, ఈ ఊళ్ళోవాళ్ళకు, సంత\nర్పణ జరిపించాలి. అలా చేసినట్టయితే\nనా కూతురు సురతమంజరి రాజుగారికి\nకోడలవుతుంది,” అన్నాడు.\nదూతలు తిరిగివచ్చి గోపాలకమహా\nరాజుతో వీరబాహుడు పెట్టిన నిబంధన\nవిన్నవించారు.\nఅలాటి నిబంధనకు అర్థమేమిటో గోపా\nలకుడికి అంతు చిక్కలేదు. అందుకేదో\nతగిన కారణం ఉండి ఉంటుందనుకుని,\nఅతను బ్రాహ్మణులను పిలిపించి, \"మీరు\nపద్దెనిమిదివేల మంది వీరబాహు డనే\nమాలవాడు తన ఇంట చేసే సంతర్పణలో\nభోజనం చెయ్యాలి. ఇది నా ఆజ్ఞ. మీరు\nదాన్ని పాటించకపోతే మీకు ప్రమాదం\nతప్పదు,” అని హెచ్చరించాడు.\nబ్రాహ్మణుల పని ముందు నుయ్యీ,\nవెనక గొయ్యీ అయింది. రాజాజ్ఞ మీరితే\nరాజదండన, రాజాజ్ఞ పాలిస్తే మాల సంత\nర్పణ! చివరకు రాజదండన భయమే\nనెగ్గింది.\nవారు గోపాలక మహారాజుతో, \" మహా\nరాజా, వీరబాహుడు శుచిగా సంతర్పణ\nచేసే పక్షంలో మేము భోజనం చేస్తాం.\nకాని మాలగూడెంలో మటుకు వద్దు!”\nఅని చెప్పారు.\nరాజు వీర బాహుడి కోసం వేరే ఒక\nపెద్ద ఇల్లు కట్టించి, అందులో పద్ధెనిమిది\nవేల మందికి సంతర్పణ భోజనం ఏర్పాటు\nచేయించాడు.\nబ్రాహ్మణులు భోజనాలు చేసేటప్పుడు\nవీరబాహుడు స్నానం చేసి వచ్చి, వారి\nకెదురుగా కూర్చున్నాడు.\nతరవాత గోపాలక మహారాజు వీర\nబాహుడి కూతురు సురతమంజరిని తన\nఇంటికి తీసుకువచ్చి, తన కొడుకైన అవంతి\nవర్ధనుడికి వైభవంగా పెళ్ళిచేశాడు.",
            "book_page_end": 26
        },
        {
            "title": "రథోత్సవం",
            "book_page_start": 27,
            "pdf_page_start": 41,
            "pdf_page_end": 46,
            "author": "చందమామ బృందం",
            "genre": "సాంఘికం",
            "moral": "లోకం ఒక వ్యక్తిని పాపిష్టివాడిగా భావించినా, నిస్వార్థమైన పరోపకారం దైవం దృష్టిలో అత్యంత పవిత్రమైనది.",
            "keywords": [
                "పాపన్న",
                "బండయ్య",
                "రథోత్సవం",
                "శివరాత్రి",
                "మొక్కు",
                "పరోపకారం",
                "దైవకార్యం"
            ],
            "characters": [
                "పాపన్న",
                "బండయ్య",
                "బండయ్య భార్య",
                "దేవాలయ నిర్వాహకులు/పెద్దలు",
                "పూజారి"
            ],
            "locations": [
                "గ్రామం",
                "ఆలయం",
                "వీధి",
                "శ్మశానం"
            ],
            "content": "పాపన్న ఉండే గ్రామంలో ఏటా శివరాత్రికి\nరథోత్సవం జరుగుతుంది. ఆ ఉత్సవంలో\nఊళ్ళో ప్రతి ఒక్కరూ పాల్గొనటమే\nకాకుండా పొరుగు గ్రామాల నుంచి కూడా\nవిశేషంగా జనం వస్తారు. రథోత్సవం చాలా\nవైభవంగా జరుగుతుంది.\nఈ ఉత్సవ కార్యాలలో మామూలుగా\nపాపన్న కూడా పాల్గొంటూ ఉండే వాడు,\nకాని ఈ యేడు దేవాలయ నిర్వాహకులు\nఅతన్ని దూరంగా ఉంచారు. వారికి పాపన్న\nచర్యలు కొన్ని నచ్చలేదు.\nఆ ఊళ్ళో బండయ్య అనే భ్రష్టు డొక\nడున్నాడు. వాడు సంఘ నియమాలను\nఖాతరు చెయ్యక, చెయ్యరాని పనులన్నీ\nచేసి, తన బంధువులకు కూడా వెలి\nఅయ్యాడు. వాడంటే ఊళ్ళో చాలా మందికి\nభయం, అందరికీ అసహ్యం. వాణ్ణి అందరూ\nపాపిష్ఠి బండయ్య అనే వారు. లోకానికి\nవెలి అయినాక వాడు కేవలమూ పాప\nకార్యాలు చేసే బతక వలిసి వచ్చింది.\nదేవుడు కూడా వాణ్ణి బహిష్కరించినట్టే\nప్రజలు భావించారు; ఎందుకంటే, వాడికి\nకలిగిన సంతానంలో ఏ ఒక్క బిడ్డా ఏడాది\nనిండే దాకా బతకలేదు.\nబండయ్య తిప్పుడు. అరవై ఏళ్ళు. శక్తు\nలన్నీ ఉడిగిపోయాక వాడు తన గత జీవి\nతాన్ని పారజూసుకుని, తన కిక భగవం\nతుడు తప్ప మరే దిక్కూలేదని నిశ్చ\nయించుకున్నాడు. వాడు ఆలయానికి వెళ్ళి\nదేవుడికి దణ్ణం పెట్టుకుని ధ్యానం చేస్తూం\nడగా, ఊళ్ళోవాళ్ళు చూసి, \" దొంగముండా\nకొడుకు ! దేవుడి సొమ్ము మీద మళ్ళీ వీడి\nకన్ను పడింది!” అంటూ వాణ్ణి గుడిలో\nనుంచి బయటికి తరిమి, గట్టిగా తన్నారు.\nబండయ్య భక్తిని ఊళ్ళోవాళ్ళు ఎలా\nనమ్ముతారు? వాడు అదివర కొకసారి\nభక్తుడి లాగా నటించి దేవుడి సొత్తు కాజేసి\nదొరికిపోయాడు.\nతన్నులు తిని వీధిలో పడిపోయి,\n\" ఓయి, దేవుడా ! నువే దిక్కు!\" అని\nమూలుగుతున్న బండయ్య షాపన్న కంట\nపడ్డాడు. పాపన్న బండయ్యను లేవదీసి,\nఅతని ఇంటికి చేర్చి, కొంత డబ్బిచ్చి,\n\"నీ కెప్పుడన్నా సహాయం కావలిస్తే నన్న\nడుగు, బండయ్యా !” అన్నాడు. అయితే\nబండయ్య ఎన్నడూ పాపన్నను సహాయం\nఅడిగాడు కాడు.\nఊరు ఊరంతా మహాపాపిగా ఎంచే\nబండయ్యను పాపన్న ఆదుకోవటం ఊళ్ళో\nపెద్దలకు నచ్చలేదు. తన్నులు తిన్నవాణ్ణి\nఆదరించి తీసుకుపోవటం ఒక విధంగా\nతన్నిన వాళ్ళను పాపన్న విమర్శించినట్టే\nగద! ఈ పని చేసిన పాపన్నను రథోత్సవ\nకార్యక్రమాలలో చొరనివ్వరాదనీ, చివరకు\nఅతను రథం తాడు పట్టినా దేవుడు మైల\nపడిపోతాడనీ దేవాలయ నిర్వాహకులు నిశ్చ\nయించుకున్నారు.\nఇది చూసి పాపన్న చాలా నొచ్చు\nకున్నాడు. అతను తాను చేసిన తప్పేమి\nటని ఆలయ నిర్వాహకుల నడిగి తెలుసు\nకుని, \"నే చేసినది తప్పయితే ప్రాయ\nశ్చిత్తం చెప్పండి. అంతేగాని నన్ను దేవ\nకార్యం నుంచి వెలి వెయ్యవద్దు,” అన్నాడు.\nఅపరాధం కింద కొంత సొమ్ము చెల్లిస్తే\nచేసిన పాపానికి ప్రాయశ్చిత్త మవుతుందని\nపెద్దలు నిర్ణయించారు. పాపన్న. ప్రాయ\nశ్చిత్తం చేసుకుని రథం తాడుపట్టే అర్హత\nసంపాదించుకున్నాడు.\nశివరాత్రి నాడు ఆలయం నుంచి రథం\nబయలుదేరింది. అది నాలుగు వీధులూ\nచుట్టి తిరిగి ఆలయానికి వచ్చేస్తుంది. దారి\nపొడుగునా ఇళ్ళ ముందు వీధి ఊడ్చి,\nనీళ్ళు చల్లి, ముగ్గులుపెట్టారు, తోరణాలు\nకట్టారు. రథం కొద్దిదూరం వచ్చిందో లేదో,\n\" ఆగండి! ఆగండి!\" అన్న కేకలు మిన్ను\nముట్టాయి. రథం ఆగిపోయింది.\nజరిగిన దేమంటే రథం అంత దూరంలో\nఉండగానే ఒక ముసలివాడు నడి వీధిలోకి\nవచ్చి, భక్తి పారవశ్యంలో రథం మీది\nదేవుణ్ణి చూస్తూ స్తంభంలా నిలబడి, తీరా\nరథం దగ్గిరికి వచ్చేసరికి చాపచుట్టలా\nసాష్టాంగం పడిపోయాడు. పడిపోయేదాకా\nఆ మనిషి నెవరూ గమనించనే లేదు. పడి\nపోయాక ఒక్కసారిగా గొల్లున అరిచారు.\nపడిపోయిన మనిషిని తాకటానికి, ఎత్తి\nఒక పక్కకు తీసుకుపోయి రథానికి దారి\nచెయ్యటానికీ సాహసించిన వారు లేక\nపోయారు. పాపన్న మటుకు, ఎవరో పడి\nపోయారన్న కేకలు వింటూనే రథం మోకు\nవదిలేసి ముందుకు వచ్చి, పడిపోయిన.\nముసలివాణ్ణి లేవనెత్తి నిలబెట్టుదామని\nప్రయత్నించాడు. కాని, పాపన్న ఎత్తినది\nశవాన్ని ! బండయ్య శవాన్ని!\nరథం ముందు పడిపోయినది బండయ్య\nఅని తెలియగానే రథోత్సవం సాగిస్తున్న\nపెద్దలు, \" ఈ పాపిష్ఠి వెధవ ఇక్కడ\nమళ్ళీ దాపరించాడా? ఎంత ఘోరం!\nవీడి శవాన్ని దూరంగా తీసుకుపోయి ఆవ\nతల పారేసి, వాడు పడిపోయిన చోటు\nపవిత్రం చేయించండి,” అన్నారు.\n\" అందరూ పుణ్యకార్యంలో నిమగ్నులై\nఉన్నవారే. నే నెలాగూ శవాన్ని తాకి మైల\nపడనే పడ్డాను. నేనే బండయ్య కళేబరాన్ని\nవా రింటికి చేరుస్తాను. ఈ లోపల మీరు\nపుణ్యాహవాచనమూ అదీ జరపండి.\nరథాన్ని కదిలించే లోపుగా నేను మైల\nస్నానం చేసి వచ్చి కలుసుకుంటాను,\"\nఅన్నాడు పాపన్న.\nఆలయ నిర్వాహకులైన పెద్ద లీ మాట\nవిని, \" పాపన్నా, ఇప్పటికి నువు చేసినది\nచాలు. నిన్ను రథం తాడు పట్టనివ్వటం\nవల్లనే దేవు డిలా చేశాడు; ఈ అశౌచ\nమంతా జరిగింది! ఈసారి నువు ఘోరప్రాయ\nశ్చిత్తం చేసుకున్నా నిన్ను దైవకార్యంలో\nవేలుపెట్టనివ్వం. నీ దారిన నువు వెళ్ళు\nమా తిప్పలు మేం పడతాం,” అన్నారు.\nపాపన్న చాలా బాధపడుతూ నిట్టూర్చి,\nబండయ్య శవాన్ని భుజాన వేసుకుని\nబండయ్య ఇంటికి వెళ్ళాడు. బండయ్య\nభార్య తన భర్త శవాన్ని చూసి, కన్నీరు\nకారుస్తూ, \"పుణ్యాత్ముడు దేవుడిలో ఐక్యం\nఅయిపోయాడు !\" అన్నది.\nఆమె పాపన్న కొక వింత విషయం\nచెప్పింది. బండయ్య కిందటేడు దేవుడికి\nమొక్కుకున్నాడట : తనకు కలిగిన ఆఖరు\nబిడ్డ ఏడాది దాటి బతికితే తాను రథోత్సవం\nనాడు రథం కిందపడి బలి అవుతానన్నా\nడట. ఆ బిడ్డ ఏడాదిలోపు చావక బతి\nకింది. అప్పుడు బండయ్య తన భార్యతో\nతన మొక్కు గురించి చెప్పేశాడు.\n\"అదేం మొక్కుబడి? రథం కిందపడి\nచచ్చి ఉత్సవమంతా పాడుచేస్తావా?” అని\nభార్య మందలించింది.\n\"నిజమేనే! నాకా సంగతి తట్టలేదు.\nతెలీక మొక్కుకున్నానని దేవుడికి అపరాధం\nచెప్పివస్తాను,\" అని భార్యతో అని బండయ్య\nరథోత్సవం జరిగేచోటికి బయలుదేరి\nవెళ్ళాడు. అతని శవం ఇంటి కొచ్చింది.\n\"నా మొగుడు దేవుడికి ప్రాణం\nఅర్పింతా మనుకున్నాడు. అర్పించాడు!\nఎవరాపగలరు ?” అన్నది బండయ్య భార్య.\n\" అమ్మా, బండయ్యను గురించి నాకు\nనిజం తెలుసు. లోకం ఆ మహానుభావుణ్ణి\nగురించి తప్పుగా అనుకుంటున్నది. ఎవరే\nమనుకుంటేనేం? నిజం తెలుసుకునే దేవుడు\nలేడా ? బండయ్యకు ఉత్తరక్రియలు నేనే\nజరిపిస్తాను,\" అని బండయ్య భార్యకు\nచెప్పి, రథోత్సవం మాటే మరిచిపోయి,\nపాపన్న ఆ పనిలో నిమగ్నుడయిపోయాడు.\nఈ లోపల రథం ఆగినచోట బ్రాహ్మలు\nపెద్ద తతంగం జరిపి, బండయ్య పడి\nపోయిన చోటు శుద్ధి చేసి, ప్రోక్షించి,\nమంత్రాలు చదివి, ఇక రథాన్ని ముందుకు\nనడవనివ్వమన్నారు.\n\"హరహరా!\" అంటూ భక్తులు రథం\nతాళ్ళు పట్టుకు లాగారు. కాని ఏ కారణం\nచేతనో రథం ఒక్క అరంగుళ మైనా కద\nలక భూమికి అంటుకు పోయినట్టు కన\nబడింది.\nఒక గంట గడిచింది. రెండు గంటలు\nగడిచాయి. రధం కదలదు !\n\" దేవు డాగ్రహించాడు ! ఆగ్రహించకేం\nచేస్తాడు? ఆ పాపన్నని తాడు పట్టనిచ్చాం.\nఆ పాపిష్టివాడు రథాని కెదురుగా వచ్చి\nచచ్చాడు, ఉత్సవం అన్ని విధాలా\nఅపవిత్రమైపోయింది!\" అన్నారు దేవుడి\nపెద్దలు. ఇంతలో రథం ముందు హారతి\nపళ్ళెం పట్టుకున్న పూజారికి పూనకం\nవచ్చింది. దేవుడు పలుకుతాడని అందరూ\nఆత్రంగా ఉన్నారు. పూజారి చుట్టూ జనం\nగుమికూడి తోసుకో సాగారు.\n\"ఆ పాపన్నను పిలుచుకు రండి!\nపాపన్న తాడు పట్టితేగాని రథం కదలదు,”\nఅన్నాడు పూజారి పూనిన ఆవేశంలో.\nపెద్దలు నోరు తెరుచుకుని ఒకరి నొకరు\nచూసుకున్నారు.\n\"పాపన్నను పిలుచుకు రండి. వెంటనే\nపిలుచుకు రండి!\" అని పూజారి కేకలు\nపెడుతున్నాడు.\nరథోత్సవ నిర్వాహకు లైన పెద్దలు\nఅందరూ కలిసి పాపన్న కోసం అతని\nఇంటికి వెళ్ళారు.\nపాపన్న రథోత్సవం దగ్గిరే ఉన్నాడని\nపాపన్న భార్య అన్నది. వాళ్ళు బండయ్య\nఇంటికి వెళ్ళారు. బండయ్య భార్య కళ్ళు\nతుడుచుకుంటూ, \"పాపన్నగారు శ్మశా\nనంలో ఉన్నారు. నా మొగుడికి దహనం\nజరిపిస్తున్నారు,” అన్నది.\nపెద్దలు శ్మశానానికి వెళ్ళారు. పాపన్న\nశ్మశానంలో చితి దగ్గిర నిలబడి ఏదో\nధ్యానంలో ఉన్నాడు.\n\"పాపన్నా, మా వల్ల అపరాధం జరిగి\nపోయింది. నువు వెంటనే వచ్చి తాడు\nపట్టుకోవాలి, ఇవాళ రథం కదలాలి,”\nఅన్నారు దేవుడి పెద్దలు.\nరథం కదలని సంగతి పాపన్న ఎరగడు.\nవాళ్ళకు తన పైన దురభిప్రాయం పోయి\nఅనుగ్రహం కలిగిందనుకుని అతను,\n\"ఇంకా మైల స్నానం చెయ్యనే లేదు.\nప్రాయశ్చిత్తం చేసుకోలేదు. ఈ సారికి నన్ను\nవదిలెయ్యండి. దేవు డనుగ్రహిస్తే పై రథో\nత్సవంలో నాకు చేత నైన కైంకర్యం\nచేస్తాను,” అన్నాడు.\nపెద్దలు అతనికి రథం గురించి, పూజారి\nపూనకం గురించీ చెప్పి అతన్ని ఉన్న\nపాళంగానే రమ్మని బతిమాలారు.\nపాపన్న పరిస్థితి అర్ధంచేసుకుని, ఆశ్చర్య\nపడి, బండయ్య చితికి ప్రదక్షిణ చేసి, తన\nకోసం వచ్చినవారి వెంట వెళ్ళాడు.\nబండయ్య పడిపోయినప్పు డెక్కడ ఉన్నదో\nరథం ఇంకా అక్కడే ఉన్నది.\nపాపన్న వచ్చి ఆ మైల బట్టలతోనే\nరథం తాడు పట్టుకున్నాడు. వెంటనే\nరథం కదిలింది.",
            "book_page_end": 32
        },
        {
            "title": "చతురురాలు",
            "book_page_start": 33,
            "pdf_page_start": 47,
            "pdf_page_end": 51,
            "author": "జి. రాజగోపాలరావు",
            "genre": "జానపద కథ",
            "moral": "తెలివితేటలు, చతురతతో ధైర్యంగా వ్యవహరిస్తే కష్టాల నుండి బయటపడవచ్చు.",
            "keywords": [
                "సత్తెమ్మ",
                "చతురురాలు",
                "చెంచన్న",
                "వరహాలు",
                "అరటిపళ్ళు",
                "మోసం"
            ],
            "characters": [
                "సత్తెమ్మ",
                "సత్తెమ్మ కొడుకు",
                "అరటిపళ్ళ గెలవాడు",
                "చెంచన్న",
                "చెంచన్న భార్య",
                "ప్రయాణీకులు"
            ],
            "locations": [
                "జౌలపల్లి",
                "రాతమేటి"
            ],
            "content": "జౌలపల్లి అనే గ్రామంలో సత్తెమ్మ అనే\nఒక స్త్రీ ఉండేది. ఆమె తెలివిగలది;\nచొరవా, సాహసమూ ఉన్న మనిషి. అందు\nచేతనే ఆమె, తన భర్త పోయినప్పటికీ,\nతన చిన్న కొడుకును తానే సంరక్షించు\nకుంటూ, తమ కున్న పొలాలనూ, ఇంటినీ\nకూడా తానే స్వయంగా చూసుకొంటున్నది.\nఒకసారి సత్తెమ్మ ఆవును కొని పాడి\nచెయ్యాలని నిశ్చయించింది. రాతమేటి అనే\nగ్రామంలో మంచి ఆవులు తక్కువ ఖరీ\nదులో దొరుకుతాయని తెలిసింది. సత్తెమ్మ\nవంద వరహాలు మూట గట్టుకుని కొడుకుతో\nసహా రాతమేటికి బయలుదేరింది.\nవాళ్ళు బయలుదేరేటప్పుడు దారిలో తిన\nటానికి ఏమీ తెచ్చుకోలేదు; దారిలో ఏదైనా\nమంచి గ్రామం తగిలితే అక్కడే భోజన\nవసతి చూసుకుందా మనుకున్నారు. కాని\nదారిలొ ఒకటి రెండు గూడెములూ, గుడి\nసెలూ తప్ప గ్రామం ఏదీ తగలలేదు. తల్లి\nకొడుకు లిద్దరూ చాలా అలిసిపోయి, బాగా\nఆకలి గొని ఉన్నారు. వారికి ఒక చోట తాగ\nడానికి నీరు దొరికింది గాని తినటానికి తిండి\nమాత్రం దొరకలేదు.\nఇంతలో దారిలో వారి కొక మనిషి\nఎదురుపడ్డాడు. అతని నెత్తిన అరటిపళ్ళ\nగెల ఉన్నది. అది చూడగానే సత్తెమ్మకు\nప్రాణం లేచి వచ్చినట్టయింది. ఆమె\nఆ మనిషిని ఆపి, పళ్ళెలా ఇస్తావని అడి\nగింది. వాడు వట్టి ఆశాపాతకుడు. తల్లి కొడు\nకులు ఆకలి మీద ఉన్నారనీ, డబ్బు\nగుంజటానికి మంచి అవకాశమని గ్రహించి,\nవాడు పండు పావలా చేసి ఇస్తానన్నాడు.\nవాడి దురాశ చూసి స త్తెమ్మ మండి\nపడింది. ఆమె తన కొడుకుతో సహా\nముందుకు కదులుతూ, \"నీ పళ్ళు మాకు\nవద్దులే!” అన్నది.\nఏదోకాడికి బేరం జరగకపోదనే\nధైర్యంతో అరటిపళ్ళ గెలవాడు ఒక చెట్టు\nదగ్గిరికి వెళ్ళి దాని నీడన గెల పెట్టుకుని\nకూర్చున్నాడు.\nకొంత దూరం నడిచి సత్తెమ్మ తన\nకొడుక్కు ఏదో రహస్యంగా చెప్పింది. తర\nవాత ఇద్దరూ వెనక్కు తిరిగి వచ్చారు.\n\"పిల్లవాడు ఆకలో అని ఏడుస్తున్నాడు.\nరెండు పళ్ళియ్యి,” అన్నది సత్తెమ్మ.\nగెలగల మనిషి కుర్రాడి చేతిలో రెండు\nపళ్ళు తుంచి పెట్టాడు. అందులో ఒకటి\nతిని కుర్రాడు కెవ్వున అరిచి, కిందపడి గిల\nగిలా తన్నుకున్నాడు.\n\" ఓరి చండాలుడా! నా కొడుక్కి విషం\nపెట్టి ప్రాణంతీశావు ట్రా?” అంటూ\nసత్తెమ్మ గట్టిగా గొంతెత్తి కేకలూ, శాప\nనార్థాలూ పెడుతూ ఏడవసాగింది.\nఈ కేకలు విని వాళ్ళ వేపు వస్తున్న\nఇద్దరు ముగ్గురు ప్రయాణీకులు కర్ర లెత్తి\nపరిగెత్తుకుంటూ రాసాగారు. అది చూసి\nఅరటిపళ్ళ గెలవాడు గెలను. చెట్టు కిందే\nవదిలి, కాలి సత్తువ కొద్దీ పారిపోయాడు.\nదగ్గిరికి వచ్చి ప్రయాణీకులు, \" ఏం\nజరిగింది?” అని సత్తెమ్మ నడిగారు.\n\"పాపిష్టివాడు ! మేం ధారిలో తినటానికి\nతెచ్చుకున్న అరటి పళ్ళు కాజేద్దామను\nకున్నాడు. నా కొడుకును కొట్టాడు. మీరు\nసమయానికి వచ్చారు గనుక సరిపోయింది.\nలేకపోతే నా గతీ, ఈ పసి వెధవ గతీ ఏం\nకాను?” అన్నది సత్తెమ్మ. ఆమె గెలలో\nనుంచి అరటిపళ్ళు తుంచి వాళ్ళకు తలా\nనాలుగూ పంచి పెట్టింది.\nసత్తెమ్మ కొడుకు అంతకు ముందే లేచి\nకూర్చున్నాడు. అందరూ తినగలిగినన్ని\nపళ్ళు తిన్నాక సత్తెమ్మ మిగిలిన పళ్ళు\nమూట గట్టుకుని, కొడుకుతో కదిలి,\nసూర్యాస్తమయం వేళకు రాతమేటి\nగ్రామం చేరింది.\nగ్రామం చేరుతూనే మొట్టమొదట తగి\nలిన ఇంటనే ఆమె ఆవులను అమ్మేవారిని\nగురించి వాకబు చేసింది. గ్రామం మధ్యన\nచెంచన్న అనే రైతు ఉన్నాడనీ, అతని\nదగ్గిర ఆవులు అమ్మకాని కున్నాయనీ\nఆ ఇంటివాళ్ళు చెప్పారు.\nసత్తెమ్మ చెంచన్న ఇంటికి కొడుకుతో\nసహా వెళ్ళింది. ఆవులను చూసింది. అవి\nబాగానే ఉన్నాయి. లేగతో సహా ఒక ఆవును\nడెబ్భైఅయిదు వరహాలకు బేరం చేసి,\nడబ్బిచ్చింది. తానూ తన కొడుకూ ఆ రాత్రికి\nచెంచన్న ఇంటనే భోజనం చేసి, నిద్రపోయి\nమర్నాడు తెల్లవారుజామున ఆవునూ,\nదూడనూ తోలుకుపోతామని ఆమె'\nచెంచన్నతో అన్నది.\nఆ రాత్రి భోజనా లయాక తల్లి కొడుకు\nలకు వసారాలో పక్కవేశారు. అర్థరాత్రి\nదాటిన తరవాత చెంచన్న లోపలి నుంచి\nవసారా లోకి వచ్చి చిన్న గొంతుతో, \"నిద్ర\nపోతున్నారల్లే ఉందే!” అన్నాడు.\nసత్తెమ్మ మేలుకునే ఉన్నది, కాని\nచెంచన్న ఉద్దేశమేమిటో తెలుసుకుందామని -\nనిద్రపోతున్నట్టు నటించింది. చెంచన్న\nఆ తల్లికొడుకులు పడుకున్న చాప చుట్టూ\nతడివి చూసి, ఏమీ దొరకక, లోపలికి\nవెళ్ళిపోయాడు.\nఅతను తలుపు వేసుకోగానే సత్తెమ్మ\nలేచి, చప్పుడు చెయ్యకుండా తలుపు దగ్గి\nరికి వెళ్ళి ఆలకించింది.\n\"ఏమీ దొరకలేదా?\" అని చెంచన్నను\nభార్య అడిగింది.\n\"తెల్లారనీ. ఆ మిగిలిన పాతిక వర\nహాలూ మరో విధంగా గుంజుతా ను,”\nఅన్నాడు చెంచన్న తన భార్యతో.\nసత్తెమ్మ డెబ్భై అయిదు వరహలు ఎంచి\nఇచ్చేటప్పుడు, ఆమె సంచీలో మరి ఇరవై\nఅయిదు వరహా లుండటం గమనించి,\nఆ సంచీ కాజెయ్యాలని చెంచన్న చూచాడు.\nకాని సత్తెమ్మ పడుకునే టప్పుడు డబ్బుల\nసంచీని తల దగ్గిర పెట్టుకోక, చాప కిందా\nపెట్టక, రొండినే ఉంచుకున్నది.\nచెంచన్నకు బుద్ధి చెప్పాలనే ఉద్దేశంతో\nసత్తెమ్మ తన కొడుకును లేపి, \"పశువుల\nకొట్టం లోకి వెళ్ళి, రెండావులను విప్పి,\nచెరొక పక్కా తోలి వెంటనే తిరిగిరా,”\nఅని చెప్పింది.\nవాడు లేచి వెళ్ళి రెండు ఆవులను కట్లు\nవిప్పి వదిలేసి, చెరొక వైపూ తోలి, ఆవు\nలాగా అరిచి, తిరిగి తన చోటికి వచ్చి ఏమీ\nఎరగనట్టు పడుకున్నాడు.\nతన ఆవు లెందుకు అరిచాయో నని\nచూడటానికి చెంచన్న దీపం వెలిగించి పశు\nవుల శాల లోకి వెళితే రెండావులు లేవు.\nఅతను తన భార్యను కూడా లేపి, దీపం\nగడప లోనే ఉంచి, ఆవుల కోసం భార్య\nనొక పక్కకు వెళ్ళమని చెప్పి తా నొక\nపక్కకు వెళ్ళాడు.\nవాళ్ళు వెళ్ళగానే సత్తెమ్మ లేచి దీపం\nతీసుకుని ఇంట్లోకి వెళ్ళి, తా నిచ్చిన డెబ్భై\nఅయిదు వరహాలను చెంచన్న పెట్టెలో\nదాచటం చూసి ఉన్నది గనుక, వాటిని\nతీసుకుని తన సంచీలో పోసేసుకుని, పెట్టె\nమూసి వచ్చి, దీపం గుమ్మంలో పెట్టేసి\nమళ్ళీ పడుకున్నది.\nచెంచన్నా, అతని భార్యా చెరొక ఆవునూ\nపట్టుకుని తీసుకువచ్చి, పశువుల కొట్టంలో\nకట్టేసి మళ్ళీ పడుకున్నారు.\nతెల్లవారింది. సత్తెమ్మ చెంచన్నతో,\n''ఇంక బయలుదేరతాం, అన్నయ్యగారూ.\nరాత్రి మంచి నిద్ర పట్టింది. మా ఆవునూ,\nదూడనూ మా కిప్పించండి,” అన్నది.\n\"పాతిక వరహా లిచ్చి ఆ రెండిటినీ\nతోలుకుపొండి,” అన్నాడు చెంచన్న.\n“పాతిక వరహాలివ్వాలా? దేనికీ ?\"\nఅన్నది సత్తెమ్మ.\n\"రాత్రి మీరు తిన్నందుకూ, ఉన్నం\nదుకూ, మీ పశువుల మేతకూనూ. మీకు\nతెలీదా? అది మా గ్రామంలో రివాజు,”\nఅన్నాడు చెంచన్న.\nతనకు తెలియనందుకు చాలా అవమాన\nపడుతున్నట్టుగా నటించి సత్తెమ్మ తన\nసంచీలో నుంచి ఇరవైఅయిదు వరహాలు\nతీసి చెంచన్న కిచ్చి, ఆవునూ, దూడనూ\nతోలుకుని కొడుకుతో బయలుదేరింది.\nచెంచన్న భలే సంతోషించాడు.\nతిరిగి వచ్చేటప్పుడు ఊరి చివర ఉండే\nఇంటి దగ్గిర ఆగి సత్తెమ్మ ఇంటి వాళ్ళతో.\n\"మీరు చెప్పినట్టే చెంచన్నగా రింటికి\nవెళ్ళి ఆవూ, దూడా కొన్నామండీ.\nవెళ్ళొస్తాం,” అన్నది.",
            "book_page_end": 37
        },
        {
            "title": "అసలు హంతకుడు",
            "book_page_start": 39,
            "pdf_page_start": 53,
            "pdf_page_end": 56,
            "author": "ఎల్. రామశర్మ",
            "genre": "నీతి కథ",
            "moral": "ధర్మాన్ని నిలబెట్టడానికి, నిజం తెలుసుకోవడానికి రాజు (అధికారం) అవసరమైతే రిస్క్ తీసుకోవాలి. అసూయ, పగ హత్యలకు దారి తీస్తాయి.",
            "keywords": [
                "శుద్ధాంకుడు",
                "హత్య",
                "దాయాది",
                "బళ్ళాల రాజు",
                "మరణదండన",
                "నిర్దోషి"
            ],
            "characters": [
                "శుద్ధాంకుడు",
                "రాజు/బళ్ళాలరాజు",
                "శుద్ధాంకుడి దాయాది (అసలు హంతకుడు)",
                "విద్యార్థులు",
                "దొంగలు/రాజభటులు"
            ],
            "locations": [
                "గ్రామం",
                "గురుకులం",
                "రాజధాని",
                "అడవి",
                "వధ్యస్థానం"
            ],
            "content": "పూర్వం ఒక గ్రామంలో శుద్ధాంకు డనే\nగురువు ఉండి ఒక గురుకులం నడిపే\nవాడు. అనేక మంది విద్యార్థులు ఆయన\nవద్ద చదువుకునే వారు.\nఒకనాటి రాత్రి ఎవరో అసూయాపరు\nలొక మనిషిని కత్తితో పొడిచి చంపి,\nఆ కత్తితో సహా శవాన్ని శుద్ధాంకుడి ఇంటి\nముందు పెట్టి వెళ్ళిపోయారు.\nతెల్లవారుతూండగా శుద్ధాంకుడు తలుపు\nతెరిచి శవాన్ని చూసి, అందులో ఉన్న\nకత్తిని పైకి లాగాడు. ఆ సమయంలో\nఊళ్ళో వాళ్ళు కొందరు శుద్ధాంకుణ్ణి చూసి,\nశుద్ధాంకు డెవరినో హత్య చేశాడనీ, తాము\nకళ్ళారా చూశామనీ ఊరంతా చెప్పారు.\nరాజభటులు వచ్చి శుద్ధాంకుడి పైన\nహత్యా నేరం మోపి, ఆయనను బళ్ళాల\nరాజు దగ్గిరికి తీసుకుపోయారు. విచారణ\nజరిగింది. శుద్ధాంకుడు రక్తమయమైన\nకత్తిని చేతబట్టుకుని చచ్చిపోయిన మనిషి\nకళేబరం దగ్గిర నిలుచుని ఉండగా\nచూశామని కొందరు సాక్ష్యం చెప్పారు.\nహత్య అయిన మనిషి శుద్ధాంకుడికి బొత్తిగా\nతెలియని మనిషి కాడు; ఆ మనిషి దగ్గిర\nశుంద్ధాంకుడు కొద్ది మాసాల క్రితం ఒక\nగోవును కొన్నాడు. ఆ సందర్భంలో ఇద్దరికీ\nఏదైనా మనస్పర్థ ఏర్పడి ఉండవచ్చు.\nశుద్ధాంకుడు హత్య చెయ్యలే దనటానికి\nగాని, ఆ హత్య మరొకరి వల్ల జరిగిం\nదనటానికి గాని ఆధార మేదీ దొరకని\nకారణంచేత బళ్ళాలరాజు శుద్ధాంకుణ్ణి\nదోషిగా నిర్ణయించి, మరణదండన\nవిధిస్తూ, \" నీ ఆఖరి కోరిక ఏమైనా ఉంటే\nచెప్పు,” అన్నాడు.\n\" నేను దోషినో, కానో ఆ ఈశ్వరుడికి\nఒక్కడికే తెలుసు. ఏమైనా నాకు రెండు\nవారాలు గడువిస్తే నా వ్యవహారాలన్నీ\nచక్కబెట్టుకుని వచ్చి శిక్ష పొందగలను,”\nఅన్నాడు శుద్ధాంకుడు,\n\"నీకు బదులుగా ఎవరన్నా ఉండే\nపక్షంలో నిన్ను రెండు వారాలపాటు వదిలి\nపెట్టగలను. నీవు తిరిగి రాకపోతే నీకు విధిం\nచిన శిక్ష అతడు పొందటానికి సిద్ధంగా\nఉండాలి,” అన్నాడు రాజు.\n\"నాకు అలాటి వాళ్ళెవరూ లేరు,”\nఅన్నాడు శుద్ధాంకుడు.\nశుద్ధాంకుడికి చాలా మంది శిష్యు\nలున్నారు. వాళ్ళను ఆయన తనకు బదు\nలుగా ఉండమని కోరి ఉండవచ్చు. కాని\nశుద్ధాంకుడి కసలు అలాటి ఆలోచనే కలగక\nపోవటం రాజు గమనించాడు. శుద్ధాంకుడి\nలాటి వ్యక్తి హత్య చేసి ఉంటాడనీ, హత్య\nచేసే మనస్తత్వం ఆయన కున్నదనీ రాజుకు\nఏ మా త్ర మూ నమ్మకం లేదు. నిజం\nతెలుసుకునే టందుకూ, వీలయితే అసలు\nహంతకుణ్ణి పట్టుకోవటానికి రాజు తన\nమనస్సులో మార్గాలు వె తు కు తూ నే\nఉన్నాడు. ఆయన కిప్పుడొక మార్గం కన\nబడింది. ఆయన శుద్ధాంకుడితో, \"నీకు\nబదులుగా ఉండే వా రెవరూ లేకపోతే నేనే\nఉంటాను. నీవు ఇవాళే మీ ఊరికి వెళ్ళి\nపోయి, రెండు వారాలపాటు నీ వ్యవహారా\nలన్నీ చక్కబెట్టుకుని పదిహేనో నాడు\nసూర్యాస్తమయం లోపల తిరిగి రా. పద\nహారో రోజు మధ్యాన్నం లోపల నిన్ను కొరత\nవేయిస్తాను,” అన్నాడు.\nశుద్ధాంకుడు రాజుకు కృతజ్ఞత తెలుపు\nకుని, తన గ్రామానికి తిరిగి వెళ్ళి తన గురు\nకులం సక్రమంగా నడవటానికీ, తన భార్యా,\nబిడ్డలూ సుఖంగా బతకటానికి తగిన ఏర్పా\nట్లన్నీ ఒక వారం రోజులలో ముగించి, మిగి\nలిన వారం తపస్సు చేసుకుందామని అడ\nవికి వెళ్ళి, అక్కడ ఉండిపోయాడు.\nఈ విధంగా పధ్నాలుగు రోజులు గడిచి\nపోయాయి. మర్నాడు తెల్లవారగానే బయలు\nదేరి సాయంకాలం లోపల రాజధానికి చేరు\nకుందా మనుకుని శుద్ధాంకుడు పధ్నాలుగో\nరాత్రి తన కుటీరంలో పడుకున్నాడు. కాని\nఆ రాత్రే నలుగురు దొంగల లాటి వాళ్ళు\nగుర్రాల పైన్ వచ్చి, శుద్ధాంకుణ్ణి బంధించి,\nకళ్ళకు గంతలు గట్టి తీసుకు పోయారు.\n\"నాయనలారా, నన్ను పట్టుకుంటే\nమీకేం లాభం? నా దగ్గిర చిల్లిగవ్వ లేదు.\nనన్ను వదిలెయ్యండి. లేదా నన్ను రాజధా\nనికి చేర్చండి, మీకు పుణ్యం ఉంటుంది.\nఎల్లుండి నన్ను రాజుగారు కొరత వేయి\nస్తారు. రేపటికి నేను రాజధానికి చేరుకుని\nతీరాలి,” అని శుద్ధాంకుడు దొంగలను వేడు\nకున్నాడు. కాని వాళ్ళు జవాబు చెప్పలేదు.\nచివరకు ఆ దొంగలు శుద్ధాంకుణ్ణి ఒక\nకొట్టులో పెట్టి తాళం వేసి వెళ్ళిపోయారు.\nవెళ్ళే ముందు వాళ్ళు ఆయన చేతి కట్లు\nవిప్పేశారు. అందుచేత ఆయన తన కళ్ళ\nగంతలు విప్పేసుకున్నాడు. గాఢాంధకారం\nతప్ప ఆయన కింకేమీ కనిపించ లేదు.\nపదిహేనో రోజు సాయంత్రం శుద్ధాంకుడి\nగ్రామం నుంచి ఒకడు వచ్చి, రాజుగారి\nదర్శనం చేసుకుని, \"మహారాజా, మీరు\nశుద్దాంకుణ్ణి చెయ్యిదాటి పోనిచ్చి పొరపాటు\nచేశారు. అతనిది మా గ్రామమే. వారం\nరోజులుగా అతను మా గ్రామంలో కని\nపించటం లేదు. ఇంతవరకు రాజధానికి\nకూడా రాలేదని విన్నాను,” అన్నాడు.\nరా జీ మాట విని ఆ మనిషితో, \"మాకు\nసహాయం చెయ్యాలని నీకు కలిగిన ఆసక్తి\nచాలా మెచ్చుకోదగినది. హంతకుడి సంగతి\nనేను చూస్తాను. అతనికి మరణ దండన\nపడే దాకా నీవు మా అతిథివిగా ఉండు,”\nఅన్నాడు. ఆ మనిషి రాజభవనంలో చిక్కుకు\nపోయాడు. అతని చుట్టూ నలుగు రైదుగురు\nరాజభటులు ఉంటూ వచ్చారు.\nమర్నాడు హంతకుడికి కొరత శిక్ష విధి\nస్తాగని చాటింపు జరిగింది. ఝాము\nపొద్దెక్కే లోపల వధ్యస్థానం వద్ద వేలకు\nవేలు జనం పోగయారు. కిందటి సాయం\nకాలం తన వద్దకు వచ్చిన మనిషిని వెంట\nబెట్టుకుని రాజు కూడా అక్కడికి వచ్చాడు.\n\"మహారాజా, శుద్ధాంకుడు పారి\nపోయాడు; శిక్ష తప్పించుకున్నాడు. ఎవరిని\nశిక్షిస్తారు? ఈ ఏర్పాట్లన్నీ దేనికి? ఎలాగైనా\nహంతకుణ్ణి వెతికించండి,\" అన్నాడు శుద్ధాం\nకుడి గ్రామం నుంచి వచ్చిన మనిషి.\n\" శిక్ష జరిగి తీరవలిసిందే. శుద్ధాంకుడు\nకాకపోతే అతనికి పూచీ ఉన్న నేనే కొరత\nబడతాను. కాకపోయినా శుద్ధాంకుడు కొరత\nపడాలని నీ కింత ఆదుర్దా దేనికీ?” అన్నాడు\nరాజు. ఆ మనిషి తెల్లబోయాడు. రా జతన్ని\nవిడిచి పెట్టక ప్రశ్న మీద ప్రశ్న వేసి\nఆ మనిషి చేత కొంచెం కొంచెంగా నిజమంతా\nబయట పెట్టించాడు. ఆ మనిషి శుద్ధాంకుడి\nదగ్గిర బంధువే; దాయాది. రెండు కుటుం\nబాల మధ్య చాలా కాలంగా తగాదా\nలున్నాయి. ఒక ఆడమనిషి - కారణంగా\nఈ దాయాది తమ ఊరి పశువుల వ్యాపారిని\nహత్య చేసి, శుద్ధాంకుడి పైన పగ తీర్చుకునే\nటందుకు శవాన్ని తెచ్చి శుద్ధాంకుడి ఇంటి\nముందు పెట్టాడు.\nఈ విషయాలన్నీ రాజు అసలు హంత\nకుడి నుంచి రాబట్టుతున్న సమయంలో\nరాజభటుల వెంట శుద్ధాంకు డక్కడికి\nరానే వచ్చాడు. అతన్ని అడవిలో పట్టుకుని\nతీసుకువచ్చి దొంగల వేషంలో రాజభటులే\nచీకటి కొట్టులో ఉంచారు. ఆ పని జరి\nపించిన వాడు బళ్ళాల రాజే.\nఆయన శుద్ధాంకుడితో, \"అయ్యా,\nమీరు నిర్దోషి అని తేలింది. మీరిక\nస్వేచ్ఛగా వెళ్ళవచ్చు. అసలు హంతకుణ్ణి\nయిప్పుడే కొరత వేయిస్తున్నా!\" అన్నాడు.\nశుద్ధాంకు డెక్కుతాడని ఊహించిన\nకొరత పై దాయాది తానే ఎక్కి చేసిన\nతప్పుకు శిక్ష అనుభవించాడు.",
            "book_page_end": 42
        },
        {
            "title": "కపటదాతృత్వం",
            "book_page_start": 43,
            "pdf_page_start": 57,
            "pdf_page_end": 62,
            "author": "ఎం. ఎస్. ఆంజనేయులు",
            "genre": "నీతి కథ",
            "moral": "దయ, పరోపకారం అనేవి ఏకాగ్రతతో చేసే తపస్సు కంటే గొప్ప ఫలితాలను ఇస్తాయి.",
            "keywords": [
                "సుప్రతిష్ఠుడు",
                "బైరాగి",
                "దాతృత్వం",
                "కపటం",
                "నిధి",
                "లక్ష్మీ మంత్రం"
            ],
            "characters": [
                "సుప్రతిష్ఠుడు",
                "బైరాగి",
                "సేవకుడు/వంటవాడు",
                "ముసలాడు (బిచ్చగాడు)",
                "ముసలిది",
                "చిన్న పిల్ల",
                "గుడ్డివాడు"
            ],
            "locations": [
                "ఊరు",
                "హిమాలయం (ప్రయాణం)",
                "కొండ",
                "పాడుబడిన మంటపం"
            ],
            "content": "ఒకానొక ఊళ్ళో సుప్రతిష్ఠు డనే ధనికు\nడుండేవాడు. ఆయనకు లోభ బుద్ధితోబాటు\nనలుగురిలోనూ ప్రతిష్ఠ సంపాదించుకోవా\nలన్న కోరిక కూడా ఉండేది. ఎవరైనా\nఅతిథి అభ్యాగతులూ, ముష్టివాళ్ళూ వచ్చి\nనప్పుడు, తన ఇంట పైవా రెవరైనా ఉంటే\nఆతిథ్యం ఇచ్చేవాడు, ధర్మం చేసేవాడు;\nతాను ఒంటరిగా ఉంటే నిర్దాక్షిణ్యంగా\nతరిమేసే వాడు. ఆతిథ్యం ఇచ్చినప్పుడు\nకూడా అతిథులకు పెట్టేటందుకు చచ్చు\nరకం వంట చేయించే వాడు తప్ప, తానూ,\nతన భార్యా, పిల్లలూ తినే భోజనం పెట్టే\nవాడు కాడు.\nఒకనాటి మధ్యాన్నం సుప్రతిష్ఠుడు\nఎవరో ప్రముఖులతో మాట్లాడుతున్న సమ\nయంలో ఒక జడదారి బైరాగి వచ్చి, \"నేను\nమీ యింటికి అతిథిగా వచ్చాను. భోజనం\nపెట్టండి,” అని అడిగాడు.\nసుప్రతిష్ఠుడు సరేనని, ఒక సేవకుణ్ణి\nపిలిచి, \"ఈయనను తీసుకుపోయి,\nభోజనం పెట్టి పంపించు,” అన్నాడు.\nసేవకుడు బైరాగిని బిచ్చగాళ్ళకు తిండి\nవేసే చోటికి తీసుకుపోయి, ఒక ఆకులో\nకొంచెం నూకల అన్నమూ, పచ్చడీ వేసి\nతీసుకొచ్చి ఆ బైరాగి ముందు పెట్టాడు.\nఆ బైరాగి ఆ ఆకు కేసి చూసి, సేవ\nకుడితో కోపంగా, \"నీ యజమానిని\nపిలుచుకురా!\" అన్నాడు.\nసేవకుడు భయపడుతూ తన యజమాని\nదగ్గిరికి వెళ్ళి బైరాగి పిలుస్తున్నాడని\nచెప్పాడు. అప్పటికి ప్రముఖులు వెళ్ళి\nపోయి ఉండటం చేత సుప్రతిష్ఠుడు బైరాగి\nవద్దకు వచ్చి, \"ఏమిటోయ్?” అని\nఅడిగాడు.\n\"నన్ను మామూలు బిచ్చగాడి కింద\nజమకట్టక, మీ రందరూ చేసే భోజనమే\nపెట్టించండి. మీకు మేలు కలుగుతుంది,”\nఅన్నాడు బైరాగి.\n\"పెట్టింది తినక అధికారం చేస్తా\nవేమిటి? అంత జిహ్వచాపల్యం గల వాడివి\nబైరాగి వేషం వేసుకు తిరగటం దేనికీ?”\nఅన్నాడు సుప్రతిష్ఠుడు.\n\"జిహ్వచాపల్యం అంత సులువుగా\nపోతుందా? నే నొక సాధకుణ్ణి. హిమాలయా\nనికి పోతూ మీ ఇల్లు చూసి మంచి భోజనం\nదొరుకుతుందని వచ్చాను. నా అవతారం\nచూసి మీరు మరోవిధంగా అనుకున్నందుకు\nనా కేమీ కోపం లేదు. నాకు మీ భోజనమే\nకావాలి. మీకు కొత్తగా దొరికిన వస్తువేదన్నా\nఉంటే నాకు చూపండి. మీకు మంచి కలిగే\nలాగు చేస్తాను. నాకు పెట్టినది వృథా\nపోదు,” అన్నాడు బైరాగి.\nఆ మాట విని సుప్రతిష్ఠుడు చకితుడై,\nబైరాగి కేసి తీక్షంగా చూసి, తన సేవకుడితో,\n\"ఈ బైరాగి వెధవని అవతలికి గెంటెయ్యి!”\nఅని స్నానం చేయటానికి ఇంటి లోపలికి\nవెళ్ళిపోయాడు.\nబైరాగి కూడా అక్కడి నుంచి బయటికి\nవెళ్ళిపోయాడు.\nఇదంతా గమనించిన వంట కుర్రవాడు,\nపాత్రలలో మంచి మంచి వంటకాలు పెట్టు\nకుని, దొడ్డి గుమ్మం ద్వారా పరిగెత్తుకుంటూ\nపోయి, ఒక వీధి మలుపులో బైరాగిని\nకలుసుకుని, \"మంచి భోజనం తెచ్చాను.\nతినండి,” అన్నాడు.\nతాను ఆ ఇంటి వంటవాణ్ణనీ, బైరాగి\nఆకలితో వెళ్ళి పోవటం తన కేమీ బాగా\nలేదనీ వాడు చెప్పాడు.\n\"ఆ లోభివాడి భోజనం నా కవసరం\nలేదు,” అన్నాడు బైరాగి.\n\"వంటలో ఇది నా వంతనుకుని భోజనం\nచెయ్యండి,” అన్నాడు వంటవాడు.\n\"నీ వంతు నాకు పెట్టేసి పస్తుపడు\nకుంటావా? అలా కుదరదు. నాతోబాటు\nనువుకూడా తినేట్టుంటే నేను భోంచేస్తాను,”\nఅన్నాడు బైరాగి.\nవంటకుర్రవా డందుకు ఒప్పుకున్నాడు.\nఇద్దరూ కలిసి ఒక చెట్టు కింద కూర్చుని\nభోజనం చేశారు.\n\"నువ్వు ఈ రోజు నా ఆకలి తీర్చావు.\nనీకు మేలు కలిగే మాట ఒకటి చెబుతాను.\nఅదుగో, దూరంగా కనిపించే ఆ కొండకు\nఅవతల అడవిలో ఒక పాడుబడిన\nమంటపం ఉన్నది. అక్కడికి పోయి\nరాత్రంతా లక్ష్మీ మంత్రం జపిస్తూ ఉండే\nవాడికి తెల్లారగానే, ఇహ సౌఖ్యాలను\nసాధించే వస్తువు దొరుకుతుంది,” అని చెప్పి,\nబైరాగి వంటవాణ్ణి దీవించి, అక్కడి\nనుంచి కదిలాడు.\nవంట కుర్రవాడు ఖాళీపాత్రలు తీసు\nకుని ఇంటికి తిరిగి వస్తుండగా సుప్రతిష్ఠుడు\nఅడావుడిగా వాణ్ణి సమీపించి, \"ఎక్కణ్ణుంచి\nవస్తున్నావు? ఆ బైరాగి ఏమయాడు?” అని\nఅడిగాడు.\n\"అటుగా వెళుతున్నాడండీ,” అని\nవంటవాడు చెప్పగానే సుప్రతిష్ఠుడు అటుగా\nపరిగెత్తాడు.\nబైరాగికి భోజనం పెట్టినందుకు యజ\nమాని ఏం శిక్షవేస్తాడో నని భయపడిన\nవంటవాడికి గండం గడిచి నట్లయింది.\nసుప్రతిష్ఠుడు బైరాగి కోసం పరిగెత్త\nటానికి కారణం ఉన్నది. తోటలో కొత్త\nపాదులు తవ్వుతూంటే ఆ ఉదయం ఒక\nనిధి బిందె దొరికింది. దాని నిండా బంగారు\nనాణాలున్నాయి. సుప్రతిష్ఠుడు దాన్ని ఒక\nమూల దాచి పెట్టాడు. బైరాగి కొత్తవస్తువని\nఅనగానే ఆ బిందె మాట జ్ఞాపకం వచ్చింది.\nబైరాగి వెళ్ళాక ఆయన స్నానం చేసివచ్చి\nచూసుకుంటే బిందె ఖాళీగా ఉంది! బైరాగి\nసామాన్యుడు కాడనీ, మంత్రమహిమతో\nఅతనే ఆ బిందెలోని ధనం కాజేసి ఉంటా\nడనీ, మంచిగానే కార్యసాధన చేసుకోవాలనీ\nఅనుకుని సుప్రతిష్ఠుడు బైరాగి వెళ్ళిన\nదిక్కుగా వెళ్ళాడు. బైరాగి ఆ సరికి ఊరు\nదాటి చేలకు అడ్డంపడి నడిచిపోతున్నాడు.\nఆయన బైరాగిని అందుకుని, వినయంగా\nనమస్కారం చేసి, \"స్వామీ, మీ మహిమ\nతెలీక అజ్ఞానంగా ఏమేమో వాగేశాను. నన్ను\nక్షమించి నా ఆతిథ్యం స్వీకరించండి.\nనాకు దొరికిన కొత్తవస్తువు మాయ మయింది.\nఅది నాకు తిరిగి దొరికేటట్టు అనుగ్రహిం\nచండి,” అన్నాడు.\n\"నా ఆకలి తీరిపోయింది. కాని కావా\nలంటే ఒక సలహా ఇస్తాను. అదుగో,\nఆ దూరంగా కనిపించే కొండ అవతల\nఅడవిలో ఒక పాడుబడిన మంటపం ఉన్నది.\nఅక్కడికి పోయి రాత్రంతా లక్ష్మీ మంత్రం\nజపిస్తూ ఉండే వాడికి తెల్లారగానే, ఇహ\nసౌఖ్యాలను సాధించే వస్తువు దొరుకుతుంది,”\nఅని వంట కుర్రవాడికి చెప్పినట్టే చెప్పి,\nబైరాగి వెళ్ళిపోయాడు.\nచేసేదిలేక సుప్రతిష్ఠుడు ఇంటికి తిరిగి\nవచ్చి, ఆ రోజల్లా ఆరాటపడి, మర్నాడు\nబైరాగి చెప్పినట్టు చెయ్యటానికి నిశ్చ\nయించాడు. ఆయన ఆహారం మూట కట్టు\nకుని, కత్తి కర్ర చేత పట్టుకుని కొండ కేసి\nబయలుదేరాడు.\nఅక్కడికి ఒక పూట ప్రయాణం.\nమధ్యాన్నం వేళ ఆకలి వేసి ఆయన ఒక\nచోట కూర్చుని ఆహారం మూట విప్పాడు.\nఅంతలో ఒక ముసలాడు వచ్చి, \"చాలా\nఆకలిగా ఉంది. ఒక ముద్ద వెయ్యండి,”\nఅని అడిగాడు.\nఊళ్ళోకి పోయి అడుక్కోమని సుప్ర\nతిష్ఠు డా ముసలివాణ్ణి కసిరికొట్టాడు. ఆయన\nతిండి తిని బయలుదేరుతుండగా ఒక\nముసలిది, ఏడుస్తున్న చిన్న పిల్లతో సతమత\nమవుతూ, \"బాబూ, పిల్లముండ ఎత్తుకో\nమని ఏడుస్తున్నది. నెత్తిన కట్టెలమోపు\nపెట్టుకుని పిల్ల నెట్లా ఎత్తుకునేది? కాస్త\nమీరు దాన్నెత్తుకుని ఆ కనబడే గుడిసె\nదాకా రండి,” అన్నది.\n\" నా కిదే పనా? కట్టెలు తేబోయ్యేదానివి\nపిల్ల నెందుకు వెంటరానిచ్చావూ? పదపద!\"\nఅంటూ సుప్రతిష్ఠుడు ముందుకు సాగాడు.\nఆయన కొండ దాటగానే ఒక గుడ్డివాడు\nమనిషి అలికిడి విని, \"ఎవరో పుణ్యాత్ములు!\nనా చేతికర్ర పారేసుకున్నాను, ఒక కొమ్మ\nవిరిచి కాస్త చేతికర్ర చేసి ఇద్దురూ!\"\nఅన్నాడు దీనంగా.\nసుప్రతిష్ఠు డా గుడ్డి వాడి గొడవ పట్టించుకో\nకుండా ముందుకు సాగి, అడవి ప్రవేశించి\nమంటపం చేరుకున్నాడు. క్రూరమృగాల\nబాధ లేకుండా, ఎండు కట్టెలు పేర్చిపెట్టి\nమంట వేసి, కత్తి కర్ర తీసి పక్కన\nపెట్టుకుని, తెల్లవార్లూ మేలుకుని లక్ష్మి\nమంత్రం జపించాడు.\nతెల్లవారింది. ఆయనకు లక్ష్మి దర్శన\nమివ్వలేదు. ఏ వస్తువూ దొరకలేదు. దొంగ\nబైరాగి మోసపుచ్చా డనుకుని, ఆ బైరాగిని\nకసి తీరా తిట్టుకుని సుప్రతిష్ఠుడు ఇంటికి\nతిరిగి వెళ్ళి, బైరాగికి అన్నం పెట్టినందుకు\nవంట కుర్రవాణ్ణి ఇంటి నుంచి తరిమేశాడు.\nఆ కుర్రవాడికి తల్లీ, చెల్లెలూ ఉన్నారు.\nవాళ్ళను పోషించే భారం వాడిపైనే ఉన్నది.\nఅందుచేత వాడు బైరాగి చెప్పినట్టే చేద్దా\nమనుకున్నాడు. వాడు కూడా కాసిని రొట్టెలు\nమూటగట్టుకుని కొండ కేసి బయలుదేరాడు.\nదారిలో బిచ్చగాడికి ఒక రొట్టె ఇచ్చాడు.\nకట్టెలు మోసుకుపొయ్యే మనిషి కూతుర్ని\nవాళ్ళ గుడిసె దాకా మోసుకుపోయాడు.\nగుడ్డివాడికి చేతికర్ర చేసి ఇచ్చాడు. చీకటి\nపడే వేళకు మంటపం చేరి లక్ష్మీ మంత్రం\nచదువుతూ చదువుతూనే నిద్రపోయాడు.\nఎంత ప్రయత్నించినా తెల్లవార్లూ మేలు\nకోవటం వాడికి సాధ్యం కాలేదు.\nఅయినా వాడు మర్నాడు పొద్దున నిద్ర\nలేచేసరికి వాడి పక్కన ఒక బంగారు నాణాల\nమూట ఉన్నది. దానితో వాడి దరిద్రం\nతీరిపోయి సుఖంగా ఉన్నాడు.",
            "book_page_end": 48
        },
        {
            "title": "రామాయణం (యుద్ధకాండ)",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పురాణం",
            "moral": "ధర్మాన్ని నిలబెట్టడం, ఇచ్చిన మాట నెరవేర్చడం ముఖ్యం. యుద్ధంలో వీరమరణం పొందిన శత్రువు పట్ల కూడా గౌరవం చూపాలి.",
            "keywords": [
                "రామాయణం",
                "యుద్ధకాండ",
                "రావణుడు",
                "లక్ష్మణుడు",
                "హనుమంతుడు",
                "విభీషణుడు",
                "బ్రహ్మాస్త్రం",
                "ఆదిత్యహృదయం"
            ],
            "characters": [
                "రాముడు",
                "లక్ష్మణుడు",
                "రావణుడు",
                "సుషేణుడు",
                "హనుమంతుడు",
                "జాంబవంతుడు",
                "మాతలి",
                "అగస్త్యుడు",
                "విభీషణుడు",
                "మందోదరి",
                "సుగ్రీవుడు"
            ],
            "locations": [
                "లంక",
                "యుద్ధభూమి",
                "ఓషధీ పర్వతం",
                "దేవలోకం",
                "శిబిరం"
            ],
            "content": "రాముడి దెబ్బకు తట్టుకోలేక రావణుడు\nపారిపోయాడు. తరవాత రాముడు లక్ష్మ\nణుడు పడిఉన్న చోటికి వచ్చి, ఊపిరి\nబరువుగా తీస్తూ కొస ప్రాణంతో ఉన్న\nలక్ష్మణుణ్ణి చూసి అధైర్యపడిపోయాడు.\nలక్ష్మణుడికి ప్రాణభయం ఉండదని\nసుషేణుడు రాముడికి ధైర్యం చెప్పి, హను\nమంతుడితో, \"జాంబవంతుడు చెప్పిన\nఓషధీ పర్వతానికి వెళ్ళి, దాని దక్షిణ\nశిఖరం పైన ఉండే నాలుగు రకా ల\nఓషధులూ తీసుకురా,” అన్నాడు.\nహనుమంతుడు ఓషధీ పర్వతం దగ్గిరికి\nవెళ్ళాడు. కాని ఆ ఓషధు లేవో అతనికి\nతెలియలేదు. అందుచేత అతను మొత్తంగా\nశిఖరాన్నే తీసుకు పోదామనీ, లక్ష్మణుడికి\nకావలిసిన ఓషధి ఆ శిఖరం మీద ఎక్కడో\nఉండకపోదనీ అనుకున్నాడు. అత నా\nపర్వత శిఖరాన్ని మూడు సార్లు అటూ\nఇటూ కుదిలించి, పెకలించి తీసుకుపోయి\nయుద్ధభూమిలో వాలి, \"నువు చెప్పిన\nమూలికలు గుర్తు తెలియక శిఖరాన్ని\nమొత్తంగా పెరికి తెచ్చాను,” అని సుషే\nణుడితో చెప్పాడు.\nసుషేణుడు తనకు కావలిసిన ఓషధిని\nపెల్లగించి, నలిపి, దాని రసాన్ని లక్ష్మణుడి\nముక్కులో పిండాడు. దాని వాసన తగల\nగానే లక్ష్మణుడు లేచి కూర్చున్నాడు.\nరాముడు తన తమ్ముణ్ణి ఆలింగనం చేసు\nకుని ఆనందబాష్పాలు రాలుస్తూ, \"లక్ష్మణా,\nనా అదృష్టం కొద్దీ నీవు చచ్చి మళ్ళీ\nబతికావు. నువ్వే పోయిఉంటే నాకు సీత\nదేనికి? యుద్ధంలో విజయం దేనికి?”\nఅన్నాడు.\nఅది విని లక్ష్మణుడు, \"బలహీనుడి\n*లాగా ఎందుకిలా మాట్లాడతావు ? రావణుణ్ణి\nచంపి విభీషణుడికి పట్టం కడతానని ఇచ్చిన\nమాట నిలబెట్టుకోవద్దా ? నా కోసం దిగులు\nపడి నిరాశ చెందక, రావణుణ్ణి యుద్ధంలో\nచంపెయ్యి,” అన్నాడు.\nలక్ష్మణు డిలా అనగానే రాముడు స్థిర\nచిత్తుడై విల్లు చేతబట్టాడు. ఈ లోపల\nరావణుడు కూడా మరొక రథ మెక్కి యుద్ధ\nసన్నద్ధుడై వచ్చాడు. రాముడు నేల పైనా,\nరావణుడు రథం లోనూ ఉండి యుద్ధం\nప్రారంభించారు.\nఅంతలో ఇంద్రుడి సారథి అయిన\nమాతలి దేవలోకం నుంచి ఒక దివ్యమైన\nరథాన్నీ, కవచాన్నీ, విల్లునూ, బాణాలనూ,\nశక్తినీ తీసుకుని రాముడున్న చోటికి వచ్చి,\n\" రామా, దేవేంద్రుడు నీకోసం వీటినన్నిటినీ\nపంపాడు. ఈ రథంలో ఎక్కి నీవు రావ\nణుణ్ణి వధించు,” అని చెప్పాడు. రాముడా\nరథానికి ప్రదక్షిణ నమస్కారాలు చేసి\nఅందులో ఎక్కాడు.\nఇద్దరూ ఒకరి పై ఒకరు మహాస్త్రాలు\nప్రయోగించుకున్నారు. ఒకరి అస్త్రాలను\nమరొకరి ఆస్త్రాలు నిర్వీర్యపరచాయి. కొంత\nసేపు రావణుడు అతి భయంకరంగా\nయుద్ధం చేసి, రాముడికి చెయ్యీ కాలూ\nఆడకుండా చేశాడు. అతను వజ్రాయుధంతో\nసమానమైన ఒక శూలాన్ని రాముడి పై\nప్రయోగించే సరికి, రాముడు దాన్ని తన\nబాణాలతో నిరోధించ లేక, ఇంద్రుడు\nపంపిన శక్తిని ప్రయోగించి ఆ శూలాన్ని\nధ్వంసం చేశాడు.\nఆ తరవాత రాముడు విజృంభించి\nయుద్ధం చేస్తూంటే రావణుడు ఉక్కిరి\nబిక్కిరి అయి ఆత్మరక్షణ కూడా చేసుకో\nలేని స్థితిలో పడ్డాడు. అది చూసి రావణుడి\nసారథి తమ రథాన్ని యుద్ధరంగం నుంచి\nఅవతలికి తోలుకు పోసాగాడు.\nరావణుడికి తన సారథి పైన ఆగ్రహం\nవచ్చింది. \"ఓరీ దుర్బుద్ధి, నేను పిరికి\nవాణ్ణి, అసమర్థుణ్ణా, అస్త్రాలు లేనివాణ్ణా,\nయుక్తిలేనివాణ్ణా? ఏమనుకుని నీ యిష్టం\nవచ్చినట్టు రథాన్ని యుద్ధరంగం నుంచి\nతోలుకు పోతున్నావు? నా కీర్తి కాస్తా\nధ్వంసం చేశావే! నీకు శత్రువులేమన్నా\nలంచంపెట్టారా ఏమిటి? వెంటనే రథాన్ని\nవెనక్కు తోలు,\" అన్నాడతను తన\nసారథితో.\n\"మహారాజా, నీ మేలు కోరి, నా విధిని\nపాటించి రథాన్ని పక్కకు తెచ్చాను.\nరాముడు చేసే యుద్ధానికి నీవు ప్రతి\nయుద్ధం చెయ్యటం లేదు. బ్రహ్మాండమైన\nయుద్ధం చేసి అలసిపోయి ఉన్నావు. గుర్రాలు\nకూడా డస్సి ఉన్నాయి. నీకూ వాటికీ కాస్త\nవిశ్రాంతి లభించగలందుల కాపని చేశాను.\nరథం ఎప్పు డెలా నడపాలో తెలీకపోతే\nనేను సారథినే కాను. ఇప్పుడేం చెయ్య\nమంటావో చెప్పు, అలాగే చేస్తాను,” అన్నాడు\nరావణుడి సారథి.\nరావణుడు మెత్తబడి, తన సారథిని\nకాస్త పొగడి, \" రాముడి కెదురుగా రథాన్ని\nతీసుకుపో!” అని చెప్పాడు. కొద్దిసేపటిలో\nరావణుడి రథం తిరిగి రాముడి ఎదటికి\nవచ్చి నిలబడింది.\nఆ సమయంలో రాముడు అమి\nతంగా అలిసిపోయి, రావణుడితో యుద్ధం\nచేసే శక్తి లేని స్థితిలో ఉన్నాడు. అది\nకనిపెట్టి, యుద్ధం చూడవచ్చిన అగస్త్యుడు\nరాముణ్ణి సమీపించి, \"రామా, నీకు ఆదిత్య\nహృదయం చెబుతాను. అది జపించి, శక్తి\nవంతుడవై రావణుడితో యుద్ధం చెయ్యి,”\nఅని రాముడికి ఆదిత్యహృదయం చెప్పాడు.\nరాముడు దాన్ని మూడుసార్లు పఠించి,\nరెట్టిం పైన బలం పొంది బాణం తీసుకుని\nరావణుడితో యుద్ధం సాగించటానికి\nముందుకు వచ్చాడు.\nఅతను మాతలితో, \" ఈసారి రావణుణ్ణి\nనిశ్చయంగా చంపబోతున్నాను. నీవు\nరథాన్ని చాకచక్యంగా నడుపు. దేవేంద్రుడి\nరథ సారధివైన నీకు విశేషం చెప్ప\nనవసరం లేదు. ఏమాత్రం కూడా ఏమరు\nపాటు చెంద వద్దని జ్ఞాపకం చేస్తున్నా\nనంతే!” అన్నాడు.\nతన రథం మూలాన రేగిన దుమ్ము\nరావణుణ్ణి చుట్టుముట్టే లాగా మాతలి\nరథాన్ని రావణుడి కేసి తోలాడు. రావణుడు\nమండిపడి రాముడి పైన బాణాలు వేశాడు.\nరాముడు ఇంద్రుడు పంపిన విల్లూ,\nబాణాలూ తీసుకుని రావణుడితో యుద్ధం\nఆరంభించాడు.\nరామరావణ యుద్ధం ఎంత తీవ్రంగా\nసాగిందంటే ఉభయ పక్షాల వీరులూ\nయుద్ధం మానేసి ఆ ద్వంద్వ యుద్ధాన్ని\nచూడసాగారు. ఇద్దరూ తమ పరాక్రమాన్ని\nపూర్తిగా ప్రదర్శిస్తూ, అదే తమ తుది\nపోరాట మన్నట్టుగా యుద్ధం చేశారు.\nఇలా రామ రావణులు మహా భయంకర\nమైన యుద్ధం చేస్తుండగా, రాముడు ప్రయో\nగించిన అతి తీక్షణమైన బాణానికి రావ\nణుడి శిరస్సు తెగి నేలపైన పడిపోయింది.\nకాని, ఆ క్షణంలోనే రావణుడికి మరొక\nశిరస్సు పుట్టుకొచ్చింది. రాముడు దాన్ని\nకూడా ఖండించాడు. అది కిందపడే లోపుగా\nరావణుడికి మరొక శిరస్సు కనబడింది.\nఈ విధంగా రాముడు రావణుడి తలను\nనూటఒక్కసారి ఖండించి కూడా అతన్ని\nఏమీ చెయ్యలేకపోయాడు. తన వద్ద ఉన్న\nఅమోఘమైన బాణాలన్నీ రావణుడి పై\nఎందుకు వ్యర్థమయాయో రాముడికి\nఅర్థంకాలేదు.\nఆ రామ రావణులు ఆ విధంగా, క్షణం\nవిశ్రాంతి లేకుండా, ఏడు రాత్రులూ, ఏడు\nపగళ్ళూ పోరాటం సాగించారు. చూసి\nచూసి మాతలి రాముడితో, \"వీణ్ణి\nచంపెయ్యక ఎందు కిలా తాత్సారం చేస్తు\nన్నావు? వీడి మీద బ్రహ్మాస్త్రం ప్రయో\nగించు,” అన్నాడు.\nమాతలి ఆ మాట అనగానే రాము డొక\nమహాసర్పం లాటి బాణాన్ని పైకి తీశాడు.\nదేదీప్యమానంగా వెలిగే ఆ బాణాన్ని బ్రహ్మ\nఒకప్పుడు ఇంద్రుడి కోసం తయారుచేశాడు.\nఅది చాలా బరువైనది, ఈకలు గలది, వజ్రం\nలాగా అతి కఠినమై ఇతర ఆయుధాలను\nఛేదించ గలది. రాము డా బాణాన్ని ఎక్కు\nపెట్టి మంత్రించి రావణుడి పైన వేశాడు.\nఅది రావణుడి రొమ్మును ఛేదించి, అతని\nవీపులో నుంచి దూసుకొని బయటికి వచ్చే\nసింది. రావణుడు తన చేతిలో ఉండే\nధనుర్బాణాలను వదిలేసి, ప్రాణాలుపోయి,\nరథం పై నుంచి నేల పైకి పడిపోయాడు.\nఅది చూసి హతశేషులైన రాక్షసులు\nపారిపోసాగారు. వానరులు చేతుల్లో చెట్లు\nపట్టుకుని, సింహనాదాలు చేస్తూ ఆ రాక్ష\nసులను తరిమారు. రావణుడు చావగానే\nదేవదుందుభులు మోగాయి, పుష్పవర్షం\nకురిసింది. రాముణ్ణి భూమి పైన వానరులతో\nబాటు, ఆకాశం లోని దేవతలు కూడా\nపొగడారు. రాముడూ, సుగ్రీవుడూ,\nఅంగదుడూ కృతకృత్యులై చాలా సంతృప్తి\nచెందారు. ఇత ర వానర ప్రముఖులూ,\nవిభీషణుడూ రామ లక్ష్మణుల చుట్టూ\nమూగి వారిని ప్రశంసించారు.\nతన అన్న పోయినందుకు విభీషణుడు\nబాధపడ్డాడు. ఒక్క సీతాపహరణ కార\nణంగా రావణుడు నాశనమయాడే గాని,\nఅతను అనేక విధాల మహాపురుషు డన\nదగినవాడు; గొప్ప పండితుడు; నిష్ఠాపరుడు;\nఅసమాన శౌర్య పరాక్రమాలు గలవాడు.\nఅన్న పోయాడని బాధపడుతున్న\nవిభీషణుణ్ణి ఓదార్చుతూ రాముడు, \"రావ\nణుడు పిరికిచావు చావలేదు, వీరుడు లాగా\nపోరాడుతూ పోయాడు. యుద్ధంలో జయాప\nజయాలు దైవాధీనాలు. ఎంతటి మహావీరు\nడైనప్పటికీ శత్రువు చేతిలో మరణం\nపొందవచ్చు. వీరమరణం పొంది వీర\nస్వర్గం అందుకున్న వాడి కోసం శోకించ\nరాదు,” అన్నాడు.\nరాముడి అనుమతిపై విభీషణుడు తన\nఅన్నకు శాస్త్రోక్తంగా దహనక్రియలు చేయ\nబూనుకున్నాడు.\nరావణుడు చచ్చాడని తెలియగానే\nఅతని భార్యలు పెద్దపెట్టున ఏడుస్తూ,\nఉత్తర ద్వారం కుండా వెలువడి, రావణుడి\nశవాన్ని వెతుక్కుంటూ వచ్చారు. చివరకు\nవా రతని శవాన్ని చూసి, దాని పైన పడి,\nగుండెలు అవిసే లాగా ఏడ్చారు; విభీష\nణుడు చెప్పినట్టు సీతను రాముడి కిచ్చి,\nనట్టయితే ఇంత దురన్యాయం జరిగేది కాదని\nఆక్రోశించారు. \" త్రిలోకాలనూ జయించి,\nదేవత లందరినీ అడలగొట్టి చివరి కొక\nమానవమాత్రుడి చేతిలో ప్రాణాలు వది\nలావా ?” అని మందోదరి విలపించింది.\n\" ఈ ఆడవాళ్ళ నందరినీ ఇళ్ళకు పంపి\nనీ అన్నకు ఉత్తరక్రియలు చెయ్యి,” అని\nరాముడు విభీషణుడితో అన్నాడు. దుర్మా\nర్గుడూ, అవినీతిపరుడూ అయిన తన అన్నకు\nతాను సంస్కారం చెయ్యటం యుక్తంగా\nఉంటుందో ఉండదో నని విభీషణుడు\nధర్మసందేహం లేవదీశాడు. యుక్తంగానే\nఉంటుందని రాముడు చెప్పిన మీదట\nఅతను అందుకు పూనుకున్నాడు.\nబ్రాహ్మణులు చందనపు చెక్కలతో చితి\nపేర్చి దాని పైన ఒక గొంగళి పరిచారు.\nరావణుడి శవాన్ని అలంకరించి చితి పైన\nపడుకోబెట్టారు. విభీషణుడు చితికి చిచ్చు\nపెట్టాడు. తరవాత అతను తడిబట్టలతో\nనీళ్ళు వదిలి, స్త్రీ జనాన్ని లంకకు పంపించి,\nరాముడి వద్దకు వచ్చాడు.\nయుద్ధం చూడవచ్చిన దేవదానవ\nగంధర్వాదులు రామ పరాక్రమం గురించీ,\nవానరులు చేసిన యుద్ధం గురించి మాట్లాడు\nకుంటూ తమతమ ఇళ్ళకు వెళ్ళిపోయారు.\nరాముడు మాతలిని గౌరవించి, అతన్ని\nరథంతో సహా స్వర్గానికి పంపేశాడు.\nతరవాత రాముడు కృతజ్ఞతాపూర్వకంగా\nసుగ్రీవుణ్ణి కౌగలించుకుని, లక్ష్మణుడితో\nసహా శిబిరానికి వెళ్ళాడు.\nఅతను ల క్ష్మ ణు డి తో, \"ఇప్పుడు\nవెంటనే జరగవలిసిన ముఖ్యమైన పని\nవిభీషణుణ్ణి లంకా రాజ్యాభిషిక్తుణ్ణి\nచెయ్యటం. ఆ పని వెంటనే జరిపించు,”\nఅని చెప్పాడు.\nలక్ష్మణుడు వానరులకు సువర్ణకలశా\nలిచ్చి సముద్ర జలం తెప్పించాడు. అతను\nవిభీషణుణ్ణి సింహాసనం పైన కూర్చోబెట్టి\nఆ జలంతో అభిషేకించాడు. విభీషణుడి\nమంత్రులూ, అతని పట్ల భక్తిగల రాక్షసులూ\nసంతోషించారు. విభీషణుడు తన ప్రజలకు\nనచ్చే మాటలు చెప్పాడు. రాక్షస పౌరులు\nఅతనికి రకరకాల వస్తువులు కానుకలుగా\nఅర్పించారు. విభీషణుడు కూడా రామ\nలక్ష్మణులకు దివ్యమైన వస్తువులను కాను\nకలుగా ఇచ్చాడు.",
            "book_page_end": 56
        }
    ],
    "statistics": {
        "total_stories": 11,
        "author_counts": {
            "'చక్రపాణి'": 1,
            "చందమామ బృందం": 6,
            "బంకించంద్ర చట్టోపాధ్యాయ": 1,
            "జి. రాజగోపాలరావు": 1,
            "ఎల్. రామశర్మ": 1,
            "ఎం. ఎస్. ఆంజనేయులు": 1
        },
        "genre_counts": {
            "వ్యాసం": 1,
            "చరిత్ర": 1,
            "జీవిత చరిత్ర": 1,
            "చారిత్రక నవల": 1,
            "బేతాళ కథ": 1,
            "కథాసరిత్సాగరం": 1,
            "సాంఘికం": 1,
            "జానపద కథ": 1,
            "నీతి కథ": 2,
            "పురాణం": 1
        }
    }
}