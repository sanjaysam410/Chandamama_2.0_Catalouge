{
    "book_id": "copy_of_చందమామ_1965_08",
    "stories": [
        {
            "title": "భారత చరిత్ర – 47",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "రాజ్యపాలనలో అస్థిరత, తిరుగుబాటులను అణచివేయడం తప్పనిసరి.",
            "keywords": [
                "షాజహాఁ",
                "మొగలు సామ్రాజ్యం",
                "దక్కను",
                "పోర్చుగీసు",
                "ఔరంగజేబు"
            ],
            "characters": [
                "షాజహాఁ",
                "ఆసఫ్ ఖాన్",
                "నూర్జహాఁ",
                "ఖాన్జహాఁ లోడీ",
                "ఫతేఖాన్",
                "ఔరంగజేబు"
            ],
            "locations": [
                "దక్కను",
                "ఢిల్లీ",
                "హుగ్లీ",
                "అహమ్మద్నగరు",
                "దౌలతాబాదు"
            ],
            "content": "1627 అక్టోబరులో తన తండ్రి చనిపోయే\nనాటికి షాజహాఁ దక్కనులో ఉన్నాడు.\nఅతని అన్న లైన ఖుస్రవ్, పర్వేజ్ అనే\nవాళ్ళిద్దరూ అప్పటికే చనిపోయారు. అతని\nతమ్ముడైన షారియార్ తన అత్తగారైన\nనూర్జహాఁ ప్రోత్సాహంతో తాను చక్రవర్తి\nనని లాహెూరు నుంచి ప్రకటన చేశాడు.\nఆ తరుణంలో ముంతాజ్ మహల్ తండ్రి\nఅయిన ఆసఫ్గాన్ షాజహాఁకు బాసటగా\nనిలబడి, ఉత్తరదేశానికి వచ్చెయ్యమని\nషాజహాఁకు కబురు పంపి, అతను వచ్చే\nదాకా సింహాసనం మీద ఖుస్రవ్ కొడు కైన\nదావర్బక్ను కూర్చోబెట్టాడు. త ర వాత\nఅతను లాహెూరులో ఉన్న షారియార్\nపైకి దాడి వెళ్ళి, యుద్ధంలో అతన్ని ఓడించి,\nఅతని కళ్ళు తీసేయించాడు.\nషాజహాఁ త్వరగా ఢిల్లీ చేరుకుని, 1628\nఫిబ్రవరిలో చక్రవర్తిగా అభిషిక్తు డయాడు.\nఅటు పైన అతను తన పదవికి అడ్డంగా\nఉన్న వా రందరినీ లోకాంతరాలకు పంపే\nశాడు. పరిస్థితులు అతనికి బాగా అనుకూలిం\nచాయి. అతనికి సహాయపడిన ఆసఫ్ ఖాన్\nప్రధానమంత్రి అయాడు. అదే విధంగా\nమహాబతేఖాన్ అనేవాడు అజ్మీరుకు గవర్న\nరుగా నియమించబడ్డాడు.\nచక్రవర్తి పై ఇద్దరు వ్యక్తులు తిరుగు\nబాటు చేశారు. ఒకడు బుందేలా రాజైన\nజుఝార్సింగు, రెండవ వాడు ఖాన్జహాఁ\nలోడీ అనే అఫ్ఘాను ప్రముఖుడు, మాజీ\nదక్కను వైస్రాయి. షాజహాఁ గద్దె ఎక్కిన\nరెండేళ్ళ లోనూ ఈ రెండు తిరుగుబాట్లూ\nజరిగి, అణచివేయబడ్డాయి. ఇందులో\nరెండో తిరుగుబాటు బలీయమైనది; దానికి\nనిజాముల్ ముల్క్ అనే అహమ్మద్నగరు\nనవాబూ, మహారాష్ట్రులూ, రాజపుత్రులూ\nసహాయపడ్డారు. అయితే షాజహాఁ ఈ తిరుగు\nబాటు బలాన్ని గుర్తించి, తగిన బలాన్ని\nప్రయోగించి తిరుగుబాటు దారును సమూ\nలంగా నాశనం చేశాడు.\nబెంగాలులో సాత్గాంవ్ వద్ద స్థిరపడిన\nపోర్చుగీసువారు తమ వ్యాపార మేదో\nతాము చూసుకోక, హుగ్లీ వద్ద బలమైన\nస్థావరం ఏర్పాటు చేసుకుని చక్రవర్తికి\nవిరుద్ధమైన చర్యలకు దిగారు. వారు పుగాకు\nవర్తకుల వద్ద సుంకాలు వసూలు చెయ్య\nటమే గాక, బానిస వ్యాపారం కూడా సాగించి,\nముంతాజ్ మహల్ వద్ద ఉండే ఇద్దరు\nబానిస యువతులను పట్టుకున్నారు.\nషాజహాఁ ఉత్తరువు పై 1632 జూను\n24 న మొగలు సైన్యాలు హుగ్లీని ముట్టడిం\nచాయి. యుద్ధంలో అనేక మంది పోర్చుగీసు\nవారు చచ్చారు. చాలా మంది ఖైదీలుగా\nఆగ్రాలో యమయాతన అనుభవించారు.\nతన తండ్రి తాతల లాగే షాజహాఁ కూడా\nతన సామ్రాజ్యాన్ని దక్షిణాన విస్తరింపజేయ\nయత్నించాడు. నిజాంషాహీల పరిపాలన\nకింద ఉండిన అహమ్మద్నగరు మొగలు\nసరిహద్దుకు సన్నిహితంగా ఉండటం చేత\nదానికి మొగలుల తాకిడి జాస్తిగా ఉండేది.\n1626 నాటికి మలిక్ అంబరు చనిపో\nయాడు; అతని కొడుకు ఫతేఖాన్ అప్రయోజ\nకుడు కావటాన అహమ్మద్నగరు రాజ్యం\nదుర్బలమై ఉన్నది. అహమ్మద్నగరు\nసుల్తాను పై ద్రోహం చేసి ఫతేఖాన్ మొగ\nలులతో చేరి, సుల్తానును చంపి, పదేళ్ళ\nవయసు గల సుల్తాను కొడుకును పేరుకు\nగద్దె మీద ఉంచి తానే అధికారం చెలాయిం\nచాడు. 1631 లో ఈ నీచుడు మొగలుల\nవద్ద పదిన్నర లక్షల రూపాయలు లంచం\nపుచ్చుకునీ దౌలతాబాదు కోటను వారి వశం\nచేశాడు. 1633 లో అహమ్మదునగరు\nమొగలు సామ్రాజ్యంలో చేరిపోయింది.\nగోల్కొండ, బిజాపూరు రాజ్యాలు స్వతం\nత్రంగా ఉండటమూ, వాటి పాలకులు షియా\nతెగకు చెందినవారు కావటమూ షాజహాఁ\nస హించ లేక పోయాడు. 1629 లో\nగోల్కొండ మీదా, 1631 లో బిజాపూరు\nమీదా మొగలు సైనిక చర్యలు ప్రారంభ\nమయాయి. 1635 లో ఈ రెండు రాజ్యాల\nపాలకులూ షాహజీకి రహస్యంగా సహాయ\nపడ్డారు, ఇది తెలిసి షాజహాఁ ఈ దేశాల\nవారిని తనకు లోబడి ఉండమనీ, కప్పం\nకట్టమనీ, షాహజీకి సహాయం చెయ్యగూడ\nదనీ ఆదేశించటమే గాక, తానే స్వయంగా\nసేనలతో బయలుదేరి వచ్చి, 1636 ఫిబ్రవరి\n21 న దౌలతాబాదు చేరాడు. ఇది చూసి\nబేజారెత్తి, గోల్కొండ సుల్తాను అబ్దుల్లాషా\nలొంగిపోయి, షరతు లామోదించాడు.\nకాని బిజాపూరు సుల్తాను ఆదిల్షా\nయుద్ధసన్నద్ధు డయాడు. బిజాపూరును\nమూడు పక్కల నుంచి మూడు మొగలు\nసేనలు ముట్టడించాయి. బిజాపూరు సైని\nకులు తమ రాజధానిని రక్షించుకో గలిగారు\nగాని మిగతా రాజ్యాన్ని మొగలులు కొల్ల\nగొట్టారు. 1636 లో బిజాపూరు సుల్తాను\nసంధికి ఒడబడ వలిసి వచ్చింది. అతను\nఢిల్లీ చక్రవర్తికి లోబడి ఉండటానికి\nసమ్మతించాడు.\nఈ విధంగా దక్కను రాజ్యాలు కూడా\nమొగలు సామ్రాజ్యం లో అంతర్భాగా\nలయాయి. షాజహాఁ 1636 జులై 11 న\nదక్కను నుంచి తిరిగి వెళ్ళిపోయి,\nదక్కనులో వైస్రాయిగా పనిచెయ్యటానికి\nతన మూడవ కొడుకైన ఔరంగజేబును\nపంపాడు. మొగలు సామ్రాజ్యం యొక్క\nదక్కను విభాగంలో ఆనాడు ఖాన్దేశ్,\nబిరార్, తెలంగాణా, దౌలతాబాదు రాష్ట్రా\nలుండేవి; వాటిపై రాబడి సాలుకు 5 కోట్ల\nరూపాయ లుండేది; అందులో 64 కొండ\nదుర్గా లుండేవి, వాటిలో కొన్ని ఇంకా\nషాహజీ లాంటి శత్రు నాయకుల అధీ\nనంలో ఉండేవి.",
            "book_page_end": 4
        },
        {
            "title": "నెహ్రూ కథ – 14",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర",
            "moral": "దేశ స్వాతంత్ర్యం కోసం చేసే అహింసాయుత ఉద్యమం, వ్యక్తిగత త్యాగాలు ఉన్నతమైన మార్పులకు దారితీస్తాయి.",
            "keywords": [
                "గాంధీజీ",
                "నెహ్రూ",
                "సహాయ నిరాకరణ",
                "భారత జాతీయ సమరం",
                "బ్రిటిషు పాలన"
            ],
            "characters": [
                "నెహ్రూ (జవాహర్)",
                "గాంధీజీ",
                "అలీసోదరులు",
                "లాలాలజ్పత్ రాయ్",
                "చిత్తరంజనదాసు",
                "మోతీలాల్"
            ],
            "locations": [
                "కలకత్తా",
                "నాగపూరు",
                "అలహాబాదు",
                "మీరట్",
                "పంజాబు"
            ],
            "content": "1920 ఆగస్టు 10న మిత్రరాజ్యాల\nవారు టర్కీ పైన ఒక ఒప్పందం రుద్ది\nఖలీఫా అధికారాలను తగ్గించటం భారత\nదేశం లోని ముస్లిములను కలవర\nపరిచింది. పంజాబు దురంతాలతో భారతీ\nయులు కుమిలిపోతున్నారు. ఈ అక్రమా\nలన్నిటినీ చక్కబరచటానికి అహింసాయుత\nమైన తిరుగుబాటు చెయ్యవలిసిందని\nగాంధీజీ దేశప్రజలకు పిలుపు ఇస్తూ దేశ\nపర్యటన చేశాడు. అలీసోదరులు ఆయన\nవెంట తాము కూడా పర్యటించారు.\nఎక్కడ విన్నా \"హిందూ ముసల్మాన్కి జై!”\nఅన్న నినాదం మారుమోగింది.\nగాంధీజీ ప్రతిపాదించిన సహాయనిరా\nకరణం గురించి చర్చించటానికి కలకత్తాలో\n1920 శీతాకాలంలో కాంగ్రెసు అవసర\nసమావేశం జరిగింది. దానికి లాలాలజ్పత్\nరాయ్ అధ్యక్షత వహించాడు.\nకలకత్తా సమావేశంలో లాలాజీ సహాయ\nనిరాకరణోద్యమాన్ని ఖండిస్తూ, అది అవాస్త\nవిక మనీ, ఆచరణ యోగ్యం కాదనీ\nఅన్నాడు. అనేక మంది పాత కాంగ్రెసు\nనాయకులు ఆయనతో ఏకీభవించారు.\nవారిలో దేశబంధుదాస్, అనీబిసెంటూ,\nమహమ్మదాలీ జిన్నా ఉన్నారు. (దీని అనం\nతరమే డిసెంబరులో జరిగిన కాంగ్రెసుతో\nజిన్నా తెగతెంపులు చేసేసుకున్నాడు.)\nచిత్తరంజనదాసు సహాయ నిరాకరణోద్య\nమానికి అభ్యంతరం చెప్పలేదు; కొత్త\nసంస్కరణల కింద ఏర్పడ నున్న శాసన\nసభలను బహిష్కరించటానికి ఆయన\nవ్యతిరేకించాడు.\nకలకత్తా సమావేశానికీ, నాగపూరు సమా\nవేశానికి మధ్య ఉండిన మూడు మాసాల\nవ్యవధిలో గాంధీజీ మరొకసారి దేశపర్యటన\nచేసి, తన సందేశాన్ని అన్ని తరగతుల\nవారికీ వినిపించాడు. ఆ సందేశం అమో\nఘంగా పని చేసింది. కొత్త సంస్కరణల\nకింద ఏర్పడ నున్న శాసనసభలకు నవం\nబరులో ఎన్నికలు జరిగాయి. లండను లోని\n\"టైమ్స్\" పత్రిక విలేఖరి అలహాబాదు\nసమీపంలో ఎన్నికలు చూసి ఇలా రాశాడు:\n\"ఇండియా లోని ప్రజలకు స్వపరిపాలన\nనేర్పడానికి సాగించిన కృషికి ఇదే ఆరంభ\nమనటానికి ఆధారం ఏమీ కనబడదు...\nఉదయం ఎనిమిది లగాయతు మధ్యాన్నం\nపన్నెండు దాటిన దాకా కూడా ఒక్కడైనా\nవచ్చి వోటు వెయ్యలేదు.”\nగాంధీజీ భారతీయులను ఉద్బోధిస్తూ\nశాసనసభలను బహిష్కరించ మన్నాడు.\nవాళ్ళు అలాగే బహిష్కరించారు.\nకలకత్తాలో జరిగిన అవసర సమావేశం\nతోనే కాంగ్రెసు చరిత్రలో గాంధీ శకం\nఆరంభ మయింది. దానికి హాజరైన వారిలో\nఅధిక సంఖ్యాకులు ఖద్దరు ధరించి, హిందూ\nస్తానీ భాష మాట్లాడే వాళ్ళు. జి న్నా కు\nకాంగ్రెసు రాజకీయాలే గాక కాంగ్రెసు\nవాతావరణం కూడా పడలేదు. మిత\nవాదులు పూర్తికా ప్రభుత్వ పక్షమై పోయారు.\nమోతీలాల్ గాంధీజీ మార్గం తొక్క\nనిర్ణయించిన తరువాత ఆయన జీవితంలో\nపెద్ద మార్పులు వచ్చాయి. ఆయన తన\nప్రాక్టీసుతోబాటు అంతులేని రాబడిని\nవదులుకోవలిసి వచ్చింది, విదేశీ వస్తువులు\nబహిష్కరించ వలిసి వచ్చింది, తన\nబ్రిటిషు మిత్రులతో సంబంధాలు మానుకో\nవలిసి వచ్చింది, తన చిన్న కూతురు కృష్ణను\nబ్రిటిషు పాఠశాల మాన్పించి, ఇంట్లోనే\nట్యూటర్లను పెట్టవలిసి వచ్చింది.\n1920 డిసెంబరు 26 న నాగపూరులో\nఅసలు కాంగ్రెసు సమావేశం విజయరా\nఘవాచారయ్యరుగారి అధ్యక్షతన జరిగింది.\nప్రారంభ దశలో సహాయ నిరాకరణ తీర్మా\nనానికి చిత్తరంజనదాసు అనేక అభ్యంత\nరాలు తెలిపాడు. జిన్నా వాటిని బలపరి\nచాడు. కోర్టులను బహిష్కరించడం అన్నిటి\nకన్న పెద్ద అభ్యంతరం. కాని అత్యధిక\nసంఖ్యాకులు గాంధీ పక్షాన నిలబడ్డారు.\nచిట్టచివరకు కొద్దిపాటి సవరణలతో నాగ\nపూరు తీర్మానం కాంగ్రెసు సభలో ప్రతిపా\nదించబడి ఆమోదించబడింది. దాన్ని\nప్రతిపాదించిన వాడు దాసే.\n\"విప్లవ వాతావరణంలో విప్లవ వ్యతి\nరేకులకు ఊపిరి సలపదు. దాన్ని బలపరిచే\nవారికి నూతనోత్సాహ శక్తులు వచ్చినట్టవు\nతుంది...1921 లో కాంగ్రెసు కార్యక్రమం\nకోసం పనిచేసిన మాలో చాలా మందిమి\nకైపు లాటి స్థితిలో జీవించాం,” అంటాడు\nజవాహర్. ఒక గొప్ప లక్ష్యం కోసం పాటు\nపడుతున్న ఆనందం, ఎలాటి సందేహాలూ\nలేకపోవటం, ముందు దారి స్పష్టంగా\nగోచరించటం, ఇతరుల ఉత్సాహంలో\nపాల్గొనటం, పెద్ద బరువు దిగిపోయినట్టుండి\nమనసు ఉల్లాసంగా ఉండటం - ఇవన్నీ\nజవాహర్ అనుభవించాడు. ప్రభుత్వంతో\nతలపడి జైళ్ళకు పోయేక్షణం దగ్గిరపడు\nతున్నది. జవాహరు ప్రభృతులు ఎన్నడూ\nలేనంత హెచ్చుగా శ్రమించారు.\nభారతదేశ స్వరూపం కళ్ళ ఎదట\nమార్పు చెందుతున్నది. స్వరాజ్యం అందు\nబాటు లోకి వస్తున్నట్టు కనిపించింది.\n\"నా పిలుపును అందరూ అందుకుంటే\nఏడాదిలో స్వరాజ్యం వస్తుంది,” అని\nగాందీజీ కాంగ్రెసు సమావేశంలో అని\nఉన్నాడు. ప్రభుత్వం ఆందోళనలో పడింది.\n1921 డిసెంబరులో వైస్రాయిగా ఉండిన\nలార్డ్ రీడింగ్, తాము \" విస్తుపోయి అయో\nమయంలో” పడ్డామని ఒప్పుకున్నాడు. అధి\nకారులు కంగారు పడటానికి కారణం\nఉద్యమం ఉప్పెనలాగా చుట్టుకుంటు\nన్నది, అయితే అది శాంతియుతం కావటం\nచేత దాన్ని దౌర్జన్యంగా అణచటానికి తగిన\nఆధారాలు ప్రభుత్వానికి చిక్కలేదు.\nఇంగ్లీషువాళ్ళు ఈ ఉద్యమం అహింసా\nయుతంగా ఉంటుందని నమ్మ లేదు.\nదౌర్జన్యం అగ్నిపర్వతం లాగా పేలుతుందని\nవారి భయం. ఇందు కొక మంచి తార్కాణం\nజవాహరు తన స్వీయ చరిత్రలో చెప్పాడు.\n1921 మే లో స్వరూప్ (విజయలక్ష్మి\nపండిట్) పెళ్ళి నిశ్చయమయింది. లగ్నం\nపంచాంగాన్ని బట్టి పెడితే అది మే 10 న\nఅయింది. పెళ్ళికి గాంధీజీనీ, అలీసోదరులు\nమొదలుగా గల ఇతర కాంగ్రెసు పెద్దలనూ\nఆహ్వానించారు. వారికి వీలుగా ఉంటుంది\nగదా అని ఆ సమయంలోనే పర్కింగు\nకమిటీ సమావేశం అలహాబాదులో ఏర్పాటు\n'చేశారు. పెద్ద నాయకులందరూ అలహాబాదు\nవస్తుంటే ఆ అవకాశాన్ని పోనివ్వటం దేని\nకని స్థానిక కాంగ్రెసువాదులు జిల్లా సమా\nవేశం ఏర్పాటు చేశారు. దానికి చుట్టు\nపక్కల పల్లెటూళ్ళ నుంచి కిసానులు ఆధిక\nసంఖ్యలో హాజరయే అవకాశాలున్నాయి.\nఅలహాబాదు చాలా సందడిగా తయా\nరయింది. ఇదంతా చూసి అలహాబాదులో\nఉండే ఇంగ్లీషువాళ్ళు కంపరమెత్తి, ఏదో\nదారుణం జరగబోతున్న దనుకున్నారు. వారు\nతమ పనివాళ్ళనే నమ్మలేక జేబుల్లో రివాల్వ\nరులు పెట్టుకుని తిరగసాగారు. ఆకస్మికంగా\nపితూరీ లేస్తే తెల్లవాళ్ళను రక్షించటానికి\nకోటలో పెద్ద ఎత్తున ఏర్పాట్లు కూడా జరిగి\nనట్టు విని జవాహర్ ఆశ్చర్యపోయాడు.\nమూర్తీభవించిన అహింస లాటి గాంధీజీ\nవస్తుంటే హత్యాకాండ జరుగుతుందని తెల్ల\nవాళ్ళ కీ కంపరం దేనికి? కాని తీరా విచా\nరించగా తెలిసింది —మే 10 మీరట్లోలో\nతిరుగుబాటు జరిగిన రోజు! మోతీలాల్\nకూతురి పెళ్ళి వంక పెట్టి 1857 నాటి సిపా\nయీల తిరుగుబాటు యొక్క వార్షిక దినం\nచేస్తారని తెల్లవాళ్ళు హడలిపోయారు!",
            "book_page_end": 8
        },
        {
            "title": "నవాబునందిని - 1",
            "book_page_start": 9,
            "pdf_page_start": 23,
            "pdf_page_end": 30,
            "author": "దామోదర ముఖ ర్జీ",
            "genre": "చారిత్రక కల్పన",
            "moral": "ప్రేమ, వీరత్వం మరియు త్యాగాలు జీవితంలో ఎదురయ్యే కష్టాలను అధిగమించడంలో సహాయపడతాయి.",
            "keywords": [
                "తిలోత్తమ",
                "జగతసింహుడు",
                "మానసింహ మహారాజు",
                "పగ",
                "రాజపుత్ర వీరుడు"
            ],
            "characters": [
                "విమల",
                "తిలోత్తమ",
                "జగతసింహుడు",
                "వీరేంద్రసింహుడు",
                "కతలూఖాన్",
                "మానసింహ మహారాజు",
                "గజపతి విద్యాదిగ్గజుడు",
                "మథ్రాసింగు"
            ],
            "locations": [
                "మందారణ దుర్గం",
                "దామోదర నది",
                "దారుకేశ్వర నది తీరం",
                "జహానాబాదు",
                "పాట్నా",
                "శైలేశ్వర మందిరం"
            ],
            "content": "మందారణ. దుర్గం తిరిగి ఎప్పటి లాగే\nఉన్నది. దాని పక్కన మామిడితోటా,\nదుర్గం కిందుగా ప్రవహించే దామోదరనదీ\nపూర్వం ఉండినట్టే ఉన్నాయి. ఆ కాళ\nరాత్రి విమల చేసిన పొరపాటు వల్ల పఠా\nనులు దుర్గంలో ప్రవేశించి ఎంత భీభత్సం\nచేశారు! ఎంత కోలాహలం! ఎంత రక్త\nపాతం! ఆ రాత్రే దుర్గేశుడైన వీరేంద్రసిం\nహుడు పఠానులకు బందీగా దొరికాడు;\nతన ప్రియురాలైన తిలోత్తమను ఒక్కసారి\nచూసి పోదామని వచ్చిన జగతసింహుడు\nదాదాపు ప్రాణం పోయిన దాకా పోరాడి,\nచివరకు శత్రువులకు చిక్కాడు; వీరేంద్ర\nసింహుణ్ణి శత్రువులు చంపేశారు; విమల\nపఠానులకు నవాబైన కతలూఖాన న్ను చంపి\nపగ తీర్చుకున్నది. ఎన్నో విపరీతమైన\nసంఘటనలు కొద్ది రోజుల వ్యవధిలో\nజరిగి పోయాయి.\nకాని ఇప్పుడు వాటి చిహ్నా లేవీ లేవు.\nమందారణ దుర్గం ఎప్పటి లాగా మనోహ\nరంగా, ప్రశాంతంగా ఉన్నది. మార్పల్లా\nఏమిటంటే వీరేంద్రసింహుడు లేడు; విమల\nఇప్పుడు వితంతువు. నిజానికి విమల ఏం\nసుఖపడింది? తాను ప్రేమించిన భర్త పట్ల\nభార్యగా ప్రవర్తించటాని కామె నోచుకో\nలేదు, అతని ఇంటి పరిచారికగా మసలు\nకున్నది. చివర కా భర్త కూడా పోయాడు.\nకాని విమలకు తృప్తి కలిగించే విషయాలు\nలేకపోలేదు. తన భర్తను చంపిన కిరాత\nకుణ్ణి, కతలూఖాన న్ను తన చేత్తో పొడిచి\nచంపింది. విమలకు మరొక సంతోష\nకారణం కూడా ఉన్నది: తాను గారాబంగా\nపెంచి పెద్దచేసిన తిలోత్తమ-తన పెంపుడు\nకూతురు — రాజామానసింహుడికి కోడ\nలయింది; ఆమె గర్భవాసాన పుట్టే కొడుకు\nఅంబరు రాజవుతాడు! ఇది తక్కు వ\nసంగతా ?\nకాని తిలోత్తమ ఎలాటి కళంకమూ కలగ\nకుండా ఆ పాపకూపం నుంచి బయట పడ\nగలిగింది; అది ఒక సంతోష కారణం.\nఅలాగే, ఆమె ప్రియుడైన యువరాజు జగత\nసింహుడు మృత్యుముఖం నుంచి బయట\nపడటం మరొక సంతోష కారణం. అన్నిటినీ\nమించిన సంతోష కారణం తిలోత్తమ\nజగతసింహుడికి భార్య కావటం.\nపఠానులు ఓడిపోయాక మానసింహ\nమహారాజు మందారణ దుర్గం వీరేంద్ర\nసింహుడి భార్య అయిన విమలకూ,\nకుమార్తె అయిన తిలోత్తమకూ చెందే లాగు\nఆజ్ఞ ఇచ్చాడు.\nజగతసింహుడికీ, తిలోత్తమకూ\nవివాహమై ఇంకా పూర్తిగా నెల కాలేదు.\nఅపరాష్ట్రం వేళ అంతఃపురం పై భాగాన\nజగతసింహుడు ఏదో ఆలోచనలో ముణిగి\nఉండి అటూ ఇటూ పచారు చేస్తున్నాడు.\nఅతని ఆలోచనకు కారణం ఉన్నది. దారు\nకేశ్వరనదీ తీరాన శిబిరం ఏర్పాటు చేసుకుని\nసైన్యంతో సహా ఉంటూ వచ్చిన మానసిం\nహుడు, పఠానుల అల్లరి అణగారిపోగానే\nశిబిరం ఎత్తేసి పాట్నాకు వెళ్ళిపోయాడు.\nఆ సమయంలో జగతసింహుడు శిబిరానికి\nవెళ్ళి తన తండ్రిని కలుసుకోలేదు. ఇప్పు\nడతనికి వేరే పని ఏదీ లేని కారణం చేత\nతన భార్యతో కలిసి సుఖ సముద్రంలో ఓల\nలాడుతున్నాడు.\nకొద్ది సేపటికి అత నున్న చోటికి తిలో\nత్తమ వచ్చింది. వారు ప్రేమసల్లాపా లాడు\nకుంటూ తమ ఇద్దరిలో ఎవరిది ఎక్కువ\nఅదృష్ట మనే విషయమై తర్కించు\nకున్నారు. తనదే ఎక్కువ అదృష్ట మని\nజగతసింహు డంటే తనదే హెచ్చు అదృష్ట\nమనటానికి తిలోత్తమ కారణాలు చెప్పింది.\nజగతసింహుడు అంబరురాజు కొడుకు;\nఅందం లోనూ, శౌర్య పరాక్రమాల\nలోనూ సాటిలేనివాడు; తాను ఒక చిన్న\nభూస్వామి కుమార్తె, అతనికి పాదదాసిగా\nఉండటానికి తగనిది.\nనా ప్రేమ కోసం మీ తండ్రిగారి ఆగ్రహానికి\nకూడా మిమ్మల్ని మీరు గురి చేసుకు\nన్నారు,” అన్నది.\nతిలోత్తమ మానసింహుడి ఆగ్రహం\nగుర్తు చెయ్యగానే జగతసింహుడు కలవర\nపడ్డాడు. \"ఇది చాలా పెద్ద సమస్య. దీన్ని\nగురించి ఏం చెయ్యాలో ఆలోచించాలి,”\nఅన్నా డతను.\nతిలోత్తమ ఈ మాటలు విని ఏమీ అన\nలేకపోయింది. ఆమె ముఖం ముడుచుకు\nపోయింది.\n\"మా నాన్నకు నా పైన కోపం ఉన్నది.\nఅది నాకు తెలుసును. ఆయన తన కోపాన్ని\nపైకి ప్రకటించలేదు, ఇతరుల ద్వారా\nచెప్పించనూ లేదు. అయినప్పటికీ ఆయ\nనకు కోపం వచ్చిందనటానికి లక్ష సూచన\nలున్నాయి,” అన్నాడు జగతసింహుడు.\n\"అయితే మీరు జాగ్రత్తపడ రెందుకూ?”\nఅని తిలోత్తమ అడిగింది.\n\"రెండు విషయాలను గురించి ఇప్పు\nడాలో చించాలి. మా నాన్న రాజ పుత్ర\nవీరుడు. చెయ్య దలచిన పనిని వాయిదా\nవెయ్యడు. ఆయనను అడ్డవా డెవడూ లేడు.\nఅక్బరు పాదుషాయే ఆయన మనసు కని\nపెట్టిపోతా డంటే ఇంక ఇతరుల సంగతి\nచెప్పే దేమిటి? అందుచేత ఆయన నాకు\nమరణ శిక్ష విధించినా దాని కి తిరు\nగుండదు... భయపడకు, నాకు చావుభయం\nలేదు. రాజపుత్రుడికి మరణ భయం లేదు.\nకాని మరణం వల్ల కలిగే వియోగ బాధ\nగురించే నాకు భయం,” అన్నా డతను.\n\"వియోగ భయం నా కేమీ లేదు.\nవీరుల లాగే వీరపత్నులు కూడా నవ్వుతూ\nప్రాణాలు విడవగలరు,” అన్నది తిలోత్తమ.\n\" సరే, ఆ భయం లేదనుకుందాం.\nఅంతకన్న పెద్ద భయం మరొక టున్నది.\nమా తండ్రి నా ప్రాణం ఒక్కమారుగా\nతీయక, అంతకన్న కఠోరంగా నన్ను తీవ్ర\nమైన యాతనకు గురి చెయ్యవచ్చు.”\n\"జాగ్రత్తా? ఎంత అమాయకురాలివి!\nనీ ప్రేమలో ఓలలాడే వాడు మృత్యువు\nఎదట వచ్చి నిలబడితే మటుకు లక్ష్య పెడ\nతాడా? నేను జాగ్రత్త గురించి ఆలోచిం\nచటమే లేదు,” అన్నాడు జగతసింహుడు.\n\"అయితే ఏమి టాలోచిస్తున్నారు?” అని\nప్రశ్నించింది తిలోత్తమ,\n\"అదెలా ?” అన్నది తిలోత్తమ కంపిస్తూ.\n\" మన వివాహం ఇష్టంలేక మన ఇద్ద\nరినీ ఆయన వేరు చేసెయ్యవచ్చు.”\nఈ మాట విని తిలోత్తమ కళ్ళనీరు\nకారుస్తూ, \" నా మారుతల్లి విమల శాస్త్రో\nక్తంగా మా తండ్రిని వివాహం చేసుకుని\nకూడా, మా ఇంట దాసీగా కాలం పుచ్చింది.\nమామగా రింట నా కటువంటి స్థానమైనా\nదొరకదా?” అన్నది.\n\"భయపడకు, తిలోత్తమా. అకారణంగా\nనీ మనస్సును క్షోభపెట్టుకోకు. అంత దాకా\nవస్తే మనం మానవ సమాజాన్ని విడిచి\nపెట్టేసి, ఎక్కడో సముద్ర తీరాన, ఏ చెట్టు\nనీడనో సుఖంగా కాపరం చేద్దాం. అయినా\nమా తండ్రి తలుచుకుంటే ఆయన చెయ్య\nలేని దంటూ ఉండదు. అందుచేత ఆయ\nనను సుముఖుణ్ణి చేసుకోవటానికి అన్ని\nవిధాలా ప్రయత్నిస్తాను. ఆ పైన దేవు\nడున్నాడు!” అన్నాడు జగతసింహుడు.\n\"ఏ దారీ లేకపోతే మరణం ఉండనే\nఉన్నది,” అన్నది తిలోత్తమ గుండె రాయి\nచేసుకుని.\nఆతను తన తెల్ల గుర్రం ఎక్కి కోట\nద్వారం దాటివచ్చి వెనక్కు తిరిగి చూశాడు.\nతిలోత్తమ శయన మందిర గవాక్షం వద్ద నిల\nబడి అతన్ని చూస్తున్నది. \" లోపలికి వెళ్ళు.\nనే నిప్పుడే వస్తాను,” అని చేతితో సైగ చేసి,\nజగతసింహుడు గుర్రాన్ని ముందుకు నడి\nపించాడు. కొద్ది దూరం పోయి వెనక్కు\nతిరిగి వద్దామని అతని సంకల్పం.\nఆ నాటి భయంకరమైన రాత్రి అతను\nవిమల తెచ్చిన బల్లెంతో ఒక పఠాను వాణ్ణి\nచంపిన మామిడితోట కుండా అతను పోతూ\nఉంటే గజపతి విద్యాదిగ్గజుడు—\" రసిక\nరాజు” కనిపించాడు. అతని వేషం కొంత\nహిందువులది గానూ, కొంత ముసల్మానులది\nగానూ ఉన్నది. అతను జగతసింహుణ్ణి\nచూసి, \"ఖుదానారాయణుడు మీకు మేలు\nకలిగించుగాక!” అన్నాడు.\n\"గజపతి విద్యాదిగ్గజుడా!” అన్నాడు\nజగతసింహుడు ఆశ్చర్యంతో.\n\"ఔను, స్వామీ. వెనక వ్యాకరణం\nమొదలైనవి నేర్చాను. ఇప్పుడు ఉర్దూ\nకూడా నేర్చుకున్నాను. ఇక నా ఖ్యాతికి\nథోకా ఉండదు,” అన్నాడు దిగ్గజుడు.\n\"ఈ వేష మేమిటి?”\n\"ఆ పొయ్యే పఠానులు ఊరికే పోక\nనా జాతీ, నా వేషమూ కూడా మార్చేసి\nమరీ పొయ్యారు. నేను మా గురువుగారి\nదగ్గిరికి వెళ్ళి పాఠం చెప్పమంటే, మూడు\nరోజులు గంగా తీరాన ఉండి, గంగా స్నానం\nచేసి, తల గొరిగించి, పిలక పెట్టుకుని\nవస్తేనే గాని పాఠం చెప్ప నన్నాడు. అలాగే\nచేసి వస్తున్నాను.”\n\"మరి దుస్తులు?”\n\"ఏం చెయ్యను? నా బట్టలన్నీ పఠా\nనులు కాజేశారు.”\nజగతసింహుడు దిగ్గజుడి చేతిలో ఒక\nరూపాయి పెట్టి, ముందుకు పోయాడు.\nఅతను కొంత దూరం పోయే సరికి దూరంగా\nశైలేశ్వర మందిరం కనిపించింది. శైలేశ్వ\nరుడి దర్శనం చేసుకుని, నమస్కారం చేసి\nరావటాని కతడు నిశ్చయించుకున్నాడు.\nఇంతలో గుర్రపు డెక్కల చప్పుడు విని\nపించింది. దూరంగా గాలిలోకి దుమ్ము\nలేస్తున్నది. ఎవరో సైనికుల లాగున్నారు.\nవాళ్ళు పఠాను సైనికులు కావటానికి వీల్లేదు.\nపఠాను లందరూ ఒరిస్సాకు వెళ్ళిపోయారు.\nదేశంలో సైనికు డంటూ ఉంటే వాడు\nపాదుషా సైనికుడే.\nత్వరలోనే అతను సైనికులను చూశాడు.\nవారు మానసింహుడి సైనికుల లాగా\nఉన్నారు. సుమారు యాభై మంది ఉన్నారు.\nవారి ముందు నడుస్తున్న నాయకుడు ఆజ్ఞా\nపించే సరికి సైనికు లందరూ గుర్రాలు\nనిలిపి ఒరల నుంచి కత్తులు దూసి భుజాల\n'పై పెట్టుకుని, \"అక్బరు పాదుషాకు\nజయం ! రాజా మానసింహుడికి జయం!\"\nఅని నినాదాలు పలికారు.\nజగతసింహుడు కూడా కత్తి తీసి, అలాగే\nనినాదాలు పలికి, సైనికుల నాయకుణ్ణి,\n\"ఇదేమిటి, మథ్రాసింగ్ ? పాదుషా వారికి\nకుశలమా ? మహారాజుగారు కులాసాగా\nఉన్నారా?” అని అడిగాడు.\nమథ్రాసింగు యువరాజును సమీపించి,\nఒక రుమాలు నుంచి ఒక పత్రం తీసి,\nసవినయంగా అతనికి అందించాడు.\n\"ఏమిటి మహారాజుగారి ఆజ్ఞ?” అని జగత\nసింహు దడిగాడు.\n\" నేను తమ దాసుణ్ణి. నన్ను క్షమిం\nచాలి. మహారాజుగారు తమర్ని ఉన్న\nపాళంగా తీసుకు రమ్మని ఆజ్ఞాపించారు.”\n\"ఎక్కడికి వెళ్ళాలి?”\n\"పాట్నాకు. అక్కడే ఉన్నారు మహా\nరాజుగారు.”\n\"ప్రయాణ సన్నాహ మేమైనా చేసుకో\nవచ్చునా?”\n\"క్షమించాలి, యువ రా జా. మీరు\nమా వెంట వెంటనే బయలుదేర నట్టయితే\nబందీ గా తీసుకురమ్మని మహారాజుగారి\nఆజ్ఞ!” అన్నాడు మథ్రాసింగు.\n\" అయిన వారితో చెప్పి రావటాని కైనా\nఅవకాశం లేదా ?”\n\"దాసుణ్ణి క్షమించాలి.”\n\"మహారాజుగారి ఆజ్ఞకు తిరుగు\nలేదనుకో... అయినా, ఒకవేళ నేను నీకు\nబందీ కావటానికి నిరాకరించి యుద్ధానికి\nతలబడితే ఏం చెయ్యమన్నారు మహా\nరాజుగారు?”\n\"నా నోట అనరాని మాట అనిపిస్తు\nన్నారు...యువరాజును సజీవంగా గాని,\nనిర్జీవంగా గాని తెచ్చి తమ ఎదట ఉంచ\nమని మహారాజుగారి ఆజ్ఞ!”\nతన తండ్రి వైఖరి తాను భయపడినంత\nతీవ్రంగానూ ఉన్నద ని జగతసింహుడు\nగ్రహించాడు. తాత్సారం చేసి ప్రయోజనం\nలేదు, తండ్రి ఎదటికి పోయి దండన\nపొందటం తప్ప వేరు మార్గం లేదు.\nఅతను మథ్రాసింగుతో, \"నా సైన్యం\nదారుకేశ్వర నదీ తీరాన జహానాబాదు దగ్గిర\nఉన్నది. దాని గతేమిటి?” అన్నాడు.\n\"దాని విషయమై నేను ఏర్పాటు\nచేస్తాను,” అని మథ్రాసింగు ఒక సైనికుణ్ణి\nజహానాబాదుకు వెళ్ళమన్నాడు. ఆ సైని\nకుడు మంధారణ మీదుగానే వెళ్ళాలి.\nజగతసింహుడు ఆ సైనికుడితో, \" నీకు\nమందారణ దుర్గ ప్రాంతంలో ఎవరై నా\nకనిపిస్తే, నేను మా తండ్రిగారి ఆజ్ఞపై\nఆయనను చూడటానికి పాట్నా వెళ్ళానని\nచెప్పు,” అన్నాడు.\nతరవాత అతను తన తండ్రి పంపిన\nఆశ్వికుల వెంట బయలుదేరాడు. అతని\nకోరిక ప్రకారం మథ్రాసింగు తన సైనికు\nలను రెండు భాగాలు చేశాడు. వెనకా,\nముందూ సైనికులు నడుస్తుంటే, మధ్యగా\nజగతసింహుడు నడిచాడు, అతని పక్కగా\nమథ్రాసింగు నడిచాడు. —(ఇంకావుంది)",
            "book_page_end": 16
        },
        {
            "title": "విష్ణుమాయ",
            "book_page_start": 17,
            "pdf_page_start": 31,
            "pdf_page_end": 35,
            "author": "చందమామ బృందం",
            "genre": "కల్పితం",
            "moral": "మనిషి దైవచింతనలో మునిగిపోయి, ప్రాపంచిక బాధ్యతలను, ఇతరుల పట్ల మానవత్వాన్ని విస్మరించకూడదు.",
            "keywords": [
                "బేతాళ కథ",
                "విష్ణుమాయ",
                "పుష్కరుడు",
                "రాజ ధర్మం",
                "మాదిగ యువతి"
            ],
            "characters": [
                "విక్రమార్కుడు",
                "బేతాళుడు",
                "పుష్కరుడు",
                "మాదిగ మనిషి",
                "రాజకుమార్తె",
                "బ్రాహ్మణులు"
            ],
            "locations": [
                "వింధ్యాటవీ ప్రాంతం",
                "శ్మశానం",
                "నది",
                "మాదిగగూడెం",
                "రాజభవనం"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి, చెట్టు నుంచి శవాన్ని దించి\nభుజాన వేసుకుని, ఎప్పటి లాగే మౌనంగా\nశ్మశానం కేసి నడవ సాగాడు. అప్పుడు శవం\nలోని బేతాళుడు, \"రాజా, ఈ నిశిరాత్రి\nనీవు పడుతున్న శ్రమ అంతా భ్రమ\nకావచ్చు ననీ, అకస్మాత్తుగా ఈ భ్రమ\nతొలిగిపోయి నీవు నీ ఇంటనే ఉండవచ్చు\nననీ నీకు సందేహం కలిగిందా ? అలాటి\nఅను భవం పొందినవాడు పుష్కరు డొక\nదుండేవాడు. శ్రమ తెలియకుండా అతని\nకథ విను,” అంటూ ఇలా చెప్ప సాగాడు :\nవింధ్యాటవీ ప్రాంతంలో పుష్కర మనే\nచిన్న రాజ్యం ఉండేది. దానికి పుష్కరు\nడనే రాజుండేవాడు. అతను యువకుడు.\nకొత్తగా రాజ్యానికి వచ్చాడు. ఆ సమయం\nలోనే అతని తల్లిదండ్రు లిద్దరూ పోయారు.\nపుష్కరుడు వారికి ఎంతో భక్తిశ్రద్ధలతో\nదినవారాలు జరిపి, తన కాల మంతా విష్ణు\nచింతన లోనే గడుపుతూ వచ్చాడు. అతను\nపసితనం నుంచీ విష్ణుభక్తుడు. తల్లి\nదండ్రులు పోయాక అతనికి విష్ణుమూర్తి\nతప్ప మరెవరూ ఆప్తులు లేరనిపించింది.\n\"విష్ణుమూర్తిని నే నింతగా నమ్ముకుని\nఉన్నాను గదా, ఆయన నా పట్ల అను\nగ్రహం ఎందుకు చూపడు? కనీసం తన\nమహిమ అయినా ఎందుకు ప్రదర్శించడు?”\nఅని అస్తమానమూ దిగులుపడేవాడు.\nచూస్తుండగానే ఏడాది తిరిగిపోయింది.\nపుష్కరుడి తండ్రి తద్దినం వచ్చింది.\nదానికి అవసరమైన ఏర్పాట్లన్నీ చెయ్యమని\nతన మనుషులను పురమాయించి, పుష్క\nరుడు పెందలాడే స్నానంచేసి వద్దామని\nనది కి వెళ్ళాడు. అతను విష్ణు ధ్యానం\nచేస్తూ నీటిలో ముణగగానే అక్కడి కొక\nఅప్సరస లాటి మాదిగ మనిషి వచ్చింది.\nఆ మనిషిని చూడగానే పుష్కరుడి మన\nస్సంతా చంచల మైపోయింది. అలాటి దాన్ని\nభార్యగా చేసుకొని జన్మ వృధా అనిపిం\nచింది. దేవు డా ఆడమనిషిని తన కోసమే\nసృష్టించా డనుకొని అతను ఆమె వెంట\nబయలుదేరాడు.\nఅది చూసి ఆ స్త్రీ, \"అయ్యా, మీరు\nరాజులు, నేను అంటరాని దాన్ని. నాకు\nపెళ్ళి కూడా కాలేదు. మీరు నా వెంట\nరావటం చూసి మా వాళ్ళు నన్ను చంపే\nస్తారు.. ఇలా చెయ్యటం మీకు ధర్మం\nకాదు,” అన్నది.\nఅయినా పుష్కరుడు దాని వెనకే\nనడుచు కుంటూ మాదిగగూడెంకు వెళ్ళి,\nఅక్కడి వాళ్ళతో, \"ఈ అమ్మాయిని\nనా కిచ్చి పెళ్ళి చెయ్యండి. నే నీమెను\nమోహించాను,” అన్నాడు.\nమాదిగవాళ్ళు, \"మా కేమీ అభ్యంతరం\nలేదు. కాని రాజువైన నీవు ఇలాటి పెళ్ళి\nచేసుకుంటే మీ ప్రజ లేమంటారు?” అని\nచెప్పి చూశారు. పుష్కరుడు వినక,\nఆ మాదిగ దాన్నే పెళ్ళాడతానని పట్టు\nబట్టాడు. అతని కా మాదిగ దాన్ని ఇచ్చి\nపెళ్ళి చేశారు. అతను సమస్తమూ విడిచి\nపెట్టి, ఆ గూడెం లోనే కాపరం పెట్టాడు.\nఅతనికి ఆ భార్య వల్ల ఇద్దరు మగపిల్లలూ,\nఒక ఆడపిల్లా కలిగారు.\nమాదిగదాని అన్నలు తమ చెల్లెలి\nసంసారాన్ని పోషించలేక, వాళ్ళను వేరే\nకాపరం పెట్టమన్నారు. పుష్కరుడికి\nసంసార భారం జాస్తి అయింది. అతను\nభార్య కుటై చెప్పులు తీసుకుపోయి అమ్ము\nకొచ్చేవాడు, అడవికి వెళ్ళి కట్టే, కంపా\nకొట్టి మోపు కట్టి దగ్గిరలో ఉండే పట్టణానికి\nతీసుకుపోయి అమ్ముకుని వస్తూండేవాడు.\nఇలా ఒకసారి అతను కట్టెపుల్లలు మోపు\nగట్టి పట్టణానికి చేరే సరికి అక్కడ ఒక\nసంగతి వింతగా చెప్పుకుంటున్నారు.\nఆ నగరపు రాజుకూతురు రోజూ నలుగు\nపెట్టుకున్న పిండిని దొడ్లో ఒక మూల వేసే\nవాళ్ళు. అక్కడ ఒక చెట్టు మొలిచింది.\nఅదేం చెట్టో ఎవరూ చెప్పలేకపోయారు.\nఆ చెట్టు పేరు చెప్పినవాడికి తన కూతురి\nనిచ్చి పెళ్ళి చేస్తానని రాజు కొత్తగా ప్రకటన\nచేశాడు. దాన్ని గురించే ప్రజలు వింతగా\nచెప్పుకుంటున్నారు.\nపుష్కరుడు గుంపుల వెంట రాజ\nప్రాసాదం లోకి వెళ్ళి, ఒక మూల పెరుగు\nతున్న మొక్కను చూస్తూనే, \"ఇది గంధపు\nమొక్క. ఆ మాత్రం తెలియదా?” అన్నాడు.\nదాసీలు వెళ్ళి రాజుతో అతనన్న మాట\nచెప్పారు. రాజు అతన్ని పిలిపించి, తన\nకుమార్తె నిచ్చి పెళ్ళిచేసేశాడు.\nపుల్లల కోసం అడవికి వెళ్ళిన తన భర్త\nఎందుకు తిరిగి రాలేదో మాదిగదానికి అర్ధం\nకాలేదు. అతనికి రాజుగారు తన కూతురు\nనిచ్చి పెళ్ళి చేశారనీ, తన భర్త ఇప్పుడు\nరాజభవనంలో సమస్త సుఖాలూ అనుభ\nవిస్తున్నాడనీ కొంత కాలానికి తెలియ\nవచ్చింది. వెంటనే మాదిగది తన బిడ్డలను\nపిలిచి, \"మీ అయ్య ఫలాని చోట ఉన్నాడు.\nఅక్కడికి వెళ్ళి, తిండికి జరగటం లేదని\nచెప్పి, ఆయన ఇచ్చినది పుచ్చుకురండి\"\nఅని పంపింది.\nపుష్కరుడు తన కొత్త భార్యతో కాపరం\nఉంటున్న మేడ కిందికి వచ్చి వాళ్ళు,\n\"అయ్యా, ఆకలి! బాబూ, ఆకలి!” అని\nఆర్తిగా అరవసాగారు. పుష్కరుడు మేడ\nకిటికీలో నుంచి తొంగిచూసి, తన బిడ్డలను\nగుర్తించి, చల్లగా తన వేలి ఉంగరం తీసి\nవాళ్ళ ముందు పడేశాడు. వాళ్ళు దాన్ని\nతీసుకుని తమ తల్లి దగ్గిరికి వెళ్ళిపోయారు.\nఅద్దం ముందు కూర్చుని తల దువ్వుకుం\nటున్న అతని కొత్తభార్య పుష్కరుడు చేసిన\nపని గమనించింది, కాని పై కేమీ అనలేదు.\nమాదిగది తన భర్త పంపిన ఉంగరాన్ని\nఅమ్మి, ఆ వచ్చిన డబ్బుతో తన సంసా\nరాన్ని సుఖంగా జరిపింది. డబ్బు అయిపో\nగానే ఆమె తన పిల్లలను మళ్ళీ వాళ్ళ\nతండ్రి దగ్గిరికి పంపింది. వాళ్ళు ముగ్గురూ\nమరొక సారి తమ తండ్రి మేడ వద్దకు\nవచ్చి, \" అయ్యా, ఆకలి!” అని అరిచారు.\nఈ సారి పుష్కరుడు కిటికీలో నుంచి\nరెండు బంగారు రేకులు పడేశాడు. పిల్లలు\nవాటిని తీసుకుని తల్లి వద్దకు తిరిగి వెళ్ళారు.\nరాజకుమార్తె ఈ సారి కూడా తన భర్త\nచేసిన పని గమనించింది. \"కుక్క ముట్టు\nకున్న కుండను ఏంచెయ్యాలి?” అని ‘ఒక\nచీటీ మీద రాసి, ఒక దాసిద్వారా రాజసభలో\nఉన్న తన తండ్రి వద్దకు పంపింది.\nరా జది చదువుకుని, \"కుక్క ముట్టు\nకున్న కుండను అవతల పారెయ్య వలి\nసింది,” అని, ఆ చీటీకి జవాబు రాసి తన\nమంత్రికి చూపాడు.\n\"అవతల పారెయ్య నవసరం లేదు,\nమహారాజా. అగ్నితో శుద్ధి చేసి తిరిగి వాడుకో\nవచ్చు,” అన్నాడు మంత్రి.\nఅప్పుడు రాజు, \"కుక్క ముట్టిన\nకుండను నిప్పుకు చూపించి వాడుకో\nవచ్చు,” అని జవాబు రాసి తన కూతు\nరికి పంపాడు.\nఆ రాత్రి పుష్కరుడు నిద్రపోతూండగా\nరాజకుమార్తె అతను పడుకున్న గదికి నిప్పు\nపెట్టింది. నిద్రపోతున్న పుష్కరుడి పైన\nకాలే వస్తువులు పడి చుర్రుమన్నది.\nఆ బాధకు అతను చప్పున నీటిలో\nనుంచి పైకి లేచాడు. తన తండ్రి ఆబ్దికం\nజ్ఞాపకం వచ్చి, తాను చాలా సేపు తాత్సారం\nచేశానని భయపడి గబగబా నడుస్తూ\nఇంటికి వెళ్ళాడు.\n\"ఇంతలోనే తిరిగి వచ్చారే! అప్పుడే\nస్నానం అయిపోయిందా?” అన్నారు\nబ్రాహ్మణులు.\nస్నానం చేద్దామని నీటిలో ముణిగి మళ్ళీ\nపైకి లేచే లోపుగా తనకు జరిగిన అనుభవా\nలన్నిటినీ అతను బ్రాహ్మణులకు చెప్పాడు.\nవారు అంతా విని, \" నిశ్చయంగా ఇది విష్ణు\nమాయ!” అన్నారు.\nబేతాళు డీ కథ చెప్పి, \"రాజా,\nనా కొక్క సందేహం. విష్ణువు తన మాయను\nఇలా ప్రదర్శించటంలో ఆయన ఉద్దేశ\nమేమిటి? ఈ ప్రశ్నకు సమాధానం తెలిసి\nకూడా చెప్పకపోయావో నీ తల పగులు\nతుంది,” అన్నాడు.\nదానికి విక్రమార్కుడు, \"పుష్కరుడు\nరాజుగా తన బాధ్యతలను విస్మరించి\nఎప్పుడూ విష్ణుచింతన లోనే కాలం\nపుచ్చాడు. అందుచేత మనిషికి కలిగే\nసహజ వి కారాల నూ, నిరుపేదలు గడిపే\nనికృష్టజీవితాన్నీ, పుష్కరుడికి గుర్తు చేసే\nఉద్దేశంతో విష్ణువు తన మాయను అలా\nప్రదర్శించాడు,” అన్నాడు.\nరాజు కీ విధంగా మౌనభంగం కలగగానే\nబేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం)",
            "book_page_end": 21
        },
        {
            "title": "తారావలోకుడు (కథాసరిత్సాగరం)",
            "book_page_start": 22,
            "pdf_page_start": 36,
            "pdf_page_end": 40,
            "author": "చందమామ బృందం",
            "genre": "పురాణం",
            "moral": "దాతృత్వం అన్నిటికంటే గొప్పది. దానం యొక్క మహిమ అపారం.",
            "keywords": [
                "దానశక్తి",
                "తారావలోకుడు",
                "కువలయాపీడం",
                "ఇంద్రుడు పరీక్ష",
                "విద్యాధర చక్రవర్తి"
            ],
            "characters": [
                "చంద్రావలోకుడు",
                "తారావలోకుడు",
                "మాద్రి",
                "రామలక్ష్మణులు",
                "బ్రాహ్మణులు (శత్రువులు/ఇంద్రుడు)",
                "లక్ష్మీదేవి"
            ],
            "locations": [
                "శిబిదేశం",
                "మద్రరాజు రాజ్యం",
                "తపోవనం",
                "విద్యాధర లోకం"
            ],
            "content": "పూర్వం శిబిదేశాన్ని చంద్రావలోకు డనే\nరాజు పాలించేవాడు. ఆయన భార్య చంద్ర\nలేఖ. ఆయన వద్ద కువలయాపీడ మనే\nప్రఖ్యాతి గల ఏ ను గు ఒకటి ఉండేది.\nఆ ఏనుగు కారణంగా శత్రురాజులు\nచంద్రావలోకుడి రాజ్యాన్ని కన్నెత్తి చూడ\nలేకపోయేవారు.\nచంద్రావలోకుడికి తారావలోకు డని ఒక\nకొడుకు కలిగాడు. అతను సౌమ్యుడు, ధర్మ\nపరుడు, జ్ఞాని, పితృసేవా పరాయణుడు.\nఅన్నిటినీ మించి అతను మహాదాత.\nదానపాత్రులైన వారి కోసం వెతుకుతూ\nతిరిగే వాడు. దాతగా అతని కీర్తి దశదిశలా\nవ్యాపించింది.\nకొంత కాలానికి మాద్రి కవలపిల్లలను\nకన్నది. వాళ్ళకు రామలక్ష్మణు లని పేరు\nపెట్టుకున్నారు. వాళ్ళంటే తాతకూ, అవ్వకూ\nతండ్రికీ, తల్లికీ ఎంతో ముద్దు. తారావ\nలోకుడి కన్న కీర్తిమంతుడూ, అదృష్ట\nవంతుడూ ప్రపంచంలో ఉండడని చూసే\nవారికి అనిపించింది.\nఇది చూసి అతని శత్రువులు ఓర్చలేక\nపోయారు. వారు కొంత మంది బ్రాహ్మణు\nలను పిలిచి, \"మీరు తారావలోకుడి వద్దకు\nవెళ్ళి కువలయాపీడ మనే ఏనుగును\nదానంగా యాచించండి. ఆ ఏనుగును\nతారావలోకుడికి యుక్తవయసు రాగానే\nఅతని తండ్రి అతనికి మద్రరాజు కూతు\nరును, మాద్రి అనే దాన్ని తెచ్చి పెళ్ళిచేసి,\nయువరాజుగా అతన్ని అభిషేకించాడు.\nయువరా జైనది మొదలు తారావలోకుడు అతను మీకు దానం ఇచ్చినట్టయితే అతని\nదానసత్రాలు ఏర్పాటు చేశాడు. నిద్ర బలం తరిగిపోతుంది; ఆ పైన అతని\nలేస్తూనే అతను కువలయాపీడాన్ని ఎక్కి రాజ్యాన్ని మేము సులువుగా కాజేస్తాం.\nఅత నా ఏనుగును మీకు దానంగా ఇవ్వని\nపక్షంలో అతని కున్న మహాదాత అనే కీర్తి\nకాస్తా మాసిపోతుంది,” అన్నారు.\nబ్రాహ్మణులు ఈ కుతంత్రానికి సమ్మ\nతించి, తారావలోకుడి వద్దకు వెళ్ళి, తమకు\nకువలయాపీడాన్ని దానంగా ఇవ్వ వలిసిం\nదని అతన్ని కోరారు. ఆ బ్రాహ్మణులకు\nఏనుగుతో ఏ విధమైన ప్రయోజ న మూ\nఉండదనీ, ఎవరో దుర్మార్గులు వీరి నిలా\nకోరమని పురికొల్పి పంపారనీ తారావలో\nకుడు గ్రహించాడు. కాని తన బొందిలో\nప్రాణం ఉండగా యాచకుడికి లేదని\nచెప్పటం అతనికి సమ్మతం కాదు, అందు\nచేత అతను ఆ బ్రాహ్మణులకు కువలయా\nపీడాన్ని ఇచ్చేశాడు.\nబ్రాహ్మణులు ఏనుగును పట్టుకు\nపోతూండగా పౌరులు చూసి మండి పడ్డారు.\nఆ. రాజ్యానికి రాజొకడు ఉన్నప్పటికీ పరి\n*పాలన పౌరస్వామికం; రాజు ప్రజల ఇష్టా\nన్ననుసరించే పాలించాలి. అందుచేత\nపౌరులు చంద్రావలోకుడి వద్దకు వెళ్ళి,\n\"రాజా, నీ కుమారుడు రాజ్యం చెయ్యా\nలని కోరుతున్నట్టు కనబడదు. శత్రువులకు\nపక్కలో బల్లెంగా ఉన్న కువలయాపీడాన్ని\nఎవరికో దానం చేసేశాడు. ఆ ఏనుగును\nతిరిగితెప్పించు. లేదా నీ కొడుకును అడవికి\nవెళ్ళి తపస్సు చేసుకోమను. ఏదీ కాకపోతే\nమేము మరొక రాజును ఏర్పాటు చేసు\nకుంటాం,” అని చెప్పారు.\nప్రజలు అంటున్న మాటలను చంద్రావ\nలోకుడు తన కొడుకుకు తెలియబరిచాడు.\n\" ఏనుగును నేను దానం చేసేశాను.\nఅది ఇక రాదు. ఎవరు ఏది అడిగినా\nనేను ఇచ్చి తీరుతాను. పౌరుల అధీనంలో\nఉండే ఈ రాజ్యం నా కెందుకు? ఇతరుల\nకివ్వటానికి నాకు అధికారం లేని . సిరిసంప\nదలు మాత్రం దేనికి? నేను అడవికి వెళ్ళి\nఉంటాను,” అన్నాడు తారావలోకుడు.\nఅతను నారబట్ట కట్టి, తన భార్యనూ,\nకొడుకులనూ వెంటబెట్టుకుని, ఆ పసి వాళ్ళ\nకోసం ఒక గుర్రాల బండిని మాత్రం తీసు\nకుని వనాలకు బయలుదేరాడు. దారిలో\nమళ్ళీ కొందరు బ్రాహ్మణులు దాపరించి,\nబండికి కట్టిన గుర్రా లివ్వమని తారావలో\nకుణ్ణి యాచించారు. అతను కాదనక, బండి\nనుంచి గుర్రాలను విప్పి వారి కిచ్చేసి, తన\nభార్యతో సహా తాను బండిని ఈ డు స్తూ\nముందుకు సాగాడు.\nపిల్లలను బండిలో ఉంచి బండిని\nలాగుతూ అడవి దారిన వెళ్ళే ఆ దంపతులు\nఅలిసిపోయి, సేద దీర్చుకోవటానికి ఒక\nచోట ఆగే సరికి, ఇంకొక బ్రాహ్మ ణు డు\nవచ్చి, తనకు ఆ బండి నివ్వమని యాచిం\nచాడు. తా రా వ లో కుడు నిర్వికారంగా\nఆ బండిని ఆ బ్రాహ్మణుడి కిచ్చేసి, తన\nభార్యనూ, కొడుకులనూ వెంటబెట్టుకుని\nతపోవనానికి చేరుకున్నాడు. అక్కడ వాళ్ళు\nచెట్ల నీడే ఇల్లుగా నివసించ సాగారు.\nఒకనాడు మాద్రి తన భర్త కోసం పళ్లూ,\nపూలూ తీసుకురావటానికి బయటికి వెళ్ళిన\nసమయంలో, వారి పర్ణశాల కొక ముసలి\nబ్రాహ్మణుడు వచ్చి, తారావలోకుణ్ణి, రామ\nలక్ష్మణులనూ చూసి, ఆ పిల్ల లిద్దరినీ తన\nకివ్వమని యాచించాడు.\n\"విధి నా ధైర్యాన్ని నీరుగార్చటానికి\nచూస్తున్నది. పిల్లలను దానం చేసిన బాధ\nకైనా తట్టుకోగలను కాని, అడిగిన వాడికి\nలేదన్న బాధకు తట్టుకోవటం నాకు సాధ్యం\nకాదు,” అనుకుని తారావలోకుడు ఆ ముసలి\nబ్రాహ్మణుడికి తన కొడుకు లిద్దరినీ ఇచ్చి,\nతీసుకుపొమ్మన్నాడు.\nరామలక్ష్మణు లా బ్రాహ్మణుడి వెంట\nవెళ్ళటానికి ఒప్పుకోక మోరాయించారు.\nఆ బ్రాహ్మణుడు ఆ పసివాళ్ళ చేతులను\nఅడవి తీగలతో కట్టి, కొట్టుతూ తోలుకుపో\nసాగాడు. పాపం వాళ్ళు \"అమ్మా\" అని\nఆక్రోశిస్తూ, కళ్ళ వెంట కన్నీరు కార్చుతూ,\nవెనక్కు తిరిగి తండ్రిని చూస్తూ ఆ బ్రాహ్మ\nణుడి వెంట వెళ్ళిపోయారు.\nకొంత సేపటికి మాద్రి పూలూ, కాయలూ,\nదుంపలూ తీసుకుని కుటీరానికి వచ్చింది.\nతన భర్త తల వంచుకుని కూర్చుని\nఉండటం ఆమె చూసింది, కాని పిల్లలు\nకనిపించ లేదు. వాళ్ళు ఆడుకునే మట్టి\nగుర్రాలూ, మట్టి రధాలూ మొదలైన\nబొమ్మలు చిందరవందరగా పడివున్నాయి.\nఆమెకు గుండె గుబుక్కు మన్నది;\n\"అయ్యో, పిల్ల లేరీ?” అన్న దామె.\n\"నీ కొడుకులను ఒక దరిద్ర బ్రాహ్మణ\nయాచకుడి కిచ్చేశాను,” అని తారావలోకుడు\nచిన్న గొంతుతో అన్నాడు.\nవెంటనే ఆమెకు ఎక్కడలేని ధైర్యమూ\nవచ్చినట్టయింది. ఆమె ఎంతో శాంతంగా,\n\"మంచి పని చేశారు. యాచకుణ్ణి వట్టి\nచేతులతో ఎలా పంపటం?” అన్నది.\nఆమె అన్న మాటలకు ఇంద్రుడి సింహా\nసనం ఊగిపోయింది. మాద్రీ తారావలోకుల\nదాన శక్తికి తన లోకం చలించినట్టు\nగ్రహించి, ఇంద్రుడు బ్రాహ్మణ రూపం\nధరించి తారావలోకుడి ఆశ్రమానికి వచ్చి,\nఅతని భార్య అయిన మాద్రిని తన కివ్వ\nమని యాచించాడు. తన భార్యను దానం\nచెయ్యటానికి తారావలోకుడు నీరు తెచ్చాడు.\n\" అయ్యా, నీకు ఈ భార్య ఒక్కతే\nగదా మిగిలినది? ఈమెను కూడా ఇచ్చేసి,\nఆ తరవాత ఏం సాధిస్తావు?\" అని\nఇంద్రుడు తారావలోకుణ్ణి ఆడిగాడు.\n\" నే నేమీ సాధించ గోరను. నా కున్న\nకోరిక ఒక్కటే: బ్రాహ్మణులకు లేదనను ;\nనా ప్రాణమైనా ఇచ్చేస్తాను,” అన్నాడు\nతారావలోకుడు.\nఇంద్రుడు తన అసలు రూపంతో\nప్రత్యక్షమై, \"నాయనా నీ భార్య నా కవ\nసరం లేదు. నీవు త్వరలోనే విద్యాధరులకు\nచక్రవర్తివి కాబోతున్నావు,” అని చెప్పి\nఅంతర్థానమయాడు.\nఈ లోపల రామలక్ష్మణులను యాచించి\nపట్టుకు పోయిన ముసలి బ్రాహ్మణుడు,\nదైవికంగా చంద్రావలోకు డుండే పురానికే\nవెళ్ళి, అక్కడి వీధిలో వాళ్ళను అమ్మట\nనికి ప్రయత్నించాడు. పౌరులా కుర్రవా\nళ్ళను గుర్తుపట్టి, వాళ్ళతో బాటు ఆముసలి\nబ్రాహ్మణుణ్ణి కూడా పట్టుకుని రాజు దగ్గిరికి\nతీసుకుపోయారు. చంద్రావలోకుడు జరిగిన\nదంతా ఆ బ్రాహ్మణుడి ద్వారా తెలుసుకుని,\nతన కొడుకు దాతృత్వం తలచుకుని,\nరాజ్యం మీద విరక్తి చెంది, వనానికి పోయి\nతపస్సు చేసుకుందా మనుకున్నాడు.\nపౌరులు ఎంత బతిమాలినా వినకుండా\nఆయన తన మనమలను ఆ బ్రాహ్మణుడి\nవద్ద డబ్బిచ్చి కొనుక్కుని, వాళ్ళనూ, తన\nభార్య అయిన చంద్రలేఖనూ వెంటబెట్టు\nకుని, తన కొడుకు ఉండే ఆశ్రమానికి\nవెళ్ళిపోయాడు. తారావలోకుడు తండ్రిని\nఅంత దూరంలోనే చూసి, పరిగెత్తుకుంటూ\nవచ్చి ఆయన కాళ్ళ మీద పడ్డాడు.\nఆశ్రమంలో అందరూ తిరిగి కలుసుకుని\nఒకరి సంగతు లొకరికి చెప్పుకుంటూ ఉన్న\nసమయంలో ఆకాశం నుంచి లక్ష్మీదేవి ఒక\nఏనుగుతో సహా అక్కడికి దిగింది. ఆమె\nతారావలోకుడితో, \"ఈ ఏనుగు నెక్కి\nవిద్యాధర లోకానికి వెళ్ళు. దానమహిమ\nచేత విద్యాధర చక్రవర్తి పదవి సంపా\nదించుకున్నావు,\" అని చెప్పింది.\nతారావలోకుడు భార్యా పుత్ర సమేతుడై\nతన తల్లిదండ్రుల పాదాలకు వందనం\nచేసి, ఆ ఏనుగు మీద ఎక్కాడు. ఆశ్రమ\nవాసు లందరూ దిగ్భ్రామచెంది చూస్తూం\nడగా ఆ ఏనుగు తారావలోకు, మాద్రినీ,\nరామ లక్ష్మణులనూ, లక్ష్మీదేవినీ ఎక్కించు\nకుని, విద్యాధర రాజులు వెంటరాగా,\nఆకాశ మార్గాన వెళ్ళిపోయింది.",
            "book_page_end": 26
        },
        {
            "title": "రాజ్యలోభి",
            "book_page_start": 27,
            "pdf_page_start": 41,
            "pdf_page_end": 46,
            "author": "బి. నాగేశ్వరరావు",
            "genre": "సామాజిక కథ",
            "moral": "లోభం కారణంగా మోసానికి పాల్పడితే, ఆ మోసం ఏదో ఒక రోజు బయటపడుతుంది. నిజమైన శౌర్యానికి లింగ భేదం లేదు.",
            "keywords": [
                "రాజ్యలోభం",
                "వ్యాఘ్రపాదుడు",
                "ధీరలలిత",
                "లింగ మార్పిడి",
                "మోసం"
            ],
            "characters": [
                "వ్యాఘ్రపాదుడు",
                "సత్యశేఖరుడు",
                "మృగాంకదత్తుడు",
                "ధీరలలిత (ధీరలలితుడు)",
                "విజయ"
            ],
            "locations": [
                "విదిశానగరం"
            ],
            "content": "వ్యాఘ్రపాదుడూ, సత్యశేఖరుడూ అనే\nఇద్దరు రాజకుమారులు ఒకే గురువు వద్ద\nచదువు కుంటూ, ఎంతో అన్యోన్యంగా ఉండే\nవాళ్ళు. వాళ్ళు ఒకనాడు ఒప్పందం చేసు\nకున్నారు. \"ఈ చదువు పూర్తి అయాక\nఎవరి దేశానికి వాళ్ళం వెళ్ళిపోయి, ఎవరి\nరాజ్యాన్ని వారు ఏలుకుంటూ ఉంటే మన\nఈ స్నేహం పది కాలాల పాటు నిలిచి\nఉండదు. అందుచేత మనలో ఎవరికి\nముందు కొడుకు పుట్టినా వాడే రెండు\nరాజ్యాలూ ఏలేటట్టు ఏర్పాటు చేసు\nకుందాం,” అని వాళ్ళు అనుకున్నారు.\nఇద్దరి చదువూ పూర్తి అయింది. ఇద్దరూ\nపెళ్ళిళ్ళు చేసుకున్నారు. కొంత కాలానికి\nవ్యాఘ్రపాదుడి భార్య గర్భవతి అయింది.\nవ్యాఘ్రపాదుడు, తన భార్య కేం బిడ్డ పుట్టు\nతుందని ఎందరో జ్యోతిష్కుల నడిగాడు.\nఆడపిల్ల పుట్టుతుందన్న వాళ్ళ నాయన\nచురచురా చూడటం వలన జ్యోతిష్కు\nలందరూ భయపడి మగ పిల్లవాడే కలుగుతా\nడని చెప్పారు.\nవ్యాఘ్రపాదుడి భార్యకు కొడుకు పుట్టబో\nతున్నా డన్నది రూఢివార్త కిందనే రాజ్యంలో\nప్రచార మయింది.\nకాని వ్యాఘ్రపాదుడి భార్య ఆడపిల్లను\nకన్నది. ఈ వార్త విని అతను హతాశుడై,\nలోకాన్ని వంచించటానికే తీర్మానించుకుని,\nమంత్రసానులనూ, అంతఃపుర దాసీలనూ\nభయపెట్టి, తనకు మగపిల్లవాడే పుట్టినట్టు\nఅందరికీ చెప్పించాడు. ఆ పిల్లకు విజయు\nడని నామకరణం చేయించి, బారసాలకు\nతన మిత్రుడైన సత్యశేఖరుణ్ణి పిలిచాడు.\nసత్యశేఖరుడు వచ్చి, తన మిత్రుడికి\nకొడుకు కలిగినందుకు ఎంతో సంతోషించి,\nతన రాజ్యాన్ని ఆ శిశువుకు ధారాదత్తం\nచేసి వెళ్ళిపోయాడు. వ్యాఘ్రపాదుడి\nమాయోపాయం అతని మిత్రుడి పైన\nబాగాపారింది.\nఇదే సమయంలో, విదిశానగర రాజైన\nమృగాంకదత్తుడికి పురుషరాశిలో, పురుష\nగ్రహ వీక్షణంలో, పురుషలగ్నంలో పురు\nషాంశన ఒక ఆడపిల్ల పుట్టింది. ఆమెకు\nధీరలలిత అని పేరు పెట్టుకున్నారు.\nమృగాంకదత్తుడికి మరి వేరే సంతానం\nలేదు. ధీరలలితను తన కోడలు చేసుకుంటే\nవిదిశారాజ్యం కూడా త న కే వస్తుందన్న\nదురాశకొద్దీ వ్యాఘ్రపాదుడు తన 'కొడుక్కు'\nధీరలలితను చేసుకుంటా నన్నాడు.\nమృగాంకదత్తుడు సమ్మతించి, ధీరలలిత\nచిన్నపిల్లగా ఉండగానే ఆమెను విజయుడి\nకిచ్చి పెళ్ళి చేశారు.\nధీర లలిత పెరిగి పెద్ద దవుతున్నకొద్దీ\nఆమెలో స్త్రీ లక్షణాలు పెంపొందటానికి\nబదులుగా పురుష లక్షణాలు ప్రకోపించ\nసాగాయి. తాను ఒకడి భార్య నన్న మాట\nతలుచు కుంటేనే ఆమెకు పరమ అస\nహ్యంగా ఉండేది. ఆమెకు నగలన్నా రోత\nగానే వుండేది. ఎవరే మనుకుంటారో అన్న\nబిడియం లేకుండా అస్తమానం మగ\nవాళ్ళతో తిరగసాగింది. ఇలా ఉండటం వల్ల\nపరువు పోతుందని చెలికత్తెలు చెబితే వాళ్ళ\nమాటలు విని అసహ్య పడేది.\nవ్యాఘ్రదత్తుడు తన కూతురును కొడు\nకని ప్రకటించి ఉన్నవాడు కావటం చేత, తన\nమోసం సాధ్యమైనంత కాలం రహస్యంగా\nఉంచగోరి కోడలిని కాపరానికి పంపమని\nఅడగలేదు. లేక లేక కలిగిన ఏక సంతానం\nకావటం చేత వా రడిగినప్పుడే పంపుదాం\nలెమ్మని మృగాంకదత్తుడు, ఆ ప్రస్తావన\nఎత్తకుండా వూరుకున్నాడు.\nకాని తన కుమార్తెలో క్రమంగా స్త్రీత్వ\nలక్షణాలు అంతరించుతూ ఉండటమూ,\nఆమెకు అత్తవారి- పేరు చెబితేనే జుగుప్స\nకలుగుతూ ఉండటమూ మొదలైన విష\nయాలు విని, మృగాంకదత్తుడు తానే తన\nకుమార్తెను అత్తవా రింటికి పంపటం పేరు\nవుగా వుంటుందేమో నన్న నిశ్చయానికి\nపచ్చి, ఈ సంగతి కుమార్తె వద్ద ఎత్తాడు.\n\" నా కొక మొగు డేమిటి? నేను కాప\nరానికి వెళ్ళట మేమిటి? ఛీ, ఛీ !” అన్నది\nధీరలలిత.\nఆ మాటలకు తండ్రి మండిపడి,\n\" నా పరువు గంగలో కలుపుతావా?” అని\nకూతుర్ని గదమాయించాడు.\n\" నాకు పరువు మాట తెలీదు. నేను\nచావనన్నా చస్తాను గాని, నా మొగుడి దగ్గి\nరికి కాపరానికి వెళ్ళను. ఇది నిశ్చయం,”\nఅన్నది ధీరలలిత.\n\"నీ వంటి కూతురున్న అపఖ్యాతి\nభరించలేను. నిన్ను చంపటమే మంచిది,”\nఅన్నాడు మృగాంకదత్తుడు.\n\"ఏ నేరమూ చెయ్యని మనిషిని చంపితే\nనీకు అపఖ్యాతి రానే వస్తుంది. నేను నిన్ను\nముందు బాణంతో కొడతాను. ఆ ద్రోహానికి\n. శిక్షగా నన్ను వధించు. అప్పుడు నీకు పాపం\nఅంటదు, నీ కోరికా నెరవేరుతుంది,\"\nఅంటూ ధీరలలిత అవతలికి వెళ్ళి, ధను\nర్బాణాలు తెచ్చి, ఒక బాణం ఎక్కు పెట్టి,\nకొద్దిగానే లాగి తండ్రి పైన విడిచింది.\nఆ కాస్త దెబ్బకే మృగాంకదత్తుడు దుర్భర\nమైన బాధ చెంది, తన కుమార్తె బలానికి\nఆశ్చర్యపడుతూ, ఆమె మీదికి బలంగా\nకత్తి విసిరాడు.\nఆ వేటుకు ధీరలలిత చావలేదు గాని,\nఆమె స్త్రీత్వం పోగొట్టుకుని పురుషుడైపోయి\nనట్టు బయట పడింది. ధీరలలిత కాస్తా ధీర\nలలితుడుగా మారిపోయాడు. ఈ అపూర్వ\nమైన మార్పు చూసి అందరూ విడ్డూరంగా\nచెప్పుకున్నారు. చాలా మంది సంతోషిం\nచారు. ధీరలలితుడు యువరాజు కావటమే\nగాక, సాటిలేని బల పరాక్రమాలూ, ధైర్య\nసాహసాలూ ప్రదర్శించి, తన తండ్రికి గల\nసేన లన్నిటికీ అధిపతి అయ్యాడు.\nఈ వార్తలన్నీ వ్యాఘ్రపాదుడికి చేరగానే\nఅతగాడికి ఎక్కడ లేని ధైర్యమూ వచ్చి,\n\"మీకు ఒక్కతే కూతురు గదా అని ఇంత\nకాలమూ మీ అమ్మాయిని మీ ఇంటనే\nఉండనిచ్చాం. ఈడేరిన పిల్ల పుట్టింట దీర్ఘ\nకాలం ఉండటం భావ్యం కాదు. ఆమెను\nవెంటనే కాపరానికి పంపండి.\" అంటూ\nమృగాంకదత్తుడికి ఉత్తరం పంపాడు.\nమృగాంకదత్తుడి కూతురు మగవాడుగా\nమారి, శూరాగ్రేసరు డనిపించుకుని, తన\nతండ్రికి కుడి భుజంగా ఉండి సేనా నాయ\nకత్వం నిర్వహిస్తున్న సంగతి ఏనాడో వాడ\nవాడలా పాకింది. అలాటప్పుడు ఈ సమా\nచారం వ్యాఘ్రపాదుడికి తెలియక పోవటం\nఅసంభవమనీ, తనను అవమానించ టానికే\nఇలా ఉత్తరం రాశాడనీ గ్రహించి, మృగాంక\nదత్తుడు జరిగిన సంగతి వ్యాఘ్రపాదుడికి\nకబురు చేశాడు.\nవ్యాఘ్రపాదుడు యుద్ధప్రకటన కూడా\nచెయ్యకుండా విదిశానగరం పైకి సైన్యంతో\nవచ్చి పడ్డాడు. మృగాంకదత్తుడి సేనలు\nఎప్పుడూ యుద్ధానికి ఆయత్తంగానే\nఉంటాయి. నగారా మోగగానే చతురంగ\nబలాలు నగరం నాలుగు పక్కలా బారులు\nతీరి, యుద్ధానికి సిద్ధంగా నిలబడ్డాయి.\nధూర్తు డైన వ్యాఘ్రపాదుడు మృగాంక\nదత్తుడికి ఇలా దౌత్యం పంపాడు: \"నీకు\nనీతీ, అభిమానమూ లేవా? నీ కొడుకును\nకూతురని అబద్ధమాడి నా కొడుక్కు పెళ్ళి\nచేసి నా రాజ్యం కాజెయ్యాలని చూస్తావా?\nఇలా చెయ్యటానికి సిగ్గయినా లేదా? జరి\nగిన దానికి క్షమాపణ చెప్పుకుని నీ రాజ్యం\nనా కర్పిస్తివా నిన్ను ప్రాణాలతో విడుస్తాను.\nలేకపోతే నిన్ను భయంకర యుద్ధంలో\nసమూలంగా నాశనం చేస్తాను.”\nదీనికి జవాబుగా మృగాంకదత్తుడు ధీర\nలలితుణ్ణి యుద్ధానికి పంపాడు. ధీరలలి\nతుడు యుద్ధానికి కదలగానే నగరం లోని\nప్రతి మనిషీ తలా ఒక ఆయుధం పట్టుకుని,\nఅతని వెంట యుద్ధానికి కదిలారు.\nఉభయ పక్షాలకూ యుద్ధం జరిగింది.\nధీరలలితుడు వేసిన బాణానికి వ్యాఘ్ర\nపాదుడు తా నెక్కిన ఏనుగు మీద వివశుడై\nపడిపోయాడు. ధీరలలితు డాయన కిరీటం\nఅవతల పారేసి, జుట్టు పట్టుకుని కింది కీడ్చి,\n\"ఏమని దౌత్యం పంపించావు? నిన్ను\nనరికినా పాపం లేదు, కాని ప్రాణాల తో\nతీసుకు రమ్మని మా తండ్రిగారి ఆజ్ఞ\nఅయింది. ఇప్పటికి బతికి పోయావు,”\nఅంటూ ఆయనను తన తండ్రి దగ్గిరికి\nతీసుకుపోయి, కాళ్ళ ముందు పడదోశాడు.\nమృగాంకదత్తుడు వ్యాఘ్రపాదుణ్ణి ఉచి\nతాసనం పైన కూర్చోబెట్టి, \"రాజైన వాడికి\nతన బలమూ, ఎదిరి బలమూ తెలియాలి.\nపెద్ద మొనగాణ్ణనుకుని చాలా బీరాలు పలి\nకావు. ఇంతకూ నీకు ప్రాణం కావాలా ?\nకోడలు కావాలా? భయం లేదు, చెప్పు.\nనీకు నా అభయం ఉన్నది. దూత ద్వారా\nనాకు కబురు చేసినట్టుగానే, ధైర్యంగా\nచెప్పు,” అన్నాడు.\nపక్కనే ఉన్న ధీరలలితుడు, \"మీరు\nతెమ్మంటే ఈ పశువును మీ ఎదటికి తెచ్చాను\nగాని, వీడి తల తెగవెయ్యటమే సరిఅయిన\nశిక్ష. ఇలాటి టి శత్రువును నిశ్శేషం\nచెయ్యాలి,” అంటూ కత్తి ఎత్తాడు.\nవెంటనే వ్యాఘ్రపాదుడు మృగాంక\nదత్తుడి కాళ్ళ పైన పడి, \"బావగారూ,\nనా ద్రోహాన్ని మన్నించండి. మన వియ్యాన్ని\nచెడగొట్టకండి. మీ నుంచి నాకు కావలిసింది\nకోడలు కాదు, అల్లుడు. నాకు కొడుకు లేడు.\nవిజయ నా కూతురు. దాన్ని కాపరానికి\nతెచ్చుకుని, అది నా కూతురన్న మాట\nమరిచిపోయి, మీ కోడలుగా ఏలుకోండి.\nరాజ్యలోభం చేత నేను నా ప్రాణమిత్రుణ్ణి\nవంచించి అతని రాజ్యం కాజేశాను.\nమీ రాజ్యం కూడా కాజెయ్యాలని యత్నిం\nచాను. నా పాపాలను క్షమించండి,” అని\nవలవలా ఏడ్చాడు.\nమృగాంకదత్తుడు సత్య శేఖరుడి వద్దకూ,\nవ్యాఘ్రపాదుడి ఇంటికీ దూతలను పంపి\nవారిని పిలిపించాడు. తన బాల్య మిత్రుడే\nతనను మోసగించినందుకు సత్యశేఖరుడు\nఆశ్చర్యపడి తన రాజ్యాన్ని తాను తిరిగి\nతీసేసుకున్నాడు. ధీరలలితుడు వ్యాఘ్ర\nపాదుడి కూతురైన విజయను తన భార్యగా\nస్వీకరించటానికి సమ్మతించాడు. భార్య\nభర్తగానూ, భర్త భార్యగానూ మారిపోయిన\nకారణం చేత వారికి శాస్త్రోక్తంగా వివాహం\nచేసి, అంతా సుఖంగా ఉన్నారు.",
            "book_page_end": 32
        },
        {
            "title": "దొంగ మీద దొంగ",
            "book_page_start": 33,
            "pdf_page_start": 47,
            "pdf_page_end": 53,
            "author": "జి. కమలనాధం",
            "genre": "సాహసం",
            "moral": "మనం ఎవరిని తక్కువ అంచనా వేస్తామో వారే మనకు పెద్ద గుణపాఠం నేర్పగలరు.",
            "keywords": [
                "గజదొంగ",
                "వీరదాసు",
                "జయంతుడు",
                "రత్నవతి",
                "ప్రేమ"
            ],
            "characters": [
                "రత్నవతి",
                "రాజు",
                "వీరదాసు (గజదొంగ)",
                "జయంతుడు (రాజకుమారుడు)"
            ],
            "locations": [
                "రాజు నగరం",
                "అరణ్యం",
                "రహస్యగృహం"
            ],
            "content": "ఒక ఊరి రాజుకు రత్నవతి అని ఒక\nకూతురుండేది. ఆమె తప్ప వేరే సంతానం\nలేకపోవటం చేతనూ, ఆమె అసాధారణ\nసౌందర్యవతి కావటంచేతనూ రాజు ఆమెకు\nఎక్కడెక్కడి రత్నాభరణాలూ కొని ఇచ్చే\nవాడు. రత్నవతి ఆ రత్నాభరణాలు ధరిస్తే\nవాటికే అందం వచ్చినట్టుండేది.\nఒకసారి వారి నగరానికి కొందరు రత్న\nవర్తకులు వచ్చారు. రత్నవతి రత్నాలను\nఎంచటంలో అసాధారణ ప్రజ్ఞగలది. ఆమె\nఆ వర్తకుల వద్ద ఒక వజ్రాన్ని చూసి దాన్ని\nఎన్నికచేసింది. నిజానికది అతి ప్రాచీనమైన\nవజ్రం, యుగయుగాలుగా దాన్ని అనేక\nమంది చక్రవర్తులు తమ కిరీటాలలో ధరిం\nచారు. దాని కోసం యుద్ధాలూ, దండ\nయాత్రలూ జరిగాయి. కొన్ని వందల ఏళ్ళ\nపాటు అది మట్టిదిబ్బలలో అజ్ఞాతంగా\nఉండి మళ్ళీ దొరికింది.\nరత్నవతి ఆ వజ్రాన్ని కొని, దానిని తన\nపాపట బొట్టులో పొదిగించి, అహెరాత్రాలు\nతన తలలో ధరిస్తూ వచ్చింది. వీరదాసు\nఅనే గజదొంగకు ఆ వజ్రం గురించి తెలి\nసింది. వాడు దాన్ని కాజెయ్యాలని నిశ్చ\nయించుకుని రత్నవతి ఉన్న ఊరికి\nవచ్చాడు. వాడు ఎంతో కాలంగా ఎన్నో\nసాహసకృత్యాలు చేస్తున్నాడు, ఎందరో\nరాజుల ఖజానాలను దోచాడు, ఎన్నో\nవేషాలు వేశాడు, ఎన్నో దేశాలలో దొంగ\nతనాలు చేశాడు. కాని వాణ్ణి ఎవరూ\nఏనాడూ పట్టుకోలేడు. వాడు ఫలానా అని\nపోల్చుకో గలిగిన వాళ్ళు కూడా లేరు.\nవీరదాసు ఎంత ప్రయత్నించినా రత్న\nవతిని ఎత్తుకుపోకుండా ఆ వజ్రం దొరికే\nటట్టు కనిపించలేదు. ఎందుకంటే అది అస్త\nమానమూ ఆమె తలలోనే ఉండేది. చివర\nకొక నాడు దొంగ రత్నవతి శయనాగారం\nప్రవేశించి, రత్నవతికి మైకం కలిగించి,\nఆమె నెత్తుకుని, అరణ్య మధ్యంలో ఉన్న\nతన రహస్యగృహానికి తీసుకువెళ్ళాడు.\nరాజు తన కూతురు పోయినందుకు\nచాలా దిగులుపడ్డాడు. రాజభటులు ఎంత\nప్రయత్నించి కూడా ఆమె జాడ కనిపెట్టలేక\nపోయారు. అందుచేత రాజు తన కుమార్తెను\nతనకు తెచ్చి ఇచ్చిన వారికి ఆ పిల్ల నిచ్చి\nపెళ్ళిచేసి, తన రాజ్యం ఇచ్చేస్తానని అనేక\nదేశాలలో చాటింపు వేయించాడు.\nమరొక దేశపు రాజకుమారుడు జయంతు\nడనే వాడికి ఈ చాటింపు వినే సరికి రత్న\nవతి జాడ తెలుసుకోవా లన్న ఆసక్తి కలి\nగింది. అతను చాలా ప్రజ్ఞలు గలవాడు,\nఅందగాడు కూడా. అందగత్తె అయిన రాజ\nకుమార్తె దొరికితే పెళ్ళాడా లనే ఉద్దేశంతో\nప్రచ్ఛన్నంగా అతను అనేక దేశాలు తిరి\nగాడు. అందగత్తె లని పేరు పొందిన రాజ\nకుమార్తెలలో ఒక్కరూ అతనికి నచ్చలేదు.\nఈ పరిస్థితిలో అతను చాటింపు విని,\nరత్నవతిని గురించి ఆరా తీశాడు. ఆమె\nసాటిలేని సౌందర్యవతి అని ప్రతి ఒక్కరూ\nఅన్నారు. అయినా అతనికి ఆసక్తి కలిగించి\nనది పదిమందీ చెప్పుకునే ఆమె సౌందర్యం\nకాదు. ఆమెను ఎవరు ఎత్తుకు పోయినదీ,\nఆమె ఎక్కడ ఉన్నదీ కూడా ఏ ఒక్కరికీ\nతెలియక పోవటం చూసి, ఎవరూ చెయ్య\nలేని పని తాను సాధింతా మనుకున్నాడు.\nరత్నవతి నిజంగా అందగత్తె అయితే, తాను\nనోరు తెరిచి అడగనవసరం లేకుండానే\nఆమెను తన కిచ్చి పెళ్ళిచేస్తారు, నచ్చక\nపోతే పెళ్ళాడ వలిసిన నిర్బంధం ఏమీ\nఉండదు. ఒక్క సంగతి మటుకు జయం\nతుడు ముందే రూఢి చేసుకున్నాడు: రత్న\nవతిని ఎత్తుకుపోయినవా డెవడో గజదొంగ\nఅయి ఉంటాడు; ఆ దొంగ జాడ దొరికితే\nఆమె జాడ తెలుస్తుంది.\nఈ లోపల రత్నవతి తానున్న రహస్య\nగృహంలో రాజోపచారంగా ఉంటున్నది.\nవీరదాసుకు ఆమెను చూసిన క్షణం నుంచీ\nఒక విధమైన వాత్సల్యం ఏర్పడింది.\nవాడామెను ప్రాణం కన్న హెచ్చుగా చూసు\nకుని ఆమెను సుఖపెట్టటం కోసం ఎంతో\nపాటుపడసాగాడు. ఆమె వాడి \"చిట్టితల్లి”.\nచిట్టితల్లికి ఏమాత్రమూ బాధ కలగనిచ్చే\nవాడు కాడు.\nకొద్ది రోజులలోనే రత్నవతి కూడా తన\nఅసలు తండ్రిని మరిచిపోయి, వీరదాసును\nఅంతకన్న ఆపేక్షగా చూడ సాగింది. మహా\nరణ్యం మధ్య కూడా ఆమెకు ఏ లోటూ\nకనిపించలేదు. రాజభవనం కన్న అరణ్యమే\nచాలా అందంగా ఉన్న దనిపించింది.\nత్వరలోనే వీరదాసుకు ఒక అల్లుణ్ణి\nకూడా సంపాదించుకోవా లన్న కోరి క\nబలంగా ఏర్పడింది. చిట్టితల్లికి అపురూప\nమైన రాజకుమారుణ్ణి సంపాదించి పెళ్ళి\nచెయ్యాలి. దేశాలు తిరుగుతూ వాడు\nఎందరో రాజకుమారులను చూశాడు. కాని\nవారిలో ఒక్కడు కూడా చిట్టితల్లి కాలి\nగోరుకు పోలరు. అందుచేత వీరదాసు రత్న\nవతికి తగిన భర్తను వెతుకుతూ దేశాల వెంట\nబయలుదేరాడు.\nవీరదాసు ఒక దేశం వెళ్ళేసరికి అక్కడ\nఆ క్రితం రాత్రి ఒక వింత దొంగతనం\nజరిగినట్టు తెలిసింది. అర్ధరాత్రి వేళ ఎవడో\n\"దొంగ\" అంతఃపురంలో ప్రవేశించి, ఒక\nపరిచారిక తల దగ్గిర రత్నాభరణాల మూట\nపెట్టి, పహరా వాళ్ళకు కనబడకుండా వెళ్ళి\nపోయాడు. ఆ ఆభరణాలు రాజుగారి ఖజా\nనాలో ఇనప్పెట్టెలలో ఉండేవి.\nఇది జరిగిన మరుసటి రాత్రే రాణిగారి\nమెడలో ఉండవలిసిన నానుపట్టెడ మంత్రి\nభార్య మెడలో వెలిసింది. ఈ విధంగా ప్రతి\nరాత్రీ ఎంతో భద్రంగా దాచిన వస్తువులు\nకూడా మరొక స్థానంలో ప్రత్యక్షం కాసా\nగాయి. ఈ పనులు చెయ్యగలవాడు “దొంగ”\nఅనటానికి వీలు లేకపోయినప్పటికీ, వాడు\nతలుచుకుంటే ఎంతేసి దొంగతన మైనా\nచెయ్యగలడు. అందుకని ఆ దేశపు రాజు\nకంగారు పడిపోయి, ఆ \"దొంగ\" ను పట్టు\nకున్న వాడికి గొప్ప బహుమాన మిస్తానని\nప్రకటించాడు.\nవీరదాసు ఈ \"దొంగ\" గురించి\nవింటూనే వాణ్ణి తన మనస్సులో మెచ్చు\nకున్నాడు. బహుమానం మాట అలా ఉంచి,\nఅంత నేర్పరిని పట్టుకుంటేనే తనకు గజ\nదొంగ అనే బిరుదు సార్థక మవుతుం దను\nకున్నాడు. దొంగను దొంగే పట్టాలి.\nఈ దొంగతనాలు చేసింది జయంతుడే.\nతన చర్యలను గురించి గొప్ప దొంగ ఎవ\nడన్నా వింటే, తనను పట్టుకోవాలని ప్రయ\nత్నించకుండా ఉండలేడు. తన కోసం ఎవరు\nకారాడుతున్నదీ తెలుసుకుంటే రత్నవతి\nజాడ చిక్కవచ్చు. అందుచేత తనను పట్టు\nకునేటందు కెవరు కారాడతారా అని అతను\nవెయ్యి కళ్ళతో కనిపెట్టి ఉన్నాడు. త్వర\nలోనే అతనికి వీరదాసు పైన అనుమానం\nతగిలింది. తాను “దొంగతనం\" చేసిన ప్రతి\nచోటుకూ వీరదాసు వెళ్ళుతున్నట్టు అతను\nపసికట్టాడు. వీరదాసు తన అడుగు జాడల\nకోసంకూడా ఎంతో ఆత్రంగా చూస్తున్నాడు.\nజయంతుడు వీరదాసు గురించి తెలుసు\nకుందామని ప్రయత్నిస్తే అతని ఊరూ,\nపేరూ కూడా ఏ ఒకరూ సరిగా చెప్పలేక\nపోయారు. అందుచేత జయంతు డతన్ని\nవెన్నాడ సాగాడు.\nఆ ఊళ్ళో కొద్ది రోజులుండి వీరదాసు\nతన చిట్టితల్లిని ఒకసారి చూసి వద్దామని\nబయలుదేరి నప్పుడు జయంతు డతన్ని\nరహస్యంగా వెంబడించి అరణ్య మధ్యానికి\nవెళ్ళాడు. వీరదాసు తిరిగి వెళ్ళిపోయిన\nదాకా వేచి యుండి, జయంతుడు అతని\nరహస్యగృహం ప్రవేశించి, అక్కడ రత్న\nవతిని చూడగానే నిర్ఘాంతపోయి నిలబడి\nపోయాడు. అంత అందమైన దాన్ని\nఅత నెన్నడూ ఊహించి ఉండలేదు.\nజయంతుణ్ణి చూసి రత్నవతి కూడా అత్యా\nశ్చర్యం చెందింది. అతను ఏ దేవలోకం\nనుంచో దిగివచ్చి నట్టున్నాడు.\nఇద్ద రూ మాట్లాడు కోవటంలో ఆమె\nరత్నవతి అనీ, ఆమెను ఎత్తుకు వచ్చిన\nవాడు ఆమెను వాత్సల్యం కొద్దీ తన వద్ద\nఉంచుకున్నాడనీ, ఆమె కూడా ఆ దొంగను\nతండ్రి లాగా చూసుకుంటున్న దనీ జయం\nతుడు తెలుసుకున్నాడు.\n\"నిన్ను గురించి విని, పెళ్ళాడా లన్న\nఆశ తో ఎంతో శ్రమపడ్డాను. మీ దేశం\nపోదాం, నా వెంట వచ్చెయ్యి,” అన్నాడు\nజయంతుడు రత్నవతితో.\n\"అమ్మో, అలా చేస్తే వీరదాసు గుండె\nపగిలి చచ్చిపోతాడు. ఆయన నిన్ను చూసి\nమెచ్చి, సరేనంటే తప్ప మరొక విధంగా\nమనకు పెళ్ళి కాదు,” అన్నది రత్నవతి.\n\"ఆయన సరే నన్న తరువాత నువు\nఅభ్యంతరం చెప్పవుగద?” అన్నాడు\nజయంతుడు.\n\"చెప్పను,” అన్నది రత్నవతి ఎంతో\nసిగ్గు పడుతూ.\nవీర దాసు రాక కు ఎదురు చూస్తూ\nజయంతుడు అక్కడే ఉండిపోయాడు.\nరెండు రోజుల తరవాత వీరదాసు\nనిస్పృహతో తన ఇంటికి తిరిగి వచ్చాడు.\nఎందుకంటే నగరం నుంచి \"దొంగ\" దాటి\nపోయినట్టు అతనికి తోచింది. రెండు మూడు\nరోజులుగా దొంగతనాలు లేవు.\nవీరదాసు ఇంటికి తిరిగి వచ్చే సరికి\nఇల్లు బావురుమంటున్నది. రత్నవతి జాడ\nలేదు. ఆమె ఏమైనదీ వీరదాసు ఊహించ\nలేకపోయాడు. తన రాక కోసం ఎప్పుడూ\nఆత్రంగా ఎదురు చూసే మనిషి బుద్ధిపూర్వ\nకంగా వెళ్ళిపోదు. ఆమె నెవరో ఎత్తుకు\nపోయి ఉండాలి.\nవీరదాసు, \"చిట్టితల్లీ,” అని కేకలు\nపెడుతూ ఇల్లంతా తిరిగాడు, చుట్టుపక్కల\nఅరణ్యం కూడా కొంత దూరం తిరిగాడు.\nఅతను ఇంట్లోకి తిరిగి వచ్చే సరికి రత్నవతి\nపక్క మీద ఒక చీటీ పెట్టి ఉన్నది. దాని\nమీద ఇలా రాసి ఉన్నది: \"ఒక దొంగ\nచేసిన పని మరొక దొంగ చెయ్య గలడు.\"\nఆ చీటీ కొద్ది క్షణాల క్రితం అక్క డ\nలేదు. తనను మించిన దొంగ ఎవడో తన\nఇంట ప్రవేశించాడు! వీరదాసు గొంతు\nహెచ్చించి, \"ఎవరు నువు? నా ఎదట\nపడు!” అని గట్టిగా అరిచాడు. జయంతుడు\nబయటి నుంచి లోపలికి వచ్చాడు. అతని\nవెనకనే రత్నవతి కూడా వచ్చింది.\n\"ఆహా, చిట్టితల్లికి తగినవాడు!\" అని\nలోపల అనుకుని, వీరదాసు పైకి, \" ఎవరు\nనువు?” అన్నాడు.\n\" నేనే, మామా ! పెద్దవాడివి నన్ను\nపట్టటానికి శ్రమ పడుతూంటే చూడలేక\nనా అంతట నేనే కనబడదామని వచ్చా”\nఅన్నాడు జయంతుడు.\nతాను పట్టుకుందా మనుకున్న దొంగ\nఆ కుర్రవాడే నని తెలిసి వీరదాసు పరమా\nనందం చెందాడు. అతను చిట్టితల్లిని\nపెళ్ళాడటానికి వీరదాసు సంతోషంగా\nఒప్పుకున్నాడు.\n\"మరి మా పెళ్ళికి ఉండవలిసిన\nబంధువు లున్నారు. నా కో రాజ్యం ఉంది.\nరత్నవతిని పెళ్ళాడితే ఇంకో రాజ్యం\nకూడా వస్తుంది. అందుచేత నువు కూడా\nమా వెంట వచ్చి నా తరఫున పెళ్ళి\nపెత్తనం చెయ్యి,” అని జయంతుడు వీర\nదాసును ఆహ్వానించి, ఒప్పించి, తమ\nవెంట తీసుకుపోయాడు.\nరత్నవతికీ జయంతుడికీ వైభవంగా\nపెళ్ళి అయింది. రత్నవతి భర్తను చూసి\nఆమె అసలు తండ్రి సంతోషించాడు\nగాని, తన చిట్టితల్లికి అటువంటి భర్త దొరికి\nనందుకు నిజంగా గర్వపడిన వాడు గజ\nదొంగ వీరదాసు.",
            "book_page_end": 39
        },
        {
            "title": "అనుమానితులు",
            "book_page_start": 40,
            "pdf_page_start": 54,
            "pdf_page_end": 56,
            "author": "వి. సోమేశ్వరరావు",
            "genre": "హాస్యం",
            "moral": "భయం ఆత్మరక్షణ కోసం మనుషులను ఒకరిపై ఒకరు నిందలు వేసుకునేలా చేస్తుంది. నిజం ఎప్పుడూ ఊహించినదానికంటే వింతగా ఉంటుంది.",
            "keywords": [
                "చంద్రహారం",
                "దొంగతనం",
                "పూజారి",
                "షావుకారు",
                "కోతి"
            ],
            "characters": [
                "రాజకుమార్తె",
                "దాసీది",
                "భటుడు",
                "కాపువాడు",
                "షావుకారు",
                "పురోహితుడు",
                "మాజీమంత్రి",
                "కోతి"
            ],
            "locations": [
                "ఉద్యానవనం",
                "క్రీడా సరోవరం",
                "రాజసభ"
            ],
            "content": "రాజుగారి గారాల కూతురు, ముత్యాల\nమూట, వరహాల తల్లి ఒకనాడు తన చెలి\nకత్తెలతో ఉద్యానవన విహారం చేసి, తన\nనగ లన్నీ తీసి క్రీడా సరోవరం గట్టున\nపెట్టి, వాటి కొక దాసీని కాపలా ఉంచి,\nజలక్రీడ ప్రారంభించింది.\nఆభరణాలకు కాపలా ఉన్న దాసీది\nనిద్రమత్తుతో జోగుతూ, చటుక్కున ఏదో\nధ్వని విని, కంగారుగా కళ్ళు తెరిచి చూసే\nసరికి, రాజకుమార్తె నగలలో ఒకటైన\nచంద్రహారం లేదు.\nదాసీది గాబరాపడి అటూ ఇటూ చూస్తే\nఒక చెట్టు చాటుకు ఎవరో పరిగెత్తినట్టని\nపించింది. వెంటనే అది, \"దొంగ! దొంగ!\nచంద్రహారం!\" అని కేకలు పెట్టింది. రాజ\nకుమార్తె, చెలికత్తెలూ కూడా నీటిలో నుంచి\nపైకి వచ్చి, \" దొంగ, దొంగ! చంద్రహారం\nతీసుకుని పరిగెత్తాడు!\" అని కేకలు\nపెట్టారు. ఉద్యానవనపు నౌకర్లు దొంగను\nపట్టటానికి పరిగెత్తారు.\n\"దొంగ! పట్టుకోండి!” అన్న కేకలు\nవిని, భయపడి, ఉద్యానవనం బయట\nనడిచే కాపువా డొకడు పరిగెత్త సాగాడు.\nరాజభటు డొకడు ఉద్యానవనం గోడ దూకి\nవాడి వెంట పడ్డాడు. కాని కొంత సేపయాక\nకాపువాడు ఇళ్ళ చాటున కనబడ కుండా\nతప్పించుకున్నాడు.\nఆ భటుడు రాజుగారి వద్దకు వచ్చి,\nచంద్రహారం దొంగిలించిన వాణ్ణి తాను\nకళ్ళారా చూశాననీ, ఎప్పటి కైనా వాడు\nకనబడితే పోల్చుకుని పట్టుకో గలననీ\nచెప్పాడు. రాజుగారి మనస్సు కొంత తేలి\nకన పడింది.\nభటుడు మొత్తానికి గట్టివాడు. మర్నాడే\nవాడు కాపు వాణ్ణి ఒక షావుకారు ఆవరణలో\nతోటపని చేస్తుండగా చూసి, గుర్తు పట్టి,\n\" దొరికావురా, దొంగా! నిన్న కాజేసిన\nచంద్రహారం ఏం చేశావు?” అన్నాడు.\n\"చంద్రహార మేమిటి? నా కేమీ\nతెలీదు,” అన్నాడు కాపు.\n\"తల తీస్తేగాని నిజం చెప్పవు. నడు\nరాజుగారి దగ్గిరికి!\" అంటూ భటుడు\nకాపును లాక్కుపోయి రాజుగారి ముందు\nపెట్టి, \"వీడే వాడు !” అన్నాడు.\nరాజును చూసి కాపు బెదిరిపోయి, \"రక్షిం\nచండి, మహారాజా. మా షావుకారు తీసుకు\nరమ్మంటే ఆ చంద్రహారం తీసుకుపోయి\nఆయనకే ఇచ్చాను,” అన్నాడు.\nరాజు షావుకారును పిలిపించాడు. కాపు,\n\"ఈయనే మా షావుకారు ఈయనకే\nచంద్రహారం ఇచ్చాను,” అన్నాడు.\n\"చంద్రహార మేమిటి? నా కేమీ\nతెలీదే,” అన్నాడు షావుకారు. కాని రాజు\nగారి కళ్ళ నిప్పులు రాలటం చూసి, పక్కకు\nచూసే సరికి, రాజుగారి పూజాగృహం నుంచి\nవెళ్ళిపోతూ పురోహితుడు కనిపించాడు.\nవెంటనే షావుకారు చేతులు జోడించి,\n\"మహారాజా, తమ పురోహితుడు చంద్ర\nహారం కావాలంటే, ఈ కాపును పంపించి\nతెప్పించి, పురోహితుల వారికి అప్పుడే\nఇచ్చాను,” అన్నాడు.\nరాజుగారు పురోహితుణ్ణి దగ్గిరికి పిలిచి,\n\" ఈ షావుకారు మీ కిచ్చిన చంద్రహారం\nఎక్కడ? నిజం చెప్పండి,” అన్నాడు.\n\"చంద్రహార మేమిటి?” అన్నాడు పురో\nహితుడు బిత్తరపోయి.\n\" ఈ కాపువాడు రాజకుమార్తె చంద్ర\nహారం తీసుకుని పారిపోవటం భటుడు\nచూశాడు. వాడు దాన్ని తీసుకుపోయి,\nఈ షావుకారు కిచ్చానని ఒప్పుకుంటున్నాడు.\nషావుకారు దాన్ని మీ చేతి కిచ్చాడట.\nఏమంటారు?\" అన్నాడు రాజు.\nఏమనాలో తెలియక పురోహితుడు\nదిక్కులు చూసే సరికి ముసలి మాజీమంత్రి\nరావటం కని పించింది. వెంటనే పురో\nహితుడు, \"నిజమే, మహారాజా ! నిన్న రాత్రి\nలక్ష్మీపూజకు గాను చంద్రహారం అవసర\nమని షావుకారుతో అన్నాను. ఆయన దాన్ని\nనా కిచ్చాడు కూడా. దానితో పూజ పూర్తి\nచేసి, ఈ ఉదయమే మన పాత మంత్రి\nగారి కిచ్చాను,” అన్నాడు.\nఅంతలో ఆ ముసలి మాజీమంత్రి\nఅక్కడికి రానే వచ్చాడు. రాజుగా రాయ\nనకు చంద్రహారం గొడవ అంతా చెప్పి,\n“పురోహితుడు మీ చేతి కిచ్చిన చంద్రహారం\nఏది? ” అని అడిగాడు.\nమంత్రి ఒక్కసారి కాపునూ, షావుకా\nరునూ, పురోహితుణ్ణి చూసి జరిగిన దంతా\nగ్రహించాడు. వాళ్ళు ఆత్మరక్షణ కోసం\nతప్పు ఒప్పుకుని ఇతరులను అందులో ఇరి\nకించారు. తాను కూడా ఎవరినైనా ఇరికించి\nతప్పుకు పోవాలి. ఆయన బయటికి చూసే\nసరికి దూరాన ప్రహరీ గోడ పైన ఒక కోతి\nకనిపించింది. అప్పుడా వృద్ధుడు రాజుతో,\n\"ఆ చంద్రహారాన్ని నే నిక్కడికి తెస్తూ\nఉండగా ఒక కోతి దాన్ని నా చేతి నుంచి\nలాక్కుని పారి పోయింది,” అన్నాడు.\nరాజుగారు తృప్తి పడ్డాడు. చుట్టు\nపక్కల ఉన్న కోతులన్నిటినీ అరటిపళ్ళతో\nఆకర్షించి, ఏ కోతి దగ్గిర చంద్రహారం\nఉన్నదీ చూడమని ఆయన తన భటులను\nఆజ్ఞాపించాడు. బయలు ప్రదేశంలో అరటి\nపళ్లూ, కొబ్బరికాయలూ తెచ్చి పడేశారు.\nఎక్క డెక్కడి కోతులూ వాటి కోసం\nవచ్చాయి. అందులో ఒక కోతి చంద్రహారం\nమెడలో వేసుకుని ఉన్నది. భటులు దాన్ని\nకోతి నుంచి తీసి రాజుగారి కిచ్చేశారు.\nఅస లా చంద్రహారాన్ని తీసినది ఆ కోతే\nఅయి ఉండటం చేత కాపు చెప్పినదీ,\nషావుకారు చెప్పినదీ, పురోహితుడు చెప్పి\nనదీ, మంత్రి చెప్పినదీ కల్పన అన్న\nసంగతి బయట పడనేలేదు.",
            "book_page_end": 42
        },
        {
            "title": "సత్యసంధుడు",
            "book_page_start": 43,
            "pdf_page_start": 57,
            "pdf_page_end": 62,
            "author": "చందమామ బృందం",
            "genre": "నీతి కథ",
            "moral": "నిజమైన పుణ్యం, సత్యసంధతకు ఎప్పుడూ లభిస్తుంది. అబద్ధమాడినవారికి శిక్ష తప్పదు.",
            "keywords": [
                "సత్యసంధుడు",
                "పాపన్న",
                "కోదండం",
                "అబద్ధం",
                "విగ్రహం మహిమ"
            ],
            "characters": [
                "రామన్న",
                "కోదండం",
                "రామన్న తల్లి",
                "పాపన్న",
                "సాధువు"
            ],
            "locations": [
                "గ్రామం",
                "అడవి ప్రాంతం",
                "వాగు"
            ],
            "content": "ఒక నాటి రాత్రి బాగా పొద్దుపోయి ఒక\nఅవిటివాడు పాపన్న ఇంటిని వెతుక్కుంటూ\nవచ్చాడు. అతను పాపన్నతో, \"అయ్యా,\nనాకు నమ్మదగిన వారంటూ ఎవరూ లేరు.\nఅందుచేత మీరు నా కొక్క ఉపకారం\nచెయ్యాలి,” అని దీనంగా అన్నాడు.\n\"చాతనయితే తప్పక చేస్తాను. ఏం\nచెయ్యాలో చెప్పు,” అన్నాడు పాపన్న.\nఆ వచ్చినవాడి పేరు రామన్న. వాళ్ళది\nసమీప గ్రామం. ఈ రామన్నకు కోదండం\nఅనే అన్న ఒక డున్నాడు. అతను\nఆ గ్రామం లోని ధనవంతులలో ఒకడు.\nరామన్న చిన్న తనంలోనే చెట్టు పై నుంచి\nపడిపోయి, ఒక చెయ్యి విరగగొట్టుకుని,\nఅవిటివా డయాడు. అది మొదలు కోదండం\nతమ్ముడికి తన ఇంట నౌకరు హెూదా\nమాత్రమే ఇచ్చి, చాలా హీనంగా చూస్తూ\nవచ్చాడు; \"అవిటివాళ్ళకు అడుక్కు\nతినటం తప్ప మరోగతి లేదు,” అని అప్పు\nడప్పుడూ తమ్ముడికి జ్ఞాపకం చేస్తూ\nఉండేవాడు.\nరామన్న తల్లి మటుకు తన చిన్న కొడుకు\nగురించి చాలా దిగులు పడేది. తాను హరీ\nఅన్న మరుక్షణం కోదండం రామన్నను\nఇంటి నుంచి వెళ్ళగొట్టుతా డని ఆమెకు\nతోచింది. అందుచేత ఆవిడ రామన్న కోసం\nఒక వంద వరహాలు పోగు చేసి, వాటిని\nరహస్యంగా రామన్న కిస్తూ, \"వీటిని ఎక్క\nడన్నా దాచి ఉంచు. కష్ట కాలంలో\nఈ డబ్బు అక్కరకు వస్తుంది,” అన్నది.\nఆ డబ్బు ఎవరి దగ్గిర దా చ ట మా\nఅన్నది రామన్న కొక పెద్ద సమస్య అయింది.\nఅతను ఎవరినీ నమ్మలేడు. డబ్బు ఎవరి\nదగ్గిర దాచినా తన అన్నకు తెలిసిపోతుంది.\nకోదండాన్ని తృణీకరించి రామన్నను\nఆదుకోగలవా రెవరూ లేరు. ఈ సమస్యతో\nసతమత మవుతున్న రామన్నకు పాపన్న\nజ్ఞాపకం వచ్చాడు. ముక్కూ మొహమూ\nఎరగని వారిని కూడా పాపన్న ఆదుకుంటా\nడని ప్రతీతి. పాపన్నను ఆశ్రయింతా మను\nకుని రామన్న రాత్రివేళ పడివచ్చాడు.\nపాపన్నకు తన పరిస్థితి అంతా చెప్పి\nరామన్న, \"అయ్యా, మీరు ఈ డబ్బు దాచి\nఉంచటమే కాదు, ఈ సంగతి మా అన్నకు\nచెప్పకుండా ఉండాలి. మా అమ్మ నా కేదో\nడబ్బిచ్చినట్టు ఆయన పసిగట్టి నన్ను గుచ్చి\nగుచ్చి అడిగాడు. ఈ డబ్బు గురించి\nమా అన్నకు తెలిసినట్టయితే అది నాకు\nదక్కదు,” అన్నాడు.\nకోదండం గురించీ, అతని అవిటి తమ్ముణ్ణి\nగురించీ పాపన్న అదివరకే కొంత విని\nఉండటం చేత రామన్న మాటలలో విశ్వాసం\nఉంచి, \"నీ డబ్బు సంగతి నా ద్వారా\nమీ అన్నకు తెలియదని నీవు ధైర్యంగా\nఉండు. నీ అన్న వచ్చి అడిగితే నీ వెవరో\nకూడా నాకు తెలియదని చెప్పేస్తాను. నీకు\nకావలిసినప్పుడు వచ్చి డబ్బు తీసుకుంటూ\nఉండవచ్చు,\" అ ని ధైర్యం చెప్పి,\nరామన్నను పంపేశాడు.\nఅయితే రామన్న భయపడిన దంతా\nఅయింది. తన తమ్ముడు పాపన్నగారి\nగ్రామం వెళ్ళి, పాపన్న వద్ద కొంత డబ్బు\nదాచపెట్టినట్టు చూచాయగా కోదండానికి\nతెలియనే తెలిసింది. మర్నాడే అతను\nపాపన్న వద్దకు వచ్చి, \" నా తమ్ముడు\nమీ దగ్గిర ఏదో ధనం దాచినట్టు తెలిసింది.\nమీ రలా చెయ్యటం ఎంతమాత్రమూ\nభావ్యం కాదు. ఈ సంగతి తెలిసి నలుగురూ\nనన్ను గురించి ఏమనుకుంటారు? నేను\nతమ్ముడికి ద్రోహం చేసే వాణ్ణనుకోరా?\nవాడి డబ్బు నా దగ్గిర ఉంటే మింగేస్తానా?\nదాన్ని నా కిచ్చెయ్యండి,” అన్నాడు.\n\"మీ రేమి చెబుతున్న దీ నా కర్థం\nకాలేదు. మీ తమ్ముడు నా దగ్గిరికి రానూ\nలేదు, నా వద్ద డబ్బు దాచనూ లేదు,\" \nఅనేశాడు పాపన్న.\nపాపన్న అబద్ధాలాడతాడని కోదండం\nకలలో కూడా అనుకోలేదు. కాని పాపన్న\nఅన్నమాట నిజం కాదని కోదండానికి\nరూఢిగా తెలుసు; రామన్న పాపన్న ఇంటికి\nరావటం కళ్ళారా చూసినవాడే కోదండాని\nకా మాట చెప్పాడు.\nకోదండం పాపన్నను ఏమీ చెయ్యలేక,\nఅతను అబద్ధాలాడతా డని ఎరిగిన వాళ్ళం\nదరి దగ్గిరా ప్రచారం చెయ్యసాగాడు. కాని\nకోదండం చేసే ప్రచారాన్ని, ఆ చుట్టుపక్కల\nగ్రామాల్లో ఒక్కరూ నమ్మలేదు; పాపన్న\nఏ చెడ్డ పనీ చెయ్యడని అందరికీ గాఢ\nమైన విశ్వాసం.\nఅయితే, తలవని తలంపుగా, పాపన్న\nఅసత్యవాది అన్న విషయం లోకానికి వెల్లడి\nకావటానికి తగిన అవకాశం త్వరలోనే\nఏర్పడింది. అది ఎలా జరిగిందంటే —\nకోదండం వాళ్ళ గ్రామానికి దగ్గిరలో\nఉండే అడవి ప్రాంతంలో, ఒక వాగులో\nఒక సాధువుకు ఒక దేవతా విగ్రహం దొరి\nకింది. ఆ సాధువు ఊళ్ళలోకి ప్రవేశించడు.\nఅందుచేత ఆయన ఆ విగ్రహాన్ని ఒక చోట\nభద్రంగా ఉంచి, అడవిలో పశువులను\nమేపటానికి వచ్చిన కాపులతో, \"నా కొక\nదేవతా విగ్రహం దొరికింది. దాన్ని మీ గ్రామ\nస్థులు తీసుకుపోయి, మంచి ప్రదేశంలో\nప్రతిష్ఠ చేసి, గుడి కట్టించి, అర్పించాలి.\nలేకపోతే మీ గ్రామానికి అరిష్టం వస్తుంది,”\nఅని చెప్పాడు.\nఈ సంగతి గ్రామంలో తెలియగానే\nగ్రామ పెద్దలు గుడి కట్టించ నిర్ణయించి,\nఅది కట్టటానికి చోటు కూడా చూసి,\nచందాలు వసూలు చెయ్యసాగారు. కోదండం\nలాటి ధనికులు ముందుకు వచ్చి ఈ పని\nతమ పైన వేసుకున్నారు. కోదండమే\nఅందరి కన్న పెద్ద మొత్తం చందా వేసి,\nపెత్తనం వహించాడు. విగ్రహ ప్రతిష్ఠకు\nగాను పీఠం తయారయింది. విగ్రహాన్ని\nతీసుకు రావటానికి గ్రామస్థులు మేళ\nతాళాలతో బయలుదేరి సాధువు వుండే\nచోటికి చేరారు.\nపూజారి స్నానం చేసి పరిశుద్ధుడై వచ్చి\nవిగ్రహాన్ని ఎత్తబోయే సరికి అతని చేతులు\nచుర్రున కాలాయి. అతను బాధతో అరిచి\nవెనకడుగు వేశాడు.\n\"ఇది పవిత్రమైన విగ్రహం. సత్య\nవ్రతులూ, పుణ్యాత్ములూ కాని వాళ్ళు దీన్ని\nతాకలేరు,” అన్నాడు సాధువు.\n\"మాలో అంత పుణ్యాత్ము లెవ\nరున్నారు? తమరే విగ్రహాన్ని గ్రామానికి\nచేర్చండి,” అని గ్రామస్థులు సాధువును\nవేడుకున్నారు.\n\"గ్రామ ప్రవేశం చెయ్యనని నియమం\nపట్టాను. మీలో ఆత్మవిశ్వాసం ఉన్నవా\nరెవరైనా ఉంటే విగ్రహాన్ని తీసుకుపొండి,”\nఅన్నాడు సాధువు,\nగ్రామస్థులు ఒకరి నొకరు మెచ్చుకుని,\nనీ కన్న పుణ్యాత్ము డెవడంటే నీ కన్న\nపుణ్యాత్ము డెవ డన్నారు, కాని తామై\nఒక్కరు కూడా విగ్రహాన్ని తాకటానికి\nసాహసించ లేదు. చివరకు అందరి దృష్టి\nకోదండం మీద పడింది. వాళ్ళు ఇచ్చిన\nప్రోత్సాహంతో కోదండం ముందుకు వచ్చి,\n\"భయంలేదు, విగ్రహాన్ని నేను ఎత్తు\nకుంటాను,” అన్నాడు.\n\"నీవు పుణ్య కార్యాలు చేసిన వాడివే\nకదా?” అన్నాడు సాధువు.\n\"చెయ్య కేమండీ? ఈ దేవతకు గుడి\nకట్టించటానికి నేను అందరికన్నా ఎక్కువ\nవిరాళ మిచ్చాను. తిరునాళ్ళప్పుడు బీద\nలకు అన్న దానాలూ, వస్త్ర దానాలూ\nచేస్తూంటాను,” అన్నాడు కోదండం.\n\"అబద్ధాలాడవు కదా?” అని అడి\nగాడు సాధువు.\n\"ఎంత మాటా! ఎన్నటికీ అబద్ధం\nచెప్పను,” అన్నాడు కోదండం.\n\" అలాటి ఆత్మవిశ్వాసం ఉంటే విగ్ర\nహాన్ని ఎత్తుకో,” అన్నాడు సాధువు.\nకోదండం ముందుకు వచ్చి విగ్రహాన్ని\nతాకి కెవ్వున అరిచాడు. అతని చేతులు\nకూడా కాలాయి. పదిమంది లోనూ అతడికి\nమంచి పరాభవమే అయింది. అయితే అతని\nపరాభవం సంగతి అటుంచి, విగ్రహాన్ని\nఎత్తేవాళ్ళెవరో గ్రామస్థులకు అర్థం కాలేదు.\nఆ క్షణంలో కోదండానికి పాపన్న గుర్తు\nకొచ్చాడు. పాపన్న మహా పవిత్రుడని అంద\nరికీ నమ్మకం. అతను అబద్దం చెప్పాడని\nతాను అంటే, ఒక్కడు కూడా నమ్మలేదు.\nపాపన్న బండారం బయట పెట్టటాని కిది\nబలే అవకాశం. తనతో పచ్చి అబద్ధం\nఆడిన పాపన్న వచ్చి, ఈ విగ్రహాన్ని తాకితే\nఅతని చేతులు త ప్ప క కాలి తీరుతాయి.\nఅంతటితో పాపన్న పైన జనానికి ఉండే\nమూఢ నమ్మకం కాస్తా తొలగిపోతుంది.\nఅలా అనుకుని కోదండం, \"అన్నట్టు,\nఈ విగ్రహాన్ని తాకటానికి సమర్థుడు మన\nపక్కగ్రామంలో ఉండే పాపన్నే. ఆయన\nమహా పుణ్యాత్ముడు అపరహరిశ్చంద్రుడు,”\nఅన్నాడు. అందరూ ఉత్సాహం తెచ్చు\nకున్నారు. పాపన్న మీద అందరికీ గురే.\nపాపన్నను పిలుచుకు రావటానికి ఒక\nసేవకుడు వెళ్ళాడు. ఆ సేవకుడు వెళ్ళి\nతాను వచ్చిన పని చెప్పగానే పాపన్న వాడి\nవెంట బయలుదేరి వ చ్చాడు. అతను\nస్నానం చేసి, పరిశుద్ధుడై వచ్చి, సాధువుకు\nనమస్కారం చేసి, విగ్రహాన్ని ఎత్తుకోవటా\nనికి అనుమతి వేడాడు.\nసాధువు కోదండాన్ని అడిగినట్టు గానే,\n\"నీవు పుణ్యకార్యాలు చేసినవాడివేగదా?\"\nఅని అడిగాడు.\n\"అంతరాత్మ చెయ్యమన్న పను లు\nచెయ్యటమే తప్ప, అవి పుణ్య కార్యాలో\nకావో నాకు తెలీదు, స్వామీ. అది ఆ భగ\nవంతుడికే తెలియాలి,” అన్నాడు పాపన్న.\n\"అబద్ధ మాడవుకదా!” అని సాధువు\nమళ్ళీ అడిగాడు.\n\"అలా చెప్పలేను. కొన్ని సందర్భాలలో\nఅబద్ధం కూడా ఆడవలిసి వస్తుంది,”\nఅన్నాడు పాపన్న.\n\"సరే, నీకు ఆత్మవిశ్వాసం ఉంటే\nవిగ్రహాన్ని ఎత్తుకో,” అన్నాడు సాధువు.\nపాపన్న భక్తితో విగ్రహానికి నమస్కారం\nచేసి, చేతులు చాచి దాన్ని ఎత్తుకున్నాడు.\nఅతని చేతులు కాల లేదు.\nగ్రామస్థులు విజయధ్వానాలు చేస్తూ,\nపాపన్న వెంట మేళతాళాలతో తమ గ్రామా\nనికి వెళ్ళి, దేవతను పీఠం పైన ప్రతిష్ఠిం\nచారు. అటు పైన విగ్రహం తాకితే ఎవరి\nచేతులూ కాల లేదు.\nఅందరూ సంతోషించారు గాని ఒక్క\nకోదండానికే ముఖం మాడిపోయిన ట్టయింది.\nక్రమంగా అతనికి పాపన్న పైన భక్తి పుట్టు\nకొచ్చింది. అతను తన తప్పు తెలుసుకుని,\nతన తమ్ముణ్ణి సరిగా చూస్తానని తన తల్లి\nఎదట ప్రమాణం చేశాడు. పాపన్న వద్ద\nదాచిన డబ్బును తెచ్చి రామన్న తన\nఅన్న ఎదట పెట్టాడు. కోదండం దాన్ని\nతమ్ముడికే ఇచ్చేశాడు.",
            "book_page_end": 48
        },
        {
            "title": "రామాయణం (ఉత్తర కాండ)",
            "book_page_start": 49,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పురాణం",
            "moral": "శ్రీరాముని పరిపాలన, రాక్షసుల పుట్టుక మరియు వారి అహంకారం, తపస్సు ద్వారా పొందిన వరాల శక్తిని వివరిస్తుంది.",
            "keywords": [
                "రామాయణం",
                "ఉత్తరకాండ",
                "రాక్షసుల సృష్టి",
                "పులస్త్య మహర్షి",
                "వైశ్రవణుడు",
                "లంక"
            ],
            "characters": [
                "శ్రీరాముడు",
                "అగస్త్యుడు",
                "పులస్త్యుడు",
                "వైశ్రవణుడు",
                "విశ్రవసుడు",
                "మాల్యవంతుడు",
                "సుమాలీ",
                "మాలీ",
                "హేతి",
                "సుకేశు డ"
            ],
            "locations": [
                "అయోధ్య",
                "మేరుపర్వతం",
                "లంక",
                "త్రికూట పర్వతం"
            ],
            "content": "శ్రీరాముడు రాక్షస సంహారం చేసి, అయో\nధ్యకు తిరిగి వచ్చి, రాజ్యాభిషిక్తుడై, రాజ్య\nపాలన చేస్తూ ఉండగా, ఒకనా డాయన\nఇంటికి నాలుగు దిక్కుల నుంచీ అనేక\nమంది మునులు అగస్త్యుడు మొదలుగా\nగల వారు వచ్చి ద్వారపాలకుడి ద్వారా\nతాము రాముడి దర్శనానికి వచ్చినట్టు\nకబురు చేశారు. వెంటనే రాముడు వారిని\nలోపలికి రప్పించి, అర్ఘ్యపాద్యాలతో సత్క\nరించి, ఉచితాసనాల పైన ఆసీలను చేసి,\nకుశల మడిగాడు.\nమునులు రాముణ్ణి మళ్ళీ రాజుగా చూడ\nగలిగినందుకు తమ సంతోషాన్ని వెలి\nబుచ్చారు; రాముడు రావణుణ్ణి చంపటం\nఒక లెక్కలోది కాదనీ, రాముడి చేతి లో\nచచ్చిన రాక్షస వీరు లందరూ గొప్పవాళ్ళే\nఅయినప్పటికీ ఇంద్రజిత్తు వంటి అజేయుణ్ణి\nలక్ష్మణుడి చేత చంపించటం అత్యాశ్చర్య\nకరమైన విషయమనీ వా రన్నారు.\nవారి మాటలు విని రాముడికి చాలా\nఆశ్చర్యం కలిగింది. రావణ, కుంభకర్ణ,\nమహెూదర, ప్రహస్త, దేవాంతక, నరాంత\nకుల వంటి రాక్షస వీరుల కన్న ఇంద్రజిత్తు\nపరాక్రమవంతు డని విని, అతను ఇంద్ర\nజిత్తు ప్రభావ పరాక్రమాలను గురించి విన\nగోరాడు. అప్పు డగస్త్యుడు రా ము డి తో\nరావణవంశం గురించి ఈ విధంగా చెప్ప\nనారంభించాడు.\nకృత యుగంలో బ్రహ్మమా న స\nపుత్రుడూ, రెండో బ్రహ్మ అన దగిన వాడూ\nఅయిన పులస్త్యుడు ఒకప్పుడు తపస్సు\nచేసుకుందామని, మేరుపర్వత ప్రాంతంలో\nఉన్న తృణబిందు ఆశ్రమానికి వెళ్ళాడు.\nఅక్కడ ఆయన తపస్సు చేసుకుంటూ\nఉండటంవల్ల, దేవ నాగ రాజర్షి కన్యలు\nరోజు వచ్చి, ఆటలాడి గెల కేస్తూ, ఆయన\nతపస్సుకు విఘ్నం కలిగించ సాగారు.\nపులస్త్యుడు తన ఎదటికి వచ్చిన స్త్రీ గర్భ\nవతి అవుతుందని శాపం పెట్టాడు. ఈ శాపం\nవిని కన్య లంతా భయపడి ఆ ఆశ్రమానికి\nవెళ్ళటం మానుకున్నారు.\nఈ సంగతి తృణబిందు కుమార్తె ఎర\nగదు. ఆమె మారుమూలగా పులస్త్యు డి ఆశ్ర\nమానికి వచ్చి, తన స్నేహితురాళ్ళ కోసం\nవెతకసాగింది. ఒక్కరూ ఆమెకు కని\nపించలేదు. ఆమె ఆశ్రువుగా పులస్త్యుడు వేదా\nధ్యయనం చేస్తూన్న చోటికి వెళ్ళింది.\nఆయన దర్శనం కలగగానే ఆమెలో గర్భ\nచిహ్నలు కలిగాయి, శరీరం మంతా పులిసి\nపోయింది. ఆమె తనలో కలిగిన మార్పు\nచూసుకుని ఆశ్చర్యపోతూ, తన తండ్రి\nఆశ్రమానికి తిరిగి వెళ్ళి, \"నాన్నా\nనా ఒళ్ళంతా ఎలా మా రిందో చూడు.\nనా స్నేహితురాళ్ళ కోసం పులస్త్యమహానికీ\nవెళ్ళే సరికి ఇలా జరిగింది. కారణం తెలీదు.\nనా కేమో భయంగా ఉంది,” అన్నది.\nతృణబిందువు పులస్త్యుడి శాప ఫలితంగా\nతన కుమార్తె గర్భవతి అయిందని గ్రహించి,\nఆమెను తీసుకుని పులస్త్యుడి వద్దకు వెళ్ళి,\n\" మహా మునీ, ఇది నా కూతురు. గుణ\nవంతురాలు. మిమ్మల్ని చెట్టుతున్నాంటూ\nవచ్చిన చిన్న భార్యా స్వీకరించి, దివ్యాభ\nరణాల నిప్పించండి,” అన్నారు. పులస్త్యుడు\nసరే అన్నాడు.\nత్రిణబిందు రాజు, సుకేశు డనే రాక్ష\nసుడు, పార్వతీ పరమేశ్వరుల వల్ల వరాలు\nపొందిన సుకేశుడి కథను విని, ఆ కన్యను\nనేను చేసే వేదపఠనం వింటూండగా గర్భ\nవతి వయావు గనక నీ కొడుకు విశ్రవసు\nడనే పేరు తెచ్చుకుంటాడు. నా కొడుకు\nగనుక పౌలస్త్యు డని అందరిచేతా చెప్ప\nబడతాడు,” అన్నాడు.\nఅలాగే కొంత కాలానికి ఆమె గర్భాన\nవిశ్రవసుడు పుట్టి, సత్య శీల శౌచ శాంతాలకు\nప్రసిద్ధి పొందాడు. అతన్ని గురించి గొప్పగా\nవిని భరద్వాజ మహాముని తన కూతురైన\nదేవవర్ణిని తీసుకు వచ్చి అతనికి పెళ్ళి\nచేశాడు. విశ్రవసు డామెతో గృహస్థాశ్రమం\nగడుపుతూ ఒక కొడుకును కన్నాడు.\nఆ కొడుకు పుట్టగానే బ్రహ్మ స్వయంగా\nవచ్చి, ఆ కుర్రవాడు ధనాధిపతి అవుతాడని\nచెప్పి, అతనికి వైశ్రవణు డని పేరు పెట్టి\nవెళ్ళిపోయాడు.\n\"తాతా, నాకు లోక పాలకత్వమూ,\nధనాధిపత్యమూ కావా లి,” అన్నాడు\nవైశ్రవణుడు.\n\" నేను కూడా మరొక లోకపాలకుణ్ణి\nసృష్టించే ఆలోచన లోనే ఉన్నాను. ఇంద్ర\nయమ వరుణులతో బాటు నీవు కూడా\nనాలుగో లోకపాలకుడివిగా ఉండి నిధుల\nకథిపతివికా! ఇదిగో, సూర్య ప్రకాశంతో\nవెలిగే పుష్పక మనే విమానం. దీన్ని ఎక్కి\nతిరుగుతూ, దేవతలతో సమాను డ వై\nఉండు,” అని చెప్పి, బ్రహ్మ వెళ్లిపోయాడు.\nఇలా బ్రహ్మ వల్ల కోరిన వరాలు పొంది\nవైశ్రవణుడు తన తండ్రి ఆశ్రమానికి వచ్చి,\n\"నాన్నా, బ్రహ్మ నాకు వరా లయితే\nఅచ్చాడు గాని, నేను నివాసం కల్పించు\nకోవటానికి చోటు చూపలేదు. ఇతరులకు\nఇ బ్బంది కలగకుండా నే నుండ దగిన\nచోటుంటే చూడు,” అన్నాడు.\nకొడుకు చెప్పిన మాట విని విశ్రవుడు\nచాలా సంతోషించి, \" నాయనా, దక్షిణ\nసముద్రతీరాన త్రికూటపర్వత శిఖ రా న\nవిశ్వకర్మ దేవేంద్రుడి అమరావతిని పోలిన\nనగరాన్ని, లంక అనే దాన్ని నిర్మించాడు.\nచాలా అందమైన పట్టణం. అది సువర్ణ\nప్రాకారాలూ, పరిఖలూ కలది, వైడూర్య\nతోరణాలతో కూడుకున్నది. అది మొదట\nరాక్షసుల కోసమే నిర్మించబడింది, కాని\nవిష్ణుమూర్తికి భయపడి రాక్షసు లా పట్ట\nణాన్ని విడిచి పాతాళానికి వెళ్ళిపోయారు.\nఇప్పుడది శూన్యంగా ఉన్నది. దానికి రాజు\nలేడు. అక్కడ నీ నివాసం ఏర్పాటు చేసు\nకున్నావంటే ఎవరికీ ఇబ్బంది ఉండదు,”\nఅని చెప్పాడు.\nవైశ్రవణుడు తండ్రి సలహా ప్రకారం\nఅనేక వేల మంది నైరృతులతో సహా లంకా\nనగరానికి వెళ్ళి, అక్కడ నివాసం ఏర్పాటు\nచేసుకుని, సుఖంగా రాజ్యం ఏలుతూ,\nపుష్పకవిమానంలో అప్పుడప్పుడూ వచ్చి\nతన తల్లిదండ్రులను చూసి పోతూండేవాడు.\nఇదంతా విని రాముడు ఆశ్చర్యంతో\nఅగస్త్యుడి కేసి చూసి, \"మహాత్మా, రాక్ష\nసులు పులస్త్య వంశంలోనే పుట్టా రని\nవిన్నాను. కాని అంతకు ముందు కూడా\nరాక్షసు లుండినట్టు మీరు చెబుతున్నారు.\nఈ రాక్షసులకు మూల పురుషు డెవరు?\"\nఅన్నాడు. దానికి అగస్త్యు డిలా చెప్పాడు.\nకమలంలో పుట్టిన బ్రహ్మ నీటిని\nసృష్టించి, దాన్ని కాపాడటానికి కొందరు\nప్రాణులను సృష్టించాడు. ఆ ప్రాణులు\nఆకలి దప్పుల తోనూ, భయం తోనూ అలమ\nటించుతూ, \" మే మేం చెయ్యాలి?” అని\nబ్రహ్మ నడిగారు. బ్రహ్మ నవ్వుల కన్నట్టుగా,\n\"ఈ జలాన్ని కాపాడటానికి ప్రయత్నిం\nచండి,\" అన్నాడు. కొందరు ప్రాణులు\nరక్షిస్తా మన్నారు; మరి కొందరు జక్షిస్తా\nమన్నారు. (జక్షించట మంటే భక్షించటం.)\nరక్షిస్తామన్న ప్రాణులు రాక్షసు లయారు.\nజక్షిస్తా మన్న వారు యక్షు లయారు.\nరాక్షసులలో హేతీ, ప్రహేతీ అనే ఇద్దరు\nఅన్నదమ్ము లుండేవారు. వారిలో ప్రహేతి\nతపస్సు చేసుకోవటానికి వెళ్ళిపోయాడు.\nహేతి అనే వాడు మాత్రం పెళ్ళి చేసుకో\nగోరి, భార్య కోసం వెతుకుతూ, చివరకు\nయముడి చెల్లెలు భయ అనే దాన్ని, భయం\nకర మైన దాన్ని పెళ్ళాడాడు.\nవారికి విద్యుత్కేశు డనే కొడుకు, సూర్య\nసమ కాంతి గలవాడు పుట్టి పెరగ సాగాడు.\nవాడికి యౌవనం రాగానే వాడి తండ్రి\nఅయిన హేతి వాడి కొక భార్యను నిశ్చయిం\nచాడు. ఆ పిల్ల సంధ్య అనేదాని కూతురు.\nదాని పేరు సాలకటంకట. సాలకటంకట\nవిద్యుత్కేశుణ్ణి పెళ్ళాడి, భర్తతో సుఖంగా\nవిహారాలు చేస్తూ, గర్భవతి అయి, మందర\nపర్వత ప్రాంతంలో ఒక కొడుకును కన్నది.\nఅయితే ఆమె కా కొడుకు పైన కన్న భర్తతో\nవిహరించటం మీదనే ఆసక్తి ఎక్కువైన\nకారణం చేత, కొడుకును కన్న చోట నే\nపారేసి భర్తతో విహరించ బోయింది.\nబిడ్డ నోట్లో చెయ్యి దూర్చుకుని సన్నగా\nఏడవ సాగాడు. ఆ సమయంలో వృషభ\nవాహనం మీద పార్వతీ పరమేశ్వరులు\nఆకాశ మార్గాన పోతూ ఆ పసిగుడ్డు ఏడుపు.\nవిన్నారు. ఆ దంపతులు ఆ శిశువును చూసి\nజాలిపడి, దగ్గిరికి వచ్చి చూశారు. పార్వతి\nసంతృప్తి కోసం పరమేశ్వరు డా బిడ్డకు\nతల్లితో సమానమైన వయసూ, చిరంజీ\nవిత్వమూ, ఆకాశంలో ఎగర గల ఒక పట్ట\nణమూ ఇచ్చాడు. పార్వతీదేవి రాక్షసులకు\nసద్యోగర్భమూ, పుట్టగానే తల్లి వయసూ\nఉండే లాగు వర మిచ్చింది.\nపార్వతీ-పరమేశ్వరుల వల్ల వరాలు\nపొందిన సుకేశు డనే ఆ రాక్షసుడు ఐశ్వర్య\nవంతుడై, ఆకాశగమనం గల పట్టణంలో\nవిహరిస్తూ ఇంద్రుడికి సమాను డయాడు,\nసుకేశుడు వరాలను పొందటమే గాక\nధర్మాత్ము డని కూడా విని, గ్రామణి అనే\nగంధర్వుడు త్రిలోకసుందరి అయిన తన\nకూమార్తెను దేవవతి అనే దాన్ని తెచ్చి\nసుకేశుడి కిచ్చి పెళ్ళి చేశాడు. తన కంతటి\nభర్త దొరికినందుకు దేవవతి ఎంతో సంతో\nషించింది.\nఆ దంపతులకు మాల్యవంతుడూ,\nసుమాలీ, మాలీ అని ముగ్గురు కొడుకులు,\nమూడు అగ్నుల లాటి వారు కలిగారు. వారు\nమహా బలవంతులు, నిర్భయులు, భయం\nకరులు. తమ తండ్రి శివుడి వల్ల వరాలు\nపొందినట్టు తెలిసి, వారు మేరుపర్వతానికి\nవెళ్ళి, కఠోరమైన నియమాలతో అక్కడ\nతపస్సు సాగించారు. ఆ తపస్సుకు ముల్లో\nకాలూ అట్టుడికిపోయాయి. బ్రహ్మాదేవుడు\nఇంద్రాది దేవతలను వెంట బెట్టుకుని\nవిమానం మీద వచ్చి, \"మీ తపస్సుకు\nమెచ్చాను. ఏం వరాలు కావాలో కోరు\nకోండి,” అన్నాడు.\n\"దేవా, నీకు మా పైన అనుగ్రహం\nకలిగిన పక్షంలో, మాకు ఎవరి చేతా ఓటమి\nకలగకుండానూ, మా చేతిలో శత్రువు లంతా\nచచ్చేటట్టూ, మేము దీర్ఘాయుష్మంతులమై\nవర్థిల్లేటట్టూ వరమియ్యి,” అన్నారు వాళ్ళు.\nబ్రహ్మ వారి కలాగే వరమిచ్చాడు.\nఇటువంటి వరం పొంది ఆ ముగ్గురు\nరాక్షసులూ మూడు లోకాలనూ పీడించ\nసాగారు. దేవతలూ, ఋషులూ, సిద్ధులూ,\nసాధ్యులూ, చారణులూ మొదలైన వారికి\nజీవితం నరకమైపోయింది. వారిని కాపాడే\nనాధుడు లేడు.\nఆ రాక్షసులు విశ్వకర్మను పిలిపించి,\n\"దేవత లందరికీ నీవే ఇళ్ళు కట్టావని\nవిన్నాం. హిమాలయం మీద గాని, మేరు\nపర్వతం మీద గాని, మందరగిరి మీద\nగాని కైలాసానికి సరివచ్చే టటువంటి\nఅందమైన పట్టణం మాకు కట్టి ఇయ్యి”\nఅని అడిగారు.\n\"దక్షిణ సముద్ర తీరాన త్రికూట మనీ,\nసువేల మనీ రెండు పర్వతా లున్నాయి.\nత్రికూట పర్వతం యొక్క నడిమి శిఖరం\nమీద ఇంద్రుడి కోరిక పైన లంకా పట్టణం\nకట్టి ఉంచాను. అది స్వర్గంతో సమాన\nమైనది. బంగారు ప్రాకారాలూ, బంగారు\nతోరణాలూ కలది. మీరు మీ రాక్షసులతో\nసహా వెళ్ళి అక్కడ ఉన్నట్టయితే మిమ్మల్ని\nఎవరూ తేరి చూడలేరు,” అని విశ్వకర్మ\nవారితో అన్నాడు.\nవిశ్వకర్మ చెప్పిన ఈ మాటలు విని\nఆ రాక్షసులు చాలా సంతోషం చెంది, అనేక\nవేల మంది పరివారంతో సహా లంకకు చేరి\nఆ నగరాన్ని చూసి పరమానంద భరితు\nలయారు. ఇదే సమయంలో నర్మద అనే\nగంధర్వ స్త్రీ చక్కని చుక్కల్లాటి తన\nకూతుళ్ళను ముగ్గురినీ తెచ్చి ఆ ముగ్గు\nరన్నదమ్ములకూ పెళ్ళి చేసింది.\nపెద్దవా డైన మాల్యవంతుడి భార్య\nసుందరి. సుందరి గ ర్భా న వజ్రముష్టి,\nవిరూపాక్షుడూ, దుర్ముఖుడూ, సుప్తఘ్నుడూ,\nయజ్ఞకోపుడూ, మత్తుడూ, ఉన్మత్తుడూ అనే\nఏడుగురు కొడుకులూ, అనల అనే ఒక\nకూతురూ కలిగారు.\nసుమాలి భార్య కేతుమతి. సుమాలికి\nఆ భార్య అంటే ప్రాణం కన్న ఎక్కువ.\nకేతుమతికి ప్రహస్తుడూ, అకంపనుడూ,\nవికటుడూ, కాలకార్ముకుడూ, ధూమ్రాక్షుడూ,\nదండుడూ, సుపార్శ్వుడూ, సంహ్రాదీ, ప్రఘ\nసుడూ, భాసకర్ణుడూ, అనే కొడుకులూ,\nపుష్పోత్కటా, కైకసీ, శుచిస్మితా, కుంభీనసీ\nఅనే కుమార్తెలూ కలిగారు.\nమాలి భార్య వసుధ అసాధారణ\nసుందరి. ఆమెకు అనిలుడూ, అనలుడూ,\nహరుడూ, సంపాతీ అనే నలుగురు కొడు\nకులు మాత్రమే కలిగారు. వీరు నలుగురూ\nవిభీషణుడికి మంత్రు లయారు.\nఈ విధంగా ఆ ముగ్గురు రాక్షసులూ\nతమ పిల్లల తోనూ, పరివారం తోనూ\nలంకలో నివసిస్తూ, ఇంద్రాది దేవతలనూ,\nఋషులనూ, నాగులనూ, దానవులనూ\nబాధిస్తూ, మూడు లోకాల లోనూ తమను\nనిగ్రహించే వాడు లేక వీరవిహారం చేస్తూ,\nచావు భయం కూడా లేకుండా, యజ్ఞాలను\nధ్వంసం చేస్తూ, వరం పొందిన గర్వంతో\nతిరగ సాగారు.",
            "book_page_end": 56
        }
    ],
    "statistics": {
        "total_stories": 10,
        "author_counts": {
            "చందమామ బృందం": 6,
            "దామోదర ముఖ ర్జీ": 1,
            "బి. నాగేశ్వరరావు": 1,
            "జి. కమలనాధం": 1,
            "వి. సోమేశ్వరరావు": 1
        },
        "genre_counts": {
            "చరిత్ర": 1,
            "జీవిత చరిత్ర": 1,
            "చారిత్రక కల్పన": 1,
            "కల్పితం": 1,
            "పురాణం": 2,
            "సామాజిక కథ": 1,
            "సాహసం": 1,
            "హాస్యం": 1,
            "నీతి కథ": 1
        }
    }
}