{
    "book_id": "చందమామ_1965_02",
    "stories": [
        {
            "title": "భారత చరిత్ర",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "శక్తివంతమైన రాజు మంచి పరిపాలనా వ్యవస్థను నెలకొల్పి, న్యాయం అందించాలి.",
            "keywords": [
                "మొగలు సామ్రాజ్యం",
                "షేర్ షా",
                "హుమాయూన్",
                "అక్బరు",
                "పరిపాలన"
            ],
            "characters": [
                "షేర్ షా",
                "హుమాయూన్",
                "కామ్రాన్",
                "అక్బరు",
                "షా తహమాస్"
            ],
            "locations": [
                "భారతదేశం",
                "కందహార్",
                "కాబూల్",
                "పర్షియా",
                "అమరకోట"
            ],
            "content": "యోధుడుగా కన్న పాలకుడుగా షేర్ షా ఉన్నది. అతను రహదార్ల వెంట హిందూ,\nమరింత గణనీయుడని చెప్పాలి. అతను ముస్లిము బాటసారులకు సరాయ్లు నిర్మిం\nఅయిదేళ్ళే రాజ్యం చేశాడు. కాని ఆ కొద్ది చాడు. \"బంగారు కాసుల సంచి పక్కన\nకాలంలోనే అతను ఒక ఆదర్శప్రాయమైన పెట్టుకుని నిర్జనస్థలంలో పడుకున్న వాడికి\nపరిపాలనావ్యవస్థ నెలకొల్పాడు. “ ఈ పఠాను సైతం” చోరభయం లేకుండా చేశాడు.\nచూపిన వివేకం ఏ ప్రభుత్వమూ -చివరకు అతని పాలనలో అందరికీ ఒకే రకం\nబ్రిటిషు ప్రభుత్వం కూడా- ప్రదర్శించ న్యాయం జరిగింది. రాజకుటుంబంవారు»\nలేదు,” అని ఒక పాశ్చాత్య చరిత్రకారు కూడా న్యాయ చట్టానికి అతీతులు కారు.\nడన్నాడు. భూమి శిస్తు వసూళ్ళూ, రైతుల\nషేర్ షా అనామకుడుగా జన్మించి కూడా\nహక్కులూ, కబులియతులూ, పట్టాలూ కేవలమూ స్వప్రతిభతో పైకి వచ్చి భారత\nమొదలైనవి కలకాలం ప్రామాణికంగా ఉండే దేశపు అగ్ర చక్రవర్తులలో ఒక డనిపించు\nటట్టు అతను ఏర్పాట్లు చేశాడు. సుంకాలు కున్నాడు. అక్బరుకు పూర్వం అతనిలాటి\nవిధించటంలో అక్రమాలకు అవకాశం ప్రజారక్షకులు లేరు. అక్బరు సాధించిన\nలేకుండా చేశాడు. దేశరక్షణకు గాను అతి అనన్య పరిపాలనకు పునాది అతనే వేశాడని\nనిడుపైన రహదార్లు వేయించాడు. తూర్పు చెప్పవచ్చు. షేర్ షా అంత త్వరలో చావ\nబెంగాలులోని సోనార్ంవ్ నుంచి సింధు నట్టయితే భారత చరిత్రలో మొగలు యుగ\nనది దాకా అతను వేయించిన 1500 కోసుల మంటూ ఉండేదే కాదేమో నని ఒక\nనిడివి గల గ్రాండ్ ట్రంక్ రోడ్డు ఇప్పటికీ ప్రఖ్యాత చరిత్రకారుడన్నాడు.\nషేర్ షా తోబాటు అతను పునరుద్ధరించిన\nఅఫ్ఘాన్ సామ్రాజ్యం శిథిలమయింది.\nఅంతః కలహాలూ, అరాజకమూ ప్రబలాయి.\nషేర్ షా తరవాత అతని కొడుకు సలీమ్\nసుల్తానయాడు. అతను కూడా తండ్రిలాగే\nసమర్థుడు, కాని అతను త్వరలోనే–1554\nనవంబరులో — పోయాడు. అతని మైనరు .\nకుమారుణ్ణి అతని మేనమామ ఆదిల్షా\nచంపించి, తానే సుల్తానయాడు. ఈ ఆదిల్\nషా వ్యర్ధుడు. ఇతని హయాంలోనే అఫ్\n-ఘాన్ సామ్రాజ్యం విచ్ఛిన్నం కాసాగింది.\nఈ హుమా యూన్ కు చాలా\nలాభించింది. అతను పదిహేనేళ్ళపాటు\nతల దాచుకునే చోటు లేక సంచార\nజీవితం గడిపాడు. అతని తమ్ము లతని\nపట్ల ద్రోహులుగా ప్రవర్తించారు. అందరి\nలోకీ పెద్ద భ్రాతృద్రోహి కామ్రాన్.\nహు మా యూన్ కు అ నేకమంది\nశరణార్థులు పరివారంగా తయారయారు.\nసింధు రాష్ట్రంలో శిబిరం ఏర్పాటు\nచేసుకుని, తన సామ్రాజ్యాన్ని తిరిగి\nగెలుచుకొనటానికి హుమాయూన్ చేసిన\nప్రయత్నం ఫలించలేదు. సింధు\nగవర్నరయిన షా హుసేన్ శత్రుత్వం\nఇందు కంతరాయమయింది.\n1542 తొలి మాసాలలో హుమాయూన్,\nసింధు ఎడారిలో సంచారం చేస్తున్న కాలం\nలోనే, హమీదా బాను బేగ ము ను\nపెళ్ళాడాడు. ఆమె షేక్ ఆలీ అంబర్ జైనీ\nకుమార్తె హుమాయూన్కు రాజపుత్ర\nరాజులు ఆశ్రయం ఇవ్వటానికి జంకారు.\nఅతను అమర కోట వెళ్ళాడు. అక్కడి\nరాజు పేరు రాణాప్రసాద్. ఠట్టా, హక్కర్\nరాజ్యాలు గెలవటానికి హుమాయూను\nతోడ్పడతానని మాట ఇచ్చి, రాణాప్రసాద్\nచివరకు ఏమీ చెయ్యలేదు.\n1542 నవంబరు 23న అమరకోట\nలోనే అక్బరు పుట్టాడు.\nభారత దేశంలో తనకు సహాయం పంపేశాడు. ఇలా చేయటానికి హుమాయూన్\nపుట్టదని రూఢి చేసుకుని హుమాయూన్ ఒకంతట ఒప్పుకోలేదు. అస్కరీని కూడా\nపర్షియాకు వెళ్ళి, అక్కడి రాజైన మక్కాకే పంపేశారు. హిందాల్ అనేవాడు.\nషా తహమాస్ సహాయం అర్థించాడు. మాత్రం దొమ్మిలో చచ్చాడు.\nహుమాయూన్ షియా మతం పుచ్చు 1555 నవంబరులో హుమా యూన్.\nకునేటట్టూ, అతను విజయం పొందాక హిందూస్తానాన్ని తిరిగి జయించటానికి\nకందహార్ను తన వశం చేసేటట్టూ షర బయలుదేరాడు. 1555 ఫిబ్రవరిలో\nతులు పెట్టి, పర్షియా రాజు హుమాయూన క్కు లాహెూరూ, జులైలో ఢిల్లీ, ఆగ్రాలూ\n14,000 సేన నిచ్చాడు. హుమాయూన్ వశమయాయి. అతను తన\nతన తండ్రి లాగే హుమాయూన్ కూడా అసమర్థతతో కోల్పోయిన రాజ్యంలో కొంత\nపర్షియా సహాయంతోనే భారత దేశాన్ని భాగం తిరిగి జయించుకోగలిగాడు.\nజయించవలసి వచ్చింది.\nతాను ప డి న కష్టాల ద్వారా\n1545 లో కందహార్, కాబూలులు హుమాయూన్ మనస్తత్వం ఏ మాత్రం\nహుమాయూన్ వశ మయాయి. అయితే మారిందో తెలుసుకునేటందుకు అవకాశం\nఅతను కందహార్ను పర్షియనుల వశం లేకపోయింది. 1556 జనవరి 24న అతను.\nచెయ్యలేదు; కందహార్ కారణంగా ఢిల్లీలో తన లైబ్రరీ మెట్ల మీద నుంచి\nమొగలులకూ, పర్షియనులకూ కొంత ప్రమాద వశాన జారిపడి మరణించాడు.\nఘర్షణ సాగిందికూడా. కామ్రాన్ను ఖైదీగా ఫిబ్రవరి 14 న, పదమూడేళ్ళ వయసులో\nపట్టుకుని, గుడ్డివాణ్ణి చేసి మక్కాకు ఉన్న అక్బరును సుల్తానుగా ప్రకటించారు.",
            "book_page_end": 4
        },
        {
            "title": "నెహ్రూ కథ",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర, స్వాతంత్య్ర సంగ్రామం",
            "moral": "దేశభక్తి, నాయకత్వ లక్షణాలు, మరియు అణచివేతకు వ్యతిరేకంగా పోరాడటం యొక్క ప్రాముఖ్యత.",
            "keywords": [
                "రౌలట్ చట్టం",
                "సత్యాగ్రహం",
                "మహాత్మా గాంధీ",
                "జవాహర్ లాల్ నెహ్రూ",
                "జలియన్వాలా బాగ్"
            ],
            "characters": [
                "మహాత్మా గాంధీ",
                "జవాహర్ లాల్ నెహ్రూ",
                "మోతీలాల్ నెహ్రూ",
                "వైస్రాయి",
                "స్వామి శ్రద్ధానంద",
                "జనరల్ డైయర్"
            ],
            "locations": [
                "బొంబాయి",
                "ఢిల్లీ",
                "అలహాబాదు",
                "పంజాబు",
                "జలియన్వాలా బాగ్"
            ],
            "content": "బ్రిటిషు అధికారులు ప్రకటించిన\nసంస్కరణలు కాంగ్రెసుకూ, ముస్లిం\nలీగుకూ కూడా అసంతృప్తి కలిగించాయి.\nఈ సంస్కరణలను గురించి చర్చించటా\nనికి బొంబాయిలో, 1918 ఆగస్టులో\nఏర్పాటుచేసిన ప్రత్యేక కాంగ్రెసు సమా\nవేశానికి మితవాదు లెవరూ రాలేదు.\nఈ సంస్కరణలను ఆమోదించినవారు\nకాంగ్రెసు నుంచి చీలిపోయి వేరే సంస్థను\nఏర్పాటు చేసుకున్నారు.\nఈ సంస్కరణలే అంతంత మాత్రంగా\nఉంటే కాకతాళీయంగా మరొకటి జరిగింది.\nదేశంలో జాతీయోద్యమం రెచ్చిపోతున్న\nకారణంచేత, రాజకీయ నేరస్థుల విచారణ\nవగైరాలను ఎలా జరపాలో సూచించమని\nప్రభుత్వం ఒక కమిటీని వేసి, దానికి\nన్యాయమూర్తి రౌలట్ ను అధ్యక్షుడుగా\nనియమించింది. రౌలట్ నివేదిక సరిగా\nఈ తరుణంలోనే విడుదల అయింది.\nరౌలట్ సూచనలు దారుణంగా ఉన్నాయి.\nవాటి ఆధారం పైన రెండు చట్టాలు కూడా\nతయారుచేశారు. ఈ చట్టాలు 1919 ఫిబ్ర\nవరిలో, యుద్ధం ముగిసిన మూడు మాసా\nలకు ప్రకటించబడ్డాయి.\nదేశంలో గొప్ప సంచలనం రేగింది.\nవీటితోనే గాంధీజీ భారత రాజకీయరంగంలో\nప్రముఖ పాత్ర వహించాడు. మోతీలాల్\nకూడా వీటితో తన మితవాదాన్ని మరికొంత\nవిసర్జించాడు. ప్రభుత్వం సంస్కరణలు\nప్రకటించినప్పుడు మోతీలాల్ కొంత సుము\nఖత కనబరిచాడు, జవాహర్ తండ్రితో\nతీవ్రంగా భేదించాడు. కాని రౌలట్ చట్టాల\nవిషయంలో వారి కేమీ తేడా లేకపోయింది.\n\"ఇప్పుడేం చెయ్యాలి?” అని కాంగ్రెసు\nసభ్యు లడిగారు.\n\"చెయ్యటమా? అవి శాస నరూపం\nపొందగానే సత్యాగ్రహం ప్రారంభిస్తాం,”\nఅన్నాడు. గాంధీజీ.\nఅయితే గాంధీజీ తొందరపడలేదు.\nఆ చట్టాలను ఉపసంహరించమని వైస్రాయికి\nవిజ్ఞప్తి చేసుకున్నాడు. వైస్రాయి గాంధీజీ\nసూచనను నిరాకరించాడు. గాంధీజీ అనా\nరోగ్యంగా ఉండి కూడా \"సత్యాగ్రహ\nసభ”కు సభ్యులను చేర్చ నారంభించాడు.\nసత్యాగ్రహ సభ్యులు రౌలట్ చట్టాలను\nఉల్లంఘించి, స్వచ్ఛందంగా జైళ్ళకు\nపోతారు. అదీ గాంధీజీ నిర్ణయించిన\nసత్యాగ్రహ కార్యక్రమం !\nఈ కార్యక్రమం జవాహరుకు ఎంత\nఉత్సాహం కలిగించిందో మోతీలాలుకు\nఅంత నిరుత్సాహం కలిగించింది. ఆయనకు\nజైళ్ళలో కూర్చోవటంలో నమ్మకం లేదు.\nజవాహరు. ఉత్సాహంతో జైలుకు పోతాడని\nఆయన గ్రహించి, గాంధీజీని తక్షణం\nఅలహాబాదుకు రావలిసిందిగా కబురు\nచేశాడు. గాంధీజీ వచ్చాడు. ఆయనా,\nమోతీలాలూ ఏకాంతంగా మాట్లాడుకున్న\nమీదట, గాంధీజీ జవాహరుతో, \"తొందరపడి\nఏమీ చెయ్యవద్దు. మీ నాన్నగారిని ఊదర\nపెట్టి, ఆయనకు మనఃక్లేశం కలిగించవద్దు,”\nఅని బోధించాడు.\nరౌలట్ బిల్లును శాసనం చేసితీరాలని\nవైస్రాయి పట్టు బట్టాడు. అందుకు నిరసనగా\nఒక్క రోజు హర్తాలు జరపవలసిందని\nగాంధీజీ దేశానికి పిలుపిచ్చాడు. మార్చి\n30 సత్యాగ్రహ దినంగా మొదట ప్రకటించ\nబడింది, కాని తదుపరి దాన్ని ఏప్రిలు\n6 కు మార్చారు. ఆ రోజు తన రాష్ట్రంలో\nవిజయవంతం కావటానికి జవాహర్ తన\nసర్వశక్తులూ ధారపోశాడు. సత్యాగ్రహ\nదినం అంత విజయవంత మవుతుందని\nకాంగ్రెసు అనుకోలేదు. ప్రభుత్వమూ\nఅనుకోలేదు. భారతీయులు మనస్తత్వ\nరహస్యం తన కెంత బాగా తెలుసునో\nగాంధీజీ తొలిసారిగా స్పష్టం చేశాడు. ఢిల్లీ\nలోని విదేశీ ప్రభువులకు ఠారెత్తిపోయింది.\nదేశమంతటా ఉద్యమం చిన్న చిన్న అల\nలుగా ప్రారంభమై, చిన్న అలలు పెద్ద\nకెరటాలై, మొత్తం మీద బ్రహ్మాండమైన\nఉప్పెనగా పరిణమించింది.\nసత్యాగ్రహ దినం వాయిదా పడిన\nసంగతి ఏ కారణంచేతనో ఢిల్లీకి చేరలేదు.\nఢిల్లీ పౌరులు మార్చి 30 నే సత్యాగ్రహ\nదినం జరిపారు. చాందినీ చౌకులో హిందూ\nముస్లిము లేకమై పర పరిపాలకుల పట్ల\nతమ ఆక్షేపణ వ్యక్తం చేశారు. దుకాణా\nలన్నీ మూసేశారు. ఔరంగజేబు ప్రార్థనలు\nచేసిన జుమ్మా మసీదులో ఒక అపూర్వ\nసన్నివేశం జరిగింది — స్వామి శ్రద్ధానంద\nఅనే హిందూ సన్యాసి అక్కడ సమావేశ\nమైన ముస్లిములకు ఉపన్యాసం ఇచ్చాడు!\nదీనితో బ్రిటిషు అధికారులు బేజారెత్తిపోయి,\nసైనికుల సహాయంతో సమావేశా లన్నిటినీ\nవిచ్ఛిన్నం చేసి, కాల్పులు కూడా\nజరిపించారు.\nఏప్రిలు 6 న దేశమంతటా జరిగిన\nసత్యాగ్రహమప్పుడు కూడా అనేక\nప్రాంతాల పోలీసులూ, సైనికులూ కాల్పులు\nజరిపారు. పంజాబులో కొన్ని చోట్ల—\nప్రత్యేకించి లాహెూరు, అమృతసర్లలో —\nజనం ఎదురు దెబ్బ తీసి, గృహ దహనాలూ,\nకొట్లాటలూ, తెల్లవారి పై దాడులూ జరిపారు.\nబొంబాయి నుంచి ఢిల్లీకి వెళుతూ\nగాంధీజీ ఏప్రిలు 8 న అరెస్టయాడు.\nఅయితే ఆయనను బొంబాయికి తీసుకు\nవచ్చి, ఏప్రిలు 10 న విడుదల చేసేశారు.\nఆయన అరెస్టయిన వార్త మాత్రం\nబొంబాయి, అహమ్మదాబాదు నగరాలలో\nచాలా కల్లోలాలు రేపింది.\nఏప్రిలు 15 న పంజాబులో మార్షల్ లా\nఅమలులోకి వచ్చింది. జనరల్ డైయర్\nజలియన్వాలా బాగ్లో దారుణ హత్యా\nకాండ జరిపించాడు. జూన్ 9 న మార్షల్ లా\nఉపసంహరించ బడేదాకా పంజాబు ప్రజలు\nఅనేక దారుణాలకు గురి అయారు.\n1857 తరవాత బ్రిటిషు పాలకుల పట్ల\nభారతీయులలో అంతటి ద్వేషాగ్ని ఏనాడూ\nప్రజ్వలించి ఉండలేదు.\nచిత్రమేమిటంటే అన్ని దారుణ పరిణా\nమాలకు మూల కారణమైన రౌలట్\nశాసనాలు ఒక్క సందర్భంలో కూడా\nఅమలు జరగలేదు.\nపంజాబు దురంతాలను గురించి\nబ్రిటను లోని ప్రభుత్వం విచారణ\nజరిపించక తప్పలేదు. లార్డ్ హంటర్\nనాయకత్వాన నలుగురు బ్రిటిషువారూ,\nనలుగురు భారతీయులూ కలిసి విచారణ\nజరిపి రెండు నివేదికలు తయారు చేశారు.\nరెండు నివేదికలూ జనరల్ డైయర్ను\nఅభిశంసించాయి. జనరల్ డైయర్ను\nసైనిక శాఖ నుంచి బర్తరఫ్ చేసి ఇంగ్లాండు\nపంపారు. అక్కడ అతని \"ప్రతాపానికి”\nకొందరు ఒక బంగారు కత్తిని కూడా\nబహూకరించారు! భారతీయులు ద్వేషాగ్ని\nచల్లారలేదు.\nఈ సంఘటనల ఫలితంగా మోతీలాల్\nకూడా గాంధీ, జవాహర్ల దారిలోకి\nవచ్చేశాడు. ఆ తరవాత ఆయన ఒక్క\nఅడుగు కూడా వెనక్కు వెయ్యకుండా\nస్వాతంత్య్ర యోదుల అగ్రశ్రేణిలోనే ఉండి\nపోయాడు. మోతీలాలు ప్రజోద్యమాల\nపట్ల ఏమీ ఆసక్తి లేదు. ప్రజా బాహుళ్యానికి\nప్రతినిధిగా తన ఏకైక పుత్రుడు\nజవాహర్ కళ్ళ ఎదుట ఉండటమే\nఆయనను స్వాతంత్ర్య యోధుణ్ణిగా\nచేసిందనటానికి సందేహం లేదు. దానికి\nతోడుగా, ప్రతి ఒక్కరి మనస్తత్వాన్నీ\nమంత్ర ముగ్ధం చెయ్యగల గాంధీజీ\nప్రభావం కూడా ఆయన పైన పడింది.",
            "book_page_end": 8
        },
        {
            "title": "దుర్గేశనందిని",
            "book_page_start": 9,
            "pdf_page_start": 23,
            "pdf_page_end": 30,
            "author": "బంకించంద్ర చట్టోపాధ్యాయ",
            "genre": "చారిత్రక నవల",
            "moral": "విధి నిర్ణయాన్ని ఎవరూ తప్పించలేరు. ప్రేమ, పగ, ఆత్మగౌరవం అనేవి మానవ జీవితాన్ని నడిపిస్తాయి.",
            "keywords": [
                "పఠానులు",
                "విమల",
                "జగతసింహుడు",
                "ఉస్మాన్ ఖాన్",
                "ప్రేమ",
                "వీరేంద్రసింహుడు"
            ],
            "characters": [
                "వీరేంద్రసింహుడు",
                "విమల",
                "జగతసింహుడు",
                "ఉస్మాన్ ఖాన్",
                "కతలూ ఖాన్",
                "ఆయషా",
                "తిలోత్తమ"
            ],
            "locations": [
                "మందారణ దుర్గం",
                "కాశీ",
                "ఢిల్లీ"
            ],
            "content": "[ మందారణ దుర్గం పఠానుల వశమైనప్పుడు యుద్ధం చేస్తూ తీవ్రంగా గాయపడిన యువ\nరాజు జగతసింహుణ్ణి పఠాను సేనానాయకుడైన ఉస్మాన్ ఖాన్ పఠానులకు నవాబైన\nకతలూ ఖాన్ రాజభవనానికి చేర్చి, అతనికి చికిత్స చేయించాడు. నవాబు కుమార్తె\nఅయిన ఆయషా అతనికి శ్రద్ధగా సేవ చేసి ప్రాణం నిలబడేటట్టు చేసింది. అతను కోలు\nకున్న నాడే కతలూ ఖాన్, వీరేంద్రసింహుణ్ణి విచారించి, మరణ దండన విధించాడు.]\nనవాబు సైగ చేయగానే సిపాయిలు వీరేంద్ర అతను ఆగ్రహావేశంతో దాన్ని నలిపి,\nసింహుణ్ణి వధ్య భూమికి తీసుకుపోయారు. దూరంగా విసిరేశాడు.\nఅక్కడికి వెళ్ళే దారిలో ఒక ముసల్మాను చీటీ తెచ్చినవాడు దాన్ని ఏరి తీసుకుని,\nవాడు వీరేంద్రసింహుడి చెవిలో ఏదో అక్కడి సిపాయీలతో, \"నేను తిరిగి\nచెప్పాడు. కాని అది అతనికి అర్థం కాలేదు. వచ్చినదాకా ఆగండి,” అన్నాడు.\nఅప్పుడా ముసల్మాను వా డాయన చేతిలో\n\"చిత్తం,” అన్నారు సిపాయీలు.\nఒక చీటీ ఉంచాడు. వీరేంద్రసింహుడు\nఎందుకంటే ఆ చీటీ తెచ్చిన ముసల్మాను\nధ్యాస ఎక్కడో ఉంచి చీటీ విప్పి చూశాడు.\nవాడు ఉస్మాన్ ఖానే; సిపాయీలు అతని\nఅది విమల రాసిన ఉత్తరం. వెంటనే ఆజ్ఞను పాలించి తీరాలి.\nఉస్మాన్ ఖాన్ ఆ ఉత్తరం తీసుకుని కతలూ ఖాన్కు తెలిసిన పక్షంలో నాకు\nఅంతఃపుర ప్రాంగణం ప్రవేశించాడు. ఒక మరణ శిక్ష పడినా పడవచ్చు,” అన్నాడు\nచెట్టు కింద విమల మేలిముసుగు కప్పుకుని ఉస్మాన్ ఖాన్.\nనిలబడి ఉన్నది. అత నామెను సమీపించి,\n\"కతలూ ఖానా ? ఎందుకు నాతో\nచుట్టూ ఒకసారి కలయ చూసి, ఆమెకు అబద్ధాలాడతావు? నీ వంటి పై చెయ్యి\nజరిగిన దంతా చెప్పాడు.\nవెయ్యటానికి కతలూ ఖాన్కు గుండె\nలున్నాయా?” అన్నది విమల.\n\"మీకు చాలా శ్రమ ఇస్తున్నాను.\nఅయితే మీ మూలానే మాకీ దుర్దశ సంప్రాప్త \"కతలూ ఖాన్ సంగతి మీకేమీ తెలీదు.\nమయింది. మీరు నా పని నెరవేర్చక సరే, ఏమయితే అదవుతుంది. పదండి,\nతప్పదు,” అన్నది విమల.\nమిమ్మల్ని వధ్య భూమి దగ్గిరికి చేరుస్తాను,”\nఅన్నాడు ఉస్మాన్ ఖాన్.\n\" అమ్మా, మీ రడుగుతున్నది ఎంత\nప్రమాదంతో కూడిన విషయమో మీకు ఇద్దరూ వధ్యభూమి చేరుకున్నారు.\nతెలీదు. ఈ సంగతి ఏవిధంగా నైనా ఉస్మాన్ ఖాన్ వెనకనే నడుస్తూ విమల\nవీరేంద్రసింహుడి వద్దకు వచ్చింది. అప్పుడు\nవీరేంద్రసింహుడు భిక్షుక వేషంలో ఉన్న\nఅభిరామస్వామితో మాట్లాడుతున్నాడు :\n\"గురుదేవా, ఇక నాకు సెలవివ్వండి. ఇంక\nనేను మీకు చెప్పేదేమున్నదీ? ఈ జన్మలో\nనాకు ఏమీ అవసరం లేదు. ఎందుకు?\nఎవరి కోసం?”\nఅభిరామస్వామి మేలిముసుగు ధరించిన\nవిమల కేసి సైగ చేశాడు. వీరేంద్రసింహు\nడామె దిక్కు చూడగానే, విమల తన మేలి\nముసుగు తీసేసి, దూరంగా విసిరి, వీరేంద్ర\nసింహుడి కాళ్ళ పైన పడిపోయింది.\nవీరేంద్రసింహుడు, \"విమలా!”\nఅన్నాడు ఆశ్చర్యంతో.\nవిమల ఉన్మాదిని లాగా అయిపోయి,\nగొంతు చించుకుంటూ, \"స్వామీ ! ప్రభూ !\nప్రాణేశ్వరా! ఈ నాడు లోకానికి నిజం\nచెప్పేస్తాను. నన్నెవ రడ్డుతారు? ప్రాణ\nనాథా! నా ప్రాణమా! ఇవాళ మీరేమై\nపోనున్నారు? మా భారం ఎవరి పైన వేసి\nవెళుతున్నారు?” అన్నది.\nవీరేంద్రసింహుడి కళ్ళ నుంచి అశ్రు\nవులు జలజలా రాలాయి. \"విమలా !\nప్రియా! ఈ సమయంలో నా కెందుకు\nకన్నీరు తెప్పిస్తావు? శత్రువులు చూస్తే,\nనేను చావుకు వెరిచి ఏడుస్తున్నా నను\nకుంటారు,” అన్నా డాయన.\nవిమల మాట్లాడ లేదు.\n\"విమలా, నేను పోతున్నాను. మీరు\nకూడా రండి,” అన్నాడు వీరేంద్రసింహుడు.\nవిమల అతని చెవిలో రహస్యంగా,\n\"వస్తాను. ముందీ సైతాను పై పగ తీర్చు\nకుని మరీ వస్తాను,” అన్నది.\nవీరేంద్రసింహుడి ముఖం విప్పారింది.\n\" నీకు చాతనవుతుందా?” అన్నాడు.\nవిమల తన కుడి చెయ్యి చూపుతూ,\n\"ఇదే చెయ్యి! దీని నుంచి అలంకారాలు\nతీసేసి, ఈ చేతిలోనే లోహపు అలంకారాలు\nధరించి, దీని రక్త దాహం తీరుస్తాను,”\nఅంటూ తన చేతి కంకణాలు తీసి దూరంగా\nపారేసింది.\n\"నీ నిశ్చయం నెరవేరుగాక ! జగదీ\nశ్వరుడు నీ కోరిక తీర్చుగాక!” అన్నాడు\nవీరేంద్రసింహుడు. ఇంతలో తలారివా\nడతన్ని తొందర చేశాడు.\n\"ఇక నీవు వెళ్ళు” అన్నాడు వీరేంద్ర\nసింహుడు విమలతో.\n\"వెళ్ళను. నా వైధవ్యప్రాప్తిని కళ్ళారా\nచూస్తాను. మీ రక్తమే నాకు మార్గదర్శకం\nకావాలి,” అన్నది విమల.\nతలారి కత్తి పైకెత్తటం ఆమె చూసింది.\nఅంతలోనే ఆమెకళ్ళు వాటంతటవే మూత\nబడిపోయాయి. తిరిగి ఆమె కళ్ళు తెరిచి\nచూసేసరికి వీరేంద్రసింహుడి తల శరీరం\nనుంచి వేరైపోయి నేలపై దొర్లుతున్నది.\nవిమల శిలా ప్రతిమలాగా, కొంచమైనా\nచలనం లేకుండా, కంట ఏ మాత్రం తడి\nలేకుండా, తన భర్తయొక్క శిరస్సును\nతదేక దృష్టితో చూస్తూ నిలబడిపోయింది.\n*\n*\n*\nవిధివిలాసం విచిత్రమైనది. తిలోత్తమా,\nవిమలా కూడా ఇప్పుడు కతలూఖాన్\nఉంపుడుగత్తె లుండే భవనంలో ఉంటు\nన్నారు. ఒక కోటగాని, గ్రామంగాని తనకు\nలొంగిపోయినప్పుడు అక్కడి అందగత్తె\nలెవరైనా చిక్కితే వారిని నవాబు సేవకు\nప్రత్యేకించాలని నియమం. అందుచేత\nతిలోత్తమా, విమలా నవాబు విలాస భవనా\nనికి చేర్చబడ్డారు. అయితే, ఇద్దరూ చెరొక\nచోట ఉండిపోయారు. తిలోత్తమ గతి ఏమై\nనదీ కూడా విమలకు తెలియరాలేదు. విమల\nఅయితే తన భవిష్యత్తు తాను నిర్ణయించు\nకున్నది, కాని తిలోత్తమను కనిపెట్టి ఉండే\nటందుకు విమల తప్ప మరెవరూ లేరు.\nఅందుచేత ఆమె ఒంటరిదైపోయింది.\nవిమల ఉ స్మాఖాన్ రాక కెదురు\nచూస్తూ కూర్చుని ఉన్నది.\nఉస్మానాఖాన్ పఠానులలో మణిపూస\nలాటివాడు. యుద్ధం అతని వృత్తి, అతని\nధర్మం. యుద్ధంలో అతను ఎలాటి పని\nచెయ్యటానికీ సంకోచించడు. కాని\nయుద్ధంలో విజయం చేకూరినాక ఓడిపో\nయిన వారిపై అత్యాచారాలు చెయ్యటమనేది\nఅతని కేమాత్రమూ గిట్టదు.\nవిమలా తిలోత్తమల పై కతలూఖాన్\nపాపిష్టి కళ్ళు పడకపోయినట్టయితే,\nఉస్మాన్ ఖాన్ దయచేత వారిప్పుడు స్వతం\nత్రలై ఉందురు. అతని దయచేతనే విమల\nవీరేంద్రసింహుణ్ణి ఆఖరు క్షణంలో కలు\nసుకో గలిగింది.\nఉస్మానఖాన్ కతలూఖాన్కు అన్న\nకొడుకు. అందుచేత అతను రాజమహలు\nలోకి చిత్తం వచ్చినట్టు వచ్చి పోవటానికి\nఅధికారం ఉన్నది. కాని నవాబు విలాస\nగృహంలోకి వెళ్ళే హక్కు ఎవరికీ లేదు;\nఉస్మాన్కు కూడా లేదు.\nవిమల ఎలాగో ఒక దాసి ద్వారా ఉస్మాన్\nకొక చీటీ పంపింది. దాన్ని చదువుకుని\nఉస్మాన్ దాసీతో, \"నే నక్కడికి రావటం\nమా ఇద్దరికీ ముప్పు. అందుచేత ఆమెనే\nఇక్కడికి రమ్మను,” అన్నాడు.\nదాసీ ఈ మాట తనతో చెప్పగా విమల,\n\"నే నక్కడికెలా వెళ్ళగలను ?\" అన్నది.\n\"దానికి తగిన ఏర్పాటు ఆయనే చేస్తా\nనన్నారు,” అన్నది దాసి.\nఆ సాయంకాలం ఆయిషా దాసి ఒకతె\nవచ్చి అంతఃపుర రక్షకులైన కొజ్జాలతో ఏదో\nమాట్లాడింది. తరవాత ఆమె వచ్చి విమలను\nతన వెంట పిలుచుకుపోయింది.\n\"నా వల్ల ఇంకేమైనా సహాయం కావలసి\nఉన్నదా?” అని ఉస్మాన్ విమల నడిగాడు.\n\"పెద్ద సహాయమేమీ అవసరంలేదు.\nయువరాజు జగతసింహుడు జీవించి\nఉన్నాడా ? ఆ సంగతి చెప్పండి చాలు,”\nఅన్నది విమల.\n\"జీవించే ఉన్నాడు.”\n\"స్వతంత్రుడా ? ఖైదీయా ?”\n“నిశ్చయంగా ఖైదీయే. కాని ప్రస్తుతం\nజైలులో మాత్రం లేడు. అతనికి చికిత్స\nజరుగుతున్నది. మంచానపడి ఉన్నాడు.\nకతలూఖాన్కు తెలియకుండా నే నతన్ని\nనా భవనంలోనే ఉంచాను. చికిత్సా,\nఉపచారాలూ చక్కగా జరుగుతున్నాయి.”\n\"అభాగినులమైన మా మూలానే, పాపం\nఅతని కీ దుర్దశ సంభవించింది. కాని విధి\nనిర్ణయాన్ని ఎలా తప్పించటం ? నా దొక\nచిన్న మనవి: ఈ ఉత్తరాన్ని అతనికి చేర్చ\nగలరా? ఇంతకుమించి నేను మిమ్మల్ని\nఏమీ కోరబోను.”\nవిమల ఇచ్చిన ఉత్తరాన్ని ఉస్మాన్\nఆమెకే తిరిగి ఇస్తూ, \"ఇది . నేను\nచెయ్యరాని పని. రాజకుమారుడు ఏలాటి\nస్థితిలో ఉన్నప్పటికీ అతను ఖైదీగానే\nపరిగణించ బడతాడు. మేము ముందుగా\nచదివి, అందులో హాని ఏమీ లేదనుకున్న\nమీదటనే ఏ ఉత్తరాలైనా ఖైదీలకు\nచేరుతాయి,” అన్నాడు.\n\"మీకు హానికరంగా ఉండే అంశమేమీ\nఈ ఉత్తరంలో లేదు. అందుచేత ఇదేమీ\nచేయరాని పని కాదు. కాకపోయినా మీకు\nమీరే ప్రభువు ? నాక్కూడా మీరే ప్రభువు,”\nఅన్నది విమల.\n\"ఇతర విషయాలలో అయితే నేను\nనవాబు ఆజ్ఞలకు విరుద్ధంగా అప్పుడప్పుడు\nవ్యవహరిస్తూ నే ఉంటాను, కాని\nఈ విషయంలో అదెంత మాత్రమూ సాధ్యం\nకాదు,” అన్నాడు ఉస్మానఖాన్.\n\"అయితే మీ రా ఉత్తరాన్ని చదువుకొని\nమరీ పంపండి,” అన్నది విమల.\nఉస్మానాఖాన్ దాన్ని ఈ విధంగా\nచదువుకున్నాడు:\n\"యువరాజా, నేను తమకు ఒకనాడు\nనన్ను గురించి తెలుపుకుంటానని లోగడ\nమాట ఇచ్చి ఉన్నాను. ఇప్పు డారోజు\nవచ్చింది. మా తిలోత్తమ అంబరు\nసింహాసనం ఆరోహించిన సమయంలో\nనా సంగతి చెప్పుదామనుకున్నాను. ఇప్పుడా\nఆశ కాస్తా అడుగంటి పోయింది. మరి కొన్ని\nరోజుల అనంతరం భూమి మీద తిలోత్తమ\nఅనే వ్యక్తీ, విమల అనే వ్యక్తీ లేరన్న\nసమాచారం కూడా మీకు చేరితే చేరవచ్చు.\nఅందుచేత ఇప్పుడే మీకీ లేఖ వ్రాస్తున్నాను.\nనేను పాపిని చెయ్యరాని పనులెన్నో\nనా జీవితంలో అనేకం చేశాను. అందుచేత\nనాకు ఈ లోకంలో కీర్తి ప్రతిష్ఠలంటూ\nఏమీవుండవు.\n\"రాజకుమారా, ఈ జన్మలోనే నేను\nమీ పరిజనంలో ఒకదాన్ని కాగలనని\nఒకప్పుడు భావించాను. కాని నావంటి\nఅభాగినుల దౌర్భాగ్యం అగ్ని హెూత్రంలాగా,\nమా మేలు కోరి మా సమీపానికి వచ్చిన\nవారిని కూడా దహించి వేయగలదు. ఈ దాసి\nదొక ప్రార్ధన : ప్రజలు నన్ను దాసీ వేషం\nవేసుకున్న కులట అనీ, వేశ్య అనీ\nఅన్నప్పుడు, 'విమల నీచ జాతిది, అభాగిని,\nనోటి దురుసు వల్ల అపరాధాలు చేసినది.\nఅంతేగాని ఆమె కులట కాదు, జారిణి\nకాదు,' అని చెప్పండి. ఈ నాడు స్వర్గస్తులై\nపోయినవారు విమల అదృష్టం కొద్దీ ఆమెను\nశాస్త్రోక్తంగా వివాహం చేసుకున్నారు. విమల\nఒక్క క్షణం పాటుకూడా ఆయన పట్ల\nఅతిచరించలేదు.\n\"అయితే నేను వీరేంద్రసింహుడి ఇంట\nఏ కారణంచేత దాసిగా మసులుకుంటూ\nవచ్చానో ఆ వృత్తాంతం కూడా సంగ్రహంగా\nచెబుతాను, వినండి.\n\"మందారణ దుర్గానికి సమీపంలోని\nఒక గ్రామంలో జయధరసింహుడనే ఆయన\nపరిచారికలలో భర్తకు దూరమైన అపురూప\nసుందరి ఒకతె ఉండేది. ఆమె భర్త సైని\nకుడు, ఎప్పుడూ దూరప్రాంతంలో ఉండే\nవాడు. శశిశేఖరుడనే బ్రాహ్మణ యువకుడి\nకన్ను ఆమె పైన పడింది. ఆమె ఆ యువ\nకుడి వలలో పడి, కొద్ది రోజులకు గర్భవతి\nఅయింది. ఈ సంగతి తెలిసి శశిశేఖరుణ్ణి\nఅతడి తండ్రి ఇల్లు వెళ్ళగొట్టాడు. శశి\nశేఖరుడు కాశీకి వెళ్ళి అక్కడ విద్యా\nధ్యయనం చేయసాగాడు. అక్కడ కూడా\nఆయన స్వభావం మారలేదు. కాశీలో ఒక\nశూద్ర స్త్రీ ఆయన వల్ల గర్భవతి అయింది.\nఈ సంగతి ఏమని వివరించి చెప్పను.\nఆ శూద్ర స్త్రీ గర్భాన జనించిన దాన్ని నేనే!\n\"కొంత కాలమయాక శశిశేఖరుడు\nమా అమ్మను విడిచిపెట్టేసి ఎటో వెళ్ళి\nపోయాడు. మా అమ్మ అతి కష్టంతో నన్ను\nపెంచుతూ వచ్చింది. నే నారేళ్ళ దాన్నయి\nఉండగా, చలి రోజుల్లో, ఒక పఠాను తన\nభార్యతోనూ, కొడుకుతోనూ కాశీ మీదుగా\nఢిల్లీ వెళతూ, కాశీలో హిందువు లెవ్వరూ\nఆ రాత్రి బస యివ్వనందున, మా గుడి\nసెలో\nఆ రాత్రికి ఆశ్రయం అర్ధించాడు.\nమా అమ్మ సరే నన్నది. ఆ కాలంలో\nకాశీలో పిల్లల దొంగతనాలు విరివిగా జరిగే\nవిట. ఆ రాత్రి ఒక దొంగ మా యింటికి\nకన్నం వేసి లోపలికి వచ్చి, పఠాను కొడుకును\nసంగ్రహించాడట. ఆ సమయంలో నేను\nఅంతా చూసి గట్టిగా కేకలు పెట్టానట.\nపఠాను భార్య లేచి చూస్తే పక్కలో పిల్ల\nవాడు లేడు. దొంగ పిల్లవాడితోసహా మంచం\nకింద దాక్కున్నాడు. పఠాను వాణ్ణి జుట్టు\nపట్టుకుని బయటి కీడ్చి, వాడి చేతిలోని\nపిల్లవాణ్ణి లాగేసుకుని, దొంగ చెవి ఒకటి\nకోసేసి, వాణ్ణి పోనిచ్చాడట. ఇదంతా నాకు\nజ్ఞాపకం లేదు; మా అమ్మ చెప్పింది.”\nఇంత వరకు చదివి ఉస్మాన్ ఖాన్\nకొంచెం సేపు ఏదో ఆలోచించి, విమలతో,\n\"నీ కప్పుడు మరొక పేరేదైనా ఉండేదా?”\nఅని అడిగాడు.\n\" ఉండేది. కాని అది ముసల్మానుల\nపేరు కావటంచేత మా నాన్న దాన్ని\nతీసేసి విమల అనే పేరు పెట్టాడు,”\nఅన్నది విమల.\n\"ముందుండిన పేరేమిటి? మాహరూ\nయేనా?”\nవిమల ఆశ్చర్యపడి, \"మీ కెలా తెలి\nసింది?” అన్నది.\n\"ఈ ఉత్తరంలో నీవు చెప్పే పఠాను\nకొడుకును నేనే!” అన్నాడు ఉస్మాన్ ఖాన్.\nవిమల నిర్ఘాంతపోయింది.",
            "book_page_end": 16
        },
        {
            "title": "సిద్ధుడిచ్చిన పండు",
            "book_page_start": 17,
            "pdf_page_start": 31,
            "pdf_page_end": 36,
            "author": "చందమామ బృందం",
            "genre": "జానపద కథ",
            "moral": "ఇతరుల ధనాన్ని ఆశించి మోసంచేయడం, పిల్లలను అన్యాయంగా పెంచడం అనర్థాలకు దారితీస్తుంది. పిల్లల నడవడికకు పెంపకం, వారు పెరిగే వాతావరణమే ప్రధాన కారణం.",
            "keywords": [
                "విక్రమార్కుడు",
                "బేతాళుడు",
                "భార్గవ శర్మ",
                "సిద్ధుడు",
                "వరదుడు",
                "పిశాచం"
            ],
            "characters": [
                "విక్రమార్కుడు",
                "బేతాళుడు",
                "భార్గవ శర్మ",
                "నాగవేణి",
                "సిద్ధుడు",
                "ఆదిలక్ష్మి",
                "భాగీరధి",
                "వరదుడు",
                "మాధవుడు"
            ],
            "locations": [
                "శ్మశానం",
                "నగరం",
                "అడవులు"
            ],
            "content": "విసుగు చెందని విక్రమార్కుడు చెట్టు\nవద్దకు తిరిగి వెళ్ళి, చెట్టు పై నుంచి\nశవాన్ని దించి భుజాన వేసుకుని, ఎప్పటి\nలాగే మౌనంగా శ్మశానం కేసి నడవ\nసాగాడు. అప్పుడు శవంలోని బేతాళుడు,\n\"రాజా, నీవు తలపెట్టిన ఈ కార్యం\nమంచిదో చెడ్డదో నాకు తెలియదు గాని,\nఒక్కొక్కసారి చెడ్డ పని చేయటానికి కూడా\nధర్మ సందేహం అడ్డు తగులుతుంది.\nఅందుకు తార్కాణంగా నీకు సిద్ధవరదుడి\nకథ చెబుతాను, శ్రమ తెలియకుం డా\nవిను,” అంటూ ఈ విధంగా చెప్పసాగాడు :\nపూర్వం భార్గవ శర్మ అనే ధనిక\nబ్రాహ్మణు డుండేవాడు. ఆయన భార్య\nపేరు నాగవేణి. వారికి చాలా ఏళ్ళుగా\nసంతాన ప్రాప్తి లేకపోయింది. తన కొన్ని\nనీళ్ళు వదిలి, పుంనామ నరకం నుంచి\nరక్షించే కొడుకు లేనందుకు భార్గవశర్మా,\nతన గొడ్రాలితనం పోగొట్టి, తనకు\nఆనందం చేకూర్చేటందు కొక నలుసు\nలేనందుకు నాగవేణీ ఎంతో చింతించారు.\nఇలా ఉండగా ఒక నాడు ఒక సిద్ధుడు\nవారుండే నగరం గుండా వెళుతూ\nభార్గవశర్మ కంట పడ్డాడు. అప్పుడు\nభార్గవశర్మ ఆ సిద్ధుడికి తన స్థితి\nతెలుపుకుని తనకు సంతాన యోగం\nఉందేమో చూడమన్నాడు.\nసిద్ధు డాయన చెయ్యి చూసి, \" నాయనా,\nసంతానం కోసం ఎందు కలమటిస్తావు ? నీకీ-\nజన్మకు సంతాన ప్రాప్తి లేదు. దాన\nధర్మాలు చేస్తూ ఈ జీవితం హాయిగా\nగడిపెయ్యి,” అని చెప్పాడు.\n\"స్వామీ, ఘటనా ఘటన సమర్థులైన\nమీ బోటి వారు తలుచుకుంటే జాతకాలు\nకూడా మారిపోతాయి. నా కొక్క కొడుకు\nకలిగే మార్గం చెప్పాలి,\" అన్నాడు\nభార్గవశర్మ.\nసిద్ధుడు సరేనని ఒక మామిడి పండు\nతెప్పించి, దాన్ని మంత్రించి భార్గవశర్మ\nకిచ్చి, \"దీన్ని భుజించిన వారికి సకల\nసద్గుణ సమన్వితు డైన కొడుకు కలుగుతాడు.\nనీ భార్యను శుచి అయి దీన్ని ఆరగించ\nమని చెప్పు,” అని చెప్పి తన దారిన\nతాను వెళ్ళిపోయాడు.\nభార్గవశర్మ పరమానంద భరితుడై\nఆ పండును ఇంటికి తెచ్చి, తన భార్య కిచ్చి,\n\"ఇది తింటే సుపుత్రుడు పుడతా డట.\nఒక సిద్ధు డిచ్చాడు. దీన్ని రేపు ఉదయం\nస్నానం చేసి తిను,” అని చెప్పాడు.\nభార్గవశర్మ తన భార్య కీ మాట\nచెప్పేటప్పుడు పొరుగింటి ముత్తయిదు వ\nఆదిలక్ష్మి అనే ఆమె వారింటికి వస్తూ\nఅంతా విన్నది.\nభర్త ఇచ్చిన మామిడి పండును\nనాగవేణి దేవుడి మందిరంలో పెట్టటం\nకూడా ఆమె చూసింది. తరవాత ఆదిలక్ష్మి\nతాను వచ్చిన పని ముగించుకుని వెళ్ళి\nపోయింది. ఆమె వెళ్ళిపోయే టప్పుడు\nదేవుడి మందిరంలో ఉన్న పండు కాస్తా\nతీసి దాచుకొని మరీ వెళ్ళింది.\nఆదిలక్ష్మి పండును దొంగిలించటానికి\nకారణ మేమిటంటే, ఆమెకు వరసగా\nఏడుగు రాడ పిల్లలు పుట్టారు. మగబిడ్డను\nఎత్తుకోవాలన్న కోరిక ఆమెకు తీరనేలేదు.\nఆ మామిడిపండు తింటే సుపుత్రుడు\nపుడతాడని భార్గవ శర్మ తన భార్యతో\nఅనటం ఆమె వినటం చేత, ఆ సుపుత్రుణ్ణి\nతానే కనాలన్న అభిలాషకొద్దీ ఆమె పండును\nదొంగిలించింది. ఆమె ఇంటికి వెళ్ళుతూనే\nశుచిగా స్నానం చేసి, ఆ రాత్రే రెండో కంటి\nవాడికి తెలియకుండా పండు తినేసింది.\nనాగవేణి మర్నాటి ఉదయం స్నానం\nచేసి, పండు తిందామని దేవుడి మందిరం\nలోకి వస్తే పండు లేదు. ఎంత వెతికినా అది\nకనిపించ లేదు. పండు పోయిందన్న దిగు\nలుకు భర్త ఏమై పోతాడో నన్న దిగులు జత\nఅయింది. ఎంతో కష్టపడి తెచ్చిన ఆ పండు\nపోయిందంటే భార్గవశర్మ గుండె లవిసి\nచచ్చిపోవచ్చు కూడా. అందుచేత నాగవేణి\nభర్తతో పండు తినేసినట్టు చెప్పింది.\nనాగవేణి కష్టా లంతటితో తీరకపోగా,\nఅప్పుడే ఆరంభ మయాయి. సిద్ధు డిచ్చిన\nమామిడిపండు తిన్నాక గర్భవతిగా\nఉండాలి, గర్భవతి అయిన మనిషి కనాలి.\nకొద్ది కాలం పోనిచ్చి నాగవేణి తాను గర్భ\nవతిగా ఉన్నట్టు లోకానికి ప్రకటించింది.\nఆమె బంధు వర్గ మంతా ఎంతో సంతో\nషించారు. చాలా దూర ప్రాంతం నుంచి\nఆమె చెల్లెలు భాగీరధి అనే ఆమె అక్కను\nచూడ వచ్చింది.\nభాగీరధి మూడు నెలల గర్భిణి అని\nనాగవేణికి తెలిసింది. ఆమె తన చెల్లెలితో\nతనకు ఏర్పడ్డ సమస్య ఏమిటో రహస్యంగా\nచెప్పి, \"నేనీ చిక్కు నుంచి బయట\nపడాలంటే నీకు పుట్టబోయే బిడ్డను\nనా కిచ్చెయ్యాలి. అదికూడా ఏంతో\nగోప్యంగా జరగాలి,” అన్నది.\n\"నా భర్త ఒప్పుకుంటే నా కేమీ అభ్యం\nతరం లేదు,” అన్నది భాగీరధి.\nభాగీరధి తన గ్రామానికి బయలుదేరే\nటప్పుడు నాగవేణి కూడా ఆమె వెంట\nప్రయాణమయి, తన భర్తతో, \"కన\nమొయ్యటం ఏమిటో తెలిన దాన్ని కాను.\nనా కిక్కడ ఉండటానికి భయంగా ఉన్నది.\nఅనేక పురుళ్ళు పోసుకున్న నా చెల్లెలి\nవెంటనే ఉండి, ప్రసవం కాగానే బిడ్డతో\nసహా తిరిగి వస్తాను,” అన్నది. అందుకు\nభార్గవశర్మ సమ్మతించాడు.\nభాగీరథి నలుగురు పిల్లల తల్లీ. ఆమెకు\nఆడ పిల్లలూ, మగ పిల్లలూ కూడా\nఉన్నారు. అయితే ఆమె భర్త దుర్వ్యస\nనాలు గల నీచుడు. అతనికి ఖర్చు జాస్తి,\nతన భార్యకు పుట్టబోయే బిడ్డను తన\nవదినె గారు కోరే పక్షంలో ఆమె తన ఒంటి\nమీది నగలన్నీ ఇవ్వ వలసి ఉంటుం\nదన్నాడు. విధిలేక నాగవేణి ఒప్పుకున్నది.\nభాగీరధి సకాలంలో ప్రసవించింది.\nనాగవేణికి అనుకూలంగా ఆమె మగ బిడ్డనే\nకన్నది. పురుడు చాలా రహస్యంగా జరి\nగింది. నాగవేణి ఆ బిడ్డనూ, తన చెల్లెలినీ\nకూడా తన వెంట తీసుకుని తమ ఊరికి\nప్రయాణ మయింది. ఆమె ఒంటి పైన\nగల నగలన్నీ భాగీరధి భర్త తీసుకున్నాడు.\nతన భార్య ఇంత కాలానికి, సిద్ధుడి\nదయ వల్ల, ఒక మగ పిల్లవాణ్ణి కని\nఇంటికి తిరిగి వచ్చినందుకు భార్గవశర్మ\nసంతోషించాడు. ఆయన తన కొడుక్కు\nసిద్ధవరదుడు అని పేరు పెట్టుకున్నాడు.\nభార్య వంటి మీద ఒక్క నగ కూడా లేక\nపోవటం చూసి ఆయన అడిగితే నాగవేణి\nతాను నగలన్నీ తీసి ఒక చోట మూట గట్టి\nతలంటు పోసుకుంటూంటే దొంగ లెత్తుకు\nపోయా రన్నది. దాని విషయం ఆయన\nఅంతగా పట్టించుకోలేదు. వరదుడు\nభాగీరధి పాలు తాగుతూ పెరగసాగాడు.\nమామిడిపండు తిన్న ఫలితంగా పొరు\nగింటి ఆదిలక్ష్మికి కూడా ఒక కొడుకు\nపుట్టాడు. వాడికి మాధవు డని పేరు పెట్టారు.\nవరదుడూ, మాధవుడూ కలిసే పెరి\nగారు కాని వాళ్ళ మనస్తత్వాలలో ఏమీ\nపోలిక లేదు. ఆ వ్యత్యాసం రాను రాను\nహెచ్చయింది. మాధవుడు తెలివితేటలూ,\nవివేకమూ, వినయమూ, సద్వర్తనా\nకలవాడు. వరదుడు మూర్ఖుడు, గడుగ్గాయి;\nవాడు దుష్టుడుగా తయారయే లక్షణాలు\nక్రమంగా బయట పడ్డాయి. భార్గవశర్మకు\nసిద్దుడు చెప్పిన సద్గుణాలు పొరుగింటి\nమాధవుడిలో కనపడ్డాయి గానీ, తన\nకొడుకు వరదుడిలో కనిపించలేదు.\nవరదుడు ఇంటి దొంగతనాలతో ప్రారం\nభించి ఊళ్ళో దొంగతనాలకు ఎగబడ్డాడు.\nతండ్రి వాణ్ణి సరి చేయ యత్నించిన కొద్దీ\nవాడి బుద్ధి మరింత వక్రించింది. చివరకు\nవాడు అల్లు విడిచి ఒక తక్కువ జాతి\nస్త్రీ ఇంట చేరాడు.\nకొంత కాల మయాక వరదుడు జబ్బు\nపడ్డాడు. వాణ్ణి వాడి స్త్రీ వెళ్ళగొట్టింది.\nకొద్ది రోజులపాటు వాడు అడవులూ,\nలోయలూ పట్టి తిరిగి అకాల మరణం\nపొంది, తీరని కోరికలతో చనిపోయిన\nకారణంగా పిశాచ మయాడు.\nవాడు కొత్తగా విశాచం కావటం చేత\nఇతర పిశాచాలు వాణ్ణి తమ నాయకుడి\nదగ్గిరికి తీసుకుపోయారు. పిశాచాల నాయ\nకుడు వాణ్ణి చూసి, \"నువ్విలా పిశాచం\nకావటం అచ్చగా నీ తప్పు కాదు. అందుకు\nఅసలైన కారకు లెవరో వారిని పట్టి\nపీడించు,” అన్నాడు.\nబేతాళు డీ కథ చెప్పి, \"రాజా, పిశాచ\nమైన వరదుడు ఎవరిని పట్టి పీడించాలి?\nధనాశ చేత తన కన్న కొడుకును తన\nఅక్క కిచ్చేసిన భాగీరధినా? తన కొడుకని\nచెప్పుకుంటూ వాణ్ణి పెంచి పెద్ద చేసిన\nనాగవేణినా? ఈ సందేహానికి సమాధానం\nతెలిసి కూడా చెప్పక పోయావో నీ తల\nబద్దలైపోతుంది,” అన్నాడు.\nదానికి విక్రమార్కుడు, \"వరదుడు\nపిశాచం కావటానికి భాగీరధి కారకురాలు\nకాదు. ఆమె తన కొడుకును సిరి సంపదలు\nగల చోట దత్తు ఇచ్చింది. అందులో\nతప్పేమీ లేదు. పసి తనంలో పాలిచ్చి\nవాణ్ణి పెంచి తన మాతృ ధర్మం కూడా\nనెరవేర్చుకున్నది. వరదుడు తన ఇంటి\nవాతావరణంలో పెరగక ధనికుల ఇంట\nపెరగటం వల్లనే అనేక కోరికలతో చచ్చి\nపిశాచ మయినాడు. నాగ వేణి\nపెంపకమే వాణ్ణి అలా చేసింది. కాని తప్పు\nనాగవేణిది కూడా కాదు. తన భర్త ఎంతో\nఆశతో తెచ్చిన పండు పోయిందంటే తన\nభర్త ప్రాణా లెగిరిపోతా యన్న భయంతో\nఆమె పరదుణ్ణి పెంచింది. వరదుడు\nపిశాచం కావటానికి మూల కారణం ఆది\nలక్ష్మి మామిడి పండును దొంగిలించటం.\nపిశాచం ఆమెనే పట్టాలి,” అన్నాడు.\nరాజు కీ విధంగా మౌన భంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం)",
            "book_page_end": 22
        },
        {
            "title": "మంత్రపు చెవి",
            "book_page_start": 23,
            "pdf_page_start": 37,
            "pdf_page_end": 40,
            "author": "జి. ఉమాకాంత్",
            "genre": "జానపద కథ",
            "moral": "ఇతరులకు సహాయం చేయడం వల్ల గొప్ప బహుమతులు లభిస్తాయి. తెలివి, జ్ఞానం సంపాదించడం అత్యంత విలువైనది.",
            "keywords": [
                "మంత్రపు చెవి",
                "సముద్ర రాజు",
                "బంగారు రాయి",
                "జమీందారు",
                "చేప",
                "తెలివితేటలు"
            ],
            "characters": [
                "యువకుడు",
                "చేప/సముద్ర రాజకుమార్తె",
                "సముద్ర రాజు",
                "పిచ్చుకలు",
                "కాకులు",
                "జమీందారు",
                "జమీందారు కూతురు"
            ],
            "locations": [
                "జపాను",
                "సముద్ర తీరం",
                "సముద్ర రాజ్యం",
                "జమీందారు ఇల్లు"
            ],
            "content": "జపాను దేశంలో ఒక యువకు డుండే\nవాడు. అతను ఒక నాడు సముద్ర తీరాన\nనడుస్తూ ఉండగా ఇసుకలో ఒక మడుగులో\nఒక చేప తన్నుకుంటూ ఉండటం కన\nపడింది. అది సముద్రపు పోటులో ఒడ్డుకు\nకొట్టుకు వచ్చి ఆ మడుగులో చిక్కుకుని,\nతిరిగి సముద్రంలోకి వెళ్ళలేకపోయింది.\nయువకు డా చేపను చూసి జాలిపడి,\nదాన్ని ఎత్తుకుపోయి సముద్ర జలంలో వది\nలేసి, ఒక ప్రాణికి సహాయపడ్డాను గదా\nఅన్న సంతోషంతో వెళ్ళిపోతూండగా వెనక\nనుంచి ఎవరో, \"కొంచం ఆగు!” అని\nకేక పెట్టారు.\nఅతను వెనక్కు తిరిగి చూసే సరికి\nఎవరో స్త్రీ కనిపించింది. అత నామె\nనెన్నడూ చూసి ఉండని కారణం చేత ఆమె\nపిలుస్తున్నది తనను కాదనుకుని అతను\nమళ్ళీ తన దారి పట్టాడు.\n\"నిన్నే ! కొంచెం ఆగు!” అని ఆ స్త్రీ\nమళ్ళీ పిలిచింది.\nఅతను ఆశ్చర్యపడుతూ ఆగి ఆమె\nవద్దకు తిరిగి వెళ్ళాడు.\n\"సముద్ర రాజు నన్ను పంపాడు.\nఆయన ఏక పుత్రిక ప్రాణాలను నీవు కాపా\nడావు. మా దేశానికి నిన్ను వెంటబెట్టుకు\nపోవటానికి నన్ను పంపారు. దయచేసి\nనా వెంట రా,” అన్న దామె.\n\" నాకు ఈదటం రాదు. సముద్ర\nరాజ్యాని కెలా రాగలను ? ” అన్నాడు\nయువకుడు.\n\"ఆ భయం నీకు వద్దు. నేను వాస్త\nవంగా చేపనే. నా వీపు మీద ఎక్కావంటే\nనిన్నక్కడికి ఏ ప్రమాదం జరక్కుండా\nతీసుకుపోతాను,” అన్న దామె.\nఇద్దరూ కలిసి మోకాలు లోతు నీటిలోకి\nవెళ్ళాక ఆ ఆడ మనిషి పెద్ద చేపగా మారి\nపోయింది. యువకు డామె వీపు పైన\nఎక్కాడు. సముద్ర రాజుండే చోటికి వెళ్ళే\nదారిలో ఆ చేప యువకుడితో, \"సముద్ర\nరాజు ని న్నేదైనా వరం కోరమంటే\nమంత్రపు చెవి తప్ప మరేమీ అక్కర్లేదని\nచెప్పు. తన కూతురి ప్రాణం కాపాడా వన్న\nకృతజ్ఞత కొద్దీ దాన్ని ఆయన నీ కిస్తాడు.\nదాన్ని చెవిలో పెట్టుకుని ఆలకిస్తే అన్ని\nప్రాణుల భాషలూ నీకు బాగా అర్థ\nమవుతాయి,” అన్నది.\nసముద్ర రాజు యువకుడికి గొప్పగా\nఆతిథ్యం జరిపాడు. నృత్య గానాలు జరి\nగాయి. యువకుడు సముద్ర రాజు అతిథిగా\nకొన్నాళ్ళుండి, ఇంక తన ఇంటికి వెళ్ళి\nపోతా నన్నాడు. అప్పుడు సముద్ర రాజు,\n\"మా లోకం నుంచి నీ కిష్టమైనది కోరు,\nబహుమానంగా ఇస్తాను,” అన్నాడు.\n\" నాకు మంత్రపు చెవి తప్ప మరేమీ\nవద్దు,” అన్నాడు యువకుడు.\n\"సముద్రంలో అలాటిది ఒకే ఒకటి\nఉన్నది. అయినప్పటికీ నీవు కోరావు గనక\nదాన్ని నీ కిస్తాను,” అంటూ ఒక గూట్లో\nవున్న మంత్రపు చెవిని యువకుడి కిచ్చే\nశాడు. అతన్ని సముద్ర రాజ్యానికి తెచ్చిన\nచేపే అతన్ని ఒడ్డుకు చేర్చి పోయింది.\nయువకుడు సముద్రం ఒడ్డున ఒంటరిగా\nకూర్చుని ఉండగా కొన్ని పిచ్చుకలు కిచకిచ\nలాడుతుండటం అతనికి వినపడింది. అవి\nఏమంటున్నాయో తెలుసుకోవాలని కుతూ\nహలం కలిగి, బుల్లి శంఖం లాగా ఉన్న\nమంత్రపు చెవిని తన చెవులో పెట్టు\nకున్నాడు. వెంటనే అతనికి పిచ్చుక\nలంటున్నది అర్థమయింది.\n\"మనుషులు మహా తెలివిగల వాళ్ళ\nమనుకుంటారు. కాని వాళ్ళ కేమీ తెలీదు.\nఈ పక్కనే ఉన్న వాగు మధ్యలో జనం\nకాలు వేసి దాటి పోయే రాయి అచ్చమైన\nబంగారం. ఆ సంగతి ఒక్కడికీ తెలీదు,”\nఅంటూ పిచ్చుకలు తమలో తాము నవ్వు అతను మంత్రపు చెవిని తీసి తిరిగి తన\nకుంటున్నాయి.\nచెవిలో పెట్టుకుని కాకులు చేస్తున్న\nఈ సంగతి విని యువకుడికి మితి లేని\nసంభాషణ విన్నాడు.\nఆశ్చర్యం కలిగింది. అతను వాగు వద్దకు\nవెళ్ళి, దాని మధ్యలో ఉన్న రాతిని\nతీసి, దాని పైన పేరుకుని ఉన్న\nపాచిని కడిగే సరికి తళతళా మెరుస్తూ\nబంగారం బయట పడింది. పిచ్చుకలు\nఅన్న మాటలో అసత్యం ఏమీ లేదు.\nయువకుడా బంగారాన్ని జేబులో పెట్టు\nకుని, తన అదృష్టానికి ఆశ్చర్యపడుతూ\nఇంటికి పోతూండగా రెండు కాకులు,\n\" కా, కా,” అని అరవటం వినిపించింది.\n\"మనుషులు వట్టి మూర్ఖులు. ఎక్క\nడెక్కడి వైద్యులనూ పిలిపించారు, కాని\nఒక్కడు కూడా జమీందారుగారి పిల్లకు\nనయం చెయ్యలేకపోయారు. ఎలా నయం\nచేస్తారూ? అది మందులతోనూ మాకుల\nతోనూ నయమయే వ్యాధి అయితేగద?\nజమీందారుగారి ఇల్లు తిరగ వేసేటప్పుడు,\nగడ్డితో బాటు ప్రమాదవశాన ఒక పాము\nకూడా కట్టులో చిక్కుకుపోయింది. అది\nతిండికి మాడి కృశించి పోతున్నది. దాన్ని\nఎవరైనా విడిపించి ఆహారం పెడితేనేగాని\nజమీందారు గారి కూతురు వ్యాధి నుంచి\nకోలుకోదు,” అంటూ కాకులు తమలో\nతాము మాట్లాడు కున్నాయి.\nఈ మాటలు తన చెవిన పడటం\nమేలయిందనుకుని యువకుడు తిన్నగా\nజమీందారింటికి వెళ్ళాడు.\n\"నా కుమార్తెకు చికిత్స చేసి, వ్యాధి\nనయంచేసిన వారికి కోరినది ఇవ్వబడును,”\nఅని ఇంటి బయట రాసి ఉన్నది.\nయువకుడు లోపల ప్రవేశించి,\n\"జబ్బుగా ఉన్న అమ్మాయికి చికిత్స\nచేస్తాను,” అన్నాడు.\nఅక్కడ చేరి ఉన్న వైద్యులంతా విరగ\nబడి నవ్వి, \"మనందరికీ అంతుచిక్కని\nవ్యాధిని ఈ మడ్డి వెధవ నయం చేస్తాట్ట!\"\nఅని యద్దేవా చేశారు. కాని జమీందారు\nమాత్రం ఎవరు వైద్యం చేస్తామన్నా\nచేయించటానికి సిద్ధంగానే ఉన్నాడు.\nయువకుడు లోపలికి వెళ్ళి రోగిని చూసి,\n\" ఇది రోగం కాదు, శాపం. జీవహింస\nజరిగింది. ఇంటి కప్పులో పాము బంధించ\nబడి ఉన్నది,” అన్నాడు.\nజమీందారు తన నౌకర్లను పిలిపించి\nకప్పు విప్పించాడు. పాము ఒక కట్టలో కని\nపించింది. అది తిండికి మాడి కొసప్రాణంతో\nఉన్నది. దాన్ని కట్ట నుంచి ఊడదీసి తెచ్చి\nపాలు పోశారు. అది పాలు తాగి బలం వచ్చి\nకదిలి పాకసాగింది. అది ఒక అడుగు పాకే\nసరికి, మంచంలో జమీందారు. కూతురు\nలేచి కూర్చున్నది; పాము రెండడుగుల\nదూరం పాకే సరికి పిల్ల లేచి నిలబడింది.\nపాము తన దారిన ఎటో వెళ్ళిపోయింది.\nదానితోనే జమీందారు కూతురి వ్యాధి\nకూడా పోయింది.\nతన కూతురికి చికిత్స చేసినందుకు\nబహుమానంగా జమీందారు యువకుడికి\nఆ పిల్లనే ఇచ్చి పెళ్ళి చేశాడు.",
            "book_page_end": 26
        },
        {
            "title": "శరీరం విలువ",
            "book_page_start": 27,
            "pdf_page_start": 41,
            "pdf_page_end": 42,
            "author": "పి. క్రిష్ణమూర్తి",
            "genre": "నీతి కథ",
            "moral": "దేవుడు ఇచ్చిన ప్రతి అవయవమూ అమూల్యమైనది. శరీర శ్రమతో బతకడం గౌరవప్రదమైంది. భిక్షాటన చేయవద్దు.",
            "keywords": [
                "దేవుడు",
                "భిక్షాటన",
                "శరీరం విలువ",
                "ఉదయసేనుడు",
                "శ్రమ",
                "గౌరవం"
            ],
            "characters": [
                "ఉదయసేనుడు (రాజు)",
                "బిచ్చగాడు (యువకుడు)"
            ],
            "locations": [
                "ఉదయగిరి రాజ్యం",
                "రాజ వీధులు"
            ],
            "content": "ఉదయగిరి రాజు ఉదయసేనుడు గొప్ప\nధర్మాత్ముడు. అతను తన రాజ్యంలో అన్ని\nవృత్తుల వారికీ సుఖంగా జీవితం సాగేటట్టు\nఅనేక ఏర్పాట్లు చేశాడు. అందరికీ పనులు\nకల్పించాడు. ఎవరు గానీ కటిక దారిద్య్ర్యం\nఅనుభవించ నవసరం లేకుండా చేశాడు.\nరాజు ఇలా చేయటం చేత దేశంలో యాచన\nఅన్నది చాలా భాగం తగ్గిపోయింది. ఏ పనీ\nచేసుకో లేని ముసలివాళ్ళూ, వికలాంగులూ\nబిచ్చమెత్తి ఏదో విధంగా కాలక్షేపం చేసు\nకునేవాళ్ళు.\nఆ దేశపు బిచ్చగాళ్ళలో ఒక యువకు\nడుండేవాడు. వాడు బుద్ధి ఎరిగినప్పటి నుంచీ\nబిచ్చగాడి వృత్తిలో నే బతుకుతూ\nవస్తున్నాడు. దేశంలో బిచ్చగాళ్ళకు\nప్రోత్సాహం క్రమంగా తగ్గిపోతూ ఉన్నందు\nవల్ల వాడికి తన వృత్తి అంత కంతకూ కష్ట\nతరం కాసాగింది.\nచివర కొక నాడు ఉదయం మొదలు\nమధ్యాన్నం దాకా వాడి కెవరూ బిచ్చం\nపెట్టలేదు. ఆకలి దహించుకుపోతూ రాజ\nవీధిన ఒక చెట్టు కింద కూర్చుని వాడు\nదారే పొయ్యే వాళ్ళందరినీ యాచించ\nసాగాడు. ఎవరూ వాడి కేసి చూడలేదు.\nభగవంతుణ్ణి ధ్యానిస్తే నైనా ప్రజలకు\nదయ కలుగుతుందేమోనని వాడు గొంతెత్తి,\n\"ఓ పరాత్పరా, పేదవాడి కింత ముష్టి!\nఆపద్రక్షకా, కడుపు కాలే వాడి కొక కబలం!\nదయామయా, దౌర్భాగ్యుడి కింత ధర్మం!”\nఅని కేకలు పెట్ట సాగాడు.\nఅప్పటికీ ఎవరూ వినిపించుకోలేదు.\nఅరిచి, అరిచి అసలే ఆకలిగా ఉన్న వాడికి\nశోష కూడా రాసాగింది. వాడికి దేవుడి పైన\nకోపం వచ్చింది.\n\"ఓరి భగవంతుడా, ఎక్కడ చచ్చావురా?\nపుట్టించిన వాడివి. పెట్టించవేంరా, నీ అమ్మ\nకడుపు కాలా!\" అంటూ వాడు నోటికి వచ్చి\nనట్టు తిట్టసాగాడు.\nఆ సమయంలో రాజుగారు గుర్రం మీద\nరాజ వీధి వెంట వెళుతూ బిచ్చగాడి\nమాటలు ఆలకించి, గుర్రాన్ని ఆపి, దిగి,\nవాడి వద్దకు పోయి, \"ఎవర్నిరా అలా తిట్టి\nపోస్తున్నావు?” అని అడిగాడు.\n\"ఇంకెవర్ని? పాపాల భైరవుడు ఆ భగ\nవంతుణ్ణి!” అన్నాడు బిచ్చగాడు.\n\" భగవంతుణ్ణి పూజించాలి గాని ఎవ\nరైనా తిడతారా ? భ గ వంతుడు\nనీ కేం ద్రోహం చేశాడు ? \" అన్నాడు రాజు.\n\"ఇంకేం చెయ్యాలి? పొద్దున లేచి\nనప్పటి నుంచీ కూడు లేదు. ఎంత సేపు\nముషైత్తినా చిన్న కాసైనా దొరక్క\nపోయె !” అన్నాడు బిచ్చగాడు.\n\"ఒరే నీకు డబ్బు కావాలంటే\nనే నిస్తాను. నే నీ దేశానికి రాజును\nనీ చెయ్యి ఒకటి ఇచ్చెయ్యి. వెయ్యి\nరూపాయలిస్తాను. లేదా కా లొకటి ఇయ్యి.\nరెండు వేలిస్తాను. నీ కళ్ళిచ్చా వంటే\nఅర్ధ రాజ్యం ఇస్తాను,\" అన్నాడు రాజు.\n\" నీ డబ్బు నా కొద్దు. నే నేమీ\nఇవ్వను,” అన్నాడు బిచ్చగాడు.\n\"అంటే నువ్వు చాలా భాగ్యవంతుడ\nవన్నమాట! నీకు వెయ్యి రూపాయల కంటె\nవిలువైన చెయ్యి, రెండు వేల కన్న విలు\nవైన కాలూ, అర్ధ రాజ్యం కన్న ఎక్కువైన\nకళ్ళూ ఉన్నా యన్నమాట! అవి ఇచ్చి\nనందుకు దేవుణ్ణి పూజించక తిడతా వేమిరా,\nపశువా ? పో, దేవుడిచ్చిన విలువైన కాళ్ళూ,\nచేతులూ ఉపయోగించి పొట్టపోసుకో, బిచ్చ\nమెత్తకు!\" అని వాణ్ణి మందలించి రాజు\nవెళ్ళిపోయాడు.\nఅది మొదలు వాడు వీధుల వెంట\nబిచ్చ మెత్తటం మాని శరీర శ్రమ చేసి\nబతకటం నేర్చుకున్నాడు.",
            "book_page_end": 28
        },
        {
            "title": "మూఢ శాసనం",
            "book_page_start": 33,
            "pdf_page_start": 43,
            "pdf_page_end": 46,
            "author": "బి. రాజగోపాలరావు",
            "genre": "నీతి కథ",
            "moral": "వృద్ధులు అనుభవజ్ఞులు, వారి సలహాలు యువకులకు అసాధ్యమైన పనులను సులభతరం చేస్తాయి. అనుభవం జ్ఞానం కంటే విలువైనది.",
            "keywords": [
                "మూఢ శాసనం",
                "వృద్ధులు",
                "అనుభవం",
                "రాజు",
                "బూడిద తాడు",
                "శంఖంలో దారం"
            ],
            "characters": [
                "రాజు",
                "మంత్రి",
                "యువకుడు (కొడుకు)",
                "ముసలివాడు (తండ్రి)",
                "చీమ"
            ],
            "locations": [
                "ఆరావళీ పర్వతాలు",
                "షష్టిపూర్తి లోయ",
                "రాజధాని"
            ],
            "content": "ఆరావళీ పర్వతాలలో ఒక చిన్న రాజ్యం\nఉండేది. దాన్ని పాలించే రాజు ఒక\nశాసనం చేశాడు. అరవై ఏళ్ళు నిండిన\nవాళ్ళు ఏ పనికీ పనికిరారు గనుక వారిని\nపోషించటం వృధా అనీ, అలాటి వారిని\nరాజ్యంలో లేకుండా చేస్తే మిగిలిన వాళ్ళు\nమరింత సుఖంగా బతుకుతారనీ అనుకుని,\nఅరవై నిండిన వృద్ధులను వారి కొడుకులు\nదూరాన ఉండే లోయలోని అరణ్యంలో\nవిడిచి పెట్టి రావాలని శాసనం చేశాడు.\nరాజ శాసనం అమలు చేయక తప్పదు\nగనక షష్టి పూర్తి అయిన వారి నందరినీ\nవారి కొడుకులు ఒక లోయలో వదిలి\nపెడుతూ వచ్చారు. ఆ లోయకు షష్టిపూర్తి\nలోయ అనే పేరు వచ్చింది. ఆ ముసలి\nవాళ్ళు ఆ లోయలో కొంత కాలం ఎలాగో\nప్రాణాలు నిలుపుకుని ఆ తరువాత దిక్కు\nలేని చావు చచ్చేవాళ్ళు.\nఒక ముసలి వాడికి అరవై నిండాయి.\nశాసనం ప్రకారం ముసలివాణ్ణి ఆయన\nకొడుకు మెడల మీద మోసుకుని లోయలో\nవదిలిపెట్టటానికి బయలుదేరాడు. వాళ్ళు\nమామూలు మార్గాలు దాటి అరణ్య మార్గం\nప్రవేశించగానే, పైన ఉన్న ముసలివాడు\nతన చేతికి అందిన కొమ్మల మండలను\nవిరిచి కింద పారెయ్యసాగాడు.\n\"ఎందు కలా చేస్తున్నావు, నాన్నా?\nదారి గుర్తు పెట్టుకుని మళ్ళీ తిరిగి వద్దా\nమనా ?” అని కొడుకు అడిగాడు.\n\" కాదురా, బాబూ. నువు తిరిగి వెళ్ళే\nటప్పుడు దారి తప్పుతావేమో నని,”\nఅన్నాడు తండ్రి.\nతన పైన అంత ప్రేమగల తండ్రిని\nలోయలో వదిలి రావటానికి కొడుక్కు\nమన సొప్పలేదు. వాడు అర్థ రాత్రి దాటిన\nమీదట తండ్రిని యింటికి మోసు కొచ్చి,\nఅటక పైన దాచి, ఎవరికీ తెలియకుండా\nకాపాడుతూ వచ్చాడు.\nరాజుగారు చేసిన మూఢ శాసనం ప్రజ\nలకు చాలా కంటకింపుగా ఉన్నది. అరవై\nదాటిన తండ్రులు లేనివాళ్ళు కూడా\nఆ శాసనాన్ని అసహ్యించుకున్నారు. అది\nగమనించి మంత్రి రాజుతో, \"మహారాజా,\nమీరు చేసిన షష్టిపూర్తి శాసనం వల్ల దేశా\nనికి ఆర్థికంగా ఎంత మేలు కలిగిందో తెలీదు\nగాని, జ్ఞానమూ, అనుభవమూ గల వాళ్ళం\nదరూ అకాల మృత్యువు వాత పడుతూంటే\nయువకులను సరి అయిన దారిలో నడి\nపించే వాళ్ళు లేకుండా పోతున్నారు. అందు\nచేత దేశానికి భరించరాని నష్టం కలుగు\nతున్నది,” అన్నారు.\nరాజు ఈ మాట నమ్మలేదు. తాను\nచెప్పినది నిజమని రుజువు చేస్తానన్నాడు\nమంత్రి. ఆయన సలహాతో రాజు చాటింపు\nవేయించాడు: రాజ్యం లోని పౌరులందరూ\nబూడిదతో పేనిన తాళ్ళు పట్టుకురావాలి.\nబూడిదని తాడుగా పేనటం ఎలాగో\nపౌరులలో ఒక్కడికి కూడా అర్థం కాలేదు.\nతండ్రిని అటక మీద దాచినవాడు, \"నాన్నా\nబూడిదతో పేనిన తాళ్ళు పట్టుకు రమ్మని\nరాజుగారు చాటింపు వేయించారు. అది\nఎలా సాధ్యం?” అని అడిగాడు.\n\"తాడును కాల్చి బూడిద రూపు\nతెప్పించి అలాగే పట్టుకు పోయి రాజుగారికి\nచూపరా, బాబూ!\" అని తండ్రి కొడుక్కు\nసలహా ఇచ్చాడు.\nవాడు తండ్రి చెప్పిన ప్రకారమే తాడును\nకాల్చి పట్టుకుపోయి రాజుగారికి చూపాడు.\nరాజ్యంలో మరెవరూ ఆ పని చెయ్య\nలేక పోయారు.\n\" భేష్, నువు చాలా తెలివైనవాడివి!\"\nఅని రాజుగారు మెచ్చుకుని ఆ యువకుణ్ణి\nపంపేసి, మంత్రితో, \"చూశావా? తెలి వి\nతేట లు ముసలి వాళ్ళకే కాదు, యువకు\nలకూ ఉంటాయి,” అన్నాడు.\n\"తెలివితేటలు కుర్రాడి వవునో కాదో\nతేల్చుకోవడాని కి ఇంకొక్క చాటింపు\nవేయించండి,” అని మంత్రి పౌరులకు\nమరొక పరీక్ష పెట్టాడు.\n\"దేశంలో ఉన్న పౌరు లందరూ శంఖం\nమొనలో నుంచి దారం దూర్చి రాజుగారికి\nతెచ్చి చూపాలి,\" అని చాటింపు జరిగింది.\nఅది ఎలా సాధ్యమో ఎవరికీ అర్థం\nకాలేదు. తండ్రిని దాచిన యువకుడు\nమళ్ళీ తండ్రినే సలహా అడిగాడు.\n\"నాయనా, ఒక చిన్న బియ్యపు గింజకు\nసన్నని దారం కట్టి ఒక చీమకు అందించి,\nశంఖంలోకి పంపించు. అది మొనలో ఉన్న\nబెజ్జం వెంబడి గింజతో సహా బయటికీ\nవస్తుంది. బియ్యంగింజ వెంట దారంకూడా\nవస్తుంది. గింజను దారం నుంచి ఊడ\nదీసి శంఖాన్ని తీసుకుపోయి రాజుగారికి\nచూపించు,” అన్నాడు తండ్రి.\nయువకుడు తండ్రి చెప్పినట్టే చేసి,\nశంఖాన్ని దారంతో సహా తీసుకుపోయి\nరాజుకు చూపించాడు. వాడు తప్ప మరె\nవరూ శంఖాలకు దారం ఎక్కించి తీసుకు\nరాలేదు. రాజు యువకుణ్ణి చూసి పరమా\nనంద భరితుడయాడు.\n\"మీరు కొంచెం ఉండండి, మహారాజా!\nవీడే బూడిద తాడు కూడా తెచ్చినవాడు.\nయుక్తిగల పనులు రెండూ వీడు తన\nస్వబుద్ధితో చేశాడని నేను నమ్మను,”\nఅన్నాడు మంత్రి.\nమంత్రి గద్దించి, నిజం చెప్పకపోతే\nదండించగలనని అన్న మీదట యువకుడు\nనిజం చెప్పేశాడు.\n\"మహాప్రభూ, మా నాన్న చాలా తెలి\nవైనవాడు. నన్ను ప్రాణంలాగా చూసుకునే\nవాడు. కాని ఆయనకు అరవై ఏళ్ళు నిండ\nగానే రాజశాసనాన్ని బట్టి షష్టిపూర్తి లోయలో\nవదిలిపెట్టటానికి తీసుకుపోయాను. తిరిగి\nవచ్చేటప్పుడు నేను దారి తప్పిపోతానేమో\nనని ఆయన అరణ్యమార్గం పొడుగునా\nనాకోసం చెట్లకొమ్మలు విరిచిపడేశాడు. అది\nచూసి నేనాయనను లోయలో వదిలిపెట్టలేక\nఇంటికి తెచ్చి కాపాడుతున్నాను. ఆయన\nసలహాపైనే నేను బూడిదతో పేనిన తాడు\nతెచ్చి తమకు చూపాను. శంఖంలోకి దారం\nఎక్కించే మార్గం చెప్పినది కూడా ఆయనే,”\nఅన్నాడు యువకుడు.\nఈ మాటలు వినగానే రాజుకు జ్ఞానో\nదయ మయింది. ఆయన తన శాసనాన్ని\nఉపసంహరించుకున్నాడు. అది మొదలు\nషష్టిపూర్తి అన్నది పునర్జన్మగా భావించబది\nఉత్సవంగా జరపబడుతున్నది.",
            "book_page_end": 36
        },
        {
            "title": "అయిదుగురు మూర్ఖులు",
            "book_page_start": 33,
            "pdf_page_start": 47,
            "pdf_page_end": 52,
            "author": "చెన్నమాధవరాజు ఆనందరాజు",
            "genre": "హాస్యం, నీతి కథ",
            "moral": "అహంకారం, ఇతరులపై ఆవేశం, అజ్ఞానం, మరియు పనికిమాలిన పనులు చేయడం మూర్ఖత్వానికి సంకేతాలు. తెలివైన సలహాలను స్వీకరించాలి.",
            "keywords": [
                "మూర్ఖులు",
                "మేధావంతుడు",
                "గుణపాలుడు",
                "సుబుద్ధి",
                "హాస్యం",
                "అజ్ఞానం"
            ],
            "characters": [
                "మేధావంతుడు (రాజు)",
                "సందేహి (రాణి)",
                "గుణపాలుడు (పాత మంత్రి)",
                "సుబుద్ధి (కొత్త మంత్రి)",
                "ఇల్లు తగలబెట్టుకున్న ఆసామి",
                "బావిలో నీళ్ళు పోసే ఆసామి"
            ],
            "locations": [
                "ఉజ్జయినీ నగరం",
                "అరణ్యం",
                "రాజధాని"
            ],
            "content": "ఒకప్పుడు ఉజ్జయినీనగర రాజు చనిపోగా\nఆయన కొడుకు మేధావంతు డనే వాడు\nపట్టాభిషేకం చేయించుకుని రాజయాడు.\nఅతను పేరుకు మాత్రమే మేధావంతుడు,\nతెలివితేటలకు వట్టి చవట.\nఅతనికి సుబుద్ధి అనే బాల్యమిత్రు డొక\nడుండేవాడు. వాడు కూడా పేరుకు తగ్గ\nవాడు కాడు, ఎందుకంటే వాడికి కొంచెం\nకూడా బుద్ధిలేదు.\nమేధావంతుడి పట్టపురాణి మాత్రం\nపేరుకు తగ్గది. ఆమె పేరు సందేహి;\nఆమె కన్నీ సందేహాలే.\nచచ్చిపోయిన రాజుగారికి సమర్థుడైన\nమంత్రి ఒక డుండేవాడు. ఆయన పేరు\nగుణపాలుడు. మేధావంతుడి పట్టాభిషేకం\nజరగగానే, ఇక రాజ్యానికి రానున్నవి మంచి\nరోజులు కావనీ, సత్సంప్రదాయాలన్నీ పెద్ద\nరాజుగారితోనే పోయాయనీ గ్రహించి, గుణ\nపాలుడు తన మంత్రి పదవికి రాజీనామా\nపెట్టి, ఎక్కడో దూరంగా అరణ్యంలో\nఆశ్రమం ఒకటి నిర్మించుకుని అందులో\nదైపధ్యానం చేసుకుంటూ నిశ్చింతగా\nఉండిపోయాడు,\nగుణపాలుడు వెళ్ళిపోవటం మేధా\nవంతుడికి కూడా సుఖంగానే ఉన్నది. గుణ\nపాలుడు మంత్రిగా ఉంటే అతనికి స్వేచ్ఛ\nలేదు. అందుచేత తన బాల్యమిత్రుడైన\nసుబుద్ధిని మంత్రిగా పెట్టుకుని, మేధా\nవంతుడు ఇష్టం వచ్చినట్టు రాజ్యం చెయ్య\nసాగాడు. రాజూ, మంత్రీ కలిసి చేసే పను\nలన్నీ సభికులకు వేళాకోళంగా ఉండేవి,\nవాళ్ళ తెలివితక్కువ తనం చూసి చాటుగా\nనవ్వుకునే వారు.\nఒకరోజు మేధావంతు డింటికి వచ్చేసరికి\nభార్య సందేహి ఒక సందేహంతో భర్తకు\nఎదురయింది.\n\"ఏమండీ, మూర్ఖులంటే ఎవరు?\nవాళ్ళెలా ఉంటారు? మీరు సభకు వెళ్ళిన\nసమయంలో ఎవరో \"మూర్ఖుడా!\" అనీ,\n\"మూర్ఖురాలా!” అనీ తిట్టుకోవటం విని\nపించింది,” అన్నది సందేహి.\n\" మూర్ఖు డన్నమాట నేను చాలాసార్లు\nవిన్నానుగాని, మూర్ఖులెలా ఉంటారో. చూడ\nలేదు. ఈ విషయం సుబుద్ధి నడిగితే చెబు\nతాడులే,” అన్నాడు మేధావంతుడు.\nమర్నాడు సభలో సుబుద్ధిని చూడగానే\nమేధావంతుడికి సందేహి అడిగిన సందేహం\nజ్ఞాపకం వచ్చింది. అతను సుబుద్ధితో,\n\" మహామంత్రి, మూర్ఖులనబడే వారు ఎలా\nఉంటారు? నాకు తెలుసుకోవాలని ఉందీ,\nచెప్పు,” అన్నాడు.\n\" మహారాజా, మూర్ఖుడూ, మూర్ఖురాలూ\nఅనే మాటలను నేను కూడా విన్నానేగాని\nఅలాటి వాళ్ళను ఎన్నడూ చూడలేదు,”\nఅన్నాడు సుబుద్ధి.\n\" సరే అయితే, నీకు వారం రోజుల\nవ్యవధి ఇచ్చాను. ఈలోపుగా నీ యిష్టం\nవచ్చిన చోటికిపోయి అయిదుగురు మూర్ఖు\nలను పట్టుకురా. వారెలా ఉంటారో\nమేమందరమూ చూడాలి. గడువు లోపుగా\nఅయిదుగురు మూర్ఖులనూ తెచ్చి దర్బా\nరులో హాజరు పెట్టలేకపోయావో నీ తల\nతీయించి కోటగుమ్మానికి కట్టిస్తాను,”\nఅన్నాడు మేధావంతుడు.\nసుబుద్ధి ఈ మాట విని బెదిరిపోయాడు.\nమూర్ఖులెలా ఉంటారో, ఎక్కడ ఉంటారో\nఅతనికి తెలీదు. అందుచేత వారి కోసం\nఎక్కడ వెతకాలో కూడా తెలీదు. వెనకటి\nమంత్రి గుణపాలుడైతే ఇటువంటి పనిని\nఅవలీలగా చేసి ఉండేవాడు.\nగుణపాలుడు జ్ఞాపకం వచ్చేసరికి\nసుబుద్ధికి ప్రాణం లేచివచ్చినట్టయింది.\nఅతను వెంటనే ప్రయాణమై, వేసవి ఎండ\nలను కూడా లక్ష్యపెట్టకుండా గుణపాలు\nడుండే ఆశ్రమం చేరుకుని, గుణపాలుడికి\nసంగతంతా నివేదించి, \" ఈ అయిదుగురు\nమూర్ఖులనూ వెతికి ఇచ్చే పని మీ వల్లనే\nజరగాలి. లేకపోతే నా పీక తెగిపోతుంది,\"\nఅని కాళ్ళపైన పడ్డాడు.\n“ఫరవాలేదులే, నాయనా. నేను కూడా\nనీ వెంట నగరానికి వస్తాను పద. మనకు\nకావలిసిన మూర్ఖులు దారిలోనే దొరికే\nఅవకాశం వున్నది,” అంటూ గుణపాలుడు,\nసుబుద్ధిని వెంటబెట్టుకుని రాజధానికి\nబయలుదేరాడు.\nవాళ్ళు ఒక గ్రామం చేరేసరికి అక్కడ\nఒక ఇల్లు ఒక పక్క అంటుకుని తగల\nబడుతున్నది. ఇల్లుగలవాడు పదిమందినీ\nపిలిచి మంట లార్పటానికి బదులుగా,\nఇంటి రెండోపక్క కప్పు మీద ఇంత చమురు\nపోసి అంటిస్తున్నాడు.\nగుణపాలు డతన్ని చూసి, \"ఇల్లొక\nపక్క తగలబడుతుంటే మంటలార్పక\nఇంకో పక్క కూడా తగలబెడుతున్నా\nవేమిటి?” అని అడిగాడు.\n\"ఆమాత్రం కూడా తెలీదా? చూడ\nబోతే మీరు చాలా అమాయకుల్లా కనిపి\nస్తున్నారు. ఉష్ణం ఉష్టేన శీతలం అన్నారు.\nమంటకు మంట చేరిస్తే తగలబడటం\nనిలిచిపోతుంది,\" అన్నాడు ఇంటివాడు.\n\"మేం రాజధానికి పోతున్నాం.\nమా వెంట వస్తావా? రాజుగారి చేత నీకు\nమంచి బహుమానం ఇప్పిస్తాం,” అన్నాడు\nగుణపాలుడు.\nఇల్లు తగలబెట్టుకున్న వాడు సరేనని\nబయలుదేరాడు.\nముగ్గురూ కలిసి నడుచుకుంటూ మరొక\nగ్రామానికి చేరుకున్నారు. అక్కడ ఒక\nఆసామీ తన ఇంటికి కొంచెం దూరంలో\nఉన్న బావి నుంచి కడవలతో నీరు తీసుకు\nపోయి తన పెరట్లో ఉన్న బావిలో పోస్తు\nన్నాడు. అతని ఉద్దేశం తన పెరటి బావి\nనించాలన్నట్టున్నది.\n\"ఏమయ్యా, ఒక బావి నుంచి నీరు\nతీసుకుపోయి ఇంకో బావిలో పోస్తున్నా\nవెందుకు ?\" అని గుణపాలు డడిగాడు.\nదానికి ఆ ఆసామి, \"ఏం చెయ్య\nమంటారు? ఈ ఎండలకు మా పెరటి\nనుయ్యి ఎండిపోయింది. నా భార్య మహా\nబద్దకస్తురాలు. నీళ్ళు తేవటానికి ఇల్లు\nదాటిపోదు. అంచేత విధిలేక దూరపు\nబావిలో నీరు తెచ్చి దొడ్డిబావిలో పోసు\nకుంటున్నాను,\" అన్నాడు.\n\"మేం రాజధానికి పోతున్నాం.\nమా వెంట వస్తావా? రాజుగారి చేత నీకు\nమంచి బహుమానం ఇప్పిస్తాం!” అన్నాడు\nగుణపాలుడు,\nఆ ఆసామి అందుకు సమ్మతించి వాళ్ళ\nవెంట బయలుదేరాడు. వాళ్ళు రాజధానిని\nసమీపిస్తూండగా సుబుద్ధి గుణపాలుడితో,\n\" బాబుగారూ, మనం ఇద్దరు మూర్ఖులనే\nగదా తీసుకుపోతున్నాం? రాజుగారు అయి\nదుగురిని గదా తెమ్మన్నారు?” అన్నాడు.\n\"అంత పెద్ద రాజధానిలో మూర్ఖులకేం\nతక్కువ? మిగిలినవాళ్ళు మన కక్కడే\nదొరుకుతారు. అయిదుగురు మూర్ఖులనూ\nరాజుగారికి చూపించే పూచీ నాదీ ! సరా?”\nఅన్నాడు గుణపాలుడు.\nఇద్దరు మూర్ఖులనూ వెంట బెట్టుకుని\nసుబుద్ధి, గుణపాలుడూ రాజుగారి దర్బారు\nప్రవేశించారు.\nమేధావంతుడు సుబుద్ధిని చూసి,\n\"అప్పుడే వచ్చేశావా? అయిదుగురు\nమూర్ఖులను తెమ్మంటే ముగ్గురినే\nతెచ్చావేం? ఓహెూ, పాత మంత్రిగారల్లే\nవుందే? ఈయన కూడా మూర్ఖుడేనా?”\nఅన్నాడు. సభికులు నవ్వుకున్నారు.\nసుబుద్ధి కంగారుపడుతూ, \" అంతమాట\nఅనకండి, మహారాజా. ఆయన సహాయం\nతోనే నేనీ మూర్ఖు లిద్దరినీ తీసుకురాగలి\nగాను,” అన్నాడు.\n\" అయితే, మిగతా ముగ్గురు మూర్ఖు\nలనూ తీసుకురానందుకు ఆయన తల\nతీయించాలా ఏం?” అన్నాడు మేధా\nవంతుడు కోపంగా.\n\"తొందరపడకండి, మహారాజా ! మీకు\nకావలిసిన అయిదుగురు మూర్ఖులనూ\nచూపిస్తాను. మీ రెరగని ఈ ఇద్దరిని గురించీ\nవినండి,\" అంటూ తన ఇల్లు తగలబెట్టు\nకున్నవాణ్ణి గురించీ, నీళ్ళు తెచ్చి బావిలో\nపోసినవాణ్ణి గురించి వివరంగా చెప్పాడు\nగుణపాలుడు.\nఆయన వాళ్ళ మూర్ఖత్వం వివరిస్తూంటే\nసభికులు విరగబడి నవ్వి చప్పట్లు కొట్టారు.\nమేధావంతుడి కిదేమీ నచ్చలేదు. అతను\nగుణపాలుణ్ణి, \"వాళ్ళమాట సరే, మిగిలిన\nముగ్గురు మూర్ఖులనూ త్వరగా చూపండి,”\nఅని తొందర చేశాడు.\n\"ముగ్గురూ మీకు తెలిసినవారే. మీరు,\nమూర్ఖులను చూస్తాను పట్టుకురమ్మంటే\nతగినట్టుగా సమాధానం చెప్పక, తానై\nమూర్ఖులను వెతకనైనాలేక నా సహాయం\nకోరిన మీ మహామంత్రి ఒక మూర్ఖుడు.\nమూర్ఖులంటే ఎలా ఉంటారని అడిగిన\nమీ పట్టపుదేవి ఒక మూర్ఖురాలు. ఆవిడ\nఅడిగింది గదా అని మీ మహామంత్రినే\nమూర్ఖులను పట్టుకురావటానికి, దేశం\nమీదికి పంపటమేగాక, వారంరోజుల్లో\nపట్టుకురాకపోతే తల తీసేస్తానన్న తమ\nకంటె గొప్ప మూర్ఖుడు ప్రపంచంలో\nఉండడు,” అన్నాడు గుణపాలుడు.\nఆయన ఇలా ఒక్కొక్క పేరే చెబు\nతుంటే సభికులు హర్షధ్వానాలు చేసి,\nచప్పట్లు చరిచి, \"మహామంత్రి గుణ\nపాలుడికీ జై !\" అని కేకలుపెట్టారు.\nమేధావంతుడికి గుణపాలుడి మాటలు\nవిని పట్టరాని ఆగ్రహం వచ్చింది. కాని\nసభికులంతా ఆయనలాగే, తననూ, తన\nభార్యనూ, తన మంత్రినీ మూర్ఖుల కింద\nజమకట్టారని గ్రహించి, కొంత నిగ్రహం\nతెచ్చుకుని, \" అయ్యా, మీరన్న మాటలో\nకొంత నిజం లేకపోలేదు. మీరు మళ్ళీ\nమంత్రి పదవి స్వీకరించి నా చేత సక్ర\nమంగా రాజ్యపాలన చేయించాలని కోరు\nతున్నాను,” అన్నాడు.\n\"నేను వానప్రస్థం చేసుకుంటున్న\nవాణ్ణి. నాకీ మంత్రి పదవి దేనికి ? మూర్ఖు\nలెలా ఉంటారన్న విచారం మానేసి,\nమూర్ఖత్వం ఎలా ఉంటుందో తెలుసుకుని,\nమీరే ప్రజారంజకంగా రాజ్యం చేసుకోండి,”\nఅని చెప్పి గుణపాలుడు తన ఆశ్రమానికి\nవెళ్ళిపోయాడు.",
            "book_page_end": 38
        },
        {
            "title": "దారిలో దాహం",
            "book_page_start": 39,
            "pdf_page_start": 53,
            "pdf_page_end": 56,
            "author": "చందమామ బృందం",
            "genre": "నీతి కథ",
            "moral": "తన కష్టం కంటే ఇతరుల కష్టాన్ని, అవసరాన్ని గుర్తించి సహాయం చేయడమే గొప్ప పరోపకారం. పరోపకారానికి ఎప్పుడూ మంచి ఫలితం ఉంటుంది.",
            "keywords": [
                "పరోపకారం",
                "జ్వరం",
                "వైద్యుడు",
                "పాపన్న",
                "సోమన్న",
                "శివపురం"
            ],
            "characters": [
                "పాపన్న",
                "సోమన్న",
                "చక్రవైద్యుడు",
                "జమీందారు కొడుకు",
                "జమీందారు కోడలు"
            ],
            "locations": [
                "శివపురం",
                "గుడి"
            ],
            "content": "ఒకసారి పాపన్న నివసించే ఊళ్ళో ఒక\nవిచిత్రమైన, భయంకరమైన పిల్లల రోగం\nప్రారంభమయింది. రెండు రోజులపాటు\nపిల్లలు తిండి తినక, ఆటలాడక, నీరసంగా\nఏడుస్తూ ఉంటారు. మూడో రోజున జ్వరం\nపట్టుకుంటుంది. మూడు రోజులు జ్వరంతో\nబాధపడి పిల్లలు చచ్చిపోతారు.\nఆ జ్వరానికి చికిత్స చెయ్యగల వైద్యు\nలెవరూ ఆ ఊళ్ళో లేరు. పది మైళ్ళ\nదూరాన శివపురంలో ఉండే చక్రవైద్యు\nడనే ఆయన ఆ జ్వరానికి తగిన చికిత్స\nచేసి నయం చెయ్యగలిగాడు. ఆ వైద్యుణ్ణి\nతీసుకు రావాలంటే ఖర్చు ఎక్కువ. అది\nభరించుకో లేని వాళ్ళు, పిల్లలను శివ\nపురానికే తీసుకుపోయి, వైద్యుడికి చూపించి,\nమందు తీసుకుని వచ్చేసేవాళ్ళు. బిడ్డను\nచూసి పరీక్ష చెయ్యకుండా వైద్యుడు\nమందిచ్చే వాడు కాదు. జ్వరం తగలక\nముందే చికిత్స చెయ్యాలి. జ్వరం తగిలాక\nఏ మందూ పని చెయ్యదు. జ్వరం తగలక\nముందే చికిత్స ప్రారంభించిన వాళ్ళు\nవైద్యు డిచ్చిన మందుతోనూ, ఆయన\nచెప్పిన పథ్యపానాలతోనూ జ్వరం రాకుండా\nచేసుకో గలిగేవారు.\nఒకనాటి ఉదయం పాపన్న బిడ్డకు\nజ్వరం రాబోతున్న సూచనలు కనిపిం\nచాయి. వెంటనే బిడ్డను చక్రవైద్యుడి\nవద్దకు తీసుకుపొమ్మని పాపన్న భార్య\nఅన్నది. అయితే సమయానికి పాపన్న\nసొంత బండి లేదు. ఇంకెవరి బిడ్డనో వైద్యు\nడింటికి తీసుకు పోవలసి వస్తే, పాపన్న తన\nబండి నిచ్చాడు. అందుచేత వైద్యుణ్ణి తన\nఇరిటికి పిలుచుకు వచ్చి బిడ్డను చూపించా\nఅనుకున్నాడు పాపన్న.\nఇంతలో పొరుగింటి సోమన్న ఆత్రంగా\nవచ్చి, \"పాపన్నగారూ, మా బిడ్డకు\nఆ పాడు జ్వరం వచ్చేటట్టున్నది. చక్ర\nవైద్యుడి వద్దకు తీసుకుపోయి చూపించాలి.\nమీ బండి కాస్త ఇస్తారా? ” అని అడిగాడు.\nపాపన్న తనకు కూడా అదే సమస్య\nవచ్చిందన్నాడు. \" పదండి. పోయి వైద్యుØ\nతీసుకు వద్దాం,” అన్నాడు సోమన్న.\nతనకు తోడు దొరికినందుకు పాపన్న\nకూడా సంతోషించాడు.\nఇద్దరూ శివపురాకి బయలుదేరారు.\nకొంత దూరం వెళ్ళినాక సోమన్న,\" మనం\nరోడ్డు వెంబడే పోతే పది మైళ్ళ దూరం.\nఇటు కొండ పక్కగా అడ్డదారిన వెళితే\nరెండు మైళ్ళు తగ్గుతుంది,” అన్నాడు.\n\"అయితే అడ్డ దారి నే పోదాం,”\nఅన్నాడు పాపన్న.\nఇంతలోనే రహ దారి వెంబడి ఒక\nగుర్రపు బండి వేగంగా వారిని దాటి\nవెళ్ళింది. దాన్ని ఒక యువకుడు\nతోలుతున్నాడు. ఒక యువతి బండిలో\nకూర్చుని ఉన్నది.\nబండి ఎంతో దూరం వెళ్ళకుండానే\nఆగిపోయింది. బండిలో ఉన్న స్త్రీ, \"అయ్యో\nసహాయం రండి ! సహాయం!” అని ఆర్త\nనాదం చేసింది.\nఆర్తనాదం వింటూనే పాపన్న బండికేసి\nపరిగెత్తాడు. సోమన్న విసుక్కున్నాడు.\nపాపన్న వెళ్ళి చూసే సరికి, బండి\nతోలుతూ ఉండిన యువకుడు కళ్ళెం\nవదిలేసి, బండిలో ఒరిగిపోయి, ఛాతీ\nపట్టుకుని మూలుగుతూ, \"దాహం !\nమంట ! \" అంటున్నాడు.\n\" ఈ య న నా భర్త. ఉన్నట్టుండి\nసుస్తీ చేసింది. బయలుదేరేటప్పుడు చేసిన\nభోజనంలో ఏదో వికటించింది. కడుపు\nనొప్పి, దాహం అన్నారు. చెంబులో నీళ్ళు\nఅందించాను. బండి కుదుపుకు చెంబు\nదొర్లి నీరంతా ఒలికిపోయింది. గ్రహచారం\nచాలక బండి వాడితో పోట్లాడి, తానే\nతోలుతూ వచ్చారు. వా డున్నా కాస్ని నీరు\nతెచ్చి పెట్టును. మీరు ఈ చెంబుతో కాస్త\nనీరు తెచ్చి పెట్టి పుణ్యం కట్టుకోండి.\nమీ మేలు మరిచిపోం,\" అని బండిలో\nవున్న ఆడది పాపన్నను బతిమాలింది.\n\"మనం తొందరగా పోవాలి,\" అని\nసోమన్న జ్ఞాపకం చేశాడు. కాని పాపన్న\nవినిపించుకోకుండా చెంబు తీసుకుని\nదూరాన కనపడే గుడి కేసి పరిగెత్తాడు.\n\" ఈ మనిషితో పెట్టుకుంటే ఇంతే!”\nఅనుకుని సోమన్న, \"నేను పోతున్నా\nనయ్యోయ్!\" అని కేకపెట్టి అడ్డ దారిన\nకాలు సాగించాడు.\nపాపన్న శరవేగంతో గుడి చేరుకుని,\nఅక్కడి పూజారి ఇంటి నుంచి నీరు తీసు\nకుని బండి వద్దకు తిరిగి వచ్చాడు.\nయువకుడు నీరు తాగి కొంచెం తేరు\nకున్నాడు. కాని అతని కడుపునొప్పి తగ్గ\nలేదు. అతను బండిలో పడుకుని, \"నేనింక\nబండి తోలలేను,” అన్నాడు. అతను\nశివపురం జమీందారు కొడుకు; తన\nభార్యను ఆమె పుట్టింటి నుంచి తన ఇంటికి\nతీసుకు పోతున్నాడు.\n\"మీరు విశ్రాంతి తీసుకోండి. నేను\nబండి తోలి మిమ్మల్ని ఇంటి దగ్గిర దిగవిడిచి\nఆ తరవాత నా పని చూసుకుంటాను,”\nఅన్నాడు పాపన్న.\n\" అందువల్ల మీ పని పాడుకాదు గద?”\nఅన్నది చిన్న జమీందారు భార్య.\n\"నేను శివపురంలో ఉండే చక్ర\nవైద్యు డింటికి పోతున్నాను. మా బిడ్డకు\nవిషజ్వరం తగిలి నట్టున్నది,”\nచెప్పాడు పాపన్న.\nఅని\n\"మేమూ శివపురమే పోతున్నాం గనక\nమీ కేమీ ఇబ్బంది ఉండదు,” అన్నదామె.\nపాపన్న బండిని వాయువేగంతో తోలి\nశివపురం జమీందారుగారింటి ముందు\nఆపాడు. జమీందారు కొడుకు భార్యతోసహా\nబండి దిగి, ఒక నౌకరును పిలిచి, \"వీరిని\nచక్రవైద్యుడింటికి తీసుకుపో. వైద్యుణ్ణి వీరి\nవెంట వీరి ఊరికి తీసుకుపోయి, అక్కడి\nపని పూర్తి అయినాక తిరిగి వైద్యుణ్ణి ఇంటి\nదగ్గిర దించి రా ! \" అని పురమాయించాడు.\nఆ బండిలోనే పాపన్న చక్రవైద్యుడింటికి\nవెళ్ళాడు. జమీందారుగారి బండీ తన\nఇంటి ముందాగగానే వైద్యుడు పరిగెత్తు\nకుంటూ వచ్చి, పాపన్న వచ్చినపని తెలుసు\nకుని, తనకోసం వేచి ఉన్న రోగులనందరినీ\nఉండమని చెప్పి, బండిలో ఎక్కి పాపన్న\nఊరికి బయలు దేరాడు. వైద్యుడు వెళ్ళిన\nకొంత సేపటికి, కాళ్ళు తీపులు పెడుతూ\nసోమన్న వైద్యుడింటికి చేరు కున్నాడు.\nఅడ్డదారిలో అతనికి ఎదురు దెబ్బలు\nతగిలాయి, ముళ్ళు గుచ్చుకున్నాయి. అంతా\nశ్రమపడి వస్తే వైద్యుడు బండిలో ఎటో\nవెళ్ళినట్టు తెలిసింది. ఆయన రాక కెదురు\nచూస్తూ సోమన్న అక్కడే కూర్చున్నాడు.\nఈ లోపల వైద్యుడు పాపన్న ఇల్లు\nచేరుకుని, పాపన్న బిడ్డను పరీక్షించి,\nమందిచ్చి, పథ్య పానాలు చెప్పాడు.\nతరవాత పాపన్న వైద్యుణ్ణి సోమన్న\nఇంటికి తీసుకుపోయి, అతని బిడ్డక్కూడా\nమందిప్పించాడు.\nవచ్చిన పని అయిపోగానే వైద్యుడు\nజమీందారుగారి బండిలో తన ఇంటికి తిరిగి\nవెళ్ళి, బండిని పంపేశాడు.\nసోమన్న ఆయనను చూసి తన ఊరూ,\nపేరూ, తను వచ్చిన పనీ చెప్పాడు.\n\" నే నిప్పుడు మీ ఊరి నుంచే వస్తు\nన్నాను. వారి బిడ్డకూ, మీ బిడ్డకూ కూడా\nమందిచ్చాను,\" అన్నాడు వైద్యుడు.\nపాపన్నను వది లేసి బయలుదేరి\nనందుకు తనకు మంచి శాస్తే జరిగిం\nదనుకుని సోమన్న కాళ్ళీడ్చుకుంటూ\nదారంతా నడిచి అర్థ రాత్రి వేళకు ఇల్లు\nచేరుకున్నాడు.",
            "book_page_end": 42
        },
        {
            "title": "యోగ్యతా పరీక్షలు",
            "book_page_start": 43,
            "pdf_page_start": 57,
            "pdf_page_end": 62,
            "author": "జంధ్యాల రాధాకృష్ణమూర్తి",
            "genre": "నీతి కథ",
            "moral": "కేవలం పాండిత్యం సరిపోదు. సమయస్ఫూర్తి, యుక్తి మరియు లౌక్యం (Diplomacy/Presence of Mind) గొప్ప విజయానికి కీలకం.",
            "keywords": [
                "యోగ్యతా పరీక్ష",
                "సమయస్ఫూర్తి",
                "విమలుడు",
                "విజయుడు",
                "మాళవ",
                "లౌక్యం"
            ],
            "characters": [
                "మాళవ రాజు",
                "మంత్రి",
                "విజయుడు",
                "విమలుడు",
                "అంగ రాజు",
                "అవంతీ రాజు"
            ],
            "locations": [
                "మాళవ దేశం",
                "అవంతీ నగరం",
                "అంగ రాజ్యం"
            ],
            "content": "మాళవ దేశపు రాజు ఏటా పోటీలు పెట్టి\nరాజోద్యోగులుగా శిక్షణ పొందటానికి తగిన\nయువకులను తన కొలువు లోకి తీసుకుని,\nవాళ్ళను తన మంత్రుల వద్దా, కోశాధికారి\nవద్దా, నగర రక్షకుడి వద్దా, న్యాయాధిపతి\nవద్దా, సేనాధిపతి కిందా పని నేర్చుకునే\nటట్లు ఏర్పాటు చేస్తూండేవాడు. కాల\nక్రమాన ఆ యువకులు పెద్ద పదవుల లోకి\nరాగలిగేవారు. పరీక్షలు పాండిత్యం లోనూ,\nగణితం లోనూ, తర్కం మొదలైన శాస్త్రాల\nలోనూ, అస్త్ర విద్యల లో నూ జరుగు\nతూవుండేవి.\nఒక ఏడు మంత్రిగారు తన కింద పని\nనేర్చుకోవటానికి వచ్చిన వారిలో నుంచి\nఇద్దరు యువకుల నెన్నుకున్నాడు. ఒకడి\nపేరు విజయిడు, రెండోవాడి పేరు విమ\nలుడు. ఇద్దరూ నీతి శాస్త్రం లోనూ, తర్క\nశాస్త్రం లోనూ సమానమైన పాండిత్యం గల\nవారే. అందుచేత యుక్తి, లౌక్యమూ మొద\nలైన వాటిలో ఎవరు మెరుగో తెలుసుకుందా\nమని మంత్రి వారి కొక పరీక్ష పెట్టాడు.\nఆయన విమలుడి కొక బుట్టా, విజ\nయుడి కొక బుట్టా ఇచ్చి, ఇద్దరినీ చెరొక\nగ్రామానికి వెళ్ళమనీ, వాటిని ఫలాని ఫలాని\nవారి కిచ్చి, అవి ముట్టినట్టు రశీదులు\nపట్టుకు రమ్మనీ, ఆ గ్రామాలు ఆటే దూరం\nలేవనీ అన్నాడు.\nమంత్రి చెప్పిన పని మీద విమలుడూ,\nవిజయుడూ వేరు వేరు మార్గాల వెంట\nబయలుదేరారు.\nవిమలుడు మంత్రి చెప్పిన రహదారిన\nమధ్యాన్నం దాకా నడిచాడు. తాను చేర\nవలసిన గ్రామం రాలేదు సరికదా, ఆ దారిన\nమరొక గ్రామమైనా తగల లేదు. పైన ఎండ\nమాడిపోతున్నది. కడుపులో ఆకలి కరకర\nలాడుతున్నది. అదృష్టవశాన అతనికి దారి\nపక్కన ఒక దిగుడు బావి కనిపించింది.\nఅత నందులోకి దిగి, చల్లటి నీరు తాగి,\nముఖమూ, చేతులూ కడుక్కుని పైకి వచ్చి\nఒక చెట్టు కింద కూర్చుని ఏం చెయ్యటమా\nఅని ఆలోచించాడు.\nఅంతలో ఆ దారిన పోతూ ఎవరో కని\nపిస్తే, విమలుడు వాళ్ళను ఫలానా గ్రామం\nఎంత దూర మని అడిగాడు. సూర్యాస్త\nమయానికి చేరుకుంటావు లెమ్మని వాళ్ళు\nచెప్పారు. సమీపంలో ఇంకేదన్నా గ్రామం\nఉన్నదా అని అడిగితే లేదన్నారు.\nవిమలుడికి మంత్రి పైన మంట ఎత్తు\nకొచ్చింది. ఒక పగలల్లా నడిస్తేనే గాని రాని\nగ్రామానికి పంపేవాడు, దారిలో తన భోజనం\nగురించి ఏర్పాటు చెయ్యగూడదా? ఒక వేళ\nతన భోజనం కూడా బుట్టలోనే ఉన్న\nదేమో నని అతనికి అనిపించి బుట్ట మూత\nతీసి చూశాడు.\nఅందులో కొన్ని చక్కిలా లున్నాయి.\nవాటి పైన ఒక చీటీ ఉన్నది. ఆ చీటీలో\nఇలా రాసి ఉన్నది :\n\"ఈ బుట్టలో 300 చక్కిలాలున్నవి.\nఅవి ముట్టినట్టు తెలుప గలరు.”\nచక్కిలాలు అదనంగా ఉన్నాయేమో\nనని విమలుడు బుట్టలో ఉన్న వాటిని లెక్క\nపెట్టాడు. మూడు వందలే ఉన్నాయి,\nఒక్కటి కూడా మిగులు లేదు.\n\" మంత్రిత్వ శిక్షణ పొందబోయే వాడికి\nచక్కిలాల మోత పని ఇస్తాడా మంత్రి?\nఆయనకు సభ్యత కూడా తెలిసినట్టు లేదు,”\nఅనుకుని విమలుడు బుట్టలో ఉండే చక్కి\nలాలలో పదిహేను తీసుకుని తినేశాడు.\nదారిలో ఆకలై తినేశా నంటే మంత్రి తల\nగొట్టి మొలేస్తాడా అని విమలుడి ధైర్యం.\nఆకలి తీరిపోయి, బడలిక తీరగానే\nవిమలుడు కాలు సాగించి తాను వెళ్ళవలె\nసిన గ్రామం చేరుకుని, మంత్రి చెప్పిన\nవారింట చక్కిలా లిచ్చి, 285 చక్కిలాలు\nముట్టి నట్టు వారి నుంచి పత్రం పుచ్చుకుని\nతిరిగి వచ్చేశాడు.\nరెండో గ్రామానికి బయలుదేరిన విజ\nయుడు కూడా మధ్యాన్నం దాకా నడిచాడు.\nతాను వెళ్ళ వలసిన గ్రామం సాయంకాలం\nదాకా రాడని దారిలో ఎదురైన వాళ్ళ వల్ల\nవిని, ఆకలి ఎలా తీర్చుకోవాలా అన్న\nసమస్యలోపడ్డాడు. మంత్రిగారు తన\nభోజనం గురించి ఏమీ చెప్పకపోవటం\nకూడా పరీక్షలో ఒకభాగమే ననుకున్నాడు.\nవిజయుడు కూడా విమలుడి లాగే తన\nభోజనం బుట్టలోనే ఉన్నదేమోనని బుట్ట\nవిప్పి చూశాడు. అందులో కూడా, 300\nచక్కిలాలు పంపుతున్నామనీ, ముట్టినట్టు\nరశీదు పంపమనీ చీటీ ఉన్నది. బుట్టలో\nఉన్న చక్కిలాలు లెక్క పెడితే సరిగ్గా\nమూడు వందలే ఉన్నాయి, ఒక్కటి కూడా\nకొసరు లేదు.\nవిజయుడు యుక్తిగల వాడు. అతడు\nఒక్కొక్క చక్కిలమే తీసి, దాని వెలుపలి\nచుట్టు మాత్రం తుంచి తన పై బట్టలో\nవెయ్యసాగాడు. తనకు సరిపడినన్ని చక్కి\nలాల తుంపులు తుంచుకున్నాక అతను\nవాటిని తిని, పక్కనే ఉన్న చెరువులో అన్ని\nనీళ్ళు తాగి, మళ్ళీ బయలుదేరి గమ్య\nస్థానం చేరుకుని, ఇవ్వవలసిన వారికి బుట్ట\nఇచ్చి, మూడు వందల చక్కిలాలూ ముట్టి\nనట్టు వారి నుంచి పత్రం తీసుకుని తిరిగి\nవచ్చేశాడు.\nవిమలుడు తెచ్చిన పత్రంలో 285\nచక్కిలాలే ముట్టినట్లున్నది.\n\"పదిహేను చక్కిలాలూ ఏమయాయి?”\nఅని మంత్రి విమలుణ్ణి అడిగాడు.\n\"దారిలో ఆకలివేసి నా భత్యం కింద\nతినేశాను,” అన్నాడు విమలుడు.\n\"దారి భత్యం తీసుకోవటం తప్పేమీ\nకాదు,” అన్నాడు మంత్రి. విజయుడు\nమూడు వందల చక్కిలాలకూ రసీదు\nతీసుకు రావడం ఆయనకు తృప్తి కలిగిం\nచింది. అయినా ఆయన వాళ్ళ లౌక్యం\nఏపాటిదో పరీక్షించేటందుకు మరొక పరీక్ష\nకూడా పెట్టాడు.\nఆయన వారి కోసం రెండు వాహనాలు\nసిద్ధం చేయించి, వాటిలో రెండు పాత్ర\nలుంచాడు. ఆయన విమలుణ్ణి, విజయుణ్ణి\nపిలిపించి, \"రెండు బళ్ళలోనూ రెండు\nపాత్రలు న్నాయి. రెంటిలోనూ బూడిదే\nఉన్నది. మీలో ఒకరు ఒక పాత్రను అవంతీ\nరాజుకూ, రెండో వారు రెండో పాత్రను\nఅంగరాజుకూ ఇచ్చి వారికి మన పట్ల గల\nసౌహార్దాలు పెంపొందించి రావాలి,”\nఅని చెప్పాడు.\nవిమలుడు అంగరాజ్యానికీ, విజయుడు\nఅవంతీనగరానికి వెళ్ళేటట్టు తమలో తామే\nనిర్ణయించుకున్నారు.\nవిమలుడు అంగ రాజధానికి వెళ్ళి,\nతాను మాళవ సంస్థానం నుంచి కానుక\nతెస్తున్నానని చెప్పి, రాజ దర్శనం పొంది,\nబూడిద పాత్ర ఇచ్చాడు.\n\"ఏమిటిది?\" అన్నాడు అంగరాజు.\n\" బూడిద,” అన్నాడు విమలుడు.\n\"ఈ నీచుణ్ణి ఖైదులో పెట్టండి,” అని\nరాజు అరిచాడు.\nమంత్రి రాజును తొందరపడ వద్దని\nహెచ్చరించి, విమలుడి కా పాత్ర ఇచ్చి\nపంపినవాడు మాళవ మంత్రి అనీ, విమలు\nడక్కడికి పరీక్షార్థం వచ్చినవాడే ననీ అడిగి\nతెలుసుకుని, \"నీవు నీ పాత్రతో సహా తిరిగి\nవెళ్ళు, బాబూ. దాన్ని మేము అంగీకరించ\nనిరాకరించామని మీ మంత్రిగారి తో\nమా మాటగా చెప్పు!” అన్నాడు.\nవిమలుడికి చావు తప్పి కన్ను లొట్టపోయి\nనంత పని అయింది. బతుకు జీవుడా అని\nఅతను చప్పున బండీలో ఎక్కి బూడిద\nపాత్రతో సహా తిరుగు ప్రయాణమయాడు.\nఈ లోపల విజయుడు కూడా అవంతీ\nరాజు వద్దకు వెళ్ళాడు. మంత్రి పరీక్ష కొరకై\nతన కీ ప్రమాదకరమైన పని అప్పగించి\nనట్టు అతనికి సులువుగానే తెలిసిందీ.\nఅందుచేత అతను అవంతీ రాజుకు\nఆ బూడిదను ఎలా బహూకరించాలో\nదారిలోనే నిర్ణయించుకున్నాడు.\nఅవంతీ రాజు కతను నమస్కారం చేసి,\n\"మహారాజా, నేను మాళవ ఆస్థానం నుంచి\nతమ కొక చిన్న కానుక తెస్తున్నాను.\nమా రాజుగారూ, మంత్రిగారూ తమకు శుభ\nకాంక్షలు తెల్పి ఈ పాత్ర లోని భస్మం\nతమ కివ్వమన్నారు. ఇటీవల మా రాజుగారు\nకాశీ యాత్ర చేసి, ఒక యోగీశ్వరుడి\nఅధ్వర్యాన గొప్ప యజ్ఞం చేశారు. ఇది\nఆ యజ్ఞగుండం లోని భస్మం. భూత\nప్రేతాదులను నివారిస్తుందనీ, తమకూ,\nతమ ప్రజలకూ ఆయు రారోగ్య ఐశ్వర్యాభి\nవృద్ధి కలిగిస్తుందనీ, తమకు వారి పట్ల\nస్నేహ సౌహార్దాలు పెంపొందాలనీ\nకోరుతూ, వారీభస్మాన్ని తమకు కానుకగా\nపంపారు,” అన్నాడు.\nఅవంతీ రాజు పరమానంద భరితుడై,\nఆ బూడిద పాత్రను తన అతఃపురానికి\nపంపించి, విజయుడికి అతిథి సత్కారాల\nఏర్పాట్లన్నీ చేయించి, అతను తిరిగి వెళ్ళే\nటప్పు డతనికీ, మాళవరాజుకూ, మంత్రికీ\nఅంతులేని కానుక లిచ్చి పంపేశాడు.\nవిమలు డప్పటికే బూడిద పాత్రతో తిరిగి\nవచ్చి, మంత్రిని చూసి, \"రాజుగారి కొలు\nవంటే ఇలాటి ప్రమాదాలతో కూడిన చైతే\nనన్ను వదిలెయ్యండి. సెలవు,\" అని తన\nఊరికి వెళ్ళిపోయాడు.\nతరవాత విజయుడు వచ్చి, రాజుగారికీ,\nమంత్రిగారికి అవంతీ రాజు పంపిన కానుక\nలందజేసి, తాను తన పని ఎలా సానుకూలం\nచేసుకు వచ్చినది చెప్పి, \"మహామంత్రీ,\nఇంకేమైనా పరీక్షలు పెడతారా?” అని\nఅడిగాడు.\n\"లేదు. ఇవాళే నీవు కొలువులో చేర\nవచ్చు,” అన్నాడు మంత్రి.",
            "book_page_end": 48
        }
    ],
    "statistics": {
        "total_stories": 10,
        "author_counts": {
            "చందమామ బృందం": 4,
            "బంకించంద్ర చట్టోపాధ్యాయ": 1,
            "జి. ఉమాకాంత్": 1,
            "పి. క్రిష్ణమూర్తి": 1,
            "బి. రాజగోపాలరావు": 1,
            "చెన్నమాధవరాజు ఆనందరాజు": 1,
            "జంధ్యాల రాధాకృష్ణమూర్తి": 1
        },
        "genre_counts": {
            "చరిత్ర": 1,
            "జీవిత చరిత్ర, స్వాతంత్య్ర సంగ్రామం": 1,
            "చారిత్రక నవల": 1,
            "జానపద కథ": 2,
            "నీతి కథ": 4,
            "హాస్యం, నీతి కథ": 1
        }
    }
}