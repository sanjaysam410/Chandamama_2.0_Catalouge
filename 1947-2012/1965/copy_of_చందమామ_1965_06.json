{
    "book_id": "copy_of_చందమామ_1965_06",
    "stories": [
        {
            "title": "ప్రశ్నోత్తరాలు",
            "book_page_start": 1,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "వ్యాసం",
            "moral": "None",
            "keywords": [
                "రామాయణం",
                "రావణుడు",
                "బేతాళ కథలు",
                "అక్బరు",
                "రేడియో"
            ],
            "characters": [
                "రావణుడు",
                "రాముడు",
                "విభీషణుడు",
                "విక్రమార్కుడు",
                "బేతాళుడు"
            ],
            "locations": [
                "పేరుపాలెం",
                "ఆలంపూర్",
                "నెల్లూరు",
                "గద్వాల్",
                "అనంతపురం"
            ],
            "content": "1.\nకవురు సత్యనారాయణ, పేరుపాలెం\nఅన్నయ్యా, రావణుడు దశకంఠు డంటారు గదా ? మీరు ఏక శిరస్కుడిగా చిత్రించే వారేం ?\nరావణుడు కామరూపి. సర్వకాలసర్వావస్థలయందూ పది తలలతో అగచాటుపడ నవసరం లేదు. అదీగాక పది తలల రావణుణ్ణి చిత్రించటం వల్ల చిత్రానికి శోభరాదు.\n2. కె. ఎ. ఎల్. ఎస్. దేవి, ఆలంపూర్\nరాముడు రావణుని బ్రహ్మాస్త్రంతో చంపాడని వేశారు. విభీషణుడు రామునితో తన అన్న కడుపులో అమృతభాండమున్నదనియు, దానిని భేదించినగాని అతను చావడనియు తెలపిన మీదట రాముడు రావణుని సంహరించెనని నేను వింటిని. ఏది తప్పు ?\nఈ అమృతభాండం కథ విచిత్ర రామాయణంలో ఉన్నట్టు కనబడుతుంది. వాల్మీకి రచించిన యుద్ధకాండలో మటుకు ఆ కథ లేదు. (ఈ ప్రశ్ననే ఇంకా అనేకమంది పాఠకు లడిగారు.)\n3. యద్దనపూడి రామకృష్ణ, యద్దనపూడి\n\" అంగారవతి” కథ చాల బాగున్నది. కాని నా కొక సందేహము గలదు. అంగారవతి తన తండ్రిని ఎందుకు చంపాలి ?\nఅంగారవతి తన తండ్రిని చంప లేదు. తన ప్రియుడు తన తండ్రిని చంపుతాడని కూడా ఆమెకు తెలిసి ఉండకపోవచ్చు.\n4. ఆర్. వెంకోబారావు, నెల్లూరు\nమామయ్య, విక్రమార్కుడు సమాధానం చెప్పలేని కథ బేతాళుడు చెప్పలేడా ? బేతాళ కథలు ఎప్పటికి అవునో తెల్ప గోరుతాను.\nవిక్రమార్కుడు సమాధానం చెప్పలేని కథ బేతాళుడు చెప్పిన క్షణంలో ఓడిపోతాడు. అందు చేత బేతాళుడు ఓడిపో దలచుకున్నప్పుడే సమాధానం లేని ప్రశ్న వేస్తాడు. మనకు కావలి సింది బేతాళ కథలు అయిపోకుండా ఉండటం. ఇవి ఇతర కథల వంటివి కావు; వీటిలో నీతీ, ధర్మసూక్ష్మమూ, మనస్తత్వ పరిశీలనా మొదలైన రకరకాల అంశాలుంటాయి. బేతాళ కథలు ఎప్పుడయిపోతాయా అని చూసే పాఠకులుంటారంటే మాకు నమ్మకం కలగటం లేదు.\n5. జే. సూర్యనారాయణరావు, గద్వాల్\nరామాయణం ఇంకా ఎంత కాలం నడుస్తుంది ?\nఉత్తరకాండ ఆయిపోయేదాకా నడుస్తుంది.\n6. దొరైకణ్ణన్, అనంతపురం\nఅన్నయ్యా, రేడియో ప్రసారములో ఇచ్చిన మీటర్లు కిలోసైకిల్సును గుణించిన 30 కోట్ల మీటరు-సైకిల్స్ వస్తవి గదా ; మీటరుకు, సైకిలుకు గల వ్యత్యాస మేమిటి ? మీటర్, సైకిల్ ఎందుకు విలోమానుపాతములో ఉంటవి ?\n30 కోట్ల మీటర్లు అనేది రేడియో తరంగాలు ఒక సెకండు కాలంలో ప్రయాణించే దూరం. “మీటర్లు ” అన్నది రేడియో తరంగాల నిడివి. సెకండుకు ఒకే కంపనం గల (ఒకే సైకిల్ గల) రేడియో తరంగాన్ని మనం ఊహించుకో గలిగితే దాని నిడివి 30 కోట్ల మీటర్లుంటుంది. సైకిల్స్ సంఖ్య పెరిగినకొద్దీ తరంగాల నిడివి తగ్గుతుంది. మనకు రేడియో ప్రసారవేగం తెలిసినట్టయితే ఎన్నిమీటర్ల తరంగాలో చెబితే ఎన్ని సైకిల్స్ ఉండేదీ తెలుసుకోవచ్చు.\n7. శ్రీకంటి సత్యనారాయణ, హైదరాబాదు\nసూర్యకిరణాలు వర్షపు బిందువుల్లో ప్రసరించగానే వర్ణవిశ్లేషణ చెంది ఇంద్ర ధనుస్సు ఏర్పడుతుంది. అది ధనుస్సు ఆకారములోనే ఉండుటకు కారణ మేమిటి ?\nవర్ణవిశ్లేషణం అన్ని వైపులకూ ఒకే ప్రమాణంలో జరుగుతుంది గనక వర్ణమాల వలయా కారంలో ఏర్పడుతుంది. అయితే ఆకాశంలో ఏర్పడే ఇంద్రధనుస్సు సాధారణంగా మనకు అర్ధవలయానికి తక్కువే కనిపిస్తుంది. అందుచేత అది ధనుస్సు ఆకారంలో ఉందనుకుంటాం. నోటిలో నీళ్లు పోసుకుని సూర్యుడి కెదురుగా తిరిగి తుపర తెప్పించినట్టయితే \"ఇంద్ర ధనుస్సు ” సంపూర్ణ వలయంగా కనిపిస్తుంది.\n8. యం. శివనాగయ్య, నంద్యాల\nరేడియో కిరణాలంటే ఏమిటి? మానవునికి రోదసిలో వీనివలన కలుగు నష్టా లేమిటి?\nసూర్యుడి నుంచి కాంతి మాత్రమే గాక ఇంకా అనేక రకాల కిరణాలూ, శక్తియుతమైన సూక్ష్మకణాలూ ప్రసారమవుతున్నాయి. వీటిలో కొన్ని మనిషి ఆరోగ్యానికి చాలా హాని కలిగిం చేవి. భూమిపైన ఉన్న మనం ఈ ప్రసారాలకు గురి కాకుండా గాలిపొర కాపాడుతున్నది. ఈ గాలిపొరలోనే అనేక రకాల ప్రసారం ఆగిపోతున్నది. అంతరిక్షంలోకి వెళ్లే మానవులకు గాలిపొరయొక్క రక్షణ ఉండదు. అందుచేత వారు కృత్రిమరక్షణలు కల్పించుకోవాలి.",
            "book_page_end": 2
        },
        {
            "title": "భారత చరిత్ర - 45 (అక్బరు నిర్యాణం)",
            "book_page_start": 2,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చారిత్రక పరిణామాలలో సంధి, శాంతి ప్రయత్నాలు అంతిమంగా యుద్ధ నివారణకు దోహదపడతాయి.",
            "keywords": [
                "అక్బరు",
                "మొగలు సామ్రాజ్యం",
                "అహమ్మద్నగర్",
                "చాంద్ బీబీ",
                "సలీమ్"
            ],
            "characters": [
                "అక్బరు",
                "మురాద్",
                "బైరమాఖాన్ అబ్దుర్రహీమ్",
                "చాంద్ బీబీ",
                "సలీమ్ (జహంగీర్)",
                "అబుల్ ఫజల్",
                "సుల్తానా సలీమా బేగమ్"
            ],
            "locations": [
                "దక్కను",
                "అహమ్మద్నగర్",
                "బిరార్",
                "అలహాబాదు",
                "కాబూల్"
            ],
            "content": "1595 నాటికి అక్బరు సామ్రాజ్యం అందుకు స్పష్టంగా అంగీకరించలేదు.\nహిమాలయాల నుంచి నర్మదా తీరం ఖాన్దేష్ నవాబు మియాబహాదుర్షి నిరాక దాకానూ, హిందూకుష్ పర్వత పంక్తి కరించాడు కూడా.\nనుంచి బ్రహ్మపుత్రానదీ తీరం దాకానూ దౌత్యం విఫలం కాగా, అక్బరు తన\nవిస్తరించింది. అక్బరు తన సామ్రాజ్యాన్ని రెండో కొడుకు మురాద్నూ, బైరమాఖాన్\nదక్కనుకు కూడా విస్తరింపజేసి, అహమ్మద్ కొడుకు అబ్దుర్రహీమ్నూ సేనాపతులుగా\nనగర్, బిజాపూర్, గోల్కొండ, ఖాన్దేష్ చేసి పెద్దసేనను అహమ్మద్నగరు పైకి\nసల్తనతులను లోబరుచుకోవాలని ఆలోచిం పంపాడు. 1595 లో ముట్టడి జరిగింది.\nచాడు. పోర్చుగీసు వారిని సముద్ర తీరం చాంద్ బీబీ ఈ ముట్టడిని సాహసోపేతంగా\nనుంచి లోపలికి రాకుండా చెయ్యాలనే ప్రతిఘటించింది. మొగలులు ఆమెతో\nఉద్దేశం కూడా అక్బరు కున్నది. 1596 లో సంధి చేసుకుని, బిరార్ తమ\nదక్షిణదేశం లోని సల్తనతులు పరస్పర ఆధీన మయేటట్టూ, బాలుడైన చాంద్బీబీ\nకలహాలతో దుర్బలమైపోయి ఉండటం చేత కుమారుడు అహమ్మద్నగరు రాజు గా\nమొగలులను నిరోధించే స్థితిలో లేవు. ఉంటూ అక్బరు ఆథిపత్యాన్ని ఆమోదించే\n1591 లో అక్బరు ఈ సంస్థానాలకు తన టట్టూ ఒడంబడిక చేసుకున్నారు. చాంద్\nరాయబారులను పంపి, వారు తనకు బీబీ తన పరిపాలన వదిలేసుకున్నది.\nలోబడి ఉండేటట్టు అంగీకరించమని అయితే ఆమె సలహాకు భిన్నంగా అహ్మద్\nకోరాడు. కాని ఒక్క సుల్తాను కూడా నగరు లోని ఒక పక్షం వారు ఒడంబడికను\nఉల్లంఘించి, బిరారు నుంచి మొగలులను \"అల్లరి వెధవ\" గా పరిగణించి క్షమించే\nతరిమెయ్యటానికి యుద్ధం సాగించారు. శాడు. ఆ తరవాత అక్బరు ఎంతో కాలం\n1597 ఫిబ్రవరిలో గోదావరీ తీరాన సూప జీవించ లేదు; అతను 1605 అక్టోబరు\nవద్ద మొగలులకు విజయం లభించింది. 17న మరణించాడు.\nచాంద్ బీబీ దుర్మ ర ణం పొందింది. అక్బరు అపూర్వవ్యక్తి కావటానికి అనేక\n1600 లో మొగలులు అహమ్మద్నగరును ప్రభావాలు దోహదం చేశాయి. తీమూర్\nసునాయాసంగా వశపరచుకున్నారు. సంతతి వారు విజేతలే అయినప్పటికీ లలిత\nఖాన్దేష్ విజ యా ని కి అక్బ రు కళా ప్రియులు. సూఫీ తత్వ ప్రభావం\nస్వయంగా బయదేరాడు. అది అతని ఆఖరు వారి నలా తయారుచేసింది. అక్బరుకు\nవిజయం. అప్పటికే అక్బరు పైన అతని అతని తల్లి పరమత సహనం అలవడ\nకొడుకు సలీమ్ తిరుగుబాటు చేసి, అలహా చేసింది. కాబూల్ ఆస్థానంలో ఉన్నప్పుడు\nబాదుకు వెళ్ళి తానొక స్వతంత్ర రాజు నని అక్బరుకు అనేకమంది సూఫీ భక్తుల\nప్రకటించాడు. అతను 1602 లో తన సంపర్కం కలిగింది. అతనికి తన రాజ\nతండ్రికి అత్యంత ఆప్తమిత్రుడైన అబుల్\nఫజల్ను హత్య చేయించాడు. 1603 లో\nసుల్తానా సలీమా బేగమ్ తండ్రి కొడుకులకు\nతాత్కాలికంగా రాజీ కుదిర్చింది గాని, అది\nదక్కలేదు. సలీమ్ మళ్ళీ అలహాబాదుకు\nవెళ్ళిపోయి, అదరగండంగా ప్రవర్తించ\nసాగాడు. మానసింహుడు మొదలైన కొందరు\nఅక్బరు సింహాసనాన్ని సలీమ్ కొడుకైన\nఖుస్రవ్కు వచ్చే ఏర్పాటు చేయాలన్నారు,\nకాని మరి కొంద రిందుకు వ్యతిరేకించారు.\nఅక్బరు కొడుకుల్లో అప్పటికి సలీమ్ ఒకడే\nసజీవుడుగా ఉన్నాడు. అక్బరు అతన్ని\nపుత్ర భార్యల ద్వారా హిందూ మత లుండేవి. అతను ఈ మతాన్ని బలాత్కా\nసంపర్కం కూడా కలిగింది.\nవీటన్నిటికీ తోడుగా, యావద్భారతంలో\nమొగలు సామ్రాజ్యం స్థాపించాలన్న అతని\nఆశయం కూడా అతని మతవైఖరిని కొంత\nవరకు నిర్ణయించింది. వివిధ మతాల మధ్య\nసాగిన దారుణ సంఘర్షణలు చూసి\nఅక్బరుకు మతిపోయింది. అన్ని మతాలకూ\nఆమోదకరంగా ఉండే మతాన్ని ప్రవచించి\nతన సామ్రాజ్యంలో మత సామరస్యం నెల\nకొల్పాలని అక్బరు కలలు కనేవాడు.\nఅతను ముస్లిము మతవేత్తలనే గాక,\nహిందూ, జైన, పార్సీ, క్రైస్తవ మత ప్రవీ\nణులను సమావేశ పరిచి వారితో చర్చలు\nజరిపాడు. అతను అన్ని మతాలలోనూ\nఎంతో మంచి చూశాడు, కాని ఏ మతాన్నీ\nస్వీకరించలేదు; \"దీని ఇలాహీ” అనే ఒక\nకొత్త మతాన్ని ప్రచారం చేశాడు. అందులో\nఇస్లాము, హిందూ, క్రైస్తవ మతాంశ\nరంగా ఎవరికీ అంటగట్టలేదు. అయితే అతను\nముస్లిము మత గురువులను మాత్రం\nపూర్తిగా నిగ్రహంలో ఉంచి, వారి ఆటలు\nసాగకుండా చేశాడు. అక్బరు మత దృష్టి\nజాతీయాదర్శ చిహ్న మనాలి.\nభారత చరిత్రలో ఆక్బరుకు ప్రముఖ\nస్థానం ఇచ్చినవి ఆతని వ్యక్తిగతమైన\nగుణాలు -యుద్ధ కౌశలమూ, ఉదార\nస్వభావమూ, న్యాయ పరిపాలనా, సంస్కా\nరమూ, పరేంగితజ్ఞతా మొదలైనవి. \"ఆయన\nసాధారణ వ్యక్తి కాదు, దేవాంశ గలవాడు,”\nఅని జహంగీర్ తన తండ్రిని గురించి\nఅన్నాడు. అక్బరు అమితమైన ధైర్యమూ,\nశరీర బలమూ గలవాడు. యుద్ధంలోగాని,\nవేటలోగాని అతను భయపడి ఎరగడు.\nఅతని వర్తనా, సంభాషణా ఎంతో\nఇంపుగా ఉండి, అవతలి వాళ్ళను బలంగా\nఆకర్షించేవి.",
            "book_page_end": 4
        },
        {
            "title": "నెహ్రూ కథ",
            "book_page_start": 5,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర",
            "moral": "ప్రజలలో సంఘీభావం పెంపొందించడం, వారి కష్టాలను అర్థం చేసుకోవడం నాయకత్వానికి ముఖ్యం. అహింసా మార్గం అత్యంత శక్తివంతమైనది.",
            "keywords": [
                "జవహర్ లాల్ నెహ్రూ",
                "అయోధ్య",
                "కిసాన్ ఉద్యమం",
                "గాంధీజీ",
                "అహింస"
            ],
            "characters": [
                "రామచంద్ర మహారాష్ట్రుడు",
                "జవహర్ లాల్ నెహ్రూ",
                "గాంధీజీ"
            ],
            "locations": [
                "అయోధ్య",
                "ఫైజబాద్",
                "ప్రతాప్ గర్ జిల్లాలు",
                "అలహాబాదు"
            ],
            "content": "రామచంద్ర మహారాష్ట్రుడు. అతను కొంత\nకాలం ఫిజీలో శ్రామికుడుగా పనిచేసి వచ్చి\nఅయోధ్య రాష్ట్రంలో స్థిరపడ్డాడు. అతను\nగ్రామాల వెంట తిరుగుతూ తులసీదాసు\nరామాయణం లోని దోహాలను చదువుతూ\nరైతుల కష్టాలను గురించి శ్రద్ధగా వినేవాడు.\nఅయోధ్య లోని ఫైజబాద్, బరేలీ, ప్రతాప్\nగర్ జిల్లాలలో సీతారాముల గాధలు జన\nప్రియమైనవి; తులసీ రామాయణం అంద\nరికీ తెలుసు. అందులో నుంచి వాక్యాలు\nఏరి ఉదహరించేవాడు రామచంద్ర. అతనికి\nచెప్పుకో దగిన చదువేమీ లేకపోయినా రైతు\nలను తరచు సమావేశ పరిచి, సభలు\nపెట్టించి, వారిలో సంఘీభావం పెంపొందింప\nజేశాడు. \"సీతారాం\" అన్న కేక కొత్తతి\nకాకపోయినా, దాని నొక నినాదం లాంటిదిగా\nతయారుచేసి, దాని ద్వారా గ్రామాలను\nసంఘటిత పరిచాడు.\nఇలా సంఘటిత పడిన కిసానులకు\nఅతను అస్పష్టమైన వాగ్దానాలు చేసి వారిలో\nఆశలు రేకెత్తించాడే గాని, వారి కొక కార్య\nక్రమం అందించలేకపోయాడు. తీరా కిసా\nనులు ఉత్తేజితు లయేసరికి వారిని నడి\nపించే భారం ఇతరుల పైన పెట్టగోరి,\nవారి చేత అలహాబాదుకు యాత్ర\nచేయించి, తమ ఉద్యమాన్ని అక్కడ\nప్రచారం చేశాడు.\nఅటు పిమ్మట మరొక సంవత్సరం\nపాటు రామచంద్ర కిసాను ఉద్యమంలో\nప్రముఖపాత్ర వహించి, రెండు మూడు\nసార్లు జైలు క్కూడా వెళ్ళాడు. తరవాత\nఅతను బాధ్యతా రహితంగానూ, నమ్మదగని\nవాడు గానూ వ్యవహరించి వైదొలగాడు.\nకిసాను ఉద్యమానికి అయోధ్య సరి\nఅయిన క్షేత్రం. అది \"తాలూకాదార్ల”\nలుండే ప్రాంతాలు. ఈ రైతు ప్రాంతాలలో\nకూడా పరిస్థితి ఘోరమే అయినా, జమీం\nదారి ప్రాంతాల ఉన్నంత ఘోరం కాదు.\nఇతర జమీందారీలలో కౌలుదార్లలో రకా\nలున్నాయి, కాని అయోధ్యలో అంతా ఒకే\nరకం—అందరూ సాలు కౌలు వాళ్ళే.\nభూమిని సాగు చేసే అధికారం మక్తా\nహెచ్చుగా ఇచ్చేవారికి మార్పు చెందుతూం\nడేది. అందుచేత ఇక్కడి కిసానులను\nసంఘటిత పరచటం తేలిక అయింది,” అని\nజవాహర్ తన ఆత్మకథలో చెప్పాడు.\nఉన్న కౌళ్ళకైనా ప్రాణం ఉండేదికాదు.\nపొలం చేసేవాడు భూస్వామికి సొమ్ము\nకట్టినా కూడా దానికి రసీదూ, సాక్ష్యమూ\nఉండేదికాదు. సొమ్ము కట్టలేదని భూస్వామి\nకౌలుదారును భూమి నుంచి తొలగిస్తే\nచెప్పుకోవటానికి దిక్కుండేది కాదు. ఇది\nఇలా ఉండగా అసంఖ్యాకమైన అక్రమ\nవసూళ్ళుండేవి. గవర్నరు కు విందు\nచెయ్యాలి — వనూలు; ఒక కారు కొనాలి —\nవసూలు; ఒక ఏనుగు కొనాలి — వసూలు.\nఈ వసూళ్ళకు అంతూ పొంతూ ఉండేది\nకాదు. ఒక తాలూకాలో యాభై రకాల\nఅక్రమ వసూళ్ళుండినట్టు కూడా జవాహర్\nవిన్నాడు!\nఇలాటి పరిస్థితిలో అయోధ్యలో కిసాను\nఉద్యమం భారీఎత్తున సాగింది.\nఈ ఉద్యమం దానంతట అదే ఉద్భవిం\nచటం జవాహరును ఆశ్చర్యపరిచింది. దాని\nకొక నాయకుడు లేడు; కాంగ్రెసుతోగానీ,\nకాంగ్రెసు సాగించిన సహాయనిరాకర\nణోద్యమంతో గానీ దానికి ఎలాటి సంబం\nధమూ లేదు. ఏ రాజకీయవాదీ దాన్ని ప్రేరే\nపించ లేదు, నిరోధించ లేదు. ఈ రెండు\nఉద్యమాలూ ఒకే గడ్డ నుంచి స్వతంత్రంగా\nమొలకెత్తాయని మటుకుచెప్పవచ్చు. వ్యవ\nసాయదార్లకు గాంధిజీ పేరు తెలియక\nపోలేదు. ఆయన 1919 లో ప్రారంభించిన\nహర్తాలులలో వారు కూడా పాల్గొన్నారు.\nఅయితే ఈ కిసాను ఉద్యమం గురించి\nనగరాల వారికి మటుకు ఏమీ తెలియదు.\nదాన్ని గురించి పత్రికలలో ఒక్క వాఖ్య\nమైనా ఉండేది కాదు. ఇది జవాహరును\nమరింత ఆశ్చర్యపరిచింది. \" మేము ప్రజ\nలకు ఎంత దూరమైపోయి, ఎలాటి సంకుచిత\nరంగంలో మా ఆందోళనను సాగిస్తున్నామో\nనాకు తెలియవచ్చింది,” అన్నా డతను.\nజవాహర్ మూడు రోజులపాటు\nగ్రామాలు పర్యటించి అలహాబాదుకు తిరిగి\nవచ్చాడు. అటుపైన అతను తరచు గ్రామా\nలకు వెళ్ళిరాసాగాడు. అతను కారులో\nవస్తూండటం చూసి గ్రామస్థులు కారు కోసం,\nరోడ్లు లేని చోట రోడ్లు కూడా అప్పటి\nకప్పుడు వేసేవారు. జవాహర్ బృందం\nవెంట అస్తమానమూ, పోలీసులూ,\nసిఐడీలూ, లక్నో డిష్టీకలెక్టరూ ఉండేవారు.\nజవాహరుతో బాటు కాలినడన తిరగలేక\nవాళ్ళకు ప్రాణాలు పోతూండేవి.\nఅప్పటి - దాకా జవాహరు పదిమంది\nఎదట లేచి మాట్లాడాలంటే చాలా బిడియ\nపడేవాడు. గ్రామస్తు లతని బిడియాన్ని\nపోగొట్టేశారు. హిందూస్థానీలో మాట్లాడటం\nఅతనకి పట్టిచ్చినట్టుండేది. అది కూడా\nపోయింది. అతను పది మంది ఎదటా, పది తరచుగా గ్రామాలకు వెళ్ళివస్తూండేవాడు.\nవేలమంది ఎదటా కూడా ప్రసంగించటం కిసానులు పూర్యం కన్న చాలా ధైర్యంగా\nనేర్చుకున్నాడు. అతను ఉపన్యాసాలు ఉంటున్నారు. జమీందార్ల ఏజెంట్ల\nచెయ్యలేదు. పేద అమాయక ప్రజానీకం జులుమూ, అక్రమ వసూళ్ళూ తగ్గాయి.\nఎదట ఉపన్యసించటంలో అర్థమే గాంధీజీ సత్యాగ్రహోద్యమ ప్రభావం\nముంటుంది? అతను తన ప్రేక్షకులతో గ్రామ గ్రామానికి పాకింది. కాంగ్రెసు కార్య\nసంభాషించే విద్య అలవరుచుకున్నాడు. కర్తలు తమ ప్రచారంలో \"కిసానుల\nఎన్ని లక్షలమందితో నైనా ఆత్మీయంగా కష్టాలు తొలగించటం” అనే దాన్ని కూడా\nప్రసంగించటం జవాహరు మీటింగుల ప్రత్యే జాతీయోద్యమం యొక్క ఆశయాలలో\nకతగా చివరిదాకా నిలబడిపోయింది. అతని చేర్చి ఉపన్యాసా లిస్తున్నారు. \"స్వరాజ్యం”\nకంఠం దూరం వినిపించేది కాదు. అప్పుడా అన్న మాటలో అందరి ఆశయాలూ ఇమిడి\nకుగ్రామాలలో లౌడ్స్పకర్లు లేవు. చాలా ఉంటున్నాయి.\nమంది కిసానులు అతను చెప్పే మాటలు జాతీ యోద్య మ మూ, కిసాను ఉద్య\nవినగలిగేవారు కారు, విన్న వారికి అవి ఎంత మమూ కలిసే కొనసాగాయి, రెంటికీ సజీవ\nవరకు అర్ధమయేవో చెప్పటం కష్ట. కాని సంబంధా లున్నాయి. అయినప్పటికీ అవి\nమీటింగులో కూర్చున్న వా రందరికీ అతని రెండు ప్రత్యేక ఉద్యమాలే. గాంధీజీ\nపైన పరిపూర్ణమైన విశ్వాసముండేది. ఉద్యమం ప్రభావం వల్లనే కిసానులు\nక్రమంగా కిసాను ఉద్యమం బలపడటం అహింసా విధానాన్ని అవలంబించి తమ\nజవాహర్ స్వయంగా చూశాడు. అతను ఉద్యమాన్ని నడిపారు.",
            "book_page_end": 8
        },
        {
            "title": "దుర్గేశనందిని - 13",
            "book_page_start": 9,
            "pdf_page_start": 23,
            "pdf_page_end": 30,
            "author": "బంకించంద్ర చట్టోపాధ్యాయ",
            "genre": "చారిత్రక కల్పన",
            "moral": "ప్రేమ, గౌరవం మరియు దేశభక్తి కారణంగా ప్రాణ త్యాగానికి సిద్ధపడటం గొప్ప లక్షణం.",
            "keywords": [
                "కతలూఖాన్",
                "విమల",
                "ప్రతీకారం",
                "జగతసింహుడు",
                "సంధి"
            ],
            "characters": [
                "కతలూఖాన్",
                "విమల",
                "అభిరామస్వామి",
                "జగతసింహుడు",
                "ఖ్వాజా ఈసా",
                "ఆయషా",
                "ఉస్మాన్",
                "తిలోత్తమ",
                "అస్మానీ"
            ],
            "locations": [
                "పాట్నా",
                "కోట",
                "ఒరిస్సా",
                "సైనిక శిబిరం"
            ],
            "content": "కతలూఖాన్ విలాస భవనంలో ఇంకా మన్నాడు. \"వస్తున్నాను,\" అంటూ విమల\nనృత్య గానాలు జరుగుతూనే ఉన్నాయి. చప్పున చెయ్యి పైకెత్తింది. ఆమె చేతిలో\nఎవతో పాడుతున్నది, ఎవతో నాట్యం చేస్తు కత్తి జిగేలున మెరిసింది.\nన్నది, చాలా మంది స్త్రీలు తాళం వేస్తు కతలూఖాన్ పెట్టిన చావు కేక రాజభవన\nన్నారు. ఆనందోత్సవం పరాకాష్ఠ నందు మంతా మారుమోగింది. అతను విమలను\nకున్నది. కతలూఖాన్ పూర్తిగా మైకంలో బలంగా నెట్టివేస్తూ, అదే సమయంలో\nఉండి, \"సాకీ, సాకీ!\" అంటున్నాడు; తాను కూడా పడిపోయాడు. ఆ సమయంలో\nఅన్నప్పు డల్లా విమల అతనికి మద్యం విమల అతని వక్షంలో కత్తిని గుచ్చేసింది.\nఅందిస్తున్నది. తాగిన కొద్దీ నవాబు మైకం ఆమె భర్త దుర్మరణానికి ప్రతీకారం\nహెచ్చుతున్నది.\nవిమల నృత్యం చెయ్యసాగింది. నవాబు\nఆ నృత్యం చూసి ఆమెను దగ్గిరికి పిలి\nచాడు. ఆమె వచ్చి అతని సమీపంగా నిల\nబడింది. అత నామెను తన పక్కన కూర్చో\nజరిగిపోయింది.\n\"సైతాన్ ! హంతకీ !” అని కతలూఖాన్\nఅరిచాడు. అక్కడ ఉన్న స్త్రీలు కొందరు\nభయంతో వణికిపోతూ కెవ్వున అరవ నారం\nభించారు. విమల కూడా కెవ్వున కేకలు\nపెడుతూ పరిగెత్తసాగింది. ద్వారం వద్ద\nఉన్న కొజ్జా కాపలావాళ్ళు విమల కంగారు\nచూసి, \"ఏం జరిగింది?” అని అడిగారు.\nనిశిత బుద్ధి గల విమల, \"సర్వనాశనం!\nఅంతఃపురంలో మొగలులు జొరబడ్డారు,\nత్వరగా వెళ్ళండి! వాళ్ళు నవాబు నేం\nచేస్తారో?” అన్నది. కొజ్జా వాళ్ళంతా\nఒక్కుమ్మడిగా అంతఃపురం లోకి అతి\nవేగంగా పరిగెత్తారు. విమల అంతఃపుర\nబహిర్ద్వారం వద్దకు చేరుకునే సరికి అక్కడి\nపహరా వాళ్ళంతా తప్పతాగి నిద్ర\nపోతున్నారు. ఆమె సునాయాసంగా కోట\nద్వారాన్ని చేరుకున్నది.\nఅక్కడ మటుకు ఒక కాపలావాడు\nపహరా ఇస్తున్నాడు. వాడు విమలను\nచూసి, \"ఎవరు నువు? ఎక్కడికి పోతు\nన్నావు?” అన్నాడు.\nఅప్పటికి అంతఃపురంలో మహా పెద్ద\nకోలాహలంగా ఉంది. అన్ని ప్రాంతాల నుంచీ\nజనం అటు కేసి పరిగెత్తుతున్నారు. విమల\nపహరావాడితో, \"ఇక్కడ ఉండి నువేం\nచేస్తున్నావు? ఆ గోల వినపడటం లేదూ ?\nపద, వెళ్ళి రక్షించు!\" అన్నది.\n\"ఏమిటి ? ఏమయింది?”\n\"కోటలో మొగలులు జొరబడ్డారు.\nనవాబు ప్రాణాలు రక్షించు!”\nకోటగుమ్మం వద్ద ఉన్నవాడు కూడా\nలోపలికి పరిగెత్తాడు. విమల నిశ్చింతగా\nబయటికి వెళ్ళిపోయింది. ముఖద్వారం\nదాటి కొంత దూరం వెళ్ళేసరికి ఆమె కొక\nచెట్టు కింద ఒక మనిషి నిలిచి ఉండటం\nకనబడింది. ఆమె అభిరామస్వామిని\nగుర్తించింది.\nఆయన విమలను చూస్తూనే, \"నేను\nచాలా కంగారు పడ్డాను. కోటలో ఆ కోలా\nహల మేమిటి?” అన్నాడు.\n\"ఏమీలేదు. నా వైధవ్యానికి ప్రతిక్రియ\nచేశాను. ఇక ఇక్కడ మసలరాదు, త్వరగా\nఆశ్రమానికి వెళ్ళిపోవాలి. తరవాత సంగ\nతంతా చెబుతాను. తిలోత్తమ ఆశ్రమానికి\nచేరుకున్నది గద?\" అన్నది విమల.\n\"తిలోత్తమ ఆస్మానీ వెంట ముందు\nనడుస్తున్నది. నీవు వాళ్ళను త్వరలోనే\nకలుసుకుంటావు.”\nఇద్దరూ చురుకుగా నడుస్తూ త్వరలోనే\nఆశ్రమాన్ని చేరుకున్నారు. వారి కన్న\nకొంచెం ముందుగా తిలోత్తమ అస్మానీ\nవెంట వచ్చి చేరింది.\n\" ఈశ్వరానుగ్రహం వల్ల మీ రంతా\nదుర్మార్గుల బారి నుండి బయటపడ్డారు.\nఇక ఇక్కడ ఒక్క క్షణం కూడా ఉండ\nరాదు. ముసల్మానులకు ఆచూకీ దొరికితే\nమనని ప్రాణాలతో వదలరు. ఈ రాత్రే\nమనం ఇక్కడి నుంచి వెళ్ళిపోవాలి,”\nఅన్నాడు అభిరామస్వామి......\nవిమల నవాబును గుండెల్లో పొడిచి\nపారిపోయిన కొద్ది సేపటికే ఒక రాజోద్యోగి\nగాభరాపడుతూ కారాగృహానికి వచ్చి జగత\nసింహుడితో, \" యువరాజా, నవాబు చావు\nబతుకుల్లో ఉన్నారు. మిమ్మల్ని రమ్మంటు\nన్నారు, త్వరగా రావాలి,” అన్నాడు.\nజగతసింహుడు నివ్వెరపోయి, \"ఏమి\nటయింది?” అన్నాడు.\n\"ఎవరో శత్రువు అంతఃపురంలో ప్రవే\nశించి, నవాబును పొడిచి పారిపోయాడు.\nఆయన వెంటనే చావలేదు గాని, మృత్యువు\nదగ్గిరలోనే ఉన్నది. త్వరగా వెళ్ళకపోతే\nమించిపోవచ్చు,” అన్నాడు ఉద్యోగి.\nజగతసింహుడు వెంటనే బయలుదేరి\nవెళ్ళి, అవసాన దశలో ఉన్న కతలూఖాన ను\nచూశాడు. ఉస్మాన్, ఆయషా, నవాబు\nసంతానమూ, భార్యలూ, ఉంపుడుగత్తెలూ,\nమంత్రులూ, ఇతర అధికారులూ నవాబు\nచుట్టూ చేరి ఉన్నారు. ఆయషా తండ్రి\nతల తన ఒడిలో పెట్టుకుని, నిశ్శబ్దంగా\nఅశ్రువులు రాల్చుతున్నది.\nజగతసింహుడు వస్తుండగానే ఖ్వాజా\nఈసా అనే మంత్రి అతన్ని చెయ్యి పట్టు\nకుని నవాబు సమీపానికి తీసుకువెళ్ళి,\nగట్టిగా, \" యువరాజు జగతసింహ వచ్చారు!”\nఅని చెప్పాడు.\nకతలూఖాన్ హీనస్వరంతో, \"నేను\nశత్రువును. చనిపోతున్నాను. ఇప్పుడు నాకు\nవిరోధ భావం లేదు,” అన్నాడు.\n\"నాకూ లేదు,” అన్నాడు జగత\nసింహుడు.\n\"పిల్లలు పసివాళ్ళు... యుద్ధం వద్దు...\nసంధి...” అన్నాడు నవాబు. ఆయన దాహం\nఅంటే ఆయాషా ఆయన నోట షర్బత్\nపోసింది. నవాబు జగతసింహుడి కేసి ఆశగా\nచూసి, అత నేమీ అనకపోయే సరికి,\n\"సమ్మతం కాదా ?” అన్నాడు.\n\"పఠానులు పాదుషా ఆధిపత్యానికి\nసమ్మతిస్తే నేను సంధియత్నం చెయ్య\nగలను,” అన్నాడు జగతసింహుడు.\nనవాబు తలాడిస్తూ, అస్పష్టంగా,\n\"ఒరిస్సా ?” అన్నాడు.\n\" నా ప్రయత్నం సానుకూలమైతే\nమీ సంతతికి ఒరిస్సా దక్కుతుంది,”\nఅన్నాడు జగతసింహుడు.\nమరణ యాతనలో కూడా నవాబు\nముఖం వికసించింది; \"మీకు... స్వేచ్ఛ...\nదేవుడు...మీకు...శుభం... కలిగించాలి,”\nఅన్నాయన.\nజగతసింహుడు వెళ్ళిపోతూండగా\nఆయషా వంగి తన తండ్రి చెవిలో ఏదో\nచెప్పింది. నవాబు సంజ్ఞ గ్రహించి ఖ్వాజా\nఈసా అతని వెనక వెళ్ళి, \"నవాబు\nమీ కింకేదో చెబుతారల్లే ఉంది,\" అని\nపిలుచుకు వచ్చాడు.\nపక్కన కూర్చున్న జగతసింహుడితో\n\"చెవిలో,” అన్నాడు నవాబు. ఆయన\nరహస్యం చెప్ప దలిచినట్టు గ్రహించి చెవి\nఒగ్గాడు జగతసింహుడు. నవాబు అతి కష్టం\nమీద, మధ్య మధ్య \"దాహం” అంటూ,\nఒక్కొక్క మాటగా, తిలోత్తమను తండ్రి\nలేని దాన్నిగా చేసి తాను పాపం కట్టుకున్నా\nననీ, ఆమె నిష్కలంక అనీ చెప్పి, ఆయషా\nపేరు ఉచ్చరిస్తూ ప్రాణాలు వదిలాడు.\nజగతసింహుడు కారాగార విముక్తి\nపొంది, తన తండ్రి ఉండే సైనిక శిబిరానికి\nవెళ్ళి, మొగలులకూ పఠానులకూ సంధి\nకుదిర్చాడు. ఒరిస్సాలో వారు స్వేచ్ఛగా పరి\nపాలన సాగించుకుంటూ, పాదుషా ఆధి\nపత్యాన్ని శిరసావహించేటట్టుగా సంధి జరి\nగింది. ఉభయపక్షాలవారూ ఒకరి కొకరు\nపరిహారం చెల్లించుకున్నారు. ఇదంతా\nజరగటానికి కొంత కాలం పట్టింది.\nమొగలు సేనలు గుడారా లెత్తి\nపాట్నాకు వెళ్ళిపోవటానికి సిద్ధంగా\nఉన్నాయి. ఒక నాటి మధ్యాన్నం జగత\nసింహుడు సపరివారంగా నవాబు భవనానికి\nవెళ్ళి, ఉస్మాన్కూ, ఖ్వాజాఈసాకూ వెళ్ళి\nవస్తానని చెప్పి, ఆయషాకు వీడ్కోలు\nచెప్పుదామని ఆమె గది దగ్గిరికి వెళ్ళి,\nఆమె దర్శనం అర్థించాడు.\n\"యువరాజా, క్షమించాలి. నే నిప్పుడు\nనిన్ను కలుసుకోలేను,” అని ఆయషా\nఅంటున్నట్టుగా కొజ్జావాడు అతనితో\nచెప్పాడు. జగతసింహుడు హతాశుడై తన\nశిబిరానికి బయలుదేరాడు. కోట ద్వారం\nవద్ద అతనికి ఉస్మాన్ కనిపించి, అతనితో\nబాటు నడవసాగాడు.\n\"సేనాపతీ, మీ రేదైనా కోరినట్టయితే\nఆజ్ఞాపించండి,” అన్నాడు జగతసింహుడు\nఎంతో గౌరవంగా.\n\"మీ పరివారాన్ని ముందు బయలు\nదేరి వెళ్ళనివ్వండి. ఆ తరవాత మీతో\nఏకాంతంగా ఒక విషయం ముచ్చటించాలి,”\nఅన్నాడు ఉస్మాన్.\nజగతసింహుడు నిస్సంకోచంగా తన పరి\nవారాన్ని ముందు వెళ్ళనిచ్చి తాను తన\nగుర్రం మీద వెనక ఉండిపోయాడు.\nఉస్మాన్ కూడా తన నౌకరు చేత ఒక\nగుర్రాన్ని తెప్పించి దానిపై ఎక్కాక, ఇద్దరూ\nకలిసి నడవ సాగారు.\nఉస్మాన్ ఒక దట్టమైన బూరుగు చెట్ల\nతోపు మధ్య ఉండే పాడుబడిన కోటకు\nదారి తీశాడు. ఇద్దరూ గుర్రాలు దిగి ఆ కోట\nప్రవేశించారు. ఆ కోట మధ్య కొత్తగా\nతవ్విన గోరీ ఒకటి ఉన్నది, కాని అందులో\nపూడ్చే శవం మటుకు లేదు. గోరీ\nపక్కనే ఒక చితి పేర్చి ఉన్నది. దాని\nదగ్గిరా శవం లేదు.\n\"ఏమి టిదంతా? చిత్రంగా ఉందే!”\nఅన్నాడు జగతసింహుడు.\n\"ఈ ఏర్పాటు నేనే చేయించాను.\nనేను చచ్చిపోతే ఈ గోరీలో పూడ్చెయ్యి.\nనువు చచ్చిపోతే ఈ చితి పైన దహనం జరి\nపిస్తాను,” అన్నాడు ఉస్మాన్.\n\"అంతే?\"\n\" మనలో ఎవరో ఒకరు\nఆయషా ప్రేమను కోరినవా రిద్దరు ఈ ప్రపం\nచంలో జీవించి ఉండటానికి వీల్లేదు,”\nఅన్నాడు ఉస్మాన్.\nఈ మాట అంటూనే ఉస్మాన్ కత్తిదూసి\nజగతసింహుడి పై కలియబడ్డాడు. విధిలేక\nజగతసింహుడు తన ఒర నుంచి కత్తి తీసి,\nఉస్మాన్ దెబ్బలను అడ్డుకుంటూ ఆత్మ\nరక్షణ చేసుకోసాగాడు. ఇద్దరూ మంచి\nయోధులే. కాని జగతసింహుడి శరీరం పైన\nచాలా గాయాలు తగిలి, రక్తం స్రవిస్తున్నది.\nఅతను ఉస్మాన్ ను గాయపరచటానికి\nయత్నించక పోవటం చేత ఉస్మాన్ శరీరం\nపైన ఒక్క గాయం కూడా లేదు.\nఇలా యుద్ధం చేస్తూ పోతే తనకు చావు\nతప్ప దనుకుని జగతసింహుడు, \"ఉస్మాన్,\nఇంక చాలించు. నేనే ఓడిపోయినట్టు ఒప్పు\nకుంటాను,” అన్నాడు.\nఉస్మాన్ పెద్దపెట్టున నవ్వి, \"రాజ\nపుత్రుడి కింత ప్రాణభయం ఉంటుందని\nతెలీదు. యుద్ధం చెయ్యి. నిన్ను చంపేస్తాను.\nఒకవేళ నేనే చచ్చినా నీకు మాత్రం\nఆయషా దక్కదు,” అన్నాడు.\n\"నాకు ఆయిషా అవ సరం లేదు.\nనే నామెను కోరటం లేదు,” అన్నాడు\nజగతసింహుడు.\n\"నువు ఆయషాను కోరకపోయినా\nఆయషా నిన్ను ప్రేమిస్తున్నది, కోరుతున్నది.\nయుద్ధం చెయ్యి,\" అంటూ ఉస్మాన్ కత్తి\nతిప్పాడు. జగతసింహుడు కత్తి అవతల\nపారేసి, \"ఆపత్కాలంలో కాపాడి నాకు\nప్రాణ దానం చేశావు. నేను నీతో యుద్ధం\nచెయ్యను,” అన్నాడు.\nఉస్మాన్ కోపావేశంతో అతన్ని కాలితో\nతన్ని, \"యుద్ధం చెయ్యటానికి భయపడు\nతున్నావా? ఏమన్న యోధుడివి?\"\nఅన్నాడు ఈసడిస్తూ.\nజగతసింహుడికి ఓర్పు నశించి ఆవేశం\nవచ్చింది. అతను కింద పడిన తన కత్తిని\nతీసుకుని ఉస్మాన్ పైకి లంఘించాడు.. అతని\nదెబ్బలకు ఉస్మాన్ ఉక్కిరి బిక్కిరి అయి\nకింద పడిపోయాడు. జగతసింహు డతని\nరొమ్ము మీద ఎక్కి కూర్చుని, అతని కత్తి\nలాగేసి ఉస్మాన్ కంఠం మీద నొక్కిపెట్టి,\n\"ఏం? ఇప్పటికైనా యుద్ధదాహం\nతీరిందా?” అన్నాడు.\n\"నా ఒంట్లో ప్రాణం ఉండగా తగ్గదు,\"\nఅన్నాడు ఉస్మాన్.\n\"నీ ప్రాణాలు తియ్యటానికి క్షణం\nపట్టదు, తెలుసా?”\n\"చంపెయ్యి. లేకపోతే నిన్ను చంపే\nయత్నం మానను.”\n\" బతికే ఉండు. నాకు నీ భయం లేదు.\nఒకనాడు నా ప్రాణాలు కాపాడావు. ఇప్పుడు\nనీ ప్రాణాలు కాపాడుతాను.”\nజగతసింహుడు ఉస్మాన్ రెండు చేతు\nలనూ తన కాళ్ళతో తొక్కిపట్టి, అతని వద్ద\nఉన్న ఆయుధాలన్నీ లాగేసుకుని, తరవాత\nఅతన్ని విడిచిపెట్టాడు. \"పో, వెళ్ళిపో.\nనన్ను కాలితో తన్నావు. లేకపోతే నీ కింత\nఅవమానం చేసి ఉండను,\" అన్నా డతను.\nఉస్మాన్ గుర్రం ఎక్కి తమ కోట వేపు\nవెళ్ళిపోయాడు.\nజగతసింహుడు బావి దగ్గిర తన గాయా\nలన్నీ కడుక్కుని తన గుర్రం దగ్గిరికి వచ్చే\nసరికి గుర్రం మెడకు ఒక ఉత్తరం కట్టి\nఉన్నది. దాని పైన, \" రెండు రోజుల దాకా\nచదవ వద్దు,” అని ఉండటం చేత అతనా\nఉత్తరాన్ని తన కవచంలో దాచుకుని తమ\nశిబిరానికి వెళ్ళాడు.\n— (వచ్చే సంచికలో ముగింపు)",
            "book_page_end": 16
        },
        {
            "title": "నరకభయం (బేతాళ కథలు)",
            "book_page_start": 17,
            "pdf_page_start": 31,
            "pdf_page_end": 35,
            "author": "చందమామ బృందం",
            "genre": "కల్పితం",
            "moral": "భోగభ్రాంతి (సుఖభ్రాంతి) నరకానికి దారితీస్తుంది. కేవలం భయం కంటే, అంతర్గత పరివర్తన వలననే మోక్షం లభిస్తుంది.",
            "keywords": [
                "బేతాళ కథలు",
                "సింహవిక్రముడు",
                "చిత్రగుప్తుడు",
                "నరకం",
                "తపస్సు"
            ],
            "characters": [
                "విక్రమార్కుడు",
                "బేతాళుడు",
                "సింహవిక్రముడు",
                "చిత్రగుప్తుడు",
                "యముడు",
                "దివ్య స్త్రీ",
                "యమధర్మరాజు",
                "శ్వేతముని"
            ],
            "locations": [
                "సింహళ ద్వీపం",
                "తరంగిణీ నది",
                "శ్వేతముని ఆశ్రమం",
                "స్వర్గం",
                "నరకం"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి చెట్టు మీద నుంచి శవాన్ని\nదించి భుజాన వేసుకుని, ఎప్పటి లాగే\nమౌనంగా శ్మశానం కేసి నడవసాగాడు.\nఅప్పుడు శవం లోని బేతాళుడు, \"రాజా,\nనీవు పడుతున్న ఈ శ్రమకు ఫలితంగా\nనరక ప్రాప్తి కలుగుతుందేమో ఆలోచించి\nచూసుకున్నావా? మానవులకు నరక\nభయాన్ని మించిన భయం లేదు కదా! అది\nనిరూపించటాని కొక కథ చెబుతాను,\nశ్రమ తెలియకుండా విను,\" అంటూ\nఈ విధంగా చెప్పసాగాడు :\nఒకప్పుడు సింహళ ద్వీపంలో సింహ\nవిక్రముడనే గజదొంగ ఉండే వాడు. వాడు\nబుద్ధి తెలిసినప్పటి నుంచీ ఇతరుల సొత్తు\nదోచి, ధనికుడై సుఖ జీవనం గడిపాడు.\nఅటువంటి వాడికి వార్ధక్యం సమీపించింది.\nఅప్పుడు వాడి కొక చింత పట్టుకున్నది.\nవా డిలాగ అనుకున్నాడు: \"ఈ లోకంలో\nతప్పించుకున్నాను. కాని చచ్చాక సాకు\nనరకం తప్పదు. ఈ జన్మలో కొంచెమైనా\nపుణ్యం చెయ్యని నన్ను నరకం నుంచి\nఏ దేవుడు కాపాడగలడు? దేవుళ్ళకు దిక్పా\nలకు లైన దేవతలు భక్తులుగా ఉంటారు.\nఅందుచేత శివుడుగాని, విష్ణువుగాని దేవత\nలను కాదని నా మొర ఆలకించరు.\nభూలోక వాసుల అందరి పాప పుణ్యాలూ\nలెక్కలు వేసే చిత్ర గుప్తుడే నా కేదైనా\nసహాయం చెయ్యాలి.”\nఈ విధంగా అనుకుని సింహవిక్రముడు\nనిత్యమూ భక్తి శ్రద్ధలతో చిత్రగుప్తుణ్ణి\nఅర్చించ సాగాడు; చిత్రగుప్తుడి ప్రీత్యర్థం\nబ్రాహ్మణ సంతర్పణలు చేయ నారం\nభించాడు. భోజనం చేసిన బ్రాహ్మణులను,\n\"చిత్రగుప్తుడి అనుగ్రహం కలుగుగాక!”\nఅని తనను దీవించ మనేవాడు.\nఒకనాడు చిత్రగుప్తుడే బ్రాహ్మణ వేషం\nధరించి సింహవిక్రముడి ఇంటికి అతిథిగా\nవచ్చాడు. దొంగవాడు ఆయనకు చక్కగా\nఅతిథి సత్కారాలు జరిపి, భోజనం పెట్టి,\nగొప్పగా దక్షిణ యిచ్చి, \"నన్ను చిత్రగుప్తు\nడనుగ్రహించాలని ఆశీర్వదించండి,”\nఅని కోరాడు.\nచిత్రగుప్తుడు వాడితో, \"ఇదేమి ఆశీర్వ\nచనం? శివకేశవులను కూడా విడిచి చిత్ర\nగుప్తుణ్ణి ఆరాధిస్తున్నా వేమిటి?” అన్నాడు.\n\"అదంతా మీ కెందుకు? నాకు చిత్ర\nగుప్తుడి అనుగ్రహం తప్ప మరే దేవత అను\nగ్రహమూ అవసరం లేదు,” అన్నాడు\nదొంగవాడు.\nఈ మాటకు చిత్రగుప్తుడు సంతోషించి,\nతన నిజ రూపంతో దొంగవాడికి ప్రత్యక్షమై,\n\"నీ భక్తికి మెచ్చాను. నీ కేం కావాలో\nచెప్పు,” అన్నాడు.\nసింహవిక్రముడు పరమానంద భరితుడై,\n\"స్వామీ, నాకు చావు రాకుండా ఉపాయం\nచెప్పండి,” అన్నాడు.\n\" అది అసాధ్యమైన సంగతి. అయినా\nనీ కొక్క ఉపాయం చెబుతాను. ఒకప్పుడు\nశ్వేతముని ప్రాణాలు తీయటానికి యముడు\nరాగా శివు డాగ్రహించి, యముణ్ణి కాల్చి\nభస్మం చేశాడు. శివుడు తరవాత యముణ్ణి\nతిరిగి బతికిస్తూ, శ్వేతముని ఉండే చోట\nఏ ప్రాణినీ అంట వద్దని ఆజ్ఞాపించాడు.\nసముద్రం అవతల తరంగిణీ నది అవతలి\nఒడ్డున శ్వేతముని ఆశ్రమం నిర్మించుకుని\nఉంటున్నాడు. ఆ తపోవనంలోకి యముడు\nగాని, యమ కింకరులుగా ని రారు.\nనిన్నక్కడ దిగవిడుస్తాను. నీవు మాత్రం\nఏ పరిస్థితుల్లోనూ ఆ నది దాటి ఇవతలి\nఒడ్డుకు రాకు,” అని చెప్పి, చిత్రగుప్తుడు\nసింహవిక్రముణ్ణి తరంగిణీ నది అవతలి\nఒడ్డున, శ్వేతముని ఆశ్రమంలో వదిలి\nఅదృశ్యు డయాడు.\nకొంతకాలం గడిచాక యముడు దొంగ\nవాడి ప్రాణాలు తీసుకుపోవటానికి తరంగిణీ\nనది అవతలి ఒడ్డుకు చేరాడు. తాను నది\nదాటి అవతలి ఒడ్డుకు పోవటానికి లేదు\nగనక, యముడు తన మాయా ప్రభావంతో\nఒక దివ్య స్త్రీని సృష్టించి, శ్వేతముని ఆశ్ర\nమానికి పంపాడు.\nఆ స్త్రీని చూసి దొంగ మోహితుడై\nఆమెతో కొంత కాలం సుఖించాడు. ఆ తర\nవాత ఆమె తన వాళ్ళను చూడటానికి నది\nదాటి వెళ్ళి మళ్ళీ వస్తానని బయలుదేరింది.\nదొంగవాడు ఆమెను నది ఒడ్డు దాకా\nసాగనంపి ఆమె నది దాటటం చూస్తూ\nఅక్కడే నిలబడ్డాడు.\nనగం నది దాటి ఆమె ప్రవాహ వేగానికి\nకొట్టుకు పోతున్నట్టు నటిస్తూ, \"ఆయ్యో,\nముణిగి పోతున్నాను. కాపాడు! అలా\nచూస్తూ నిలబడిపోతావేం? రక్షించు!\"\nఅని కేకలు పెట్టింది.\nఆ కేక వింటూనే దొంగ నదిలోకి దూకి\nఆమె పోతున్న దిక్కుగా ఈద నారంభిం\nచాడు. అతను ఆమెను చేరుకునే సరికి\nఆమె అవతలి ఒడ్డు చేరనే చేరింది. దొంగ\nఅవతలి ఒడ్డున కాలు పెట్టగానే యముడు\nదొంగ మెడకు పాశం తగిలించి తన లోకా\nనికి తీసుకుపోయాడు.\nఈ విధంగా సింహవిక్రముడు చావు\nతప్పించుకోలేక పోయాడు. అయినప్పటికీ\nచిత్రగుప్తుడు వాడికి మరొక సలహా రహ\nస్యంగా చెప్పాడు: \"యముడు నిన్ను,\nముందు స్వర్గ మనుభవిస్తావా, నరక\nమనుభవిస్తావా? అని అడుగుతాడు.\nస్వర్గమే అనుభవిస్తా నని చెప్పు. నిన్ను\nస్వర్గానికి పంపుతారు. అక్కడ నీవు స్వర్గ\nసుఖా లనుభవిస్తూ కూర్చోక, నీ పాప మంతా\nపరిహార మయేదాకా తపస్సు చెయ్యి.”\nసింహవిక్రము డలాగే చేస్తా నన్నాడు.\nతరవాత యమధర్మరాజు చిత్రగుప్తుణ్ణి\nపిలిచి, \"ఈ దొంగకు పుణ్యఫల మేమైనా\nఉన్నదా?” అని అడిగాడు.\n\"ఉన్నది, దేవా. ఇతను బ్రాహ్మణ\nసంతర్పణలు చేసి ఒక దేవతాదినం పాటు\nస్వర్గ వాసం చేసేపాటి పుణ్యం సంపాదిం\nచాడు,” అన్నాడు చిత్రగుప్తుడు.\n\"ఏమోయ్, నీకు ముందు స్వర్గం\nకావాలా, నరకం కావాలా?” అని యముడు\nదొంగ నడిగాడు.\n\"దేవా, నేను ముందు స్వర్గాని కే\nపోతాను,” అన్నాడు దొంగ.\nసింహవిక్రముణ్ణి స్వర్గానికి పంపారు.\nవా డక్కడ సుఖా లనుభవించే ఉద్దేశం\nపెట్టుకోక, శివుణ్ణి గురించి తీవ్రమైన\nతపస్సు చేసి, తన పాపా లన్నిటినీ భస్మం\nచేసేసుకున్నాడు. అతడి స్వర్గవాసం పూర్తి\nకాగానే అతట్టి నరకానికి తీసుకుపోవటానికి\nవచ్చిన యమకింకరులు, అతన్ని తేరి\nచూడటానికి కూడా శక్తి చాలక, వచ్చిన\nదారే తిరిగి వెళ్ళారు.\nబేతాళు డీ కథ చెప్పి, \"రాజా, నా కొక\nసందేహం. సింహవిక్రముడు శ్వేతముని\nఆశ్రమంలో ఉండగా యముడు పంపిన\nమాయా స్త్రీ వ్యామోహంలో పడనట్టయితే\nచావును జయించి ఉండేవాడూ, ఘోర\nతపస్సు చేయవలిసిన అవసరం ఉండేది\nకాదూ గద. క్షుద్రమైన స్త్రీ సుఖం కోసం\nఒక దివ్యమైన దినం పాటు స్వర్గభోగాలు\nలేకుండా ఆ దొంగ ఎందుకు చేసు\nకున్నాడు? ఈ సందేహానికి సమాధానం\nతెలిసి కూడా చెప్పక పోయావో, నీ తల\nపగిలి పోతుంది,” అన్నాడు.\nదానికి విక్రమార్కుడు, \"సుఖభ్రాంతే\nనరక భయానికి మూలకారణం. ఈ విష\nయంలో హీన సుఖాలూ, ఉత్తమ సుఖాలూ\nఅన్న వ్యత్యాసం ఏమీ లేదు. సింహవిక్ర\nముడు శ్వేతముని ఆశ్రమంలో ఉంటూ\nమాయా స్త్రీ భ్రాంతితో ప్రాణం మీదికి\nతెచ్చుకుని, నర కానికి దగ్గిర పడ్డాడు.\nఅలాటి భ్రాంతే అతనికి స్వర్గ సుఖాల మీద\nకూడా ఉండినట్టయితే తప్పక నరక ప్రాప్తి\nపొంది ఉండేవాడే. సుఖభ్రాంతి పోయిన\nక్షణంలో అతనికి నరక భయం కూడా\nపోయింది.” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు. (కల్పితం)",
            "book_page_end": 21
        },
        {
            "title": "దేవస్మిత కథ",
            "book_page_start": 22,
            "pdf_page_start": 36,
            "pdf_page_end": 40,
            "author": "బి. నారాయణరావు",
            "genre": "నీతి కథ",
            "moral": "భర్త నీతిని, భార్య శీలాన్ని నిరూపించుకోవడానికి దైవానుగ్రహం, తెలివైన వ్యూహం అవసరం. శీలం చెదరకుండా కాపాడుకోవడం ముఖ్యం.",
            "keywords": [
                "దేవస్మిత",
                "శీలం",
                "కమలం",
                "వైశ్యులు",
                "కటాహ ద్వీపం"
            ],
            "characters": [
                "ధనదత్తుడు",
                "గుహసేనుడు",
                "ధర్మగుప్తుడు",
                "దేవస్మిత",
                "శివుడు",
                "బౌద్ధ సన్యాసిని",
                "వైశ్య యువకులు"
            ],
            "locations": [
                "తామ్రలిప్తి నగరం",
                "కటాహ ద్వీపం",
                "శివాలయం"
            ],
            "content": "తామ్రలిప్తి నగరంలో ధనదత్తు డనే మహా\nధనవంతుడైన వర్తకు డుండేవాడు. ఆయ\nనకు లేక లేక గుహసేను డనే కొడుకు కలి\nగాడు. గుహసేనుడికి పెళ్ళి యీడు రాగానే\nధనదత్తుడు అతని కోసం తగిన పిల్లను\nవెతకటం ప్రారంభించాడు. దరిదాపుల్లో\nఎక్కడా తనకు నచ్చిన కన్య కనబడనం\nదున ఆయన వర్తకం మిష మీద తన\nకొడుకును వెంట బెట్టుకుని ద్వీపాంతరాలకు\nకూడా వెళ్ళాడు.\nచివరకు ఒక ద్వీపంలో ఆయనకు\nనచ్చిన కన్య కనపడింది. ఆ పిల్ల పేరు\nదేవస్మిత. ఆమె తండ్రి ధర్మగుప్తు డనే\nవైశ్యుడు. ధ నదత్తుడు ధర్మగుప్తుణ్ణి,\n\"మీ అమ్మాయిని మా గుహసేనుడి కిచ్చి\nపెళ్ళి చెయ్యండి,” అని అడిగాడు.\nఅయితే ధర్మగుప్తుడికి తన కుమార్తె\nఅంటే ప్రాణం. తామ్రలిప్తి చూడబోతే\nఎక్కడో దూర దేశాన వున్న నగరం. తన\nకుమార్తెను అంత దూరం ఇవ్వటం 'ఇష్టం\nలేక ధర్మగుప్తుడు ధనదత్తుడి కోరికను\nతోసిపుచ్చాడు.\nకాని దేవస్మిత మాత్రం గుహసేనుణ్ణి\nచూసింది, అతని గుణాలను గ్రహించింది;\nఅన్ని విధాలా అతన్ని ప్రేమించి, అతని\nకోసం తన తల్లిదండ్రులను వదలుకోవ\nటానికి కూడా సిద్ధమయింది. ధనదత్తుడూ,\nగుహసేనుడూ పడవ ఎక్కి వెళ్ళిపోయే\nటప్పుడు, తన చెలికత్తె చేసిన రహస్యపు\nఏర్పాటుతో, దేవస్మిత తన తల్లిదండ్రులకు\nతెలియకుండా ఇల్లు విడిచి వచ్చేసి, వారి\nపడవలో ఎక్కింది.\nతామ్రలిప్తి చేరుతూనే ధనదత్తుడు తన\nకొడుకుకూ, దేవస్మితకూ మహా వైభవంగా\nవివాహం చేశాడు. వారిద్దరూ ఒకే ప్రాణంగా\nఉంటూ సుఖంగా జీవించ సాగారు.\nఇలా కొంత కాలం గడిచాక ధనదత్తుడు\nచనిపోయాడు. వర్తక వ్యవహారా లన్నీ\nగుహసేనుడి పైన పడ్డాయి. అతన్ని\nబంధువు లందరూ వర్తకం మీద కటాహ\nద్వీపం వెళ్ళవలిసి ఉన్న దని ఒత్తిడి\nచేశారు. దేవస్మిత మాత్రం అతని ప్రయా\nణానికి ఒప్పుకోలేదు. చాలా కాలం దూర\nదేశాల్లో వుండిపోవటం జరిగితే, తన భర్త\nమనసు ఇతర స్త్రీల పైకి పోతుందని ఆమె\nభయపడింది.\nగుహ సేనుడికి ఏం చెయ్యాలో తోచలేదు.\nకుల ధర్మం ఆచరించకపోతే బంధువుల\nదృష్టిలో తాను అసమర్థు డవుతాడు, వర్తకం\nమీద బయలుదేరితే భార్య బాధపడుతుంది.\nఈ చిక్కులో నుంచి బయట పడే దారి\nగానక గుహసేనుడు భగవంతుడి పైన\nభారం వేశాడు. అతడు శివాలయానికి వెళ్ళి,\nభోజనం మానేసి వ్రతం చేశాడు. దేవస్మిత\nకూడా భర్తతో బాటే వ్రతం చేసింది. చివ\nరకు వా రిద్దరికీ శివుడు కలలో కనిపించి,\nచెరొక కమలమూ ఇచ్చి, \"వీటిని మీ వద్ద\nఉంచుకోండి. మీలో ఎవరు నీతి తప్పినా\nరెండో వారి వద్ద ఉండే కమలం వాడిపో\nతుంది. లేని పక్షంలో ఈ కమలాలు వాడి\nపోవట మంటూ ఉండదు,” అని చెప్పాడు.\nవాళ్ళు నిద్ర లేచి చూసుకుంటే, నిజం\nగానే ఇద్దరి చేతుల్లోనూ చెరొక కమలమూ\nఉన్నది. ఇక దేవస్మిత తన భర్త ప్రయా\nణానికి అడ్డం చెప్ప వలిసిన అవసరం\nలేదు. అతని నీతికి సాక్ష్యం ఆమె వద్ద\nఉండే కమలమే.\nగుహసేనుడు రత్న వ్యాపారం చెయ్య\nటానికి కటాహ ద్వీపానికి బయలుదేరి వెళ్ళి\nపోయాడు. తన కమలాన్ని చీటికీ మాటికీ\nచూసు కుంటూ దేవస్మిత ఇంటి వద్దనే\nఉండి పోయింది.\nకటాహ ద్వీపంలో గుహసేనుడికి నలు\nగురు వైశ్య యువకుల పరిచయం లభిం\nచింది. వాళ్ళు గుహ సేనుడి వద్ద ఒక ఎర్ర\nకమలం ఉండటమూ, అది ఎంత కాలానికీ\nవాడక పోవటమూ గమనించారు. దాని\nరహస్య మేమిటో గుహ సేనుడు బయట పెట్ట\nలేదు. అది ఎలాగైనా తెలుసుకోవా లను\nకువి, ఆ యువకులు అతన్ని అతిథిగా\nపిలుచుకుపోయి, బాగా తాగించి, ఆ కమలం\nగురించి నిజం చెప్పించారు.\nఅతనికి అంత నీతిపరు రాలైన భార్య\nఉండటం వారికి నచ్చలేదు. అందుచేత\nఆమె నీతికి ఎలాగైనా భగం కలిగించా లన్న\nపట్టుదల తో ఆ నలుగురూ బయలుదేరి\nతామ్రలిప్తికి వచ్చారు. అక్కడ వారి కొక\nబౌద్ధ సన్యాసిని తటస్థపడి, దేవస్మిత\nఈ నలుగురు వైశ్య యువకులనూ\nప్రేమించేటట్టుగా తాను ప్రయత్నిస్తానని\nమాట యిచ్చింది.\nఆ పాపిష్ఠిది దేవస్మిత వద్దకు వెళ్ళి,\nఆ మాటలూ ఈ మాటలూ చెప్పి, చివరకు\nతాను వచ్చిన పని బయట పెట్టింది; దేహ\nధర్మాలను పాటించక పోవటం మహా పాప\nమనీ భర్తలు దీర్ఘ కాలం దూరంగా\nఉన్నప్పుడు స్త్రీలు ఇతరులను ప్రేమించ\nవచ్చు ననీ చెప్పింది.\nదేవస్మిత దాని సాహసానికీ, దాన్ని తన\nవద్దకు పంపిన వాళ్ళ సాహసానికి ఆశ్చర్య\nపోయి, అందరికీ తగిన శాస్తి చెయ్యాలని\nనిశ్చయించుకున్నది. ఆమె సన్యాసిని\nమాటలకు సమ్మతించినట్టు నటించి, తనను\nప్రేమించే వైశ్య యువకులను రోజు కొకణ్ణి\nచొప్పున తన వద్దకు రాత్రి వేళ పంపమని\nచెప్పింది. సన్యాసిని వెళ్ళినాక దేవస్మిత\nకుక్క కాలి గుర్తు గల ఇనుప ముద్ర\nఒకటి తయారు చేయించింది. ఆమె తన\nపరిచారికలలో ఒకతెకు మంచి చీరె కట్టి,\nనగలు పెట్టి తన పాత్ర అభినయించ మని\nచెప్పి, మిగిలిన పరిచారికలు ఏ మేం\nచెయ్యాలో చెప్పింది.\nఆ రాత్రి మొదటి యువకుడు రాగానే\nపరిచారికలు వాడికి ఘనంగా స్వాగత\nమిచ్చి, ఉమ్మెత్త కిలిపిన సారాయి తాగించి,\nఅనప ముద్ర కాల్చి నుదిటి మీద వాత\nవేసి, ఒళ్ళు తెలియని స్థితిలో ఉన్న\nఆ దౌర్భాగ్యుణ్ణి దూరంగా ఉన్న పెంట\nపోగు మీద పారేశారు.\nమర్నా డుదయం వాడికి ఒళ్ళు తెలిసి,\nజరిగిన సంగతి గ్రహించి, నుదిటికి పైబట్ట\nఅడ్డం చుట్టుకుని బసకు తిరిగి వెళ్ళాడు.\nవాడు మిగిలిన వారితో తనకు జరిగిన\nపరాభవం గురించి చెప్పలేదు. అందుచేత\nమిగిలిన వాళ్ళు కూడా అదేవిధంగా\nపరాభవం పొంది, అందరి వంతూ అయాక\nకటాహ ద్వీపానికి తెరిగి వెళ్ళారు. నలుగురు\nప్రియులను పంపినందుకు తనకు దేవస్మిత\nగొప్ప బహుమాన మిస్తుందన్న ఆశతో బౌద్ధ\nభిక్షుకి కూడా వెళ్ళి, నుదిటి మీద వాత\nవేయించుకుంది.\nఈ విధంగా తన నీతిని చెడగొట్ట వచ్చిన\nనలుగురికీ శాస్తి చేసి దేవస్మిత తన అత్త\nగారికి జరిగిన సంగతంతా చెప్పింది.\n\" మంచి పని చేశావే, అమ్మాయి. కాని\nవాళ్ళు నా కొడుకు నేంచేసి పోతారో ? ”\nఅన్నది అత్తగారు.\n\" అత్తా, భయం లేదు. నేను కటాహ\nద్వీపానికి వెళ్ళి నా భర్తను కాపాడు\nకుంటాను,” అన్నది దేవస్మిత.\nఅత్తగారు సమ్మతించింది.\nదేవస్మిత వర్తకుడి వేషం ధరించి, తన\nచెలికత్తెలకు కూడా అదే వేషం ధరింపజేసి,\nవర్తకం నెపం మీద ఓడ యెక్కి కటాహ\nద్వీపానికి వెళ్ళింది. ఆమె అక్కడి రాజుగారి\nవద్దకు వెళ్ళి, \"మహారాజా, నా బానిసలు\nనలుగురు మా దేశం నుంచి పారిపోయి\nఇక్కడికి వచ్చారు. మీ ప్రజల నందరినీ\nసమావేశ పరిచి నట్టయితే నేను వారిని\nగుర్తిస్తాను,” అన్నది.\nరాజు సరేనని తన పౌరులందరినీ సమా\nనేశ పరిచాడు. వారిలో నుదుటికి గుడ్డలు\nచుట్టుకుని ఉన్న నలుగురు వైశ్యయువ\nకులనూ చూపి దేవస్మిత, \" వీరే నా\nబానిసలు!” అన్నది.\nఈ మాట వినగానే అక్కడి వైశ్య\nప్రముఖులకు కోపం వచ్చి, \"వీళ్ళు నీకు\nబానిస లెలా అయారు ? వీళ్ళు ఇక్కడి\nవర్తకశ్రేష్ఠుల కొడుకులు,” అన్నారు.\n\" నా బానిసలు కాకపోతే నా గుర్తుగల\nవాతల ముద్రలు వారి ముఖాల కెందు\nకుంటాయీ? కావలిస్తే, వాళ్ళు నలుగురూ\nనుదుట కట్టుకున్న పట్టీలు విప్పమనండి,\"\nఅన్నది దేవస్మిత.\nరాజు ఆ నలుగురూ నుదుళ్ళకు అడ్డంగా\nకట్టిన గుడ్డలు తీయించాడు. నలుగురి\nముఖాల మీదా కుక్క కాలి గుర్తు గల\nవాత లున్నాయి. వైశ్య ప్రముఖులు తీరని\nఅవమానం పొందారు.\nఇందులో ఏదో తిరుగుడున్నదని రాజు\nగ్రహించి, వాస్తవంగా జరిగిన దేమిటో\nచెప్పమని దేవస్మిత నడిగాడు. ఆమె జరి\nగిన దంతా ఉన్నదున్నట్టు చెప్పింది. జన\nమంతా గొల్లున నవ్వారు.\nరాజు ఆమెను మెచ్చుకుని, \"వీళ్ళు\nనిజంగా నీ బానిసలే,” అన్నాడు.\nవైశ్య కుమారులు ఆమె బానిసలేనని\nరాజు ప్రకటించగానే అక్కడి వైశ్య ప్రముఖు\nలంతా భారీగా చందాలు వేసుకుని దేవ\nస్మితకు పెద్ద మొత్తం డబ్బు సమర్పించి,\nఆ యువకులకు దాస్యవిమోచన అనుగ్ర\nహించమని వేడుకున్నారు.\nదేవస్మిత ఆ డబ్బు తీసుకుని, అక్కడి\nప్రముఖుల సన్మానాలు అందుకుని, భర్తతో\nకూడా తామ్రలిప్తికి తిరిగి వచ్చింది.\nఆ తరవాత ఆ భార్యాభర్తలు ఒకరి\nనొకరు ఎడబాయ కుండా ఐశ్వర్యంతో\nతులతూగుతూ సుఖంగా జీవించారు.",
            "book_page_end": 26
        },
        {
            "title": "నలుగురు మిత్రులు",
            "book_page_start": 27,
            "pdf_page_start": 41,
            "pdf_page_end": 46,
            "author": "జి. భవానీప్రసాద్",
            "genre": "నీతి కథ",
            "moral": "నిజమైన నాయకుడిని గుర్తించడానికి అతని గుణాలను, ప్రవర్తనను పరీక్షించాలి. నాయకత్వ లక్షణాలు బాల్యం నుంచే తెలుస్తాయి.",
            "keywords": [
                "గుణచంద్రుడు",
                "శశిరేఖ",
                "గరుడ శాపం",
                "నాయకత్వ లక్షణాలు",
                "పరీక్ష"
            ],
            "characters": [
                "గుణచంద్రుడు (ఏకదళుడు)",
                "ధీమంతుడు (ద్విదళుడు)",
                "మణిగుప్తుడు (త్రిదళుడు)",
                "జయంభరుడు (చతుర్దళుడు)",
                "శశిరేఖ",
                "గరుడపక్షి",
                "వృద్ధ మంత్రి",
                "విభాండకుడు"
            ],
            "locations": [
                "కదంబ దేశం",
                "మాళవదేశం",
                "రాజభవనం",
                "విభాండకుడి గురుకులం"
            ],
            "content": "కదంబ దేశపు రాజుకు గుణచంద్రు డనే\nకొడు కుండేవాడు. అతనికి మరి ముగ్గురు\nకుర్రవాళ్ళను, అతని వయసే గల వాళ్ళను\nజతపరిచి విద్యాభ్యాసం చేయించారు. మిగి\nలిన ముగ్గురూ ఎవరంటే, మంత్రి కొడుకు\nధీమంతుడూ, వర్తకశ్రేష్ఠి కొడుకు మణి\nగుప్తుడూ, సేనాపతి కొడుకు జయం\nభరుడూనూ. ఈ నలుగురూ కలిసి పెరిగారు,\nకలిసి చదువుకున్నారు, విద్యాభ్యాసం పూర్తి\nచేసి గుణచంద్రుడు ఒక ఏడాది పాటు దేశ\nసంచారం చేసి, లోకజ్ఞానం సంపాదించుకు\nరావటానికి బయలుదేరి నప్పుడు మిగిలిన\nముగ్గురూ అతని వెంట బయలుదేరారు.\nఈ నలుగురు మిత్రులూ దేశ సంచారం\nచేస్తూ మాళవదేశం వెళ్ళినప్పుడు గుణ\nచంద్రుడు మాళవ దేశపు రాజకుమార్తె\nఅయిన శశిరేఖను చూసి పఠించి, పెళ్ళాడ\nగోరాడు. శశిరేఖ కూడా అతన్ని వరించింది,\nకాని ఆమె ఒక నియమం తెలిపింది. గుణ\nచంద్రుడికి ముగ్గురు మిత్రులున్నట్టే,\nఆమెకు కూడా జతగా ముగ్గురు ఇష్ట సఖు\nలున్నారు. వారిలో ఒకతె మంత్రి కుమార్తె,\nమరొకతె ఆ దేశపు రత్నవర్తకుడి కుమార్తె,\nమూడోది సేనాపతి కుమార్తె. ఈ నలుగురూ\nఒకేసారి పెళ్ళి చేసుకోవాలనీ, ఒకే చోటికి\nకాపరాలకు వెళ్ళాలనీ ప్రమాణాలు చేసు\nకుని ఉన్నారు.\nఅదృష్టవశం చేత గుణచంద్రుడికి\nకూడా ముగ్గురు స్నేహితు లున్నారు గనక,\nనలుగురు కన్యలూ, నలుగురు స్నేహితు\nలనూ ఒకేసారి పెళ్ళాడి, ఒకే దేశానికి కాప\nరానికి వెళ్ళటానికి అవకాశం ఏర్పడింది.\nగుణచంద్రుడి మిత్రులు శశిరేఖ ఇష్ట సఖు\nలను పెళ్ళాడటానికి సమ్మతించారు.\nనాలుగు జంటలకూ శాస్త్రోక్తంగా వివాహాలు\nజరిగాయి. నలుగురు మిత్రులూ తమ భార్య\nలను వెంటబెట్టుకుని కదంబ రాజధానికి\nతిరిగి వచ్చేశారు.\nకొంతకాలం గడిచింది. గుణచంద్రుడి\nతండ్రి అయిన ముసలిరాజు చనిపోయాడు.\nగుణచంద్రుడు రాజ్యాభిషేకం చేసుకుని\nతన మిత్రులకే మంత్రి పదవీ, కోశాధిపతి\nపదవీ, సేనాపతి పదవీ ఇచ్చాడు. వారి\nనలుగురు - భార్యలూ గర్భవతు లయి\nనలుగురికీ అమిత మైన ఆనందం\nచేకూర్చారు.\nఒకనాటి సాయంకాలం రాజభవనం\nమిద్దె పైన నలుగురు మిత్రులూ తమ\nభార్యలతో సహా ఇష్టాగోష్ఠిలో ఉండగా ఒక\nగరుడపక్షి వచ్చి వారి సమీపంలో వాలి\nమనుష్య భాషలో గుణచంద్రుణ్ణి సంబో\nధించి ఇలా చెప్పింది :\n\"రాజా, త్వరలోనే ఈ స్త్రీలు నలు\nగురూ పిల్లల తల్లులు కాబోతున్నారు. కాని\nవీరికి పక్షి శాపం ఉన్నదని మీరు తెలుసు\nకోవాలి. వీళ్ళు నలుగురూ చిన్న పిల్లలుగా\nఉన్నప్పుడు వనవిహారం చేస్తూ చిన్న చిన్న\nపక్షులను రాళ్ళతో కొట్టీ, రెక్కల పురుగు\nలను పట్టుకొని రెక్క లూడబీకి ఎంతో\nహింస చేశారు. పక్షులు వెళ్ళి తమ రాజైన\nగరుత్మంతుడితో మొర పెట్టుకోగా, గరుత్మం\nతుడు ఈ నలుగురినీ శపించాడు. ఆ శాపం\nఏమిటంటే, వీళ్ళూ, వీరి భర్తలూ సంతా\nనాన్ని కని, తమ కళ్ళతో చూసుకుని సంతో\nషించే సమయంలోనే ఆ బిడ్డలు చని\nపోతారు; ఆ గర్భ శోకం వీళ్ళను పన్నెం\nడేళ్ళపాటు బాధిస్తుంది. ఈ దుర్వార్త మీకు\nముందుగా తెలియటం మంచి దని\nచెప్పాను,” అని గరుడపక్షి ఎగిరిపోయింది.\nఈ మాటలు వినగానే అందరికీ పుట్టెడు\nదిగులు పట్టుకున్నది. వాళ్ళు చాలా సేపు\nతమలో తాము వితర్కించుకుని ఒక నిర్ణ\nయానికి వచ్చారు. ఆ నిర్ణయ మేమిటంటే-\nనలుగురికీ ప్రసవ కాలం సమీపించగానే\nదాదుల చేత ప్రసవం జరిపించి, పుట్టిన\nపిల్లలను పుట్టినట్టుగానే రాజ్యపు సరిహద్దు\nదాటించి, తగిన చోటికి పంపి, అక్కడ\nవాళ్ళు పెరిగి పెద్దవారయే ఏర్పాటు\nచూడాలి. పుట్టబోయే బిడ్డలను పెంచడానికి\nదేశవు పొలిమేర అవతల ఉండే విభాం\nడకు డనే గురువును ఏర్పాటు చేసి, పన్నెం\nడేళ్ళపాటు నలుగురు పిల్లలూ సుఖంగా\nజీవించటానికి తగిన సదుపాయాలన్నీ\nఅమర్చారు.\nప్రత్యేకంగా త యారు చేసిన పురిటి\nఇళ్ళలో నలుగురు స్త్రీలూ ఒకే రోజున\nనలుగురు మగ బిడ్డలను ప్రసవించారు.\nదాదు లా పిల్లలను తల్లుల కంట కూడా\nపడనివ్వ కుండా బయటికి తీసుకుపోయి,\nరాజభటుల ద్వారా విభాండకుడి ఇంటికి\nపంపేశారు.\nపన్నెండేళ్ళు గడిచాయి. శశిరేఖా, ఆమె\nసఖులూ పక్షుల శాపం అనుభవించారు.\nవారు తమ పిల్లలను కళ్ళ చూసుకోలేదు,\nవారికి ముద్దు ముచ్చట్లు చేసుకోలేదు.\nపన్నెండేళ్ళపాటూ ఆ బిడ్డల కోసం అలము\nటించారు. శాప కాలం తీరిపోయింది.. ఇక\nవిభాండకుడి వద్ద నుంచి తమ పిల్లలను\nతిరిగి పిలిపించుకోవచ్చు.\nకాని. ఇప్పు డొక గడ్డు సమస్య ఏర్ప\nడింది. ఆ నలుగురు పిల్లలలో ఎవరు ఎవరి\nకొడుకో తెలుసుకోవటం ఎలా? వాళ్ళను\nపోల్చటం తల్లిదండ్రుల వశం కాదు,\nవిభాండకుడి వశమూ కాదు. తాము ఎవ\nరెవరి బిడ్డలో పిల్లలకు మొదలే తెలియదు.\nకాని ఆ పిల్లలు ఎవరెవరి పిల్ల లయినదీ\nపోల్చలేకపోతే చాలా చిక్కున్నది. ఎవరు\nరాజు కాబోయేవాడో, ఎవరు మంత్రి\nకాబోయేవాడో, ఎవరు కోశాధికారో, ఎవరు\nసేనాపతి కాబోయేవాడో, తెలియని పక్షంలో\nఆ పిల్లలు నలుగురూ బతికి వుండీ చచ్చిన\nవారి కిందనే జమ.\nఈ సమస్యను పరిష్కరించడానికి\nముసలి మంత్రి పూనుకున్నాడు. ఆయన\nనలుగురు వృద్ధులకు చెప్పవలిసిన దంతా\nచెప్పి, విభాండకుడి గురుకులానికి పంపాడు.\nవాళ్ళు వెళ్ళి విభాండకుడితో మాట్లాడి,\nఒక్కొక్క కుర్రవాణ్ణి ఒక్కొక్కరుగా\nతీసుకుపోతామని చెప్పారు.\nవిభాండకు డా కుర్రవాళ్ళకు నామ\nకరణం కూడా చెయ్యక, వాళ్ళకు ఏక\nదళు డనీ, ద్విదళు డనీ, త్రిదళు డనీ,\nచతుర్దళు డనీ పేర్లు పెట్టి పిలుస్తూ వచ్చాడు.\nఇప్పు డాయన ఆ కుర్రవాళ్ళను విడి\nవిడిగా పిలిచి, \"నాయనా, నిన్ను ఇంటికి\nతీసుకు పోవటానికి మీ తాతగారు వచ్చారు,”\nఅని చెప్పాడు.\nపన్నెండేళ్ళు కలిసి పెరిగిన ఆ కుర్ర\nవాళ్ళకు విడి పోతున్నామని దుఃఖం\nకలిగింది. తాము నలుగురూ ఒకే చోటికి\nపోతున్నట్టు వాళ్ళకు గురువు చెప్పలేదు.\nవాళ్ళు ఒకరి కొకరు వీడ్కోలు చెప్పుకుని,\nతమ కోసం వచ్చిన ముసలి వాళ్ళ వెంట\nవేరు వేరు మార్గాల బయలుదేరారు.\nఏకదళుడు ముసలివాడి వెంట వెళ్ళే\nటప్పుడు దారిలో ఒక దొంగ వారిని అటకా\nయించి, \" మీ దగ్గిర ఉండేదంతా అక్కడ\nపెట్టండి. లేకపోతే చంపేస్తా,” అన్నాడు.\nఏకదళుడు అకస్మాతుగా వాడి పైన\nపడి, చేతిలో ఉన్న కర్ర లాక్కుని, దొంగను\nబాదాడు. దొంగ పడి పోయాడు. ఏకదళుడు\nదూరంగా కనిపించిన మనుషులను కేక\nపెట్టి పిలిచి, \"ఈ దొంగను పెడరెక్కలు\nవిరిచి కట్టి, మా వెంట తీసుకురండి. రాజు\nగారితో చెప్పి మీకు మంచి బహుమానం\nఇప్పిస్తాను,” అన్నాడు.\nద్విదళుడు వెళ్ళే దారిలో కూడా ఒక\nదొంగ ఎదురై, ఉన్న దంతా అక్కడ పెట్ట\nమన్నాడు. ద్విదళుడు దొంగతో, \"మా దగ్గిర\nఏముంది, బాబూ? ఒంటి మీద ఉన్న\nబట్టలే! కావలిస్తే తీసుకు పో!” అన్నాడు.\nఈ లోపల వృద్ధుడు దూరంగా ఉన్న\nమనుషులను కేక పెట్టి పిలుస్తూ, \"రండి,\nరండి ! దొంగ ! పట్టుకోండి!” అన్నాడు.\nదొంగవాడు వాళ్ళకు దణ్ణాలు పెట్టి,\n\"అయ్యా, ఈ సారికి నన్ను వదిలి\nపెట్టండి,” అని బతిమాలాడు.\n\"ఎప్పుడూ ఇలాటి పాడు పనులు\nచెయ్యకు, వెళ్ళి, బుద్ధిగా బతుకు,”\nఅన్నాడు ద్విదళుడు. దొంగ వెళ్ళిపోయాడు.\nఈ లోపల మనుషులు వచ్చి, \"దొంగ\nఎక్కడ? ” అని అడిగారు.\n\"ముసలాయన కంగారు పడి కేకలు\nపెట్టాడు. దొంగ లెవరూ లేరు,” అన్నాడు\nద్విదళుడు.\nత్రిదళుడు మరొక వృద్ధుడి వెంట వెళ్ళే\nదారిలో కూడా దొంగ ఎదురయ్యాడు.\nత్రిదళుడు దొంగను అంత దూరాన\nచూస్తూనే, \"దొంగ వస్తున్నాడు, పారిపో,\nతాతా!” అంటూ తాను కాలి సత్తువ కొద్దీ\nపారి పోయాడు.\nచతుర్దళుణ్ణి కూడా దొంగ అటకా\nయించాడు. చతుర్దళుడు వాడి పై కలియ\nబడి, వివశుణ్ణి చేసి, వాడి చేతులూ, కాళ్ళూ\nబంధించి, వాడి కత్తితోనే వాడి తల నరక\nబోయాడు. ఎటునుంచో కొందరు బాటసార్లు\nఅక్కడికి వచ్చి, \" నాయనా, వాణ్ణి చంపకు,\nఈ రాజ్యంలో హత్య చేసిన వారికి రాజు\nమరణ దండన విధిస్తాడు,” అన్నారు.\n\"నన్ను చంపినా పరవాలేదు. కాని\nఇలాటి కంటకులను బతికి ఉండనివ్వ\nరాదు,\" అన్నాడు చతుర్దళుడు. ముసలి\nవాడూ, మిగిలినవాళ్ళూ చతుర్దళుణ్ణి బల\nవంతాన నిగ్రహించి చేతిలోని కత్తిని\nలాక్కోకపోతే దొంగ తల తెగిపోయి ఉండేదే.\nఇంతకూ ఈ నలుగురు దొంగలూ\nనిజమైన దొంగలు కారు. ఆ దొంగలనూ,\nదారేపొయ్యేవాళ్ళనూ కూడా వృద్ధ మంత్రి\nఎర్పాటు చెసి, వాళ్ళ ద్వారా నలుగురు\nకుర్రవాళ్ళకూ పరీక్ష పెట్టాడు.\nముసలివాళ్ళు ఆ కుర్రవాళ్ళను రాజ\nధానికి చేర్చేసరికి చీకటి పడింది. ఒక్కొక్క\nముసలివాడూ తన వెంట వచ్చిన కుర్రవాణ్ణి\nఒక నిర్జన గృహానికి తీసుకుపోయాడు.\nఏకదళుణ్ణి వెంట పెట్టుకు వచ్చిన\nవృద్ధుడు ఒక గదిలోకి ప్రవేశించి, \"గదిలో\nఏమున్నదీ చూడు, బాబూ,” అన్నాడు.\n\"గాఢాంధ కారంగా ఉంది. దీపం\nలేకుండా ఎలా తెలుస్తుందీ?\" అన్నాడు\nఏకదళుడు.\nద్విదళుడు అదే ప్రశ్నకు, \"ఈ గదిలో\nభయం ఉన్నది,” అన్నాడు. త్రిదళుడు\nచీకటి గదిలోకి వెళ్ళి, అందులో ఏమున్నదో\nచూడమన్న వృద్ధుడితో, \"ఇందులో నిధి\nఉన్నదేమో!” అన్నాడు.\nచతుర్దళుడు చీకటి గది అంతా తడివి\nచూసి, \"ఇందులో ఏమీలేదు,” అన్నాడు.\nమర్నాడు ఉదయం నలుగురు కుర్ర\nవాళ్ళనూ వృద్ధులు రాజసభకు తీసుకు\nపోయారు. కుర్రవాళ్ళు ఒకరి నొకరు మళ్ళీ\nచూసుకుని, ఎంతో సంతోషించారు.\nవృద్ధ మంత్రి గుణచంద్రుడితో,\n\"నాయనా, నలుగురినీ పోల్చాను. వీళ్ళలో\nఏకదళుడు నీ కొడుకు; వాడిలో క్షత్రి\nయుడికి ఉండ దగిన గుణాలూ, రాజుకు\nతగిన లక్షణాలూ ఉన్నాయి. ద్విదళుడు\nనీ మంత్రి కొడుకు, నామనమడు; వాడిలో\nబ్రాహ్మణోచితమైన క్షమా, భావనా శక్తి\nఉన్నాయి. త్రిదళుడు జాగ్రత్తా, ధన చింతా\nగలవాడు, వైశ్య కుమారుడు. చతుర్దళుడు\nసేనాపతి కొడుకు సాహసి, త్యాగ\nశీలుడు!\" అన్నాడు.\nవృద్ధి మంత్రి వివరణ పిల్లల తండ్రు\nలకూ, తల్లులకూ కూడా సమ్మత మయింది.\nఎవరి కొడుకును వారు స్వీకరించి, అంతా\nసుఖంగా ఉన్నారు.",
            "book_page_end": 32
        },
        {
            "title": "కలల బేరం",
            "book_page_start": 33,
            "pdf_page_start": 47,
            "pdf_page_end": 51,
            "author": "ఎల్. రామకృష్ణయ్య",
            "genre": "హాస్యం",
            "moral": "అదృష్టం, తెలివితేటలు కలిస్తే అద్భుతాలు జరుగుతాయి. శ్రమపడకుండా ధనాన్ని కోరుకున్నా, సరైన వ్యూహంతో విజయం సాధించవచ్చు.",
            "keywords": [
                "బ్రహ్మన్న",
                "కలలు",
                "జమీందారు",
                "లక్ష్మి",
                "వివాహం"
            ],
            "characters": [
                "బ్రహ్మన్న",
                "గంగమ్మ (తల్లి)",
                "జమీందారు",
                "చిలక",
                "వేటకుక్క",
                "జమీందారు కూతురు",
                "ముసలమ్మ"
            ],
            "locations": [
                "గ్రామం",
                "దేవాలయం"
            ],
            "content": "ఒక ఊళ్ళో ఒక పేదరాలికి ముగ్గురు\nకొడుకు లుండేవారు. ఆమె భర్త సంసార\nభారం మొయ్యలేక, డబ్బు సంపాదిం\nచుకు వచ్చే వంక పెట్టి, అయిపు లేకుండా\nవెళ్ళిపోయాడు. దాంతో సంసార భార\nమంతా పేదరాలి పైన పడింది. ఆమె ఎంతో\nశ్రమపడి పిల్లల్ని పోషించు కుంటూ\nవచ్చింది. కొంత కాలానికి పెద్ద వాళ్ళిద్దరూ\nఏదో విధంగా అక్కరకు వచ్చారు. పెద్ద\nకొడుకు నీళ్ళ కావళ్ళు మోసి, నాలుగు\nడబ్బులు తెచ్చేవాడు. రెండోవాడు గొర్రెల\nమందలను కాచేవాడు. మూడోవాడు\nబ్రహ్మన్న మటుకు ఎందుకూ పనికి\nరాకుండా, ఏ పనికీ వళ్ళు వంచ కుండా\nతయారయాడు.\nబ్రహ్మన్న తినటమూ, నిద్రపోవటమూ\nతప్ప మరే పనీ చెయ్యకపోవటం చూసి\nతల్లి, \" ఎప్పుడూ మన్ను తిన్న పాము లాగా\nఅలా పడుకుని నిద్రపోతే పొట్ట గడవవద్దా?\nఎటైనా వెళ్ళి ఏదైనా పని దొరుకుతుందేమో\nచూడు,” అన్నది.\n\" నిద్రపోతే మంచి మంచి కలలు వస్తా\nయమ్మా! వాటిని వదిలి పెట్టడం నా కిష్టం\nలేదు,” అని బ్రహ్మన్న తనకు వచ్చే కలలు\nకొన్ని తల్లికి చెప్పాడు.\nతల్లి వాడి మీద విసుక్కుని, \"ఛీ, వెధవా!\nనీ కలలూ నువూనూ! అవేమన్నా నీకు\nడబ్బు సంపాదించి పెడతాయా?” అన్నది.\nఈ సంభాషణ జరిగిన మర్నాడే\nబ్రహ్మన్న తల్లితో, \" అమ్మా, నేను వెళ్ళి\nడబ్బు సంపాదించు కొస్తాను,” అన్నాడు.\nతల్లి సంతోషించి, \"ఎక్కడికి పోతావు?\nఏం పని చేస్తావు?\" అని అడిగింది.\n\"రాత్రి నాకో కల వచ్చింది. అందులో\nఒక జమీందారుగారు నా కలలను కొంటా\nనన్నాడు. ఆ జమీందారుగారిని వెతు\nక్కుంటూ వెళ్ళి ఆయనకు నా కలలు అమ్మి\nడబ్బులు తెస్తాను,” అన్నాడు బ్రహ్మన్న.\n\" నోరు ముయ్యరా, పిచ్చికుంకా ! ఎవ\nరన్నా వింటే నవ్విపోతారు,” అని తల్లి\nవాణ్ణి తిట్టింది.\nకాని బ్రహ్మన్నకు తన కలలో పూర్తి\nవిశ్వాసం ఉండటం చేత, వాడు తల్లి మాట\nలక్ష్యపెట్టక, తాను కలలో చూసిన జమీందా\nరును వెతుక్కుంటూ బయలుదేరాడు.\nపోగా పోగా వాడి కొక గ్రామం తగిలింది.\nఅక్కడ ఒక జమీందారుగారి ఇల్లు కన\nబడింది. వా డా ఇంటికి వెళ్ళి, \"ఏమం\nడోయ్, దొరగారూ!\" అని కేకలు పెట్టాడు.\nజమీందారుగారు బయటికి వచ్చి,\nబ్రహ్మన్నను చూసి \"ఏమిట్రా ఆ కేకలూ?”\nఅని అడిగాడు.\n\"నా పేరు బ్రహ్మన్నండి. నేను\nగంగమ్మ చిన్న కొడుకును. నాకు కలలు\nవస్తాయండి. నా కలలను మీరు కొన్నట్టు\nకల వచ్చిందండి. వాటిని మీ కమ్ముదా\nమని వచ్చానండి” అన్నాడు బ్రహ్మన్న.\nజమీందారు చాలా రకాల మనుషులను\nచూశాడు గాని, కలలు అమ్ముతా నని\nవచ్చిన వాణ్ణివణ్ణి చూడలేదు. బ్రహన్న\nచూడ ముచ్చటగా కూడా ఉన్నాడు. వాడి\nవ్యవహార మేమిటో తెలుసుకుందా మని\nఆయనకు సరదా పుట్టి, \"ఏమిటా కల?\nఎవరు నువు?\" అని అడిగాడు.\n\"నాకు భోజనం పెట్టి మీ ఇంట పడుకో\nనివ్వండి. నాకు కల వస్తుంది. ఆ కల మీరు\nకొసుక్కోండి. కల కేమాత్రం ఇస్తారండి?”\nఅని బ్రహ్మన్న అడిగాడు.\n\"రెండణా లిస్తాను. సరేనా?” అని\nజమీందా రన్నాడు.\n\" రెండణాలు చాలా తక్కువండి. ఒక\nరూపాయైనా సంపాదించ కుండా ఇంటికి\nతిరిగి పోతే మా అమ్మ ఏ మంటుందండి?”\nఅన్నాడు బ్రహ్మన్న.\n\" అయితే కలకు నాలుగణా లిస్తాను.\nనాలుగు కలలు అమ్మి రూపాయి\nతీసుకుపో !” అన్నాడు జమీందారు.\nజమీందారుకు భార్య లేదు, ఒక్క\nకొడుకు మాత్రం ఉన్నాడు. ఇంటి నిండా\nరకరకాల పనివాళ్ళున్నారు.\nబ్రహ్మన్న సుష్టుగా భోజనం చేసి ఒక\nమూల పడుకుని నిద్రపోయి, మర్నాడు\nలేచాడు. వాడు నిద్ర లేస్తూనే జమీందారు\nదగ్గిరికి పోయి, \" అయ్యా, మీ తోటలో జామ\nచెట్టు మీద ఒక పంచరంగుల చిలక వాలి\nనట్టూ, దాన్ని మీరు పట్టుకుని పంజరంలో\nపెట్టి పెంచినట్టూ నాకు కల వచ్చిం\nదండి,” అన్నాడు.\nబ్రహ్మన్న కల ఎటువంటిదో చూద్దా\nమని జమీందారు అప్పటి కప్పుడే తోటలోకి\nవెళ్ళాడు. ఆయన జామచెట్టును సమీపించి\nచూసే సరికి, నిజంగానే చెట్టుకొమ్మ మీద\nపంచరంగుల చిలక కూర్చొని ఉన్నది.\nఅది పెంపుడు చిలకలా గున్నది. మనిషి\nదగ్గిరికి రాగానే ఏవేవో మాటలు వల్లించింది.\nపట్టుకుంటే సులువుగా చిక్కింది. జమీం\nదారు దాన్ని తెచ్చి, పంజరంలో పెట్టి ఇంట్లో\nఉంచాడు. ఎవరే మాట అన్నా, ఆ చిలక\nవెంటనే దాన్ని అని వినోదం కలిగించేది.\nజమీందారు బ్రహ్మన్నను పిలిచి,\n\"బ్రహ్మన్నా, నిజంగా నీ కలలు డబ్బిచ్చి\nకొనదగినవే. మా యింట్లో ఏదైనా పనికి\nకుదురు. పని చేసినందుకు నీకు తిండీ,\nబట్టా ఇస్తా. అదిగాక కలలకు వేరే\nడబ్బిస్తా,” అన్నాడు.\n\"కలలు కనటం తప్ప నా కే పనీ\nరాదు. తింటేగాని నిద్రరాదు. నిద్రపోతే\nగాని కల రాదు. నా కలలు కొనదలిస్తే\nమీరెట్లాగూ నాకు కడుపు నిండా తిండి\nపెట్టక తప్పదు,” అన్నాడు బ్రహ్మన్న.\n\"సరే, కడుపు నిండా తిని కలలు\nకంటూ ఉండు,\" అన్నాడు జమీందారు.\nబ్రహ్మన్నకు రెండోనాడు మరో\nకల వచ్చింది. మధ్యాన్నం వేళ జమీందా\nరింటి ఆవరణలోకి ఎక్కడి నుంచో మంచి\nజాతికుక్క వచ్చిందిట. దానికి జమీందారు\nతిండి పెట్టించి దగ్గిర ఉంచుకున్నాడట.\nఅది రాత్రిపూట జమీందా రింటి ఆవరణ\nలోకి ఎవరూ రాకుండా కాపలా కాసిందిట.\nఈ కల కూడా నిజమయింది.\nమధ్యాన్నం వేళ ఎక్కడిదో ఒక వేటకుక్క\nలాటిది జమీందా రింటికి వచ్చింది. ఆయన\nదాన్ని చేరదీశాడు. అది పగలు నిద్రపోయి\nతెల్లవార్లూ మేలుకుని ఉంటూ, దొంగలకు\nసింహస్వప్నంగా తయారయింది.\nమూడోరోజు బ్రహ్మన్నకు మరింత గొప్ప\nకల వచ్చింది. వాడు జమీందారు దగ్గిరికి\nవెళ్ళి, \" అయ్యా మన దక్షిణ పొలంలో\nతుమ్మచెట్టు మొదట్లో లంకెబిందె లున్నట్టు\nకల వచ్చింది,” అన్నాడు.\n\"బ్రహ్మన్నా, ఈ కల బాగుందిరా. ఇది\nనిజమైతే నీకు రెండు పావలా లిస్తాను,”\nఅన్నాడు జమీందారు.\nఆ కల కూడా నిజమయింది. బ్రహ్మన్న\nచెప్పిన చోట జమీందారుకు లంకె బిందె\nలలో బంగారం దొరికింది.\n\"అయ్యా, రూపాయి పూర్తి అయింది.\nడబ్బిచ్చి నన్ను పంపండి. మా అమ్మ\nసంతోషిస్తుంది,” అన్నాడు బ్రహ్మన్న,\n\" అప్పుడే ఏం తొందర్రా, బ్రహ్మన్నా ?\nఇంకో నాలుగు కలలు అమ్మి ఏకంగా రెండు\nరూపాయలు పుచ్చుకుపోదుగాని. మీ అమ్మ\nరెండింతలు సంతోషిస్తుంది,” అన్నాడు\nజమీందారు. బ్రహ్మన్న సరే నన్నాడు.\nమర్నాడు వాడికొక శుభమైన కల\nవచ్చింది. వాడు నిద్ర లేస్తూనే జమీందారుకు\nతన కలను గురించి ఇలాచెప్పాడు : \" ఇలా\nతూర్పుగా పోతే ఒక దేవాలయం ఉంది.\nదాని పక్కన ఒక జేగురు రంగు గోడల\nఇల్లున్నది. ఆ ఇంటో ఒక ముసలమ్మా,\nచక్కని చుక్కలాటి అమ్మాయీ\nఉన్నారు. నే నా యింటి దగ్గిరికి వెళ్ళేసరికి\nఆ అమ్మాయి ముసలమ్మ చెవిలో రహ\nస్యంగా ఏదో అన్నది. ముసలమ్మ నన్ను\nచూసి, ఆ పిల్లను పెళ్ళి చేసుకో మన్నది.\nనేను సరే నన్నాను. వెంటనే పెళ్ళి మేళం\nవినిపించింది. అదివింటూ నిద్ర లేచాను.”\n\"నీ కలలన్నీ నేను కొంటూ ఉండగా\nఆ పిల్లను నువ్వెలా పెళ్ళాడతావురా?\nనిజంగా ఆ పిల్ల అంత అందగత్తె అయితే\nనా కొడుక్కే చేసుకుంటాను. ముం దక్క\nడికి వెళ్ళి పిల్లను చూద్దాం పద,” అన్నాడు\nజమీందారు.\nఇద్దరూ తూర్పుగా బయలుదేరి పోగా\nఒక గ్రామమూ, గుడీ, గుడి పక్కన జేగురు\nగోడల ఇల్లూ కనిపించాయి. ఆ ఇంట్లో ఒక\nముసలమ్మ కూడా ఉంది. జమీం దారా\nముసలమ్మని, \"మీ ఇంట్లో పెళ్ళీ డొచ్చిన\nపిల్ల ఉందా?” అని అడిగాడు.\n\" ఉంది బాబూ. నే నేమో కాటికి\nకాళ్ళు చాచుకుని ఉన్నాను. అది దొరికిన\nపిల్ల కావటం చేత ఎవరూ పెళ్ళాడ కుండా\nఉన్నారు. కష్టపడి పెంచి పెద్దచేశాను.\nదాని గతి ఏంకానుందో. నాకు తిరునాళ్ళలో\nదొరికినప్పుడు మూడేళ్ళ పిల్ల. పన్నెండేళ్ళు\nపెంచాను. నా శ్రమంతా బూడిదలో పోసిన\nపన్నీరయేలా గున్నది.\" అన్నది ముసలమ్మ.\nజమీందారు ఆ పిల్ల తన కూతురే అయి\nఉంటుందని తెలుసుకున్నాడు. పన్నెండేళ్ళ\nక్రితం తిరునాళ్ళలో ఆయన కూతురు తప్పి\nపోయి దొరకలేదు. ఆ దిగులుతోనే జమీం\nదారు భార్య మరణించింది.\nఆయన తన కూతురినీ, ముసలమ్మనూ\nఇంటికి తీసుకొచ్చి, బ్రహ్మన్న కలలకు\nతిరుగు లేదు గనక, కూతుర్ని బ్రహ్మన్నకే\nఇచ్చి పెళ్ళి చేసి, ఇద్దర్నీ తన వద్దనే\nఉంచుకున్నాడు. బ్రహ్మన్నకు కలలబేరం\nబాగా కలిసి వచ్చింది.",
            "book_page_end": 37
        },
        {
            "title": "మంచికి మంచి-చెడుకు చెడు",
            "book_page_start": 38,
            "pdf_page_start": 52,
            "pdf_page_end": 56,
            "author": "పి.ఎ. భావనాచారి",
            "genre": "నీతి కథ",
            "moral": "మంచి చేసేవారికి మంచే జరుగుతుంది, చెడు చేసేవారికి చెడే జరుగుతుంది. దురాశ, కుట్రలు అంతిమంగా నాశనానికి దారితీస్తాయి.",
            "keywords": [
                "సోమదత్తుడు",
                "కువలయావళి",
                "యక్షుడు",
                "మాంస భక్షణ",
                "పుత్రశోకం"
            ],
            "characters": [
                "అగ్నిదత్తుడు",
                "సోమదత్తుడు (ఫలభూతి)",
                "వైశ్వానరుడు",
                "ఆదిత్య ప్రభువు (రాజు)",
                "కువలయావళి (రాణి)",
                "యక్షుడు",
                "చంద్రప్రభుడు (రాజకుమారుడు)",
                "వంటవాడు"
            ],
            "locations": [
                "పద్మ దేశం",
                "శ్రీకంఠ దేశం",
                "రాజభవనం"
            ],
            "content": "పద్మ దేశంలో అగ్నిదత్తు డనే ప్రఖ్యాతి గల\nబ్రాహ్మణు డుండేవాడు. ఆయన రాజు గారి\nవద్ద నుంచి ఒక అగ్రహారం పుచ్చుకుని\nసుఖంగా జీవిస్తూ ఉండేవాడు. సోమ\nదత్తుడూ, వైశ్వానరుడూ అని ఆయనకు\nఇద్దరు కొడుకు లుండేవారు. సోమదత్తుడు\nఅందగాడు, కాని మూర్ఖుడు. వైశ్వానరుడు\nబుద్ధిమంతుడూ, పండితుడూనూ. తండ్రి\nపోయాక అన్నదమ్ములు. వేరు పడ్డారు.\nతమ్ముడు రాజ సన్మానాలు పొందుతూ,\nసుఖంగా జీవయాత్ర సాగిస్తూ ఉంటే,\nసోమదత్తుడు. క్షత్రియ కర్మలు చేస్తూ,\nనీచ సాంగత్యంలో పడిపోయాడు.\nఒకనాడు అగ్నిదత్తుడి మిత్రుడైన\nబ్రాహ్మణు డొకడు సోమదత్తుడితో, \"చచ్చి\nపోయిన నీ తండ్రికి ఇలా అప్రతిష్ఠ తీసుకు\nరాకపోతే నీ తమ్ముణ్ణి చూసి అయినా సిగ్గు\nతెచ్చుకోరాదా ?” అని మందలించాడు.\nసోమదత్తుడు ఆ బ్రాహ్మడి పైన మండి\nపడి, కాలితో తన్నాడు. ఇది చూసిన\nకొందరు బ్రాహ్మణులను వెంట బెట్టుకుని,\nఆ బ్రాహ్మణుడు రాజు వద్దకు వెళ్ళి,\nసోమదత్తుడి పైన ఫిర్యాదు చేశాడు. సోమ\nదత్తు బంధించి తీసుకు రమ్మని రాజు\nతన భటులను పంపగా, సోమదత్తుడి అను\nచరులు ఆ భటులను చంపేశారు.\nఈ సంగతి విని రాజు మండిపడి తగి\nనంత మంది భటులను పంపి, సోమదత్తుణ్ణి\nపట్టి తెప్పించి, అతన్ని కొరత వేయవల\nసిందిగా ఉత్తరు విచ్చాడు. తన అన్నను\nఅనుగ్రహించ వలసిందని వైశ్వానరుడు\nవేడుకున్నాడు. అతని పైన ఉండే ఆదరం\nకొద్దీ రాజు సోమదత్తుణ్ణి క్షమించి; అతనికి\nఅగ్రహారంలో భాగం లేకుండా చేశాడు.\nఈ విధంగా జీవనోపాధిని పోగొట్టుకున్న\nసోమదత్తుడు మరొక బతుకుతెరువు లేక,\nసేద్యం చేసుకుని బతుకుదా మన్న ఉద్దే\nశంతో మంచి భూమి కోసం వెతుకుతూ\nఅరణ్య ప్రాంతానికి వెళ్ళాడు. అక్కడ\nకొంత మేర సారవంతంగా ఉన్నట్టు కన\nబడింది. ఆ ప్రదేశం మధ్యన ఒక రావి\nచెట్టున్నది.\nసోమదత్తు డా రావి చెట్టుకు ప్రదక్షిణం\nచేసి, వృక్ష దేవతకు నమస్కారం చేసి,\nపూజ చేసి, నైవేద్యం పెట్టి, రెండెడ్లను\nతీసు కొచ్చి అరక కట్టి, వ్యవసాయం\nసాగించాడు. అతను అహోరాత్రాలు పొలం\nలోనే ఉంటూ, ఇంటి నుంచి భార్య తెచ్చిన\nఅన్నం తినేవాడు.\nఅతను చేసిన కృషికి ఫలితంగా పొలం\nబాగా పండి, కోతకు వచ్చింది. సరిగా\nఆ సమయంలో పొరుగు రాజు సేన యుద్ధం\nమీద అటుగా పోతూ ఆ పొలాన్ని చూసి,\nపంటను కొల్లగొట్టింది. అది చూసి సోమ\nదత్తుడి భార్య ఏడ్చింది. సోమదత్తుడు\nమాత్రం చలించక, భార్యను ఊరడించి,\nసైన్యం కొల్లగొట్టగా మిగిలిన ధాన్యాన్ని\nఇంటికి చేర్చి తిరిగి రావి చెట్టును పూజించి,\nదాని కిందనే కూర్చున్నాడు. ఆ రాత్రి\nఅతను ఆ చెట్టు కిందనే ఒంటరిగా పడు\nకున్నాడు. అయితే అతనికి, తన శ్రమ\nఅంతా వృథా అయిపోయిం దన్న విచా\nరంతో నిద్ర పట్టలేదు.\nఆ రాత్రి అతనికి చెట్టు నుంచి\nఈ విధంగా వినబడింది : సోమదత్తా, నిన్ను\nచూసి చాలా సంతోషించాను. నీ పేరు\nఫలభూతి అని మార్చుకుని శ్రీకంఠ దేశానికి\nవెళ్ళు. అక్కడ ఆదిత్య ప్రభు డనే రాజు\nఏలే రాష్ట్రం ఉన్నది. ఆ రాజు ఉండే\nఇంటికి వెళ్ళి సంధ్యాగ్ని హెూత్రమంత్రం\nపఠించి, 'మంచి చేసేవాడికి మంచి జరుగు\nతుంది; చెడు చేసేవాడికి చెడు జరుగు\nతుంది,' అని చెప్పు. నీకు మేలు కలుగు\nతుంది. నీకు సంధ్యాగ్ని హెూత్రమంత్రం\nరాదు. నేను నేర్పుతాను నేర్చుకో. నే నొక\nయక్షుణ్ణని తెలుసుకో!”\nసోమదత్తుడు తన విచారాన్ని విడిచి.\nపెట్టి, కంటికి కనిపించని యక్షుడి ద్వారా\nసంధ్యాగ్ని హెూత్రమంత్రం నేర్చుకున్నాడు.\nతెల్లవారగానే అతను ఇంటికి వెళ్ళి, తన\nభార్యను వెంట బెట్టుకుని శ్రీకంఠ దేశానికి\nబయలుదేరాడు.\nఆదిత్య ప్రభుడు ఏలే దేశం వచ్చింది.\nసోమదత్తుడు. రాజసౌధానికి వెళ్ళి, తన\nపేరు ఫలభూతి అని చెప్పుకుని, \"మంచి\nచేసే వాడికి మంచి కలుగుతుంది; చెడు\nచేసే వాడికి చెడు కలుగుతుంది,” అన్నాడు.\nఆ మాటలు విని అందరూ ఆశ్చర్య\nపడ్డారు. రాజైన ఆదిత్యప్రభుడు ఫలభూతి\nఅన్న మాటలు విని ముచ్చటపడి, అతనికి\nఅనేక బహుమానాలూ, అనేక గ్రామాలూ\nఇచ్చేశాడు. ఫలభూతి యక్షుడి కృప వల్ల\nఐశ్వర్యవంతుడు కావటమే గాక, రాజభవ\nనంలో అందరికీ ఇష్టుడయాడు.\nఆదిత్య ప్రభుడి పట్టపు రాణి కువల\nయావళి చిన్న తనంలోనే డాకినీ మంత్ర\nసిద్ధి పొందింది. భర్త కు తెలియకుండా\nఆమె ముగ్గుల మధ్య కూర్చుని భైరవార్చన\nచేసి, కల్లూ, సారాయీ, నర మాంసమూ\nనైవేద్యం పెట్టి, ఆకాశ గమనం లాటి శక్తులు\nసాధించింది.\nఒకనాడు ప్రమాద వశాన రాణి చేసే\nభైరవార్చన రాజు కళ్ళ పడింది. రాజు\nనిర్ఘాంతపోయి, \" ఇదంతా ఏమిటి?\" అని\nరాణి నడిగాడు.\n\"ప్రభూ, తమ మేలు కోరే నే నీ పూజ\nచేస్తున్నాను. నా చిన్న తనంలో కాళ రాత్రి\nఅనే బ్రాహ్మణ స్త్రీ వద్ద ఈ ఉపాసన\nనేర్చుకున్నాను. నరమాంస భక్షణ చేస్తూ\nనేను డాకినీ చక్రవర్తినిని కూడా అయాను.\nనాతో బాటు మీరు కూడా ఈ ఉపా\nసన నేర్చుకున్నట్టయితే దేశంలోని రాజు\nలందరూ మీకు ఓడిపోతారు,” అన్నది కువ\nలయావళి తన భర్తతో.\n\"ఈ నరమాంస భక్షణ ఏమిటి?\nడాకినీ మంత్రసిద్ధు లేమిటి? రాజులను\nగెలవట మేమిటి? నే నీ పని చెయ్యను.\nఇక ముందు నీవు కూడా ఇలాటి క్షుద్ర\nపూజలు చెయ్యటానికి వీలులేదు,” అన్నాడు\nరాజు కోపంగా.\nరా జిలా అనగానే రాణి ఆత్మహత్య\nచేసుకోబోయింది. ఆమె డాకినీ పూజ మాన\nదని తెలుసుకుని, చేసేదిలేక రాజు తాను\nకూడా ఆ పాపిష్టి పూజలో చేరటానికి\nసమ్మతించాడు.\nరాణి రాజుతో, \"మీ కొలువులో ఉండే\nఫలభూతి అనే బ్రాహ్మణ్ణి తినాలని నేను\nఉద్దేశించాను. అతను ఉత్తమ జాతి\nపురుషుడు. అందుచేత అతని మాంసం\nతిని అర్చన చేస్తే సిద్ధి త్వరగా కలుగు\nతుంది. అందుకు మీ సహాయం కావాలి.\nమన వంటవాడు నాకు లోగడ నరమాంసం\nవండి ఇస్తూ ఉన్నాడు. అతనితో ముందుగా\nఒక సంకేతం చెప్పి వుంచుదాం. మీరు\nఫలభూతిని ఆ వంటవాడి వద్దకు పంపి,\n'రాజూ, రాణీ భోజనానికి సిద్ధంగా ఉన్నారు,'\nఅని చెప్పించండి. అది సంకేతంగా\nగ్రహించి వంటవాడు ఆ మాట చెప్పిన\nమనిషినే చంపి వండుతాడు,” అన్నది.\nఈ పని చెయ్యటానికి రాజు చాలా\nభయపడ్డాడు. కాని గత్యంతరం లేదు. అందు\nచేత అతను వంటవాడితో, \"నీ దగ్గిరికి ఒక\nమనిషిని పంపుతాను. ఆ మనిషి వచ్చి\nనీతో, 'రాజూ రాణీ భోజనానికి సిద్ధంగా\nఉన్నారు,' అని చెబుతాడు. వెంటనే\nఆ మనిషిని చంపి వండు,” అని చెప్పాడు.\nతరవాత ఆయన ఫలభూతిని పిలిచి,\n\"నీవు వంటవాడి వద్దకు వెళ్ళి, 'రాజూ\nరాణీ భోజనానికి సిద్ధంగా ఉన్నారు,' అని\nచెప్పు,” అన్నాడు.\nఫలభూతి పాకశాలకు బయలుదేరి\nపోతుండగా దారిలో రాజు కొడుకు చంద్ర\nప్రభుడు కనిపించి, ఫలభూతికి కొంత\nబంగారం ఇచ్చి, \"మా నాన్నగారికి చేయిం\nచావే అలాటి కుండలాలే నాక్కూడా కావాలి.\nఇప్పుడే వెళ్ళి చేయించు,” అన్నాడు.\n\"అలాగే పోతాను. నువు వంటవాడి\nదగ్గిరికి వెళ్ళి, రాజూ రాణీ భోజనానికి\nసిద్ధంగా ఉన్నారని చెప్పు,” అంటూ\nరాజు కొడుక్కు చెప్పి తాను కుండలాలు\nచేయించ బోయాడు.\nరాజకుమారుడి నోట సంకేతం వింటూనే\nవంటవాడు ఆ కుర్రవాణ్ణి చంపి, వండి,\nరాజుకూ, రాణికీ పెట్టాడు. వాళ్ళు దాన్ని\nతినేశారు. తాను ఫలభూతిని చంపించా\nననుకుని రాజు ఆ రాత్రంతా పశ్చాత్తాపం\nలోనే గడిపాడు.\nమర్నాడు ఉదయం ఫలభూతి కొత్త\nకుండలాలు పట్టుకుని రాజు వద్దకు రాగానే\nరాజు నివ్వెరపోయి, ఆ కుండలాల\nవృత్తాంతం తెలుసు కోవటం ద్వారా తన\nకొడుకు చచ్చాడని తెలుసుకుని, \"హయ్యో,\nనాయనా!” అని గొల్లున ఏడుస్తూ తనను\nతాను తిట్టుకుని, రాణిని కూడా నానా తిట్లూ\nతిట్టాడు. మంత్రులు రాజు ప్రవర్తనను\nఅర్థం చేసుకోలేక, \"ఎందుకీ దుఃఖం?\nఏం జరిగింది?\" అని అడిగారు.\nరాజు జరిగిన దంతా మంత్రులకు దాప\nరికం లేకుండా చెప్పేశాడు. మంత్రులు\nరాజు ముఖం చూడలేక తలలు వంచేసు\nకున్నారు. ఫలభూతి చెప్పినది అక్షరాలా\nనిజమయింది: మేలు చేసేవాడికి మేలు\nకలుగుతుంది; కీడు చేసేవాడికి కీడుకలుగు\nతుంది. రాజూ, రాణీ పుత్రశోకం భరించ\nలేక పోయారు. వారికి జీవితం దుర్భరమై\nపోయింది. రాజు తన రాజ్యానికి ఫలభూతినే\nరాజుగా అభిషేకించి, తన భార్యతో కుడా\nఅగ్ని ప్రవేశం చేశాడు.",
            "book_page_end": 42
        },
        {
            "title": "కుక్క బుద్ధి-మనిషి బుద్ధి",
            "book_page_start": 43,
            "pdf_page_start": 57,
            "pdf_page_end": 62,
            "author": "చందమామ బృందం",
            "genre": "నీతి కథ",
            "moral": "కుక్క తన యజమాని పట్ల చూపించే కృతజ్ఞత కనీసం మనిషిలో ఉండాలి.",
            "keywords": [
                "పాపన్న",
                "పండితుడు",
                "శాలువ",
                "కృతఘ్నత",
                "కుక్క"
            ],
            "characters": [
                "పాపన్న",
                "కరణం",
                "జమీందారు",
                "మిడిమిడి పండితుడు",
                "కుక్క",
                "దొంగ/జూదగాడు",
                "గ్రామాధికారి"
            ],
            "locations": [
                "పొరుగూరు",
                "గ్రామం",
                "సత్రం"
            ],
            "content": "పొరుగూరి జమీందారు ఇంట పెళ్ళి ఉన్నవాడు కావటంచేత పాపన్నకు కూడా\nవచ్చింది. పాపన్న ఉండే ఊరి కరణం ఒక శాలువ ముట్టింది. కాని మిడిమిడి\nపెళ్ళికి వెళుతూ పాపన్నను కూడా తోడుగా పండితుడికి శాలువ రాలేదు. అనేకమంది\nవెంట తీసుకుపోయాడు.\nపెళ్ళికి మరొక గ్రామం నుంచి ఒక\nపండితుడు కూడా వచ్చాడు. నిజాని\nకాయనది మిడిమిడి పాండిత్యం. అయితే\nవాళ్ళ ఊరు చుట్టు పక్కల ఆ మాత్రం\nతెలిసిన వాడు కూడా లేకపోవటంచేత గొప్ప\nపండితుడుగా చాలామణి అవుతున్నాడు.\nఆయన పెళ్ళి జరుగుతున్న చోట తన\nపాండిత్యం ప్రదర్శించటానికి విశ్వప్రయ\nత్నాలు చేశాడు, కాని అతడి ఎత్తులు ఎవరి\nపైనా పారలేదు.\nపెళ్ళి పూర్తి అయాక జమీందారు అనేక\nమందికి ఖరీదైన ఉన్ని శాలువలు బహూ\nకరించాడు. వాటి పైన జమీందారు పేరు\nకుట్టి ఉన్నది. లోగడ రాజసన్మానం పొంది\nపండితులకు శాలువలు ముట్టటం చూసి\nఈ పెద్దమనిషి ఆశాభంగం పొందాడు.\nపాపన్న శాలువ పుచ్చుకుని కరణం\nవద్దకు వచ్చి కూర్చుని, \"నీతో రావటం\nమేలే అయింది. ఆరోజు కారోజు చలి\nముదురుతున్నది. ఒక శాలువ కొందామా\nఅనుకుంటున్నా ను. ఆ బాధ తప్పి\nపోయింది,” అన్నాడు.\nఆ సమీపంలోనే కూర్చుని ఉన్న మిడి\nమిడి పండితుడు, పాపన్న ఆహ్వానం కూడా\nలేకుండా వచ్చిన వాడనీ, అతనికి ఆ శాలువ\nఅక్రమంగా వచ్చిందనీ అనుకున్నాడు.\nపాపన్న తీసుకున్నది ఆఖరు శాలువ. అది\nపాపన్న శివ్వని పక్షంలో తనకు వచ్చేదని\nకూడా ఆయన అనుకున్నాడు. ఎందుకంటే\nతాను పండితుడనే ఉద్దేశంతోనే తనను చేసుకుంటున్నాం,” అన్నాడు. పండితుడు.\nపెళ్ళికి ఆహ్వానించారు.\nపాపన్న సరేనన్న మీదట పండితుడు తన.\nపాపన్నది ఏ ఊరు, ఏం పని అన్న\nవిషయాలు పక్కవారి నుంచి అడిగి తెలుసు\nకుని ఆ పండితుడు, పాపన్న శాలువ కాజేసి\nతన పరువు నిలబెట్టుకోవాలనే ఉద్దేశంతో,\nఅతన్ని కాస్సేపు పొగడి, తమ గ్రామానికి\nరావలిసిందిగా ఆహ్వానించాడు.\n\" నేను కరణంగారికి తోడుగా వచ్చాను.\nఅందుచేత ఇప్పుడు రాలేను. మరొకసారి\nచూద్దాం,” అన్నాడు పాపన్న పండితుడితో.\n\"అలా అయితే వచ్చే దశమినాటికి\nరండి. ఆ రోజు మా ఇంట సమారాధన\nగ్రామం పేరూ, పాపన్న గ్రామం నుంచి\nదగ్గిర దారీ వివరించి చెప్పాడు.\nపండితుడు తన గ్రామం చేరగానే,\nజమీందారుగారు ఏమిచ్చారని ఊళ్ళో\nవాళ్ళంతా అడిగారు. జమీందారుగారు\nతనను చాలా మెచ్చుకున్నారనీ, తన కొక\nఉన్ని శాలువ బహూకరించారనీ, దాన్ని\nఒక స్నేహితుడికి అరువిచ్చాననీ, దశమి\nనాటి కతను దాన్ని తెచ్చి ఇస్తా నన్నాడనీ\nబొంకి, పండితుడు ఊరి వాళ్ళ దగ్గిర తన\nపరువు నిలబెట్టుకున్నాడు.\nఅష్టమినాడే పాపన్న పండితుడి ఊరికి\nబయలుదేరాడు. ఎందుచేతనంటే\nప్రయాణం ఒక్క రోజులో పూర్తికాదు.\nదారిలో తిండి కూడా సరిగా అమరదు.\nరాత్రి వేళ చలి మరీ జాస్తిగా ఉంటున్నది.\nఅందుచేత పాపన్న జమీందారిచ్చిన శాలువ\nమీద కప్పుకుని, ఇన్ని అటుకులూ పెరుగూ\nకలిపి మూట కట్టుకుని వేకువజామునే\nప్రయాణమైనాడు.\nఆ రోజల్లా ప్రయాణం చేసి పాపన్న\nఆ రాత్రికి ఒక గ్రామం చేరుకుని, అక్కడ\nసత్రంలో పడుకున్నాడు. అక్కడి నుంచి\nఅతను ఇంకా జాము రాత్రి ఉందనగా\nబయలుదేరి కొద్ది దూరం వచ్చేసరికి ఒక\nచోట మనిషి మూలుగుతూ ఉండటం విన\nపడింది. ఆ సమయంలోనే కుక్క కూడా\nఅరిచింది.\nపాపన్న దగ్గిరగా వెళ్ళి చూసేసరికి ఒక\nమనిషి బాగా దెబ్బలు తిని పడి ఉన్నాడు.\nపక్కనే అతని కుక్క కుంయి, కుంయి\nమంటున్నది. పడి ఉన్న మనిషి ఒంటిన\nఅంగవస్త్రం తప్ప ఏమీ లేదు. అతను\nచలికి బిగుసుకుపోయి వణుకుతున్నాడు.\nపాపన్న ఆ మనిషిని లేపి కూర్చోబెట్టి,\nతాను కప్పుకున్న శాలువ తీసి ఆ మనిషికి\nకప్పాడు. కొద్ది సేపటికి ఆ మనిషికి కాస్త\nత్రాణ వచ్చినట్టయింది; \"ఆకలి,” అన్నాడు.\nతాను తెచ్చుకున్న అటుకుల చద్దిలో\nసగం కిందటి రోజు ప్రయాణంలో పాపన్న\nతినేశాడు. ఈ రోజు ప్రయాణానికి సరిపడేది\nఅతని వద్ద ఇంకా ఉన్నది. పాపన్న అది\nతీసి ఆ మనిషికి పెడుతూ, అందులో కొంచెం\nకుక్కకు కూడా వేశాడు. తరవాత అతను\nఆ మనిషిని, \"ఏం జరిగింది? ఎందు కిక్కడ\nఇలా పడి ఉన్నారు?” అని అడిగాడు.\n\"ఏం చెప్పేది, బాబూ? నా తల రాత!\"\nఅన్నాడా మనిషి.\nపాపన్న ఆ మనిషి సమాధానానికి\nఆశ్చర్యపోయి, ఇంకేమీ అడగకుండా, తాను\nసాయంపట్టి అతన్ని వాళ్ళ ఇంటి దాకా\nతీసుకుపోయాడు. ఆ ఇల్లు పాపన్న విడిచి\nవచ్చిన గ్రామంలోనే ఉన్నది.\nపాపన్న తలుపు తట్టితే ఆ మనిషి భార్య\nతలుపు తెరిచింది. \"మీరు మళ్ళీ ఇంటే\nవస్తారుగా?\" అంటూ ఆ మనిషి లోపలికి\nపోయి తలుపు వేసుకున్నాడు.\nఆ మనషి ప్రవర్తన పాపన్నకు వింతగా\nకనపడిందే గాని, అతనికి ఒకరిని విమ\nర్శించే అలవాటు లేదు. అందుచేత అతను\nముందుకు సాగి వెళ్ళాడు.\nదారిలో పాపన్నకు తిండి లేదు.\nసూర్యాస్తమయం కాగానే చలి హెచ్చింది.\nకొంచెం పొద్దుపోయి అతను పండితుడి\nగ్రామం చేరి, ఇల్లు కనుక్కుని వా రింటికి\nవెళ్ళాడు. శాలువ లేకుండా వచ్చిన పాప\nన్నను చూసి పండితుడు, \"ఇదేమిటి?\nఇంత చలిలో శాలువ అయినా కప్పుకో\nకుండా ప్రయాణం చేశారా?” అన్నాడు.\n\" శాలువ తెచ్చుకున్నాను. కాని దారిలో\nఅది ఒకందుకు వినియోగ మయింది\nలెండి. సమారాధన రేపే గాబోలు. ఏవైనా\nపనులుంటే చెప్పండి, చేసిపెడతాను,”\nఅన్నాడు పాపన్న.\n\" సమారాధనా? అదీ ఒక నెల వాయిదా\nపడింది. తలవని తలంపుగా నా భార్యకు\nరోగం పెట్టుకొచ్చింది,” అంటూ పండితుడు\nఇంటి లోపలికి తొంగి చూశాడు.\nమరు క్షణమే పాపన్నకు ఆడదాని\nమూలుగు గట్టిగా వినిపించింది. పండితుడి\nపిల్ల లిద్దరు నోట్లో వేళ్ళు వేసుకుని పాపన్న\nకేసి కన్నార్పకుండా చూస్తూ దిగాలుపడి\nనిలబడి ఉన్నారు.\n\" అయ్యో!\nఅ లా గా ? 9000\nముందామె విషయం చూడండి,” అన్నాడు\nపాపన్న ఆదుర్దాగా.\nపండితుడు లోపలికి వెళ్ళి తన భార్యతో,\n\"ఆయన అది తీసుకు రాలేదు!” అన్నాడు.\n\"అయితే నా కీ మూలుగు కూడా\nదేనికీ?” అన్నది భార్య, లేచి కూర్చుంటూ.\n\"ఆయన వెళ్ళిపోయిన దాకా కాస్త\nపడుండవే!” అన్నాడు పండితుడు.\nపండితుడి వెనకనే లోపలికి వెళ్ళిన\nపాపన్న కీ సంభాషణ వినిపించింది గాని,\nభార్యా భర్తలు దేని విషయం మాట్లాడు\nతున్నదీ తెలియలేదు. పండితుడు మటుకు\nతాను వెళ్ళిపోవటం కోసం ఎదురు చూస్తు\nన్నట్టు అతను గ్రహించాడు. అతను పండి\nతుడితో, \" చూడండి, నా కోసం మీరేమీ\nశ్రమ పడకండి. నే నీ రాత్రికి ఎక్కడో తల\nదాచుకుని తెల్లవారి మా గ్రామం వెళ్ళి\nపోతాను,” అన్నాడు.\nపండితుడు అతన్ని ఉండమన లేదు.\nపాపన్న శాలువ లేకుండా రావటంతో\nఆయన ఎత్తు కాస్తా పాడైపోయింది.\nపాపన్న ఆ రాత్రి గ్రామ చావడిలో\nపడుకుని, తెల్లవారుజామున బయలుదేరి\nమర్నాడు చీకటి పడే వేళకు తాను\nశాలువ దానం చేసిన వా డుండే ఊరు\nచేరుకున్నాడు.\nఅప్పటికి రెండు రోజులుగా పాపన్నకు\nతిండి లేదు. దాని పైన చలికి గురి\nఅయాడు. జ్వరం తగిలినట్టుగా ఉన్నది.\nఆ రాత్రికి శాలువ తీసుకున్న వాడి ఇంట\nఇంత ఎంగిలిపడి, సుఖంగా నిద్రపోతే\nతెల్లవారే సరికి ఉసులుగా ఉంటుం దను\nకున్నాడు పాపన్న.\nఅదృష్ట వశాన అతను గ్రామం ప్రవే\nశిస్తుండగానే ఒక కుక్క తోక ఆడించు\nకుంటూ పాపన్న కేసి వచ్చింది. క్రితం\nరోజు అతను పెట్టిన అటుకుల చద్ది మాట\nఅది మరవలేదు.\nపాపన్న కుక్క వెంట ఒక ఇంటికి వెళ్ళి\nతలుపు తట్టాడు. కిందటి రోజు తాను\nకాపాడిన మనిషే వచ్చి తలుపు తీసి,\n\" ఎవరు వారు?\" అని అడిగాడు.\n\"నేనేనండి. తిరిగి మా ఊరు పోతున్నాను.\nజ్వరం తగిలింది. ఈ రాత్రికి మీ ఇంట\nపడుకుని తెల్లవారి వెళ్ళి పోతాను,”\nఅన్నాడు పాపన్న.\n\"ఇదేం సత్ర మనుకున్నావా? పద,\nసత్రానికి వెళ్ళి పడుకో,” అన్నాడా మనిషి.\n\"మీకు శాలువ ఇచ్చిన వాణ్ణండీ,” అని\nపాపన్న జ్ఞాపకం చేశాడు.\n\"శాలు వేమిటి? ఇవ్వట మేమిటి? పిచ్చి\nవాడిలాగున్నావే! పద, పద!\" అన్నాడా\nమనిషి, మూల నుంచి కర్ర తీసి అదిలిస్తూ,\nఇదీ చూసి కుక్క తన యజమాని\nమీదనే గుర్రు మన్నది. యజమాని తన\nకుక్కను ఆ కర్రతోనే గట్టిగా కొట్టి, తలుపు\nవేసుకున్నాడు.\nఎదుటింటాయన ఇదంతా చూస్తూ ఉండి,\nపాపన్నను ప్రశ్నించి విషయమంతా తెలుసు\nకుని, సమీపంలోనే ఉన్న గ్రామాధికారి\nఇంటికి తీసుకు పోయాడు.\nగ్రామాధికారి ఇంట పాపన్నకు చక్కగా\nఉపచారాలు జరిగాయి. అక్కడే అతనికి\nతాను కాపాడిన మనిషి గురించి తెలియ\nవచ్చింది. వాడొక హీనుడు. అస్తమానమూ\nజూద మాడతాడు. పెళ్ళాం నగలన్నీ అమ్మే\nశాడు, ఇంట్లో వస్తువులన్నీ అమ్మేశాడు.\nజూదంలో ఓడి డబ్బిచ్చుకోలేక ఎన్ని సార్లో\nచావు దెబ్బలు తిన్నాడు. కిందటి రాత్రి\nఅలాగే తన్నులు తిని పడి ఉంటే పాపన్న\nవాణ్ణి కాపాడి ఉండ వచ్చు. కుక్క కున్న\nపాటి కృతజ్ఞత వాడికి లేదు !\nమర్నాడు గ్రామాధికారి ఆ కృతఘ్నుణ్ణి\nపిలిపించి, పాపన్న ఇచ్చిన శాలువ సంగతి\nఅడిగితే, తన కెవరూ ఏ శాలువా ఇవ్వ\nలేదన్నాడు వాడు. పాపన్న శాలువ మాట\nఊరంతా పొక్కింది. ఆ ఊరి వర్తకు\nడొకాయన ఒక శాలువా తెచ్చి పాపన్నకు\nచూపి, \" ఇది మీదేనేమో చూడండి. దీన్ని\nఆ జూదగాడి దగ్గిర నిన్ననే ఇరవైరూపాయ\nలకు కొన్నాను,\" అన్నాడు.\nశాలువ మీద జమీందారు పేరు కుట్టి\nఉండటం చేత అది పాపన్నదే నన్న\nసంగతి సులువుగా రుజువయింది. గ్రామాధి\nకారి జూదగాణ్ణి మళ్ళీ పిలిపించి నిజం\nఒప్పించి, వర్తకుడికి ఇరవై రూపాయలూ\nజూదరి తిరిగి యిచ్చేలా చేసి పాపన్న\nశాలువ పాపన్న కిప్పించాడు.\nపాపన్న ఆ రోజల్లా అక్కడే విశ్రాంతి\nతీసుకుని, మర్నాడు తన గ్రామానికి తిరిగి\nవెళ్ళిపోయాడు.",
            "book_page_end": 48
        }
    ],
    "statistics": {
        "total_stories": 10,
        "author_counts": {
            "చందమామ బృందం": 5,
            "బంకించంద్ర చట్టోపాధ్యాయ": 1,
            "బి. నారాయణరావు": 1,
            "జి. భవానీప్రసాద్": 1,
            "ఎల్. రామకృష్ణయ్య": 1,
            "పి.ఎ. భావనాచారి": 1
        },
        "genre_counts": {
            "వ్యాసం": 1,
            "చరిత్ర": 1,
            "జీవిత చరిత్ర": 1,
            "చారిత్రక కల్పన": 1,
            "కల్పితం": 1,
            "నీతి కథ": 4,
            "హాస్యం": 1
        }
    }
}