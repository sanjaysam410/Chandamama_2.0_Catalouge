{
    "book_id": "copy_of_చందమామ_1965_01",
    "stories": [
        {
            "title": "ఆహ్వానము",
            "book_page_start": 15,
            "pdf_page_start": 15,
            "pdf_page_end": 15,
            "author": "చక్రపాణి",
            "genre": "సంపాదకీయం",
            "moral": "తెలియదు",
            "keywords": [
                "చందమామ",
                "ఈజిప్టు నాగరికత",
                "కార్నాక్ ఆలయ ద్వారం",
                "ప్రపంచ వింతలు"
            ],
            "characters": [],
            "locations": [
                "నైల్ నది",
                "ఈజిప్టు"
            ],
            "content": "చందమామ\nసంచాలకుడు : ' చక్రపాణి ’\n\nఈనాడు మనం వివరంగా తెలుసుకోదగిన ప్రాచీన\nనాగరికతలలో ఈజిప్టు నాగరికత గొప్పది. ఏడు వేల\nఏళ్ళ క్రితం, ప్రపంచంలో మరెక్కడా లేని నాగరికత\nఅక్కడ ఉండినట్టు పరిశోధకులు చెబుతున్నారు. ఒకే\nఒక్క నది పై-నైల్ నది పై ఆధారపడి వెలసిన\nఈ నాగరికత యొక్క శిథిలాలు యీ నాటికీ\nఅసంఖ్యాకంగా ఉన్నాయి.\n\n\"వెయ్యేళ్లనాటి బ్రిటను గురించి కన్న అయిదు\nవేలేళ్లనాటి ఈజిప్టు గురించి మన కెక్కువ\nతెలుస్తుంది,” అన్నారు విజ్ఞులు. 5,000 ఏళ్లనాటి\nశవాలూ, ఆభరణాలూ, కుడ్య చిత్రాలూ, పరికరాలూ\nఇప్పటికీ మనం చూడవచ్చు. ఈ నెల \"ప్రపంచ\nవింతలు”లో ప్రచురిస్తున్న కార్నాక్ ఆలయ ద్వారం\nఒక ఈజిప్షను శిథిలం.\n\nసంపుటి : 36 - జనవరి 1965 - సంచిక : 1\nCHITRA",
            "book_page_end": 15
        },
        {
            "title": "భారత చరిత్ర: అఫ్ఘాన్ సామ్రాజ్య పునః ప్రతిష్ఠ",
            "book_page_start": 40,
            "pdf_page_start": 16,
            "pdf_page_end": 18,
            "author": "చందమామ బృందం",
            "genre": "చరిత్ర",
            "moral": "చారిత్రక పరిణామాలు యుద్ధాల ద్వారా తరచూ మారుతూ ఉంటాయి.",
            "keywords": [
                "మొగల్ సామ్రాజ్యం",
                "షేర్ ఖాన్",
                "హుమాయూన్",
                "అఫ్ఘాన్",
                "మార్వారు"
            ],
            "characters": [
                "షేర్ ఖాన్ (షేర్షా)",
                "హుమాయూన్",
                "బాబరు",
                "మాల్దేవుడు"
            ],
            "locations": [
                "బెంగాలు",
                "గౌర్",
                "చునార్",
                "కనౌజ్",
                "మాల్వా",
                "కాలింజర్ దుర్గం"
            ],
            "content": "బెంగాలును పూర్తిగా స్వాధీనపరచు\nకునే ఉద్దేశంతో షేర్ ఖాన్ 1537 అక్టో\nబరు మధ్యలో బెంగాలు పై దాడిచేసి, రాజ\nధాని అయిన గౌర్ను ముట్టడించాడు. గుజ\nరాతు, మాల్వాలను జయించి తిరిగివస్తూ\nఆగ్రాలో జల్సాలలో ముణిగి ఉన్న హుమా\nయూన్కు తన సామ్రాజ్యానికి తూర్పున\nఎసరు వచ్చిందని చాలా ఆలస్యంగా తెలి\nసింది. అతను షేర్ ఖాన్ ను ప్రతిఘటించ\nటానికి డిసెంబరు రెండో వారంలో బయలు\nదేరాడు. బయలుదేరిన వాడు తిన్నగా\nగౌర్కు వెళ్ళక మధ్య దారిలో చునార్కు\nముట్టడి వేశాడు. చునార్లోని సైన్యం\nమొగలు బలాలకు లొంగకుండా ఆరు\nమాసాలు నిలబడింది. ఈ ఆరు మాసా\nలలో షేర్ ఖాన్ బెంగాలులో యుద్ధం\nసాగించి, 1538 ఏప్రిలులో గౌర్ను\nనిర్జించాడు.\nబిహారులో పరాభవం పొంది హుమా\nయూన్ 1538 జులైకి గౌర్ చేరుకునే సరికి,\nషేర్ ఖాన్ అతన్ని ప్రతిఘటించక, బిహారు\nజౌన్పుర్లలో గల మొగలు రాజ్య ప్రాంతా”\nలపై దాడి చేసి, పశ్చిమాన కనౌజ్ వరకూ\nగల ప్రాంతాన్ని కొల్లగొట్టాడు.\nఈ లోపల గౌర్ వద్ద జల్సాలలో ముణిగి\nఉన్న హుమాయూన్ పడమటి ప్రాంతంలో\nషేర్ ఖాన్ చేస్తున్న చర్యలను గురించి విని\nకంగారు పడి, బెంగాలు నుంచి ఆగ్రాకు.\nబయలుదేరాడు. దారిలో షేర్ ఖాన్\nసేనలూ, అఫ్ఘాన్ సేనలూ హుమాయూన్\nనెదిరించి చిత్తుగా ఓడించాయి (1539\nజూను). మొగలు సేనలు నాశనమయాయి.\nగంగలోకి అనాలోచనగా దూకిన హుమా\nయూన్ నొక నీరు మోసేవాడు కాపాడాడు.\nఢిల్లీ సుల్తానుపై విజయం సాధించటంతో\nషేర్ ఖాన్ ఆధిపత్యం పడమట అస్సాం\nపర్వతశ్రేణుల దాకా, తూర్పున చిటగాంగు\nదాకా, ఉత్తరాన హిమాలయాల దాకా, దక్షి\nణాన బంగాళాఖాతం దాకా విస్తరించింది.\nఅతను షేర్షా అనే బిరుదు ధరించి, తన\nపేర నాణాలు ముద్ర వేయించాడు.\nమరుసటి ఏడు హుమాయూన్ తన\nరాజ్యం కొరకు మరొక యత్నం చేశాడు ;\nఈ యత్నంలో అతని సోదరుల సహకారం,\nఎంత యత్నించినా, అతనికి లభించలేదు.\n1540 మే 17 న కనౌజ్కి ఎదురుగా\nమొగలు, అఫ్ఘాన్ సైన్యాలు తలపడ్డాయి.\nఆఫ్ఘానులే జయించారు. హుమాయూన్\nప్రాణాలతో తప్పించుకున్నాడు. ఈ విధంగా\nబాబరు చేసిన కృషి యావత్తూ నీరుగారి\nపోయి, హిందూస్థానం పై అఫ్ ఘానుల\nప్రభుత్వం తిరిగి నెలకొన్నది. ఇదిమొదలు\nపదిహేనేళ్ళ పాటు హుమాయూన్ దేశ\nద్రిమ్మరిగా జీవించాడు.\nఈ స్థితిలో కూడా బాబరు మిగతా\nకొడుకులు హుమాయూన్కు అండగా నిల\nబడలేదు. హుమాయూన్ లాహోూరు వెళ్ళి\n.వాళ్ళ సహకారాన్ని ఎంతగానో ఆర్థించాడు;\nప్రయోజనం శూన్యమయింది. ఈ పరి\nస్థితులలో షేర్ షా తన రాజ్యాన్ని సులువుగా\nవిస్తరించుకున్నాడు. అతను పంజాబులో\nకొంత భాగం జయించాడు; 1542 లో\nరాజపుత్రులతో యుద్ధం చేసి మాల్వాను\nలోబరచుకున్నాడు; మధ్య భారతంలోని\nరాయిసిన్ దుర్గం పై దండెత్తి వెళ్ళాడు.\nకొంత ప్రతిఘటన జరిపి చివరకు రాయి\nసిన్ దుర్గమూ, సేనలూ ఓటమి అంగీక\nరించాయి. తమను క్షేమంగా మాల్వా దాటి\nవెళ్ళి పోనిస్తే దుర్గాన్ని అఫ్ఘానుల పరం\nచేస్తామన్నారు రాజపుత్రులు కాని, వారు\nదుర్గం నుంచి బయటికి రాగానే అఫ్ఘానులు\nదుర్గంపైన పడి దౌష్ట్యం సాగించారు. తమ\nభార్యా బిడ్డల మానాలను కాపాడగలందు\nలకై వారిని రాజపుత్రులు చంపేసి,\nశత్రువులతో వీరోచితంగా పోరాడుతూ,\nప్రాణాలర్పించారు. ఇది 1543 లో జరి\nగింది. ఈ సంఘటన షేర్ షాకు పెద్ద కళం\nకంగా భావించబడుతున్నది.\nపంజాబులోని షేర్ షా ప్రతినిధి సింధు,\nముల్తాను రాజ్యాలను అఫ్ ఘాను సామ్రా\nజ్యంలో చేర్చాడు. ఇక షేర్ షాకు మిగిలిన\nప్రబల శత్రువు మార్వారు రాజైన మాల్దేవుడు.\nఅతను యుద్ధకోవిదుడు. అతని రాజ్యం\n10 వేల చదరపు మైళ్ళ మేర విస్తరించింది.\nమాల్దేవుడికి ఓడిపోయిన రాజపుత్రులు\nకొందరు ప్రేరేపించగా, షేర్ షా 1544 లో\nఅతని పైకి దండెత్తి వెళ్ళాడు. మాల్దేవుడు\nయుద్ధానికి సిద్ధంగానే ఉన్నాడు.\nఅయితే మాల్దేవుడి బలాలతో అతని\nదేశంలోనే తలపడటానికి జంకి, షేర్ షా\nకుయుక్తి పన్నాడు; కొందరు రాజపుత్ర సేనా\nపతులు తనకు సహాయపడతామని వాగ్దానం\nచేసినట్టు లేఖలు సృష్టించి వాటిని మాల్దీవు\nడికి పంపాడు. మాల్దేవుడు బెదిరిపోయి,\nయుద్ధ ప్రయత్నం మానేసి, తన సివన్\nదుర్గంలో దూరి దాక్కున్నాడు. అయినప్ప\nటికీ అనేక మంది రాజపుత్ర వీరులు తమ\nబలాలతో అఫ్ ఘాను సేనల నెదిరించి,\nఅద్వితీయ పరాక్రమం ప్రదర్శించి పోరా\nడారు. యుద్ధంలో చివరకు షేర్షా గెలిచాడే\nగాని, అనేక వేలమంది సైనికులను పోగొట్టు\nకుని, తన సామ్రాజ్యాన్ని కూడా పోగొట్టు\nకున్నంత పని చేశాడు. అదే రాజపుత్రులకు\nచావు దెబ్బ కూడా అయింది. ఉత్తర\nహిందూస్థానంపై ఆఫ్ ఘాన్ పరిపాలన ఏర్ప\nడింది. షేర్ షా అజ్మీరు నుంచి ఆబూ\nవరకూ గల ప్రాంతాన్నంతా క్రమంగా\nజయించుకుంటూ వచ్చాడు. చివరకు\nఅతను కాలింజర్ దుర్గాన్ని ముట్టడించి,\nలోబరచుకున్నాడు. ఈ సమయంలో —\n1545 మే 22 న తుపాకి మందు పేలిన\nకారణంగా షేర్ షా చనిపోయాడు.",
            "book_page_end": 42
        },
        {
            "title": "నేహ్రూ కథ",
            "book_page_start": 7,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "జీవిత చరిత్ర",
            "moral": "రాజకీయాలలో పాల్గొనడం కేవలం మాట్లాడటం కాదు, అది దేశ సేవ.",
            "keywords": [
                "నెహ్రూ",
                "గాంధీ",
                "తిలక్",
                "హోమ్ రూల్ లీగ్",
                "చంపరాన్ సత్యాగ్రహం"
            ],
            "characters": [
                "జవాహర్ లాల్ నెహ్రూ",
                "మోతీలాల్ నెహ్రూ",
                "గాంధీ",
                "గోఖలే",
                "కస్తూర్బా",
                "తేజ్ బహాదుర్ సప్రూ",
                "తిలక్",
                "అనీ బిసెంట్"
            ],
            "locations": [
                "దక్షిణాఫ్రికా",
                "చంపరాన్",
                "అలహాబాదు",
                "లక్నో"
            ],
            "content": "1915 ఫిబ్రవరి 19 న గోఖలే మరణిం\nచటంతో రాజకీయ మితవాదుల పక్షం\nదుర్బల మైపోయింది. 1893 ఏప్రిలులో\nదక్షిణాఫ్రికాకు వెళ్ళిపోయిన గాంధీ, గోఖలే\nకొద్ది రోజులలో పోతాడ న గా —1915\nజనవరి 9 న తిరిగి స్వదేశంలో అడుగు\nపెట్టాడు. ఒక సంవత్సరం పాటు రాజకీయా\nలలో ప్రవేశించనని ఆయన గోఖలేకు మాట\nఇచ్చి, ఆ సంవత్సర మంతా దేశసంచా\nరంలో గడిపాడు.\nచేసినందుకు గాంధీకి కేజరీ హింద్ పతకం\nబహూకరించటం కూడా జరిగింది.\nయుద్ధ ప్రయత్నానికి వ్యతిరేకంగా\nదేశంలో ఉద్యమమేమీ లేదు. దేశంలో\nఈ పరిణామాలు జవాహర్ లోని అశాం\nకొత్తగా ఏర్పడుతున్న నేషనల్ డిఫెన్స్\nఫోర్సులో జవాహర్ చేర నిశ్చయించి దర\nఖాస్తు కూడా పెట్టాడు. గాంధీ కూడా యుద్ధ\nసహాయం చేస్తానని బ్రిటిషు అధికారులకు\nమాట ఇచ్చాడు. మోతీలాలు భార్యలాగే\nగాంధీ భార్య కస్తూర్బా కూడా సైనికులకు\nగాను దుస్తులు వగైరాలు తయారు చేసింది.\n1915 జూను 3 న బ్రిటిష్ రాజు జన్మ\nదిన సందర్భంలో, యుద్ధంలో బ్రిటిషు\nవారికి తోడ్పడి \" బ్రిటిషు సామ్రాజ్య సేవ ”\nతిని అణచలేక పోయాయి. అతనిలో\nఇప్పుడు సోషలిస్టు భావాలు కూడా లేవు,\nజాతీయ భావాలు బాగా ప్రకోపించాయి.\nకాని మనిషి ఇంకా బిడియపడుతున్నాడు.\nనలుగురి ఎదట నిలబడి ఉపన్యసించే\nధైర్యం లేదు. 1915 లో ఏదో ఒక చిన్న\nమీటింగులో అతను లేచి నిలబడటానికి\nసమ్మతించి, రెండు ముక్కలు మాట్లాడే\nసరికి, వేదిక మీద ఉన్న తేజ్ బహాదుర్\nసప్రూ అతన్ని వేదిక మీదనే ఆలింగనం\nచేసుకుని ముద్దు పెట్టుకున్నాడు. \"ఇందుకు\nకారణం నేను మాట్లాడిన విషయమూ\nకాదు, విధానమూ కాదు. ఆయన ఆనం\nదానికి కారణం నేను పదిమందిలో లేచి\nమాట్లాడటమే. కొత్త ప్రజాసేవకులు కావాలి.\nప్రజాసేవంటే ఆ రోజుల్లో మాట్లాడటమే\"\nఅన్నాడు నెహ్రూ !\nరాజకీయాలలో మత విశ్వాసాలను\nచొప్పించటమంటే జవాహరుకు తగని\nమంట. అందు చేతనే తిలక్ జాతీయవాదం\nఅతన్ని బలంగా ఆకర్షించినప్పటికీ, ఆయన\nమత భావాలు అతనికి ఏవగింపు కలిగిం\nచేవి. ఈ కారణంగా అతను, భారత\nదేశంలోని హిందూ ముస్లిము వర్గాల మధ్య\nసామరస్యం కుదిరే ఏర్పాటును హర్షిం\nచాడు. జాతీయ కాంగ్రెసుకూ, ముస్లిము\nలీగుకూ సామరస్యం కుదరకపోతే దేశానికి\nభవిష్యత్తు లేదని మోతీలాలు కూడా భావిం\nచాడు. 1916 లో మోతీలాల్ ఇంట్లో\nకాంగ్రెసు కమిటీ సమావేశం జరిగినప్పుడు\nహిందూ ముస్లిముల మధ్య ఒక ఒప్పందం\nముసాయిదా ఆమోదించబడింది. 1916\nడిసెంబరులో జరిగిన లక్నో కాంగ్రెసు\nసమావేశంలో ఈ ముసాయిదా ఆమో\nదించబడింది.\nహిందూ ముస్లిము సమైక్యతకు గాను\nగట్టిగా కృషి చేసిన ముస్లిము నాయకులు\nఅబుల్కలామ్ ఆజాద్, షౌకతలీ, మహమ్మ\nదలీ సోదరులూనూ.\nఈ లక్నో సమావేశంలోనే జవాహర్\nమొదటిసారి గాంధీని చూశాడు. అప్పటి\nకింకా గాంధీకి భారతీయ రాజకీయ రంగంలో\nనామరూపాలు లేవు. ఆ కిందటేడు జరిగిన\nబొంబాయి కాంగ్రెసు సమావేశమప్పుడు\nఏదో కమిటీకి సభ్యుడుగా ఆయనకు ఓట్లు\nరాకపోతే అధ్యక్షుడు \" నామినేట్” చెయ్య\nవలిసి వచ్చింది. లక్నో సమావేశంలో కూడా\nఆయన నెవరూ పరిగణించలేదు. చాలా\nమందికి గాంధీ ఎలా ఉంటాడో కూడా తెలి\nయదు. లక్నో సమావేశంలో ప్రముఖుడుగా\nనిలబడినవాడు తిలక్.\n1916 ఏప్రిల్లో తిలక్ మొట్ట మొద\nటగా దేశంలో ఒక హెూమ్ రూల్ లీగ్\nఏర్పరచాడు. భారతీయ రాజకీయాలలో\nముణిగి తేలుతున్న అనీబిసెంట్ కూడా\nహెూమ్ రూల్ లీగ్ ఏర్పరచింది. ఆమె\nజాతీయోద్యమానికి చాలా చైతన్యం చేకూ\nర్చింది. జవాహర్ గాంధీ ప్రభావానికి గురి\nకాక పూర్వం అతనిపై ఆనీబిసెంటు ప్రభా\nవమూ, కాంగ్రెసు అధ్యక్షస్థానాన్ని మొట్ట\nమొదటగా అలంకరించిన సరోజినీ\nనాయుడు కవితా ప్రభావమూ చాలా\nహెచ్చుగా ఉండేవి.\n1917 ఆరంభంలో గాంధీజీ కదిలాడు.\nఉత్తర బిహారులోని చంపరాన్ నీలి తోటలలో\nకార్మికుల కడగండ్లను గురించి విని గాంధీజీ\nఅక్కడికి వెళ్ళాడు. తోటల యజమానులైన\nతెల్లవాళ్ళు ప్రభుత్వం అండ చూసుకుని\nబిర్ర బిగిశారు. చంపరాన్ వదిలి వెళ్ళి\nపోవలిసిందిగా గాంధీజీకి ఉత్తరువు జారీ\nఅయింది. కార్మికుల కష్టాలను గురించి తన\nవిచారణ పూర్తి అయినదాకా వెళ్ళేది\nలేదన్నాడు గాంధీజీ. దానిపై కోర్టుకు హాజరు\nకమ్మని సమను వచ్చింది. గాంధీజీ\nవెళ్ళాడు. ఆయన కోర్టులో \"ముద్దాయిగా”\nచెప్పిన మాటలకు అధికారులకు కంపర\nమెత్తి ఆయన పైన ఆరోపించిన కేసును\nచప్పున ఉపసంహరిం చేసుకున్నారు. అంతే\nకాదు, ఆయన విచారణను సాగనిచ్చి, తామే\nఒక విచారణ సంఘాన్ని వేసి, అందులో\nగాంధీజీకి స్థానమిచ్చారు. వీటన్నిటి ఫలి\nతంగా ఒక చట్టం ఏర్పడి చంపరాన్ కార్మి\nకుల కష్టాలు చాలావరకు సర్దుబాటయాయి.\nఈ విధంగా భారతదేశంలో తన పద్ధతులు\nఫలిస్తాయని గాంధీజీ మొట్ట మొదటి సారిగా\nనిరూపించాడు.\nదేశంలో చైతన్యం నానాటికి ప్రబల\nమవుతున్నది. జవాహర్ చాలా ఉద్రేక\nస్వభావుడు. అతను టెర్రరిస్టులతో చేరి\nపోతాడేమోనని తండ్రి మోతీలాలు చాలా\nభయపడ్డాడు. అలాటి వాళ్ళకు జైళ్ళూ,\nఉరిశిక్షలూ తప్ప మరోటి ఉండదు. ఆయన\nస్వతహాగా మితవాది. అతివాద దృక్పథా\nలేవీ ఆయనకు గిట్టవు. కాని కొడుకు చూడ\nబోతే జాతీయ భావోద్రేకంలో ఉన్నాడు.\nతండ్రి హృదయం అటుకేసి కూడా లాగు\nతూనే ఉన్నది.\nమోతీలాల్ ఇలాటి భావసంఘర్షణలో\nచిక్కుకుని ఉండగా 1917 జూనులో\nప్రభుత్వం ఆనీ బిసెంటును నిర్బంధంలో\nపెట్టింది. ఇందువల్ల హెూమ్ రూల్\nఉద్యమం సన్నగిలకపోగా వృద్ధి అయింది.\nఅనేకమంది మితవాదులు అందులో ప్రవే\nశించారు. వారిలో మోతీలా లొకడు. ఆయ\nనకు ఆనీ బిసెంటంటే ఎంతో గౌరవాభి\nమానాలుండేవి. అందుచేత ఆయన\nహెూమ్ రూల్ లీగులో సభ్యుడుగా చేరి,\nతరవాత అలహాబాదులో దానికి అధ్యక్షుడు\nకూడా అయాడు.\nజర్మనీ తోటి యుద్ధంలో మిత్రరాజ్యా\nలకు చుక్కెదురుగా ఉంటూ వచ్చింది.\nఇండియా పట్ల బ్రిటిమ వైఖరిలో కొద్ది\nమార్పు వచ్చింది.\nసెప్టెంబరులో ఆనీ బిసెంటును విడుదల\nచేశారు. భారత రాజ్యాంగంలో సంస్క\nరణలు చేస్తామన్నారు.\nఅలహాబాదులో కాంగ్రెసు వర్కింగు\nకమిటీతో బాటు ముస్లిం లీగు ఒక సమా\nవేశం జరిపి దేశానికి స్వపరి పాలనాధికారం\nకావాలని అడగ నిర్ణయించారు. \"ఆపత్స\nమయంలో బ్రిటిషు సామ్రాజ్యానికి, స్వయం\nపరిపాలనాధికారం గలిగి సంతుష్టి చెందిన\nభారతదేశం గొప్ప అండగా ఉండగలదు,”\nఅన్నాడు తిలక్.",
            "book_page_end": 10
        },
        {
            "title": "దుర్గేశనందిని",
            "book_page_start": 8,
            "pdf_page_start": 23,
            "pdf_page_end": 30,
            "author": "బంకించంద్ర చట్టోపాధ్యాయ",
            "genre": "చారిత్రక నవల",
            "moral": "స్వార్థం లేని దయ, ప్రేమకు విలువకట్టలేం. స్వార్థపరులైనవారు ధర్మాన్ని లక్ష్యం చేయరు.",
            "keywords": [
                "జగతసింహుడు",
                "తిలోత్తమ",
                "ఆయషా",
                "ఉస్మాన్ ఖాన్",
                "వీరేంద్రసింహుడు",
                "కతలూఖాన్"
            ],
            "characters": [
                "వీరేంద్రసింహుడు",
                "తిలోత్తమా",
                "విమల",
                "జగతసింహుడు",
                "ఉస్మానఖాన్",
                "ఆయషా",
                "కతలూఖాన్"
            ],
            "locations": [
                "మందారణ దుర్గం",
                "బిహారు",
                "బేగం మందిరం"
            ],
            "content": "[ మందారణ దుర్గం పఠాను సేనానాయకుడైన ఉస్మానాఖాన్ వశమయింది. దుర్గేశుడై స\nవీరేంద్రసింహుడు గాయపడి బందీగా చిక్కి పోయాడు. అతని కుమార్తె తిలోత్తమా,\nఆమె ' పరిచారిక విమలా ఉస్మానాఖాన్ వశమయారు. పఠానుల ఔద్ధత్యాన్ని అణచటానికి\nకంకణం కట్టుకుని ఉన్న జగతసింహుడు — రాజామానసింహుడి కుమారుడు—— తన\nప్రియురాలైన తిలోత్తమను ఒక్కసారి కలుసుకునే ఉద్దేశంతో దుర్గంలో ప్రవేశించి,\nపఠానులతో తీవ్రంగా పోరాడి గాయపడి, కొసప్రాణంతో పఠానులకు దొరికిపోయాడు.]\n\nజగతసింహుడికి తిరిగి స్పృహ వచ్చింది.\nఅతను కళ్ళు తెరిచి చూశాడు. అత నిప్పు\nడొక రమణీయమైన గదిలో శయ్యపైన\nపడుకుని ఉన్నాడు. అది చాలా విశాలమైన\nగది. దాన్ని అత నెన్నడూ చూసి ఉండ\nలేదు. ఆది నిర్జనప్రదేశంలాగా నిశ్శబ్దం\nగానూ, ప్రశాంతంగానూ ఉన్నది. ఒక స్త్రీ\nఅతని పాదాల దిక్కున కూర్చుని, అతనిపై\nసుగంధజలం చిలుకుతూ, విసరుతున్నది.\nమరోకతె కొంత దూరంలో మాటా పలుకు.\nలేకుండా నిశ్చలంగా నిలబడి ఉన్నది.\nజగతసింహుడు పడుకుని ఉన్న దంతపు\nమంచంపైననే ఒక అందమైన, బలిష్ఠుడైన\nపఠాను ఉత్కృష్టమైన దుస్తులు ధరించి\nకూర్చుని, తాంబూలం నములుతూ, ఏదో\nపార్సీ గ్రంథం చదువుకుంటున్నాడు.\n\nవారిలో ఏ ఒక్కరూ మాట్లాడటం లేదు.\nఅంతా నిశ్శబ్దం.\nయువరాజు చుట్టూ కలయజూసి\nపక్కకు ఒత్తిగిలటానికి ప్రయత్నించాడు.\nకాని అతనికి అది సాధ్యం కాలేదు, పైగా\nసర్వాంగాలలోనూ భరించరాని బాధ కలి\nగింది. ఒత్తిగిలటానికి అతను చేసిన ప్రయ\nత్నం గమనించి కాళ్ళ దిక్కుగా కూర్చుని\nఉన్న యువతి కోకిల కంఠంతో, \" కదల\nకండి. ఎలా పడుకునివున్నారో, అలాగే\nఉండిపొండి,\" అన్నది.\nఅతను హీనస్వరంతో, \"నే నెక్కడ\nఉన్నాను ?",
            "book_page_end": 15
        },
        {
            "title": "బేతాళ కథలు: రాజ్యకాంక్ష",
            "book_page_start": 3,
            "pdf_page_start": 31,
            "pdf_page_end": 38,
            "author": "చందమామ బృందం",
            "genre": "జానపదం",
            "moral": "ప్రజలకు ఉపయోగపడే పాలకుడే నిజమైన రాజు. అధికారంలో స్థిరత్వం కోసం న్యాయబద్ధమైన పరిపాలన అవసరం.",
            "keywords": [
                "బేతాళుడు",
                "విక్రమార్కుడు",
                "జయమల్లుడు",
                "రాజ్యకాంక్ష",
                "ధర్మం"
            ],
            "characters": [
                "విక్రమార్కుడు",
                "బేతాళుడు",
                "జయమల్లుడు",
                "వీరమల్లుడు",
                "ఇంద్రదత్తుడు"
            ],
            "locations": [
                "పైఠన దేశం",
                "వింధ్యారణ్యాలు"
            ],
            "content": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నీవు శ్రమపడితే\nపడ్డావుగాని, శ్రమ ఫలితం చేతికందే సమ\nయానికి దాన్ని జయమల్లుడి లాగా జార\nవిడిచేవు సుమా! శ్రమ తెలియకుండా\nఉండగలందులకు నీకు జయమల్లుడి కథ\nచెబుతాను విను,\" అంటూ ఈ విధంగా\nచెప్పసాగాడు:\nఒకప్పుడు పైఠన దేశంలోని రాజు\nలందరూ స మావేశ మై తమలో తాము\nయుద్ధాలు చేసుకో కూడదనీ, యుద్ధాల వల్ల\nఅందరికీ నష్టమే కలుగుతున్నదనీ, రాజ్యా\nలన్నీ సఖ్యంగా ఉన్న పక్షంలో ప్రజల సుఖ\nసౌఖ్యాలు పెంపొంది సుభిక్షం ఏర్పడు\nతుందనీ నిశ్చయించుకున్నారు. పైఠనదేశం\nలోని ఒక తరం రాజు లీ ఒప్పందాన్ని చిత్త\nశుద్ధిగా పాటించారు. అయితే అన్ని దేశాలూ\nఇందువల్ల సత్ఫలితాలను పొందలేదు. వీర\nమల్లు డనే వాడి రాజ్యంలో దుర్మార్గులు\nవిజృంభించారు, అరాచకం పెరిగింది. వీర\nమల్లుడు మరీ సాధువు కావటంచేతా,\nవయసు మీరినవాడు కావటంచేతా అరా\nచకం గురించి ఉదాసీనుడుగా ఉండి\nపోయాడు. కాని కొత్తగా రాజ్యానికి వచ్చిన\nపొరుగు రాజు ఇంద్రదత్తు డనేవాడు తన\nసరిహద్దు మీద అరాచకం తాండవించటం\nసహించలేక పోయాడు. తన తండ్రి తరం\nవాళ్ళు చేసుకున్న ఒప్పందం అంత మంచిది\nకాదనీ, రాజైనవాడు బలప్రయోగం ద్వారా\nపాలించకపోతే కోరలు తీసిన పాముకన్నా\nఅసమర్థు డైపోతాడనీ అతని విశ్వాసం.\nఅందుచేత ఇంద్రదత్తుడు వీరమల్లుడి\nపైన యుద్ధం ప్రకటించి, సైన్యాలతో సహా\nదండెత్తి వచ్చాడు. ఇంద్రదత్తుడి ఈ ప్రయ\nత్నాన్ని నిలిపించమని వీరమల్లుడు మిగిలిన\nరాజులకు కబురు చేశాడు. వారు ఒకరి\nరాజకీయ విషయాలలో మరొకరు జోక్యం\nకలిగించు కోవటం తమ తండ్రులు చేసు\nకున్న ఒప్పందానికి విరుద్ధమని చెప్పి\nతప్పించుకున్నారు. వీరమల్లుడికి యుద్ధం.\nచెయ్యాలన్న కోరికగాని, యుద్ధం చేసే శక్తి\nగాని లేదు. అందుచేత అతను తన\nభార్యనూ, చిన్న కొడుకునూ వెంట బెట్టు\nకుని వింధ్యారణ్యాలలోకి పారిపోయాడు.\nఒక్క చుక్కకూడా రక్తం చిందకుండా\nవీరమల్లుడి రాజ్యం ఇంద్రదత్తుడి వశ\nమయింది. అతను కఠినమైన శాసనాలు\nప్రయోగించి, దేశంలోని దుష్టశక్తు లన్నిటినీ\nనిర్మూలించి, ప్రజల జీవితాన్ని చక్క\nబెట్టాడు, ప్రజాక్షేమం చక్కగా సాధించాడు.\nవింధ్యాటవులలో నివాసం ఏర్పరుచు\nకున్న వీరమల్లుడు కొంతకాలానికి చని\nపోతూ, తన కొడుకైన జయమల్లుణ్ణి పిలిచి,\nఅతనితో తనకు రాజ్యనష్టం ఎలా జరిగినదీ\nచెప్పి, \"నాయనా, నేను ఒక ఒప్పందానికి\nకట్టుబడి నా శత్రువైన ఇంద్రదత్తుడితో\nయుద్ధం చెయ్యక, రాజ్యం విడిచి పారి\nపోయి వచ్చేశాను. కాని నీకు రాజ్యకాంక్ష\nఉన్న పక్షంలో ఇంద్రదత్తుణ్ణి ఓడించి నీ\nరాజ్యం నువు తీసుకో. మా తరం వాళ్ళం\nచేసుకున్న ఒప్పందం నీకు వర్తించదు.\nనువ్విప్పుడు రాజువైనా కావు,” అన్నాడు.\nతండ్రి కన్ను మూశాక జయమల్లుడు\nతన తండ్రి కోల్పోయిన రాజ్యాన్ని తిరిగి\nసంపాదించటానికే నిశ్చయించుకున్నాడు.\nఅతనిలో రాజ్యకాంక్ష ఉన్నది. పైగా ఆట\nవికుల మధ్య తిరిగి, భయంకరమైన మృగా\nలను నయితం ఒంటరిగా వేటాడటంలో\nలాఘవం సంపాదించాడు; అసాధారణ\nమైన జవసత్వాలూ, ధైర్యసాహసాలూ\nఅలవరుచుకున్నాడు.\nఅయితే తన రాజ్యం తనకు తిరిగి రావా\nలంటే అందుకుగాను దీర్ఘ ప్రయత్నం\nఅవసరమవుతుందని జయమల్లుడికి తెలుసు.\nతనకు జవసత్వాలూ, ధైర్యసాహసాలూ,\nగురీ, పరిగెత్తే శక్తి మొదలైనవి ఉన్నాయి.\nగాని యోధుడి కవసరమైన అస్త్ర విద్య\nరాదు. వేటలోనూ, కొట్లాటలోనూ జయ\nమల్లుణ్ణి మించగలవా డుండడు కాని\nయుద్ధం దారి వేరు. అందుకు అస్త్ర విద్యా\nనైపుణ్యం కావాలి. రాజ్యం కొరకు పోరాడే\nవాడికి సేన కూడా కావాలి. ఇదంతా సమ\nకూర్చుకోవటానికి చాలా కాలం శ్రమపడాలి.\nఅందుచేత జయమల్లుడు తన తల్లితో\nసహా పైఠనదేశానికి తిరిగి వచ్చి ఒక చిన్న\nరాజ్యంలో ప్రవేశించి అక్కడ అస్త్ర విద్య\nఅభ్యసించాడు. తరవాత అతను మరొక\nరాజ్యానికి వెళ్ళి అక్కడి రాజు వద్ద ఒక\nసైనికుడుగా చేరి త్వరలోనే మంచి పేరు\nతెచ్చుకున్నాడు.\nకొంత కాలానికి అతని తల్లి కూడా చని\nపోయింది. అప్పుడతను తనకు రాజ్యప్రాప్తి\nకలిగే మార్గాలను గురించి తీవ్రంగా ఆలో\nచించాడు. ఇంద్రదత్తుణ్ణి యుద్ధంలో ఎది\nరించి ఓడించి, తన తండ్రి రాజ్యాన్ని\nతాను తిరిగి పొందటం అసంభవం. అందు\nకవసరమైన సేనా, డబ్బూ తాను సంపా\nదించలేడు.\nఇక మిగిలినది ఒకటే మార్గం—యుక్తి\nమార్గం. శక్తి వల్ల సాధించ లేనిది యుక్తివల్ల\nసాధ్యమవుతుంది. కనక జయమల్లుడు పేరు\nమార్చుకుని ఇంద్రదత్తుడి కొలువులో చేరి,\nఅవకాశం కోసం వేచి ఉండి ఇంద్రదత్తుణ్ణి\nతెగటార్చి, తాను ఫలానా అని ప్రకటించు\nకుంటే తనను సేనలూ, ప్రజలూ తమ\nన్యాయమైన రాజుగా ఆమోదిస్తా యను\nకున్నాడు. తాను కష్టపడి సేనను పోగుచేసే\nఅవసరం తప్పిపోతుంది. యుద్ధం అవసరం\nఉండదు గనక, తమ తండ్రుల కాలం\nనాటి ఒప్పందానికి భంగమూ రాదు.\nఈ విధంగా ఆలో చించుకుని జయ\nమల్లుడు తన తండ్రి రాజ్యంలో ప్రవేశించి\nఇంద్రదత్తుడి సేవలో చేరాడు. జయ\nమల్లుడు స్ఫురద్రూపి. అతను తనకు గల\nసమస్త శక్తులనూ ప్రదర్శించి చూపాడు,\nఇంద్రదత్తుడా కుర్రవాణ్ణి చూసి చాలా\nముచ్చటపడ్డాడు; అతన్ని తన అంగరక్ష\nకుల్లో ఒకణ్ణిగా పెట్టుకున్నాడు.\nజయమల్లుడు దేశంలోని పరిస్థితిని\nశ్రద్ధగా పరిశీలించాడు. ఇంద్రదత్తుడు పరి\nపాలనలో కఠినుడే అయినా, స్వభావంచేత\nక్రూరుడుకాడు. ఆయన కొలువులో ఆయన\nకోసం ప్రాణాలర్పించటానికి సిద్ధంగా ఉన్న\nవాళ్ళెందరో ఉన్నారు. ఆయన పేరు చెబితే\nదుర్మార్గులకు సింహస్వప్నం. ప్రజలకు\nఎలాటి ఈతి భయాలూ లేవు. తన తండ్రి\nపరిపాలిస్తూ ఉండిన కాలంలో ప్రజలు\nఅనేక రకాల భయాలకు లోనైనట్టు విని\nజయమల్లుడు చాలా బాధపడ్డాడు.\nఇంద్రదత్తుడు తరుచు వేటకు వెళ్ళే\nవాడు. వేటలో జయమల్లుడి అసాధారణ\nశక్తులు ఇంద్రదత్తుడికి మరింత కొట్టవచ్చి\nనట్టు కనబడ్డాయి. ఘాతుక మృగాలను\nకూడా జయమల్లుడు మూరెడు కర్ర తప్ప\nమరో ఆయుధం లేకుండా ఎదుర్కోవటం\nఇంద్రదత్తుడు కళ్ళారా చూసి విభ్రాంతు\nడయాడు. భయమూ, దిగ్ర్భమా జయ\nమల్లుడిలో మచ్చుకైనా లేవు. అది చూసిన\nతరవాత ఇంద్రదత్తుడు జయమల్లుడు వెంట\nలేకుండా వేటకు బయలుదేరి ఎరగడు.\nఒకసారి ఇంద్రదత్తుడు వేటకు బయలు\nదేరాడు. వేట తమకంలో రాజు తన పరి\nవారాన్ని వెనక పడనిచ్చి చాలా దూరం\nవెళ్ళి పోయాడు. చివరకాయన వెనక్కు\nతిరిగి చూసేసరికి జయమల్లు డొక్కడే\nతనను వెన్నంటి వస్తూ ఉండటం రాజుకు\nకనిపించింది.\nఇంద్రదత్తుడు ఒక చెట్టు నీడన గుర్రాన్ని\nదిగి అక్కడ కాస్సేపు విశ్రమించి బడలిక\nతీర్చుకుందా మనుకున్నాడు. కాని తల\nకింద ఎత్తులేదు. ఆయన ఉద్దేశం గ్రహించి\nజయమల్లుడు తన తొడపైన రాజు తల\nపెట్టుకుని పడుకోనిచ్చాడు. పడుకున్న మరు\nక్షణమే రాజుకు మంచి నిద్ర పట్టింది.\nతన శత్రువును హతమార్చటానికి జయ\nమల్లుడికి మంచి అవకాశం దొరికింది. తన\nమొలనున్న బాకు తీసి రాజు గుండెల్లో పొడి\nచెయ్యటానికి ఒక్క క్షణం పట్టదు. అలా\nచేద్దామన్న కోరిక కూడా అతనిలో చాలా\nతీవ్రంగానే కలిగింది. అయినా జయమల్లుడు\nదాన్ని అణచిపెట్టాడు.\nఅంతలో నే ఇంద్రదత్తుడు, \"పట్టుకోండి!\nపట్టుకోండి!\" అంటూ కంగారుగా నిద్ర\nనుంచి లేచి కూర్చున్నాడు. ఆయన జయ\nమల్లుణ్ణి చూసి కొంత శాంతించి, \"నీవేనా ?\nనా కొక పీడ కల వచ్చింది. నేను అలాగే\nవీరమల్లుడి కొడుకు తొడపైన తల పెట్టుకుని\nపడుకున్నానుట. వాడు నన్ను చూసి గుడ్లు\nరుముతూ, నా తండ్రి రాజ్యం కాజేస్తావా\nఅంటూ తన బాకు ఎత్తి నన్ను గుండెల్లో\nపొడవబోయాడుట. నేను అదిరిపడి వెర్రిగా\nకేకలు పెట్టాను. ఇంతలో మెలకువ\nవచ్చింది,” అన్నాడు.\nరాజు పెట్టిన కేకలు ఆయనను వెతు\nక్కుంటూ వస్తున్న పరివారానికి వినిపిం\nచాయి. వాళ్ళు కేకలు వినిపించిన దిక్కుగా\n«పరిగెత్తుకుంటూ రాసాగారు.\n\"మహారాజా, మీకు వచ్చిన కల బొత్తిగా\nఅబద్ధంకాదు. నేను వీరమల్లుడి కొడుకునే.\nమిమ్మల్ని చంపాలన్న కోరిక నాలో తల\nఎత్తిన మాట కూడా నిజమే. దాన్ని అతి\nకష్టంమీద అణచిపెట్టుకున్నాను,” అన్నాడు\nజయమల్లుడు.\nఇంద్రదత్తు డీ మాటలు విని నిర్ఘాంత\nపోయి, \" ఎందుకు నన్ను చంపావుకావు?”\nఅని అడిగాడు.\nజయమల్లు డా ప్రశ్నకు సమాధానం\nచెప్పక, \"ఇలాటి పరిస్థితి మరొకసారైనా\nకలగవచ్చు. అందుచేత నన్ను అంగరక్ష\nకుడుగా పెట్టుకోవటం మీకు క్షేమంకాదు.\nనాకు సెలవిప్పించండి,” అన్నాడు.\nదానికి ఇంద్రదత్తు డేమీ సమాధానం\nచెప్పక, తన పరివారం సమీపానికి రాగానే,\n\" ఇతన్ని బంధించండి!” అన్నాడు.\nఒక్క బాకు మాత్రమే ఉండి కూడా\nజయమల్లుడు తనను చుట్టు ముట్టిన భటు\nలతో హోరాహోరి పోరాడి, అందరినీ\nగాయపరిచి, తను కూడా గాయపడి,\nచివరకు వారికి చిక్కిపోయాడు.\nఇంద్రదత్తు డతన్ని రాజధానికి పట్టుకు\nపోయి, అతని గాయాలకు చికిత్స చేయించి,\nకొద్ది రోజుల అనంతరం అతన్ని వీరమల్లుడి\nపూర్వపు రాజ్యానికి రాజుగా, తానే\nస్వయంగా అభిషేకించి తన పూర్వ రాజ్యా\nనికి తిరిగి వెళ్ళిపోయాడు.\nబేతాళు డీ కథ చెప్పి, \"రాజా, నాకు\nరెండు సందేహాలు. జయమల్లుడు ఇంద్ర\nదత్తుణ్ణి చంపక పోవటానికి కారణ మేమిటి?\nభయమా? రాజభక్తా? లేక తమ తండ్రుల\nనాటి ఒప్పందం మీద గౌరవమా? ఇంద్ర\nదత్తుడు వీరమల్లుడి రాజ్యాన్ని జయమల్లుడి\nకెందుకు తిరిగి ఇచ్చాడు? అతని వల్ల తనకు\nప్రమాదం ఉన్నదని భయమా ? లేక తనను\nచంపకుండా వదిలిపెట్టినందుకు అతడి\nపైన కృతజ్ఞతా? ఈ సందేహాలకు సమా\nధానం తెలిసికూడా చెప్పకపోయావో నీ తల\nపగిలిపోతుంది,” అన్నాడు.\nదానికి విక్రమార్కుడు, \"ఇంద్రదత్తుడు\nప్రజారంజకుడూ, ప్రజల హితం గోరి\nరాజ్యం చేసేవాడూ కానట్టయితే జయమల్లు\nడతన్ని నిశ్చయంగా చంపి ఉండేవాడు.\nతన తండ్రి ప్రజారంజకంగా పరిపాలించ\nలేదు. అటువంటి పరిస్థితిలో తాను ఇంద్ర\nదత్తుణ్ణి చంపటం వల్ల ప్రజలు తనను\nచూసి హర్షించరు, తన పక్షంకారు. అందుకే\nఅతను రాజును చంపలేదు. జయమల్లు\nలాటి శౌర్యపరాక్రమాలూ, ఆత్మ నిగ్ర\nహమూ కలవాడు పరిపాలనలో సమర్థుడవు\nతాడు. అతని పరిపాలనలో అరాజకం తల\nఎత్తదు. ఆ ధైర్యంతోనే ఇంద్రదత్తు డతనికి\nతండ్రి రాజ్యం ఇచ్చేశాడు,” అన్నాడు.\nరాజు కీ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n(కల్పితం)",
            "book_page_end": 10
        },
        {
            "title": "పరోపకారి పాపన్న కథ: కరువు కాటకాలు",
            "book_page_start": 5,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "నీతి కథ",
            "moral": "నిజమైన పరోపకార చింత, ధైర్యం కలవారికి అదృష్టం తోడై కష్టాలు తీరుతాయి.",
            "keywords": [
                "కరువు",
                "పాపన్న",
                "దొంగలు",
                "ధనం",
                "కాళికాదేవి"
            ],
            "characters": [
                "పాపన్న",
                "రాజు",
                "దొంగల నాయకుడు",
                "దొంగలు",
                "కులదేవత"
            ],
            "locations": [
                "కొండ ప్రాంతం",
                "దేవాలయం"
            ],
            "content": "ఒకసారి పాపన్న నివసించే దేశంలో పెద్ద\nకరువు ఏర్పడింది. వానలు కురవలేదు.\nపంటలు పండలేదు. కరువు నివారణ\nకోసమై రాజుగారు బావులను మరింత\nలోతుగా తవ్వించాడు. అందువల్ల లాభం\nలేకపోయింది. బొక్కసంలో ధనం ఉన్న\nమేరకు దూరదేశాల నుంచి ఆహార\nధాన్యాలు తెప్పించి ప్రజలకు పంచి పెట్టిం\nచాడు. బొక్కసం కూడా ఖాళీ అయింది.\nఈ సమయంలో ఒకనాటి తెల్లవారు\nజామున పాపన్న కొక చిత్రమైన కల\nవచ్చింది. అందులో పాపన్నకు రాజుగారు\nకనిపించి, తూర్పుగా కనబడే కొండలను\nచూపిస్తూ, \"ఆ కొండలలో ఎక్కడో ధన\nరాసులున్నాయని మా కులదేవత చెప్పింది.\nఆ ధనం గురించి తెలుసుకు రమ్మని భటు\nలను పంపితే ఒక్కరూ తిరిగి రాలేదు.\nప్రజలు మాడి చస్తూంటే ఏమీ చెయ్య\nకుండా చూస్తూ కూర్చోవటం బాధగా\nఉన్నది. ఆ ధనం సంగతి తెలుసుకుని\nవచ్చే వారెవరూ కనిపించరు. కాస్త నీవా\nపని చేస్తావా?” అని అడిగాడు.\n\"అంతకంటేనా, ప్రభూ. ఇప్పుడే\nబయలుదేరుతాను,” అని పాపన్న అంటుం\nడగా పాపన్నకు మెలకువ వచ్చింది.\nతనకు వచ్చిన కలను తలుచుకుని\nపాపన్న చాలా ఆశ్చర్యపడ్డాడు. అది ఇంకా\nకళ్ళకు కట్టినట్టే ఉన్నది. పాపన్న రాజు\nవద్దకు వెళ్ళి స్వప్న వృత్తాంతం చెబుదా\nమనుకున్నాడు గాని, కల వాస్తవమో, కాదో\nముందుగా తేల్చుకోవటం మంచిదని అత\nనికి అనిపించింది.\nఅందుచేత పాపన్న ఎవరికీ చెప్పకుండా\nఇంటి నుంచి బయలుదేరి తూర్పు గా\nప్రయాణమయాడు. అతను తూర్పు కొండల\nఇవతల అరణ్యప్రదేశం కుండా పోయే\nటప్పుడు అక్కడ గ్రామాలలో నివసించే\nవారు, ఆ కొండలలోకి ఎవరూ వెళ్ళరనీ,\nవెళ్ళిన వారెవరూ తిరిగిరారనీ, ఒకప్పుడు\nకొందరు రాజభటులు అటుగా వెళ్ళి మరి\nతిరిగి రాలేదనీ చెప్పారు. ఈ మాటలు\nవిన్న మీదట పాపన్నకు తన కలలో కొంత\nనిజం ఉన్నట్టే తోచి, ముందుకు వెళ్ళాలనే\nనిశ్చయం మరింత దృఢమయింది.\nముందుకు పోతున్న కొద్దీ అరణ్యం కీకా\nరణ్యమయింది. అటువంటి ప్రాంతంలో\nనడుస్తూండగా, హఠాత్తుగా ఒక మనిషి\nపాపన్న దారిలో అడ్డంగా ప్రత్యక్షమై,\n\" మీరా, పాపన్నగారూ ? ఇంకెవరో అను\nకున్నాను. ఏమిటిలా అరణ్యంలోకి వస్తు\nన్నారు ?” అని అడిగాడు.\nపాపన్న ఆ మనిషిని గుర్తు పట్టాడు.\nఆ మనిషి ఒక దొంగ; లోగడ పాపన్న\nద్వారా చికిత్సపొంది, రక్షించబడిన వాడు.\nపాపన్న అతనితో తన కల గురించి చెప్పి,\n\"జనం తిండికి అల్లాడిపోతున్నారు.\nకొండల్లో ఆ ధనం ఎక్కడ ఉన్నదీ వెతక\nటానికి నువు సహాయం చేస్తావా?\" అని\nఅడిగాడు.\n\" అది సాధ్యమయే పని కాదే! ఇది\nభయంకరమైన ప్రదేశం. ఇక్కడి కెవరూ\nరాకూడదు. నా పైన దయ వుంచి మీరు\nతిరిగి వెళ్ళండి,\" అన్నాడా దొంగ.\n\" ఒక వంక ప్రజలు తిండిలేక కటకట\nపడుతూంటే, ఇక్కడ ధనం ఉన్నదని\nతెలిసి ఎలా వెనక్కుపోను ?” అని పాపన్న\nఅడిగాడు.\n\"బాబూ, అలాటి దయాదాక్షిణ్యాల\nకిక్కడ చోటులేదు. మీరు దయచేసి వెళ్ళి\nపొండి,” అన్నాడు దొంగ.\nఇంతలో మరొక మనిషి ఎటునుంచో\nవచ్చి, \"ఎవడు వీడు? ఇక్కడికేం పని\nమీద వచ్చాడు? చేతులూ, కాళ్ళూ కట్టి\nఈడ్చుకుపోక నిలబడి వీడితో మాట్లాడు\nతున్నావేమిటి?” అని దొంగతో అన్నాడు.\nవాడు కూడా దొంగల ముఠాకు చెందినవాడే.\nవాడితో మొదటి దొంగ రహస్యంగా\nపాపన్న గురించి చెప్పి, \"ఏం చేద్దాం ?”\nఅని సలహా అడిగాడు.\n\"మన నాయకుడి దగ్గిరికి తీసుకు\nపోదాం,” అన్నాడు రెండో దొంగ.\nఇద్దరూ కలిసి పాపన్నను దొంగల నాయ\nకుడి వద్దకు తీసుకుపోయారు. మొదటి\nదొంగ తమ నాయకుడి చెవిలో రహస్యంగా,\nపాపన్న ఒకప్పుడు తనకు చేసిన ఉపకారం\nగురించి చెప్పాడు.\nఅంతా విని దొంగల నాయకుడు పాప\nన్నతో, \"మా ప్రాంతానికి వచ్చినవాళ్ళను\nప్రాణాలతో పోనిచ్చే అలవాటు మాకులేదు.\nఅయినా నీవు మాకు ఉపకారం చేసి ఉన్న\nవాడివి కనక నిన్ను నిరపాయంగా తిరిగి\nవెళ్ళిపోనిస్తాను. సరేనా ?” అన్నాడు.\n\"మీ అభిమానానికి కృతజ్ఞుణ్ణి. కాని\nనాకు ఒక్క ఉపకారం చేయించండి.\nఈ కొండలలో ఉండే ధనరాసులు నాకు\nచూపించినట్టయితే నేను తిరిగివెళ్ళి వాటి\nవివరాలు రాజుగారితో చెప్పి, ఆ తరవాత\nజరగవలిసిన ఏర్పాట్లు చేయిస్తాను,\"\nఅన్నాడు. పాపన్న.\n\"ఇంకా నయం! ఇంతవరకు నీవు\nచూసినది ఎవరికీ చెప్పనని మా కాళికామ్మ\nవారి ఎదట ప్రమాణం చేస్తేనే నిన్ను\nప్రాణాలతో తిరిగిపోనిచ్చేది,” అన్నాడు\nదొంగల నాయకుడు.\n\" నాకు చూపటం ఇష్టంలేకపోతే ఇక్కడ\nఉండే ధనాన్ని మీరే తిన్నగా రాజుగారి\nవద్దకు పంపండి\" అన్నాడు పాపన్న.\nదొంగల నాయకుడు మండిపడి,\n\"మా కష్టార్జితాన్ని మేము ఎవరికీ ఇవ్వము.\nమా సంగతి ఎవరికీ చెప్పనని కాళిక\nముందు ప్రమాణం చెయ్యకపోతే నిన్ను\nకాళికకు బలి ఇచ్చేస్తాము,” అన్నాడు.\n\" నే నలాటి ప్రమాణం చెయ్యలేను,”\nఅన్నాడు పాపన్న.\nమరుక్షణమే దొంగలు పాపన్నను చెరొక\nరెక్కా పట్టుకుని కాళికావిగ్రహం వద్దకు\nతీసుకుపోయారు. అది రెండు నిలువుల\nఎత్తుగల భయంకరమైన విగ్రహం.\n\"ఇప్పుడైనా కాళిక ముందు ప్రమాణం\nచెయ్యి, ప్రాణాలతో బయట పడతావు,\"\nఅన్నాడు దొంగల నాయకుడు.\n\" నే నిక్కడికి డబ్బుకోసం వచ్చాను,\nమీ రహస్యాన్ని కాపాడటానికి కాదు,\"\nఅన్నాడు పాపన్న దృఢంగా.\nపాపన్న తల తెగయ్యటానికి దొంగల\nనాయకుడు కత్తి ఎత్తాడు. ఆ క్షణంలోనే\nకాళికావిగ్రహం, ఎవరో తోసినట్టుగా, మొద\nలంటా విరుచుకుని, పక్కకు ఒరిగి, దొంగల\nనాయకుడి పైన పడింది. దొంగల నాయ\nకుడు దాని కిందపడి ఒక్క మూలుగుతో\nప్రాణాలు వదిలాడు.\n\" చూశారా ? నన్ను దేవే ఇలా పంపింది.\nమీ కింక మీ నాయకుడితో పనిలేదని చెప్ప\nటానికి అతణ్ణి బలి పుచ్చుకున్నది. ప్రజలు\nకరువుబాధ నుండి బయటపడటాని కి\nమీ ధనం అవసరం. ఈ మాట కలలో\nదేవి చెప్పిన మీదటనే నే నిలా వచ్చాను.\nనా వెంట రండి. రాజుగారు మిమ్మల్ని\nశిక్షించ కుండా నేను చూస్తాను. మీరంతా\nమామూలు ప్రజలతో కలిసి జీవించటం\nప్రారంభిస్తే దేవి సంతోషిస్తుంది\" అని\nపాపన్న దొంగలకు నచ్చ చెప్పాడు.\nపాపన్న ధైర్యం కళ్ళారా చూసిన దొంగ\nలకు అతని మాటలలో సులువుగా గురి\nకుదిరింది. వాళ్ళు తమ ధన మంతా మోసు\nకుని రాజుగారి వద్దకు పాపన్న వెంట\nవెళ్ళారు. రాజుగారు దొంగలందరినీ\nక్షమించి, వాళ్ళకు జీవనోపాధులు ఏర్పాటు\nచేసి, వారి ధనంతో కరువు నివారణ\nయత్నాలు చేశాడు.",
            "book_page_end": 8
        },
        {
            "title": "రాజు మెదడు",
            "book_page_start": 29,
            "pdf_page_start": 43,
            "pdf_page_end": 46,
            "author": "సి. మాధవరావు",
            "genre": "జానపదం",
            "moral": "పరిపాలనా భారాన్ని సమర్థులైన మంత్రులకు అప్పగించడం ద్వారా రాజు ప్రజలకు న్యాయం అందించగలడు.",
            "keywords": [
                "పరిపాలన",
                "ధర్మం",
                "మంత్రి",
                "అరాచకం",
                "ధీరసింహుడు"
            ],
            "characters": [
                "సుమిత్రుడు",
                "యోగి",
                "ధీరసింహుడు",
                "ధీరసింహుడి భార్య",
                "ధీరసింహుడి కుమారుడు"
            ],
            "locations": [
                "దండకారణ్యం",
                "దండాపథం"
            ],
            "content": "ఒకప్పుడు దండకారణ్యంలోని వివిధ\nప్రాంతాల ప్రజలు ఆటవిక జీవితం గడు\nపుతూ నాగరికత అన్నది లేకుండా జీవిం\nచారు. అయితే ఒక్కొక్క ప్రాంతానికీ\nఒక్కొక్క రాజు ఏర్పడి జీవితం క్రమబద్ధ\nమవుతూ వచ్చింది.\nఆ కాలంలో దండాపథ మనే ప్రాంతంలో\nజీవితం అరాజకంగానే ఉంటూ వచ్చింది.\nబలవంతులు బలహీనులను యథేచ్చగా\nపీడిస్తూ వచ్చారు. ఆ కారణంగా సామాన్య\nప్రజలు ఏ పనీ సక్రమంగా కొనసాగించలేక\nపోయారు. ఎందుకంటే శ్రమ ఫలితం\nవారికి దక్కిన దాకా నమ్మకం లేదు.\nదండాపథంలో సుమిత్రు డనే ఒక బుద్ధి\nశాలి ఉండే వాడు. తన దేశపు ప్రజల\nజీవితం దుస్థితిలో ఉండటం అతన్ని ఎంతో\nబాధించింది. దేశంలోని దుర్మార్గులతో\nఅతను ఎంతగానో చెప్పి చూశాడు, కాని\nవారు వారి పద్ధతులను మార్చుకో లేదు.\nచివరకు సుమిత్రుడు ప్రాణం విసిగి\nఅరణ్యానికి వెళ్ళి పోయాడు.\nఅరణ్యంలో సుమిత్రుడి కొక యోగి\nకనిపించాడు. ఆయన అరణ్యంలోనే\nఆశ్రమం నిర్మించుకుని యోగం అభ్య\nసిస్తున్నాడు.\nసుమిత్రుడా యోగి పరిచయం చేసు\nకుని, దేశంలో అరాజకం పోయి బాగుపడా\nలంటే ఏం చేయాలి అని అడిగాడు.\n“ధైర్య బల పరాక్రమాలూ, వ్యక్తి\nత్వమూ గల వాణ్ణి ఎన్నుకుని రాజుగా\nఏర్పాటు చేసుకుని, జ్ఞానమూ, వివేకమూ,\nధర్మబుద్ధి గల మంత్రిని నియమించినట్ట\nయితే మీ దేశం బాగుపడుతుంది,” అని\nయోగి చెప్పాడు.\nసుమిత్రుడు తన దేశానికి తిరిగి వెళ్ళి\nదేశంలోని బలాఢ్యు లందరిలోకీ బలాఢ్యు\nడైన ధీరసింహు డనే వాణ్ణి కలుసుకుని,\n\"నీవు రాజుగా ఉండి, సైనిక బలాన్నీ,\nధనకోశాన్నీ ఏర్పాటు చేసుకుని, దేశంలోని\nప్రతి ఒక్కరినీ శాసిస్తూ పరిపాలన సాగించి\nనట్టయితే మన దేశం బాగుపడుతుంది,”\nఅని చెప్పాడు.\nధీరసింహు డిందుకు సంతోషంగా సమ్మ\nతించాడు. తమకు రక్షకుడుగా ఒక రాజు\nఉంటాడని విని ప్రజలు కూడా సంతోషిం\nచారు. ధీరసింహుడికి రాజ్యాభిషేకం జరి\nగింది. తన ఆశ్రమం నుంచి యోగి వచ్చి\nస్వయంగానే రాజ్యాభిషేకం జరిపించాడు.\nఆయన వెళ్ళిపోతూ, \"బుద్ధిమంతుడైన\nమంత్రిని ఏర్పాటు చేసుకుని, అతని సలహా\nప్రకారం రాజ్యపాలన చెయ్యి,” అని ధీర\nసింహుడికి సలహా ఇచ్చాడు.\nఅయితే ధీరసింహు డా సలహాను లక్ష్య\nపెట్టలేదు. \" నేను రాజు నైనప్పుడు నాకు\nమళ్ళీ ఒకరు సలహా ఇవ్వటమేమిటి?\nపరిపాలన విషయాల్లో మంత్రి చెప్పినట్టు\nవింటే రాజు మంత్రికి లోకువేగదా,\" అను\nకుని అతను మంత్రి లేకుండానే రాజ్య\nపాలన సాగించాడు.\nపూర్వం విశృంఖలంగా తిరిగిన బలాఢ్యు\nలందరూ ఇప్పుడు రాజు వద్ద కొలువు చేస్తూ,\nవెనకటిలాగే చిత్తం వచ్చినట్టు ప్రజలను\nపీడిస్తూ, రాజును మాత్రం సంతోష పెట్టుతూ\nవచ్చారు. ప్రజలు రాజాజ్ఞకు కట్టుబడి కూడా\nప్రయోజనం లేకపోయింది.\nసుమిత్రు డీ పరిస్థితి చూసి మరొకసారి\nయోగి వద్దకు వెళ్ళి పరిస్థితి అంతా చెప్పాడు.\nఅంతా విని యోగి, \"మీ రాజును నేను\nబాగు చేస్తాను. ఒక వారం రోజులకు నేను\nస్వయంగా వచ్చి మీ రాజును కలుసు\nకుంటాను. ముందుగా మీరు ఈ పుష్పాన్ని\nతీసుకుపోయి, నా కానుకగా రాజు కివ్వండి.\nదీన్ని రాజు తప్ప మరెవరూ ఆఘ్రాణించ\nరాదు, అది అపచార మవుతుంది,” అంటూ\nసుమిత్రుడి కొక పుష్పాన్ని ఆకులో మడిచి\nకట్టి ఇచ్చాడు. ఆకు మడతలో నుంచి\nకూడా దాని సువాసన తెలియవస్తున్నది.\nసుమిత్రు డా పుష్పాన్ని తీసుకుపోయి\nరాజుకిస్తూ, దాన్ని యోగి కానుకగా పంపా\nడనీ, ఒక వారం గడిచాక ఆయన వచ్చి\nరాజ దర్శనం చేసుకుంటా డనీ చెప్పాడు.\nరాజు అలాటి పుష్పాన్ని ఎన్నడూ చూడ\nలేదు. దాని సువాసన కూడా కొత్తగానే\nఉన్నది. అందుచేత అతను దాన్ని పదేపదే\nవాసన చూశాడు.\nమర్నాటి కల్లా రాజుకు తల పోటు\nప్రారంభమై, ఆరోజు కారోజు పెరిగి\nపోయింది. ఎన్ని చికిత్సలు చేసి కూడా\nఏమీ ప్రయోజనం లేకపోయింది. రాజు\nమంచాన పడి యమయాతన అనుభ\nవించసాగాడు.\nఅన్న ప్రకారం యోగి వారం రోజులకు\nవచ్చి రాజును చూశాడు. రాజుకు ఏర్పడిన\nతల నొప్పి గురించి విని ఆయన, \"రాజా,\nనీకు తల పోటు వచ్చిందంటే రాకేం\nచేస్తుంది? రాజ్య పాలన అంటే మాటలా?\nఈ తల పోటు ఇంకా ముందే వచ్చి ఉండ\nవలిసింది. నీ మెదడు బలమైనది కనక\nఇంత కాలం రాలేదు. ఇకనైనా బుద్ధి\nమంతుణ్ణి మంత్రిగా పెట్టుకుని, ఆలోచించే\nపని అతనికి వదిలేసి, అతని ఆలోచన\nప్రకారం నీవు రాజ్యపాలన సాగించు,”\nఅని సలహాయిచ్చాడు.\nఅంత బాధలోనూ ధీరసింహు డీ మాటకు\nముఖం చిట్లించుకుని, \"ఒకడి సలహాతో\nనేను రాజ్యం చెయ్యట మేమిటి? అలా\nజరగటానికి వీలులేదు,” అన్నాడు.\nయోగి నవ్వి, \"మరొకరి బుద్ధికి నిన్ను\nకట్టుపడి ఉండమని నే నంటానా? తెలివి\nతేటలు గల వాణ్ణిగా చూసి నీ బుద్ధినే అతడికి\nఅరువిచ్చి, అందరి చేతా పని చేయించు\nకున్నట్టే అతని చేత కూడా పని చేయిం\nచుకో. అలా చేసినట్టయితే నీ కెన్నడూ\nఇలాటి తల పోటు రాదు,” అన్నాడు.\n\"నా బుద్ధిని మరొకడికి అరువివ్వటం\nఎలా సాధ్యం?” అని రాజు అడిగాడు.\n\"ఆ ప్రక్రియ నేను చేస్తాను. నీ దృష్టిలో\nబుద్ధిశాలి ఎవరో చెప్పినట్టయితే నీ మెదడు\nలోని ఆలోచనా శక్తి కొంత అతడికి పంపకం\nచేస్తాను,” అన్నాడు యోగి.\nరాజు సుమిత్రుడి పేరు చెప్పాడు. రాజు\nగారి బుద్ధిని స్వీకరించి, ఆలోచనలు చెయ్య\nటానికి సుమిత్రుడు కూడా సమ్మతించాడు.\nయోగి తన శక్తి చేత రాజుకు యోగ\nనిద్ర కలిగించాడు. ఆయన సుమిత్రుడితో,\n\"నే నిచ్చిన పుష్పం వాసన చూడటం\nచేతనే రాజు కీ శిరోవేదన కలిగింది. ఆయన\nఈ నిద్ర నుంచి మేలుకునే సరికి అది\nపోతుంది. ఇకమీద నీవు మంత్రిగా ఉండి\nరాజు చేత ధర్మప్రకారం రాజ్యపాలన\nచేయించు,” అని చెప్పాడు.\nరాజు నిద్ర నుంచి లేస్తూనే తన తల\nపోటు పోయిందని తెలుసుకున్నాడు.\n\"ఇప్పుడు నాకు చాలా సుఖంగా\nఉన్నది,” అన్నాడాయన యోగితో.\n\"అవును. రాజ్య సంబంధమైన ఆలో\nచనలు చేసి చేసి నీ మెదడు వాచిపోయింది.\nఅందులో కొంత భాగం సుమిత్రుడికి చెందే\nటట్టు చేశాను. ఇక నుంచీ నీకు పరిపాలన\nగురించి ఆలోచించే శ్రమ ఏమివుండదు.\nఆ బాధ అంతా సుమిత్రుడే పడతాడు,”\nఅన్నాడు యోగి.\nధీరసింహుడు సుమిత్రుణ్ణి మంత్రిగా\nనియమించి, అతని సలహాల ననుసరించి\nరాజ్యపాలన సాగించాడు. బుద్ధిలో మంత్రి\nరాజుతో సమానుడు గనక రాజుగారి\nకొలువులో ఉండే అధికారు లందరికీ పైవా\nదయాడు. అందుచేత పదవులలో ఉన్న\nదుష్టు లందరి ఆటా కట్టింది. ప్రజలు సుఖ\nపడి పోయారు.",
            "book_page_end": 32
        },
        {
            "title": "పరీక్షా ఫలితం",
            "book_page_start": 4,
            "pdf_page_start": 47,
            "pdf_page_end": 56,
            "author": "జి. అప్పారావు",
            "genre": "నీతి కథ",
            "moral": "కోపం లేదా దురుద్దేశంతో తొందరపడి తీసుకునే నిర్ణయాలు ఘోరమైన పరిణామాలకు దారి తీస్తాయి. న్యాయం ఎప్పుడూ నిజాయితీ గలవారి పక్షమే ఉంటుంది.",
            "keywords": [
                "శూరపాలుడు",
                "రాజకుమారుడు",
                "ద్వంద్వ యుద్ధం",
                "రాక్షసుడు",
                "పరీక్ష"
            ],
            "characters": [
                "ప్రజ్ఞామతి",
                "ధర్మపాలుడు",
                "శూరపాలుడు",
                "క్షేమవర్మ",
                "ప్రజ్ఞామతి కుమారుడు",
                "మంత్రికొడుకు",
                "మండలి",
                "చక్రవర్తి",
                "తామ్రాక్షుడు",
                "ధూమ్రాక్షుడు"
            ],
            "locations": [
                "కేకయ దేశం",
                "వితస్తా నది",
                "కుషాన నగరం"
            ],
            "content": "పూర్వం కేకయదేశంలో వితస్తానదీ తీరాన\nప్రజ్ఞామతి అనే రాజొకడుండే వాడు.\nఆయన వద్ద జాగీరులు పొందిన వారిలో\nధర్మపాలు డనే మహావీరు డొకడుండే\nవాడు. ధర్మపాలుడు అకాలమరణం\nపొందటం చేత అతని కొడుకైన శూర\nపాలుడు తన పన్నెండవ ఏటనే జాగీరుకు\nవారసుడయాడు. శూరపాలుడు చిన్నవాడు\nకావటం చేతనూ, అతని ఆస్థిని చూసే వారె\nఎవరూ లేకపోవటం చేతనూ అతని జాగీరు\nనుంచి కొన్ని సంవత్సరాల పాటు రాజు\nగారికి కప్పం వెళ్ళలేదు.\nఏడెనిమిదేళ్ళుగా ధర్మపాలుడి జాగీరు\nనుంచి కప్పం చెల్లుబడి కావటంలేదని\nతెలియగానే రాజు శూరపాలుడికి కబురు\nచేశాడు. ఒక నెల గడువులోగా శూర\nపాలుడు రాజుగారి దర్శనం చేసుకోని\nపక్షంలో జాగీరు మరొకరి పరమవుతుందని\nవార్త రాగానే శూరపాలుడు తన స్నేహితు\nడైన క్షేమవర్మ అనే వాణీ, ఇరవైమంది\nపరివారాన్నీ వెంటపెట్టుకుని రాజధానికి\nబయలుదేరాడు.\nశూరపాలుడు అనుభవించే జాగీరు\nసుక్షేత్రం. అందులో బంగారం పండటమే\nగాక, సమస్తమైన ప్రకృతి సంపదలూ కలిగి\nనటువంటిది. ఈ సంగతి తెలిసి రాజుగారి\nచిన్నకొడుకు ఒక దుర్మార్గపు ఆలోచన\nచేశాడు. శూరపాలుణ్ణి ఎలాగైనా దారిలోనే\nకడతేర్చినట్టయితే అతను వచ్చి రాజ\nదర్శనం చేసుకోలేడు. అతను తన ఆజ్ఞను\nఉల్లంఘించా డనుకుని రాజుగారు అతని\nజాగీరును లాగేసుకుంటాడు. అప్పుడు రాజ\nకుమారుడు తండ్రిని లాలించి దాన్ని తానే\nకాజేయవచ్చు.\nఈ దుర్మార్గపు ఆలోచనను తన మిత్రు\nడైన మంత్రి కొడుక్కు కూడా చెప్పి\nఒప్పించి, అతన్నీ, కొందరు సైనికులనూ\nవెంటబెట్టుకుని, రాజధానికి ఒక ఆమడ\nదూరంలో, శూరపాలుడు వచ్చే దారిలో,\nఅరణ్యం మధ్య మాటువేసి ఉన్నాడు.\nసైనికులను చెట్లచాటున దాచి, రాజు\nకొడుకూ, మంత్రి కొడుకూ కత్తులు ధరించి,\nగుర్రాలెక్కి దారికి అడ్డంగా నిలబడ్డారు.\nగుర్రాలనూ, యోధులనూ అంతదూరానే\nచూసి క్షేమవర్మ అందులో ఏదో మోసం\nఉన్నట్టు శంకించి, శూరపాలుణ్ణి, పరివా\nరాన్ని వెనకనే ఉండమని హెచ్చరించి,\nతాను ఒక్కడే గుర్రాన్ని నడిపించుకుంటూ\nముందుకు వచ్చాడు.\nఅతనే శూరపాలుడై ఉంటాడనుకుని\nరాజుకొడుకు అతని దారిని అటకాయించి,\n\"కాస్త గుర్రం కట్టెయ్యి,” అన్నాడు.\n\"దారి ఇయ్యి, నేను వెళ్ళాలి.”\nఅంటూ క్షేమవర్మ రాజకుమారుణ్ణి తోసు\nకుని ముందుకు పోవ యత్నించాడు.\n\" అంత మదమా ?\" అంటూ రాజ\nకుమారు డతన్ని గుర్రం మీది నుంచి కిందికి\nఒక్క తోపు తోసేశాడు.\nమరుక్షణమే శూరపాలుడు అతివేగంతో\nతన గుర్రాన్ని పరిగెత్తించు కుంటూ వచ్చి,\n\"నిరాయుధుడి పై చెయ్యి చేసుకుం\nటావా? సిగ్గు లేదూ?” అని రాజకుమారుణ్ణి\nఅడిగాడు.\n\"ముందు నీ గతి నువు చూసుకో,”\nఅంటూ రాజకుమారుడు శూరపాలుడి పైన\nకత్తి ఎత్తాడు. శూరపాలుడి కత్తి మెరుపు.\nలాగా పైకివచ్చి రాజకుమారుడి కంఠాన్ని\nరెప్పపాటులో నరికేసింది. శూరపాలుడు\nఅసాధారణ యోధుడన్న విషయం రాజ\nకుమారుడికి తెలియదు.\nఈ సంఘటన చూసి మంత్రికొడుకు\nకొయ్యబారి పోయాడు. చెట్లచాటున దాగిన\nసైనికులు కుక్కిన పేలలాగా అక్కడే\nఉండిపోయారు.\nశూరపాలుడు తన మిత్రుడైన క్షేమ\nవర్మను లేవదీసి గుర్రం మీద ఎక్కించి,\nతన పరివారాన్ని కేకవేసి, తిన్నగా రాజ\nధానికి వెళ్ళాడు. అతను రాజదర్శనం\nచేసుకుని, \" తమ రాజధానికి ఒక ఆమడ\nదూరంలో బందిపోటులు విశృంఖలంగా\nతిరుగుతున్నారు. ఒక ధూర్తుడు నన్ను\nచంప యత్నించాడు, నా మిత్రుణ్ణి అకార\nణంగా గుర్రం మీది నుంచి తోసేశాడు. నేను\nవాడి తల నరికేసి చక్కగా బుద్ధి చెప్పాను,\"\nఅని రాజుతో అన్నాడు.\n\" మంచి పని చేశావు ! అలాటి వాళ్ళ\nకదే శిక్ష!” అన్నాడు రాజు.\nకాని అంతలోనే మంత్రి కొడుకు రాజ\nకుమారుడి శవాన్ని తెచ్చి రాజు ముందు\nపడేసి, \"మహారాజా, ఎంత దారుణం\nజరిగిందో చూడండి. ఈ నీచుడే అరణ్యంలో\nఅబ్బాయిగారి పై అకారణంగా కత్తి దూసి,\nఆత్మరక్షణకు కూడా అవకాశ మివ్వకుండా\nశిరచ్ఛేదం చేసేశాడు,\" అన్నాడు.\nరాజుకు భరించరానంత దు:ఖమూ,\nకోపమూ కలిగాయి. చనిపోయిన కొడుకంటే\nరాజుగారికి చాలా ప్రేమ. అందుచేత ఆయన\nకత్తి దూసి ఆ క్షణంలోనే శూరపాలుడి తల\nతీయటానికి సిద్ధపడ్డాడు. అయితే రాజుగారి\nకొలువులో ఉన్నవారంతా తొందరపాటు\nతగదనీ, శూరపాలుడేం చెప్పుకుంటాడో\nఅది వినటం కనీస ధర్మమనీ చెబుతూ\nరాజుగారికి అడ్డు తగిలారు.\n\" నాకై నేను కయ్యానికి కాలు దువ్వ\nలేదు. మొదట నా పైన మీ కుమారుడే\nచెయ్యి చేసుకున్నాడు. అత నెవరో కూడా\nనాకు తెలియదు. మీ మంత్రి కుమారుడు\nపచ్చి అబద్ధం చెబుతున్నాడు. మీ దర్శనం\nకోసం వస్తున్నవాణ్ణి దారిలో కొట్లాటలు\nపెట్టుకోవటం వల్ల నాకేం ప్రయోజనం\nఉంటుంది?” అని శూరపాలుడు చెప్పాడు.\nకాని క్రోధంతో వూగిపోతున్న రాజు\nచెవికి ఈ మాట లేమీ ఎక్కలేదు.\n\" నువే అబద్ధమాడుతున్నావో, మంత్రి\nకొడుకే అబద్ధ మాడుతున్నాడో మా కెలా\nతెలుస్తుంది? ఇది దేవుడే తేల్చాలి. మీ\nఇద్దరూ ద్వంద్వ యుద్ధం చెయ్యండి. ఎవరు\nజయిస్తే వారిది నిజమని ఒప్పుకుంటాను,”\nఅన్నాడు రాజు.\nశూరపాలుడు గట్టిగా ఇరవై ఏళ్ళు\nనిండని పసివాడు. మంత్రికొడుకు ముఫై\nఏళ్ళవాడు, దృఢకాయుడు. అతని చేతిలో\nశూరపాలుడు నిశ్చయంగా చచ్చిపోతాడనీ,\nతన కొడుకు చావుకు ప్రతిక్రియ ఈ విధంగా\nజరిగిపోతుందనీ రాజు ఆశించాడు. అయితే\nశూరపాలుడి వేగంలో మంత్రి కొడుక్కు\nసగం కూడా లేదు. ఇద్దరూ కత్తులు దూసి\nకలియబడిన కొద్ది క్షణాలలో మంత్రికొడుకు\nకూడా రాజు కొడుకును చేరుకున్నాడు.\n\"మహారాజా, ఇంతటితోనైనా ఈ విష\nయాన్ని వదిలిపెట్టండి. మీ రన్న మాట\nప్రకారం ఈ కుర్రవాడు నిరపరాధి అని\nతేలిపోయింది,” అన్నారు మంత్రులు.\nకాని రాజుకు శూరపాలుడి పై కసి జాస్తి\nఅయిందే గాని తగ్గలేదు. అతణ్ణి హత\nమార్చటానికి ఆయన మరొక ఎత్తు వేశాడు.\n\"నే నితన్ని క్షమిస్తాను. కాని\nముందుగా ఇతను నేను చెప్పిన పని ఒకటి\nచేసుకురావాలి : ఇతను కుషాను చక్రవర్తి\nఆస్థానానికి వెళ్ళి, అతని ఆస్థానంలో ముఖ్య\nఅతిథిగా ఉన్న వ్యక్తిని చంపేసి, చక్రవర్తి\nకిరీటం తెచ్చి నా కివ్వాలి. ఈ పని చేసి\nనట్టయితే ఇతన్ని క్షమించటానికి నా కేమీ\nఅభ్యంతరం లేదు,” అన్నాడు రాజు, తన\nదురుద్దేశం అందరికీ తెలిసేలాగా.\nమిగతా వారంతా నిర్ఘాంతపోయి చూస్తూం\nడగా శూరపాలుడు, \" తమ సెలవైతే అలాగే\nచేస్తాను,” అంటూ సభ నుంచి బయటికి\nవెళ్ళిపోయాడు.\nఅతను క్షేమవర్మనూ, పరివారాన్నీ రాజ\nధానిలోనే వదిలి, కుషాను రాజుండే నగ\nరానికి ఒంటరిగా ప్రయాణమయాడు. అది\nచాలా దూర ప్రయాణమే గాక, దుర్ఘటమైన\nప్రయాణం కూడానూ. చక్రవర్తి ఉండే\nనగరానికి పడమటగా ఉండే కొండలోయలో\nరాక్షసులున్నారు. శూరపాలుడు ఆ లోయల\nకుండా ప్రయాణం చేస్తూ రాక్షసుల రాజైన\nతామ్రాక్షుడనే వాడితో పోరాడి, తన లాఘ\nవంతో వాణ్ణి చంపి, వాడి చేతికి ఉన్న\nబంగారు దండకడియం తీసుకుని చక్రవర్తి\nనగరం చేరుకున్నాడు.\nశూరపాలుడు వచ్చి చేరే సమయానికి\nకుషాన నగరం మహావైభవంగా ఉన్నది.\nఎందుకంటే ఆ రోజే చక్రవర్తి కుమార్తె\nమండలి అనే దానికి పెళ్ళి చేస్తున్నారు.\nరాజసౌథంలో చక్రవర్తి బంధుమిత్ర పరి\nవారసమేతుడై కొలువు తీరి ఉన్నాడు. చక్ర\nవర్తికి ఒకపక్క ఆయన కుమార్తే, రెండవ\nపక్క ఆమెను పెళ్ళాడబోయే వాడూ\nకూర్చుని ఉన్నారు.\nశూరపాలుడు తిన్నగా చక్రవర్తి ఎదటికి\nవెళ్ళి, వంగి నమస్కారం చేసి, \"ఇది\nరాజాజ్ఞ,” అంటూ చప్పున కత్తి దూసి,\nపెళ్ళి కొడుకు తల నరికేశాడు.\nఅతిథులు హాహాకారాలు చేశారు. చక్ర\nవర్తి నోట కొంతసేపు మాట రాలేదు. రాజ\nభవన మంతా గగ్గోలెత్తిపోయే ఆ క్షణంలో\nమండలి ఒక్కతె మాత్రం తృప్తిగా ఒక్క\nనిట్టూర్పు విడిచింది. ఎందుకంటే ఆమెకు\nఆ వరుణ్ణి పెళ్ళాడటం ఎంత మాత్రమూ\nఇష్టం లేదు. వాడు పరమకిరాతకుడు, మాన\nవత్వం ఏ మాత్రమూ లేని కర్కోటకుడు.\n\" ఈ దుర్మార్గుణి పట్టుకోండి,” అని\nచక్రవర్తి చివరకు కేక పెట్టాడు.\n\"మహారాజా, మన్నించాలి. నేను మీకు\nకీడుకోరి వచ్చినవాణ్ణి కాను. మా రాజు\nగారి ఆజ్ఞ పాలిస్తున్నాను, అంతే! మీ కిరీటం\nకూడా ఇచ్చేశారంటే నేను వచ్చిన పని\nతీరిపోతుంది. నా దారిన నేను వెళ్ళి\nపోతాను. మీకు నా ముఖం మరి చూపిం\nచను,” అన్నాడు శూరపాలుడు వినయంగా.\nఈ మాటలకు చక్రవర్తి శాంతించక\nపోగా మరింత మతిపోయిన వాడల్లే అయి\nపోయి, \" ఈ వెర్రివాణ్ణి వెంటనే తీసుకు\nపోయి చీకటికొట్టులో వేసి, ఆకలిదప్పులతో\nచావ నివ్వండి!” అని రంకెలు పెట్టాడు.\n\"నన్ను సామాన్యుడి కింద కట్టెయ్య\nకండి. నేను తామ్రాక్షుడనే రాక్షసరాజును\nచంపిన వాణ్ణి. ఇదుగో అతని శవం నుంచి\nనేను తీసుకొచ్చిన దండకడియం!”\nఅన్నాడు శూరపాలుడు. అది కూడా చక్ర\nవర్తి వినిపించుకోలేదు.\nచక్రవర్తి ఆజ్ఞప్రకారం ఆయన\nభృత్యులు శూరపాలుణ్ణి చుట్టుముట్టి పట్టు\nకుని, తీసుకుపోయి చీకటికొట్టులో పడేసి\nతాళం పెట్టేశారు.\nఆ రోజూ, మర్నాడు పగలూ గడిచింది.\nశూరపాలుడు తిండీ, నీరూ కూడా లేకుండా\nగాఢాంధకారంలో కటిక నేలపై పడుకుని,\n\" ఇక నాకు ఈ లోకంతో రుణం తీరిపోయి\nనట్టే. తన కొడుకును చంపినందుకు ప్రజ్ఞా\nమతి మహారాజు నా పైన బాగానే పగ తీర్చు\nకున్నాడు,” అనుకున్నాడు.\nఅయితే ఉన్నట్టుండి ఆ అంధకారంలో\nఆశారేఖ లాగా వెలుగు ప్రవేశించింది. ఎవరో\nదీపం పట్టుకుని అతనున్న చీకటికొట్టులోకి\nవచ్చారు. ఆ దీపం వెలుగులో శూర\nపాలుడు చక్రవర్తి కుమార్తెను, మండలిని\nగుర్తించా డు.\n\" నీకు భోజనమూ, నీరూ తెచ్చాను,\nతీసుకో. కారాగృహాధికారికి లంచం పెట్టి\nమన పక్షం చేసుకున్నాను. అతన్ని నమ్మ\nవచ్చు,” అన్నది మండలి శూరపాలుడితో.\nఅది మొదలు మండలి ప్రతిరాత్రీ అత\nనికి భోజనమూ, నీరూ తెచ్చిపెడుతూ\nవచ్చింది. ఇద్దరూ మాట్లాడుకునే వారు.\nతనను ఒక కిరాతకుడికి భార్య కాకుండా\nకాపాడినందుకు చక్రవర్తి కూతురు కృత\nజ్ఞత తెలుపుకున్నది; చీకటికొట్టులో తిండికీ,\nదప్పికీ మాడి చాపకుండా కాపాడు\nతున్నందుకు శూరపాలుడు కృతజ్ఞత\nతెలుపుకున్నాడు. కాని చీకటికొట్టులో నుంచి\nబయటికి పోయే మార్గమేదో అతనికీ తెలియ\nలేదు, ఆమెకూ తెలియలేదు.\nఒక నెల రోజులు గడవనిచ్చి కారా\nగృహాధికారి చక్రవర్తి వద్దకు వెళ్ళి, \"మహా\nప్రభూ, వెర్రివాడు మరణించాడు,” అని\nవిన్నవించాడు.\n\"పీడ వదిలిపోయింది,” అన్నాడు\nచక్రవర్తి సంతోషంగా.\nఇది జరిగిన కొద్దిరోజులకే చక్రవర్తికి\nపెద్ద ప్రమాదం వచ్చిపడింది. శూరపాలుడి\nచేతిలో చచ్చిన తామ్రాక్షుడి తమ్ముడు\nధూమ్రాక్షుడనే రాక్షసుడు చక్రవర్తి పైకి\nవస్తున్నట్టు తెలిసింది.\nచక్రవర్తి కంగారు పడిపోయాడు.\nరాక్షసులతో కయ్యం పెట్టుకుంటే అది\nఎక్కడికి దారి తీసేదీ తెలియదు.\n\" తామ్రాక్షుణ్ణి చంపిన కుర్రవాడే ఉంటే\nఈ ధూమ్రాక్షుడి సంగతి తేల్చును,” అన్నది\nమండలి తండ్రితో.\n\"నిజమే, కాని వాడు చీకటికొట్టులో\nతిండికి మాడి మాడి చచ్చాడు గద !”\nఅన్నాడు చక్రవర్తి.\nమండలి తండ్రి కాళ్ళపై పడి ముందు\nగానే క్షమాపణ చెప్పుకుని, \"అతను చావ\nలేదు. నే నతనికి రోజూ భోజనం పంపు\nతూనే ఉన్నాను. అతన్ని చెర విడిపించి\nనట్టయితే ఈ ధూమ్రాక్షుడితో పోట్లాడు\nతాడు,\" అన్నది.\nచక్రవర్తికి ప్రాణం లేచి వచ్చింది. రాక్ష\nసులు విచిత్రమైన వాళ్ళు. తమలో ఏ ఒక\nడైనా మరొకడితో పోరి చచ్చిపోతే వారు\nపట్టించుకోరు. ఒక్క రాక్షసుడి పైకి సేనను\nపంపి చంపినట్టయితే లోయలో ఉండే\nరాక్షసులంతా వచ్చిపడి రాజ్యాన్నీ, రాజ\nధానినీ మట్టుపెట్టేస్తారు.\nచక్రవర్తి తక్షణమే కారాగృహానికి మని\nషిని పంపి, శూరపాలుణ్ణి పిలిపించి, \"నీ చేత\nచచ్చిన రాక్షసుడి తమ్ముడు మన పైకి వస్తు\nన్నాడు. నీవు వెళ్ళి వాడితో యుద్ధం చేసి\nజయిస్తివా, నీకు నా కిరీటమే కాదు,\nనా కూతుర్ని ఇచ్చి వివాహం కూడా\nచేస్తాను,” అన్నాడు.\n\"అందుకు నేను సిద్ధమే,” అన్నాడు\nశూరపాలుడు.\nఅతను వెళ్ళి ధూమ్రాక్షుడితో పోరా\nడాడు. వాడు తన గద ఎత్తి నెత్తి మీద\nపెట్టేలోపల శూరపాలుడు వాడి గుండెను\nతన కత్తితో చీల్చేసి చంపేశాడు.\nశూరపాలుడు చక్రవర్తి వద్దకు తిరిగి\nవచ్చి, \" మీ పని పూర్తి చేశాను, మీ రిచ్చిన\nవాగ్దానం నిలబెట్టుకోండి,” అన్నాడు.\n\" సరే నిన్ను ప్రాణాలతో వదిలేస్తు\nన్నాను, వెళ్ళి పో!” అన్నాడు చక్రవర్తి,\nరాక్షస భయం తీరిపోయిన బింకంలో.\n\"నాకు మీ కిరీటం ఇస్తా నన్నారు.\nమీ అమ్మాయినిచ్చి పెళ్ళిచేస్తా నన్నారు,\"\nఅన్నాడు శూరపాలుడు.\n\"తక్షణం వెళ్ళిపోకపోతే నిన్ను మళ్ళీ\nచీకటికొట్టుకు పంపగలను జాగ్రత్త! ఒళ్ళు\nతెలిసి మాట్లాడు!\" అన్నాడు చక్రవర్తి.\nశూరపాలుడికి పట్టరాని క్రోధం వచ్చింది.\nఅతను మెరుపులాగా కత్తి దూసి చక్రవర్తి\nతల నరికేశాడు.\nరాజోద్యోగులు శూరపాలుణ్ణి శిక్షించా\nలనుకున్నారు. కాని చక్రవర్తి చావగానే\nఆయన స్థానంలో చక్రవర్తిని అయిన\nమండలి, \" ఇతను నిరపరాధి. పైపెచ్చు\nనాకు కాబోయే భర్త. మీరందరూ ఇతనికి\nవిధేయులై ఉండాలి,” అన్నది.\nశూరపాలుడు మండలిని వివాహం చేసు\nకుని రాజ్యాభిషేకం కూడా జరిపించు\nకున్నాడు. ఆ సమయంలో అందరు రాజు\nలతో బాటు కేకయదేశంలోని ప్రజ్ఞామతి\nకూడా వచ్చి కొత్త చక్రవర్తికి జోహార్లు\nఅర్పించుకున్నాడు.\n\" ఏం మహారాజా, మీరు చెప్పిన రెండు\nపనులూ చేశాను. చక్రవర్తి కిరీటం ఇప్పుడు\nనా నెత్తినే ఉన్నది. ఏమంటారు?\" అని\nశూరపాలుడు ప్రజ్ఞామతిని అడిగాడు.\nప్రజ్ఞామతి వణికిపోతూ అతని కాళ్ళపైన\nపడి, క్షమించమని ప్రాధేయపడ్డాడు.\n\" ఈసారికి క్షమిస్తున్నాను. ఇంక\nఎప్పుడూ ఎవరికీ అనాలోచనగా పరీక్షలు\nపెట్టకండి,” అన్నాడు శూరపాలుడు.",
            "book_page_end": 13
        },
        {
            "title": "ఏడు గుర్రాలు",
            "book_page_start": 43,
            "pdf_page_start": 57,
            "pdf_page_end": 62,
            "author": "కె. లక్ష్మణస్వామి",
            "genre": "జానపదం",
            "moral": "ధైర్యం, పట్టుదల, నిజాయితీ కలిగినవారికే విజయం దక్కుతుంది.",
            "keywords": [
                "గుర్రాలు",
                "రాజకుమారులు",
                "మాయలమారి",
                "మంత్రజలం",
                "ధైర్యం"
            ],
            "characters": [
                "రాజు",
                "పేదవాడి పెద్ద కొడుకు",
                "పేదవాడి చిన్న కొడుకు",
                "ముసలిది",
                "ఏడుగురు రాజకుమారులు"
            ],
            "locations": [
                "అరణ్యం",
                "రాజభవనం",
                "దేవాలయం"
            ],
            "content": "చాలా కాలం క్రితం ఒక అరణ్యానికి సమీ\nపంలో ఒక పేద కుటుంబం నివసిస్తూ\nఉండేది. భార్యా, భర్తా, ఇద్దరు కొడుకులూ\nఎంతగా ఒళ్ళు విరుచుకుని శ్రమపడినా\nకడుపు నిండా తిండే ఉండేదికాదు. బట్టల\nమాట చెప్పనే అవసరంలేదు.\n\"ఛీ, ఈ బతుకు బతికే కన్న ఊళ్ళ\nవెంబడి తిరిగి అడుక్కుతినటం మేలు,\"\nఅని పెద్ద కొడుకు ఒకనాడు తూర్పు తెల్లవారు\nతుండగా బయలుదేరి కను చీకటి పడే\nదాకా నడిచి ఒక రాజభవనం చేరుకున్నాడు.\nభవనం ముందు మెట్ల మీద స్వయంగా\nనిలబడి ఉన్న రాజు వాణ్ణి చూసి, \"ఎవరు\nనువు? ఎక్కడికి నీ ప్రయాణం?” అని\nఅడిగాడు.\n\" ఒక చోటి కని లేదు. ఎక్కడ పొట్ట\nగడిస్తే అక్కడికే!” అన్నాడు పేదవాడి\nపెద్ద కొడుకు.\n\"నీకు పని కావాలన్న మాట. నా ఏడు\nగుర్రాలనూ కాస్తావా? నీకు వేరే జీతం\nఇవ్వను. రోజల్లా గుర్రాల వెంట తిరిగి,\nసాయంకాలం ఇంటికి వచ్చి, గుర్రాలేం\nతిన్నదీ, ఏం తాగింది నాకు చెప్పాలి. నిజం\nచెప్పావంటే నీకు నా కూతురి నిచ్చి పెళ్ళి\nచేస్తాను. అబద్ద మాడినట్టయితే చావగొట్టి\nపంపేస్తాను,\" అన్నాడు రాజు.\nపేదవాడి పెద్ద కొడుక్కు ఇదే మంత\nకష్టమైన పనిగా కనిపించలేదు. వాడి కప్పుడే\nతాను రాజుగారి అల్లుడై పోయినంత\nఆనందం కలిగింది. \"మీ గుర్రాలను కాయ\nటానికి నన్ను పెట్టుకోండి, మహారాజా!”\nఅన్నాడు వాడు.\nమర్నాడు వాడు తూర్పు తెల్లవారుతుండ\nగానే గుర్రపుసాలకు వెళ్ళాడు. కాసా వాడు\nఏడు గుర్రాలనూ వదిలిపెట్టాడు. అవి\nతెల్లని, అందమైన గుర్రపు పిల్లలు;\nబయటికి వస్తూనే శరవేగంతో బీళ్ళ కేసి\nపరిగెత్తసాగాయి. పేదవాడి పెద్ద కొడుకు\nకాలి సత్తువ కొద్దీ వాటి వెనక దౌడుతీశాడు.\nగుర్రాలు ఎక్కడా ఆగకుండా కొండల\nపక్కగా పరిగెత్తసాగాయి. పోయిన కొద్దీ\nవాటి వేగం హెచ్చిందిగాని తగ్గలేదు. ఎక్కడ\nచూసినా బోలెడంత పచ్చిక మేత ఉన్న\nప్పటికీ అవి మేయటానికి ఆగలేదు.\nకొండల దాకా వచ్చేసరికి పేదవాడి పెద్ద\nకొడుకు ఇక పరిగెత్తలేక పోయాడు. వాడి\nశరీర మంతా చెమటతో తడిసిపోయింది,\nఆయాసంతో ఎగరొప్పు వచ్చేసింది, కాళ్ళు\nతడబడుతున్నాయి.\nకొండ కింద ఒక గుడిసెలో కూర్చుని\nరాటం తిప్పుతున్న ఒక ముసలిది, \"రా,\nబాబూ, రా! చెమట తుడుస్తాను,\" అని\nవాణ్ణి ప్రేమగా ఆహ్వానించింది. వాడు\nఆశ్చర్యపడుతూ ముసలిదాని కేసి చూసి\nగుర్రాల కోసం చూసేలోపుగా ఆవి ఎటో\nవెళ్ళిపోయాయి.\nఇక వాటిని తాను అందుకునే ఆశ లేదని\nనిశ్చయించుకుని పేదవాడి పెద్దకొడుకు\nముసలిదాని గుడిసెలోకి ప్రవేశించాడు.\nముసలిది వాడి ఒంటి మీద చెమటంతా\nతుడిచి, విసిరి, జుట్టు దువ్వి ఉపచారాలు\nచేసింది. కాస్త విశ్రాంతి పొందిన మీదట\nవాడు లేచి నిలబడి, \"ఇంక నేను తిన్నగా\nమా ఇంటికి పోతాను. రాజుగారింటికి\nవెళ్ళటం వృధా. వెళ్ళితే రాజుగారు గుర్రా\nలేం తిన్నాయి, ఏం తాగాయని అడుగుతారు.\nచెప్పలేకపోతే చావగొట్టి పంపేస్తారు. దెబ్బలు\nకూడా దేనికీ?” అన్నాడు.\n\"ఈ మాత్రానికే భయపడతావేం,\nబాబూ? గుర్రాలు గడ్డి తిని, నీళ్ళు తాగు\nతాయి. రాజుతో ఆ మాటే చెప్పు!” అని\nముసలిది వాడికి సలహా ఇచ్చింది.\nసాయంకాలమై గుర్రాలు తిరిగి వచ్చే\nదాకా పేదవాడి పెద్ద కొడుకు ముసలిదాని\nగుడిసెలోనే ఉండి, వాటి వెనకాలే రాజ\nభవనానికి వెళ్ళాడు.\nవాణ్ణి చూస్తూనే రాజు, \"గుర్రాలను\nజాగ్రత్తగా కాచావా? అవి ఏం తిన్నాయి?\nఏం తాగాయి?” అన్నాడు.\n\"గడ్డి తిని, నీళ్ళు తాగాయి,” అన్నాడు\nపేదవాడి పెద్ద కొడుకు.\n\"వీణ్ణి పట్టుకు చావ చితక్కొట్టి పంపిం\nచెయ్యండి,” అన్నాడు రాజు కోపంగా\nతన భటులతో.\nముసలిదాని సలహా విన్నందుకు\nఒళ్ళంతా హూనం చేయించుకుని పేద\nవాడి పెద్దకొడుకు సగం ప్రాణంతో ఇంటికి\nతిరిగి వచ్చాడు.\nపెద్దవాడు తిరిగి రాగానే చిన్నవాడు తన\nపొట్ట తాను పోసుకుంటానని ఇంటి నుంచి\nబయలుదేరాడు. వాడుకూడా రోజల్లా నడిచి\nచీకటి పడేవేళకు రాజభవనం చేరు\nకున్నాడు. రాజు వాణ్ణి తన గుర్రాలు కాయ\nమనీ, అవి ఏం తినేదీ ఏం తాగేదీ చెప్ప\nమనీ, నిజం చెబితే తన కూతురు నిచ్చి\nపెళ్ళి చేస్తాననీ, అబద్ధం చెబితే చావగొట్టిస్తా\nననీ అన్నాడు.\nఅందుకు సిద్ధపడ్డాడు చిన్నవాడు.\nమర్నాడు తెల్లవారుతుండగానే గుర్రాలను\nవదిలారు. అవి పరిగెత్తసాగాయి. చిన్నవాడు\nవాటి కంటె ముందు పరిగెత్తుతూ, \"రండి,\nనాతో పందెం వేసి పరిగెత్తండి,” అని వాటిని\nఆహ్వానించాడు.\nగుర్రాలు కొండప్రాంతాన్ని చేరేసరి కింకా\nవాడు పరిగెత్తుతున్నాడు వాడి ఒళ్ళు\nచెమటలు దిగకారుతున్నది. అయినా వాడు\nపరుగు మానలేదు. ఇంతలో వాడు అవ్వ\nఉన్న గుడిసెను సమీపించాడు.\n\"రా, బాబూ, రా! చెమట తుడుస్తాను,”\nఅని ముసలిది వాణ్ణి ఆహ్వానించింది.\n\" నేను నీకు చిక్కినప్పటి మాటగద!”\nఅంటూ వాడు పరుగుతీశాడు.\nకాని వాడికి అలుపు వచ్చేస్తున్నది.\nఅప్పటి దాకా వాడు గుర్రాలతో సమంగా\nపరిగెత్తాడు గాని, గుర్రాలు ఇంక వాణ్ణి దాటి\nపోయేటట్టు కనిపించాయి. వాడు అన్నిటి\nకన్న వెనకగా ఉన్న గుర్రం జూలు పట్టు\nకుని, ఒక్క ఎగురున దాని వీపు మీద ఎక్కి\nకూర్చున్నాడు.\nఆ గుర్రాలు అలా చాలాదూరం పరిగెత్తి\nఒక దట్టమైన అరణ్యం మధ్య ఉన్న ఒక\nదేవాలయ ప్రాకారం వద్ద నిలిచాయి. అదే\nవాటి గమ్యస్థానమని గ్రహించి చిన్నవాడు\nతానెక్కిన గుర్రం మీది నుంచి దిగి,\nఆలయ ప్రాంగణం కేసి నడిచాడు.\nగుర్రాలు ఒకటొకటిగా ఆలయ ప్రాంగ\nణంలోకి అడుగుపెట్టి అందమైన యువకు\nలుగా మారిపోయాయి.\nఈ వింత పరివర్తన చూస్తూనే చిన్న\nవాడు నిర్ఘాంతపోయాడు.\nఆ యువకులలో పెద్దవాడు పేదవాడి\nచిన్న కొడుకును దగ్గిరకు పిలిచి, తమ\nవిషయం ఇలా చెప్పాడు :\n\" మే మేడుగురమూ రాజుగారి కొడు\nకులం. మా నాన్న నీ కిచ్చి పెళ్ళి చేస్తా\nనన్నది మా చెల్లెలినే. దారిలో నిన్ను పిలి\nచిన ముసలితొత్తు మాయలమారిది. అదే\nతన మంత్రశక్తితో మమ్మల్ని ఇలా మార్చే\nసింది. దాని మంత్రం ఈ ఆలయం ఆవ\nరణలో పని చేయదు. అందుచేత మేము\nపగలు సాధ్యమైనంత సేపు ఇక్కడే\nమనుష్యులంగా ఉంటాం. మనుష్యులు\nతినే తిండి తింటాం. మనుష్యులు తాగే\nపానీయాలు తాగుతాం. మే మేమేమి\nతింటామో, తాగుతామో చూస్తావు గనక,\nఆ సంగతి మా నాన్నకు చెప్పగానే ఆయన\nమా చెల్లెలిని నీ కిచ్చి పెళ్ళి చేస్తాడు.\nఆ తరవాత నీ వల్ల మా కొక ఉపకారం\nకావాలి. ఈ గర్భగుడిలో ఒక కత్తి ఉన్నది.\nఆది మంత్రపూతమైన కత్తి. నీవు దాన్ని\nతీసుకుని మాతోబాటు ఇంటికి వచ్చి, రాత్రి\nమేము గుర్రపుసాలలో కట్టి ఉన్నప్పుడు,\nఆ కత్తితో మా తలలు నరికెయ్యి. దానితో\nమాకీ గుర్రాల రూపం పోయి మనిషిరూపం\nశాశ్వతంగా వచ్చేస్తుంది.”\nఈ మాటలు చెప్పి పెద్ద రాజకుమా\nరుడు పేదవాడి చిన్నకొడుకును గర్భగుడి\nలోకి తీసుకుపోయి ఒక మూల ఆనించి\nఉన్న కత్తిని చూపాడు. చిన్నవాడు దానిని\nరెండు చేతులా పట్టుకుని కూడా తేలికగా\nఎత్తలేకపోయాడు.\nగర్భగుడిలోనే చిన్న గుంట ఉన్నది.\nఅందులో ఉన్నది మంత్రజలమనీ, దాన్ని\nమూడు గుక్కలు తాగమని రాజకుమారు\nడున్నాడు. చిన్నవాడా నీరు మూడు గుక్కలు\nతాగి ఒక్క చేత్తోనే కత్తిని పట్టుకుని\nతేలికగా ఎత్త గలిగాడు.\nతరవాత రాజకుమారులు ఆ గుడి ఆవ\nరణలోనే వంట చేసుకున్నారు. వంటకు\nకావలిసిన సమస్త పదార్థాలూ గుడిలో ఒక\nపక్క ఉన్నాయి.\nరాజకుమారులతో బాటు చిన్నవాడు\nకూడా భోజనం చేశాడు.\nసూర్యాస్తమయం కాబోయేదాకా వారం\nదరూ గుడిలోనే విశ్రాంతి తీసుకుని ఇంటికి\nబయలుదేరారు. గుడిదాటి బయటికి రాగానే\nరాజకుమారులు యథాప్రకారం గుర్రాలుగా\nమారారు. పేదవాడి చిన్నకొడుకు కత్తితో\nసహా ఒక గుర్రం పైన ఎక్కాడు.\nవాడు గుర్రాలతో తిరిగి వచ్చేటప్పుడు\nముసలిది చిన్నవాణ్ణి చూసి కళ్ళ నిప్పులు\nరాలుస్తూ, వాణ్ణి బెదిరించింది.\nచిన్నవాడిల్లు చేరగానే రాజు, \"గుర్రా\nలను సరిగా కాచావా?” అన్నాడు.\n\"కాస్తానన్న తరవాత కాయ కుండా\nఉంటానా?\" అన్నాడు చిన్నవాడు.\n\"అవి ఏం తిన్నాయి ? ఏం తాగాయి ?”\nఅని రాజు మళ్ళీ అడిగాడు.\n\" మనుషులు తినే తిండే తిన్నాయి,\nమంత్రజలం తాగాయి,” అని జవాబిచ్చాడు\nచిన్నవాడు.\n\" ఈ మాట చెప్పగల వాడు ఒక్కడు\nకూడా లేకపోయె గదరా ! అన్నప్రకారం\nనీకు నా కూతుర్నిచ్చి అల్లుడుగా చేసు\nకుంటాను,” అన్నాడు రాజు.\nఆ రాత్రి అందరూ పడుకున్నాక చిన్న\nవాడు కత్తి తీసుకుని గుర్రపు సాలలోకి\nవెళ్ళాడు. కాని గుర్రాల మెడలు నరకా\nలంటే వాడికి చేతులు రాలేదు. చివరకు\nసాహసించి ఒక గుర్రం మెడ తెగ నరి\nకాడు. వెంటనే దాని స్థానంలో ఒక రాజ\nకుమారుడు నిలబడ్డాడు. ఆ తరవాత వాడు\nధైర్యంగా అన్ని గుర్రాల మెడలూ నరికే\nశాడు. ఏడుగురు రాజకుమారులూ మంత్ర\nవిముక్తి పొందారు.\nతన కొడుకులు తిరిగి పుట్టినట్టుగా రాజు\nసంతోషించాడు. రాజకుమార్తె ఎంతో కాలా\nనికి తన అన్నలను కళ్ళారా చూసి ఆనంద\nబాష్పాలు రాల్చింది. ఆమెకూ చిన్నవాడికీ\nపెళ్ళి నిశ్చయించారు. చిన్నవాడు తన\nతల్లిదండ్రులనూ, అన్ననూ పిలిపించి\nవారిని కూడా రాజభవనంలో ఉంచాడు.\nపెళ్ళి వైభవంగా జరిగింది. అందరూ\nసుఖంగా ఉన్నారు.",
            "book_page_end": 48
        },
        {
            "title": "యుద్ధకాండ",
            "book_page_start": 5,
            "pdf_page_start": 63,
            "pdf_page_end": 70,
            "author": "చందమామ బృందం",
            "genre": "పురాణం",
            "moral": "దురహంకారం, అన్యాయమైన చర్యలు విపత్తును తెస్తాయి. చెడును నివారించడంలో తెలివైన సలహా కూడా విస్మరించబడుతుంది.",
            "keywords": [
                "రామాయణం",
                "కుంభకర్ణుడు",
                "రావణుడు",
                "సుగ్రీవుడు",
                "హనుమంతుడు"
            ],
            "characters": [
                "కుంభకర్ణుడు",
                "రావణుడు",
                "విభీషణుడు",
                "మహెూదరుడు",
                "రాముడు",
                "హనుమంతుడు",
                "సుగ్రీవుడు",
                "అంగదుడు",
                "బ్రహ్మ",
                "నలుడు",
                "నీలుడు",
                "తామ్రాక్షుడు"
            ],
            "locations": [
                "లంక",
                "వింధ్యాటవి",
                "లంకా ద్వారం"
            ],
            "content": "కుంభకర్ణుణ్ణి గురించి విభీషణుడు రాము\nడితో ఇంకా ఈ విధంగా చెప్పాడు :\nకుంభకర్ణుడు పుట్టుతూనే ఆకలివేసి\nమనుష్యులను వేల సంఖ్యలో తినసాగాడు.\nప్రజలు బెదిరిపోయి ఇంద్రుణ్ణి శరణు\nజొచ్చారు. ఇంద్రుడు అలిగి కుంభకర్ణుడిపై\nవజ్రాయుధం ప్రయోగించాడు. కుంభ\nకర్ణుడు ఐరావతం యొక్క దంతాన్ని పెరికి\nఇంద్రుణ్ణి రొమ్ములో కొట్టాడు.\nఇంద్రుడు ప్రజలను వెంటబెట్టుకుని\nబ్రహ్మ దగ్గిరికి వెళ్ళి, కుంభకర్ణుడు ప్రజ\nలను తింటున్నాడనీ, దేవతలను అవమా\nనిస్తున్నాడనీ, ఆశ్రమాలను ధ్వంసం చేస్తు\nన్నాడనీ, పరస్త్రీలను హరిస్తున్నాడనీ\nబ్రహ్మతో చెప్పాడు.\nబ్రహ్మ, రాక్షసుల నందరినీ పిలిపించి,\nవారిలో కుంభకర్ణుణ్ణి చూశాడు. ఆయన\nకుంభకర్ణుడితో, \" విశ్రవసుడు నిన్ను కన్నది\nప్రజాక్షయం చెయ్యటానికిలాగా ఉండే\nమిరా! ఇది మొదలు నీవు ఒళ్ళు తెలియ\nకుండా పడి నిద్రపోతూ ఉండు,” అన్నాడు.\nకుంభకర్ణుడు బ్రహ్మ ఎదటనే నిద్ర\nముంచుకొచ్చి పడిపోయాడు. అది చూసి\nరావణుడు, \"తాతా, నీ మునిమనమళ్లీ\nఇలా శపించటం అన్యాయం. వీడి నిద్రకూ,\nమెలకువకూ కాల నియమం ఏర్పాటు\nచెయ్యి,” అన్నాడు.\n\"వీడు ఆరు మాసాల పాటు నిద్ర\nపోయి ఒకరోజు మేలుకుని ఉంటాడు,”\nఅన్నాడు బ్రహ్మ.\nవిభీషణుడు రాముడి కీ విషయాలు\nచెప్పి, \" రామా, నీ దెబ్బకు రావణుడు\nబెదిరిపోయి నిద్రపోతున్న కుంభకర్ణుణ్ణి\nలేపాడు. అతన్ని చూసే బెదిరి పారిపోయే\nవానరులు అతనికి యుద్ధంలో ఎదురునిల్చి\nఏం పోట్లాడగలరు ? అందుచేత వానరులతో\nమనం ఇదొక నడిచే యంత్రమని చెప్పాలి,\"\nఅని చెప్పాడు.\nరాముడు నీలుడితో వానరసేనను\nయుద్ధానికి సిద్ధంచెయ్యమని చెప్పాడు.\nగవాక్షుడూ, శరభుడూ, హనుమంతుడూ,\nఅంగదుడూ తలా ఒక పర్వత శిఖరమూ\nపట్టుకుని లంకా ద్వారాల వద్ద నిలబడ్డారు.\nఈలోపల కుంభకర్ణుడు రావణుడి\nఇంటికి వెళ్ళి, పుష్పకంలో విచారంగా\nకూర్చుని ఉన్న తన అన్నను చూశాడు.\nకుంభకర్ణుణ్ణి చూడగానే రావణుడు సంతో\nషంతో లేచి వెళ్ళి కౌగలించుకున్నాడు.\nకుంభకర్ణుడు అన్నగారి పాదాలకు నమ\nస్కారం చేసి, \"నన్ను నిద్రలేపిన కారణ\nమేమిటి? ఏం భయం వచ్చిపడింది ? ఎవరికి\nచావు మూడింది?” అని అడిగాడు.\n\"నీవు చాలా కాలంగా సుఖ నిద్రలో\nముణిగి ఉన్నందున, రాముడు నాకు తెచ్చి\nపెట్టిన భయం గురించి నీకు తెలీదు.\nరాముడు సుగ్రీవుడి సేనతో సహా సము\nద్రాన్ని దాటి వచ్చి మన అంతు కనుక్కుం\nటున్నాడు. లంకలో ఉండే వనాలూ, ఉప\nవనాలూ చూడు; అన్నీ వానర మయం.\nమన రాక్షస ముఖ్యుల నందరినీ వానరులు\nచంపేస్తున్నారు, వానర ముఖ్యులు మన\nచేతిలో చాపటం కనబడదు. నువు మహా\nబలుడివి, ఈ ఆపద నుంచి కాపాడుతావని\nనిద్రలేపాం,\" అని రావణుడు కుంభకర్ణు\nడితో అన్నాడు.\nకుంభకర్ణుడు నవ్వాడు.\n\"వెనక ఈ విషయం చర్చించుకున్న\nప్పుడు నీ హితం కోరినవారు ఏ ప్రమాదం\nవస్తుందని చెప్పారో అదే వచ్చిం దన్న\nమాట! ముందు వెనకలు ఆలోచించుకో\nకుండా బల గర్వంతో సీతను అపహరించి\nతెచ్చావు. మన తమ్ముడు విభీషణుడు\nచెప్పినట్టు చెయ్యి,” అన్నాడు.\nరావణు డీ మాటలు విని అలిగి, \"నీవు\nచిన్నవాడివి ; నేను పెద్దవాణ్ణి, గౌరవించ\nదగిన వాణ్ణి. నాకు వీవు బుద్ధులు చెప్పటం\n· వట్టి కంఠ శోష. జరిగిపోయినదాన్ని గురించి\nఇప్పుడు చర్చ దేనికి? ప్రస్తుత కర్తవ్యం\nఆలోచించు. నేను చేసిన తప్పును నీ\nశౌర్యంతో సరిదిద్దు,” అన్నాడు.\nరావణుడికి కోపం వచ్చిందని గ్రహించి\nకుంభకర్ణుడు మృదువుగానూ, ఊరడింపు\nగానూ ఇలా అన్నాడు: \"బాధపడకు!\nకోప్పడకు ! నీకు తమ్ముణ్ణి, హితుణ్ణి కనక\nనీకు చెప్పవలిసిన మాట చెప్పాను.\nయుద్ధంలో రామలక్ష్మణులను చంపేసి నీ\nకోరిక తీరుస్తాను. రాముడి తల తెచ్చి\nనీ ముందు పెట్టి నిన్ను సంతోష పెడతాను.\nనేను బతికి ఉండగా నీకు రాముడి భయం\nఎందుకుంటుంది? నన్ను యుద్ధానికి\nపంపించు. నా కసలు ఆయుధాలతో పని\nలేదు, ఉత్త చేతులతోనే ఎంతటి యోధుల\nనైనా చంపెయ్యగలను.”\nకుంభకర్ణుడి ఈ మాటలు విని మహెూ\nదరుడు మండిపడ్డాడు..\n\" నీవు మొరటు మనిషివి, అల్ప\nబుద్ధివి, అహంకారివి! రావణుడు చెయ్య\nగూడని పని ఎందుకు. చేస్తాడు ? చెడ్డపని\nచేసినందు వల్ల దుష్ఫలితం కలిగినట్టు\nచెప్పావే, అలా అనటానికి ప్రమాణ మేమిటి?\nమంచి పనుల వల్ల దుఃఖమూ, చెడ్డ పనుల\nవల్ల సుఖమూ కలగటం లేదా? సీతను\nఅపహరించాలని రావణుడికి కోరిక పుట్టింది.\nఆ కోరికను మేముకూడా బలపరిచాం. అది\nఅలా ఉంచు. నీ వొక్కడవే యుద్ధానికి\nపోతానంటున్నావే! జనస్థానంలో అంత\nమంది రాక్షస వీరులను చంపిన రాముణ్ణి\nనీ వొక్కడవే చంపగలవా?” అన్నాడు.\nమ హెూదరుడు.\nతానూ, ద్విజిహ్వుడూ, సంహ్రాదీ, కుంభ\nకర్ణుడూ, వితర్దనుడూ అనే అయిదుగురూ\nవెళ్ళి రాముణ్ణి చంపాలని మహెూదరుడు\nసూచించాడు. రాముడు చచ్చాడా సరే సరి,\nఒక వేళ అతను చావకపోయినా ఈ అయిదు\nగురూ యుద్ధంలో తిన్న గాయాలతో, రక్త\nప్రవాహాలతో తిరిగి వచ్చి, రావణుడితో,\n\" మేము రామలక్ష్మణులను తినేశాం!\" అని\nచెబుతారు. అప్పుడు రావణుడు సీతను\nఓదార్చి, ధనకనక వస్తువాహనాలిచ్చి ఆమె\nమనసును వశ్యం చేసుకుంటాడు. రావ\nణుడు యుద్ధానికి వెళ్ళి రాముణ్ణి ఎదుర్కో\nవలిసిన పని లేకుండానే సీత అతని వశ\nమవుతుంది! ఇది మహెూదరుడు చెప్పిన\nఉపాయం.\nఅంతా విని కుంభకర్ణుడు, \"ఇలాటి\nమాట లెన్నడూ చెప్పకు. ఒళ్ళు జాగ్రత్తగా\nపెట్టుకో!” అని మహెూదరుణ్ణి హెచ్చరిం\nచాడు. అతడివంటి వాళ్ళ సలహాలు వినే\nరావణుడి కీ గతి పట్టిందన్నాడు. యుద్ధం\nపేరు చెబితేనే భయపడే మహెూదరుడి లాటి\nవాళ్ళు రావణుడు చెప్పినదాని కల్లా తల\nఊపుతూ మార్గదర్శకులుగా ఉండటానికి\nబదులు తోడునీడలుగా తయారైనారన్నాడు.\nకుంభకర్ణుడి మాటలకు రావణుడు\nగట్టిగా నవ్వి, \"మహెూదరుడికి రాము\nడంటే భయంలే! అందుచేత యుద్ధానికి\nపోవద్దంటున్నాడు. నీవు వెళ్ళి యుద్ధం\nచేసి జయించి రా. వెళ్ళి, రామలక్ష్మణు\nలనూ, వానరులనూ భక్షించు,\" అన్నాడు.\nకుంభకర్ణుడు ఒక అపూర్వమైన\nశూలాన్ని తీసుకున్నాడు. అది బోలెడంత\nఇనుము ఉపయోగించి చేసినది, బంగారు\nఅలంకారాలు గలది, ఎర్రని పూలమాలి\nకలు చుట్టినది, ఇంద్రుడి వజ్రాయుధానికి\nతీసిపోనిది. ఆ శూలం మాత్రం తీసుకుని,\nతాను ఒక్కడే యుద్ధానికి పోతాననీ, తనకు\nసహాయంగా సేన అవసరంలేదనీ కుంభ\nకర్ణుడు చెప్పాడు.\nరావణుడు అతనితో సైన్యాన్నీ ఆయు\nధాలనూ తీసుకుపొమ్మనీ, యుద్ధంలో\nఏమరుపాటుగా ఉన్నవాడికీ, ఒంటరిగాడికి\nప్రమాదం హెచ్చనీ అన్నాడు. అతను తన\nతమ్ముడి మెడలో రత్నఖచితమైన బంగారు\nహారం వేశాడు, అతనికి బాహుపురులూ,\nఉంగరాలూ మొదలైన ఆభరణాలు\nపెట్టాడు, మంచి సువాసన గల పుష్ప\nమాలలు వేశాడు, చెవులకు కుండలాలు\nపెట్టాడు, ఎంతో బరువైన బంగారు\nకవచం తొడిగాడు.\nకుంభకర్ణుడు అన్నను కౌగలించుకుని,\nఅతని చుట్టూ ప్రదక్షిణం చేసి, సాష్టాంగ\nనమస్కారం చేసి యుద్ధానికి బయలు\nదేరాడు. అతని వెనకగా మహాబలశాలు\nలైన రాక్షసవీరులూ, పెద్దసేనా ఆయుధాలు\nధరించి బయలుదేరారు. యుద్ధానికి\nబయలుదేరేటప్పుడు కుంభకర్ణుడు తన\nదేహాన్ని అపారంగా పెంచి ఉండటం వల్ల\nఅతను ప్రాకారాల మీదుగా అంగవేసి దాటి\nవానర సేనలను చేరబోయాడు. అతన్ని\nచూసి వానరులు, మహామారుతానికి కొట్టుకు\nపోయే మబ్బు తునకల్లాగా, అన్ని దిక్కు\nలకూ చెల్లాచెదరుగా పారిపోయారు.\nకుంభకర్ణుణ్ణి చూసి పారిపోతున్న వానర\nవీరులలో నలుడూ, నీలుడూ, గవాక్షుడూ,\nకుముదుడూ లాటి వానర ముఖ్యులున్నారు.\nఅంగదుడు వారిని చూసి, \"మీరు మీ ఆత్మ\nగౌరవాన్నీ, పరాక్రమాన్నీ కూడా మరిచి,\nచచ్చుకోతుల్లాగా బెదిరిపోయి ఎక్కడి కలా\nపారిపోతున్నారు? ఆ వచ్చేది యుద్ధం చేసే\nరాక్షసుడు కాదు, విభీషిక—భయం పుట్టించే\nబొమ్మ. వెనక్కు రండి, ఈ వెరబొమ్మను\nధ్వంసం చేద్దాం,” అన్నాడు.\nఆ మాటలతో ధైర్యం తెచ్చుకుని వాన\nరులు వెనక్కు తిరిగివచ్చి కుంభకర్ణుడిపై\nతలపడ్డారు. వాళ్ళు తనపై వేసిన కొండ\nరాళ్ళకూ, చెట్లకూ కుంభకర్ణు డేమాత్రమూ\nచలించలేదు, పైపెచ్చు కోపం తెచ్చుకుని\nవానరులను నిర్మూలించ సాగాడు.\nఆ దెబ్బతో వానరులు పరుగులంకించు\nకున్నారు. వాళ్ళు ఒకరి మీదుగా ఒకరు\nఎగురుతూ పారిపోయారు. కొందరు ఆకాశం\nలోకి ఎగిరారు, కొందరు వెళ్ళి సముద్రంలో\nపడ్డారు, మరికొందరు సేతువు మీదుగా\nపారిపోయారు. భల్లూకాలు కొందరు చెట్ల\nలోనూ, మరికొందరు కొండలలోనూ దాక్కు\nన్నారు, కొందరు చతికిలడ్డారు, కొందరు\nమూర్ఛపోయారు, కొందరు చచ్చినట్టు\nకదలకుండా పడుకున్నారు.\n\" ఆగండి ! ఆగండి ! వెనక్కు రండి !”\nఅని అంగదుడు కేక పెట్టి వానరులను పిలి\nచాడు. యోధులైనవాళ్ళు శత్రువును చంపి\nకీర్తి గడించటమో, శత్రువు చేతిలో చచ్చి\nబ్రహ్మలోకానికి పోవటమో చెయ్యాలిగాని,\nప్రాణాలు కాపాడుకోవటానికి పిరికిపంద\nల్లాగా పారిపోరాదనీ, కుంభకర్ణుడికి రాముడి\nచేతిలో నిశ్చయంగా చావు మూడిందనీ\nఅతను వానరులతో అన్నాడు. కాని వాళ్ళు,\n\"కుంభకర్ణుడు మమ్మల్ని దారుణంగా\nచంపేస్తున్నాడు. మేము పోతాం. మాకు\nప్రాణాలు దక్కితే చాలు,” అని, కుంభ\nకర్ణుడు వస్తూండటం చూసి పారిపోయారు.\nఅయితే అలా పారిపోయే వానరులను\nఅంగదుడూ, హనుమంతుడూ కలిసి మంచి\nమాటలతో నచ్చచెప్పి ఎలాగో వెనక్కు\nమరలించగలిగారు..\nతరవాత హనుమంతుడు పన్నెండు\nమంది వానరయోధులను వెంటబెట్టుకుని\nయుద్ధానికి బయలుదేరాడు. వా రెవరంటే,\nఋషభుడూ, శరభుడూ, మైందుడూ,\nధూమ్రుడూ, నీలుడూ, కుముదుడూ, సుషే\nణుడూ, గవాక్షుడూ, రంభుడూ, తారుడూ,\nద్వివిదుడూ, పనసుడూనూ.\nవీరంతా ఏకంగా చేసిన యుద్ధంలో\nఅనేక మంది రాక్షసులు చచ్చారు, రథాలు —\nనుగ్గయాయి, ఏనుగులూ, గుర్రాలూ,\nఒంటెలూ చచ్చాయి. హనుమంతుడు గాలి\nలోకి ఎగిరి కుంభకర్ణుడి పైన కొండరాళ్ళ\nవర్షం కురిపించాడు, వృక్షాలు వేశాడు.\nకుంభకర్ణుడు వాటి నన్నిటినీ తన శూలంతో\nపక్కకు నెట్టేశాడు. కుంభకర్ణుడు వానరు\nలను తరుముతూ పోతూంటే హనుమంతు\nడొక పర్వతశిఖరం పట్టుకుని అతనికి\nఅడ్డంగా నిలబడ్డాడు. దాన్ని పెట్టి హను\nమంతుడు కొట్టే సరికి కుంభకర్ణుడికి తల\nపగిలి, శరీరం రక్తంతో తడిసింది. వెంటనే\nకుంభకర్ణుడు తన శూలంతో రొమ్ములో\nపొడిచే సరికి, హనుమంతుడు నోట నెత్తురు\nకక్కుతూ మూర్ఛపోయాడు.\nహనుమంతుడు. పడగానే మళ్ళీ పారి\nపోసాగిన వానరులను నీలుడు నిలవవేసి,\nకుంభకర్ణుడిపై ఒక పెద్ద కొండరాయి\nవేశాడు. కుంభకర్ణుడు దాన్ని పిడికిలితో\nపొడిచి చూర్ణం చేశాడు. అయిదుగురు\nవానరవీరులు కుంభకర్ణుడిపై కలియబడి\nరాళ్ళతోనూ, చెట్లతోనూ కొట్టి, కాళ్ళతో,\nచేతులతో తన్నారు. ఈ తాపులకు కుంభ\nకర్ణుడు చలించలేదు. అతను ఆ అయిదు\nగురినీ చంపేశాడు.\nఅది చూసి అనేక వేలమంది వానరులు\nకుంభకర్ణుడి పైన వచ్చి పడ్డారు. కుంభ\nకర్ణుడు వాళ్ళను పట్టుకుని తినసాగాడు.\nవానరులలో హాహాకారాలు చెలరేగాయి.\nవాళ్ళు వెళ్ళి రాముణ్ణి శరణు జొచ్చారు.\nఅంగదుడు కుంభకర్ణుడి తలపైన పెద్ద\nకొండరాయి వేసి కొట్టాడు. కుంభకర్ణుడు\nమండిపడి శూలం విసిరితే అంగదుడు\nఉపాయంగా తప్పించుకుని, చప్పున\nకుంభకర్ణుణ్ణి సమీపించి, రొమ్ముల్లో అదిరే\nటట్టుగా కొట్టాడు. ఆ దెబ్బకు కుంభకర్ణు\nడికి మూర్ఛ వచ్చింది. వెంటనే స్పృహ\nతెచ్చుకుని కుంభకర్ణుడు అంగదుణ్ణి ఎడమ\nచేతి పిడికిలితో పొడిచి మూర్చ పోగొట్టి,\nశూలాన్ని ఎత్తుకుని సుగ్రీవుడి పైకి వెళ్ళాడు.\nకుంభకర్ణుడు తన శూలాన్ని గిరగిరా\nతిప్పి సుగ్రీవుడి పైన విసిరాడు. అంతలో\nహనుమంతుడు వచ్చి మధ్య దారిలో దాన్ని\nపట్టుకుని, రెండు చేతులా పట్టి విరిచి పారే\nశాడు. వెయ్యి బారువల అనుముతో చేసిన\nఆ శూలం, హనుమంతుడు తన మోకాలికి\nపెట్టి విరవగానే పుల్లలాగా విరిగిపోయింది.\nశూలం పోయేసరికి కుంభకర్ణుడు కోపించి\nఒక రాయి విసిరి సుగ్రీవుణ్ణి మూర్ఛపో\nగొట్టాడు. మూర్ఛలో ఉన్న సుగ్రీవుణ్ణి కుంభ\nకర్ణుడు పట్టుకుని ఎత్తుకుపోయాడు. సుగ్రీ\nవుణ్ణి కాజేస్తే వానర సేనా, రామలక్ష్మణులూ\nనిర్వీర్యులయిపోతారని అతని ఉద్దేశం.\nఅతను సుగ్రీవుణ్ణి తీసుకుని లంకకు వెళ్ళి\nపోయాడు. కుంభకర్ణుణ్ణి ఎదిరించి సుగ్రీవుణ్ణి\nవిడిపించుదామా అని హనుమంతు డొక\nక్షణంపాటు ఆలోచించి, చివరకు అలా\nచేయటం అనవసరమని తేల్చుకున్నాడు.\nఎందుచేతనంటే, స్పృహ తెలిసిన మరు\nక్షణం అతను తనను తానే విడిపించుకో\nగలడు. ఇలా ఆలోచించి హనుమంతుడు,\nబెదిరిన వానరులకు ధైర్యం చెబుతూ\nఅక్కడే ఉండిపోయాడు.\nలంకా పౌరులు కుంభకర్ణుడిపై చల్లిన\nసుగంధ జలాలతో సుగ్రీవుడికి స్పృహ\nవచ్చింది. తానిప్పుడు ఏవిధమైన ప్రతిక్రియ\nచేస్తే బాగుంటుందా అని అతను ఆలో\nచించాడు. చివర కతను తన గోళ్ళతో\nకుంభకర్ణుడి చెవులు గిల్లి, ముక్కూ,\nచెంపలూ కొరికేశాడు. కుంభకర్ణుడు అలిగి\nసుగ్రీవుణ్ణి నేలకేసి కొట్టి, తొక్కాడు. అయినా\nసుగ్రీవుడు లక్ష్యపెట్టక వాయువేగంతో గాలి\nలోకి లేచి రాముడున్న చోట వాలాడు.",
            "book_page_end": 12
        }
    ],
    "statistics": {
        "total_stories": 10,
        "author_counts": {
            "చక్రపాణి": 1,
            "చందమామ బృందం": 5,
            "బంకించంద్ర చట్టోపాధ్యాయ": 1,
            "సి. మాధవరావు": 1,
            "జి. అప్పారావు": 1,
            "కె. లక్ష్మణస్వామి": 1
        },
        "genre_counts": {
            "సంపాదకీయం": 1,
            "చరిత్ర": 1,
            "జీవిత చరిత్ర": 1,
            "చారిత్రక నవల": 1,
            "జానపదం": 3,
            "నీతి కథ": 2,
            "పురాణం": 1
        }
    }
}