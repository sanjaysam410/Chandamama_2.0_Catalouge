{
    "book_id": "copy_of_చందమామ_1974_02",
    "stories": [
        {
            "title": "అమరవాణి",
            "book_page_start": 8,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "నీతి శ్లోకాలు",
            "moral": "విద్య అత్యంత విలువైనది, అది మనిషికి అందం, సంపద, గౌరవం, మరియు దేశంలోనూ విదేశంలోనూ బంధువులాంటిది.",
            "keywords": [
                "విద్య",
                "ధనం",
                "జ్ఞానం",
                "పరిశ్రమ",
                "గౌరవం"
            ],
            "characters": [
                "విద్వాంసులు",
                "పశువు"
            ],
            "locations": [],
            "content": "విద్వా నేవ విజానాతి విద్వజ్జన పరిశ్రమమ్,\nన హి వంధ్యా విజానాతి గుర్వీం ప్రసవవేదనామ్. 1\n[విద్వాంసుల పరిశ్రమ విద్వాంసుడికే తెలుస్తుంది. భయంకరమైన ప్రనవవేదన\nగొడ్రాలి కేమి తెలుస్తుంది?]\nవిద్యా నామ నరస్య రూప మధికం, ప్రచ్ఛన్నగుప్తం ధనం,\nవిద్యా భోగకరీ, యశస్సుఖ కరీ, విద్యా గురూణాం గురుః\nవిద్యా బంధుజనో విదేశగమనే, విద్యా పరా దేవతా,\nవిద్యా రాజసు పూజ్యతే, న హి ధనం; విద్యావిహీనః పశుః. 2\n[విద్య మనిషికి అందం, దాచిన సొమ్ము; భోగాన్ని, కీర్తినీ, సుఖాన్నీ కలిగిస్తుంది;\nగురువులకు గురువు; దేశం కాని దేశంలో బంధువులాటిది; పరదేవత, దాన్ని రాజులు\nపూజిస్తారు, ధనాన్ని కాదు. విద్య లేనివాడు వింతపశువు.]\nవిత్తం, బంధు, ర్వయః, కర్మ, విద్యా భవతి పంచమమ్,\nఏతాని మాన్యస్థానాని తురీయో యద్య దుత్తరం. 3\n[ సన్మానించదగిన ధనమూ, బంధువూ, వయసూ, కర్మా, విద్యా అనే అయిదింటిలో\nక్రమంగా ఒక దాని కన్న రెండవది మేలైనది.]",
            "book_page_end": 8
        },
        {
            "title": "యక్షపర్వతం",
            "book_page_start": 9,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "సాహసం, ధారావాహిక కథ",
            "moral": "గురువు ఆజ్ఞను దైవంగా భావించి పాటించాలి. రాజద్రోహులను అరికట్టడానికి తెలివైన వ్యూహాలు పన్నాలి.",
            "keywords": [
                "గురుభక్తి",
                "వీరపుర సైన్యం",
                "స్వర్ణాచారి",
                "ఖడ్గ జీవదత్తుడు",
                "బిలదుర్గం"
            ],
            "characters": [
                "ఖడ్గ జీవదత్తుడు",
                "గురుభల్లూకుడు",
                "సమరబాహు",
                "ఖడ్గవర్మ",
                "ఎలుగ్గొడ్డు శిష్యులు",
                "వీరపుర దళనాయకుడు",
                "వీరపుర సేనాని",
                "స్వర్ణాచారి"
            ],
            "locations": [
                "కొండకోట",
                "వీరపురం",
                "అరణ్యం",
                "బిలదుర్గం",
                "వృకేశ్వరీదేవి దేవాలయం"
            ],
            "content": "[ కొండకోట వద్ద వీరపుర అశ్వికుల చేత ఓడింపబడిన స్వర్ణాచారి కొద్దిమంది ఉష్ట్ర\nయోధులతో అరణ్యంలోకి పారిపోయాడు. అక్కడ అతడికి ఖడ్గ జీవదత్తులూ,\nసమరబాహూ కనిపించారు. గురుభల్లూకుడు తన శిష్యుల గురుభక్తిని రుజువు\nచేసేందుకు, వాళ్ళల్లో ఒకణ్ణి చెట్టు మీదినుంచి కిందికి దూకమన్నాడు. తరవాత -]\nగురుభల్లూడికి శిష్యుడు చెట్టు మీది నుంచి ఎలుగ్గొడ్డు వాడు తన గురుభక్తిని\nదూకటం చూస్తూనే జీవదత్తుడు పరి రుజువు చేసుకునే అవకాశం పోయి\nగెత్తుకుంటూ పోయి, వాడు యింకా నందుకు దిగాలు పడిపోతూ, జీవదత్తు\nనేలకు పదీ పన్నెండడుగుల దూరంలో డితో, \"అయ్యా, మధ్య దారిలో నన్ను\nవుండగా తన దండం అడ్డు పెట్టాడు. పట్టుకుని నేల తాకి ప్రాణం పోకుండా\nఎలుగ్గొడ్డువాడు తన గురువు పేరును కాపాడారేమో గాని, నేను చచ్చి స్వర్గం\nస్మరిస్తూ, వేగంగా వచ్చి దాని మీద చేరే అవకాశాన్ని చెడగొట్టారు.\" అన్నాడు.\nపడగానే జీవదత్తుడు వాణ్ణి చేతులతో\nపట్టుకుని భూమి మీద నిలబెట్టాడు.\nఆ మాటలకు జీవదత్తుడు నవ్వి “ఒరే,\nనువ్వు నేల తాకి చచ్చి స్వర్గం చేరేవాడివో\nలేక నరకానికే పోయావాడివో ఎవరు\nచూశారు? ఒకటి మాత్రం గట్టిగా రుజువు\nచేశావ్; నీ గురువాజ్ఞను దైవాజ్ఞగా పాలిం\nచావు. ఇప్పుడు నువ్వు, నీ గురువుకూ,\nఅతడి ద్వారా సమరబాహుకూ చేయవల\nసిన సాయం చాలా వుంది.\" అన్నాడు.\nఆ సరికి అక్కడికి గురుభల్లూకుడూ,\nసమరబాహూ, ఖడ్గవర్మా వచ్చారు. గురు\nభల్లూకుడు ఆనందం పట్టలేక ఖడ్గ జీవ\nదత్తులతో, ''అయ్యల్లారా, నా శిష్యుల\nగురుభక్తి ఎలాంటిదో స్వయంగా చూశారు\nగదా? ఇక వాళ్ళను మీ ఇష్టం వచ్చిన\nపనికి ఉపయోగించుకోండి. సమరబాహు\nయీ అరణ్య ప్రాంతాలకు రాజై స్వరా\nచారి ఆయనకు మంత్రి అయితే, నా బిల\nదుర్గంలో వృకేశ్వరీదేవి పూజాపునస్కా\nరాలు నిర్విఘ్నంగా సాగిపోతాయి.\" అన్నాడు.\n\"భల్లూకా ! అ దేవీపూజ లేవో యితర్ల\nప్రాణాలకు అపాయం కలగకుండా జరి\nగేలా చూసే బాధ్యత సమరబాహు పైన\nవున్నది !'' అని జీవదత్తుడు, గురుభల్లూ\nకుడి శిష్యుల కేసి చూసి, ఈ చెట్టు\nమీంచి గెంతిన వాడితోపాటు నీ శిష్యుల్లో\nమరొకడు నే చెప్పబోయే పని సాధించుకు\nవచ్చేందుకు కావాలి.'' అన్నాడు.\nగురుభల్లూకుడు తన శిష్యుల్లో మరొ\nకణ్ణి దగ్గిరకు పిలిచి, వాణ్ణి చెట్టు మీంచి\nదూకిన వాడి పక్కన నిలబడమన్నాడు.\nజీవదత్తుడు ఆ ఇద్దరితో, “ఒరే, మీ ఇద్దరూ\nప్రాణాలు పోయినా యిక్కడ ఏం జరి\nగింది ఎవరితో చెప్పకుండా ఒక గురు\nకార్యం సాధించాలి. ఈ చుట్టు పక్కల\nవున్న అరణ్యంలో ఎక్కడో వీరపుర ఆశ్వి\nకులు వుంటారు. మీరు పని గట్టుకుని\nవాళ్ళ కంటబడినట్టు కాకుండా. \nగ్రత్తవల్ల దొరికిపోయినట్టు నటించి,\nఆ ఆశ్వికుల్ని కలుసుకోవాలి. తరవాత\nవాళ్ళతో కొండకోట నుంచి పారిపోయిన\nసమరబాహు అనుచరులంద రూ\nమీ గురువుదైన బిలదుర్గంలో దాక్కుని\nవున్నట్టు నమ్మబలకాలి : చెప్పిందంతా\nఅర్ధమైందా?'' అన్నాడు.\n\"అయ్యా, ఇందులో అర్ధం కానిదే\nముంది! ఇది గురుకార్యం, రాచకార్యం\nకూడా. ఆ ఆశ్వికుల్ని కలుసుకుని మీరు\nచెప్పిన మాటలు చెప్పమన్న విధంగా\nచెప్పి. పని నెరవేర్చుతాం.\" అన్నారు\nభల్లూకుడి శిష్యులిద్దరూ.\n\"అయితే బయలుదేరండి. ఆలశ్యం\nఎందుకు,'' అన్నాడు జీవదత్తుడు.\nశిష్యులిద్దరూ గురు భల్లూకు డి కి\nసాష్టాంగపడి లేచారు. భల్లూకుడు వాళ్ళ\nతలల మీద చేయి పెట్టి, \"ఆ అశ్విక\nశత్రువులు మిమ్మల్ని వేగుల వాళ్లుగా\nగుర్తించి నిజం చెప్పమని ఎన్ని హింసల\nపాలు చేసినా, మీరు మన రహస్యాలు\nచెప్పగూడదు !\" అన్నాడు భీకరమైన\nస్వరంతో.\nభల్లూక శిష్యులిద్దరూ తలలు వంచి,\n\"గురుభల్లూకా, మీ ఆజ్ఞ వృకేశ్వరీదేవి\n'ఆజ్ఞతో సమానం!\" అని అక్కణ్ణించి\nబయలుదేరారు.\nవాళ్ళు అరణ్యంలో చాలాసేపు తిరిగి,\nసూర్యుడు ఆకాశ మధ్యం నుంచి పడ\nమటి దిక్కుకు వాలుతున్న సమయంలో\nఒక చెట్టుకింద వీరపుర ఆశ్వికుల్ని\nచూశారు. ఆశ్వికులు నలుగురూ గుర్రాలు\nదిగి ఏదో మాట్టాడు కుంటున్నారు. వాళ్ళ\nవాలకం చూస్తే, స్వర్ణాచారి అనుచరుల\nకోసం అరణ్యంలో చాలాదూరం తిరిగి\nఅలిసిపోయి నట్టుంది.\nఆశ్వికుల్ని చెట్ల చాటునుంచి చూసిన\nభల్లూకుడి శిష్యులిద్దరూ ఒక క్షణకాలం\nసంప్రతించుకుని పెద్దగా గొంతులెత్తి,\n\" గురుభల్లూకా, తమ రెక్కడ ?\nమేం యిక్కడున్నాం!\" అంటూ నాలు\nగైదు సార్లు గట్టిగా కేకలు వేశారు.\nఆ కేకలు వింటూనే చెట్టు కిందవున్న\nవీరపుర ఆశ్వికులు అదిరిపడ్డారు. వాళ్ళ\nదళనాయకుడు చప్పున కత్తిదూసి తన\nఅనుచరులతో, \"ఎవరా కేకలు పెట్టేది?\nమనం ఆ మధ్య విన్న ఎలుగ్గొడ్డు ముఠా\nవాళ్ళలా వున్నారు. మన ప్రాణాలకు\nఇదొక కొత్త బెడద! రండి!\" అంటూ\nగుర్రం ఎక్కి భల్లూకుడి శిష్యులున్న\nవైపుకు పరిగెత్తించాడు.\nఆశ్వికులు తమను సమీపించటం\nచూస్తూనే భల్లూకుడి శిష్యు లిద్ద రూ\nచేతుల్లోవున్న ఈటెలను కింద పడవేసి,\n\"అయ్యా, మమ్మల్ని చంపకండి, లొంగి\nపోతున్నాం. మా గురువును శత్రువులు\nపట్టుకున్నట్టున్నది. ఇంక మేం ఎవరి\nకోసం బతకటం!'' అన్నారు.\nఆశ్విక దళనాయకుడు ఆశ్చర్యపడి\nపోతూ, '' మీ గురువును శత్రువులు\nపట్టుకున్నారా? ఎవరా శత్రువులు?\" అని అడిగాడు.\nఆ ప్రశ్నకు భల్లూక శిష్యుల్లో ఒకడు,\n\" అయ్యా, ఈ రోజు కొంచెం పొద్దెక్కాక\nఒంటెల మీద స్వారీచేసే జనం కొందరు\nహరాత్తుగా వచ్చి మా బిలదుర్గంలో జోర\nబడ్డారు. ఆ సమయంలో మేమందరమూ\nదేవీపూజలో నిమగ్నులమై వున్నందున\nవాళ్ళను ఎదిరించి పోరాడలేక పోయాం.\nఆ దుర్మార్గులు మాలో కొందరిని చంపారు.\nవాళ్ళకు దొరక్కుండా తప్పించుకున్న\nవాళ్ళం మా గురువుతో పాటు అరణ్యం\nలోకి పారిపోయి వచ్చాం. \nమా గురువు మా నుంచి వేరుపడి ఎటో\nపోయాడు.\" అన్నాడు దిక్కులుచూస్తూ.\nఒంటెల మీద వచ్చిన వాళ్ళనే సరికి\nదళనాయకుడికి, వాళ్ళు కొండకోట\nనుంచి పారిపోయిన స్వర్ణాచారీ, అతడి\nఅనుచరులూ అన్న నమ్మకం కలిగింది.\nఅతడు వెంటనే ఇద్దరు ఆశ్వికుల్ని కొండ .\nకోటకు పొమ్మని ఆజ్ఞాపించి, '' సేనానితో\nశత్రువులు యీ ప్రాంతాలవున్న బిల\nదుర్గంలో వున్నారని చెప్పండి. ఆయన\nసైన్యంతో రాగానే అందరం అక్కడికి\nపోదాం,'' అన్నాడు.\nఆశ్వికులిద్దరూ గుర్రాలను అదిలించి\nకొండకోట కేసి పరుగుతీశారు. దళ\nనాయకుడు భల్లూకు డి శిష్యులతో,\n\"మీరు మా శత్రువు లెక్కడవున్నదీ\nచెప్పి చాలా సాయం చేశారు. సేనాని\nరాగానే మీకు తగిన బహుమతి యిప్పి\nస్తాను.'' అన్నాడు.\nబహుమతి మాట వింటూనే శిష్యు\nలిద్దరూ ఆయిష్టంగా తలలాడించి,\n\"అయ్యా, దేవీ ఉపాసకుల మైన మాకు\nమీ బహుమతు లెందుకు? మా గురువు\nగారు క్షేమంగా మా కంటబడితే అంతే\nచాలు. సెలవు, వస్తాం! \" అంటూ\nబయలుదేరారు.\nదళనాయకుడు చప్పున గుర్రం మీంచి\nవంగి ఒక శిష్యుడి భుజం గట్టిగా పట్టు\nకుని, \"ఆగండి! ఎక్కడికి పోతున్నారు?\nమీరు చెప్పే ఆ బిలదుర్గం ఎక్కడో\nమా కెలా తెలుస్తుంది? దాన్ని చూపే\nబాధ్యత మీది, తెలిసిందా?\" అన్నాడు\nకోపంగా.\n\" అయ్యా, ఆ బిలదుర్గం యీ దాపు\nలనే వున్నది. అక్కడికి వెళ్ళేందుకు\nమీకు దారి చూపుతాం. ఒక వేళ\nఆ దుర్గంలో ఒంటెల వాళ్ళకు మా గురు\nవైన భల్లూకుడు బందీగా పట్టుబడి\nవుంటే, ఆయన్ని విడిపించేందుకు\nసాయం చేయాలి,'' అన్నాడు భల్లూక\nశిష్యుడొకడు.\n\" ఆ దుర్గాన్ని వశపరుచుకుని అక్క\nడున్న వాళ్ళలో రాజద్రోహు లెవరో, కాని\nవాళ్ళెవరో నిర్ణయించేది నేను కాదు,\nమా సేనానాయకుడు. త్వరలోనే ఆయన\nయిక్కడికి వస్తాడు. అందరం ఆ బిల\nదుర్గానికి కలిసిపోదాం. మీరీ చెట్టు కిందే\nనిలబడండి.\" అని ఆజ్ఞాపించాడు దళ\nనాయకుడు.\nఇద్దరు అశ్వికులు వచ్చి ఒంటెల\nవాళ్ళు ఒకానొక బిలదుర్గంలో దాక్కుని\nవున్నారని చెప్పగానే వీరపుర సేనాని\nఎక్కడలేని ఆనందంతో, “ఆ రాజద్రోహు\nలందరూ కలిసి కట్టుగా ఒకే చోట\nవున్నారన్న మాట! అందర్నీ వీలయితే\nప్రాణాలతో పట్టుకుని, తాళ్ళతో బంధించి\nవీరపుర రాజవీధుల్లో ఊరేగిస్తాను. తర\nవాత వాళ్ళకు ఉరి ఎలానూ తప్పదు.\nఇది ముందు ముందు కాబోయే రాజ\nద్రోహులకు గుణపాఠంగా వుంటుంది.\" అన్నాడు.\nఇలా అని సేనాని కొందరు ఆశ్వి\nకుల్నీ, కాల్పల సైనికుల్నీ వెంట బెట్టు\nకుని ద ళ నాయకుడున్న చోటుకు\nబయలుదేరాడు. భల్లూకుడి శిష్యుల\nమాటలు నమ్మి వీరపుర సైనికులు\nతప్పక బిలదుర్గం ముట్టడించేందుకు\nవస్తారని ఊహించిన ఖడ్గ జీవదత్తులు,\nసమరబాహునూ, గురుభల్లూకుణ్ణి, వాడి\nమిగిలిన శిష్యులనూ తీసుకుని ముందు\nగానే బిలదుర్గం దగ్గిరకు చేరాడు.\nకొద్ది సేపటికల్లా వీరపుర సేనాని,\nదళనాయకుడున్న ప్రదేశానికి వచ్చాడు.\nదళనాయకుడు అతడికి గురుభల్లూకుడి\nశిష్యులను చూపించి, వాళ్ళు చెప్పిన\nదంతా చెప్పి, ' “అయ్యా, ఆ రాజద్రోహు\nలందరూ మనం వేయబోతున్న ఉచ్చులో\nచిక్కినట్టే!'' అన్నాడు ఉత్సాహంగా.\nసేనాని, భల్లూకుడిశిష్యుల కేసి కత్తి\nఝళిపిస్తూ, \" ఒరే, ఎలుగ్గొడ్డు వెధ\nవల్లారా! మీరు చెపుతున్నదంతా నిజమా\nలేక యిందులో మీ గురువుగాడి జిత్తులు\nగాని, ఆ ఒంటె దుర్మార్గుల ఎత్తుగడలు\nగాని ఏమైనా వున్నవా?\" అని అడిగాడు.\nభల్లూకుడి శిష్యులు, సేనాని కత్తి\nచూసి ఏమీ బెదరక, మహాప్రభో,\nమేము వృకేశ్వరీదేవి ఆనగా చెపు\nతున్నాం. మేం చెప్పిన దాంట్లో ఆవ\nగింజంత అబద్దం కూడా లేదు. ఆ బిల\nదుర్గాన్ని తమరు తిరిగి మా గురువుగారి\nపరం చేయాలి,'' అంటూ నమ్మబలికారు.\n\"ముందు ఆ బిలంలో చేరిన పంది\nకొక్కుల్ని బయిటికి లాగనీయండి; దాన్ని\nఎవరి పరం చేయాలో ఆలోచిస్తాను, ''\nఅని సేనాని, సైనికులతో, మీరంతా\nనిశ్శబ్దంగా \nబిలదుర్గాన్ని చేరాలి.\nఒరే, ఎలుగ్గొడ్డు మూర్ఖుల్లారా! మీరు\nముందుండి ఆ చోటుకు దారితీయండి.\nఇందులో ఏదైనా మోసం వున్నదో\nమిమ్మల్ని అక్కడికక్కడే ముక్కలుగా\nనరికేస్తాను.'' అన్నాడు.\nముందు భల్లూకుడి శిష్యులిద్దరూ దారి\nచూపుతూండగా, సేనానీ, సైనికులూ\nపావు గంటకాలం గడిచీ గడవకముందే\nబిలదుర్గాన్ని చేరారు. ఆ సమయంలో\nబిలదుర్గం పైన నరమానవుడంటూ లేడు;\nచుట్టూ ఎత్తయిన చెట్లూ, ముళ్ళపొదలూ\nవున్నాయి. అంతా నిశ్శబ్దంగావుంది.\nసేనాని గుర్రం మీంచి దిగి బిలదుర్గం\nముందుకు పోయి, దిగువకు తొంగి\nచూస్తూ, పెద్ద గొంతుతో, \"ఒరే, బిలంలో\nవున్న శత్రువుల్లారా, పైన నేను - వీరపుర\nసేనానిని పెద్ద సైన్యంతో వచ్చివున్నాను.\nరెండు మూడు నిమిషాల్లో మీరందరూ\nఆయుధాలు బిలంలోనే వదిలి, వట్టి\nచేతులతో పైకివచ్చి, లొంగిపోకపోతే,\nనేను బిలంలోకి దిగి మిమ్మల్ని చిత్రవధ\nచేస్తాను,'' అని కేక వేశాడు.\nబిలంలో నుంచి ఎలాంటి జవాబూ\nరాలేదు. సేనాని రెండు మూడు నిమి\nషాలు చూసి కోపంతో పళ్ళు కొరుకుతూ,\nతన గుర్రపు రౌతులందర్నీ గుర్రాలను\nచెట్ల కింద మందవేసి కాపలా పెట్టి తన\nదగ్గిరకు రమ్మన్నాడు. వాళ్ళు అలా\nచేసి రాగానే, వాళ్ళతో పాటు కాల్బల\nసైనికుల్ని కూడా వెంటబెట్టుకుని బిలం\nలోకి దిగుతూ, భల్లూకుడి శిష్యులను,\n\"ఒరే. మీరిద్దరూ బిలంలోని దారి\nమార్గాలు తెలిసినవాళ్ళు. ముందుండి\nదారితీయండి.\" అని ఆజ్ఞాపించాడు.\nభల్లూకుడి శిష్యులిద్దరూ అందుకు\nఅభ్యంతరం చెప్పకుండా బిలంలోకి ప్రవే\nశించారు. వాళ్ళ వెనగ్గా సేనానీ, సైని\nకులూ లోపలికి దిగారు. వాళ్ళంతా\nఆ విధంగా బిలంలోకి మాయంకాగానే,\nహఠాత్తుగా పొదలచాటు నుంచి నలు\nగురు ఎలుగ్గొడ్డు వాళ్ళు బయటికి వచ్చి,\nగుర్రాలకు కాపలావున్న ఇద్దరు వీరపుర\nసైనికుల మీద పడ్డారు. సైనికులు\nకేకలు వేసే లోపలే ఎలుగ్గొడ్డు\nవాళ్ళు. వాళ్ళను ఈటెలతో పొడిచి,\nనేలపడి గిలగిల తన్నుకుంటున్న వాళ్ళి\nద్దర్నీ భుజాలమీద వేసుకుని దూరంగా\nవున్న గచ్చపొదల వెనకాల పడవేశారు.\nఆ సమయంలో జీవదత్తుడు. సమర\nబాహూ, గురుభల్లూకుడితో పాటు అక్క\nడికి వచ్చి, \"భల్లూకా! నీ శిష్యులు\nఆ కాపలా వాళ్ళను అంత ఘోరంగా\nచంపవలసింది కాదు. కాళ్ళూ, చేతులూ\nకట్టి ఆ పొదల చాటున పడవేస్తే సరి\nపోయేది కదా?'' అన్నాడు.\nగురుభల్లూకుడు ఆ మాటకు జవా\nబివ్వకుండా, అపరాధం చేసినవాడిలా\nతలవంచుకు వూరుకున్నాడు. సమర\nబాహు గుర్రాల కేసి చూసి ఉత్సాహంగా,\n\"జీవదత్తా, నా అనుచరులు స్వారి\nచేసేందుకు ఒంటెలతో పాటు గుర్రాలు\nకూడా లభ్యమయినై,'' అన్నాడు.\n\"అప్పుడే మనం శత్రుసంహారం చేసి\nనట్టు సంతోష పడకు, సమరబాహూ.\nవీరపుర సేనానిని ప్రాణాలతో ఎలా పట్టు\nకోవాలన్నదే గడ్డు సమస్య. బిలంలో\nవున్నవాళ్ళను హడల కొట్టేందుకు ఉప\nయోగిస్తుంది; ఎండు కట్టెల్ని కొన్ని\nటిని కాల్చి బి ల ద్వారం దగ్గిరకు\nతెమ్మని నీ వాళ్ళకు చెప్పు,” అన్నాడు\nజీవదత్తుడు.\nఎలుగ్గొడ్డు వాళ్ళూ, సమరబాహు అను\nచరులూ ఆ చుట్టుపక్కల దొరికిన ఎండు\nపుల్లల్ని పోగుచేసి బిలద్వారం అంచున\nవేసి నిప్పు ముట్టిస్తుండగా, జీవదత్తుడు\nబిలంలోకి తొంగిచూస్తూ, ఓC, వీరపుర\nసేనానీ! నువ్వూ, నీ సైనికులూ ఆయుధా\nలను బిలంలోనే వదిలి రెండు మూడు\nనిమిషాల్లో బయిటికి రావాలి.\nఅలా\nచేయకపోయావో, రాజా సమరబాహు\nసైనికులూ, ఆటవికులూ బిలంలోకి దిగి\nమీ అందర్నీ చిత్రవధ చేస్తారు!\" అని\nకేక వేశాడు. —(ఇంకావుంది)",
            "book_page_end": 16
        },
        {
            "title": "పురుషద్వేషిణి",
            "book_page_start": 17,
            "pdf_page_start": 19,
            "pdf_page_end": 24,
            "author": "ఎస్. ఉమామహేశ్వర రావు",
            "genre": "బేతాళ కథ, నీతి కథ",
            "moral": "వైవాహిక జీవితంలో సంతృప్తి, పిల్లల పట్ల ప్రేమ లేనప్పుడు స్త్రీ ద్వేషభావం కలిగి ఉండవచ్చు. ప్రేమ, ఆనందం ద్వారానే వైఖరిలో మార్పు వస్తుంది.",
            "keywords": [
                "విశ్వమిత్రుడు",
                "మిత్రవింద",
                "స్త్రీ ద్వేషం",
                "దాంపత్యం",
                "కామరూప విద్య"
            ],
            "characters": [
                "విక్రమార్కుడు",
                "బేతాళుడు",
                "విశ్వమిత్రుడు",
                "మిత్రవింద",
                "దేవదత్తుడు",
                "సిద్ధుడు",
                "సుమిత్ర"
            ],
            "locations": [
                "శ్రీపురం",
                "శ్మశానం",
                "అడవులు"
            ],
            "content": "పట్టువదలని విక్రమార్కుడు చెట్టువద్దకు\nతిరిగి వెళ్ళి, చెట్టు పైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు. '' రాజా, నువు\nచేస్తున్న ఈ పని చూస్తే విశ్వమిత్రుడి\nలాగా నువు కూడా స్త్రీ ద్వేషానికి గురి\nఅయావా అని అనుమానం కలుగు\nతున్నది. శ్రమ తెలియకుండా నీకు\nవిశ్వమిత్రుడి కథ చెబుతాను, విను,\"\nఅంటూ ఇలా చెప్పసాగాడు :\nపూర్వం శ్రీపురంలో విశ్వమిత్రు డనే\nధనసంపన్నుడైన యువకుడు ఉండే\nవాడు. అతను విశాల హృదయమూ,\nఉదార స్వభావమూ కలవాడు. అతనికి\nయుక్తవయసు రాకముందే పెద్దలెవరూ\nమిగలకుండా పోయిన కారణం చేత,\nబంధువులూ, స్నేహితులూ అతన్ని కని\nపెట్టి ఉండి, పెళ్ళి యీడు రాగానే\nపొరుగూళ్ళో ఒక అందమైన పిల్లను\nచూసి పెళ్ళిచేసి, అతన్ని ఒక ఇంటివాణ్ణి\nచేసి, తమ బాధ్యత నిర్వర్తించారు.\nవిశ్వమిత్రుడి భార్య మిత్రవింద అంద\nమైనదే గాని, భర్తకు అనుకూలవతి\nకాదు. ఆమె తన భర్తను చూసి చిరాకు\nపడుతూనూ, చీదరించుకుంటూనూ\nఉండేది. అతను దగ్గిరికి వస్తేనే ఆమెకు\nతేళ్ళూ జెర్రులూ పాకినట్టు ప్రవర్తించేది.\nతన భార్య అంద చందాలకు మురిసి\nపోయిన విశ్వమిత్రుడు మొదట్లో,\nఆమెకు తల్లి దండ్రులు ఇష్టంలేని\nసంబంధం చేశారనుకున్నాడు. కాని ఇది\nపొరపాటని ఆమె మాటలలో తేలి\nపోయింది. ఆమె ద్వేషం తన భర్త మీద\nమాత్రమే కాదు, మగజాతి అంటేనే\nఆమెకు చెప్పరానంత అసహ్యం.\n\"మ గ వాళ్ళు ఆడవాళ్ళ పాలిటి\nపిశాచాలు ! బుద్ధిగల ఏ ఆడదీ\nపెళ్ళాడరాదు. నేను పెళ్ళి వద్దు మొర్రో\nఅంటూంటే వినిపించుకోకుండా\nమా వాళ్ళు నాకు పెళ్ళి చేశారు, '' అన్నది\nమిత్రవింద ఒకసారి,\nరూ.\nమాట విన్నాక విశ్వమిత్రుడికి\nకొంత ఆశకలిగింది. మగవాళ్ళందరూ\nభార్యల పట్ల పిశాచాల లాగా ప్రవర్తించ\nరనీ, తాను తన భార్యను ఎంతైనా సుఖ\nపెట్ట గలడనీ తెలిసి వస్తే ఆమె మారు\nతుందను కున్నాడు అతను. దాంపత్య\nసుఖం అనుభవమైన మీదట ఆమె\nమనస్తత్వం మారుతుందన్న ఉద్దేశంతో\nఅతను బలాత్కారంగా ఆమెతో దాంపత్య\nజీవితం గడిపాడు.\nకాని అతని ఆశ ఫలించ లేదు.\nదాంపత్య సుఖం మిత్రవిందను\nఏమాత్రమూ మార్చలేక పోయింది. ఆమె\nఅతన్ని పూర్వంలాగా చీదరించుకుంటూనే\nవచ్చింది.\nఇంతలో ఆమె గర్భవతి అయినట్టు\nరూఢి అయింది. పిల్లలను కని మాతృ\nత్వం అనుభవంలోకి వస్తే ఆమె తప్పక\nమారుతుందనుకున్నాడు విశ్వమిత్రుడు.\nకాలక్రమాన మిత్ర వింద కవల పిల్ల\nలను కన్నది. కాని ఆమెలో ద్వేష\nభావం తగ్గటానికి బదులు పెరిగిపోయింది.\nఅసలే మొగుడితో రోతపడుతున్న తనకు\nదిక్కుమాలిన పిల్లలు కూడా దాపురిం\nచారని ఆమె వాపోయింది.\nఇక విశ్వమిత్రుడికి తన భార్య బాగు\nపడి, అనుకూలవతిగా మారుతుందన్న\nభ్రమ తొలగిపోయింది. అతను భార్యకు\nగాని, మిత్రులకు గాని చెప్పకుండా\nఇల్లు విడిచి అడవులను బట్టి పోయాడు.\nఅడవి మార్గంలో విశ్వమిత్రుడికి శత\nవృద్ధుడైన సిద్ధుడు ఒకడు కనిపించి,\n\"నాయనా, నీకు తొందర పని ఏమీ\nలేకపోతే ఒక్క ఘడియ ఆగు. ఈ లోపల\nనేను దేహం చాలించబోతున్నాను. నాకు\nతెలిసిన కామ రూప విద్యను నీకు\nదానం చేస్తాను. అందుకు బదులుగా\nనా కళేబరానికి దహనసంస్కారాలు\nచేసి, నీ దారిన నువు వెళ్ళు.\" అని.\nకోరాడు.\nవిశ్వమిత్రుడు ఆయనకు దహన\nసంస్కారం చెయ్యటానికి ఒప్పుకున్నాడు.\nసిద్ధుడు అతనికి కామరూపవిద్య నిచ్చి\nప్రాణాలు వదిలాడు. విశ్వమిత్రుడు\nఅక్కడే చితి పేర్చి, సిద్ధుడి కళేబరాన్ని\nదహనం చేస్తూ చితి వద్ద నిలబడి\nఉండగా అతనికి ఒక ఆలోచన వచ్చింది.\nవెంటనే అతను తిరుగు ముఖం పట్టి\nశ్రీపురానికి వచ్చేశాడు.\nఅతను ఊరు చేరేసరికి చాలా రాత్రి\nఅయింది. అతను తన విద్యతో ఆడదాని\nరూపం ధరించి, తన ఇంటికి ఎదురు\nకుండా ఉండే దేవదత్తు డనే యువకుడి\nఇంటి తలుపు తట్టాడు.\nనిద్రాభంగమైన దేవదత్తుడు నిద్ర\nమత్తులో వచ్చి తలుపు తీసి చూసేసరికి,\nఅప్సరసలాటి ఆడది కనిపించగానే అతని\nనిద్రమత్తు అంతా వదిలిపోయింది.\n\" నా పేరు సుమిత్ర. మాది దూర\nదేశం. నేను నా తల్లిదండ్రుల వెంట\nఈ దేశం వస్తుంటే దారిలో! దొంగలు\nమమ్మల్ని దోచుకుని, నా తల్లిదండ్రు\nలను చంపేశారు. నేను ఎలాగో ప్రాణా\nస్రో లతో తప్పించుకుని \nఇలా\nవచ్చాను.\nఈ రాత్రికి ఆశ్రయం ఇయ్యగలరా? ''\nఅని అడిగాడు స్త్రీ రూపంలో ఉన్న\nవిశ్వమిత్రుడు.\n\" అలాగే ఇస్తాను. కాని రేపు మాత్రం\nనీకు ఎవరుంటారు? ఎకడికని పోతావు?\nనేను నిన్ను పెళ్ళి చేసుకుంటాను. నువు\nఇక్షడే ఉండిపో,\" అన్నాడు దేవదత్తుడు.\nఅందుకు సుమిత్ర ఒప్పుకున్నది.\nమర్నాడు వారిద్దరికీ శాస్త్రోక్తంగా వివాహం\nఅయింది. త్వరలోనే మిత్రవిందకూ,\nసుమిత్రకూ స్నేహం కలిసింది. సుమిత్రకు\nమిత్రవింద పిల్లలంటే అమితమైన ఇష్టం;\nఎప్పుడూ వాళ్ళను ముద్దు చేసి, ఆడిం\nచేది. ఆ కవల పిల్లలు కూడా తల్లి\nమీద కన్న. ఎదురింటి సుమిత్ర మీద\nఎక్కువ ప్రేమ చూపేవారు.\nసుమిత్ర తన మొగుణ్ణి గురించి\nఆపేక్షగా మాట్లాడటమూ, పిల్లలంటే\nప్రాణం ఇవ్వటమూ చూసి మిత్రవింద\nఆశ్చర్యపడింది. క్రమంగా ఆమెలో ఏదో\nమార్పు రావటం సుమిత్ర కనిపెడుతూ\nవచ్చింది. ఆమె ఇప్పుడు తన పిల్లల\nనుంచి కొంత ఆనందం పొందుతూ\nఒకసారి సుమిత్రతో ఆమె, \" నీ జీవితం\nపుష్పించిన చెట్టులాగా ఉన్నది, కాని\nనా జీవితం మోడు చెట్టు!\" అని\nనిట్టూర్చింది.\nఅప్పుడు సుమిత్ర, \" అన్నట్టు,\nఅడుగుదామనుకుని మరిచిపోతున్నాను.\nనీ పిల్లల తండ్రి ఏ దేశం వెళ్ళాడు?\nఎప్పుడు తిరిగి వస్తాడు?\" అని అడిగింది.\nవెంటనే మిత్రవింద కళ్ళ నీళ్ళు\nపెట్టుకుని. \" నా వంటి ఎండు కట్టెతో\nప్రాణం విసిగి, ఆయన ఇల్లు విడిచి\nపోయారు. ఇంక వచ్చేదేమిటి?'' అన్నది.\nతన భార్య మనసు పూర్తిగా మారిం\nదని నమ్మకం కుదిరినాక, సుమిత్రగా\nఉన్న విశ్వమిత్రుడు తన కామరూప\nవిద్యతో తిరిగి మామూలు మనిషి అయి\nతనకు జరిగినదంతా చెప్పి, \"ఆడదానికి\nభర్త సుఖమూ, పిల్లల మీది ప్రేమా\nఅంతులేని ఆనందం ఇస్తాయని స్వాను\nభవంతో తెలుసుకున్నాను!\" అన్నాడు.\nమిత్రవింద ఆనంద బాష్పా లు\nరాలుస్తూ, అతని కాళ్ళ మీద పడి,\n''అందరు ఆడవాళ్లూ నాలాగా ఉంటారని\nఎందుకు అనుకున్నారు? నా మూలంగా\nమీరు అడవులు పట్టి పోకుండా, మరొక\nతెను పెళ్ళాడి ఉంటే మీకు \nకష్టాలు తప్పేవి.'' అన్నది.\n\"లేదు, లేదు! ఇంకొకతెను పెళ్ళాడా\nలనుకుంటే అడవుల కెందుకు పోతాను ?\nనేను ఆ పని చెయ్యటానికి కారణం నువు\nకాదు. నిన్ను మార్చలేకపోయినందుకు\nనాలో కలిగిన విరక్తి! నేను భార్యగా\nకోరింది నిన్నే. కాని నువు ఉండిన\nవిధంగా కాదు,'' అన్నాడు విశ్వమిత్రుడు.\nఅటు తరవాత వారిద్దరూ చాలా అన్యో\nన్యంగా జీవించారు. మిత్రవింద తన\nవంటి అదృష్టవంతురాలు ప్రపంచంలో\nమరొకతె ఉండదనుకున్నది.\nబేతాళుడీ కథ చెప్పి, \"రాజా, సృష్టిలో\nఎన్నో ఆనందమయ రూపాలు ఉండగా\nవిశ్వమిత్రుడు ఏరి కోరి స్త్రీ రూపం\nఎందుకు ధరించాడు? ధరించిన వాడు\nతన ఇంటి సమీపానికే ఎందుకు వచ్చాడు?\nపురుషులలో కొత్తగా మంచి ఏమీ చూడ\nకుండానే మిత్రవింద తన పురుష\nద్వేషాన్ని ఎలా మార్చుకున్నది? ఈ ప్రశ్న\nలకు సమాధానం తెలిసి కూడా చెప్పక.\nపోయావో నీ తల పగిలి పోతుంది.\" అన్నాడు.\nదానికి విక్రమార్కుడు \" స్త్రీ పురు\nషులు ఒకే జీవితంలో భాగస్వాములు.\nవాళ్ళు ఒకరి నొకరు ప్రేమించు కోవ\nటానికి కారణం కూడా వారి ఉమ్మడి.\nజీవితమే. ఆ జీవితంలో ఎలాటి లోపమూ\nలేనప్పుడు స్త్రీకి పురుషద్వేషమూ,\nపురుషుడికి స్త్రీ ద్వేషమూ రాదు. మిత్ర\nవింద పురుష ద్వేషిణి అనటం పొర\nపాటు, ఆమె స్త్రీ ద్వేషిణి కూడానూ.\nఅందుకే ఆమెకు వివాహ మంటే ఇష్టం\nలేదు. స్త్రీలకు సహజంగా ఇష్టమయే\nదాంపత్య జీవిత మంటేనూ, మాతృత్వ\nమంటేనూ ఇష్టం లేదు. ఆమెలో\nస్త్రీ ద్వేషం ఉన్నదని తెలియక. విశ్వ\nమిత్రుడు ఆమెను స్త్రీగా ఆనంద పరచా\nలని చూసి విఫలు డైనాడు. స్త్రీకి సహ\nజంగా పురుషద్వేషం ఉంటుందో ఉండదో\nచూడటానికే అతను స్త్రీ రూపం ధరిం\nచాడు. స్త్రీ జీవితంలో ఆనందం ఉండే\nపక్షంలో దాన్ని తన భార్య చూడగలందు\nలకు అతను తన ఇంటి ప్రాంతానికే\nవచ్చాడు. స్త్రీకి సహజంగా భర్తపైనా,\nపిల్లలపైనా ద్వేషం ఉండదని అతనికి\nతెలిసింది. మిత్రవిందలో కలిగిన పరి\nవర్తన కూడా స్త్రీ ద్వేషం పోవటం\nద్వారానే జరిగింది. ఆమె సుమిత్రను\nచూసి స్త్రీ జీవితం మీద రోత పోగొట్టు\nకున్నది. ఆమెలో స్త్రీ ద్వేషం పోగానే\nపురుష ద్వేషం కూడా పోయింది.'\"\nఅన్నాడు.\nరాజుకు ఈ విధంగా మౌనభంగం\nకలగగానే బేతాళుడు శవంతో సహా\nమాయమై, తిరిగి చెట్టెక్కాడు. —(కల్పితం)",
            "book_page_end": 22
        },
        {
            "title": "మంచి మిత్రుడు",
            "book_page_start": 23,
            "pdf_page_start": 25,
            "pdf_page_end": 25,
            "author": "బసిరెడ్డి శ్రీనివాసులురెడ్డి",
            "genre": "నీతి కథ",
            "moral": "నిజమైన స్నేహితుడు నీ సంపదపై ఆశ చూపకుండా, నీ మంచిని మాత్రమే కోరుకుంటాడు.",
            "keywords": [
                "స్నేహం",
                "వర్తకుడు",
                "రత్నాలు",
                "గుణపాఠం",
                "నమ్మకం"
            ],
            "characters": [
                "ధనిక వర్తకుడు",
                "కొడుకు",
                "కొడుకు మిత్రుడు",
                "తండ్రి మిత్రుడు"
            ],
            "locations": [],
            "content": "ఒక ధనికవర్తకుడికి ఒక కొడుకుండేవాడు. వాడి చుట్టూ పనికిమాలిన స్నేహితులు\nచేరారు. ఇది గ్రహించి తండ్రి తన కొడుకును అడ్డమైన వాళ్ళతోనూ స్నేహం చెయ్యవద్దని\nచాలాసార్లు హెచ్చరించాడు. కాని కొడుకుకు తన కపట స్నేహితుల మీద ఎంతో నమ్మకం;\nఅంచేత వాడు తండ్రి మాటలు వినిపించుకోలేదు.\nకొన్నాళ్ళకు వర్తకుడు తన కొడుక్కు గుణపాఠం నేర్పదలచి వాడితో, \"నాయనా,\nమనం వర్తకం మీద దూరప్రయాణం పోవలసి వస్తుంది. మన రత్నాలు ఎవరి వద్ద దాస్తే\nబాగుంటుంది?” అన్నాడు. కొడుకు తన ఆప్త మిత్రుడి పేరు చెప్పాడు. తండ్రి అనుమతితో\nవాడు రత్నాల పెట్టెను తన మిత్రుడి వద్ద ఉంచాడు.\nకొన్నాళ్ళు అయాక తండ్రి కొడుకులు వ్యాపారం ముగించుకుని తిరిగివచ్చారు.\nకొడుకు రత్నాల పెట్టెను తీసుకు రావటానికి తన మిత్రుడి వద్దకు వెళ్ళి కోపంగా తిరిగివచ్చి,\n“మీరు చేసిన అవమానానికి నా మిత్రుడు ఎంతో బాధ పడుతున్నాడు. మనం ఇచ్చిన\nపెట్టెలో అన్నీ రాళ్ళుట!” అన్నాడు.\nతండ్రి నవ్వి, \" ఆ పెట్టెలో ఏ మున్నదీ నీ మిత్రుడు ఎందుకు చూడవలిసి వచ్చింది?\nనిజంగా రత్నాలే ఉంటే ఏం చేసి ఉండే వాడో గ్రహించలేదా? నేను నా మిత్రుడి వద్ద కూడా\nఒక రత్నాల పెట్టెను దాచాను. వెళ్ళి తీసుకురా!\" అన్నాడు.\nకొడుకు వెళ్ళి తండ్రి మిత్రుడి వద్దనుంచి రత్నాలపెట్టెను తెచ్చాడు. తెరిచి చూస్తే\nఅందులోనూ రాళ్ళే ఉన్నాయి. మంచి మిత్రుడు ఎలా ప్రవర్తిస్తాడో కొడుక్కు అర్థమయింది.\n— బసిరెడ్డి శ్రీనివాసులురెడ్డి",
            "book_page_end": 23
        },
        {
            "title": "శ్రమబరువు",
            "book_page_start": 24,
            "pdf_page_start": 26,
            "pdf_page_end": 28,
            "author": "కె. నాగేశ్వరరావు",
            "genre": "నీతి కథ",
            "moral": "శ్రమ విలువ కష్టపడేవారికే తెలుస్తుంది. దురాశ పతనానికి దారి తీస్తుంది.",
            "keywords": [
                "కూలి",
                "సంపాదన",
                "దురాశ",
                "న్యాయం",
                "ముంత"
            ],
            "characters": [
                "కామయ్య",
                "రంగయ్య మామ",
                "షావుకారు",
                "మంత్రి",
                "రాజు"
            ],
            "locations": [
                "ఊరు",
                "కొండల అవతల ప్రదేశం",
                "రాజు సభ"
            ],
            "content": "కామయ్య ఎవరూ లేని ఒంటరిగాడు.\nచిన్నతన మంతా వాడు ఊళ్ళో వాళ్లకు\nఈ పనీ, ఆ పనీ చేసి పెడుతూ, వాళ్ళు\nపెట్టినది తింటూ, ఎవరి పంచనో పడు\nకుంటూ గడిపాడు. వాడికి పెళ్ళి యీడు\nవచ్చింది; పెళ్ళి చేసుకుని ఒక ఇంటి\nవాడు కావాలని బుద్ధి పుట్టింది. రంగయ్య\nమామ కూతురు బాగుంటుంది. ఆ పిల్లను\nపెళ్ళిచేసు కుందామ ను కున్నాడు\nకామయ్య.\nవాడు సరాసరి రంగయ్యమామ దగ్గ\nరికి వెళ్ళి, మామా, నీ కూతుర్ని\nనా కిచ్చి పెళ్ళి చెయ్యి. ఒక ఇంటి వాణ్ణి\nఅవుతాను,'' అన్నాడు.\n\"తాడూ బొంగరమూ లేని వాడికి\nపిల్ల నియ్యను. చేతనయితే వందరూపా\nయలు ఓలి ఇచ్చి, నా కూ తు ర్ని\nతీసుకుపో.\" అన్నాడు రంగయ్యమామ.\n\"కొండల అవతల బోలెడంత కూలి\nఇస్తారు. ఒక్క ఏడాదిలో వంద రూపా\nయలు సంపాదిస్తా,'' అన్నాడు కామయ్య.\n“అయితే, సరిగా ఒక సంవత్సరం\nగడువిస్తా వంద రూపాయలతో\nతిరిగిరా.\" అన్నాడు రంగయ్యమామ.\n\nరోజే బయలుదేరి కామయ్య\nకొండల అవతలికి వెళ్ళాడు. అక్కడ\nకూలి బాగా దొరుకుతుంది. సంవత్స\nరంలో వంద రూపాయలూ మిగల్చటం\nకండ గల వాడికి ఏ మంత కష్టం కాదు.\nకామయ్య ఒక షావుకారు వద్దకు\nవెళ్ళి. \" అయ్యా, నేను పొరుగూరు\nనుంచి కూలి చేసుకోవటానికి వచ్చాను.\nనన్ను మీ దొడ్లో పాకలో ఉండనియ్యండి,\" \nఅని అడిగాడు. షావుకారు సరే నన్నాడు.\nకామయ్య ఒక్క రోజన్నా విశ్రాంతి\nతీసుకోకుండా కూలి చేస్తూ. తన సంపా\nదనను వెండి రూపాయలుగా మార్చు\nకుని, వాటిని ఒక ముంతలో వెయ్య\nసాగాడు. ప్రతి రాత్రీ వాడు నిద్రపోయే\nముందు ముంతను చేతుల్లో పట్టుకుని\nపైకీ కిందికీ ఊపి, అందులో ఎన్ని రూపా\nయలు చేరాయో గుర్తు తెచ్చుకుని, ఇంకా\nఎన్ని వెయ్యాలో గుణించుకుని,\nఆ తర\nవాత రంగయ్యమామ కూతుర్ని పెళ్ళా\nడటం గురించి కలలు కంటూ నిద్ర\nపోయేవాడు.\nసంవత్సరం పూర్తి కావచ్చింది.\nముంతలో వంద వెండి రూపాయలూ\nచేరాయి.\nకామయ్య, తనకు పాక యిచ్చిన పాకలో ఉండనిస్తే మా ఇంట్లో ముంత\nషావుకారు వద్దకు వెళ్ళి \" అయ్యా. కాస్తా కాజేస్తావా? రాజుగారి దగ్గిర\nనేను మా ఊరికి తిరిగి పోతున్నాను. ఫిర్యాదు చేస్తాను, పద,\" అన్నాడు.\nశల విప్పించండి.\" అన్నాడు.\n\"ఏ మాత్రం సంపాదించావు?\nమా ఊరు వచ్చిన కూలి వాళ్ళు కుబేరు\nలవుతారులే!'' అన్నాడు షావుకారు.\nకామయ్య తన మూటలో నుంచి\nముంత పైకి తీసి, '\" ఎంత లెండి? వంద\nరూపాయలు,\" అన్నాడు.\nషావుకారుకు ముంతలో ఉన్న డబ్బు\nమాట వినగానే దురాశ పుట్టింది. ఆయన\nకామయ్యతో, '' కామయ్యా. నువ్వింత\nపని చేస్తావా? ఊరికి కొత్తవాడి వని\nషావుకారు తెచ్చిన ఫిర్యాదు విని,\nరాజు కామయ్యను, \" నువు ఈ డబ్బు\nసంపాదించావా? దొంగిలించావా?''\nఅని అడిగాడు.\n\" మహారాజా, నేను కొండల అవతలి\nనుంచి ఇక్కడికి వచ్చినది సంపాదించ\nటానికే, దొంగతనాలు చెయ్యటానికి\nకాదు. కష్టపడి కూలిచేసి మిగుల్చుకుని,\nవంద వెండి రూ పాయ లు \nఎంచి\nఈ ముంతలో వేసుకున్నాను.\" అన్నాడు\nకామయ్య.\n'\" అబద్ధం! నేను మా ఆవిడకు నగ\nచేయించాలని సరిగా వంద రూపాయలు\nఈ ముంతలో వేసి పెట్టాను. మాటల\nసందర్భంలో ఈ సంగతి విని వీడు\nఈ ముంతను దొంగిలించాడు,'' అన్నాడు\nషావుకారు.\nరాజు ఎవరి మాట నమ్మాలో నిర్ణ\nయించలేక పోవటం చూసి మంత్రి,\n''ఆ ముంత \nఇయ్యండి. రేపు\nసభలో మీ తగాదా తీర్చుతాం.\" అన్నాడు.\nఆ రాత్రి ఆయన అలాటి ముంతలే\nమరికొన్ని తెప్పించి, కొన్నిటిలో వందకు\nకొంచెం తక్కువగా నూ, కొన్నిటిలో\nకొంచెం ఎక్కువగానూ వెండి రూపా\nయలు పోసి ఉంచాడు. తరవాత ఆయన\nకామయ్య ముంతను మిగిలిన వాటితో\nకలిపి పెట్టేశాడు.\nమర్నాడు సభలో మంత్రి ముంత\nలన్నిటినీ ఒక బల్ల మీద ఉంచి, \" షావు\nకారుగారూ, వీటిలో మీ ముంతను\nగుర్తించగలరా?'' అని అడిగాడు.\n\"అన్నీ ఒక విధంగానే ఉన్నాయి.\nఎలా గుర్తించటం?\" అన్నాడు షావుకారు.\nమంత్రి కామయ్యను కూడా అలాగే\nఅడిగాడు.\nకామయ్య ముందుకువచ్చి, ఒకొక్క\nముంతనే తీసుకుని చేతుల్లో పట్టుకుని\nపైకీ, కిందికీ ఊపి, \" మహారాజా, ఇదే\nనా ముంత! ఇందులో సరిగా వంద వెండి\nరూపాయ లున్నాయి. మిగిలిన వాటిల్లో.\nవందకు ఎకువా, తక్కువా ఉన్నాయి,'' \nఅన్నాడు.\nముంతలోని రూపాయలు తీసి ఎంచితే\nసరిగా నూరే ఉన్నాయి. కామయ్య\nనిర్దోషి అని తేలిపోయింది. శ్రమబరువు\nశ్రమ చేసుకునే వాడికే తెలుస్తుంది,\nకూర్చుని సంపాదించేవాడికి తెలియదు.\nరాజుగారు షావుకారు చేత కామయ్యకు\nరెండు వందల రూపాయలు పరిహారంగా\nఇప్పించాడు. కామయ్య ఆ డబ్బంతా\nతీసు కు ని పోయి, రంగయ్యమామ\nకూతుర్ని పెళ్ళాడి సుఖంగా ఉన్నాడు.",
            "book_page_end": 26
        },
        {
            "title": "తమ్ముడి వాటా",
            "book_page_start": 27,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "హాస్యం, నీతి కథ",
            "moral": "రాజు యొక్క సంపద ప్రజలందరికీ చెందుతుంది. దానిని సమానంగా పంచుకుంటే అది అల్పమే అవుతుంది.",
            "keywords": [
                "రాజు",
                "ధర్మపురి",
                "సంపద",
                "పౌరులు",
                "వాటా"
            ],
            "characters": [
                "ధర్మాత్ముడైన రాజు",
                "వాటా అడిగిన మనిషి",
                "గణకులు"
            ],
            "locations": [
                "ధర్మపురి",
                "రాజసభ"
            ],
            "content": "ధర్మపురిలో ధర్మాత్ముడైన ఒక రాజు ఏటేటా ప్రజలకు అన్నవస్త్రాలు దానం చేస్తూ ఉండే\nవాడు, ఆ సమయంలో ఆయన సభచేసి, తాను ఏ విధంగా పరిపాలన సాగిస్తున్నదీ ప్రజలకు\nవివరించి చెప్పి, “ప్రజలందరూ నా సహెూదరులు. నా సొత్తు అంతా ప్రజలదే,” అనేవాడు.\nఇది విన్న ఒక మనిషి రాజసభకు వచ్చి, “ నేను రాజుగారికి ఒక తమ్ముణ్ణి. రాజు\nగారిని చూడాలి,” అన్నాడు.\nరాజు అతన్ని సభలోకి రప్పించి, \"ఏమిటి సంగతి?” అని అడిగాడు.\n\" మీ ప్రజలలో నేనూ ఒక తమ్ముణ్ణి. మీ సొత్తులో నా వాటా అడిగి తీసుకుపోదామని\nవచ్చాను,” అన్నాడు ఆ మనిషి.\nరాజు గణకులను పిలిపించి, \"మన రాజ్యంలో ఉన్న జనసంఖ్య ఎంతో, మన\nఖజానాలో ఎంత డబ్బున్నదో, అది అందరికీ పంచితే ఒక్కొక్కడికీ ఎంత వస్తుందో లెక్క\nకట్టండి,” అన్నాడు.\nగణకులు లెక్కకట్టి ఒక్కొక్క పౌరుడికి అరదమ్మిడి వస్తుందన్నారు.\n\"పోనీలెండి. ఈ మనిషికి ఒక దమ్మిడి ఇచ్చిపంపండి,” అన్నాడు రాజు.",
            "book_page_end": 27
        },
        {
            "title": "పూరీలశాసనం",
            "book_page_start": 28,
            "pdf_page_start": 30,
            "pdf_page_end": 32,
            "author": "వి. యజ్ఞరామయ్య",
            "genre": "జానపద కథ",
            "moral": "అధికారం ఉన్నా, అన్యాయం చేస్తే శిక్ష తప్పదు. న్యాయం ధర్మానికే దక్కుతుంది.",
            "keywords": [
                "నవాబు",
                "పూజారి",
                "భూస్వామి",
                "శాసనం",
                "దాహం"
            ],
            "characters": [
                "గోలకొండ నవాబు",
                "పూజారి",
                "భూస్వామి",
                "నౌకర్లు",
                "తహశీల్దార్"
            ],
            "locations": [
                "గోలకొండ",
                "అరణ్యం",
                "దేవాలయం"
            ],
            "content": "ఒక సారి గోలకొండ నవాబు వేటకు\nవెళ్ళి, ఒక లేడిని తరుముతూ దట్టమైన\nఅరణ్యంలోకి ప్రవేశించాడు. అతని పరి\nవారం నవాబు గుర్రంతో సమానంగా\nకదలలేక వెనకబడి పోయారు.\nమిట్టమధ్యాన్న మయింది. నవాబుకు\nదాహం వేసింది. ఎక్కడా నీరు కని\nపించ లేదు. అలసి ఉన్న గుర్రం మీద\nఅలాగే పోతూ నవాబు, \"అల్లా, నేనివాళ\nదాహంతో చావక తప్పదా?\" అను\nకున్నాడు.\nఅంతలో అతనికి దూరాన పక్షులు\nఎగురుతూ కనిపించాయి. అక్కడ నీరు\nఉండవచ్చు ననుకుని నవాబు గుర్రాన్ని\nఅటుగా నడిపించాడు. త్వరలోనే అతను\nఒక గుడిని చేరుకున్నాడు. గుడి దగ్గిర\nచల్లని నీడనిచ్చే చెట్లు ఉన్నాయి. గుడి\nముందు కొలను ఉన్నది.\nనవాబుకు ప్రాణాలు లేచి వచ్చాయి.\nఆయన చప్పున గుర్రం దిగి, తాను నీరు\nతాగి, గుర్రాన్ని కూడా తాగించి, చల్లని\nచెట్టు నీడన నడుము వాల్చాడు. \nబడలి ఉండటాన ఆయనకు వెంటనే\nనిద్రపట్టింది.\nనవాబు నిద్ర లేచే సరికి సూర్యుడు\nఅస్తమించాడు. తూర్పు నుంచి మసక\nచీకట్లు కమ్ముకు వస్తున్నాయి. ఆయన\nలేచి, కాళ్ళూ, చేతులూ, ముఖమూ\nకడుక్కుని, దైవప్రార్థన చేసే సరికి\nచీకటి పడనే పడింది. ఆ రాత్రి తాను\nఅక్కడే గడపవలిసి ఉంటుందని\nఅతనికి తోచింది. అందుచేత ఆయన\nదేవాలయం ముందున్న అరుగు మీద\nపడుకున్నాడు. కాని ఆయనకు ఆకలి\nదహించుకు పోతూ ఉండటం చేత కన్ను\nమూత పడలేదు.\nఅంతలో ఆయనకు దూరంగా దీపం\nఒకటి కనిపించింది. ఆ దీపం తన కేసి\nవస్తూ ఉండటం చూసి ఆయనకు భయం\nవేసింది. అయినా చేసేది ఏమీ లేక,\nఆయన అల్లాను స్మరిస్తూ పడుకున్నాడు.\nకొద్ది సేపట్లో ఆ గుడిపూజారి దీపంతో\nసహా అక్కడికి వచ్చి, నవాబు పరిస్థితి\nతెలుసుకుని, గుడిలోకి వెళ్ళి, పేల\nపిండిలో ఇంత బెల్లం కలిపి తెచ్చి,\nతినమని నవాబుకు ఇచ్చాడు.\nనవాబు ఆ పేలపిండి తిని ప్రాణాలు\nనిలబెట్టుకుని, ఆ పూజారికి ఒక భూమిని\nఇనాంగా రాసి ఇచ్చి, తరవాత వెళ్ళి\nపోయాడు.\nఈ సంగతి, ఆ భూమిని అనుకుని\nఉన్న భూములు గల భూస్వామికి\nతెలిసింది. అతను తాను ఆక్రమించ\nదలచిన భూమి మరొకరిది కావటం\nసహించలేక. పూజారి వద్దకు వచ్చి,\nనవాబు రాసి ఇచ్చిన శాసనపత్రం తనకు\nఇయ్యమన్నాడు.\nపూజారి ఇయ్యనన్నాడు.\n\" నేను తినవలసిన పంటను నువు\nతింటావా? ఎలా తింటావో చూస్తాను.\"\nఅంటూ భూస్వామి పూజారిని ఒక\nచెట్టుకు కట్టేయించి, తన నౌకర్ల చేత\nచావగొట్టించాడు. ఆ దెబ్బలకు తాళలేక,\nపూజారి నవాబు రాసి ఇచ్చిన పత్రాన్ని\nతెచ్చి. భూస్వామికి ఇచ్చాడు.\nభూస్వామి దాన్ని ముక్కలుగా చించి\nపూజారికి ఇచ్చి. మింగ మన్నాడు.\nపూజారి గత్యంతరం లేక వాటిని నమిలి\nమింగాడు.\nకొన్నాళ్ళకు నవాబు ఆ దారినపోతూ,\nపూజారి జ్ఞాపకం రాగా, గుడి దగ్గిరికి\nవెళ్ళాడు. గుడి పక్కన ఒక గుడిసె\nఉన్నది. అందులో నుంచి పూజారి\nపిల్లలు బయటికి వచ్చి ఆయనను\nవింతగా చూస్తూ నిలబడ్డారు. వాళ్ళు\nబక్కచిక్కి ఉన్నారు. వాళ్ళ బట్టలు\nచిరిగి, మాసి ఉన్నాయి.\nవాళ్ళను చూసి నవాబుకు ఆశ్చర్యం\nకలిగింది. తాను ఇచ్చిన భూమి మీద\nవచ్చే ఆదాయం పూజారికి చాలటం లేదు\nకాబోలని ఆయన అనుకున్నాడు.\nఅంతలో, కట్టెలు కోసం వెళ్ళిన\nపూజారి నవాబు వచ్చినట్టు తెలుసుకుని,\nపరిగెత్తుకుంటూ వచ్చి, నవాబును పలక\nరించి, గుడిసెలోకి వెళ్ళి, బెల్లం కలిపిన\nపేలపిండి తెచ్చి, నవాబు కిచ్చాడు.\nనవాబు ఆ పేలపిండి తిని, దాన్ని\nమెచ్చుకుని, '' కాగితం తీసుకురా, ఇంకో\nఇనాం రాసి ఇస్తాను,\" అన్నాడు.\n\"సర్కార్, నా దొక మనవి. కాగితం\nమీద రాసి ఇచ్చే ఇనాం నాకు వద్దు,'\nఅన్నాడు పూజారి.\n\"పోనీ, రాగిరేకు మీద రాయించ\nమంటావా?'' అని నవాబు అడిగాడు.\n\"వద్దు,- సర్కార్. అది మింగటం\nమరీ కష్టం. మీరు రాయించే శాసనం\nపూరీల మీద రాయించండి.\" అన్నాడు\nపూజారి.\n\" అరె, దివానా, పూరీల మీద ఎవ\nరైనా శాసనం రాస్తారా? శాసనం తిన\nటానికి అనుకున్నావా?\" అని నవాబు\nఅడిగాడు.\n\" అవును, సర్కార్.\" అన్నాడు\nపూజారి.\n\" అరె, దివానా! ఎంత పొరపాటు\nపడ్డావు? దాన్ని తీసుకుపోయి తహశీల్దా\nరుకు చూపిస్తే భూమి నీకు స్వాధీనం\nచేసే వాడు గద! అయితే నే నిచ్చిన\nభూమి నీ స్వాధీనం కాలేదన్న మాట,'\nఅన్నాడు నవాబు.\nపూజారి జరిగిన దంతా చెప్పాడు.\nఅంతా విని నవాబు మండిపడి,\nభూస్వామిని పిలిపించి, కొరడా ల తో\nకొట్టించి, తాను పూజారి కి ఇచ్చిన\nభూమిని పూజారికి స్వాధీనం చెయ్యమని\nతాఖీదు రాసి తహశీల్దారుకు పంపాడు.\n\nవిధంగా పూజారికి \nదక్కింది. దానితో అతను నాలుగు\nకాలాల పాటు సుఖంగా జీవించాడు.",
            "book_page_end": 30
        },
        {
            "title": "ప్రసన్నాంజనేయం",
            "book_page_start": 31,
            "pdf_page_start": 33,
            "pdf_page_end": 34,
            "author": "వేమూరు సుబ్రమణ్యం",
            "genre": "హాస్యం, జానపద కథ",
            "moral": "కష్టేఫలి. దైవభక్తి లేదా నమ్మకం అపాయం నుండి రక్షిస్తుంది, మరియు అదృష్టాన్ని తెస్తుంది.",
            "keywords": [
                "తోలుబొమ్మలాట",
                "దయ్యాలు",
                "ఆంజనేయుడు",
                "పేదరికం",
                "అదృష్టం"
            ],
            "characters": [
                "తోలుబొమ్మల కుటుంబం",
                "దయ్యాలు",
                "రావణుడు",
                "లంఖిణి",
                "ఆంజనేయుడు"
            ],
            "locations": [
                "పల్లె",
                "చెరువు",
                "మర్రిచెట్టు",
                "లంకాపట్టణం"
            ],
            "content": "ఒక చిన్న పల్లెలో ఒక బీద కుటుంబం మూటలు విప్పి అందరూ భోజనాలు చేసి\nఉండేది. వారి జీవనం తోలుబొమ్మలు చెరువు నీరు తాగి, నిద్రపోయారు.\nఆడించటం. అందువల్ల వచ్చే ఆదాయంతో\nకుటుంబం అంతా జీవించాలి.\nకుటుంబంలో ఇద్దరు దంపతులూ,\nఇద్దరు ముసలివాళ్లూ, నలుగురు పిల్లలూ\nఉండేవాళ్ళు. పది రోజులకొక ఊరువెళ్లి,\nతోలుబొమ్మలను ఆడిస్తేనే గాని అందరికీ\nతిండి కూడా ఉండేది కాదు.\nఒక సారి ఈ కుటుంబం బొమ్మలూ,\nఇతర సామానులూ సంచులు కట్టి తోలు\nబొమ్మలు ఆడించటానికి ఒక గ్రామానికి\nబయలుదేరింది. సామానులూ, సంచులూ\nమోస్తూ, పిల్లలతో సహా ప్రయాణం\nసాగించటంలో వాళ్ళు ఊరి పొలిమేర\nచేరేసరికి రాత్రి ఝాము పొద్దుపోయింది.\nఅక్కడ ఒక చెరువూ, దాని పక్కన ఒక\nపెద్ద ఊడల మర్రిచెట్టూ కనిపించే సరికి,\nఅర్థరాత్రివేళ అలికిడికి వాళ్ళు మేలు\nకున్నారు. సమీపంలోనే ఇళ్ళు కనిపిం\nచాయి. ఆ ఇళ్ళ దిక్కునుంచి కొందరు\nమనుషులు వచ్చి, తోలుబొమ్మల వాళ్ళను\nఆట చూపమని కోరారు.\n\"పందిరి వెయ్యాలి. దీపాలు పెట్టాలి.\nదివిటీలు వెలిగించాలి. తెరలు కట్టాలి.\nఈ అర్ధరాత్రివేళ ఇవన్నీ ఎలా సాధ్య\nపడతాయి ? ఆట ఆడించలేం,\" అన్నారు\nతోలుబొమ్మలవాళ్ళు.\n\"మీకు కావలిసిన సదుపాయాలన్నీ\nమేం చేస్తాం. మీరు ఈ రాత్రి ఆట\nఆడించాలిసిందే.\" అన్నారు వచ్చినవాళ్లు.\nఅన్నట్టే వాళ్ళు క్షణంలో అన్ని\nఏర్పాట్లూ చేశారు. పందిరి తయారయింది.\nతోలుబొమ్మలాట ఆరంభమయింది. ఎవ\nరికి తోచిన డబ్బులు వారు వేయటానికి\nముసలిది ప్రేక్షకుల దగ్గిర ఒక గుడ్డ\nపరిచింది.\nపాటలు పాడుతున్నారు. డప్పులు\nవాయిస్తున్నారు. కేకలు పెడుతున్నారు.\nతెరమీద తోలుబొమ్మలు ఆడుతున్నాయి.\nదృశ్యం రావణాసురుడి లంకాపట్టణంలో\nరావణుడి కొలువు కూటం. రాక్షసులు\nఅల్లరి చేస్తున్నారు. రాక్షస కాంతలు\nనృత్యాలు చేస్తున్నారు. ప్రేక్షకులు ఉత్సా\nహంగా నాటకం చూస్తూ, సంతోషంతో\nకేకలు పెడుతున్నారు.\nరావణుడి కొలువు కూటం దృశ్యం\nఅయిపోయింది. తెర మీదికి లంఖిణి\nవచ్చింది. లంఖిణిని చంపటానికి ఆంజ\nనేయుడు వచ్చాడు. ఆంజనేయుడి\nఆర్భాటంతోనూ, లంఖిణి పడేపాట్లతోనూ\nఆ ప్రదేశమంతా దద్దరిల్లి పోయింది. తెర\nవెనక కోలాహలం పెరిగింది గాని, తెర\nముందు ప్రేక్షకుల కోలాహలం పూర్తిగా\nనిలిచిపోయింది.\nముసలమ్మ తెరముందుకు వచ్చి చూసే\nసరికి మైదానమంతా ఖాళీగా ఉన్నది.\nప్రేక్షకులందరూ మాయమయారు. ముస\nలిది పరిచిన గుడ్డ మీద మాత్రం చాలా\nడబ్బు పడింది. ముసలిది వెనక్కు తిరిగి\nవెళ్ళి ఆట ఆపించింది.\nఅప్పుడు తోలుబొమ్మల వాళ్ళు వచ్చి\nచూస్తే, ముందు కనిపించిన ఇళ్ళు లేవు.\nతమను ఆడమన్న మనుషులుగాని, ఆట\nచూడ వచ్చినవాళ్ళు గాని ఒక్కరూ లేరు.\nఇంత సేపూ తమ ఆట చూసినది దయ్యా\nలనీ, ఆంజనేయుడు తెర మీదికి రాగానే\nఅందరూ పారిపోయారనీ తోలుబొమ్మల\nవాళ్ళు గ్రహించారు. ఎందుకైనా మంచి\nదని వాళ్ళు తెల్లవారినదాకా తెర మీద\nఆంజనేయుణ్ణి ఆడిస్తూ కూర్చున్నారు.\nఏమైనా వాళ్ళు పడిన శ్రమ వృధా\nపోలేదు. బోలెడంత డబ్బుతోబాటు\nచాపలూ, దీపాలూ మొదలైనవి కూడా\nలభించాయి. దయ్యాల వల్ల హాని కలగ\nకుండా ఆంజనేయుడు వారిని కాపాడాడు.",
            "book_page_end": 32
        },
        {
            "title": "కుదిరినరోగం",
            "book_page_start": 33,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "హాస్యం, నీతి కథ",
            "moral": "పిసినారితనం ఒక రకమైన మానసిక రోగం. అది చివరకు కుటుంబ ఆనందాన్ని పాడుచేస్తుంది.",
            "keywords": [
                "పిసినారి",
                "భద్రయ్య",
                "పాపయ్య కొడుకు",
                "వైద్యుడు",
                "కుటుంబం"
            ],
            "characters": [
                "భద్రయ్య",
                "భద్రయ్య భార్య",
                "భద్రయ్య పిల్లలు",
                "పాపయ్య కొడుకు",
                "రంగనాథం"
            ],
            "locations": [
                "ఊరు",
                "భద్రయ్య ఇల్లు"
            ],
            "content": "ఒక ఊళ్లో పిసినిగొట్టు ధనికుడు ఉండే\nవాడు. అయితే అతను గొప్ప తిండి\nపోతు. తన మట్టుకు తాను పంచభక్ష్య\nపరమాన్నాలూ తినేవాడు. కాని ఇతరు\nలకు ఎంగిలి చెయ్యికూడా విదిల్చేవాడు\nకాడు. ఆయనకు భార్యా, ఇద్దరు బిడ్డలూ\nఉన్నారు; ఆయన వారిని కూడా కడుపు\nనిండా తిన నిచ్చేవాడు కాడు.\nతిండియావ జాస్తిగా గల భద్రయ్య\nనిత్యమూ ఏవో చిరుతిళ్ళు, పప్పులో,\nఫలాలో తింటూనే ఉండేవాడు; ఆశగా\nతన వంక చూసే కన్న బిడ్డలకు అది\nమందు అని చెప్పేవాడు.\nభద్రయ్యకు పొరుగున పాపయ్య అనే\nఒక పేదవాడు ఉన్నాడు. అతగాడికి\nకూడా భార్యా, ఇద్దరు పిల్లలూ ఉన్నారు.\nతనకు కలిగినంతలో అతడు భార్యా బిడ్డ\nలతో సమంగా అనుభవిస్తూ ఉండేవాడు.\nఒక రోజు పాపయ్య కొడుకు భద్రయ్య\nఇంటికి వెళ్ళాడు. ఆ సమ యంలో\nభద్రయ్య తన ఇంటి వరండాలో కూర్చుని,\nబత్తాయిపళ్ళు తింటున్నాడు. భద్రయ్య\nపిల్లలిద్దరూ ఆశగా తండ్రి వంక చూస్తు\nన్నారు. కాని ఆయన వాళ్ళవంక\nచూడటం లేదు.\nఆయన దృష్టి పాపయ్య కొడుకు మీద\nపడింది.\n\"ఎందుకురా ఇలా వచ్చావ్?\" అని\nభద్రయ్య వాణ్ణి అడిగాడు చిరాకుగా\n\"చంద్రాన్నీ, లక్ష్మినీ ఆడుకునేందుకు\nతీసుకు వెళదామని!\" అని వినయంగా\nసమాధానం చెప్పాడు పాపయ్య కొడుకు.\n\"పొండిరా! పోయి వాళ్ళింటో ఆడు\nకోండి,” అన్నాడు భద్రయ్య తన పిల్లలతో.\nచంద్రమూ, లక్ష్మీ పాపయ్య కొడుకు\nవెంట వెళ్లారు. వాళ్ళు పాపయ్య ఇల్లు\nచేరినాక పాపయ్య కొడుకు భద్రయ్య చేయించుకోవడం లేదు. మీరు అయిస్ను\nకొడుకును, \"అదేమిట్రా, మీకు పెట్ట\nకుండా మీ నాన్న బత్తాయిపళ్లు తినేస్తు\nన్నాడు?'' అని అడిగాడు.\n\"ఆయనెప్పుడూ అంతే!\" అన్నారు\nభద్రయ్య పిల్లలిద్దరూ ఏక కంఠంతో.\nపాపయ్య కొడుకు లేచి, \"మీ రిక్కడే\nఉండండి. ఇప్పుడే వస్తా,”అని భద్రయ్య\nపిల్లలకు చెప్పి, వైద్యుడు రంగనాథం\nఇంటికి పరిగెత్తి వెళ్ళాడు.\nపాపయ్య కొడుకు వెళ్లేసరికి రంగ\nనాథం ఇంట్లోనే ఉన్నాడు. వాడు ఆయ\nనకు నమస్కారం చేసి, “మా పొరుగింటి\nభద్రయ్యగారు చాలా జబ్బుగా ఉన్నారు..\nఆయన డబ్బు కక్కుర్తి కొద్దీ వైద్యం\nరక్షించాలి.\" అన్నాడు.\nనిజంగానే, రంగనాధానికి ఎవరి\nజబ్బు గురించి విన్నా నిద్రపట్టదు.\nపాపయ్య కొడుకు చెప్పినది వింటూనే\nఆయన లేచి, మందుల సంచీ తీసుకుని\nభద్రయ్య ఇంటికి వెళ్ళాడు.\nరంగనాధం వెళ్ళే సరికి భద్రయ్య\nవరండాలో కుర్చీలో కూర్చుని ఉన్నాడు.\nరంగనాధాన్ని చూసి ఆయన ఆశ్చర్య\nపడుతూ లేచి, \" ఏమిటి ఇలా దయ\nచేశారు?\" అని అడిగాడు.\nరంగనాధం నవ్వి, \" మీ కోసమే.\nమీ ఆరోగ్యం సరిగా లేదట గదా?''\nఅన్నాడు.\n\"నా ఆరోగ్యాని కేం? పిడిరాయిలా\nఉన్నాను.'' అన్నాడు భద్రయ్య.\n\" అలా అనకండి. మీరేమీ కంగారు\nపడవద్దు. నేను మీకు ఉచితంగా వైద్యం\nచేస్తాను.'' అన్నాడు రంగనాధం.\nభద్రయ్య నవ్వి, \" ఎంత మాట !\nమీ దగ్గిర వైద్యం చేయించుకుని డబ్బు\nలిచ్చే ధైర్యం నా కెక్కడిది? అయినా,\n' నేను జబ్బు పడ్డానని మీ కెవరు\nచెప్పారు?'' అని అడిగాడు.\n\" మీ పొరుగింటి పాపయ్య కొడుకు\nచెప్పాడు,'' అన్నాడు రంగనాధం.\nభద్రయ్యకు చాలా కోపం వచ్చింది.\nవెంటనే పక్క ఇంటికి వెళ్ళి పాపయ్య\nకొడుకును పిలుచుకు వచ్చాడు.\nరంగనాధం పాపయ్య కొడుకు వంక\nకోపంగా చూసి, \" ఏం రా, ఈయనకు\nజబ్బన్నావు? మనిషి నిక్షేపంలా ఉంటే?\"\nఅని అడిగాడు.\nపాపయ్య కొడుకు నింపాదిగా,\n\" ఈయన పిల్లలకు పెట్టకుండా బత్తాయి\nపళ్ళు తింటున్నారు. మా నాన్న మాకు\nపెట్టకుండా ఏ పండూ తినడు. కాని\nజబ్బుచేసినప్పుడు మాత్రం తను ఒక్కడే\nతింటాడు. ఎందు కంటే, ఎక్కువ\nకొనుక్కు నేందుకు మాకు డబ్బు\nలేదుగా!'' అన్నాడు.\n\"అయితే, పిల్లలకు పెట్టకుండా\nపళ్ళు తింటున్నానని నాకు జబ్బుచేసిం\nదంటావా? నాకు జబ్బు చేస్తే వైద్యుణ్ణి\nనేను పిలిపించుకో లేనూ?\" అని\nభద్రయ్య\nకుర్రవాణ్ణి కోపంగా\nఅడిగాడు.\n\"మీరు పిసినిగొట్టు గద ! డబ్బు\nఖర్చయి పోతుందని వైద్యం చేయించు\nకోవటం లేదేమో అనుకున్నాడు. రంగ\nనాధంగారు ఊరికే వైద్యం చేస్తారని\nమీకు తెలీదేమోనని. ఆయనింటికి పరి\nగెత్తాడు. నాన్నా!\" అని భద్రయ్య\nకొడుకు చంద్రం అన్నాడు.\nఆ మాట విని భద్రయ్యకు చాలా\nకోపం వచ్చింది. ఆయన పాపయ్య\nకొడుకుతో, ఏంరా, నేను పిసినిగొట్టు\nనని నీకు తెలిసింది గద! అందుకే నేను\nనా పిల్లలకు పెట్టకుండా పళ్ళు తింటు\nన్నాని గ్రహించ లేక పోయావా? ''\nఅన్నాడు.\n\"మా నాన్న జబ్బు చేసినప్పుడు\nపళ్ళు తను ఒక్కడే తింటాడే, అప్పుడు\nఆయన కళ్ళనీళ్ళు పెట్టుకుని, ' ఎంత\nపిసినిగొట్టు కూడా కన్న బిడ్డలకు పెట్ట\nకుండా తాను తినడు. కాని నేనుమాత్రం\nమీకు లేకుండా పళ్ళు తినేస్తున్నాను,'\nఅంటాడు. అందుకని మీకు జబ్బే చేసి\nఉండాలను కున్నాను.\" అన్నాడు\nపాపయ్య కొడుకు నింపాదిగా.\nభద్రయ్య మొదట ఉలిక్కిపడ్డాడు.\nతరవాత ఆయన తమాయించుకుని,\nపాపయ్య కొడుకు భుజం తట్టుతూ రంగ\nనాథంతో, ''రంగనాథంగారూ, వీడు చెప్పి\nనది నిజం! చాలాకాలంగా నేను జబ్బుతో\nబాధ పడుతున్నాను. అందుకే ఇంత\nకాలమూ నేను కట్టుకున్న ఇల్లాలినీ,\nకన్న బిడ్డలనూ సుఖ పెట్టలేక పోయాను.\nవీడు మిమ్మల్ని తీసుకు రావడం నాకు\nమంచిదే అయింది,\" అన్నాడు.\nఆ రోజు రాత్రి భద్రయ్య రంగనాథం\nకుటుంబానికీ, పాపయ్య కుటుంబానికీ\nవిందు చేశాడు. భద్రయ్య పిల్లలు మొదటి\nసారిగా మంచివంటకాలు రుచి చూశారు.\nఆ తరవాత మరెన్నడూ వాళ్ళు చిరుతిళ్ళ\nకోసం మొహం వాచిపోలేదు.",
            "book_page_end": 36
        },
        {
            "title": "తెలివి వచ్చింది!",
            "book_page_start": 37,
            "pdf_page_start": 39,
            "pdf_page_end": 39,
            "author": "మల్లెల శీతారాంరావు",
            "genre": "హాస్యం",
            "moral": "స్వయంగా ఆలోచించడం, ప్రశ్నించడం ద్వారానే తెలివి వస్తుంది.",
            "keywords": [
                "తెలివి",
                "వెర్రెయ్య",
                "బెస్తవాడు",
                "చేపమెదడు",
                "మందమతి"
            ],
            "characters": [
                "వెర్రెయ్య",
                "బెస్తవాడు"
            ],
            "locations": [
                "ఊరు"
            ],
            "content": "ఒక వూళ్ళో వెర్రెయ్య అనే మందమతి ఉండేవాడు. వాణ్ణి అందరూ “వెర్రి వెధవా?”\nఅని పిలిచేవాళ్ళు. తెలివి రావటానికి మార్గం ఏదైనా ఉంటే బాగుండునని వాడికి అనిపించింది.\nఒకనాడు వాడు ఒక బెస్తవాణ్ణి, \"నాకు తెలివి రావాలంటే ఏం చెయ్యాలి?” అని\nఅడిగాడు. రోజుకొక చేపమెదడు వండుకుని తింటే తెలివితేటలు వస్తాయని బెస్తవాడు చెప్పాడు.\nవెర్రెయ్య ఆ బెస్తవాడి దగ్గిరే రోజుకు ఒక రూపాయి యిచ్చి, చేపతలను కొనుక్కు\nపోయేవాడు. బెస్తవాడు మిగిలిన వేపను రూపాయికి అమ్మి లాభం చేసుకునే వాడు. ఇలా\nఒక నెల గడిచినాక వెర్రెయ్య బెస్తవాడి వద్దకు వచ్చి, \" మొత్తం చేప ఖరీదు రూపాయి\nఅయితే, ఒక్క తలకే నువు నా వద్ద రూపాయి తీసుకుంటున్నావు. ఇది అన్యాయం,” అన్నాడు.\nబెస్తవాడు నవ్వి, “ చూశావా, నీకు తెలివొచ్చింది!” అన్నాడు. వెర్రెయ్య తృప్తిపడి\nఇంటికి పోయాడు.\n—మల్లెల శీతారాంరావు",
            "book_page_end": 37
        },
        {
            "title": "దొరికిపోయినదొంగ",
            "book_page_start": 38,
            "pdf_page_start": 40,
            "pdf_page_end": 46,
            "author": "ఏ. సి. సర్కార్, ఐంద్రజాలికుడు",
            "genre": "మిస్టరీ, సాహసం",
            "moral": "అద్భుతాలుగా కనిపించేవి తరచు మోసాలు లేదా గారడీలు అయ్యే అవకాశం ఉంటుంది. నిజమైన తెలివి పరిశీలన, విశ్లేషణలో ఉంటుంది.",
            "keywords": [
                "స్వామీజీ",
                "ఘటానందస్వామి",
                "దొంగ",
                "రంగారావు",
                "ఇంద్రజాలం"
            ],
            "characters": [
                "సుబలుడు",
                "ఇంద్రలాల్",
                "సుశీలుడు",
                "విష్ణు",
                "నటవరు",
                "స్వామీజీ (రంగారావు)",
                "ఇన్స్పెక్టరు",
                "మునిరాం",
                "ప్రసాద్"
            ],
            "locations": [
                "గ్రామం",
                "పట్టణం",
                "మర్రిచెట్టు ప్రాంతం"
            ],
            "content": "సుబలుడు ఒక గ్రామంలో ధనికకుటుం\nబానికి చెందినవాడు. వాడు దగ్గిరలో\nఉన్న పట్టణంలో తన మేనమామ ఇంద్ర\nలాల్ ఇంట ఉంటూ చదువుకుంటు\nన్నాడు. ఇంద్రలాల్ ఇంద్రజాలం తెలి\nసినవాడు. సుబలుడు పదిహేనేళ్లవాడు. అని సుబలుడు అడిగాడు.\nసుబలుడు శలవులకు ఇంటికి వస్తూ\nఉండేవాడు. తిరిగి ఒకటి రెండు రోజు\nలలో స్కూలు తెరుస్తారనగా పట్టణం\nపోయేవాడు. ఒక వేసవి శలవులకు\nవాడు తన గ్రామం చేరేసరికి గ్రామంలో\nఅమిత సంచలనంగా ఉన్నది.\n\"మీ కందరికీ ఏమయింది? అందరూ\nఎందుకింత అడావుడి పడుతున్నారు?\"\nఅని సుబలుడు తన మిత్రుడైన సుశీలుణ్ణి\nఅడిగాడు.\n'' నీ కింకా తెలీదా? మన వూరి కొక\nమహాపురుషుడు వచ్చాడు. ఆయన\nసాక్షాత్తూ దేవుడే! ఏది కావాలంటే అది\nచేయగలడు. నీటి మీద నడుస్తాడు.\nనిప్పుల్లో నడుస్తాడు,\" అన్నాడు సుశీ\nలుడు ఉద్రేకంతో.\n\"ఈ అద్భుతాలన్నీ నువు చూశావా?\"\n“లేదు కాని, అందరూ చెబుతున్నారు.\nనేను మాత్రం ఒక అద్భుతం కళ్ళారా\nచూశాను.\" అన్నాడు సుశీలుడు.\n\nఏమిటది ? \" అని సుబలుడు\nఅడిగాడు.\n''ఆయన పావుకోడు పలకలను కాళ్లకు\nతగిలించుకుని నడుస్తాడు. ఆ పావు\nకోళ్ళకు పాదాలు దూర్చే పట్టీ గాని కాలి\nవేళ్ళతో పట్టుకునే బుడిపె గాని\nఉండదు!'' అన్నాడు సుశీలుడు.\nసుబలుడికి ఆ మహాపురుషుణ్ణి చూడా\nలనిపించింది గాని, ప్రయాణం బడలిక\nమీద ఉండటం చేత అప్పటికి\nఆ ప్రయత్నం మాని, తిన్నగా ఇంటికి\nవెళ్ళాడు. 'ఆ రాత్రి వాడు భోజనం చేస్తూ\nతన తల్లిని, \"అమ్మా, మన వూరికి ఎవరో\nగొప్ప వాడు వచ్చాట్ట. నువు వాణ్ణి\nచూశావా?\" అని అడిగాడు.\nవాడి తల్లి చేతులు జోడించి నుదుట\nపెట్టుకుని, '' ఘటానందస్వామి గురిం\nచేనా అడుగుతున్నావు? ఆయన్ను గురించి\nఅలా తేలికగా మాట్లాడకు. మహాపురు\nషుడు !'' అన్నది.\n\"ఆయన ఏం గొప్పపనులు చేశాడు?''\nఅని సుబలుడు మళ్ళీ అడిగాడు.\n\"మిగిలిన వాటి మాట అలా ఉంచు.\nఆయన మందు అమృతమేననుకో\nస్వామీజీ మంత్రించి తీర్థం ఇస్తే, నకు\nలుడి కొడుకు జ్వరం మూడు మోతాదు\nలతో తీసేసినట్టు పోయింది. శంకరుడి\nకూతురుకు భేదు లవుతుంటే స్వామీజీ\nమంత్ర తీర్థం ఇచ్చారు; తెల్లారేసరికల్లా\nనయమైపోయింది.\" అన్నది తల్లి.\n'' ఆయన పావుకోళ్ళ పలకలు కాలికి\nతగిలించుకుని నడుస్తారుట, నువు\nచూశావా? \" అని సుబలుడు తల్లిని\nఅడిగాడు.\n\" ఆ అద్భుతం గ్రామంలో అందరూ\nచూశారు. కొంత మంది ఆయన నీళ్ళ\nమీద నడవటమూ, నిప్పుల్లో నడవటమూ\nచూశారట. నువు రేపు వెళ్ళి వారికి\nవందనంచేసి, ఆశీర్వాదం పొందు.\"\nఅన్నది సుబలుడి తల్లి.\nసుబలుడు ఆ రాత్రి ఎలాగో గడిపి,\nమర్నాడు తెల్లవారగానే సుశీలుణ్ణి,\nవిష్ణునూ, నటవరు, ఇతర మిత్రులనూ\nకలుపుకుని, గ్రామం చిట్టచివర మర్రి\nచెట్టు కింద ఉన్న పాడుపడిన ఇంటి\nకేసి వెళ్ళాడు.\nచెట్టు కింద, పెద్ద నెగడుకు దగ్గిరగా\nజింక చర్మం మీద స్వామీజీ కూర్చుని\nఉన్నాడు. ఆయన కళ్ళు మూసుకుని,\nధ్యానంలో ఉన్నాడు. ఆయన నల్లగా,\nబలిష్ఠంగా, ఆ రో గ్యంగా ఉన్నాడు.\nఆయన జుట్టు జడలు కట్టుకుని ఉన్నది.\nఆయన గడ్డం బొడ్డుదాకా వేళ్ళాడు\nతున్నది. ఆయన అనుచరులు ఇద్దరు,\nగడ్డాల వాళ్ళు, ఆయన కోసం గంజాయి\nచిలుము తయారు చేస్తున్నారు.\nకుర్రవాళ్ళు అక్కడ చేరిన కొద్ది నిమి\nషాలకు స్వామీజీ గట్టిగా, \"హర హర !\nభం, భం! శివశంభో! శివశంభో!\"\nఅని అరిచి, నింపాదిగా కళ్ళు తెరిచి,\nకుర్రవాళ్ళను చూసి మందహాసం చేసి,\nవారిని దగ్గిరికి రమ్మని సైగ చేశాడు.\nభ య ప డు తూ వాళ్ళు ఆయనను\nసమీపించారు.\n\" నన్ను చూసి ఎందుకు భయపడ\nతారు? వచ్చి ఈ పళ్ళు తీసుకోండి.\"\nఅంటూ స్వామీజీ తన పక్కనే ఉన్న\nపళ్ళను చూపాడు.\nమామూలుగా నదురూ, బెదురూ లేని\nవాడే అయినా సుబలుడు ఆ వాతావరణం\nచూసి బెదిరిపోయి, ఒక్కొక్క అడుగే\nవేస్తూ, స్వామీజీని సమీపించాడు. అతని\nవెనకగా మిగిలిన పిల్లలు కూడా వెళ్లారు.\nస్వామీజీ వారందరికీ పళ్ళూ, మిఠాయి\nదినుసులూ ఇచ్చాడు, \" మీరు సాయం\nకాలం మళ్ళీ రండి, మీకు పళ్ళూ,\nమిఠాయీ ఇస్తాను,'\" అన్నాడు.\nకుర్రవాళ్ళు స్వామీజీకి నమస్కా\nరాలు చేసి, ఇవతలికి వచ్చేశారు. సుబ\nలుడు స్వతహాగా అనుమానించే స్వభావం\nగల వాడు. కాని అతనికి స్వామీజీ మీద\nకొంత గురి కుదిరి, ఆయన చేసే మహి\nమలు చూడాలన్న ఆసక్తి కలిగింది.\nఆ సాయంకాలం కుర్రవాళ్ళ బృందం\nస్వామీజీని చూడబోయే సమయానికి\nఅక్కడ పెద్ద గుంపు ఉన్నది. వచ్చిన\nవారిలో చాలామంది స్వామీజీకి ఫలాలూ,\nమిఠాయీ, పాలూ, బియ్యమూ, పూలూ,\nమాలలూ తెచ్చారు.\nక్రమంగా సూర్యాస్తమానమై, స్వామీజీ\nపూజకు వేళ అయింది. హర హర\nశంభో!'' అని అరిచి, ఆయన లేచి నిల\nబడే సరికి ఆయన అనుచరు లిద్దరూ\nదగ్గిరికి వచ్చారు.\n\" కాళ్ళూ, చేతులూ కడుక్కోవాలి\nప్రక్షాళనకు గంగాజలం ఎక్కడ?\" అని\nఆయన తన అనుచరులను అడిగాడు.\n\"గంగాజలం సిద్ధంగానే ఉన్నది.\nకాళ్ళూ, చేతులూ కడుక్కోవచ్చు.\"\nఅన్నాడు ఒక అనుచరుడు.\nస్వామీజీ ఒక పీట మీద కూర్చుని,\nఅనుచరుడు కుండతో నీరు పోస్తూంటే,\nకాళ్ళూ, చేతులూ కడుక్కున్నాడు. రెండో\nఅనుచరుడు పట్టీలేని రెండు పావుకోడు\nపలకలు తెచ్చి ఆయన ముందు పెట్టాడు.\nస్వామీజీ వాటి మీద పాదాలు ఆనించి,\nఒక నిమిషం పాటు కళ్ళు మూసుకుని\nఏదో మంత్రం చదివి, నాలుగడుగులు\nవేసి తన యథాస్థానానికి నడిచివెళ్ళాడు.\n\"ఘటానందస్వామీజీ కీ జై!'' అని\nజనం అరిచారు.\nఇది చూసి సుబలుడికి దిమ్మతిరిగి\nపోయింది. అద్భుతం! ఏదో అతీత శక్తి\nలేకుండా ఇలాటి పని చెయ్యటం ఎవరి\nతరమూ కాదు. స్వామీజీ తన కాళ్ళను\nశుభ్రంగా కడుగుకున్నాడు గనక సందే\nహానికి అవకాశం లేదు. ఇదేదో యోగ\nశక్తి, సందేహం లేదు. తన మేనమామ\nఇంత కన్న పెద్ద అద్భుతాలే చేస్తాడు\nగాని అదంతా గారడీ, మోసం! తన\nవాటి మర్మం నుబలుడికి తెలుసును.\nకాని తన మేనమామ ఇలా కర్రపలకలు\nకాళ్ళకు తొడుక్కుని నడవగలడా?\nసుబలుడు ఇంటికి వెళ్ళి తన మేన\nమామకు ఉత్తరం రాస్తూ స్వామీజీ చేసిన\nదంతా వివరంగా రాశాడు. అలాంటి\nమహాత్ముడు తమ గ్రామంలో ఉన్నట్టు\nతన మేనమామకు తెలపటం వాడికి\nగర్వకారణ మయింది. సుబలుడి మేన\nమామ ఆ ఉత్తరాన్ని ఆ సక్తితో చదివి,\nఏదో చీటీ రాసి తన మిత్రుడొకడికి\nపంపాడు.\nమర్నాడు ఆదివారం. తలవని\nతలంపుగా ఐంద్రజాలికుడు ఇంద్రలాల్\nముగ్గురు మిత్రులను వెంటబెట్టుకుని\nతన మేనల్లుడి ఇంటి వద్ద ప్రత్యక్ష\nమైనాడు. ఆయన వెంట వచ్చినవాళ్ళు\nమంచి ఆజాను బా హు లూ,\nబలా\nడ్యులూనూ.\nతన రాకకు సుబలుడు ఆశ్చర్య\nపోయే సరికి, ఇంద్రలాల్, \" నీ ఉత్తరం\nచూశాక రావాలనిపించిందిరా!\"\nఅన్నాడు. స్వామీజీ మహిమ తన మేన\nమామను కూడా ఆకర్షించినందుకు సుబ\nలుడు సంతోషం వెలిబుచ్చాడు.\n\"మీ స్వామీజీ ఇంకా అద్భుతాలు\nచూపించ బోతున్నాడు, '' అన్నాడు\nఇంద్రలాల్ వెంటవచ్చిన వారిలో ఒకడు.\n\" మీకు ఎలా తెలుసు? '' అని సుబ\nలుడు ఆయనను అడిగాడు.\n'' మాకు తెలిసినదీ, మేము విన్నదీ\nఅబద్ధం కాకపోతే ఘటానందస్వామి\nత్వరలోనే మరికొన్ని అద్భుతాలు చేయ\nబోతున్నాడు. ము ని రాం, ప్రసాద్లు\nఈ స్వామీజీని ఒక కంట కనిపెట్టి\nఉండటం మంచిది. లేకపోతే ఆయన\nముందే పసిగట్టి, అదృశ్యం కూడా\nకాగలడు,\" అన్నాడు మరొకడు.\nఆయన చెప్పిన ఇద్దరు మనుషులూ\nవీధి బిచ్చగాళ్ళలాగా వేషాలు వేసుకుని,\nవెంటనే బయలుదేరి వెళ్ళారు. ఉండి\nపోయిన మనిషి, \"స్వామీజీ ప్రార్థన\nఎప్పుడు మొదలు పెడతాడు?\" అని\nసుబలుణ్ణి అడిగాడు.\n\"వేళ కావచ్చింది. ఆయన పావు\nకోళ్లతో నడవటం చూడదలిస్తే వెంటనే\nబయలుదేరాలి. కావాలంటే నేను\nమిమ్మల్ని అక్కడికి తీసుకు పోతాను,\"\nఅన్నాడు సుబలుడు.\nఅందరూ కలిసి బయలుదేరారు.\nవాళ్ళు మర్రిచెటు ప్రాంతాన్ని చేరినాక,\nఇంద్రలాల్ వెంట వచ్చిన మనిషి\nజేబులో నుంచి ఒక చిన్న ఫోటో పైకి\nతీసి, దాని కేసీ, ఘటానందస్వామి కేసీ\nకొంతసేపు చూసి, \"నే ననుకున్నది\nఅక్షరాలా నిజం, ఇంద్రలాల్,\" అన్నాడు.\nమారు వేషాలు వేసుకున్నవారు అప్ప\nటికే అక్కడికి చేరి, జనంలో కలిసి,\nస్వామీజీకీ, అతని అనుచరులకూ చెరొక\nదిక్కుగానూ నిలబడి ఉన్నారు.\nస్వామీజీ కాళ్ళూ, చేతులూ కడు\nక్కుని, పట్టులేని పావుకోళ్ళు ధరించి\n`నడవ నారంభించాడు. సుబలుడు తన\nమేనమామను పట్టుకుని, \"చూడు,\nమామా! అద్భుతం! అద్భుతం!\" అన్నాడు.\n\"చూడు. సుబల్. ఏదో బంకతో\nఅంటించినట్టు పావుకోళ్ళు కాళ్ళకు\nఅంటుకున్నాయి. ఆవును. ఇది పాత\nవిద్యే. పావుకోళ్ళకు వార్నిష్ బదులు\nతుమ్మబంక పూస్తారు. చూడు, ఆ పావు\nకోళ్ళు వార్నిష్ వేసినట్టున్నాయి, మేలు\nరకం తుమ్మజిగురు పూసి ఉండాలి. తడి\nకాళ్ళు బంకకు బాగా కరుచుకుంటాయి,' '\nఅన్నాడు ఇంద్రలాల్.\nసుబలుడికి అంతా అర్థమయింది.\nఅతని మేనమామ ఇలా \nచెప్పాడు: \"ఈ ఘటానందస్వామి పెద్ద\nనేరస్థుడు. నా మిత్రుడు పోలీసు ఇన్స్పె\nక్టరు. అతను ఏం చేస్తాడో చూతాం!''\nఅంతలోనే ఈల మోగింది. జనం\nమధ్య నుంచి బిచ్చగాళ్ళ వేషాలలో\nఉన్న ఇద్దరూ బేడీలు పట్టుకుని స్వామీజీ\nముందుకు వచ్చారు. వాళ్ళపై అధికారి\nరెండు చేతులా రెండు పిస్తోళ్ళు పట్టుకుని\nస్వామీజీకి గురి చేసి, \" చేతు లెత్తు! \"\nఅని కేక పెట్టాడు. జనంకదిలి దూరంగా\nఆ ప్రదేశాన్ని చుట్టు ముట్టి, వింత చూడ\nసాగారు.\n\" రంగా రావ్, నీ ఆట కట్టింది.\"\nఅంటూ పోలీసు ఇన్స్పెక్టరు ముందుకు\nవచ్చి. స్వామీజీ గడ్డం పట్టుకుని\nగుంజాడు. అది అతని చేతిలోకి ఊడి\nవచ్చింది. స్వామీజీ అవతారమే మారి\nపోయింది.\nఇన్స్పెక్టరు అక్కడ చేరిన వారితో\nఇలా అన్నాడు:\n\"మిత్రులారా, మీ రిప్పుడు మరింత\nగొప్ప అద్భుతం చూశారు. ఈ స్వామీజీ\nఅవతారం మారి పోయింది. ఇతని అసలు\nసంగతి తెలుసుకోండి. ఇతను రంగారావు\nఅనే పేరు మోసిన బందిపోటు దొంగ.\nఇతను కొద్ది కాలం కిందట తన ఇద్దరు\nఅనుచరులతో సహా జైలు నుంచి తప్పించు\nకుని పారిపోయాడు. వాళ్ళు ఇక్కడ\nఇతని వెంటనే ఉన్నారు.''\nరంగారావు తన గుడ్డ సంచీలో చెయ్యి\nదూర్చబోయాడు. ఇన్స్పెక్టరు అది గమ\nనించి, \"రంగారావ్, నీ పిస్తోలు తీయ\nటానికి ప్రయత్నించావో నీ తల పేలి\nపోతుంది. మంచి అబ్బాయిలాగా చేతులు\nచాచి మురుగులు తొడిగించుకో!'' అంటూ\nరంగారావు చేతులకు బేడీలు వేశాడు.\nఘటానందస్వామి సరంజామా అంతా\nతణిఖీ చెయ్యగా చేతి తుపాకులూ,\nతూటాలూ లాటి నిషిద్ధ వస్తువులు దొరి\nకాయి. జ్వరమూ, భేదులూ, రక్త విరేచ\nనాలూ మొదలైన రోగాలకు ఔషధాలు\nగల సీసాలు కూడా అతని సంచిలో\nదొరికాయి.\n\"స్వామీజీ రోగాలు నయం చేసేది\nవీటితో నన్నమాట. ఈ మందులు నీటిలో\nకలిపి, మంత్ర జలమని ఇచ్చాడు.\nఅమ్మతో అంతా చెప్పెయ్యాలి,\" అను\nకుంటూ సుబలుడు ఇంటికి పరిగెత్తాడు.",
            "book_page_end": 44
        },
        {
            "title": "ధారానగరపు పండితులు",
            "book_page_start": 46,
            "pdf_page_start": 48,
            "pdf_page_end": 50,
            "author": "ఎస్. గోపాలకృష్ణ",
            "genre": "తెలివితేటలు",
            "moral": "ఒక వ్యక్తి గొప్పతనం అతని పరిసరాల ద్వారా కూడా ప్రతిబింబిస్తుంది. తెలివైన సమాధానాలు ఇవ్వగల స్త్రీలు ఉన్న నగరంలో పండితుడు మరింత గొప్పవాడై ఉంటాడు.",
            "keywords": [
                "కాంతికవి",
                "భోజరాజు",
                "కాళిదాసు",
                "ధారానగరం",
                "చాతుర్యం"
            ],
            "characters": [
                "కాంతికవి",
                "భోజరాజు",
                "కాళిదాసు",
                "ధారానగర స్త్రీలు"
            ],
            "locations": [
                "ధారానగరం"
            ],
            "content": "ధారానగరంలో భోజరాజు మహాకవులను\nపోషిస్తూ ఉంటాడనీ, కాళిదాసు అక్కడ\nఆస్థాన కవి అనీ విని కాంతికవి అనే\nఆయన అసూయపడి, ఆ కాళిదాసును\nఓడించి తానా స్థానాన్ని సంపాదించు\nకుందామని ధారానగరరానికి వచ్చాడు.\nధారానగరం శివార్లలో కాంతికవికి\nఒక కన్య కనబడింది. ఆయన ఆ పిల్లను,\nనువ్వెవరి పిల్లవు?\" అని అడిగాడు.\n\nదాని కామె,\n\"హర హర స్మరతే నిత్యం, బహు జీవ\nప్రపాలకః,\nఅరణ్యే వసతే నిత్యం, తస్యాహంకుల\nబాలికా,\" అని చెప్పింది.\n(ఎప్పుడూ అరణ్యాలలో ఉంటూ,\nహర హరా అంటూ, బహు జీవకోటిని\nపోషించే కులానికి —కాపులకు —చెందిన\nపిల్లను. అని దాని అర్ధం.)\nకాంతికవి ఈ సమాధానానికి ఆశ్చర్య\nపడి మరికొంత దూరం ముందుకు వెళ్ళే\nసరికి కొంతమంది స్త్రీలు నీళ్ళ కోసం\nపోతూ కనిపించారు. అందులో ఒకతెను\nఆయన. \" అమ్మాయీ, నువ్వెవరు?\"\nఅని అడిగాడు. దాని కామె,\n\"చతుర్ముఖో న చ బ్రహ్మా, వృషా\nరూఢ న శంకరః,\nఅకాలే వర్షతే మేఘః, తస్యాహం కుల\nబాలికా,” అన్నది.\n(నాలుగు ముఖాలున్నా బ్రహ్మ కాదు.\nఎద్దు నెక్కినా శివుడు కాదు; కాలం కాని\nకాలంలో కూడా వర్షించే మేఘం; అలాటి\nకులానికి చెందినదాన్ని. అంటే నీరు తెచ్చే\nవారి కూతురినని అర్థం. నాలుగు ముఖాలు\nగలతోలు తిత్తిని ఎద్దు మీద తీసుకుపోయి,\nదానిలో నీరు నింపి తెచ్చి అందరికీ\nఅందిస్తారు.)\nఆ సమాధానం విని కాంతికవి మరింత\nఆశ్చర్యపడి, మరొక ఆమెను, “ నువ్వె\nవరు? \" అని అడిగాడు. దాని కామె,\n“పంచ భర్తా న పాంచాలీ, ద్విజిహ్వా\nన చ సర్పిణీ,\nవానరీ న చ కృష్ణాస్యా, తస్యాహం\nకులబాలికా,\" అన్నది.\n(లేకరికూతురుననిఆమెఅభిప్రాయం.\nలేకరి అయిదు వేళ్ళతో, చీలిన పాళీ గల\nకలాన్ని పట్టుకుని, సిరాలో ముంచి కలం\nముఖాన్ని నల్లగా చేసి రాస్తాడు. భరించే\nటందుకు అయిదుగురున్నా ద్రౌపది కాదు\nకలం; రెండు నాలుకలున్నా పాము కాదు\nపాళీ; ముఖం నల్లగా ఉన్నా కోతి కాదు.)\nకాంతికవి మరో ఆమెను. \" నువ్వె\nవరు?\" అని అడిగాడు. దాని కామె,\n\"నిత్యం జుహెూతి ద్రవ్యాణి, చౌర్య\nకారీ దినే దినే\nశత్రుం మిత్రం న జానాతి తస్యాహం\nకులబాలికా,\" అన్నది.\n(ఎప్పుడూ పదార్థాన్ని హెూమం చేస్తూ,\nశత్రు మిత్ర విచక్షణ లేకుండా రోజూ\nబంగారం-దొంగతనం చేసే వాళ్ళ పిల్లను.\nఅంటే కంసాలి పిల్లను అని అర్థం.)\nకాంతికవి అంత కంతకూ ఆశ్చర్యం\nఎక్కువ కాగా మరో స్త్రీని, \"నువ్వెవరి\nదానివి?\" అని అడిగాడు. దాని కామె\n\"బాహు రస్తి, శిరో నాస్తి, న సంత్యం\nగుళికా దశ,\nతస్యోత్వత్తికరో యస్తు, తస్యాహం కుల\nబాలికా,\" అన్నది.\n(చేతులుండి తలగాని, పదివేళ్ళుగాని\nలేని దాన్ని - చొక్కాను, తయారు చేసే\nవాళ్ళ దాన్ని. అంటే దర్జీల పిల్లను.)\n\"ఈ ధారానగరంలో తక్కువ\nకులాల ఆడవాళ్ళే ఇంత చాతుర్యం గల\nవాళ్ళయితే కాళిదాసు ఎంతటి వాడై\nఉండాలి ? \" అనుకుంటూ కాంతికవి\nమరి కొంతదూరంపోయి, ఒక స్త్రీని చూసి,\nఆమెను కూడా, \" నువ్యెవరి దానివి?\".\nఅని అడిగాడు. దాని కామె,\n\"నిర్జీవో జీవితో వాపి శ్వాసోచ్ఛాస\nవిశేషతః,\nకుటుంబకలహెూ నాస్తి, తస్యాహం\nకులబాలికా,\" అన్నది.\n(ప్రాణం లేకపోయినా, ఉన్నట్టేగాలి\nపీల్చి విడుస్తుంది. కుటుంబ కలహం\nఉండదు. అలాటి కులంలో – కమ్మరి\nమనిషిని. కమ్మరి కొలిమి తితి పోస్తూ\nపని చేస్తాడు.)\nకాంతికవి ఇంకా ముందుకు పోయే\nసరికి మరొక స్త్రీ ఎదురైంది. ఆయన\nఆమెను, '' నువ్వెవరు?\" అని అడి\nగాడు. దాని కామె,\n\"ద్విరాజా, నగరీ ఏకా. నిత్యం\nయుద్ధం చ జాయతే.\nత దుత్పత్తి కరో యస్తు తస్యాహం కుల\nబాలికా,\" అన్నది.\n(ఒకే నగరానికి ఇద్దరు రాజులు.\nవాళ్ళు ఎప్పుడూ కలహిస్తారు. దాన్ని\nతయారు చేసే వాళ్ళ పిల్లను. నగరం\nఅంటే పత్తిరాటం. రాజులంటే మీరు\nసులు. అవి ఒక దాన్ని ఒకటి ఘర్షణ\nపెడుతుంది. దాన్ని చేసేవాడు వడ్రంగి.\nవడ్రంగి పిల్లను అని అర్థం.)\nఇంతలో ఇంకొక స్త్రీ ఆటుగా వచ్చింది.\nఆమెను కూడా కాంతికవి, “నువ్వెవరు?”\nఅని అడిగాడు. దాని కామె,\n“చక్రైకం న రథీ సూర్యో, భూమౌ\nతిష్ఠతి సారథిః.\nఅగస్త్యతాత నిర్మాణ స్తస్యాహం కుల\nబాలికా,\" అన్నది.\n(ఒకటే చక్రం. కాని రధికుడు\nసూర్యుడు కాడు. సారధి భూమి మీద\nకూర్చుంటాడు. అగస్త్యుడి తండ్రిని పుట్టి\nస్తాడు. అలాటి కులానికి చెందినదాన్ని.\nఅంటే కుమ్మరిసారె మీద కుండలు\nచేసే కుమ్మరి వాళ్ళ పిల్లను అని అర్థం.\nఅగస్త్యుడు కుండలో పుట్టాడనీ, సూర్యుడి\nరథానికి ఒకటే చక్రమనీ చెబుతారు.)\nధారానగర స్త్రీల తెలివితేటలు చూసి\nకాంతికవి కాళిదాసును ఓడించే ఆలోచన\nకట్టిపెట్టి, తిరిగి వెళ్ళిపోయాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "ధర్మం, నీతి లేని యుద్ధాలు వినాశనానికి దారి తీస్తాయి. అన్యాయం చేసినవారు శిక్షను తప్పించుకోలేరు.",
            "keywords": [
                "మహాభారతం",
                "కురుక్షేత్రం",
                "భీష్ముడు",
                "దుర్యోధనుడు",
                "అశ్వత్థామ",
                "కృష్ణుడు"
            ],
            "characters": [
                "భీష్ముడు",
                "శిఖండి",
                "అర్జునుడు",
                "అభిమన్యుడు",
                "ద్రోణుడు",
                "ధర్మరాజు",
                "కర్ణుడు",
                "శల్యుడు",
                "భీముడు",
                "కృష్ణుడు",
                "ద్రౌపది",
                "ధృతరాష్ట్రుడు",
                "వ్యాసుడు",
                "అశ్వత్థామ"
            ],
            "locations": [
                "కురుక్షేత్ర యుద్ధరంగం",
                "మడుగు",
                "గంగాతీరం",
                "హస్తినాపురం"
            ],
            "content": "పది రోజులు యుద్ధం చేసి భీష్ముడు భీష్ముడి అనంతరం కౌరవ సేనలకు\nయుద్ధరంగంలో పడిపోయాడు. ఆయన, ద్రోణుడు సర్వసేనాధిపత్యం వహించి,\nశిఖండితో యుద్ధం చెయ్యడు గనక అర్జు అయిదు రోజులపాటు యుద్ధం చేశాడు.\nనుడు శిఖండిని ముందు పెట్టుకుని. ఆయన పన్నిన పద్మవ్యూహంలోకి ప్రవే\nవెనక నుంచి తాను బాణాలు వేస్తూ\nభీష్ముణ్ణి పడగొట్టాడు.\nభీష్ముడు పడిపోయాడు గాని వెంటనే\nచావలేదు. ఆయన శరీరం నిండా బాణాలు\nగుచ్చుకుని ఉండటం చేత, ఆయన పడి\nపోయినప్పుడు ఆయన శరీరం నేలకు\nతగలలేదు. ఆ స్థితిలో ఆయనకు దాహం\nవేస్తే, అర్జునుడు భూమిని బాణంతో కొట్టి,\nపాతాళ గంగను పైకి తెప్పించాడు.\nఉత్తరాయణం వచ్చినదాకా భీష్ముడు\nఅంపశయ్య మీద ప్రాణాలతో ఉన్నాడు.\nశించి అర్జునుడి కొడుకైన అభిమన్యుడు\nశ త్రు యో ధు ల మధ్య చిక్కి చని\nపోయాడు. ఇది జరిగినప్పుడు అర్జునుడు\nదూరాన మరొక రంగంలో యుద్ధం చేస్తు\nన్నాడు. అభిమన్యుడి వెనకగా మిగిలిన\nపాండవులు పద్మవ్యూహంలో ప్రవేశించ\nబోతే, సైంధవుడు వారికి అడ్డుపడ్డాడు.\nఆ కారణంగా అభిమన్యుడికి ఎవరూ\nసహాయం లేకపోయారు.\nఈ సంగతి విని అర్జునుడు మర్నాడు\nసైంధవుణ్ణి చంపుతానని ప్రతిజ్ఞ చేసి.\nఅంత పనీ చేశాడు. తరవాత ద్రోణుడూ,\nధృష్టద్యుమ్నుడూ యుద్ధం చేస్తూండగా\nధర్మరాజు అశ్వత్థామ చచ్చినట్టు అబద్ధం\nచెప్పాడు. తన కొడుకు చచ్చాడని ధర్మ\nరాజు నోట విని ద్రోణుడు అస్త్రసన్యాసం\nచేసి, ప్రాయోపవేశం చేశాడు. అప్పుడు\nధృష్టద్యుమ్నుడు ఆయనను చంపాడు.\nద్రోణుడు చనిపోయిన అనంతరం\nకౌరవ బలాలకు కర్ణుడు సర్వసేనాని\nఅయాడు. కర్ణుడు శల్యుణ్ణి తనకు\nసారధిగా ఇప్పించమని దుర్యోధనుణ్ణి\nకోరాడు. శల్యుడు కర్ణుడికి సారధి కావ\nటానికి ఒప్పుకున్నాడు, గాని అతను\nయుద్ధం చేసిన రెండు రోజులూ శల్యుడు\nఅతన్ని అవమానిస్తూ, నిరుత్సాహపరుస్తూ\nవచ్చాడు. రెండవ రోజు కర్ణుడు అర్జు\nనుడితో యుద్ధం చేస్తూండగా అతని రథ\nచక్రం బురదలో కూరుకుపోయింది.\nకర్ణుడు దాన్ని ఎత్తుతూండగా అర్జునుడు\nఅతన్ని చంపేశాడు.\nకర్ణుడి అనంతరం శల్యుడు కౌరవ\nసేనాని అయినాడు. ఆయన ఆ రోజే\nధర్మరాజుతో యుద్ధం చేస్తూ చచ్చి\nపోయాడు.\nపద్దెనిమిదో రోజున యుద్ధం ముగిసింది.\nఆ యుద్ధంలో పద్దెనిమిది అక్షౌహిణుల\nసేన పోయింది. దుర్యోధనుడు తప్ప\nఅతని తమ్ములందరూ పోయారు. దుశ్శా\nసనుణ్ణి భీముడు భయంకరంగా చంపి,\nఅతని నెత్తురు తాగాడు.\nయుద్ధంలో ఉభయపక్షాల యోధులూ\nఅనేకవేలమంది చనిపోయారు. పాండ\nవుల పక్షాన పాండవులూ, ఉపపాండ\nవులూ, యుయుత్సుడూ, సాత్యకి, ధృష్ట\nద్యుమ్నుడూ, శిఖండీ మిగిలారు.\nయుయుత్సుడు ధృతరాష్ట్రుడికి పుట్టిన\nవాడు. యుద్ధం ముగియగానే అతను\nహస్తినాపురానికి వెళ్ళిపోయాడు.\nకౌరవుల పక్షాన అశ్వత్థామా, కృపుడూ,\nకృతవర్మా, దుర్యోధనుడూ మిగిలారు.\nయుద్ధం ఆఖరు దశలో కృపాశ్వత్థామలూ,\nకృతవర్మా దుర్యోధనుడి కోసం చూస్తే\nఅతను ఎక్కడా కనిపించలేదు. అతను\nగద ఒకటి భుజాన పెట్టుకుని ఒక పెద్ద\nమడుగు వద్దకు వెళ్ళాడు. కృతవర్మా,\nకృపుడూ, అశ్వత్థామా ప్రాణాలతో మిగిలా\nరన్నది కూడా అతనికి తెలియదు.\nమడుగు వద్ద కూర్చుని ఉన్న దుర్యో\nధనుడి వద్దకు సంజయుడు వచ్చాడు.\nతనకు అపజయం కలిగినందుకూ, తన\nవారంతా పోయినందుకూ విచారిస్తున్న\nదుర్యోధనుడు సంజయుణ్ణి చూసి, “మన\nవాళ్ళలో నువు తప్ప ఇంకెవరూ మిగల\nలేదా? నేను ఈ మడుగులో \nప్రాణాలతో ఉన్నా న ని నా తండ్రికి\nచెప్పు,'' అని మడుగులో ప్రవేశించాడు.\nసంజయుడు అక్కడి నుంచి వచ్చే\nస్తుండగా అతనికి కృతవర్మా, కృపుడూ,\nఅశ్వత్థామా కనబడి, \"సంజయా, దుర్యో\nధనుడు ఎక్కడ?\" అని అడిగారు.\nసంజయుడు వాళ్ళకు మడుగును\nచూపించి, దుర్యోధనుడు జల స్తంభన\nచేసి అందులో ఉన్నట్టు చెప్పాడు.\nఅశ్వత్థామ పెద్దగా ఏడుస్తూ, \"అయ్యో,\nమేము బతికి ఉన్న సంగతి అతనికి\nతెలీదు కాబోలు. మేము నలుగురమూ\nకలిసి శత్రువులను జయించలేమా?\"\nఅన్నాడు. వాళ్ళు ముగ్గురూ పాండవులతో\nయుద్ధం చేస్తామని బయలుదేరారు. కాని\nవాళ్ళు రణరంగానికి చేరేసరికి చీకటి\nపడింది. కౌరవ శిబిరానికి చెందిన స్త్రీలను\nసేవకులు హస్తినాపురానికి తీసుకు\nపోతున్నారు.\nయుద్ధం అయిపోగానే పాండవులు\nకృష్ణుడితో సహా దుర్యోధనుడి కోసం వెతక\nసాగారు. దుర్యోధనుడు మడుగులో దాగి\nఉన్న సంగతి వారికి తెలిసింది. వాళ్ళు\nఅక్కడికి వచ్చారు.\nధర్మరాజు దుర్యోధనుడితో, ‘\"నీ వంశ\nమంతా నాశనమయాక నీ ప్రాణాలు\nదక్కించుకోవటానికి మడుగులో దాక్కు\nన్నావా ? ఇది అక్రమం. బయటికి వచ్చి\nమాతో యుద్ధం చెయ్యి. నీ వంటి గర్విష్ఠికి\nఈ పిరికితనం తగదు. మమ్మల్ని ఓడించ\nకుండా నీ రాజరికం నిలవదు. వచ్చి,\nమమ్మల్ని ఓడించు,\" అన్నాడు.\n\"నాకు రాజ్యం అక్కర్లేదు. నువే\nఅంతా ఏలుకో,'' అన్నాడు దుర్యోధనుడు.\n\"నీ నుంచి నాకు రాజ్యదానం అవ\nసరం లేదు. అదీగాక, దానం చెయ్య\nటానికి నీకు ఇప్పుడు రాజ్యమూ లేదు.\nమమ్మల్ని జయించి రాజ్యం పొందు.\nలేదా మా చేతిలో ఓడిపో.\" అన్నాడు\nధర్మరాజు.\nఇలాటి సూటి పోటి మాటలతో పాండ\nవులు రెచ్చగొట్టే సరికి, దుర్యోధనుడు\nమడుగు నుంచి బయటికి వచ్చి, భీము\nడితో గదాయుద్ధం చేశాడు. భీముడు\nదుర్యోధనుడి తొడలు విరగ గొట్టాడు.\nతొడలు విరిగి పడిపోయి ప్రాణాలతో\nఉన్న దుర్యోధనుడి వద్దకు కృపాశ్వత్థామ\nకృతవర్మలు వచ్చి, అతని దుస్థితికి\nవిచారించారు. అశ్వత్థామ ఆ రాత్రే\nపాండవులనూ, బతికి ఉన్న ఇతర\nపాంచాలులనూ చంపేస్తానని దుర్యోధ\nనుడి దగ్గిర ప్రతిజ్ఞ చేశాడు. ఈ మాటకు\nదుర్యోధనుడు సంతోషించి, అశ్వత్థామను\nతన సర్వ సేనానిగా నియమించాడు.\nతరవాత యోధులు ముగ్గురూ\nబయలుదేరి, పాండవ శిబిరాలకు సమీ\nపంగా ఒక చోట దాక్కున్నారు. అక్కడ\nఅరణ్యం ఉన్నది. అందులో ఒక వెయ్యి\nకొమ్మల మర్రిచెట్టు కింద వాళ్ళు విశ్ర\nమించారు. అశ్వత్థామ శత్రువులను అన్యా\nయంగా, నిద్రపోతున్నప్పుడే చంప నిశ్చ\nయించాడు. ఎందు కంటే, పాండవులు\nఅలాంటి అన్యాయాలు యుద్ధంలో చాలా\nచేశారు. అతను కృపుణ్ణి, కృతవర్మనూ\nఇందుకు ఒప్పించి, వారితో బయలుదేరి\nపాండవ శిబిరానికి వచ్చాడు. కృపుణ్ణి,\nకృతవర్మనూ అతను శిబిర ద్వారం వద్ద\nనిలబెట్టి, తాను కత్తి దూసి లోపల ప్రవే\nశించి, ముందుగా ధృష్టద్యుమ్నుణ్ణి నిద్ర\nలేపి, అతన్ని చంపాడు. ఈ అలికిడికి\nకొందరు లేచి, అతని మీదికి వచ్చారు.\nఅశ్వత్థామ అందరినీ చంపాడు. తరవాత\nఅతను ఉపపాండవు లందరినీ చంపాడు.\nశిబిరంలో వాళ్ళు మేలుకుని, వారిలో\nకొందరు అశ్వత్థామతో యుద్ధం చేసి\nచచ్చారు; బయటికి పారిపోతున్న వారిని\nకృపుడూ, కృతవర్మా చంపారు. తరవాత\nముగ్గురూ చేరి శిబిరానికి మూడు వైపులా\nఅగ్గి పెట్టారు. తరవాత వాళ్ళు ఈ వార్తను\nదుర్యోధనుడికి చెప్పటానికి బయలు\nదేరారు.\nఆ రాత్రి పాండవులు ఆ శిబిరంలో\nలేరు. ఉన్నట్టయితే వాళ్ళు అశ్వత్థామ\nచేతిలో చావటమో, లేక వాళ్ళు అశ్వత్థా\nమకు ఈ దారుణ హత్యాకాండ చెయ్య\nకుండా అడ్డుపడటమో జరిగేది.\nకృపాశ్వత్థామ కృతవర్మలు వచ్చేసరికి\nదుర్యోధ నుడు మరణవేదన పడు\nతున్నాడు. అతను వాళ్ళు చేసినదంతా\nవిని, సంతోషిస్తూ ప్రాణాలు వదిలాడు.\nతమ కొడుకులూ, బంధువులూ\nయుద్ధంలో గెలిచి కూడా హత్యకు గురి\nఅయినట్టు తెలిసి, పాండవులూ, ద్రౌపదీ\nమొదలైన వాళ్ళు ఎంతో శోకించారు.\nఇంత పని చేసిన అశ్వత్థామను చంపే\nస్తానని భీముడు బయలు దేరాడు.\nఅప్పుడు ద్రౌపది. \" ఆ అశ్వత్థామ తలలో\nమణి ఉంటుందట. వాణ్ణి చంపి, ఆమణి\nతెస్తే నేను కళ్ళారా చూస్తాను.\" అన్నది.\nభీముడు ధనుర్బాణాలు తీసుకుని\nరథం మీద బయలుదేరాడు. అది చూసి\nకృష్ణుడు భీముడికి తోడుగా అర్జునుణ్ణి\nకూడా వెళ్ళమన్నాడు. కృష్ణుడితో బాటు\nధర్మరాజూ, అర్జునుడూ కూడా మరొక\nరథం ఎక్కి బయలు దేరారు. వాళ్ళు\nత్వరలోనే భీముణ్ణి చేరుకున్నారు. కాని\nభీముణ్ణి వెనక్కు మళ్ళించ లేక\nపోయారు,\nవాళ్ళు గంగాతీరాన్ని చేరేసరికి.\nవ్యాసుడూ, అతని అనుచరులైన\nఋషులూ. వారి వెంట అశ్వత్థామా కని\nపించారు. అశ్వత్థామ మట్టిగొట్టుకుని,\nనారబట్టలు కట్టుకుని ఉన్నాడు. అశ్వత్థా\nమను చూస్తూనే భీముడు భయంకరంగా\nకేక పెట్టాడు. అశ్వత్థామ భీముణ్ణి,\nఅతని వెనకగా వచ్చే కృష్ణుడి వెంట\nధర్మరాజునూ, అర్జునుణ్ణి చూసి ఏమీ\nతోచక, తన తండ్రి తనకిచ్చిన బ్రహ్మ\nశిరోనామకాస్త్రం అనే భయంకర మైన\nఅస్త్రాన్ని ఆవాహన చేసి, \"అపాండవం\nఅగుగాక\" అని దాన్ని ప్రయోగించాడు.\nకృష్ణుడు ప్రేరేపించగా అర్జునుడు కూడా\nఅదే అస్త్రాన్ని ప్రయోగించాడు. రెండు\nఅస్త్రాలూ భయంకరంగా మంటలు\nకక్కుతూ ఒక దాని నొకటి ఎదు\nర్కొన్నాయి.\nఅప్పుడు వ్యాసుడూ,\nనా ర దు డూ\nముందుకు వచ్చి, ఇద్దరినీ అస్త్రాలు ఉప\nసంహరించ మన్నారు. అర్జునుడు తన\nఅస్తాన్ని ఉపసంహరించాడు. ఆశ్వత్థామకు\nఆ పని చేత కాలేదు. అతను వ్యాసుడితో,\n\"నేను భీముణ్ణి చూసి ఈ అస్త్రాన్ని\nప్రయోగించాను. ఉపసంహరించటం\nనా వల్లకాదు. ఇది పాండవులను నిర్మూ\nలించక విడవదు,” అన్నాడు.\nకృష్ణుడు ఆ మాట విని, \"ఒరే,\nపాండవుల అంకురం ఇప్పుడు ఉత్తర\nగర్భంలో ఉన్నది. దాని మీద నీ అస్త్రం\nప్రయోగించు.\" అన్నాడు.\nఅశ్వత్థామ తన తలలో ఉన్న మణిని\nఅర్జునుడి కిచ్చేటట్టూ, అర్జునుడు అతన్ని\nప్రాణాలతో వదిలేటట్టూ ఋషులు రాజీ\nపరిచారు. అశ్వత్థామ తన తలలోని\nమణి తీసి అర్జునుడి కిచ్చి, అడవులు\nపట్టి పోయాడు. భీముడు ఆ మణిని\nతీసుకుపోయి ద్రౌపది కిచ్చి,\n\nవిచారించకు, \" అన్నాడు. ద్రౌపది\nఆ మణిని ధర్మరాజు తలలో ధరించ\nటానికి ఇచ్చింది.\nహస్తినాపురంలో ధృతరాష్ట్రుడు తన\nనూరుగురు కొడు కు లూ యుద్ధంలో\nపోయినందుకు అంతులేని విచారంలో\nమునిగిపోయాడు. సంజయుడు ఆయ\nనతో, “నీ కొడుకులే ఏమిటి? పద్దెనిమిది\nఅక్షౌహిణుల సేన నాశనమయింది.\nప్రపంచంలో ఉన్న రాజు లందరూ\nచచ్చారు. చచ్చిన వారి కందరికీ ప్రేత\nకార్యాలు చేయించు,'' అన్నాడు.\nధృతరాష్ట్రుడి వెంట గాంధారీ, కుంతీ,\nఇతర అంతఃపుర స్త్రీలూ ఏడుస్తూ యుద్ధ\nభూమికి వచ్చారు. ఈ సంగతి తెలిసి\nపాండవులు కృష్ణుల్లో, సాత్యకి నీ,\nయుయుత్సుణ్ణి వెంటబెట్టుకుని అక్క\nడికి వచ్చారు.\nధర్మరాజు ధృతరాష్ట్రుడికి నమస్క\nరించి, ఆ య న ను చూడటాని కి\nవచ్చిన వారందరి పేర్లూ చెప్పాడు.\nధృత రాష్ట్రు డి కి లోపల మండిపో\nతున్నది. ఆయన ధర్మరాజును కౌగ\nలించుకుని, తరవాత భీముణ్ణి కౌగ\nలించుకోబోయాడు. కృష్ణుడు భీముణ్ణి\nవెనక్కులాగి, ఇనప భీమ విగ్రహాన్ని\nముందుకుతోశాడు. ధృతరాష్ట్రుడు ఆ విగ్ర\nహాన్ని బలంగా కౌగలించుకునేసరికి, అది\nకాస్తా పిండి అయిపోయింది. అదే నిజంగా\nభీముడైతే చచ్చే ఉండేవాడు. ధృత\nరాష్ట్రుడి బలం వెయ్యి ఏనుగుల బలం!\nకాని ఇనప విగ్రహాన్ని నుగ్గు చేసి ధృత\nరాష్ట్రుడు ముక్కులా నోటా నెత్తురు\nకక్కుతూ కింద పడిపోయాడు. తరవాత\nఆయన, '' అయ్యో, భీమా!'' అంటూ\nదొంగ ఏడుపు సాగించాడు.\nకృష్ణుడు ఆయనతో, \"రాజా, విచా\nరించకు. నువు నుగ్గు చేసినది భీముణ్ణి\nకాదు. ఇనప విగ్రహాన్ని,'' అన్నాడు.\nఆ విగ్రహం దుర్యోధనుడు తన గదా\nయుద్ధాభ్యాసం కోసం చేయించినది.\nతరవాత కృష్ణుడు ధృతరాష్ట్రుణ్ణి ఊర\nదించాడు.\n“నా కిప్పుడు పాండవులు తప్ప కొడుకు\nలెవరున్నారు?\" అంటూ ధృతరాష్ట్రుడు\nభీమార్జున నకుల సహదేవుల శరీరాలు\nనిమిరాడు.",
            "book_page_end": 56
        },
        {
            "title": "మిత్రభేదం",
            "book_page_start": 57,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జంతు కథ, నీతి కథ",
            "moral": "స్వార్థపరులైన శత్రువులతో మిత్రత్వం కన్నా పాముతో మిత్రత్వం మేలు. తెలివైన ఉపాయంతో శత్రువును నాశనం చేయవచ్చు.",
            "keywords": [
                "కొంగ",
                "ఎండ్రకాయ",
                "నక్క",
                "కాకి",
                "మోసం",
                "పాము"
            ],
            "characters": [
                "కొంగ",
                "ఎండ్రకాయ",
                "నక్క",
                "కాకి",
                "చేపలు",
                "రాణి",
                "పాము"
            ],
            "locations": [
                "చెరువు",
                "దేవాలయం కోనేరు",
                "రాజభవనం కొలను",
                "పాము పుట్ట"
            ],
            "content": "నక్క కాకికి కొంగా, ఎండ్రకాయల\nకథ ఇలా చెప్పింది :\nకొంగా, ఎండ్రకాయల కథ\nఒక చెరువు గట్టున ఒక కొంగ నివసిస్తూ\nఉండేది. అది ముసలిదైపోయి, శ్రమ\nలేకుండా చేపలను తినాలనుకున్నది.\nఅది నీటి అంచున దైన్యంతో నిలబడి,\nతనకు సమీపంగా వచ్చిన చేపలను\nకూడా తినటం మానేసింది.\nచేపల మధ్య ఒక ఎండ్రకాయ ఉన్నది.\nఅది కొంగను సమీపించి, \"మామా,\nఇవాళ నువు తిండీ, ఆటలూ మానేసి\nనట్టున్నావేమిటి?'' అని అడిగింది.\nదానికి కొంగ, ''ఎంతోకాలం చేపలను\nతిని సుఖంగా జీవించా ను. అవి\nనా మిత్రులు. మీ కందరికీ గొప్ప విపత్తు\nరానున్నది. అందుచేత, ఈ వార్థక్యంలో\nనాకు సుఖజీవనం లేకుండా పోబో\nతున్నది. అదే నాకు పట్టుకున్న\nవిచారం,\" అన్నది.\n\"ఈ రాబోయే కష్టం ఎలాటిది,\nమామా?\" అన్నది ఎండ్రకాయ.\n\n\"ఇవాళ ఉదయం కొందరు జాలర్లు\nఅనుకుంటుంటే విన్నాను : ' ఇది చాలా\nపెద్ద చెరువు. ఇందులో చాలా చేప\nలున్నాయి. ఆదివారం సాయంకాలాని\nకల్లా మిగిలిన నాలుగు చెరువులలోనూ\nవేట ముగించి, సోమవారం తెల్లవారే\nసరికి ఇక్కడికి వచ్చి, మనం కొత్తగా\nచేసిన వలలతో చేపలనూ, ఇతర జల\nచరాలనూ పట్టేద్దాం,' కనక, వారం\nతిరిగే సరికి ఈ చెరువులో ఒక్క చేప\nగాని, ఇతర జలచరం గాని మిగలదు.\nఇవాళ సోమవారం గద. ఈ వార్థక్యంలో\nనాకొక ఆలోచన తట్టింది.\nమీరంతా నాతో సహకరిస్తే ప్రయత్నం\nఫలించవచ్చు. కొద్ది దూరంలో ఒక పెద్ద\nదేవాలయం ఉన్నది. దాని పక్కన\nలోతైన కోనేరున్నది. దాని నిండా తామర\nపూలు ఉన్నాయి. ఆ కోనేట్లో చేపలు\nపట్టరాదు. అక్కడ మీరు క్షేమంగా\nఉండవచ్చు. జట్లు, జట్లుగా మిమ్మల్ని\nనా వీపు మీద ఎక్కించు కు పోయి,\nఅక్కడ చేర్చగలను.\" అని కొంగ అన్నది.\nఈ మాటలు విని మోసపోయి చేప\nలన్నీ ఆనందంతో కొంగకు తమ కృతజ్ఞత\nతెలుపుకున్నాయి. కొంగ కూడా లోలోపల\nనవ్వుకుని, చేపలను మోసగించి తేలికగా\nతినవచ్చుననుకున్నది.\nఅది ఒక్కొక్క జట్టు చేపలనూ తన\nవీపు మీద ఎక్కించుకుని, దేవాలయపు\nకోనేరు కని బయలుదేరి, ఎండకు కాలిన\nఒక కొండరాతి మీద వాలి, దిక్కులేని\nచేపలను దాని మీద పడేసి, తింటూ\nవచ్చింది. రోజు రోజుకూ దాని ఆనందం\nపెరిగిపోతున్నది. చెరువులో మిగిలి ఉన్న\nచేపలకు అనుమానం కలగకుండా.\nకొలను చేరిన చేపల నుంచి సందేశాలు\nతెచ్చి చెబుతూ ఉండేది.\nఎండ్రకాయకు కూడా ప్రాణభయం\nపట్టుకుని, జాలరులు వచ్చే రోజు దగ్గిర\nపడుతూ ఉండటం చేత, \"మామా, నన్ను\nకూడా రక్షించుదూ!\" అని కొంగను\nవేడుకున్నది.\nరోజూ చేపలను తిని మొహం మొత్తి\nఉండటం చేత కొంగ, కొత్తరకం ఆహారం\nతినవచ్చునన్న ఆశతో, ఎండ్రకాయను\nతన వీపు మీద ఎక్కించుకుని ఉత్సా\nహంగా ఎగిరిపోయి, కొండరాయి మీద\nవాలబోయింది.\n\" మామా, దేవాలయం ఏది? లోతైన\nకోనేరేది?\" అని ఎండ్రకాయ కొంగను\nఅడిగింది.\nకొంగ వెటకారంగా, \"ఆ రాయిని\nచూశావా? నేను చెరువు నుంచి తెచ్చిన\nచేపలన్నీ దాని మీదనే శాశ్వత శాంతి\nసంపాదించు కున్నాయి,\" అన్నది.\nఎండ్రకాయ తొంగి చూసేసరికి\nఆ రాతి మీద అనేకంగా చేపల ఎము\nకలు కనిపించాయి. అప్పుడది తనలో,\n\" ఈ ప్రపంచంలో తెలివిగల వాళ్ళు\nతమ స్వార్థం కొరకు మిత్రులై ఉండి\nకూడా శత్రువులు గానూ, శత్రువులై\nఉండి కూడా మిత్రులుగానూ అభినయి\nస్తారు. శత్రువులై ఉండి కూడా మిత్రు\nలుగా నటించే వారితో చెలిమి చెయ్యటం\nకన్న పాములతో చెలిమి మంచిది.\nకొంగ చేపలన్నిటినీ అదివరకే తినేసిం\nదన్నమాట. వాటి ఎముకలే ఇవన్నీ.\nవాటి కోసం పగతీర్చు కోవటానికి ఇది\nఅద్భుతమైన అవకాశం\", అనుకున్నది.\nకొంగ రాతి మీద వాలబోతుండగా\nఎండ్రకాయ, కొంగ తనను రాతి మీద\nపడెయ్యక ముందే దాని మెడను తన\nగిట్టలతో గట్టిగా పట్టేసింది. ఆ పరిస్థితిలో\nకొంగ ఎండ్రకాయను ఏమీ చెయ్యలేక\nపోయింది. అది అక్కడ నుంచి ఎగిరి\nపోబోయింది. కాని ఎండ్రకాయ సన్నగా\nఉన్న కొంగ మెడను గిట్టల మధ్య గట్టిగా\nపట్టి, తెగిపోయే దాకా నొక్కింది.\nతరవాత ఎండ్రకాయ కొంగతలను\nపట్టుకుని చెరువుకు తిరిగి వచ్చింది.\nఅక్కడ ఉన్న చేపలు ఎండ్రకాయను,\n\"అన్నా. తిరిగి వచ్చావేం?\" అని\nఅడిగాయి.\nఎండ్రకాయ వాటికి కొంగ తలను\nచూపి, ‘‘ఈ దుర్మార్గుడు మనల నందరినీ\nమోసగించాడు. ఈ దుష్టుడి మాటలు\nనమ్మి, పాపం, చేపలన్నీ చచ్చిపోయాయి.\nఈ నమ్మకద్రోహిని చంపి, వాడి తల\nతెచ్చాను. పల్లెకారుల కథ అంతా\nఈ దుర్మార్గుడి కల్పన,'' అన్నది.\nనక్క ఈ కథ చెప్పిన తరువాత కాకి,\n\"మిత్రమా, పామును ఎలా చంపాలో\nచెప్పు,” అన్నది.\nనక్క ఇలా అన్నది : \" ఏదైనా గుడికో,\nకోనేరుకో వెళ్ళు: ధనికులది ఏ రత్న\nహారమో, మరేదైనా నగో తీసుకుని\nవచ్చెయ్యి. జనం నీ వెంట పడతారు.\nవాళ్ళు చూసేటట్టుగా ఆ నగను పాము\nపుట్టలో పడెయ్యి.. వారు ఆ నగ కోసం\nతప్పక పుట్టను తవ్వుతారు, అప్పుడు\nపామును తప్పక చంపేస్తారు.'' \nకాకి తన ఇంటికి వెళ్ళి, నక్క\nచెప్పిన ఉపాయం తన భార్యకు చెప్పింది.\nరెండూ బయలుదేరి రాజభవనం లోని\nకొలనుకు వెళ్ళాయి. త్వరలోనే రాణి\nస్నానానికి కొలనుకు వచ్చి, తన రత్న\nహారమూ, ఇతర నగలూ తీసి ఒడ్డున పెట్టి,\nకొలనులోకి దిగి జలకాలాడ సాగింది.\nఆడ కాకి చప్పున రత్నహారాన్ని తీసు\nకుని తన గూడు ఉన్న చెట్టు కేసి\nనింపాదిగా ఎగురుతూ పోయింది.\nఇది\nచూసి మనుషులు గట్టిగా అరుస్తూ,\nదుడ్డుకర్రలతో వెంటపడ్డారు.\nఆడ కాకి రత్నహారాన్ని పాముపుట్టలో\nపడేసి, ఎడంగా ఒక కొమ్మ మీద వాలి\nగమనించ సాగింది. ప్రతీహారులూ, సేవ\nకులూ హారం కోసం పుట్ట తవ్వారు.\nపాముకు కోపం వచ్చి, పుట్టలో నుంచి పైకి\nవచ్చింది. అందరూ చేరి పామును చంపి,\nహారం తీసుకుపోయారు.\nఈ విధంగా కాకులకు పాము బెడద\nతీరిపోయింది.",
            "book_page_end": 60
        },
        {
            "title": "అమెరికాలో రష్యను ఆలయం",
            "book_page_start": 61,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "చరిత్ర/భౌగోళికం",
            "moral": "N/A",
            "keywords": [
                "అలాస్కా",
                "రష్యా",
                "అమెరికా",
                "సిట్కా",
                "క్రైస్తవాలయం"
            ],
            "characters": [
                "రష్యను అన్వేషకులు",
                "రష్యా చక్రవర్తి",
                "అమెరికనులు"
            ],
            "locations": [
                "అలాస్కా",
                "సిట్కా",
                "ఉత్తర అమెరికా"
            ],
            "content": "అలాస్కా (ఉత్తర అమెరికా)లో కొంత భాగం రష్యా కింద ఉండేది. సిట్కా అనే చోట రష్యను\nఅన్వేషకులు ఈ క్రైస్తవాలయం నిర్మించి, సిట్కాను అలాస్కాకు రష్యనురాజధానిగా చేసుకున్నారు.\nఈ ఆలయం 1804 లో నిర్మాణమయింది. 1867 లో అమెరికనులు రష్యాచక్రవర్తి వద్ద అలాస్కాను\nకొనుక్కున్నారు. ఇటీవల అలాస్కా అమెరికాకు 49 వ రాష్ట్రం అయింది.",
            "book_page_end": 61
        }
    ],
    "statistics": {
        "total_stories": 15,
        "author_counts": {
            "చందమామ బృందం": 7,
            "ఎస్. ఉమామహేశ్వర రావు": 1,
            "బసిరెడ్డి శ్రీనివాసులురెడ్డి": 1,
            "కె. నాగేశ్వరరావు": 1,
            "వి. యజ్ఞరామయ్య": 1,
            "వేమూరు సుబ్రమణ్యం": 1,
            "మల్లెల శీతారాంరావు": 1,
            "ఏ. సి. సర్కార్, ఐంద్రజాలికుడు": 1,
            "ఎస్. గోపాలకృష్ణ": 1
        },
        "genre_counts": {
            "నీతి శ్లోకాలు": 1,
            "సాహసం, ధారావాహిక కథ": 1,
            "బేతాళ కథ, నీతి కథ": 1,
            "నీతి కథ": 2,
            "హాస్యం, నీతి కథ": 2,
            "జానపద కథ": 1,
            "హాస్యం, జానపద కథ": 1,
            "హాస్యం": 1,
            "మిస్టరీ, సాహసం": 1,
            "తెలివితేటలు": 1,
            "పౌరాణికం": 1,
            "జంతు కథ, నీతి కథ": 1,
            "చరిత్ర/భౌగోళికం": 1
        }
    }
}