{
    "book_id": "copy_of_చందమామ_1974_04",
    "stories": [
        {
            "title": "అమరవాణి",
            "book_page_start": 8,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "ధర్మసూక్తులు",
            "moral": "నీతి పద్యాల సంకలనం. ధనం, అధికారం, కామం, ఆకలి వంటివి మానవ స్వభావాన్ని, ధర్మాన్ని ప్రభావితం చేస్తాయి.",
            "keywords": [
                "నీతి",
                "పద్యాలు",
                "లోకం తీరు",
                "ఆప్తవాక్కులు",
                "ధనం"
            ],
            "characters": [],
            "locations": [],
            "content": "ఆజన్మ నశ్శాఠ్య మశిక్షితో యః\nతస్యా ప్రమాణం వచనం జనస్య;\nపరాతి సంధాన మధీయతే యైః\nవిద్యేతి తే సంతు కిలాప్తవాచః.\n1\n[పుట్టినప్పటి నుంచీ మోసం తెలియని వాడి మాట మనుష్యులకు నమ్మ బుద్ధి పుట్టదు.\nకాని ఇతరులను మోసగించే విద్యలో ఆరితేరిన వాళ్ళు ఆప్తవాక్కులు !]\nఅర్థాతురాణాం న గురుర్న బంధుః,\nకామాతురాణాం న భయం న లజ్జా,\nవిద్యాతురాణాం న సుఖం న నిద్రా.\nక్షుధాతురాణాం న రుచిర్న వేలా.\n2\n[ధనదాహం గలవారికి పెద్దలనీ, బంధువులని ఉండదు. కామజ్వరం గలవాడికి\nభయమూ, సిగ్గూ ఉండవు. విద్యాసక్తి గలవాడికి సుఖమూ, నిద్రా ఉండదు. ఆకలితో\nఅలమటించే వాడికి రుచి, వేళా తెలియదు.]\nయత్రాస్తి లక్ష్మీ ర్వినయో న తత్ర,\nఅభ్యాగతో యత్ర న తత్ర లక్ష్మీః,\nఉభౌచ తౌ యత్ర న తత్ర విద్యా;\nనైకత్ర సర్వో గుణపంనిపాతః.\n3\nఐశ్వర్యం ఉండే చోట వినయం ఉండదు. అతిథులు విస్తారంగా వచ్చే చోట\nఐశ్వర్యం ఉండదు. ఆ రెండూ ఉండే చోట విద్య ఉండదు. ఏ ఒక చోటా అన్ని\nమంచి గుణాలూ కలవవు. 1\nలోకం తీరు",
            "book_page_end": 8
        },
        {
            "title": "యక్షపర్వతం",
            "book_page_start": 23,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ధైర్య సాహస కథ",
            "moral": "శత్రువుల జిత్తులను ఎదుర్కోవడానికి తెలివి, ధైర్యం అవసరం.",
            "keywords": [
                "యక్షుడు",
                "రాజకుమార్తెలు",
                "రాతిరథం",
                "ఖడ్గ జీవదత్తులు",
                "మణిభూషణుడు"
            ],
            "characters": [
                "జీవదత్తుడు",
                "ఖడ్గవర్మ",
                "వీరపుర మంత్రి",
                "మణిభూషణుడు",
                "మణిరంజితుడు",
                "పద్మావతి",
                "వసంతకుమారి"
            ],
            "locations": [
                "వీరపురం",
                "యక్షపర్వతం",
                "వింధ్య పర్వతాలు",
                "అరణ్యపురం",
                "నది"
            ],
            "content": "[ ఖడ్గ జీవదత్తులు యుక్తిగా వీరపురసైనికుల్ని బిలదుర్గంలో చుట్టుముట్టి వాళ్ళు లొంగి\nపోయేలా చేశారు. సమరబాహుతో పాటు వాళ్ళు కొండకోట దగ్గిరకు వచ్చేసరికి, అక్కడ\nవీరపుర మంత్రి కనిపించాడు. అతడు సమరబాహును తన రాజు తరఫున కొండకోటకు\nరాజుగా అంగీకరించి, ఖడ్గ జీవదత్తులతో నది దగ్గిరకు పోయాడు. తరవాత—]\nఖడ్గ జీవదత్తులూ, వీరపుర మంత్రీ నది\nఒడ్డుకు చేరే సరికి, రధాకారంలో వున్న\nపడవ నీటి మీద తేలియాడుతూ వారున్న\nచోటుకు రాసాగింది. ఖడ్గ జీవదత్తులు\nపడవ కేసి పరీక్షగా చూసి, అది రధా\nకృతిలో తయారు చేసిన కొయ్య పడవ\nఅని గ్రహించారు.\nజీవదత్తుడు, వీరపుర మంత్రి కేసి\nతల తిప్పి, ‘“మహామంత్రి! ఒక యక్షుడి\nవల్ల మా గురించిన సమాచారం తెలిసిం\nదన్నారు. ఆ యక్షుణ్ణి మీరీ పడవలోనే\nకలుసుకున్నారా?\" అని అడిగాడు.\nవీరపుర మంత్రి ఒక క్షణకాలం ఏమి\nచెప్పటమా అని ఆలోచిస్తున్న వాడిలా\nతటపటాయించి, \"క్షత్రియయోధుల్లారా,\nదాపరికం లేకుండా మీకు జరిగిన సంగతి\nచెప్పేస్తాను. గడచిన రాత్రి రెండవజాము\nవేళలో ఒక యక్షుడు ఆకాశమార్గాన\nరధంలో వచ్చి, భవనం మీద చెలికత్తెలతో\nకబుర్లాడు తున్న వీరపురరాజు పుత్రిక\nవసంతకుమారిని బలాత్కారంగా అపహ\nరించుకు పోయాడు. అతడు భవనం\nమీద వదిలిపోయి న ఒక తాళ\nపత్రంలో రాసివున్న దానిని బట్టి వాడు\nలోగడ పద్మ సేన మహారాజు కుమార్తె\nఅయిన పద్మావతిని కూడా యీ విధం\nగానే అపహరించుకు పోయినట్టు తెలి\nసింది.'' అన్నాడు.\nమంత్రి మాటలు వింటూనే జీవ\nదత్తుడు కోపంతో ఊగిపోతూ, ''ఆ దుర్మా\nర్గుడైన యక్షుడు పద్మావతిని వివాహ\nమాడి తీసుకుపోతున్నట్టు మాతో అరణ్య\nపురం అనే ఒక ప్రదేశంలో అబద్ధం\nఆడాడు. ఆమెనూ. మీ రాజకుమార్తె\nవసంతకుమారిని అపహరించుకుపోయి\nనట్టే అపహరించుకు ఫోయాడన్న\nమాట ! '' అన్నాడు.\nవీరపుర మంత్రి అంతకంతకూ ఒడ్డుకు\nసమీపిస్తున్న పడవ కేసి ఓమారు చూసి,\n\"జీవదత్తా, ఆ పద్మావతి లాగే మా రాజు\nగారికీ వసంత ఒక్కగా నొక్క కుమార్తె.\nయక్షుడు వదిలిపోయిన తాళపత్రంలో\nరాసివున్న దానిని బట్టి మీరు వింధ్య\nపర్వతాల్లో ఎక్కడో వున్న రాతిరధాన్నొక\nదాన్ని కదిలించ గలమని ప్రతిజ్ఞ చేశా\nరట! అవునా?\" అన్నాడు.\nఖడ్గవర్మ కత్తిదూసి ఒడ్డు కేసి వస్తున్న\nపడవను చూస్తున్న వాడల్లా చప్పున తల\nతిప్పి, \"మహామంత్రీ మీ ప్రశ్నకు ఒక్షటే\nజవాబు. మీరనే ఆ రాతిరధాన్ని కది\nలించటం కాదు. దాన్ని తునాతునియలు\nచేసి, ఆ క్రూరుడైన యక్షుణ్ణి మా ఆయు\nధాలకు ఎరచేస్తాం. వాడికి బందీలుగా\nచిక్కిన పద్మావతీ, వసంతలను విడి\nపించుకు రాకపోతే మేం క్షత్రియులమే\nకాదు,\" అన్నాడు.\nహఠాత్తుగా జీ వ ద త్తుడి కి పడవను\nగురించిన అనుమానం ఒకటి వచ్చింది.\nఈ పడవ యిక్కడ నదిలో వున్నదని\nవీరపుర మంత్రికి ఎలా తెలిసింది ?\nపడవలో వున్నవాడు రాజకుమార్తెలను\nఅపహరించుకు పోయిన యక్షుడే అయి\nవుంటాడా? లేక యిందులో వీరపురరాజు\nతమను తేలిగ్గా బంధించే ఎత్తు ఏమైనా\nవున్నదా?\nజీవదత్తుడు యిలా ఆలోచించి, వీర\nపుర మంత్రితో, '' మహామంత్రీ, నా దొక\nఅనుమానం. ఈ రధాకారంలో వున్న\nపడవ యిక్కడ నదిలో వున్నదని\nమీ కెలా తెలిసింది? \" అని అడిగాడు.\nతను చెప్పే మాటల్లో ఖడ్గ జీవదత్తు\nలకు నమ్మకం కలగటం లేదని గ్రహిం\nచిన వీరపుర మంత్రి దుస్తుల్లో నుంచి\nవెడల్పాటి ఒక తాళపత్రాన్ని తీసి,\n\" జీవదత్తా, రాత్రి ఆ యక్షుడు రాజ\nభవనం మీద వదిలిపోయిన యీ తాళ\nపత్రంలో తతిమ్మా విషయాలతో పాటు,\nనదిలో యిక్కడ పడవ వుంటుందన్న\nసమాచారం కూడా వున్నది. ఇదుగో,\nచూడు.'' అంటూ పత్రాన్ని జీవదత్తుడి\nకిచ్చాడు.\nజీవదత్తుడు తాళపత్రాన్ని సాంతం\nచదివి ఖడ్గవర్మకు యిచ్చి, \" మహా\nమంత్రి, యిప్పుడు మీరు చెప్పిన సంగ\nతుల గురించి నా కెలాంటి అనుమానమూ\nలేదు. పద్మపురంలో ఆ యకుడు వదిలి\nపోయిన తాళపత్రంలోని వ్రాతకూ,\nదీనికి చాలా దగ్గిర పోలికలున్నాయి.\nఅన్నాడు.\nఖడ్గవర్మ తాళపత్రంలోని విషయాన్ని\nఒకటికి రెండుసార్లు చదివి మంత్రితో,\n\" మహామంత్రీ, యీ పత్రాన్ని మా దగ్గిరే\nవుండనిస్తారా? వింధ్య ప్రాంతాల వున్న.\nయక్షపర్వతాన్ని చేరినప్పుడు. ఆ ధూర్త\nయక్షుణ్ణి పట్టుకునేందుకు యిది సాయ\nపడవచ్చు.\" అన్నాడు.\nవీరపుర మంత్రి అంగీకార సూచకంగా\nతలాడించి, నది కేసి చూసి, '' అదుగో,\nపడవ ఒడ్డుకు చేరింది. ఆ పడవ నడిపే\nవాడు తన మిత్రుడని యక్షుడు రాశాడు\nగదా. వాడెలాంటి జిత్తులమారి అయి\nవుంటాడో చెప్పలేం. మీరు తగుజాగ్రత్తలో\nవుండండి. మా రాజుకుమార్తెను బంధ\nవిముక్తురాలిని చేసి తెచ్చినవారికి, రాజు\nగారు ఆమెనిచ్చి వివాహం చేసి అర్థ\nరాజ్యం యిస్తాడు.'' అన్నాడు..\nఆ మాటకు జీవదత్తుడు నవ్వి, \"ఎంతో\nకాలం కిందట పద్మ సేన మహారాజు\nకుమార్తె పద్మావతికి, కేవలం మేం మహా\nవీరులం అని రుజువు చేసేందుకే వింధ్య\nపర్వతాల్లో వున్న రాతిరధాన్ని కదిలిస్తాం\nఅని చెప్పాం. రాజ్య లాభమూ, రాజ\nకుమార్తెలతో వివాహ ప్రసక్తి అదంతా\nఆ దుష్టుడైన యక్షుడి సంహారం తరవాత\nగాని మేము ఆలోచించ దలచలేదు. ”\nఅన్నాడు.\nఆ సరికి పడవ ఒడ్డు చేరింది. పడవ\nముందు భాగానికి యక్షుడిలా భూషణా\nధరించిన వ్యక్తి ఒకడు\nవచ్చి, ఖడ్గ జీవదత్తుల కేసి చెయి\nవూపాడు. ఖడ్గ జీవదత్తులు వీరపుర\nమంత్రితో కలిసి పడవను సమీపించారు.\nయక్షుడు ఒక క్షణకాలం అందరినీ\nపరీక్షగా చూసి, “ వింధ్యపర్వతాల్లో వున్న\nరాతిరథాన్ని కదిలించే మహావీరులు\nమీలో ఎవరు ? \" అని అడిగాడు.\nఖడ్గ జీవదత్తులు మౌనంగా చేతు\nలెత్తారు. యక్షుడు యీసారి కొంచెం\nహేళనస్ఫురించే స్వరంతో, '' అయితే,\nమీ యిద్దరూ నిర్భయంగా పడవలోకి\nరావచ్చు. నా మిత్రుడైన యక్షమణి\nరంజితుడు వుండే యక్షపర్వతానికి\nమిమ్ములను తీసుకుపోతాను. అతడు\nవివాహమాడదలిచిన పద్మావతీ, వసంత\nకుమారీ అనే రాజకన్యలు అక్కడే\nవున్నారు.\" అన్నాడు.\nఖడ్గ జీవదత్తులు నీటి అంచు నుంచి\nఎగిరి పడవలోకి దూకారు. జీవదత్తుడు,\nయక్షుణ్ణి \" నువ్వు, అసహాయులైన రాజ\nకుమార్తెలను రాత్రివేళ అపహరించుకు\nపోయే యక్షమణిరంజితుడి మిత్రుడివా?\nఅతడు పంపగా వచ్చావన్న మాట !\nనీ పేరిమిటి ? \" అని అడిగాడు.\n\"నా పేరు మణిభూషణుడు. నా మిత్రు\nడైన మణిరంజితుడిని గురించి మికు\nఏమీ తెలియనట్టున్నది. శౌర్యసాహసాల్లో\nఅతడి కతడేసాటి. మంత్ర తంత్ర శక్తుల్లో\nఅందెవేసిన చేయి. మీరు అతడుండే\nయక్షపర్వతాని కొచ్చి అనవసరంగా\nప్రాణాపాయం ఎందుకు కొని తెచ్చు\nకుంటారు. వెనుదిరిగి మీ గృహాలకు\nపోయి సుఖంగా జీవించరాదా?'' అన్నాడు\nమణిభూషణుడు.\nమణిభూషణుడు మాట ముగించే\nలోపలే జీవదత్తుడు తన చేతిలోని\nదండాన్ని అతడి భుజానికి ఆనించాడు.\nయక్షుడు దండం తాకగానే పిడుగు దెబ్బ\nతిన్నవాడిలా ఎగిరి గంతేసి, నిలువెల్లా\nవణికిపోతూ. \" ఏమిటది? మంత్ర\nదండమా? నీలో అంత గొప్ప మంత్ర\nశక్తులున్నవా? '' అన్నాడు.\nఆ ప్రశ్నకు జీవదత్తుడు నవ్వి.\nదండాన్ని ఖడ్గవర్మ చేతికిచ్చి. చిన్నగా\nఏదో జపించి, యీసారి యక్షుడి భుజాన్ని\nతన వేలితో తాకాడు. యక్షుడు ఒక్క\nచావుకేక పెట్టి దభీమంటూ కిందపడి\nపోయి. కొద్ది సేపటి తర్వాత ఆయాస\nపడుతూ లేచి, \"నువ్వు జీవదత్తుడివే\nగదా? నీమంత్ర శక్తి అమోఘం !\nనా స్నేహితుడికి సరి అయిన ఉజ్జీవి,\nమీ ఇద్దరికి శత్రుత్వం ఎందుకు ? ఎవరి\nఆటంకం లేకుండా మీరనే ఆ రాతి\nరధాన్ని కదిలించే మార్గం నేను చెపు\nతాను. ఆ పని చేసి మీ దారిన మీరు\nపొండి. మీ ప్రతిజ్ఞ నెరవేరినట్టవుతుంది.\" \nఅన్నాడు.\nఖడ్గవర్మ పళ్ళు కొరుకుతూ కత్తి\nపై కెత్తి. \"ఒరే, యక్షుడా! ఊరికే\nబింకాలు పలకకుండా పడవను ఆ యక్ష\nపర్వతం కేసి నడుపు. నీ మిత్రుడు రాజ\nకుమార్తె లిద్దరినీ చెరనుంచి విడిపించి,\nక్షమాపణ కోరాడో సరి. లేకపోతే అతణ్ణి\nముక్కలుగా నరికి వింధ్యపర్వతాల్లోని\nకాకులకూ, గద్దలకూ ఆహారంగా వేస్తాం,\" \nఅన్నాడు.\nఇద్దరు మానవ మాత్రులు తనను\nయింతగా హడలకొట్టటం చూసి మణి\nభూషణుడు అవమానంతో, కోపంతో విల\nవిల లాడిపోతూ, \" క్షత్రియ యోధు\nల్లారా, మిమ్మల్ని మణిరంజితుడు తన\nవద్దకు తీసుకురమ్మన్నాడు. ఆపని నెర\nవేర్చి, నా దారిన నేనుపోతాను. రాజ\nకుమార్తెల అపహరణా రాతిరధం గొడ\nవల్తో నా కే ప్రమేయంలేదు.\" అన్నాడు.\n\"నీలోవున్న గర్వం. అహంలాటి\nవ్యాధులుపోయి, మామూలు మర్యాదలు\nపాటిస్తూ మాట్టాడినందుకు నాకు చాలా\nసంతోషంగా వుంది. ఇక చుక్కాని పట్టి\nపడవను నది మధ్యకు నడుపు.\" అని\nజీవదత్తుడు. ఒడ్డున వుండి యీ జరుగు\nతున్నదంతా అత్యాశ్చర్యంతో చూస్తున్న\nవీరపుర మంత్రితో, \"మహామంత్రి, ప్రస్తు\nతానికి సెలవు.\nవసంతకుమారిని బంధ\nవిముక్తురాలిని చేసి తీసుకు వచ్చేందుకు\nనేనూ, ఖడ్గవర్మా ప్రతిజ్ఞ చేశామని మీ రాజు\nగారితో చెప్పండి. వీలయితే ఆమెను ఆపహ\nరించుకుపోయిన యక్షమణిరంజితుడి\nతల కూడా నరికి తెస్తాము. రాజుగారు\nదాన్ని కోటకొమ్ముకు వేళ్లాడదీయవచ్చు.\"\nఅన్నాడు.\nవీరపుర మంత్రికి ఆ సమయంలో ఖడ్గ\nజీవదత్తులు అన్నంత పనీ చేస్తారన్న\nనమ్మకం కలిగింది. పడవ ఒడ్డు నుంచి\nనీటిలోకి పోతూండగా అతడు చేయెత్తి\nవాళ్ళిద్దర్నీ దీవిస్తూ, ' శీఘ్రమే కార్య\nసిద్ధికలుగుగాక!\" అన్నాడు.\nపడవ నీటివాలున వేగంగా పోసాగింది.\nఖడ్గ జీవదత్తులు పడవలో అన్నిచోట్లా\nతిరిగి, అది యక్ష మణిరంజితుడు\nగాలిలో ఎగిరేందు క్కూడా ఉప\nయోగించేదేమో అన్న అనుమానం\nకలిగి. చుక్కాని దగ్గిర వున్న మణి\nభూషణుణ్ణి సంగతి అడిగారు.\nయక్షమణిభూషణుడు యీ ప్రశ్నకు\nజవాబివ్వకుండా తల పక్కకు తిప్పు\nకున్నాడు. ఖడ్గ జీవదత్తులు యక్షుణ్ణి\nవదిలి, నదికి రెండు వైపులా వున్న\nఎత్తయిన మహాపర్వతాలనూ, వాటి మీద\nచిత్త ఒత్తుగా పెరిగివున్న వృక్షాలనూ\nచూడసాగారు. వాళ్ళ కిప్పుడు తాము\nవింధ్యపర్వత ప్రాంతాల గుండా ప్రవ\nహిస్తున్న ఒక మహానదిలో ప్రయాణిస్తు\nన్నామన్న అనుమానం కలిగింది. మణి\nభూషణుణ్ణి ప్రశ్నించగా, ఆ కనబడేవి\nవింధ్యపర్వతాలే అని చెప్పాడు.\n\"ఈ పర్వత ప్రాంతాల్లో నువ్వనే\nయక్షపర్వతం యింకెన్ని ఆమడల\nదూరంలో వున్నది?\" అని అడిగాడు\nజీవదత్తుడు.\n\"ఇంకొక ప దీ పన్నెం డామడల\nదూరం వుంటుంది. సూర్యాస్తమయానికి\nమరెంతో కాలం లేదు. పడవను ఎక్క\nడైనా ఒడ్డుకు చేర్చి, భోజనాలు ముగించు\nకుని తిరిగి ప్రయాణం సాగించుదాం,”\nఅన్నాడు మణిభూషణుడు.\nజీవదత్తుడికి అలా చేయటమే బావుం\nటుందని పించింది. కాని, పడవలో\nతినేందుకు పళ్ళూ ఫలాలూ తప్ప మరేం\nలేవు. పఢ ప ను ఒడ్డుకు పట్టిస్తే\nఆ ప్రాంతాల ఆహారంగా ఉపయోగించే\nపశు పక్ష్యాదులకు కొరత వుండదన్న\nనమ్మకం కలిగింది అతడికి.\nజీవదత్తుడు, ఖడ్గవర్మను సలహా అడి\nగాడు. అతడు అస్తమించ బోతున్న\nసూర్యుడి కేసీ, నది అంచున వున్న\nకొండల కేసి ఓ మారు చూసి, \" మనం\nయీ రాత్రికి యీ నది ఒడ్డునే భోజనం\nఏర్పాట్లు చేసుకుని, హాయిగా నిద్రపోయి,\nతిరిగి సూర్యోదయంతోనే ప్రయాణం\nసాగించటం బావుంటుంది,\" అన్నాడు.\nజీవదత్తుడు, మ ణిభూషణుడి తో,\n\" విన్నావా, ఖడ్గవర్మ చెప్పింది ? పడ\nవను ఒడ్డు కేసి పోనీ,” అన్నాడు.\nమ ణి భూష ణు డు కాస్త చిరాకు\nపడుతూ, \"నా మిత్రుడైన మణిరంజితుడు\nమిమ్మల్ని సాధ్యమైనంత త్వరగా యక్ష\nపర్వతాల దగ్గిరకు తీసుకు రమ్మన్నాడు.\nఈ రాత్రికి మనం యిక్కడ వుండిపోతే,\nచాలా కాలయాపన జరిగిపోతుంది.'\"\nఅన్నాడు.\nజీవదత్తుడు కఠినమైన స్వరంతో,\n\"ఇక్కడ ఆజ్ఞలు యిచ్చేది నేను,\nకన్యాపహరణంలో చేయి తిరిగిన\nనీ మిత్రుడు మణిరంజితుడు కాదు!\nచుక్కాని తిప్పి పడవను ఒడ్డుకు\nపోనియ్యి, విన్నావా?\" అన్నాడు.\nమణిభూషణుడు కిక్కురు మన\nకుండా పడవను నది మధ్య నుంచి,\nఒడ్డు కేసి నడిపాడు. —(ఇంకావుంది)",
            "book_page_end": 30
        },
        {
            "title": "మారిన మనసు",
            "book_page_start": 17,
            "pdf_page_start": 19,
            "pdf_page_end": 24,
            "author": "బూర్లె నాగేశ్వరరావు",
            "genre": "బేతాళ కథ",
            "moral": "నిజమైన ధైర్యవంతుడికి మానవత్వ విలువలు ముఖ్యం. భిల్లకన్య భర్త కావాలి అంటే వీరుడిని మాత్రమే కోరుకుంటుంది.",
            "keywords": [
                "విక్రమార్కుడు",
                "బేతాళుడు",
                "అమరధ్వజుడు",
                "భిల్ల కన్య",
                "మనసు మార్చుకోవడం"
            ],
            "characters": [
                "విక్రమార్కుడు",
                "బేతాళుడు",
                "అమరధ్వజుడు",
                "భిల్ల కన్య",
                "భిల్ల నాయకుడు",
                "భిల్ల యోధుడు"
            ],
            "locations": [
                "అవంతీనగరం",
                "కీకారణ్యం",
                "భిల్లపల్లె"
            ],
            "content": "పట్టువదలని\nవిక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజాన వేసుకుని, ఎప్పటి\nలాగే మౌనంగా - శ్మశానం కేసి నడవ\nసాగాడు. అప్పుడు శవంలోని బేతాళుడు,\n\"రాజా, నీ మనోనిశ్చయానికి ఎంతైనా\nమెచ్చుకోవచ్చు. కాని, అవంతీనగరపు\nయువరాజైన అమరధ్వజుడి లాగా నువు\nమనసు మార్చుకుంటా వేమోనని నాకు\nసందేహంగా ఉన్నది. శ్రమ తెలియ\nకుండా అతని కథ చెబుతాను, విను.\"\nఅంటూ ఇలా చెప్పసాగాడు :\nపూర్వం అవంతీన గరపు పరిసర\nప్రాంత మంతా, అనేక వందల యోజ\nనాల మేర భయంకరమైన కీకారణ్యంగా\nఉండేది. ఆ కీకారణ్యం మధ్య, జన\nపదాలకు చాలా దూరంగా భిల్లులు నివ\nసించే వారు. వాళ్ళకు నాగరిక ప్రపం\nచంతో ఏమీ సంబంధం లేదు. తమ\nచుట్టూ ఉండే అరణ్యంలో క్రూర\nమృగాలు నివసించినట్టే వాళ్ళూ జీవించే\nవాళ్ళు. ఆటవిక జాతుల కన్నిటికీ\nఉన్నట్టే వాళ్ళకూ ఒక నాయకుడు\nఉండేవాడు. భిల్లపల్లెలో అందరూ\nఆ నాయకుడు చెప్పినట్టు నడుచుకునే\nవారు. అతని నిర్ణయానికి తిరుగు\nఉండేది కాదు.\nఅవంతీనగరపు. యువరాజు అమర\nధ్వజుడు తరచుగా అరణ్యాలలో వేటాడే\nవాడు. అతను మహా బలశాలీ, సాహసీ\nకూడా. ఎన్నోసార్లు అతను క్రూర మృగా\nలను ఎదుర్కొని, ఆయుధం ఉపయో\nగించకుండా చంపేశాడు. అతనికి\nఏ జంతువు భయమూ లేదు. పెద్దపులు\nలనూ, సింహాలనూ సైతం చంపటం\nఅతనికి అవలీల.\nఒకనాడు అమరధ్వజుడు తన చేత\nదెబ్బతిని పారిపోయిన పులిని తరుముతూ\nఅరణ్యంలో చాలా దూరం పోయి, అను\nకోకుండా భిల్లపల్లె చేరాడు. అక్కడ\nఅలాటి పల్లె ఉన్నదనీ, అందులో ఆట\nవికులు ఉంటున్నారనీ అతనికి తెలి\nయదు. భిల్లపల్లెను చేరుతూనే అతను\nచాలా అందగత్తె అయిన భిల్ల కన్యను\nచూశాడు. ఆమె పులి పిల్లలతో ఆడు\nకుంటున్నది.\nభిల్లకన్యా, యువరాజూ ఒకరి నొకరు\nఅమిత ఆశ్చర్యంతో చూసుకున్నారు.\nసృష్టిలో ఆడదానికి ఏ ఆభరణాలూ,\nఅలంకరణలూ లేకుండా అంత అందం\nఉండటం యువరాజుకు ఆశ్చర్యం\nకలిగించింది. భిల్లులను తప్ప ఏ నాగరిక\nపురుషుణ్ణి చూడని భిల్లకన్య యువరాజు\nదుస్తులూ, వాలకమూ చూసి తన కళ్లను\nతానే నమ్మలేక పోయింది. అతను\nఎవరో దేవుడై ఉంటాడనుకుని, ఈ సంగతి\nఅందరికీ చెప్పటానికి గూడెంలోకి పరి\nగెత్తింది. యువరాజు కూడా ఆమె వెంట\nవెళ్ళాడు.\nత్వరలోనే అమ రధ్వజుణ్ణి అనేక\nమంది భిల్లులు పొడుగుపాటి ఈటెలతో\nచుట్టు ముట్టారు. ఆ పిల్లకూడా వారి\nవెంట ఉన్నది. అమరధ్వజుడు వాళ్ళతో,\nనేను అవంతీనగరపు యువరాజును\nమీకు అభ్యంతరం లేకపోతే ఈ పిల్లను\nపెళ్ళాడతాను,'' అన్నాడు.\nభిల్లులు ఒకరి మొహం ఒకరు చూసు\nకున్నారు. వారిలో వృద్ధుడు ఒకడు\nఅతన్ని తన వెంట రమ్మని, తమ నాయ\nకుడి వద్దకు తీసుకుపోయాడు. భిల్ల\nనాయకుడు అతని కోరిక తెలుసుకుని,\n\"ఈ పిల్లను పెళ్ళాడ గోరితే నువు ఒక\nపరీక్షలో నెగ్గాలి. అందుకు నువు సిద్ధ\nమేనా?\" అని అడిగాడు.\nఅమిత సాహసి అ యి న అమర\nధ్వజుడు తాను ఏ పరీక్షకైనా సిద్ధమే\nనన్నాడు.\n''అయితే పద.\" అంటూ భిల్ల నాయ\nకుడు అతణ్ణి అరణ్యంలో ఒక ఖాళీ జాగా\nలోకి తీసుకు పోయాడు. చూస్తూండగానే\nభిల్లులందరూ, ఆడవాళ్ళతోనూ, పిల్లల\nతోనూ సహా వచ్చి అక్కడ చేరారు.\nభిల్ల నాయకుడు వాళ్ళ నందరినీ ఒక\nవలయంగా నిలబెట్టాడు.\nకొద్ది సేపటికి ఆ వలయంలోకి ఒక\nమహా బలశాలి వచ్చాడు. వాడి వెంట\nడప్పులు వాయించుకుంటూ కొందరు\nవచ్చారు. ఏనుగుగున్న లాంటి వాడి\nశరీరాన్నీ, అమిత వికారంగా ఉన్న వాడి\nముఖాన్నీ చూసి అమరధ్వజుడికి చాలా\nఅసహ్యం కలిగింది.\nఆ భయంకరుణ్ణి చూపిస్తూ భిల్ల నాయ\nకుడు అమరధ్వజుడితో, “మా గూడెంలో\nవాడి కన్న బలవంతుడు లేడు. నువు\nమా పిల్లను పెళ్ళాడాలంటే వాణ్ణి జయిం\nచాలి.'' అన్నాడు.\nఅమ ర ధ్వజు డు భిల్ల నాయకుడితో,\n\"మీ పిల్లకు వరుణ్ణి నిర్ణయించటానికి\nసరి అయిన పద్ధతి కాదు.\nఈ యోధుణ్ణి జయించటానికి పశుబలం\nచాలును. కాని వివాహానికి అర్హుడైన\nవాడికి బుద్ధి బలమూ, అంద చందాలూ\nఅవసరం కాదా?'' అన్నాడు.\n\" మేము అడవిలో బతికే వాళ్ళం.\nమా పద్దతులు మావి. మీ పద్ధతులు\nమాకు అవసరం లేదు. నీకు మా యోధు\nడితో పోరాడటానికి ఇష్టం లేకపోతే.\nనీ దారిన నువు వెళ్ళిపోవచ్చు.” అన్నాడు\nభిల్ల నాయకుడు.\nఈ మాటకు అందరూ నవ్వారు.\n\" నేను అతనితో పోరాడటాని కి\nసిద్ధమే.\" అన్నాడు అమరధ్వజుడు.\nవెంటనే అందరి నవ్వులూ నిలిచిపోయి,\nనిశ్శబ్దం ఏర్పడింది.\nఇద్దరికీ యుద్ధం ఆరంభం అవుతూనే\nభిల్ల యోధుడు అమరధ్వజుణ్ణి అవలీలగా\nఎత్తి, దూరంగా విసిరి వేశాడు. అందరూ\nచప్పట్లు చరిచి నవ్వారు. భిల్ల కన్య\nకూడా చప్పట్లు చరిచి, నవ్వింది.\nభిల్లుడి క్షణంపాటు అమర\nధ్వజుడికి ఆశ్చర్యం కలిగించింది.\nఅయితే వాడికి పశు బలమే తప్ప\nమెదడు లేదనీ, యుక్తులు ఏమీ తెలియ\nవనీ అతను కనిపెట్టాడు. అందు చేత\nఅతను పడిన చోటి నుంచి లేచి వచ్చి,\nతనను వాడు సమీపిస్తుండగా, మెరుపు\nలాగా కాలెత్తి, వాడి డొక్కలో బలంగా\nతన్నాడు. వాడు భయంకరంగా అరిచి,\nఅమరధ్వజుడి మీద పడబోయాడు.\nఅమరధ్వజుడు పక్కకు తప్పుకుని, అర\nచెయ్యి అడ్డంగా తిప్పి వాడి మెడనరం\nతెగేలాగా శక్తికొద్దీ కొట్టాడు. భిల్ల\nయోధుడు ఘీంకారం చేస్తూ పడి\nపోయాడు. మళ్ళీ అందరూ చప్పట్లు\nచరిచారు. భిల్లకన్య కూడా చప్పట్లు\nచరిచింది.\nభిల్లనాయకుడు అమరధ్వజుణ్ణి భుజం\nమీద తట్టి, “ భేష్ ! నువు గొప్ప యోధు\nడివి, సందేహం లేదు. మా పిల్లకు తగిన\nవరుడివి. మీ ఇద్దరికీ పెళ్ళి చేస్తాను,\"\nఅన్నాడు.\n\" నాకు ఆ పిల్లను పెళ్ళాడాలన్న\nఉద్దేశం మారిపోయింది. నన్ను వెళ్ళి\nపోనియ్యండి,'' అన్నాడు అమరధ్వజుడు,\nభిల్లనాయకుడితో.\nఅతను కొద్దిదూరం వెళ్ళాడో లేదో,\nభిల్లులు అతన్ని చుట్టుముట్టారు.\nభిల్లనాయకుడు అతన్ని సమీపించి,\n\"చూడు, బాబూ, ఒక్క సంగతి విని\nమరీ వెళ్ళు. నీ చేత చచ్చినవాడు నువు\nపెళ్ళాడతానన్న పిల్లను పెళ్ళాడవలసిన\nవాడు. ఆమెను పెళ్ళాడ గోరిన వాళ్ళం\nదరినీ వాడు” లోగడ ఓడించాడు, కొందరిని\nచంపాడు కూడానూ. అందుకే నీకు\nవాడితో పోటీ పెట్టాను. ఇక నువు వెళ్ళ\nవచ్చు,'' అన్నాడు.\nఅతన్ని - చుట్టుముట్టిన భిల్లులు తమ\nనాయకుడి సైగ గ్రహించి అమరధ్వజుడికి\nదారి ఇచ్చారు. కాని అతను ముందుకు\nకదల లేదు; కొంచెంసేపు అక్షడే నిలబడి\nఆలోచించి, “నే నామెను పెళ్లాడతాను.\"\nఅన్నాడు.\nనాయకుడు వారిద్దరికీ పెళ్ళితంతు\nజరిపి, ఆ పిల్లను అతని వెంట పంపేశాడు.'\nబేతాళుడీ కథ చెప్పి, \"రాజా, యువ\nరాజు ఆ పిల్లను పెళ్లాడాలన్న ఉద్దేశాన్ని\nఎందుకు మార్చుకున్నాడు? తనను\nభిల్లయోధుడు విసిరి పారేసినప్పుడు\nహర్షించిందనా ? అలా అయితే మళ్ళీ\nమనసు మార్చుకుని ఆమెను ఎందుకు\nచేసుకున్నాడు? తనను పోనిచ్చినట్టే\nపోనిచ్చి, వెనక నుంచి తనను చంపే\nస్తారనా? ఈ సందేహాలకు సమాధానం\nతెలిసి కూడా చెప్పక పోయావో, నీ తల\nబద్దలవుతుంది.'' అన్నాడు.\nదానికి విక్రమార్కుడు, డు. \" తాను\nభిల్ల కన్యను పెళ్ళాడాలంటే ఒక పశు\nప్రాయుడితో పోట్లాడాలనీ, భిల్లుల\nఆచారాలు అలాటివనీ తెలిసినప్పడే\nయువరాజుకు భిల్లకన్యను పెళ్ళాడాలన్న\nకోరిక పోయింది. తాను పిరికివాడని\nపించుకోకుండా ఉండటానికే ఆ భిల్ల\nయోధుడితో పోట్లాడాడు. భిల్లకన్య తన\nపాటుకు హర్షించిందన్న అపోహ అతనికి\nకలిగే అవకాశం లేదు. ఎందుచేతనంటే,\nతనకు భర్త కావలిసినవాడు చచ్చి\nనప్పుడు కూడా ఆమె హర్షించింది.\nఅయితే, యువరాజు ఆమెను పెళ్ళాడ\nటానికి కారణం ఏమంటే, ఆమెను\nపెళ్ళాడవలసిన వాణ్ణి తాను చంపాడు ;\nఇక ఆమెను పెళ్లాడగోరిన వాళ్ళందరినీ\nవాడు ముందేచంపటమో, జయించటమో\nజరిగింది. శౌర్యాభిలాగల ఆ భిల్లకన్య\nమరొక వీరుణ్ణి భర్తగా సంపాదించే\nఅవకాశం దాదాపు లేదు. వీరుడుగా\nతనను ఆమె పెళ్ళాడటానికి సిద్ధంగా\nఉన్నది. అందుచేత యువరాజు రెండో\nసారిమనసు మార్చుకున్నాడు,'' అన్నాడు.\nరాజుకు ఈ విధంగా మౌనభంగం\nకలగగానే బేతాళుడు శవంతో సహా\nమాయమై, తిరిగి చెట్టెక్కాడు.\n—(కల్పితం)",
            "book_page_end": 22
        },
        {
            "title": "రాజప్రతినిధి గుర్రాలు",
            "book_page_start": 23,
            "pdf_page_start": 25,
            "pdf_page_end": 32,
            "author": "చందమామ బృందం",
            "genre": "పరిపాలన",
            "moral": "పరిపాలనా దక్షత, ప్రజాసేవ ముఖ్యం కానీ, ధనం, ఆడంబరం కాదు. అజ్ఞానంతో కూడిన పరిపాలన వలన ప్రజలు కష్టాలు పడతారు.",
            "keywords": [
                "చిత్రసేనుడు",
                "ధనగుప్తుడు",
                "సుచారుడు",
                "రాజప్రతినిధి",
                "ప్రజాసేవ"
            ],
            "characters": [
                "చిత్రసేనుడు",
                "చతురుడు",
                "ధనగుప్తుడు",
                "సుచారుడు"
            ],
            "locations": [
                "మహేంద్రదేశం",
                "ఆనందపురం",
                "రాజధాని"
            ],
            "content": "చిత్రసేనుడు మహేంద్రదేశాన్ని పాలించే\nరోజుల్లో ఆ దేశంలో పాడిపంటలు సమృ\nద్ధిగా ఉండటంతో బాటు వర్తకవ్యాపా\nరాలు బాగా అభివృద్ధి అయాయి. దేశంలో\nఆహారంతో బాటు వెండి, బంగారాలూ,\nరత్నాలూ' సమృద్ధిగా ఉండేవి. దీని\nఫలితంగా కొన్ని వర్తక కేంద్రాలు మహా\nనగరాలుగా పెరిగాయి.\nఇలా పెరిగిపోయిన నగరాలలో పౌర\nజీవితమూ, పరిపాలనా విధానాలూ వేరుగా\nఉండేటట్టు చూడవలసి వచ్చింది రాజుకు.\nఅందుకోసం అలాటి నగరాలలో రాజ\nప్రతినిధుల పరిపాలన ఏర్పరచాలను\nకున్నాడు రాజు. ఆ రాజప్రతినిధులను\nఎన్నుకొనే బాధ్యత నగర పౌరులకే\nవదిలితే, 'సరి అయిన రాజప్రతినిధులు\nనియామకమవుతారనీ, వాళ్ళ పరిపాల\nనను తాను అప్పుడప్పుడూ సమీక్ష చేస్తూ\nఉండవచ్చుననీ చిత్రసేనుడు అభి\nప్రాయ పడ్డాడు.\nమహేంద్రదేశంలో రాజధాని తరవాత\nఅంత పెద్ద నగరం ఆనందపురం. అక్కడ\nమొట్టమొదట రాజప్రతినిధికి ఎన్నిక\nజరిపి, తన పథకం ఎలా పనిచేసేదీ\nచూడాలని రాజు నిర్ణయించాడు. ఆనంద\nపురం చాలా పెద్ద వాణిజ్యకేంద్రం.\nఅక్కడి జన సంఖ్య పదిలక్షలు. ఆ నగ\nరంలో అనేక గొప్ప భవనాలూ, విశాల\nమైన రాజమార్గాలూ ఉన్నాయి. అక్కడ\nవిదేశీయుల రాకపోకలు విస్తారంగా\nఉంటాయి.\nచిత్రసేనుడు తన నిర్ణయాన్ని మహా\nమంత్రి చతురుడికి చెప్పాడు.\n\" అంతా ఒకే కుదురులో జీవించే\nజాతులవాళ్ళు తమ నాయకుణ్ణి ఎన్ను\nకున్నట్టుగా మహానగర వాసులు తమ\nపాల కుణ్ణి ఎన్నుకోగలరని తోచదు.\nసమర్థుడని తోచినవాణ్ణి మీరే నాయ\nకుడుగా నియమిస్తే బాగుంటుందని\nనా అభిప్రాయం.'\" అన్నాడు మంత్రి.\nచతురుడి సలహా చిత్రసేనుడికి నచ్చ\nలేదు. నగరపాలకుణ్ణి ఏర్పాటు చేస్తు\nన్నది నగరవాసుల సౌకర్యార్థం. తమ\nసౌకర్యాలు నగర వాసులకే బాగా తెలు\nస్తాయి. వాటికోసం కృషి చేయగల వాణ్ణి\nవాళ్ళు ఎన్నుకుంటారు. ఇందులో పొర\nపాటు జరిగే అవకాశం ఏమున్నదీ?\nపదిలక్షలమంది ఒకణ్ణి ఎన్నుకోవ\nటంలో కొన్ని చిక్కులున్నాయి. అందు\nచేత చిత్రసేనుడు ఆనందపురాన్ని\nపన్నెండు పేటలుగా విభజించి, ఒకొక\nపేటకూ ఒక్కొక్క పాలకుణ్ణి ఎన్నుకో\nమంటే ప్రజలు సులువుగా ఎన్నుకుం\nటారు. ఆ పన్నెండుమందీ కలిసి తమ\nనాయకుణ్ణి ఎన్నుకుంటే అతను నగర\nపాలకుడుగా ఉంటాడు; మిగిలిన వాళ్ళు\nఅతని కింద ఉపపాలకులుగా ఉండి,\nఅతనికి సహాయం చేస్తూ ఉంటారు.\nఈ ఏర్పాటు గురించి ఆనందపురంలో\nప్రకటన జరిగింది. వెంటనే ఎన్నికల\nసంరంభం సాగింది.\nఆనందపురంలో సుచారుడు అనే\nవిద్యావంతుడు ఉన్నాడు. అతను ఆ నగ\nరంలోనే పుట్టి పెరిగినవాడు. అతనికి\nఆ నగరమే పంచప్రాణాలు. అతను\nఆ నగర జీవితాన్ని క్రమబద్ధం చెయ్య\nటానికి ఎంతో కృషి చేశాడు. అక్కడ\nఇప్పుడు ప్రత్యేక పరిపాలన ఏర్పడ\nబోతున్నదంటే నగర జీవితం \nఅభివృద్ధి చేయవచ్చునని అతనికి అనిపిం\nచింది. అతను కూడా రాజప్రతినిధి\nఎన్నికకు నిలబడదలిచాడు. అతని\nనాయకత్వాన ఒక యువకుల సేన కూడా\nఉన్నది.\nసుచారుడి లాగే అనేకమంది పేరుపడ్డ\nధనికులూ, వర్తకులూ ఎన్నికలో ఆసక్తి\nప్రదర్శించారు. నూతనంగా ఏర్పడే పరి\nపాలనలో తమకు ప్రాముఖ్యం ఉండా\nలని వారి కోరిక. అందుచేత వాళ్ళు\nప్రజలకు విచ్చలవిడిగా డబ్బు పంచి\nపెట్టి, తమ దగ్గిర వాళ్ళనూ, తమ\nచెప్పుచేతలలో ఉండేవాళ్ళనూ ఎన్ని\nకలలో గెలిపించారు. పన్నెండుమంది\nవిద్యాహీనులూ, విలాసపురుషులూ ఉప\nరాజప్రతినిధులుగా ఎన్నిక అయారు.\nసుచారు డి కీ, అతని అనుచరులకూ\nఘోర పరాజయం కలిగింది.\nసుచారుడి పరాజయం రాజును కూడా\nకలవరపరిచింది. రాజప్రతినిధి కావ\nటానికి అతనికన్న అర్హుడు లేడని రాజుకు\nతెలుసును. అంతతో పోక, పన్నెండు\nమంది భ్రష్టులు ఎన్నికలలో నెగ్గారు!\nమంత్రి చతురుడు రాజుతో, \" మహా\nరాజా. నిక్షేపం లాంటి నగరాన్ని\nఈ మూర్ఖుల చేతిలో పెట్టకండి. ప్రజలు\nతమకు మేలు చేసేవారిని ఎన్నుకోలేరని\nరుజువయింది కద ! తమరే తగిన వాణ్ణి\nచూసి -\" అని ప్రారంభించాడు.\nఆయన మాట పూర్తి కాకుండానే\nరాజు, \"ప్రజలకు అతనిలో విశ్వాసం\nలేదని రుజువయింది. సుచారుడు దీక్ష\nగల వాడు కావచ్చు, కాని ధనం కల\nవాడు కాడు. ప్రజలు ధనవంతులను\nఎన్నుకున్నారు. ఎలా కాదన గలం?\"\nఅన్నాడు.\nఅయితే రాజప్రతినిధి ఎన్నిక మాత్రం\nఎంత కాలానికీ జరగలేదు. ఉపరాజ\nప్రతినిధులు పన్నెండు మందిలో ప్రతి\nఒక్కడికి తానే రాజప్రతినిధి కావాలని\nఉన్నది. అందుచేత వారు తమ నాయ\nకుణ్ణి ఎన్నుకోలేక పోయారు. నెల\nరోజులు గడిచింది.\nఎన్నిక ఎందుకు జరగటం లేదో\nతెలుసు కుందామని రాజు తన మంత్రితో\nసహా ఆనందపురం వచ్చి, ఉపరాజ\nప్రతినిధులను సమావేశపరచి, \"మీకు\nవచ్చిన సమస్య ఏమిటి?\" అని అడిగాడు.\n\" మహారాజా, తమరు ఎలానూ రానే\nవచ్చారు గనక, మాలో ఒకరిని\nప్రతినిధిగా తమరే నిర్ణయించండి.\"\nఅన్నారు వాళ్ళు.\nమంత్రి రాజుతో రహస్యంగా, \" తమ\nనాయకత్వపు సమస్యను పరిష్కరించుకో\nలేని ఈ మూర్ఖులు ప్రజల సమస్యలను\nఏం పరిష్కరించ గలరు? తమలే ఆలో\nచించండి.\" అన్నాడు.\n\" ఇది వాళ్ళ వినయానికి చిహ్నం.\nమూర్ఖత కాదు,'' అన్నాడు రాజు.\nతరవాత ఆయన ఆ పన్నెండు మంది\nలోనూ కాస్త కంటికి నదరుగా కనిపించే\nధనగుప్తుడు అనే వాణ్ణి రాజ ప్రతినిధిగా\nనియమించి, తన రాజధానికి తిరిగి\nవెళ్ళాడు.\nప్రత్యేక నగరపరిపాలన ఏర్పడటంతో\nకొత్త సమస్యలు బయలుదేరాయి. ప్రతి\nఒక పేటవాళ్ళూ తమకు కొత్త సౌకర్యాలు\nకావాలని తమ తమ ప్రతినిధులను\nపీడించసాగారు. ఒక పేటలో ఏదైనా\nఒక. అభివృద్ధి కార్యక్రమం ప్రారం\nభించిన మరుక్షణం మరికొన్ని పేటలలో\nఆందోళన ప్రారంభ మయేది. ప్రజలలో\nఈ ఆందోళనలు రెచ్చగొట్టు తున్నది\nఉపరాజ ప్రతినిధులేనని ధనగుప్తుడికి\nతెలుసు: వారంతా తనకు సహాయకులు\nకారు, ప్రత్యర్థులు. వాళ్ళు తనకు తెచ్చి\nపెట్టె సమస్యలను ఎలా పరిష్కరించు\nకోవాలో ధనగుప్తుడికి తెలియదు. అందు\nచేత అతను సమస్య వచ్చినప్పుడల్లా\nరాజధానికి వెళ్ళి రాజును సంప్రదించ\nసాగాడు. ధనగుప్తుడు రాజప్రతినిధిగా\nఉండటానికి పనికిరానివాడని రాజు త్వర\nలోనే గ్రహించాడు. అయినప్పటికీ ఆయన\nచతురుడి ముందు ఓటమి అంగీకరించ\nలేక, ధనగుప్తుడు వచ్చినప్పుడల్లా అతనికి\nరాజనీతి బోధిస్తూ వచ్చాడు.\nఅయితే\nరాజనీతి ధనగుప్తుడి బుర్రకు ఏమాత్రమూ\nఎక్కేది కాదు; అతనికి తెలిసినదల్లా\nప్రతి సమస్యకూ పరిష్కారం రాజుగారి\nనుంచి తెలుసుకోవటమే. రాజు నిర్ణ\nయాలు అమలు చెయ్యటం అతనికి\nక్షేమంగా కనబడింది.\nఅయితే ధన గుప్తుడి కి ఒక పెద్ద\nచిక్కు వచ్చిపడింది. ఆనందపురానికి,\nరాజధానికి మధ్య చాలా దూరం ఉన్నది.\nమంచి గుర్రం మీద రోజున్నర ప్రయాణం,\nకనీసం వారానికి ఒక సారి ప్రయాణం\nచెయ్యాలి. ధనగుప్తుడు తన ప్రయాణా\nలకు నెలకు రెండు గుర్రాలను ప్రజల\nద్రవ్యంతో కొనే వాడు. అతని వద్ద\nఎనిమిది మేలుజాతి గుర్రాలు ఉన్నాయి.\nఒకసారి ప్రయాణం చేసి వచ్చిన గుర్రా\nనికి రెండు నెలలు విశ్రాంతి లభించేది.\nఈ గుర్రాలను చూడటానికి ఆరితేరిన\nఅశ్వరక్షకులూ, ఇద్దరు పశువైద్యులూ\nఉండే వారు. గుర్రాల కోసం అందమైన\nభవనం నిర్మించబడింది. వాటికోసం\nమేలురకం ఆహారం పైదేశాలనుంచి\nవచ్చేది. నగర పరిపాలన యావత్తూ\nఆ గుర్రాల ఆరోగ్యం పైనే ఆధారపడి\nఉన్నదిమరి.\nఒక సంవత్సరం పూర్తికాగానే ధన\nగుప్తుడు తన నివేదికలను తీసుకుపోయి\nరాజుగారికి సమర్పించాడు. నివేది\nకలలో రాజుకు కొత్త విషయాలే మీ\nకనిపించలేదు. అమలు జరిగిన వన్నీ\nతన నిర్ణయాలే. ఎటొచ్చీ, అన్నిటి కన్న\nపెద్ద ఖర్చు పద్దు మహారాజుతో సంప్ర\nదింపుల కింద కనబడింది. ఏ అభివృద్ధి\nపథకానికి అంత ఖర్చు కాలేదు. మహా\nమంత్రి చతురుడు తన వెంటనే ఉండటం\nచేత రాజు రాజప్రతినిధిని ఆ ఖర్చు\nవివరాలు అడగలేదు.\nతరవాత రాజు మంత్రితో, \" ధన\nగుప్తుడు చాలా నమ్మకమైన వాడు.\nఅతను తన అధికారాన్ని ఏ మాత్రమూ\nదుర్వినియోగ పరచినట్టు కనబడదు.\"\nఅన్నాడు.\nచతురుడు నవ్వి, \"అతను అధికా\nరాన్ని వినియోగించిన దేమున్నది? అన్నీ\nమీరు చేసిన నిర్ణయాలే గద! అందుకే\nమీతో సంప్రదింపులకు అయిన ఖర్చు\nఅభివృద్ధి పథకాల ఖర్చులన్నిటినీ మించి\nఉన్నది,'' అన్నాడు.\nచిత్ర సేనుడికి కొంచెం చురుకు తగి\nలింది. ఆయన మంత్రితో, \" ఆనంద\nపురం పరిస్థితి స్వయంగా చూడాలని\nఉన్నది. ఒక పర్యాయం మనం మారు\nవేషాలలో వెళ్ళి, నగర పర్యటన చేసి\nవద్దామా?\" అన్నాడు.\nఇద్దరూ మారు వేషాలతో ఆనంద\nపురంలో తిరుగుతూ, నగర వైభవాన్ని\nచూసి ఆశ్చర్యపడ్డారు. వీధి వీధికి\nవైద్యశాలలూ, మంచినీటి బావులూ\nఉన్నాయి. దుకాణాలన్నీ ఒక పద్ధతిలో\nఉన్నాయి.\nచిత్ర సేనుడు దారేపొయ్యే ఒక\nమనిషిని పలకరించి, \"మీ రాజప్రతినిధి\nమంచి సమర్ధుడు లాగున్నాడే? ఈ వైద్య\nశాలలూ, ప్రజాసౌకర్యాలూ రాజధానిలో\nకూడా లేవు,\" అన్నాడు.\nదానికా మనిషి, \" అయ్యా, మీరీ\nనగరానికి కొత్తలాగుంది. ఈ సౌకర్యాలు\nమాకు రాజప్రతినిధి రాకపూర్వమే.\nఉన్నాయి. సుచారుడూ, అతని యువ\nసేనా ఈ నగరాన్ని ఏనాడో తీర్చిదిద్దారు.\nఇక ధనగుప్తుడుగారి పరిపాలన అంటారా?\nఅందులో మేం సుఖ పడాలంటే\nగుర్రాలమై పుట్టాలి!\" అని వెళ్లిపోయాడు.\nధనగుప్తుడి పరిషాలనకూ, గుర్రాలకూ\nసంబంధం ఏమిటో రాజుకు అర్థంకాక,\nమంత్రి కేసి ప్రశ్నార్ధకంగా చూశాడు.\nచతురుడికి ఆ సంగతి అర్థం అయినట్టు\nకనబడలేదు.\nతరవాత వాళ్ళు నగరంలోని అనేక\nమంది పౌరులను కలిసిచూశారు.\nదాదాపు అందరూ గుర్రాల ప్రస్తావన\nతెచ్చిన వాళ్ళే. ఆనందపురంలో మనిషిగా\nపుట్టటం కన్న గుర్రంగా పుట్టటం\nమేలన్నది సామాన్య అభిప్రాయంగా\nకనబడింది.\nఅనంతరం వాళ్ళు సుచారుణ్ణి కూడా\nకలుసుకున్నారు.\n\"మీరు నగరానికి చాలా సేవ చేశా\nరుట. ఈ మాట చాలామంది నగర\nవాసులు చెప్పారు. అయినా ప్రజలు\nమిమ్మల్ని ఎందుకు ఎన్నుకో లేదు?!\"\nఅని చిత్రసేనుడు సుచారుణ్ణి అడిగాడు.\n\" నేను ఎన్నికల కోసం ప్రజా సేవ\nమొదలు పెట్టిన వాణ్ణి కాను. అందు\nచేత, నన్ను ఎన్నుకోక పోయినా నేను\nప్రజాసేవ మాననని ప్రజలకు తెలుసు.\nవాళ్ళు తమకు డబ్బిచ్చిన వారిని ఎన్ను\nకున్నారు.\" అన్నాడు సుచారుడు.\n\"అలాటప్పుడు మీరు ఎన్నికలకు\nఎందుకు నిలబడ్డారు? \" అన్నాడు రాజు.\n\"అధికారంలో ఉంటే ప్రజలకు\nమరింతగా సేవచేయగల నేమోనని! \"\nఅని సుచారుడు జవాబు చెప్పాడు.\n\"పదవిలో ఉన్నవారి కంటే మీరే\nఎక్కువగా ప్రజాసేవ చేస్తున్నా రు.\nనగరం చూసిన ఎవరికైనా ఆ సంగతి\nతెలుస్తుంది.'' అన్నాడు రాజు.\n\"మీరు పొరబడుతున్నారు. ఇన్నే\nళ్ళుగా నా యువ సేన ప్రజలకు ఏర్పరచిన\nసదుపాయాలు, ధనగుప్తుడు ఆరు నెల\nలలో గుర్రాలకు కలిగించిన సదు\nపాయాలలో సగమైనా ఉండవు. ఎలా\nగైనా ప్రజల జీవనస్థాయిని ఆ గుర్రాల\nజీవన స్థాయికి పెంచటం సాధ్యమవు\nతుందా అని చూస్తున్నాను.\" అన్నాడు\nసుచారుడు.\n\" నగరంలో ఎవరిని కదిలించినా\nరాజ ప్రతినిధి గుర్రాల మాటే తెస్తు\nన్నారు.'' అన్నాడు రాజు.\nసుచారుడు రాజుతో ధనగుప్తుడి గుర్రా\nలను గురించి వివరంగా చెప్పి, అతను\nమాత్రం ఏం చేస్తాడు? స్వయంగా ఏ నిర్ణ\nయమూ చెయ్యలేడు. తోటి ఉపరాజ\nప్రతినిధులు తన మాట వినేటట్టు చేసుకో\nలేడు. ప్రతి చిన్నవిషయాన్నీ రాజు\nగారితో సంప్రతించాలిసిందే! ఈ భాగ్యా\nనికి రాజుగారు ఒక రాజప్రతినిధి ని\nఎందుకు నియమించాడా అని నాకు\nఆశ్చర్యం కలుగుతుంది,'' అన్నాడు.\nరాజు వెంటనే అధికారరీత్యా వెళ్ళి\nధనగుప్తుడు తన అశ్వాల కోసం చేసిన\nఏర్పాట్లు స్వయంగా చూశాడు. తనతో\nసంప్రతించటానికి ధనగుప్తుడు అంత\nఖర్చు ఎందుకు చేశాడో ఆయనకు అర్థ\nమయింది. రాజ ధనాన్ని ప్రజల కోసం\nకంటె గుర్రాల కోసం ఎక్కువగా ఖర్చు\nపెట్టె మూర్ఖు ఇంతకాలం నగరపాల\nకుడుగా కొనసాగనిచ్చి నందుకు రాజు\nతనను తానే నిందించుకున్నాడు.\nఆయన వెంటనే ధనగుప్తుణ్ణి పదవిలో\nనుంచి తొలగించి, అతని స్థానంలో\nసుచారుణ్ణి రాజప్రతినిధిగా నియమించి,\nఉపప్రతినిధులను నియమించే పని\nఅతనికే అప్పగించాడు.\nమరుసటి సంవత్సరం సుచారుడు\nరాజుకు సమర్పించిన నివేదికలో రాజుతో\nసంప్రతింపుల ఖర్చు పద్దే లేదు.",
            "book_page_end": 30
        },
        {
            "title": "తల్లికి కూతురి సలహా",
            "book_page_start": 31,
            "pdf_page_start": 33,
            "pdf_page_end": 34,
            "author": "ఐ. వెంకటేశ్వరరావు",
            "genre": "కుటుంబ కథ",
            "moral": "భార్యాభర్తలు ఇద్దరూ ఇంటి ఆర్థిక పరిస్థితిని అర్థం చేసుకుని మెలగాలి. లేని వాటి కోసం అనవసరంగా మారాం చేయకూడదు.",
            "keywords": [
                "రాజయ్య",
                "సుబ్బమ్మ",
                "పట్టుచీర",
                "అప్పు",
                "ఆర్థిక పరిస్థితి"
            ],
            "characters": [
                "రాజయ్య",
                "సుబ్బమ్మ",
                "సుబ్బమ్మ తండ్రి",
                "సుబ్బమ్మ తల్లి"
            ],
            "locations": [
                "గ్రామం",
                "సుబ్బమ్మ పుట్టిల్లు"
            ],
            "content": "ఒక గ్రామంలో రాజయ్య అనే రైతుయువ\nకుడు ఉండేవాడు. అతడికి దగ్గిర వాళ్ళు\nఎవరూ లేరు. అతను యుక్త వయసు\nరాగానే పక్కగ్రామంలో ఉన్న ఒక రైతు\nకూతుర్ని పెళ్ళి చేసుకున్నాడు. ఆమె\nపేరు సుబ్బమ్మ.\nకొంత కాలం గడిచింది. ఒక నాడు\nసుబ్బమ్మ తన భర్తతో, \"పండగకి ఒక\nపట్టుచీర కొని పెట్టండి. పొరుగింటి నాంచా\nరయ్య భార్య కొంటున్నది.\" అన్నది.\nఆ మాట విని రాజయ్య, \nరయ్య కేం? ఏదైనా కొంటాడు. అలాంటి\nవాళ్ళతో మనం తూగగలమా? \" అన్నాడు.\nఈ మాటకు సుబ్బమ్మ బాధపడి,\n\"అడగక అడగక పట్టుచీర అడిగితే\nఏమేమిటో చెబుతున్నారు. మా పుట్టింటి\nవాళ్ళు నేను నోరు చేసుకుని అడగాలే\nగాని, వెంటనే ఇస్తారు.'' అన్నది.\n\"అలా అయితే మీ పుట్టింటి వారినే\nపట్టుచీర కోరి, నీ ముచ్చట తీర్చుకో.''\nఅన్నాడు రాజయ్య.\nరెండు రోజుల పాటు సుబ్బమ్మ\nఅలిగి కూర్చున్నది. తాను పుట్టింటికి\nవెళ్ళి, వారినుంచి పట్టుచీర తెస్తేనే గాని\nతన పరువూ, తన పుట్టింటివారి పరువూ\nనిలవదని ఆమెకు తోచి, మూడోరోజు\nపుట్టింటికి ప్రయాణమయింది.\nఈ లోపలనే రాజయ్య జరిగినదంతా\nతన మామగారికి ఉత్తరం రాశాడు.\nసుబ్బమ్మ. మూడోరోజు జట్కాబండ్\nతెప్పించి, \"నేను మా పుట్టింటికి పోతు\nన్నాను. పట్టుచీరతో తిరిగి రాకపోతే\nచూడండి!\" అని భర్తతో శపధం చేసి\nమరీ బండి ఎక్కింది.\nత్వరలోనే ఆమె పుట్టింటి ముందు\nజట్కా దిగి. లోపలికి వచ్చింది.\nఆమె తండ్రి పడకకుర్చీలో కూర్చుని\nఉన్నాడు. ఆయన సుబ్బమ్మను చూసి,\n\"అమ్మాయ్, ఒక్క దానివే వచ్చావేం?\nఅల్లుడు రాలేదా?'' అని అడిగాడు.\n\"మీ అల్లుడు రాలేదు. నాన్నా. ఇంటి\nవద్ద పనులు ఉండిపోయాయి. నిన్నూ,\nఅమ్మనూ, చూడాలనిపించి, ఒక్కదాన్నే\nవచ్చాను,\" అంటూ సుబ్బమ్మ ఇల్లంతా\nతిరిగి వచ్చి, \" నాన్నా? అమ్మ కని\nపించదేం ? ఎక్క డికి వెళ్ళిందీ? \"\nఅన్నది.\n\"మీ అమ్మ నా మీద అలిగిమీ అమ్మమ్మ\nదగ్గిరికి వెళ్ళింది.\" అన్నాడు తండ్రి.\n\"అదేం? మీ రిద్దరూ పోట్లాడు\nకున్నారా? \" అన్నది సుబ్బమ్మ.\n\"అదేమీ లేదమ్మా ! పండగకు పట్టు\nచీర కొనమన్నది. కొనలేనని చెప్పాను.\nఅలిగి వెళ్ళిపోయింది. నువ్వే చెప్పమ్మా.\nనీ పెళ్ళికి చేసిన అప్పు ఇంతవరకు తీర\nలేదుగదా, ఇప్పుడు పట్టుచీర తెమ్మంటే\nఎలా చెప్పమ్మా!\" అన్నాడు తండ్రి.\nఈ మాట విని సుబ్బమ్మ గతుక్కు\nమన్నది. ఆమె తన పొరపాటు గ్రహించి,\nవెంటనే తిరుగు ప్రయాణమయింది.\n\"అదేమిటమ్మా? అప్పుడే వెళ్ళి\nపోతావా? రెండు రోజులైనా ఉండవూ?\"\nఅన్నాడు తండ్రి.\n“లేదు నాన్నా, నేను వెళ్ళాలి. అమ్మ\nవస్తే చెప్పు.\" అన్నది సుబ్బమ్మ.\n\"ఏం చెప్పమన్నావు? \" అన్నాడుతండ్రి.\n\"అమ్మ ఇలా అలగటం ఏమీ బాగా\nలేదు. ఇంటి కష్టసుఖాలు ఆలోచించ\nకుండా ఆవిడ పట్టుచీర కావాలంటే\nఎలా? కాస్త ఇంటి పరిస్థితులు గమ\nనించి మనులుకోమని చెప్పానని ఆవిడతో\nచెప్పు.\" అంటూ సుబ్బ మ్మ తిరిగి\nజట్కాలో బయలుదేరి వెళ్ళింది.\nసుబ్బమ్మ వెళ్ళి పోగానే ఆమె తల్లి\nపక్క ఇంటి నుంచి వచ్చి,\nఅల్లుడూ చేరి, పాపం, చిన్న పిల్లను\nఇలాగేనా చేసేది?\" అన్నది నవ్వుతూ\nతన భర్తతో.",
            "book_page_end": 32
        },
        {
            "title": "ఇద్దరు మోసగాళ్ళకథ",
            "book_page_start": 33,
            "pdf_page_start": 35,
            "pdf_page_end": 42,
            "author": "ఏ. సి. సర్కార్, ఐంద్రజాలికుడు",
            "genre": "బుద్ధి కుశలత",
            "moral": "మోసగాళ్ళను మోసంతోనే జయించాలి. దొంగకు దొంగ బుద్ధి చెప్పాలి.",
            "keywords": [
                "బ్రాహ్మణుడు",
                "మోసగాళ్ళు",
                "గాడిద",
                "మిఠాయి",
                "ఇంద్రజాలం"
            ],
            "characters": [
                "బ్రాహ్మణుడు",
                "పెద్ద దొంగ",
                "చిన్న దొంగ",
                "ఇంద్రజాలికుడు"
            ],
            "locations": [
                "సత్రం",
                "దొంగల ఇల్లు",
                "బ్రాహ్మణుడి గ్రామం"
            ],
            "content": "ఒక బ్రాహ్మణ గురువు ప్రతి ఏడూ అనేక\nగ్రామాలు సంచారం చేసి, శిష్యుల నుంచి\nవార్షికాలు పుచ్చుకుని తన గ్రామానికి\nతిరిగి వచ్చేవాడు. ఆయన మూటలు\nమొయ్యటానికి వెంట ఇద్దరు నౌకర్లు\nఉండేవారు. కింద టేడు పంటలు బాగా\nపండటం చేత, ఈ యేడు బ్రాహ్మణుడి\nపంట పండింది. కానుకలు ఇద్దరు\nనౌకర్లూ మోయలేనంతగా లభించాయి.\nఅందుచేత వాటిని మూడు పెద్దమూటలు\nకట్టించి, రెండింటిని తన నౌకర్ల కిచ్చి\nఇంటికి చేర్చమని మూడో మూటతో బ్రాహ్మ\nణుడు ఒక రహదారి సత్రంలో దిగాడు.\nనౌకర్లలో ఒకడు తిరిగివచ్చి. దిగబడి\nపోయిన మూటతో బ్రాహ్మణుడి వెంట\nఇంటికి వెళ్ళేటట్టు ఏర్పాటు జరిగింది.\nమూటతో సహా బ్రాహ్మణుడు సత్రంలో\nమకాం పెట్టటం ఇద్దరు మోసగాళ్ళు\nచూసి, మూటను కాజెయ్యాలను\nకున్నారు. కాని బ్రాహ్మణుడు చాలా\nజాగ్రత్త మనిషి కావటం చేత, వాళ్ళు\nఆ మూటను దొంగిలించటం సాధ్య\nపడలేదు.\nఅందుచేత పెద్ద దొంగ ఒక గాడిదను\nతోలుకుంటూ సత్రానికి వచ్చి, బ్రాహ్మణు\nడికి వినయంగా నమస్కారం చేసి,\nఅయ్యా, నా వల్ల తమరికేమన్నా పని\nఉంటుందా?\" అని అడిగాడు.\n\" లేదు, నా మనుషులు ఇద్దరు\nమూటలు పట్టుకుని వెళ్ళారు. సేవాలో,\nరేపో ఒకడు తిరిగి వచ్చి, ఈ మూటను\nనా వెంట వచ్చి మా యింటికి చేర\nవేస్తాడు.\" అన్నాడు బ్రాహ్మణుడు.\nపెద్ద దొంగ బ్రాహ్మణుణ్ణి కబుర్లలో\nపెట్టి, తిరిగి రాబోయే నౌకరు గురించి\nచాలా విషయాలు రాబట్టాడు. తరవాత\nవాడు చిన్న దొంగను పంపి, ఆ నౌకరుతో\nబ్రాహ్మణుడు అప్పుడే ఇంటికి తిరిగి\nరావటం లేదనీ, వాణ్ణి వెళ్ళి పామ్మన్నా\nడని చెప్పించి తిప్పి పంపేయించాడు.\nబ్రాహ్మణుడు తన నౌకరు కోసం\nఎదురు చూస్తూ కూర్చున్నాడు. వెళ్ళిన\nనాలుగోరోజు కూడా వాడు తిరిగి రాక\nపోయేసరికి ఆయనకు ఓర్పు నశించింది.\nతన ఇంట దేవీపూజ దగ్గిర పడుతున్నది.\nఈ లోపుగా తను ఇల్లు చేరాలి.\nబ్రాహ్మణుడు ఈ స్థితిలో ఉండగా\nపెద్ద దొంగ ఆయన వద్దకు వచ్చి,\n\"అయ్యా, నాకేమైనా పని ఇయ్యగలరా?\"\nఅని అడిగాడు.\n\" నీ గాడిద మీద నా మూ ట ను\nమా యింటికి చేర్చగలవా? \" అని\nబ్రాహ్మణుడు వాణ్ణి అడిగాడు.\nఏమిస్తారన్నాడు పెద్ద దొంగ. అయిదు\nరూపాయలిస్తానన్నాడు బ్రాహ్మణుడు.\nదొంగ సరే నన్నాడు.\nమూట గాడిద మీది కెత్తి బ్రాహ్మణుడు\nదొంగ వెంట బయలుదేరాడు. వాళ్ళు\nఒక మైలు వెళ్ళేసరికి, చిన్న దొంగ\nపోలీసువాడి దుస్తులు ధరించి వచ్చి 7\nవాళ్ళను ఆగమని, \" ఇది దొంగిలించిన\nగాడిద. చాకలి రఘూ గాడిదను వారం\nరోజుల క్రితం ఎవరో కాజేశారు.\" \nఅన్నాడు.\n\" లేదు. ఇది నా గాడిదే. కిందటేడు\nముప్ఫై రూపాయలు పోసి కొన్నాను.\"\nఅన్నాడు పెద్ద దొంగ.\n\"దీని ఎడమ చెవికి గాయం మచ్చ\nఉన్నది. ఇది రఘు గాడిదే. దానిముందు\nపన్ను ఒకటి విరిగి ఉంటుంది. దీని\nపన్ను చూడనీ!\" అన్నాడు చిన్న\nదొంగ.\nఈ గాడిద పన్ను కూడా విరిగే ఉండటం\nచూసి బ్రాహ్మణుడు ఆశ్చర్యపోయాడు.\n\" ఎన్నో గాడిద చెవులకు మచ్చ\nలుంటాయి. పళ్ళు విరుగుతాయి.\"\nఅన్నాడు పెద్ద దొంగ.\n\"దీని జీను అడుగుభాగం నీలంగా\nఉండి, దానిమీద రఘు పేరు ఉంటుంది.\nచూడనీ,\" అన్నాడు పోలీసులాగా నటి\nస్తున్న చిన్న దొంగ.\nఅది కూడా రుజువయింది. పెద్ద\nదొంగ పారిపోతున్నట్టు నటించేసరికి\nచిన్న దొంగ వాణ్ణి పట్టుకున్నాడు. వాడు\nబ్రాహ్మ ణుడి తో, \"అయ్యా, మీరు\nకూడా న్యాయస్థానానికి హాజరు కావలిసి\nఉంటుంది.'' అన్నాడు.\n\" నన్ను కూడా ఎందుకు ఇందులో\nఇరికిస్తావయ్యా? నాకు ఈ దొంగతనం\nగురించి ఏమీ తెలీదు.\" అన్నాడు\nబ్రాహ్మణుడు.\n''మీరు న్యాయాధికారిముందు హాజరు\nఅయి తీరాలి.'' అన్నాడు చిన్న దొంగ.\n\"బాబ్బాబు ! నీకో నూరురూపాయ\nలిచ్చికుంటాను. నన్ను పోనీ,\" అన్నాడు\nబ్రాహ్మణుడు.\n\"అలా అయితే, మీరు వెళ్ళవచ్చు.\"\nఅన్నాడు చిన్న దొంగ.\n\" మరి నా మూట మాటేమిటి? దాన్ని\nనావెంట తీసుకుపోవాలి గద!\" అన్నాడు\nబ్రాహ్మణుడు.\n\" గాడిదను వదలటానికి లేదు.\nమూట మీరు మోసుకు పోలేరా?\" అని\nచిన్న దొంగ అడిగాడు.\nమూట చాలా బరువు. దాన్ని తాను\nమోయలే నన్నాడు బ్రాహ్మణుడు.\n\"చీకటి కూడా పడబోతున్నది.\nఈ రాత్రికి మీరూ, గాడిదా, ఈ దొంగా\nపోలీసు నిఘా కింద మా ఇంట్లో ఉండండి.\nరేపు మరొక గాడిదను కొనిపెడతాను.\nదాని మీద మూట పెట్టుకుని మీ ఊరు\nపోవచ్చు.\" అన్నాడు చిన్న దొంగ.\nచేసేది లేక బ్రాహ్మ ణుడు సరే\nనన్నాడు. ఆ రాత్రి బ్రాహ్మణుడికి అన్ని\nసదుపాయాలూ జరిగాయి. మర్నాడు\nఉదయం బ్రాహ్మణుడు కొత్త గాడిదకు\nయాభై రూపాయలు ధారపోసి, చిన్న\nదొంగకు నూరు రూపాయలూ ఇచ్చుకుని,\nతన మూటను గాడిద మీద తన ఇంటికి\nచేర్చుకున్నాడు.\nఇంటికి వచ్చి ఆయన మూట విప్పి\nచూస్తే అందులో పాతగుడ్డలూ, రాళ్ళూ\nతప్ప ఏమీ లేవు. వెయ్యి రూపాయల\nఖరీదు చేసే వస్తువులు పోయాయి.\nబ్రాహ్మణుడు జరిగిన మోసం గ్రహించి,\nవాకబు చెయ్యగా తనను దోచిన వాళ్ళు\nపేరు మోసిన దొంగలని తెలియవచ్చింది.\n\"కుక్క కాటుకు చెప్పు దెబ్బ !\nవీళ్ళకు మంచి గుణపాఠం నేర్పుతాను.\"\nఅనుకున్నాడు బ్రాహ్మణుడు..\nఆయన ఇంట దేవీపూజ యథావిధిగా\nజరిగిపోయింది. ఎక్కడెక్కడ నుంచో\nవచ్చిన బంధువు లంద రూ తిరిగి\nవెళ్ళారు. ఇక ఆయన తన పథకం నిర్ణ\nయించటానికి పూనుకున్నాడు. ఆయన\nపొరుగున ఒక మిత్రుడున్నాడు. అతనికి\nఇంద్రజాలం తెలుసును. అతను బ్రాహ్మ\nణుడికి ఒక పథకం చెప్పాడు. అది\nఅమలు చెయ్యటానికి ఆయన బ్రాహ్మ\nణుడికి ఒక పరికరం కూడా ఇచ్చాడు.\nబ్రాహ్మణుడు తన జుట్టూ, గడ్డమూ,\nమీసాలూ పెంచుకుని, వంటవాడి వేషం\nధరించి, ఐంద్రజాలికుడు ఇచ్చిన పరి\nకరాన్ని ఒక గుడ్డసంచిలో పెట్టుకుని,\nమో స గా ళ్ళ కు బుద్ధి చెప్పటానికి\nబయలుదేరాడు.\nఆయన చిన్న దొంగ ఇంటికి వెళ్ళి,\nతియ్యగా కబుర్లు చెప్పి తనకు అనేక\nకష్టాలు వచ్చినట్టు వర్ణించి చెప్పి, చిన్న\nదొంగను బాగా మభ్యపెట్టాడు. దొంగ\nలిద్దరూ కలిసే ఉంటున్నారు. వాళ్ళకు\nవంట చేసిపెట్టే వాళ్ళెవరూ లేకపోవటం\nచేత, బ్రాహ్మణుడికి తమ ఇంట ఆశ్రయం\nఇచ్చి. వంట వాణ్ణిగా పెట్టుకోవటానికి\nఒప్పుకున్నారు. ఈ కొత్త వేషంలో వాళ్ళు\nబ్రాహ్మణ్ణి గుర్తుపట్టనే లేదు. బ్రాహ్మణుడు\nవంటలు చెయ్యటంలో సిద్ధ హస్తుడు\nకావటం చేత, రకరకాల వంటకాలతో\nవారిని మెప్పించాడు.\nఒక రోజు రాత్రి తోడు దొంగలిద్దరూ\nఇంటికి వచ్చేసరికి బ్రాహ్మణుడు వారి\nముందు అపూర్వమైన తీపి సరుకు\nపెట్టాడు. వాళ్ళు తమ జన్మలో ఎన్నడూ\nఅలాటి మిఠాయి సరుకు తిని ఉండ\nలేదు. ఆ బ్రాహ్మణుడు దాన్ని తన\nనైపుణ్యంతో సృష్టించాడు.\n\"ఇంత మంచి మిఠాయి ఎప్పుడూ\nచెయ్యలేదే? ఇవాళ ఎలా చేశావు?\" అని\nఅడిగాడు పెద్ద మోసగాడు.\n\" కిందటి శనివారం మన ఇంటికి\nఅతిధులు వచ్చినప్పుడు ఇది చెయ్యలేక\nపోయావా?\" అని చిన్న మోసగాడు\nఅన్నాడు.\n'' ఇంత మంచి సరుకు చేసినందుకు,\nఅడుగు, నువ్వు కోరినది ఇస్తాను.”\nఅన్నాడు పెద్దవాడు.\n'' అయ్యా, ఇందులో నా ప్రయోజకత్వం\nఏమీ లేదు.\nఅంతా\nఆ యోగీశ్వరుడి\nమహిమ. ఇవాళ అపరాహం వారు మన\nఇంటికి వచ్చారు. ఆయన శక్తులు ఏమని\nచెప్పను! నా పైన అనుగ్రహం కలిగి\nవారు నా కొక విచిత్రమైన గొట్టం ప్రసా\nదించారు. ఆ గొట్టం మహిమ ఏమిటో\nగాని, అది గోధుమ పొట్టును ఈ మిఠా\nయిగా మార్చింది!\" అంటూ బ్రాహ్మ\nణుడు కళ్ళు మూసుకొని, యోగీశ్వరుడు\nతన ఎదట ఉన్నట్టుగానే తలవంచి\nనమస్కారం చేశాడు.\n\"అబద్ధం!\" అన్నాడు పెద్దమోసగాడు.\n\"మీ నమ్మకంతో నాకేం పని? దయ\nచేసి వచ్చే సోమవారం లోపల నన్ను\nపంపెయ్యండి. ఈ మిఠాయి సరుకు\nతయారు చేసి అమ్ముకుంటూ నేను\nసుఖంగా వ్యాపారం చేసుకుంటాను.\nపొట్టు కారుచౌక. యోగీశ్వరుడుగారు\nప్రసాదించిన గొట్టంతో దాన్ని మిఠాయిగా\nమార్చి అమ్ము కుంటాను కాకపోతే,\nఒక్కటే చిక్కు. అది ఒక్క గంట\nసేపే, అది కూడా సోమవారం నాడు\nమాత్రమే పనిచేస్తుంది. అయితే నేం?\nఒక గంటలో నేను వెయ్యి మిఠాయి\nదినుసులు తయారు చేసి, ఒక్కొక్కటీ\nఇరవై పైసలకు అమ్మితే, రెండు వందల\nరూపాయలు వస్తాయి. వారానికి రెండు\nపందల రూపాయలు నెలకు ఎనిమిది\nవందలు — కొల్ల ! ఏమంటారు?\"\nఅన్నాడు బ్రాహ్మణుడు.\n\"గోధుమ పొట్టును మి మి ఠాయి గా\nమార్చగలనని రుజువు చెయ్యగలవా?\"\nఅని మోసగాళ్ళు అడిగారు.\n\"ఎందుకు చూపించ లేనండీ?\nమీరు కాస్త ఓపికపట్టి సోమవారం\nరానియ్యండి, చూపుతాను.\" అన్నాడు\nబ్రాహ్మణుడు.\nవారం ఎలాగో గడిచింది. ఆదివారం\nరాత్రి బ్రాహ్మణుడు తన మిత్రు డిచ్చిన\nగొట్టం పైకి తీశాడు. నిజానికి అవి రెండు\nఅట్టతో చేసిన గొట్టాలు. వాటితో పాటు\nఉపయోగించటానికి ఒక గాజు గ్లాసు\nకూడా ఉన్నది. ఒక గొట్టం ఆ గ్లాసు\nకన్న ఒక్క రవ్వ పెద్దది. అంటే గాజు\nగ్లాసు పైన గొట్టాన్ని పూర్తిగా మూయ\nవచ్చు నన్నమాట. ఈ గొట్టం ఒక చివర\nశాశ్వతంగా అట్టతో మూసి ఉన్నది.\nఅయితే ఆ మూత మధ్య చూపుడు వేలు\nపట్టే పాటి రంధ్రం ఉన్నది. ఇక రెండో\nఅట్ట గొట్టం ఆకారంలోనూ, పరిమాణం\nలోనూ గ్లాసు కన్న ఒక్క పిసరు\nచిన్నదిగా ఉండి. గ్లాసు లోపల ఇమిడే\nలాగున్నది. దీని పైభాగాన కూడా శాశ్వ\nతంగా అట్ట మూత ఉండి, దాని మధ్య\nకూడా వేలు పట్టే రంధ్రం ఉన్నది.\nఈ రెండో గొట్టం పైభాగమంతటా గోధుమ\nపొట్టు బంకతో అంటించి ఉన్నది. దాని\nమూత మీద కూడా గోధుమపాట్టు\nఅంటించి ఉన్నది. అందుచేత, ఈ రెండో\nగొట్టాన్ని గాజుగ్లాసులో పెడితే, ఆ గ్లాసు\nనిండా గోధుమ పొట్టు నించినట్టు\nకనిపిస్తుంది.\nబ్రాహ్మణుడు తాను చేసిన మిఠాయి\nదినుసులను ఈ చిన్న గొట్టం నిండా పెట్టి,\nదాని మీద గ్లాసు బోర్లించాడు. తరవాత\nగాజు గ్లాసును గొట్టంతో సహా సరిగా నిల\nబెట్టితే, గ్లాసునిండా గోధుమపొట్టు ఉన్నట్టే\nకనబడింది. ఇప్పుడు గ్లాసులోని గొట్టం\nమూత పైకి ఉన్నది. దాని పైన బ్రాహ్మ\nణుడు కొద్దిగా గోధుమపొట్టు అదనంగా\nచల్లాడు. చూసేవాళ్ళకు గ్లాసులో\nగోధుమపొట్టే ఉన్నట్టు తేలికగా భ్రమ\nకలుగుతున్నది.\nసోమవారం తెల్లవారుతూనే బ్రాహ్మ\nణుడు శుచిగా స్నానం చేసి, గాజు\nగ్లాసును తీసుకుపోయి దొంగలకు చూపి,\nఎత్తయిన బల్ల మీద ఉంచాడు. అతను\nకొద్దిగా ఊదే సరికి, గ్లాసు పైభాగాన\nచల్లిన గోధుమపాట్టు కొద్దిగా ఎగిరింది.\nతరవాత ఆయన పెద్ద గొట్టం పైకితీసి,\nఅందులో ఏమీ లేదని దొంగలకు చూపి,\nదాన్ని గాజుగ్లాసు మీద బోర్లించాడు.\nతరవాత ఆయన ఆ గొట్టానికి సమ\nస్కారం చేసి, ఒక్క నిమిషం పాటు\nధ్యానించి, మెల్లిగా గొట్టాన్ని పైకి తీశాడు.\nగ్లాసులో గోధుమపొట్టుకు మారుగా\nమిఠాయి దినుసులు ఉండటం చూసి\nదొంగలు దిగ్రమ చెందారు. గోధుమ\nపొట్టు యావత్తూ మిఠాయిగా మారి\nపోయింది! వాళ్ళు దాన్ని రుచి చూస్తూ\nఉంటే, బ్రాహ్మణుడు తన గొట్టాన్ని\nసంచీలో పెట్టేసుకున్నాడు. బ్రాహ్మణుడు\nచేసిన యుక్తి ఏమిటంటే, ఆయన\nగొట్టాన్ని పైకి తీసేటప్పుడు రెండు\nగొట్టాలపై మూతలలోనూ ఉండే రంధ్రాల\nలోకి వేలు దూరి, రెంటినీ కలిపి లాగే\nశాడు. చిన్న గొట్టం, పెద్ద గొట్టంలో\nఉండటం చేత చూసే వారికి పెద్ద గొట్టం\nమాత్రమే కనబడుతుంది. బ్రాహ్మణుడు\nగొట్టాలను ఎత్తినప్పుడు, చిన్న గొట్టంలో\nఉంచిన మిఠాయి దినుసులు గాజు\nగ్లాసులో మిగిలిపోయాయి.\nదొంగలకు మిఠాయి అమృతం\nలాగున్నది. \"మళ్ళీ మిఠాయి చెయ్యి.\"\nఅన్నారు వాళ్ళు బ్రాహ్మణుడితో.\n\"నా దగ్గిర ఇక గోధుమ పొట్టు\nలేదు,'' అన్నాడు బ్రాహ్మణుడు.\n\" వెధవ గోధుమపొట్టు కేం. మేం\nతెస్తాం.\" అన్నారు వాళ్ళు.\n\"మీరు తిరిగి వచ్చేసరికి గంట\nగడువు దాటి పోతుంది. గొట్టం పని\nచెయ్యదు.'' అన్నాడు బ్రాహ్మణుడు.\nఇద్దరు మోసగాళ్ళూ చాలా సేవు రహ\nస్యంగా కూడబలుక్కుని, \"నీ గొట్టం\nమాకు అమ్ము,'' అన్నారు.\n\" నేను దీన్ని ఏమైనా అమ్మను.\nఇది నాకు వరప్రసాదం,\" అన్నాడు\nబ్రాహ్మణుడు.\nవాళ్ళు వంద ఇస్తామన్నారు; అయిదు\nవందలు ఇస్తామన్నారు: వెయ్యి రూపా\nయలు ఇస్తామన్నారు. బ్రాహ్మణుడు\nఆ గొట్టాన్ని అమ్మటానికి ఒప్పుకోలేదు.\n\"ఆఖరు మాట. రెండువేలిస్తాం.\nనువ్వు గొట్టం ఇవ్వకపోతే బలవంతాన\nలాక్కుంటాం. అమ్ముతావా, లేదా?\"\nఅని పెద్ద మోసగాడు అన్నాడు.\n\" సరే. రెండువేల అయిదువందలు\nఇప్పించండి,\" అన్నాడు బ్రాహ్మణుడు.\nఆయన వారి వద్ద నగదుగా రెండు\nవేల అయిదువందల రూపాయ లూ\nపుచ్చుకుని, తన చిన్న గొట్టం మాత్రం\nభద్రంగా తన సంచిలో దాచి, పెద్ద\nగొట్టాన్నీ. గాజు గ్లాసునూ వాళ్ళకిచ్చి.\n\" తీసుకోండి. వచ్చే సోమవారం మీ చిత్తం\nవచ్చినంత మిఠాయి చేసుకోండి. గోధుమ\nపొట్టు పుష్కలంగా నిలవ ఉంచుకోండి,\nమరిచిపోయేరు,\" అన్నాడు..\nఆయన ఇంటికి పోతూ దారిలో తన\nతలా, గడ్డమూ, మీసాలూ పూర్తిగా క్షౌరం\nచేయించుకుని మామూలు ఆవతారంతో\nఇల్లు చేరాడు.\nమళ్ళీ సోమవారం వచ్చింది. దొంగలు\nగాజు గ్లాసు నిండా పొట్టు పోసి, గొట్టం\nమూసి తీశారు. ఎన్ని సార్లు చేసినా\nగ్లాసులో పొట్టు పొట్టుగానే ఉన్నది.\n“వంటవాడు మనని మోసం చేశాడు!\"\nఅని మోసగాళ్ళు మొత్తుకున్నారు.",
            "book_page_end": 40
        },
        {
            "title": "రెండువరాలు",
            "book_page_start": 41,
            "pdf_page_start": 43,
            "pdf_page_end": 46,
            "author": "గార్లపాటి మల్లికార్జునరావు",
            "genre": "జానపద కథ",
            "moral": "స్వార్థం లేని నిస్వార్థ కోరిక మాత్రమే నిజమైన వరాన్నిస్తుంది.",
            "keywords": [
                "సత్యకీర్తి",
                "స్వార్థదేవత",
                "నిస్వార్థదేవత",
                "వరం",
                "తపస్సు"
            ],
            "characters": [
                "సత్యకీర్తి",
                "స్వార్థదేవత",
                "నిస్వార్థదేవత",
                "ముసలి స్త్రీ",
                "వత్సల",
                "ముని"
            ],
            "locations": [
                "అడవి",
                "ముని ఆశ్రమం",
                "కళింగదేశం"
            ],
            "content": "పూర్వం సత్యకీర్తి అనే యువకుడు\nఉండే వాడు. అతని తల్లి తండ్రులు\nచిన్న తనంలోనే పోతే, అవ్వ పెంచింది.\nఆమె చచ్చిపోతూ రెండు బొమ్మలు\nఇచ్చి, '' నాయనా, ఈ ఇద్దరూ దేవతలు.\nవీళ్ళను శ్రద్ధగా పూజిస్తే నీకు శుభం\nకలగవచ్చు.\" అన్నది.\nఅవ్వ పోయినాక సత్యకీర్తి తిండికి\nకూడా లేక ఎటైనా పొదామని బయలు\nదే రా డు. పోగా పోగా ఒక అడవి\nవచ్చింది. ఆ అడవిలో ఒక ఇల్లు కనిపిం\nచింది. వాడు ఆ ఇంట్లో ఉన్న ఆడ\nమనిషిని, \" నాకు తిండికి ఇబ్బంది\nలేకుండా ఉండే చోటు కావాలి. అక్కడ\nకూర్చుని ఈ రెండు బొమ్మలనూ పూజ\nచేసుకుంటాను.'' అన్నాడు.\nఆ ఆడమనిషి నవ్వి, \nఅక్కడ చాలా పళ్ళచెట్లు ఉన్నాయి.\nఒక పాడుపడిన ఇల్లు కూడా ఉన్నది.\nఅక్కడ నీ బొమ్మలను పూజచేసుకుంటూ,\nపళ్ళు తిని బతకవచ్చు.\" అన్నది.\nసత్యకీర్తి మిట్టను చేరుకున్నాడు.\nఆ ఆడది చెప్పినట్టే అక్కడ ఒక పాడు\nపడిన ఇల్లూ, రకరకాల పళ్ళచెట్లూ\nఉన్నాయి. వాడు ఆ కొంపలో ప్రవేశించి,\nచెట్ల పళ్ళు తింటూ అవ్వ ఇచ్చిన బొమ్మ\nలను పూజించ సాగాడు.\nకొన్నాళ్ళకు ఒక దేవత ప్రత్యక్షమై,\n\" నీ పూజకు సంతోషించాను. నీకు ఏమి\nవరం కావాలో కోరుకో,\" అన్నది.\n\" అమ్మా. నువు ఏ దేవతవు ? \" అని\nసత్యకీర్తి అడిగాడు.\n\"నేను స్వార్థదేవతను. నువు నన్ను\nవరం కోరితే అందులో స్వార్థం ఉండాలి,\nమరిచిపోకు.\" అన్నది ఆ దేవత.\n\" అమ్మా, నువు తలవని తలంపుగా\nకనిపించావు. అందుచేత నేను ఏం వరం\nకోరాలో ఆలోచించ లేదు. దయచేసి\nరేపు మళ్ళీ కనిపించి, నేను కోరే వరం\nఇయ్యి.'' అన్నాడు సత్యకీర్తి.\nస్వార్థదేవత అంతర్థాన మయింది.\nస్వార్థం అంటే ఏమిటో సత్యకీర్తికి\nఅర్థం కాలేదు. వాడు వెంటనే అడవిలో\nఉంటున్న స్త్రీ వద్దకు వెళ్ళి, స్వార్థదేవత\nప్రత్యక్షం కావటం చెప్పి. \" స్వార్థ మంటే\nఏమిటి? '' అని అడిగాడు.\n\"తరవాత చెబుతాను గాని ముందు\nలోపలికిరా,\" అంటూ ఆమె సత్యకీర్తికి\nభోజనం పెట్టి, ఒక అ మ్మాయి ని\nతీసుకొచ్చి వాడి ఎదుట నిలబెట్టి,\n\"ఈ పిల్ల ఎలా ఉన్నది?\" అని అడిగింది.\n\" అద్భుతం!\" అన్నాడు సత్యకీర్తి.\nవాడు అంత అందమైన స్త్రీని ఎన్నడూ\nచూడలేదు,\n\"నాయనా, ఇది నా కూతురు. పుట్టిన\nనాటినుంచీ మాట్లాడి ఎరగదు. దీని\nమూగతనం పోగొట్టేటట్టు స్వార్థదేవతను\nవరం కోరావంటే, దీన్ని నీ కిచ్చి పెళ్ళి\nచేస్తాను,'' అన్న దామె.\nసత్యకీర్తి తన చోటికి తిరిగి వచ్చి,\nమర్నాడు స్వార్థదేవత కనిపించినప్పుడు,\n\" నేను ఒక అమ్మాయి ని పెళ్ళాడ\nదలిచాను. ఆమెకు మాటలు రావాలి.\"\nఅని వరం కోరాడు. స్వార్థ దేవత\nఅందుకు అంగీకరించి మాయమయింది.\nసత్యకీర్తి అడవిలో ఉన్న ఇంటికి\nవెళ్ళేసరికి ఆ స్త్రీ కూతురికి మూగతనం\nపోయింది. “ నీ కూతురిని నా కిచ్చి చేస్తా\nనన్నావు కదా, చెయ్యి,\" అన్నాడు వాడు.\n\"సత్య కీర్తీ, నువు ఎంత అమాయ\nకుడివి! ఇంత అందగత్తెను నీకిచ్చి ఎలా\nవివాహం చేసేది? ఇప్పుడు మూగది కాదు\nగనక, దీన్ని ఏ మహారాజైనా కళ్ళ\nకద్దుకుని చేసుకుంటాడు.\" అన్నదా స్త్రీ.\n\"ఇది న్యాయమా ? \" అన్నాడు\nసత్యకీర్తి.\n'\" న్యాయమే! స్వార్థం అంటే ఏమిటని\nనిన్న అడిగావు చూడూ. నా కూతురిని\nనీ కియ్యకుండా ఏ మహారాజుకో ఇయ్య\nటమే స్వార్థం.\" అన్నాదా స్త్రీ.\nసత్యకీర్తికి స్వార్థం ఏమీ రుచించ\nలేదు. అతను తన చోటికి తిరిగివచ్చి\nరెండో దేవతను పూజించ సాగాడు. కాని\nఆ దేవత ఎన్ని ఏళ్ళకూ ప్రత్యక్షం\nకాలేదు. అతనికి గడ్డాలూ, మీసాలూ\nపెరిగిపోయా యి. వార్థక్యం కూడా\nరానున్నది. ఆ సమయంలో రెండో దేవత\nప్రత్యక్షమై, వరం కోరుకోమన్నది.\nసత్యకీర్తి ఆమెకు నమస్కరించి,\n\" నువు ఎవరు, తల్లీ?\" అని అడిగాడు.\n\"నన్ను నిస్వార్థదేవత అంటారు.\nనువు కోరే కోరికలో నీ స్వార్థం ఏమీ\nలేకుండా చూడు,\" అన్నది దేవత.\nసత్యకీర్తి ఆమెను మర్నాడు కనపడ\nమని చెప్పి, అడవిలో ఉండే స్త్రీ వద్దకు\nవెళ్ళాడు. ఇప్పుడామె పండుముసలిది.\nఆమె అతనికి పంచభక్ష్య పరమాన్నాలతో\nభోజనం పెట్టి, విశేషాలు అడిగింది. అతను\nఆమెకు రెండో దేవత ప్రత్యక్షమయిందని\nచెప్పి, \" నిస్వార్థ మంటే ఏమిటి?\" అని\nఅడిగాడు.\nముసలిది నవ్వుకుని, \"నా కూతురిని\nకళింగదేశపు రాజు పెళ్ళాడాడు. వాళ్లకు\nవత్సల అనే కుమార్తె కలిగింది. దానికి\nఇప్పుడు పద్దెనిమి దేళ్ళు. చక్కని\nచుక్క. అయితే దానికి మాటలు రావు.\nనిస్వార్థదేవతను అడిగి ఆ పిల్లకు\nమాటలు వచ్చేటట్టు వరం కోరు. ఆమెను\nనీకిచ్చి పెళ్ళి చెయ్యను. అలా చేస్తే ఆది\nనిస్వార్థం కాదు,\" అన్నది.\nసత్యకీర్తి ఆమె వద్ద సెలవు పుచ్చుకుని\nతన గతిని గురించి విచారిస్తూ, దారి తప్పి\nకొంతసేపటికి ఒక ముని ఆశ్రమానికి\nవచ్చాడు.\nముని అతని విషయ\nమంతా విని, \"బాబూ, నీ కన్న ఇరవై\n'ఏళ్ళు ముందు నుంచి ఇక్కడ తపస్సు\nచేస్తున్నాను. కాని నా తపస్సు ఫలించ\nలేదు. అందుకు కారణం ఏమై ఉంటుందో\nనీ నిస్వార్థదేవతను అడిగి తెలుసుకుని,\nనాకు చెప్పగలవా ? \" అన్నాడు.\nసత్యకీర్తి సరేనని, తన చోటికి దారి\nఅడిగి తెలుసుకుని తిరిగివచ్చాడు.\nమర్నాడు నిస్వార్థ దేవత తిరిగి\nప్రత్యక్షమయింది. సత్యకీర్తి ఆమెను\nమూగదైన వత్సలకు మాటలు వచ్చేటట్టు\nచెయ్యమని కోరి, ముని తపస్సు ఫలించక\nపోవటానికి కారణం ఏమిటని అడిగాడు.\nనిస్వార్థ దేవత వత్సలకు మాటలు\nఎలా వచ్చేదీ చెప్పి. \"ఆ ముని చేసిన\nతపస్సంతా అతని కమండలం మింగేస్తు\nన్నది. ఆ కమండలంలో చేరిన తపశ్శక్తి\nఆయనకు తప్ప మరెవరికైనా లభిస్తుంది.\nదాన్ని ఎవరికైనా ఇచ్చిన తరువాత గాని\nఆ ముని తపస్సు ఫలించదు.\" అని\nఅదృశ్యమయింది.\nసత్యకీర్తి ముని వద్దకు వెళ్ళి, దేవత\nచెప్పిన మాట చెప్పాడు. ఆ ముని తన\nకమండలాన్ని అతనికే ఇచ్చాడు. దాన్ని\nచేత పట్టుకోగానే అందులో ఉండిన\nతపశ్శక్తి వల్ల సత్యకీర్తి యువకుడుగా\nమారాడు. అతను తిన్నగా ముసలిది ఉన్న\nఇంటికి వెళ్ళి \" అవ్వా, నీ మనమరాలు\nతనకు భర్త కాబోయే వాణ్ణి చూడగానే\nమాట్లాడేస్తుందని దేవత చెప్పింది.\"\nఅన్నాడు.\n\" నువా, నాయనా ? నిన్ను పోల్చుకో\nలేదు. నా మనమరాలు ఇంతకు ముందే\nవచ్చింది. చూపిస్తానుండు, \"అన్నది.\nఅంతలోనే ఆమె మనమరాలైన రాజ\nకుమార్తె బయటికి వచ్చి, సత్యకీర్తిని\nచూస్తూనే, ' 'అమ్మమ్మా, ఈయ నెవరు?”\nఅన్నది.\nఆ పిల్ల నోటమాట రావటం చూసి\nముసలిది నిర్ఘాంతపోయి, \" నీకు మాట\nవచ్చిందా, తల్లీ? ఇంతకూ నీ కాబోయే\nభర్త ఇతనేనా ఏం? \" అన్నది.\nకాలక్రమాన సత్యకీర్తి కళింగరాజుకు\nఅల్లుడై, అనంతరం రాజు కూడా\nఅయాడు.",
            "book_page_end": 44
        },
        {
            "title": "మోసానికి మోసం",
            "book_page_start": 45,
            "pdf_page_start": 47,
            "pdf_page_end": 50,
            "author": "ముప్పిడి రవీంద్రారెడ్డి",
            "genre": "బుద్ధి కుశలత",
            "moral": "అత్యాశ మరియు మోసం ఎల్లప్పుడూ పతనాన్ని తెస్తాయి. బుద్ధిబలం, ధర్మాన్ని తెలుసుకోవడం మోసాన్ని ఎదుర్కోవడానికి సహాయపడుతుంది.",
            "keywords": [
                "మాధవశర్మ",
                "రంగయ్య",
                "పార్వతమ్మ",
                "బాకీ",
                "న్యాయాధికారి"
            ],
            "characters": [
                "మాధవశర్మ",
                "పార్వతమ్మ",
                "రంగయ్య",
                "న్యాయాధికారి",
                "న్యాయాధికారి భార్య"
            ],
            "locations": [
                "ఊరు",
                "న్యాయస్థానం"
            ],
            "content": "ఒక ఊళ్ళో మాధవశర్మ అనే ధనికుడు\nఉండేవాడు. ఆయన వట్టి అమాయ\nకుడు. కాని అతని భార్య పార్వతమ్మ\nచాలా తెలివి గలది. భర్తకు అన్ని విష\nయాలలోనూ ఆమె సలహా లిచ్చేది.\nఆదే ఊళ్ళో రంగయ్య అనే పెద్ద\nమనిషి ఉన్నాడు. అతను పచ్చి మోస\nకారి. అతని ఇల్లు మాధవశర్మ ఇంటికి\nఎదురుగానే ఉండేది. ఒకప్పుడు మాధవ\nశర్మ తండ్రీ, రంగయ్య తండ్రీ మంచి\nస్నేహితులు. వారిద్దరూ కలిసి కొంత\nకాలం వ్యాపారం కూడా చేశారు. కాని.\nవాళ్ళ అనంతరం రెండు కుటుంబాల\nమధ్యా సంబంధాలు లేవు. దానికి\nకారణం రంగయ్య. మాధవశర్మ ఆస్తి\nకాజెయ్యాలని రంగయ్య చాలా ఎత్తులు\nవేశాడు. కాని పార్వతమ్మ తెలివి\nముందు రంగయ్య ఎత్తులు పారలేదు.\nఇలా ఉండగా, ఒకనాడు రంగయ్య\nతన ఇంట్లో పాతసామానుల గది సర్దు\nతూండగా, ఒక కాగితం దొరికింది.\nరంగయ్య తండ్రి వద్ద మాధవశర్మ\nతండ్రి నాలుగువేలు అప్పు తీసుకుని\nఏ నాడో ఒక పత్రం రాసి ఇచ్చాడు.\nఆ బాకీ ఏ నాడో తీరిపోయింది. కాని\nతాను రాసి ఇచ్చిన పత్రాన్ని తిరిగి తీసు\nకోవటంలో మాధవశర్మ తండ్రి అశ్రద్ధ\nచేశాడు. ఆయనకు రంగయ్య తండ్రి\nమీద పూర్తి నమ్మకం. అదీగాక, ఆ బాకీ\nతీరినట్టు రంగయ్య తండ్రి అప్పుడే తన\nపద్దు పుస్తకంలో రాసేశాడు.\nఇప్పుడు ఆ పత్రం రంగయ్య కంట\nపడింది. దాన్ని చూడగానే రంగయ్యకు.\nఒక దురాలోచన కలిగింది. ఆ బాకీ తీరి\nపోయినట్టు మాధవశర్మ దగ్గిర సాక్ష్యం\nఏమీ ఉండదు. ఈ పత్రం సహాయంతో\nఅతని వద్ద మళ్ళీ నాలుగు వేలు రాబట్ట\nవచ్చు! అతను ఇవ్వనని పేచీ పెడితే\nన్యాయాధికారి వద్దకు పోవచ్చు.\nఈ ఆలోచనతో రంగయ్య ఆ పత్రం\nతీసుకుని మాధవశర్మ ఇంటికి వెళ్ళాడు.\nకొంత సేపు అతనితో ఏ వేవో కబుర్లు\nచెప్పి, మెల్లిగా బాకీ సంగతి ఎత్తాడు.\nఏ నాడో లెక్కలన్నీ అయిపోతే మళ్ళీ\nఇప్పుడు బాక్ ఏమిటని మాధవశర్మ\nఅన్నాడు. రంగయ్య పత్రం బయట\nపెట్టాడు. దాన్ని చూసి మా ధ వ శర్మ\nతెల్లబోయి, తన భార్యను పిలిచాడు.\nగమనిస్తున్న పార్వతమ్మ అతని దొంగ\nఎత్తు గ్రహించింది. ఆమెకు చాలా కోపం\nవచ్చింది. కాని దాన్ని నిగ్రహించుకుని,\n\"రంగయ్యా, నువు ఈ పత్రం చూపించే\nవరకూ మాకు ఈ బాక్ సంగతే తెలి\nయదు. ఆ బాకీ మేం తీర్చకపోతే ఎవరు\nతీరుస్తారు? కాని దీని విషయం న్యాయాధి\nకారిని సలహా అడిగి, ఆయన చెప్పిన\nప్రకారం తీరుస్తాం,\" అన్నది.\nపార్వ త మ్మ ఇలా అనే సరికి\nరంగయ్యకు రొట్టె విరిగి నేతిలో పడ్డట్ట\nయింది. ఈ విషయం ఇంత తేలికగా\nతేలు తుందని అతను అనుకోలేదు.\nన్యాయాధికారి బాక్ పత్రాన్ని కాదని ఎలా\nఅంటాడు? ఈ సారి పార్వతమ్మ తన\nఎత్తుకు అడ్డుపుల్ల వెయ్యలేక పోయిం\nదనుకుని. ఆమె చెప్పిన దానికి తల\nఊపి, రంగయ్య ఇంటికి వెళ్ళాడు.\nఆ సాయంకాలం పార్వతమ్మ తన\nస్నేహితురాలైన న్యాయాధికారి భార్యను\nచూడబోయి, తమకు వచ్చిన సమస్య\nగురించి చెప్పింది. తరవాత ఆమె దానికి\nఏంచేస్తే బాగుంటుందో కూడా న్యాయాధి\nకారి భార్యకు తానే చెప్పి, ఇంటికి\nవచ్చేసింది.\nన్యాయాధికారికి అతని భార్య పార్వ\nతమ్మ చెప్పినదంతా చెప్పి, సహాయం\nచెయ్య మ న్న ది. పార్వతమ్మ ఇంటికి\nతిరిగి వచ్చి తన భర్తతో, మర్నాడు\nన్యాయాధికారి దగ్గిర ఆయన ఏ మేం\nచెయ్యాలో వివరంగా చెప్పింది.\nమర్నాడు రంగయ్య పార్వతమ్మ చెప్పి\n-నట్టు గానే న్యాయాధికారి వద్దకు పోయి,\nతన తండ్రికి మాధవశర్మ తండ్రి రాసి\nఇచ్చిన బాకీ పత్రం చూపించి, తన బాకీ\nతనకు ఇప్పించవలసిందిగా కోరాడు.\nన్యాయాధికారి మాధవశర్మను పిలి\nపించి, అతనికి పత్రం చూపించి, ఆ బాకీ\nమాట ఏమిటని అడిగాడు.\nఅందుకు మాధవశర్మ ఇలా చెప్పాడు:\n\"మా తండ్రి రంగయ్య తండ్రి వద్ద అప్పు\nతీసుకున్న మాట నిజమే గాని, ఆయన\nతీసుకున్నది నాలుగు వేలు కాదు, ఆరు\nవేలు. అందుకు దాఖలాగా మా తండ్రి\nరాసిన పత్రం మా ఇంట్లో దొరికింది.\nఆ పత్రాన్నిబట్టి నేను రంగయ్యకు\nఆరువేలు ఇవ్వవలసి ఉంటుంది.\"\nఇలా అని మాధవశర్మ ఒక బాకీ\nపత్రాన్ని న్యాయాధికారికి ఇచ్చాడు.\nన్యాయాధికారి ఆ పత్రాన్ని బాగా\nపరిశీలించి, \"రంగయ్యా, నువు ఇచ్చిన\nపత్రం ప్రకారం బాకీ నాలుగు వేలు.\nఈ పత్రం ప్రకారం బాకీ ఆరు వేలు.\nఈ రెండింటిలో అసలు పత్రం ఏదో\nనువు చెప్పితే. ఆ ప్రకారం నీకు డబ్బు\nఇప్పిస్తాను.\" అన్నాడు.\nకొత్త సమస్య వచ్చింది. రంగయ్యకు\nఏం చెప్పాలో వెంటనే తోచలేదు. ఆరు\nవేల బాకీ పత్రమే నిజమయిందనటం\nతనకు లాభం. తాను చూసిన పత్రంలో\nబాకీ అదివరకే తీరిపోయినట్టు దాఖలా\nచూపిస్తే, ఈ కొత్త పత్రం కింద తనకు\nఆరువేలు వస్తాయి.\nఈ దురాశతో రంగయ్య, \" నే నిచ్చిన\nపత్రంలో ఉన్న బాకీ, మాధవశర్మ చెప్పి\nనట్టుగా, నిజమయింది కాదేమోనని నాకు\nకూడా ఇప్పుడు అనుమానం కలుగు\nతున్నది. ఒకవేళ ఈ బాకీ అదివరకే\nతీరిపోయిందేమో, మా తండ్రి లెక్కల\nపద్దులో చూస్తాను.\" అని న్యాయాధి\nకారికి చెప్పి, ఇంటి నుంచి లెక్కల పద్దు\nతెచ్చి, అందులో నాలుగువేల రూపాయల\nబాకీ తీరినట్టు ఉండటం ఆయనకు\nచూపాడు.\nన్యాయాధికారి అక్కడ ఉన్న వారితో,\n\"రంగయ్య తెచ్చిన పత్రంలో ఉన్న\nబాకీ అదివరకే తీరినట్టు రంగయ్య\nతెచ్చిన పద్దులో స్పష్టంగా ఉన్నది గనక\nఆ పత్రం రద్దయిపోయింది.\" అన్నాడు.\nఅందరూ ఔనని తలలు ఊపారు.\nతరవాత న్యాయాధికారి, \" ఇప్పుడు\nమాధవశర్మ తెచ్చిన బాకీ పత్రం ఒక్కటే\nమిగిలి ఉన్నది. దాని ప్రకారం మాధవ\nశర్మ రంగయ్యకు ఆరువేలు ఇయ్యవలసి\nఉంటుంది.\" అన్నాడు.\nరంగయ్య సంతోషంగా తల ఆడించాడు.\n\"కాని మాధవశర్మ తెచ్చిన పత్రం\nసరి అయినది కాదు. అందులో ఉన్న\nదస్తూరీ, సంతకమూ మాధవశర్మ తండ్రివి\nకావు. ఆ సంగతి రెండు పత్రాలూ పోల్చి\nచూస్తే స్పష్టమవుతున్నది. అందుచేత\nఈ బాకీ పత్రం కూడా చెల్లదు. ఈ పత్రం\nకింద మాధవశర్మ రంగయ్యకు ఏమీ\nఇయ్యనవసరం లేదు.\" అన్నాడు\nన్యాయాధికారి.\nరంగయ్య తెల్లబోయాడు. న్యాయాధి\nకారి అతనితో, \" రంగయ్యా, నువు పెద్ద\nమనిషిగా చలామణీ అవుతూ, తీరిపోయిన\nబాకీ తీరలేదని అబద్ధాలాడి, అమాయకు\nడైన మాధవశర్మను మోసగించజూశావు.\nఇలాటి వాడు ఈ ఊళ్ళో ఉండగూడదు.\nరేపటిలోగా నువు నీ కుటుంబంతో సహా\nఈ ఊరు వదిలిపెట్టిపో,\" అని తీర్పు\nచెప్పాడు.\nరంగయ్యకు తీరని అవమానం జరి\nగింది. పార్వతమ్మ తెలివితేటల ముందు\nతన ఎత్తు ఈ సారి కూడా పారకపోగా,\nఆమె తన వేలుతోనే తన కన్ను పొడి\nచింది. అతను మర్నాడే సకుటుంబంగా\nఆవూరు వదిలి ఏటో వెళ్ళిపోయాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పురాణ కథ",
            "moral": "ధర్మ సందేహాలను నివృత్తి చేసుకోవడం జ్ఞానాన్ని పెంచుతుంది. యజ్ఞాల ద్వారా లభించే ధనాన్ని సద్వినియోగం చేయాలి.",
            "keywords": [
                "ధర్మరాజు",
                "కృష్ణుడు",
                "భీష్ముడు",
                "పరశురాముడు",
                "అశ్వమేధయాగం"
            ],
            "characters": [
                "ధర్మరాజు",
                "కృష్ణుడు",
                "భీష్ముడు",
                "పరశురాముడు",
                "జమదగ్ని",
                "కశ్యపుడు",
                "మరుత్తు",
                "వ్యాసుడు",
                "సత్యవతి"
            ],
            "locations": [
                "కురుక్షేత్రం",
                "గంగాతీరం",
                "హిమాలయాలు",
                "మేరు పర్వతం"
            ],
            "content": "తనకు రాజ్యం తిరిగి సంప్రాప్తం కావ\nటానికి ముఖ్య కారకుడైన కృష్ణుడికి\nధర్మరాజు తన కృతజ్ఞత తెలుపుకుని,\nఅతన్ని స్తుతించాడు. తరవాత ఆయన\nతన తమ్ములతో, \"నా మూలాన మీరు\nఅరణ్యాలలో చెప్ప నలవిగాని కష్టాలు\nపడ్డారు. ఒక మాదిరివాళ్ళు ఆ కష్టాలకు\nతట్టుకుని ఉండరు. ఇప్పుడు మనం\nజయించాం. మీరు కొంతకాలం విశ్రాంతి\nతీసుకోండి. తరవాత మళ్ళీ కలుసు\nకుందాం,'' అన్నాడు.\nఆయన ధృతరాష్ట్రుడి అనుమతితో\nదుర్యో ధను డి భవనాన్ని దాసదాసీ\nజనంతో సహా భీముడికి నివాసంగా\nఇచ్చాడు; అలాగే దుశ్శాసనుడి భవనాలు\nఅర్జునుడికీ, దుర్మర్షణ దుర్ముఖుల\nఎత్తయిన మేడలు నకుల సహదేవులకూ\nఇచ్చాడు. వాళ్ళు తమ కొత్త ఇళ్ళలో\nప్రవేశించారు. కృష్ణుడూ, సాత్యకీ అర్జు\nనుడి ఇంటనే బసచేశారు.\nకొద్ది రోజుల అనంతరం ధర్మరాజు\nకృష్ణుణ్ణి చూడబోయి, \"మాకు రాజ్యమూ,\nప్రతిష్ఠా లభించాయి గాని, మేం ధర్మ\nహాని చేశామన్న అనుమానం ఇంకా\nబాధిస్తూనే ఉన్నది. ఈ అనుమానాన్ని\nదయచేసి రహితం చెయ్యి.\" అన్నాడు.\nకృష్ణుడు కొంచెం సేపు ఆలోచించి,\n\"నేను భీష్ముణ్ణి గురించి ఆలోచిస్తున్నాను,\nఆయనకు తెలియని ధర్మం లేదు.\nఅంపశయ్య మీద పడుకుని ఉన్న\nఆ భీష్ముడు చచ్చిపోతే ఎంతో జ్ఞానం\nఆయనతో నశించిపోతుంది. అందుచేత\nనువు త్వరగా ఆయన వద్దకు వెళ్ళి ధర్మ\nసందేహాలు అడిగి, ఆయన నుంచి అనేక\nవిషయాలు నేర్చుకో.\" అన్నాడు.\nదానికి ధర్మ రాజు, '' ఆయనను\nగురించి నీ కున్న అభిప్రాయమే నాకూ\nఉన్నది. నువే మమ్మల్ని ఆ మహాను\nభావుడి వద్దకు తీసుకుపో. నిన్ను చూడా\nలని ఆయన కూడా కోరుతూ ఉండ\nవచ్చు,'' అన్నాడు.\nకృష్ణుడు తన వెంట ఉన్న సాత్యకితో,\n\" మనం ఇప్పుడే భీష్ముణ్ణి చూడ\nబోతున్నాం. రథం సిద్ధం చేయించు.\"\nఅన్నాడు. తరవాత కృష్ణుడూ, సాత్యకి\nఒక రథం మీదా, ధర్మరాజూ, అర్జు\nనుడూ మరొక రథం మీదా, భీముడూ.\nనకుల సహదేవులూ ఇంకొక రథం మీదా\nఎక్కి, భీష్ముడు పడి ఉన్న చోటికి\nవెళ్ళారు. కృపుడూ, యుయుత్సుడూ,\nసంజయుడూ వేరు వేరు రధాల మీద\nవెళ్ళారు.\nదారిలో వారికి అయిదు మడుగులు\nకనిపించాయి.\nఅవి పరశురాముడివి\nఅని కృష్ణుడు ధర్మరాజుకు చెప్పాడు.\nఇరవై ఒక్క సార్లు పరశురాముడు క్షత్రి\nయులను వెతికి వెతికి చంపి, ఈ మడు\nగులు వారి రక్తంతో నిండితే, పరశు\nరాముడు ఆ రక్తంతో పితృతర్పణాలు\nచేశాడట.\nధర్మరాజు కోరిన మీదట కృష్ణుడు\nపరశురాముడి కథ ఇలా చెప్పాడు:\nజహ్నుడు అనే రాజర్షి వంశంలో\nపుట్టిన గాధి అనే వాడికి సత్యవతి అనే\nకూతురు కలిగింది. కాని కొడుకులు\nలేరు. సత్యవతిని భృగుడి కొడుకైన\nఋచీకుడికి ఇచ్చి పెళ్ళిచేశారు. ఋచీ\nకుడు తనకూ, తన మామగారికి కొడు\nకులు కలగాలనే ఉద్దేశంతో హవిస్సు\nతయారుచేసి దాన్ని రెండు భాగాలు\nచేసి, సత్యవతితో. \" ఈ భాగం మీ అమ్మ\nకిచ్చి, రెండో భాగం నువు తిను. అలా\nచేస్తే మీ అమ్మకు మంచి పరాక్రమ\nవంతుడైన కొడుకు పుట్టి, క్షత్రియుల\nనందరినీ చెండాడి, రాజు అవుతాడు.\nనీకు పరమ శాంతుడైన బ్రాహ్మణోత్త\nముడు పుట్టుతాడు.'' అని చెప్పాడు.\nఇది జరిగిన ఒకటి రెండు రోజులకే\nసత్యవతి తల్లి దండ్రులు ఋచీకుడి\nఆశ్రమానికి, తీర్థయాత్రలు చేస్తూ\nవచ్చారు. సత్యవతి తన తల్లితో తన\nభర్త చెప్పిన మాట చెప్పి. రెండు భాగా\nలుగా ఉన్న హవిస్సును ఆమె చేతికి\nఇచ్చింది. సత్యవతి తల్లి తొందరపడి\nతన కూతురు తినవలసిన భాగాన్ని తాను\nతిని తాను తినవలసిన భాగాన్ని తన\nకూతురికి పెట్టింది. S సమయంలో\nఅరణ్యానికి వెళ్ళి ఉండిన ఋచీకుడు\nఇంటికి తిరిగివచ్చి, జరిగిన సంగతి\nతెలుసుకుని, \" మీ అమ్మ చేసిన పొర\nపాటు చేత నీ కడుపున మహా క్రూరు\nడైన క్షత్రియుడూ, మీ అమ్మ కడుపున\nబ్రాహ్మణుడూ పుడతారు.'' అన్నాడు.\nసత్యవతి ఈ మాటకు ఎంతో విచా\nరించి, '' నీ తపశ్శక్తి చేత నా కడుపున\nక్రూరుడు పుట్టకుండా చూడాలి. వాడి\nకొడుకు కావలిస్తే క్రూరుడు కానీ,\"\nఅన్నది. అలాగే చేస్తానన్నాడు ఋచి\nకుడు. సత్యవతికి శాంతుడైన జమదగ్ని,\nగాధి భార్యకు విశ్వామిత్రుడూ కలిగారు.\nజమదగ్నికి పరశురాముడు పుట్టాడు.\nపరశురాముడు పెరిగి పెద్దవాడై, గంధ\nమాదనంలో మహాదేవుణ్ణి ఆరాధించి,\nఆ దేవుడి దయవల్ల అనేక అస్త్రాలూ,\nఒక గండ్రగొడ్డలీ సంపాదించాడు.\nఇలా ఉండగా, హైహయ వంశానికి\nచెందిన కృతవీర్యుడి కొడుకు అర్జునుడు\nఅనేవాడు దత్తాత్రేయుడి అనుగ్రహం వల్ల\nవెయ్యి చేతులు గలవాడై, రాజులందరినీ\nజయించి, అశ్వమేధ యాగం చేసి,\nబ్రాహ్మణులకు అంతులేని దానాలు\nచేస్తూ అగ్నిదేవు డి కి పర్వతారణ్య\nప్రాంతాలు దానంచేశాడు. ఆ ప్రాంతా\nలను అగ్నిదేవుడు తగలబెట్టే టప్పుడు\nవసిష్ఠుడి ఆశ్రమం కూడా కాలిపోయింది.\nఅందుకు వసిష్ఠుడు అలిగి. \" నా ఆశ్ర\nమాన్ని అగ్ని ఎలా ధ్వంసం చేశాడో.\nని చేతులను ప రశు రాముడు.\nఅలా\nధ్వంసం చేస్తాడు.\" అని శాపం పెట్టె\nశాడు. ఈ శాపానికి అర్జునుడు\nఏమాత్రమూ జంకలేదు.\nపరశురాముడికి. కార్తవీర్యార్జునుడికి\nవైరం ఏర్పడటానికి కారకులు ఆ అర్జు\nనుడి కొడుకులు. పొగరు బోతులైన\nవాళ్ళు ప రశు రాముడి ఆశ్రమానికి\nవెళ్ళి. పరశురాముడు లేని సమయంలో\nఅతని హెూమధేనువునూ, దాని దూడనూ\nబలాత్కారంగా తోలుకు పోయారు.\nఅందువల్ల కలిగిన కోపంతో పరశు\nరాముడు కార్తవీర్యార్జునుడి వెయ్యి\nచేతులూ నరికి, తన గోవునూ. దూడనూ\nతెచ్చుకున్నాడు.\nహైహయులు ఆ పొట్లాటను అంతతో\nపొనివ్వక, పరశురాముడు ఆశ్రమంలో\nలేని సమయంలో మరొకసారి వచ్చి జమ\nదగ్ని తల నరికారు. పరశురాము డు.\nమండిపడి, భూమి మీద క్షత్రియుడన్న\nవాడు లేకుండా చేస్తానని ప్రతిజ్ఞ చేసి,\nఅర్జునుడి కొడుకులనూ, మనమలనూ\nమాత్రమే కాక, భూమిపైన క్షత్రియుడు\nఅనేవాడు ఎక్కడ ఉన్నా. వెళ్ళి చంపే\nశాడు.\nఅంతటితో శాంతుడై పరశురాముడు\nవనానికి వెళ్ళి తపస్సు చేసుకుంటూ\nఉండగా, ఒకసారి విశ్వామిత్రుడి కొడుకు\nపరావసువు అనేవాడు ఆయన వద్దకు\nవెళ్ళి. \"క్షత్రియులనందరినీ చంపుతా\nసని ప్రతిజ్ఞ చేశావు గాని, నెరవేర్చుకో\nలేదు. ప్రతర్దనుడు మొదలైన వాళ్ళు\nజీవించే ఉన్నారు.\" అన్నాడు.\nపరశురాముడు మళ్ళీ ఆయుధాలు\nధరించి బయలుదేరి, వృద్ధులనీ, పిల్లలనీ,\nకడుపులో ఉన్న పిండాలని కూడా\nపాటించకుండా క్ష త్రియులనందరిని\nచంపాడు. ఇలా ఇరవైఒక్కసార్లు ప్రపం\nచంలో ఉన్న క్షత్రియులను హతమార్చి,\nపరశురాముడు అశ్వమేధయాగం చేసి,\nభూమినంతా కశ్యపుడికి దానం చేశాడు.\nకశ్యపుడు భూమిని దానంగా పుచ్చు\nకుంటూ, ''రామా, నీకు కూర్చునే మేర\nమాత్రం చోటు ఇస్తాను. అక్కడే కూర్చుని\nతపస్సు చేసుకో.\" అన్నాడు. ఆయన\nఆ భూమి కంతటికీ బ్రాహ్మణులను రాజు\nలుగా చేసి, తాను తపోవనానికి వెళ్లాడు.\nబ్రాహ్మణుల పరిపాలనలో అరాజకం\nప్రబలి. బలవంతులు బలహీనులను\nపీడించసాగారు.\nకశ్యపుడు ఈ సంగతి తెలిసి, భూమిని\nపాలించటానికి క్షత్రియుల కోసం వెతికితే\nచాలామంది దొరికారు. కొందరు హైహ\nయులను వారి తల్లులు రహస్యంగా కాపా\nడారు. పురువంశానికి చెందిన విదూరథు\nడనేవాడు ఋక్షపర్వతం మీద పెరిగాడు.\nసౌదాసుడు అనేవాణ్ణి పరాశరుడు కాపా\nడాడు. శిబి కొడుకును గోవులు రక్షిం\nచాయి. అతనికి గోపతి అన్న పేరు\nవచ్చింది. ప్రతర్దనుడి కొడుకు వత్సు డనే\nవాడు బతికాడు. గౌతముడు గుప్తుడు\nఅనేవాణ్ణి కాపాడాడు. బృహద్రథుణ్ణి\nకోతులు. కాపా డా యి.\nమరుత్తవంశ\nక్షత్రియ కుమారులను సముద్రం రక్షిం\nచింది. ఇలా బతికిన వారంతా శిల్పకా\nరుల జాతులలో నూ, సువర్ణకారుల\nజాతులలోనూ జీవిస్తూవచ్చారు.\nకశ్యపుడు ఆ క్షత్రియుల నందరినీ పిలి\nపించి, వారికి భూమి ఇచ్చి పాలించుకో\nమనిచెప్పాడు. త్వరలోనే భూమి మీద\nఎక్కడ చూసినా కొత్త రాజవంశాలు\nవెలిశాయి.\nకృష్ణుడు ఇలా చెప్పిన పరశురాముడి\nకథ విని ధర్మరాజు భీష్ముణ్ణి చూడ\nబోయాడు. అప్పటికి ఉత్తరాయణం\nఇంకా యాభై ఆరురోజులున్నది. భీష్ముడు\nధర్మరాజును ఊరడిస్తూ, యుద్ధంలో\nశత్రువులను చంపటం ధర్మవిరుద్ధం\nకాదనీ, అది క్షత్రియ ధర్మమనీ చెప్పాడు.\nఆయన తాను ప్రాణాలతో ఉన్నంత\nకాలమూ ధర్మరాజుకు అనేక ధర్మాలూ,\nధర్మ సూక్ష్మాలూ, నీతులూ చెప్పి, చివరకు\nప్రాణాలు వదిలాడు. అప్పుడొక చిత్రం\nజరిగింది! భీష్ముడి శరీరంలో ఏయే\nఅంగాల\nనుంచి ప్రాణం పోతున్నదో\nఆ అంగాల నుంచి బాణాలు వాటంతట\nఅవే రాలి పడిపోయాయి. చూస్తూండ\nగానే ఆయన శరీరంలో బాణాలన్నీ ఊడి\nపోయాయి. ఇది చూసి అందరూ ఆశ్చర్య\nపడ్డారు.\nదారుకర్రలూ, గంధద్రవ్యాలూ తెచ్చి\nపాండవులూ, విదురుడూ చితిపేర్చారు,\nభీష్ముడికి తెల్లబట్టలు కప్పి, పూలు\nచల్లారు. భీష్ముడి తెల్లగొడుగును\nయుయుత్సుడూ, ఆయన చామరాలను\nభీమార్జునులూ, ఆయన తలపాగాను\nనకుల సహదేవులూ పట్టుకున్నారు. ధర్మ\nరాజూ, ధృతరాష్ట్రుడూ ఆయన పాదాలు\nపట్టుకున్నారు. భీష్ముడికి దహనసం\nస్కారం జరిగింది. అందరూ గంగాతీరం\nచేరారు. ధర్మ రాజు జలతర్పణాలు\nవిడిచాడు.\nఆయన కుప్పకూలిపోయి ఏడు\nస్తూంటే, కృష్ణుడి ప్రేరేపణతో భీముడు\nఓదార్చాడు. అయితే అన్న దుఃఖం చూసి\nమిగిలిన పాండవులు కూడా ఏడ్చారు.\nఅప్పుడు ధృతరాష్ట్రుడు ధర్మరాజును\nఊరడిస్తూ, \"నూరుమంది కొడుకులనూ,\nసమస్తాన్నీ పోగొట్టుకున్నందుకు నేనూ,\nగాంధారీ ఏడవాలిగాని నీకు విచారం\nదేనికి? రాజ్యం గెలుచుకున్నావు. నీకు .\nబాధ్యతలు చాలా ఉన్నాయి. ఏడుస్తూ\nకూచోకు.\" అన్నాడు.\nవ్యాసుడు ధర్మరాజుతో అశ్వమేధ\nయాగం చెయ్యమన్నాడు.\nదానికి ధర్మరాజు, \"మహాత్మా, అశ్వ\nమేధయాగం చేసి ఘనంగా దానాలు\nచెయ్యాలి. అల్పదానాలు నాకిష్టం లేదు.\nగొప్ప దానాలు చెయ్యటానికి నా వద్ద\nధనం లేదు. ప్రజలు చూడబోతే దీనులూ,\nపిల్లలూనూ. వారిని యాచించటం నాకు\nఇష్టం లేదు. ఆత్మీయులను కోల్పోయి\nఏడ్చేవాళ్ళ మీద పన్నులు ఏమని\nవెయ్యను?\" అన్నాడు.\nధర్మరాజుకు పుష్కలంగా ధనం\nదొరికేమార్గం వ్యాసుడు చెప్పాడు. పూర్వం\nమరుత్తమహారాజు యాగం చేసి బ్రాహ్మ\nణులకు దక్షిణ లిచ్చాడు. ఆ బ్రాహ్మ\nణులు ఆ ధనమంతా హిమాలయం మీద\nవదిలేశారు. దాన్ని తెచ్చుకుంటే ధర్మ\nరాజుకు చాలుతుందని వ్యాసుడు\nచెప్పాడు.\nధర్మరాజు మరుత్తుడి కథ వినగోరితే,\nవ్యాసుడు ఇలా చెప్పాడు:\nత్రేతాయుగారంభంలో మనువు వంశాన\nకరంధముడు అనే రాజు బృహస్పతినే\nయాజకుడుగా పెట్టుకుని, నూరు అశ్వ\nమేధాలు చేసి, ఇంద్రుడితో సమానుడని\nపించుకున్నాడు.\nఅతని కొడుకు మరుత్తు తండ్రిని\nమించినవాడు. అతను యాగాలు చెయ్య\nసంకల్పించి, వేలకొద్దీ బంగారు పాత్రలు\nచేయించాడు. ఆ యజ్ఞంలో పాత్రలే\nకాక సమస్త ఉపకరణాలూ బంగారంతో\nచేసినవే. మరుత్తు అనేకమంది రాజులతో\nకలిసి, హియాలయానికి ఉత్తరంగా,\nమేరుపర్వతానికి సమీపాన ఒక చిన్న\nకొండమీద యాగాలు చేశాడు.\nఈ యాగాలకు బృహస్పతి యాజ\nకుడు కావలిసింది. కాని ఇంద్రుడు\nమరుత్తు పట్ల ఈర్ష్యగలవాడై బృహస్పతిని\nవారించాడు. అప్పుడు మరుత్తుడు\nబృహస్పతి తమ్ముడైన సంవర్తుణ్ణి యాజ\nకుడుగా పెట్టుకున్నాడు. యజ్ఞం మహా\nవైభవంగా జరిగింది. తరవాత మరుత్తు\nబంగారం రాసులుగా పోసి, బ్రాహ్మణు\nలకు దానాలు చేశాడు. అయినప్పటికీ\nఇంకా ఎంతో మిగిలిపోయింది. ఆ బంగా\nరాన్ని తెచ్చుకోమని వ్యాసుడు ధర్మ\nరాజుకు చెప్పాడు.",
            "book_page_end": 56
        },
        {
            "title": "మిత్రభేదం – 10",
            "book_page_start": 57,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "జానపద కథ",
            "moral": "బుద్ధి బలం, చాకచక్యం ధనాన్ని లేదా భౌతిక బలాన్ని మించినవి.",
            "keywords": [
                "సాలెవాడు",
                "వడ్రంగి",
                "రాజకుమార్తె సుదర్శన",
                "గరుడ విమానం",
                "ప్రేమ"
            ],
            "characters": [
                "దమనకం",
                "కరటకం",
                "సాలెవాడు",
                "వడ్రంగి",
                "సుప్రతివర్మ",
                "సుదర్శన",
                "నారాయణుడు"
            ],
            "locations": [
                "వంగదేశం",
                "పుండ్రవర్థనం",
                "రాజభవనం"
            ],
            "content": "యుక్తితో కుందేలు క్రూరమైన\nసింహాన్ని చంపిన కథ దమనకం చెప్పగా\nవిని, కరటకం. \"ఇలాటి యుక్తులు\nఎల్లప్పుడూ పారుతాయని ఎలా చెప్ప\nగలవు ? \" అని అడిగింది.\n\" మనం ప్రమాదాలకు సిద్ధపడాలి.\nలేకపోతే లాభం పొందలేం. ధైర్యవంతు\nడికి దేవతలు కూడా తోడ్పడతారు. సాలె\nవాడు సాహసంతో విష్ణువుపాత్ర ధరించ\nబట్టేగదా మహా సౌందర్యవతి అయిన\nరాజకుమార్తెను పొందగలిగాడు ? \"\nఅన్నది దమనకం.\n\"అదెలాగ?\" అని కరటకం అడిగింది.\nఆ కథను దమనకం ఇలా చెప్పింది:\nసాలెవిష్ణువు కథ\nవంగదేశంలోని పుండ్రవర్థనం అనే నగ\nరంలో ఆప్తమిత్రులైన ఒక సాలెవాడూ,\nవడ్రంగీ ఉండేవారు. వాళ్ళు తమ\nవృత్తులలో గొప్ప నిపుణులు కావటం\nచేత, అంతులేని సంపాదనలు కలిగి,\nఅందమైన భవంతులలో నివసిస్తూ,\nడబ్బును మంచినీటి లాగా ఖర్చు చేసే\nవారు; సువాసనలు గల పూలు ధరించి,\nఅత్తరువులు పూసుకుని, సుగంధ తాంబూ\nలాలు సేవించేవారు.\nఒకసారి ఒక గొప్ప ఉత్సవం జరి\nగింది. వేడుకలు జరిగే ప్రతి స్థలానికీ,\nజనం మంచి బట్టలు ధరించి తండోప\nతండాలుగా వస్తున్నారు.\nసాలెవాడూ, వడ్రంగీ కూడా చక్కగా\nఅలంకరించుకుని, బ య లు దేరారు.\nఅక్కడ వాళ్లు ఉత్సవం జరిగే ప్రతి చోటికీ\nతిరిగి ఆనందిస్తూ, ఇతరులు చేసుకున్న\nఅలంకరణలను పరిశీలించసాగారు.\nఒక మహాభవనం గవాక్షంలో రాజ\nకుమార్తె సుదర్శన చెలికత్తెలను వెంట\nఉంచుకుని వారి కళ్ళపడింది. ఆమె\nనవయౌవనంలో ఉన్నది. ఆమె అపు\nరూప సౌందర్యవతి. ఆమెను చూస్తూనే\nసాలెవాడు తీవ్రమైన మోహానికి గురి\nఅయినాడు. అతను తన వికారాన్ని\nఎలాగో బయట పడకుండా దాచుకుని,\nఇంటికి తిరిగి వచ్చాడు. కాని తన ఇంట్లో\nఒంటరిగా ఉన్నప్పుడు ఎటు చూసినా\nఅతనికి రాజకుమార్తె రూపమే కనబడ\nసాగింది. అతను ఎంతో విచారంగా\nమంచం మీద పడిపోయి, ఆమెనే\nధ్యానిస్తూ పడుకున్నాడు.\nఅతను తన స్థితిని గురించి ఆలో\nచిస్తూ, '' అందం ఉన్న చోట మంచి\nతనం కూడా ఉంటుందంటారు గదా,\nఈ అందగత్తె నన్ను ఎందుకిలా బాధి\nస్తున్నది? ఎవడైనా తన కొంపను తానే\nదహించుకుంటాడా? ఈ రాజకుమార్తె\nనా హృదయంలో తిష్ఠవేసుకుని, దాన్ని\nఎందుకు దహి దహిస్తున్నది? దేవుడు\nనా ప్రాణం తీయదలిస్తే అందుకు మరే\nదన్నా సాధనం చూడక ఈమెను ఎందుకు\nఉపయోగించుతున్నాడు? ప్రపంచంలో\nప్రతిదీ క్షణికమేనని బుద్ధుడు చెప్పిన\nమాట నిజం కాదు. నిజమైతే, రాజ\nకుమార్తె మీద నాకు కలిగిన మోహం\nపోదేం?\" అనుకున్నాడు.\nఇలా పిచ్చి పిచ్చి ఆలోచనలతో సాలె\nవాడు ఆ రాత్రి అంతా జాగరం చేశాడు.\nమర్నాడు మామూలు వేళకు వడ్రంగి\nఅతన్ని చూడటానికి చక్కగా అలంక\nరించుకుని వచ్చి, తన మిత్రుడు శవం\nలాగా మంచం మీద పడి ఉండటం\nచూసి, \" మిత్రమా, నీకేమయింది? \"\nఅని అడిగాడు.\nసాలెవాడు నిట్టూర్పులు విడిచాడే గాని\nజవాబు చెప్పలేదు. వైద్యం కొంత తెలి\nసిన వడ్రంగి తన స్నేహితుడి నాడి\nపరీక్షించి. నుదురు తాకి చూసి,\n\" మిత్రమా, నీది ప్రేమజ్వరం లాగుంది.\nఎవతెను ప్రేమించావు ? \" అని అడిగాడు.\nసాలెవాడు ఆశ్చర్యంతో లేచి కూర్చుని,\n\"బాధను ప్రేమించిన భార్యతోగాని,\nమిత్రుడితోగాని పంచుకుంటే తగ్గుతుం\nదంటారు,'' అంటూ తన బాధను బయట\nపెట్టాడు.\nవడ్రంగి అంతా విని,\nసుప్రతివర్మ\nమహారాజు క్షత్రియుడు. నువు వైశ్యుడివి.\nనీ కన్న గొప్ప కులానికి చెందిన స్త్రీని\nకోరటానికి నీకు జంకులేదా?\" అని\nఅడిగాడు.\n“ క్షత్రియుడు క్షత్రియ, వైశ్య, శూద్ర,\nకన్యలను వివాహం ఆడవచ్చు. ఈమె\nరాజుకు వైశ్య భార్య వల్ల పుట్టినదే అయి\nఉంటుంది. - లేకపోతే నాకు ఆమె పైన\nప్రేమ కలిగి ఉండదు. ఇటువంటి\nవాటికి అంతరాత్మే సాక్షి!\" అన్నాడు\nసాలెవాడు.\n\"ఇప్పుడు ఏం చెయ్యాలి?\" అని\nవడ్రంగి అడిగాడు.\n\"నాకు చితి సిద్ధం చెయ్యి. నాకు\nరాజకుమార్తె లభించటం అసంభవం.\nఆమె లభించకపోతే నేను బతకటం\nఅసంభవం. అంతులేని శరీర బాధా,\nమనోవేదనా అనుభవించి నేను చావక\nతప్పదు,\" అన్నాడు సాలెవాడు.\n\"అదంతా కట్టిపెట్టు. ధనంతోగాని,\nబుద్ధితోగాని సాధించరానిది ప్రపంచంలో\nఏదీ లేదు. నువు లేచి, స్నానం చేసి,\nభోజనం చేసి, మామూలుగా ఉండు.\nనీకు రాజకుమార్తె దక్కే వైనం నేను\nఆలోచిస్తాను.\" అన్నాడు వడ్రంగి.\nతన మిత్రుడి తెలివితేటలలో అపార\nమైన విశ్వాసం ఉండటం చేత సాలె\nవాడు విచారం కట్టిపెట్టి, మామూలు\nప్రకారం జీవించసాగాడు.\nకొద్ది రోజుల అనంతరం వడ్రంగి\nసాలెవాడి వద్దకు గరుడ రూపంలో గల\nవిమానాన్ని తెచ్చాడు. అది చక్కగా\nరంగులు వేసి ఉన్నది. దాన్ని నడపటా\nనికి ఒక కాడ ఉన్నది. అలాటి విమా\nనాన్ని పూర్వం ఎన్నడూ ఎవరూ చూసి\nఉండరు.\nదాన్ని ఎలా నడపాలో సాలెవాడికి\nచెబుతూ, \" పైకిలేచి ఎగురుతూ వెళ్ళా\nలంటే, ఈ కాడను బయటికి లాగు\nకిందికి దిగి ఆగదలిస్తే కాడను లోపలికి\nనొక్కెయ్యి,'' అన్నాడు వడ్రంగి.\nసాలెవాడు . గరుడ విమానాన్ని\nనడపటం పూర్తిగా నేర్చుకున్నాడు.\n\"సుప్రతివర్మ మహారాజూ, ఆయన\nకుటుంబమూ, ముఖ్యంగా రాజకుమార్తె\nసుదర్శనా, నారాయణభక్తులు. వారి పూర్వీ\nకుడు ఒకడికి నారాయణ ప్రత్యక్షమై,\nవరాలు ఇచ్చినట్టు కూడా చెప్పుకుంటారు.\nకనక నువు శంఖు, చక్ర, గదా, పద్మాలు\nధరించి, ఈ గరుడ విమానం మీద వెళ్ళి.\nరాజభవనం పైభాగాన వాలు. అక్కడే\nరాజకుమార్తె శయన మందిరం ఉన్న\nదనీ, అందులో ఆమె ఒంటరిగా పడు\nకుంటుందనీ నేను వాకబుచేసి తెలుసు\nకున్నాను. నువు నారాయణ లాగా\nనటిస్తూ, గాంధర్వ విధిని ఆమెను\nనీ భార్యను చేసుకో,\" అన్నాడు వడ్రంగి.\nఆ పగలల్లా సాలెవాడు ఆనందంగా\nఊహలలో విహరించి, రాత్రి పడగానే ఖరీ\nదైన పట్టుబట్టలు కట్టుకుని, సుగంధ\nలేపనాలు ఒంటికి పూసుకుని, శంఖుచక్ర\nగదా పద్మాలు వెంటబెట్టుకుని గరుడ\nవాహనం ఎక్కి, తిన్నగా వెళ్ళి. రాజ\nకుమార్తె శయనమందిరం ముందు డాబా\nమీద వాలాడు.\nఅది పండు వెన్నెల రాత్రి. రాజ\nకుమార్తెపంచలో మంచం మీద పడుకుని,\nఅకస్మాత్తుగా నారాయణను తనకు సమీ\nపంలో గరుడవాహనం మీద చూసింది.\nసాలెవాడు చాలా అందగాడు. అతని\nరూపం నారాయణుడి వర్ణనకు తగినట్టే\nఉన్నది. ఆమె చప్పున లేచి, సాలెవాడి\nముందు సాష్టాంగపడి, \" స్వామీ, నా పైన\nఅనుగ్రహం కలిగి ఇలా రావటానికి\nకారణం ఏమిటి?\" అని అడిగింది.",
            "book_page_end": 60
        }
    ],
    "statistics": {
        "total_stories": 10,
        "author_counts": {
            "చందమామ బృందం": 5,
            "బూర్లె నాగేశ్వరరావు": 1,
            "ఐ. వెంకటేశ్వరరావు": 1,
            "ఏ. సి. సర్కార్, ఐంద్రజాలికుడు": 1,
            "గార్లపాటి మల్లికార్జునరావు": 1,
            "ముప్పిడి రవీంద్రారెడ్డి": 1
        },
        "genre_counts": {
            "ధర్మసూక్తులు": 1,
            "ధైర్య సాహస కథ": 1,
            "బేతాళ కథ": 1,
            "పరిపాలన": 1,
            "కుటుంబ కథ": 1,
            "బుద్ధి కుశలత": 2,
            "జానపద కథ": 2,
            "పురాణ కథ": 1
        }
    }
}