{
    "book_id": "చందమామ_1974_05",
    "stories": [
        {
            "title": "అమరవాణి",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "నీతి పద్యాలు",
            "moral": "దుర్మార్గులు జ్ఞానాన్ని, ధనాన్ని, శక్తిని దురుపయోగం చేస్తారు. మంచివాళ్ళు ఇతరులను రక్షించడానికి, దానం చేయడానికి వాటిని ఉపయోగిస్తారు. గుణవంతులు కష్టపడతారు, గుణహీనులు సుఖపడతారు, ఇది ప్రపంచంలో జరిగే వ్యత్యాసం.",
            "keywords": [
                "విద్య",
                "ధనం",
                "శక్తి",
                "భాగ్యం",
                "గుణం"
            ],
            "characters": [
                "దుర్మార్గులు",
                "మంచివారు",
                "విష్ణువు",
                "శివుడు"
            ],
            "locations": [
                "సముద్రం"
            ],
            "content": "విద్యా వివాదాయ, ధనం మదాయ\nశక్తిః పరేషాం పరిపీడనాయ\nఖలస్య; సాధో ర్విపరీత మేతత్,\nజ్ఞానాయ, దానాయ చ, రక్షణాయ.\n1\n[ దుర్మార్గులకు చదువు పోట్లాడటానికి, డబ్బు సాగరుబోతు దనానికీ, శక్తి ఇతరులను\nహింసించటానికీ ఉపయోగపడుతుంది. దీనికి వ్యతిరేకంగా మంచివాళ్ళకు తెలివితేటలకు\n(చదువు), ఈవికి (డబ్బు), ఇతరులను రక్షించటానికి (శక్తి) ఉపయోగ పడతాయి.]\nసముద్ర మంథనే లేభ\nహరి ర్లక్ష్మీం, హరో విషం;\nభాగ్యం ఫలతి సర్వత్ర,\nన విద్యా, న చ పౌరుషం.\n2\n[ సముద్ర మధన మప్పుడు విష్ణువుకు లక్ష్మి, శివుడికి విషమూ లభించాయి. ఫలం\nభాగ్యాన్ని బట్టి ఉంటుందిగాని, విద్యను బట్టి, పౌరుషాన్ని బట్టి ఉండదు.]\nగుణవంతః క్లిశ్యంతే ప్రాయేణ,\nభవంతి నిర్గుణాః సుఖినః:\nబంధన మాయాంతి శుకాః,\nయథేష్ట సంచారిణః కాకాః.\n3\n[గుణవంతులు తరచుగా కష్టపడతారు, గుణహీనులు సుఖపడతారు. చిలుకలు\nబంధాలలో చిక్కుకుంటాయి, కాకులు స్వేచ్ఛగా తిరుగుతాయి. ]",
            "book_page_end": 8
        },
        {
            "title": "యక్షపర్వతం – 24",
            "book_page_start": 9,
            "pdf_page_start": 9,
            "pdf_page_end": 16,
            "author": "చందమామ బృందం",
            "genre": "జానపద కథ",
            "moral": "కష్టాలను ఎదుర్కొనే ధైర్యం కలవారు మాత్రమే విజయాన్ని సాధించగలరు. తెలివైన వారు శత్రువుల బలహీనతలను ఉపయోగించుకుంటారు.",
            "keywords": [
                "యక్షపర్వతం",
                "ఖడ్గవర్మ",
                "జీవదత్తుడు",
                "మణిభూషణుడు",
                "రాక్షసులు"
            ],
            "characters": [
                "ఖడ్గవర్మ",
                "జీవదత్తుడు",
                "మణిభూషణుడు",
                "రాక్షసి",
                "చండముఖుడు"
            ],
            "locations": [
                "వీరపురం",
                "యక్షపర్వతం",
                "కీకారణ్యం",
                "నది తీరం"
            ],
            "content": "[వీరపుర రాజకుమార్తె వసంతకుమారిని యక్షుడి నుంచి కాపాడి తెస్తామని, వీరపుర మంత్రికి అభయం యిచ్చి, ఖడ్గ జీవదత్తులు యక్ష మణిభూషణుడు తెచ్చిన పడవ ఎక్కి బయలు దేరారు. సూర్యాస్తమయ సమయంలో వాళ్ళు నది పక్కన వున్న ఒక కొండ దరి చేరారు. జీవదత్తుడు ఆజ్ఞాపించగా మణిభూషణుడు పడవను ఒడ్డు కేసి నడిపాడు. తరవాత—]\nపడవ ఒడ్డు చేర గానే ఖడ్గ జీవదత్తులు\nపడవలోంచి నేల మీదికి దూకారు. జీవ\nదత్తుడు, మణిభూషణుడితో, \" పడవను\nఒడ్డునున్న ఏ రాయికైనా కట్టివెయ్యి. పడ\nవలో వున్న పళ్ళూ ఫలాలూ కావాలంటే\nనువ్వే తిను. నేను, కీకారణ్యంగా\nవున్న యీ చుట్టు పక్కల ఏదైనా లేడి\nగాని, అడవిపందిగాని కనబడుతుందేమో\nచూసి వేటాడితెస్తాను.\" అన్నాడు.\nయక్షమణిభూషణుడు ఆ మాటలకు\nభయపడిన వాడిలా ముఖం పెట్టి, \"జీవ\nదత్తా, యీ కొండల్లోకి పోకు. ఈ ప్రాంతం\nభయంకరులైన రాక్షసులకు ఆవాసం,”\nఅన్నాడు.\n\"రాక్షసుల కన్నా కూడా భయంక\nరులూ, మంత్ర తంత్ర వేత్తలూ అయిన\nమీ యక్షుల మధ్యకు పోనున్న నేను,\nఈ రాక్షసుల కెందుకు భయపడాలి?\"\nఅని జీవదత్తుడు ఖడ్గవర్మకు, \" ఖడ్గా.\nనేను పావుగంట లోపలే తిరిగొస్తాను.\nనువ్వు చితుకులు పేర్చి నిప్పు రాజెయ్యి, '\nఅని చెప్పాడు.\nజీవదత్తుడు అన్నట్టే ఒక్క పావు\nగంట గడిచి గడవక ముందే లేడి నొక\nదాన్ని వేటాడి, భుజాన వేసుకుని పడవ\nదగ్గిరకు తిరిగొచ్చాడు. ఆ సరికి ఖడ్గ\nవర్మ ఎండు కట్టెలు పోగుచేసి మంట\nచేశాడు.\nక్షణాలమీద ఖడ్గ జీవదత్తులు లేడిని\nకోసి దాని మాంసాన్ని నిప్పుల మీద\nకాల్చ సాగారు. మాంసం కాలుతున్న\nవాసన ఆ చుట్టు పక్కల వ్యాపించింది.\nఆ సమయంలో భయంక రాకారంలో\nవున్న ఒక రాక్షసి చెట్లలో నుంచి చేతులు\nచాచి ముందుకొస్తూ, \" వరవాసన !\nనరవాసన ! ' అంటూ అరిచింది.\nరాక్షసిని చూస్తూనే ఖడ్గవర్మ లేచి\nనిలబడి కత్తిదూసి, దానికేసి వెళ్ళ\nబోయాడు. జీవదత్తుడు అతణ్ణి ఆపి,\nరాక్షసితో, \" నువ్వు రాక్షసివేనా లేక\nరాక్షసి రూపం ధరించిన యక్షుడివా ?\nఇక్కడ నరవాసనతో పాటు, బాగా పక్వ\nమైన లేడి మాంసం వాసన కూడా\nవస్తున్నది గదా. ఆ వాసన నీ ముక్కు\nరంధ్రాలకు తగలటం లేదా ఏం? '' అని\nఅడిగాడు.\nరాక్షసి ఆ మాటలకు ఆశ్చర్యపోతూ,\n\" ఎవడ్రా నువ్వూ? మనిషివై వుండి\nనన్ను చూడగానే బెదిరి గుండెలవిసి\nచావక, నన్నే ఎదురు ప్రశ్నిస్తున్నావా?\"\nఅన్నది.\nరాక్షసి అనగానే ఖడ్గవర్మ\nఒక్క ఎగురున పోయి దాని జుట్టు పట్టు\nకున్నాడు. అతడు దాన్ని కత్తితో పొడవ\nబోయేంతలో జీవదత్తుడు. అతడి చేయి\nపట్టుకుని, తన మంత్రదండాన్ని రాక్షసి\nతలకు ఆనిస్తూ, \"రాక్షసీ! ఇప్పుడు\nచెప్పు. మేం మామూలు మనుషులమా\nలేక....\" అంటూ ఆగాడు.\nరాక్షసి నిలువెల్లా వణికిపోతూ, “మీరు\nమనుషులు కాదు. యక్షులై వుంటారు.\nనన్ను వదలండి. నా ఇద్దరు కొడుకుల్నీ\nమీరు లోగడే పట్టుకుని యక్షపర్వతానికి\nతీసుకు పోయారు గదా. నేను వయసు\nమళ్ళినదాన్ని; ఆ కొండ పొట్టలో రాళ్ళూ\nరప్పలూ కొట్టి, మీ కోసం బంగారం,\nమణులూ బయటికి తీయలేను.\" అన్నది.\nఆ జవాబు ఖడ్గ జీవదత్తుల్ని చాలా\nఆశ్చర్యపరిచింది.\nజీవదత్తుడు, ఖడ్గవర్మకు కత్తిని\nఒరలో పెట్టమని చెప్పి, \" రాక్షసీ, నిన్ను\nచంపటం మా ఉద్దేశం కాదు. నీ కొడుకు\nలిద్దర్ని యక్షులు పట్టుకు పోయారంటు\nన్నావే, ఆ మాట నిజమైతే వాళ్ళను\nకూడా కాపాడి తెస్తాను. అదుగో, అక్కడ\nకూర్చున్న వాడు యక్షుడే! కనక,\nవాళ్ళను గురించిన రహస్యాలు యిక్కడ\nచెప్పవద్దు. నీ ని వాసం ఎక్కడ?\nఅక్కడికి పోదాం పద.” అన్నాడు.\nఈ సారి రాక్షసి, యక్షమణిభూషణుడి\nకేసి చూసి గుడ్లు తేలవేస్తూ, '' అయ్యా,\nనరుడా ! నన్ను దయవుంచి ఆ యక్షుడికి\nఒప్ప చెప్పకు. నా దారిన నన్ను పోనీ.\"\nఅన్నది.\nజీ వ ద త్తుడు, రాక్షసికి అభయం\nయిస్తూ, \" నేనూ, నా మిత్రుడూ\nయీ దుర్మార్గులైన యక్షులు నివసించే\nయక్షపర్వతానికే పోతున్నాం. వాళ్ళను\nగురించిన సమాచారం నీకు కొంత తెలిసి\nనట్టున్నది. నీ గుహకు పద, చెపుదువు\nగాని,\" అన్నాడు.\nయక్షుణ్ణి చూసినప్పటి నుంచీ రాక్షసికి\nఅక్కణ్ణించి ఎంత త్వరగా పారిపోదామా\nఅని వున్నది. జీవదత్తుడు గుహ పేరు\nతేగానే అది. అతడికి నమస్కరిస్తూ,\n\" అయ్యా, నరుడా! నువ్వు మా గుహ\nదగ్గిరకురా, దాపులనే వున్నది. నా భర్త\nఅక్కడే వున్నాడు. అతను మీకు యక్ష\nపర్వతాన్ని గురించిన ఎన్నో భయంకర\nవిషయాలు చెపుతాడు.\" అన్నది.\nజీవదత్తుడు ఆ మాటలకు నవ్వి, \"ఒక\nవేళ రాక్షసీ దాని మొగుడూ కలిసి నన్ను\nవిరుచుకుతిన్నా నీ స్నేహితుడైన మణి\nరంజితుణ్ణి హతం'చేసి, రాతిరధాన్ని\nకదిలించి, రాజకుమార్తెలను బంధవిముక్తు\nరాళ్ళను చేసేందుకు ఖడ్గవర్మ పున్నాడు.\nఆ మాట మాత్రం మరిచిపోకు మణి\nభూషణా,'\" అన్నాడు.\nజీవదత్తుడు యిలా అనగానే మణి\nభూషణుడి ముఖం కోపంతో ఎర్రనైంది.\nకాని, అతడు నోరు మెదిపి జవాబివ్వ\nటానికి భయపడి, తల వంచుకున్నాడు.\nముందుండి రాక్షసి దారితీయగా, జీవ\nదత్తుడు దాని వెనగ్గా గుబురు చెట్లలోకి\nపోయాడు.\nరాక్షసి యింకా భయంతో కంపించి\nపోతూనే జీవదత్తుణ్ణి వెంటబెట్టుకుని\nనాలుగైదు నిమిషాల్లో ఒక గుహ దగ్గిరకు\nతీసుకుపోయింది. గుహ ముందు మహా\nకాయుడైన రాక్షసుడొకడు పెద్ద కాగడా\nవెలిగించి. ఆ కాంతిలో ఒక బండరాయికి\nచేరగిలబడి కూర్చుని వున్నాడు. వాడు\nముందువస్తున్న తన భార్యనూ, కొంచెం\nవెనగ్గా నడుస్తున్న జీవదత్తుణ్ణి చూస్తూనే,\n\"ఆశ్చర్యం! ఆశ్చర్యం ! ఈ నరమానవు\nడెవడు, నిర్భయంగా నీ వెంట వస్తు\nన్నాడు ? '' అన్నాడు.\nరాక్షసి ముందుగా తన భర్తను సమీ\nపించి, “నువ్వు ఆకలికొద్దీ ఈయన్ని నవిలి\nమింగాలని చూ సేవు, జాగ్రత్త ! ఈ మనిషి\nచేతిలో గొప్ప మంత్రదండం వున్నది.\nఈయనా, యీయన నేస్తం కలిసి ఒక\nయక్షుణ్ణి బంధించి తెచ్చారు.'\" అన్నది.\n\"యక్షుడంతటి వాణ్ణి బందీగా పట్టు\nకోవటమా ? \" అంటూ రాక్షసుడు, జీవ\nదత్తుడి కేసి కళ్ళింతచేసి చూస్తూ,\n'' అయ్యా, నా పెళ్ళాం చెప్పేమాట\nనిజమేనా? అది కొంచెం వెర్రిబాగులది,”\nఅన్నాడు.\nజీవదత్తుడు చిన్నగా నవ్వి, “నీ పెళ్లాం\nచెప్పిన దాంట్లో అబద్ధం ఏమీ లేదు.\nనీ కొడుకు లిద్దరిని యక్షులు బందీలుగా\nపట్టుకుపోయి, ఎక్కడో యక్షపర్వతంలో\nవుంచారని విన్నాను. ఆ పర్వతాన్ని\nగురించిన రహస్యాలేమైనా వున్నవా? ''\nఅని అడిగాడు.\nరాక్షసుడు తలాడిస్తూ కొంచెం సేపు\nనేల చూపులు చూసి, తరవాత తల ఎత్తి\n\"అయ్యా, మీరేదో మంత్ర తంత్ర శక్తులు\nకలవాళ్ళే అయివుండాలి, లేకపోతే\nయింత ధైర్యంగా నా ముందుకు వచ్చి\nమాట్టాడలేరు. ఇక ఆ యక్షపర్వతం\nసంగతి. ఈ విశాలమైన వింధ్య పర్వత\nప్రాంతాల్లో అది ఒక చిన్న పర్వతం.\nఆ పర్వత పరిసరాలకు మణిరంజితు\nడనే వాడు అధిపతి. వాణ్ణి యక్షరాజు\nచాలకాలం కిందట ఆ యక్షపర్వతానికి\nఅధిపతిగా నియమించాడు. ఆ నాటినుంచి\nఆ మణి రంజితుడు చేయని ఘోరం\nఅంటూ ఏమీ లేదు,\" అన్నాడు.\nజీవదత్తుడు, రాక్షసుడి కేసి సాను\nభూతిగా తలాడించి, 'ఆ మణిరంజితుడు\nపరమ కిరాతకుడని నాకు తెలు సు.\nమా దేశంలోవున్న ఇద్దరు రాజకుమార్తె\nలను చెరపట్టి తెచ్చాడు. నాక్కావలసిన\nసమాచారం: వాడు నీబోటి రాక్షసులనూ\nవాళ్ళనూ పట్టుకుపోయి ఏం చేస్తూ\nవుంటాడని!\" అన్నాడు.\n\" ఆ యక్షపర్వతం లోపల మణి\nమాణిక్యాలూ, బంగారం వున్నదట!\nవాటిని తవ్వి బయిటికి తీయించేందుకు\nఆ మణిరంజితుడు తాను బందీలుగా\nపట్టుకున్న వాళ్ళను బానిసలుగా ఉప\nయోగిస్తూంటాడు. ఆ బానిసల్లో రాక్షసులే\nకాక, వాడిచేతబడిన కొందరు గంధర్వులు\nకూడా వున్నారని నేను విన్నాను. అలాంటి\nవాళ్ళందరూ రాత్రిం బవళ్ళు. తాము\nపనిచేస్తున్న ఆ చీకటి కొండకడుపులో\nకాలం వెళ్ళబుచ్చవలసిందే.\" అన్నాడు\nరాక్షసుడు.\n\" అంటే, ఆ బానిస లు కొండ\n' గర్భంలో నుంచి బయిటికి వచ్చి పారి\nపోకుండా యీ మణిరంజితుడు తగిన\nకాపలా ఏదో పెట్టివుంటాడన్న మాట.\nసరే, అక్కడ ఏదైనా రాతిరధం లాటిది\nవున్నదా?\" అని అడిగాడు జీవదత్తుడు.\n\"అయ్యా, ఉన్నది. ఆ రథాన్ని\nకొండలోనే మలిచినట్టు చెప్పుకుంటారు.\nకాని, నేనైతే దాన్ని చూడలేదు.\"\nఅన్నాడు రాక్షసుడు.\nజీవదత్తుడికి ఇక రాక్షసుడి నుంచి\nఅడిగి తెలుసుకోవలసిన సమాచారం\nఏమీ వున్నట్టు కనిపించలేదు. రాక్షసుడు\nఆ నోటా యీ నోటా యక్షపర్వతాన్ని\nగురించీ విన్నదేదో చెప్పటం తప్ప,\nఅతడు ఆ పర్వతాన్ని చూసి వుండలేదని\nఅతడికి తోచింది.\nజీవదత్తుడు అక్కణ్ణుంచి ఖడ్గవర్మా,\nయక్ష మణిభూషణుడూ వున్నచోటుకు\nబయలుదేరుతూ, రాక్షసితో, \" నువ్వు\nనరవాసన అంటూ వచ్చి నా కంటబడటం\nకొంత మేలే అయింది. నా వెంట వచ్చి\nకాల్చిన లేడిమాంసంలో నీ క్కావలసి\nనంత ఎత్తుకుపో,\" అన్నాడు.\nరాక్షసి ఆ మాటలకు సంతో షించిన\nదానిలా కనిపించి, రాక్షసుడితో మెల్లిగా\nఏదో చెప్పింది. వాడు జీవదత్తుడితో,\n\" అయ్యా, మీరు మహా శక్తివంతులన్న\nనమ్మకం నాక్కలిగింది. ఒక వేళ\nదుర్మార్గుడైన ఆ మణిరంజితుణ్ణి మీరు\nగెలిచే పక్షంలో, వాడికి బానిసలుగా\nవున్న నా ఇద్దరు కొడుకులకూ స్వేచ్ఛ\nయిప్పించండి.'\" అన్నాడు.\nజీవదత్తుడు నడుస్తున్న వాడల్లా ఆగి,\nవెనక్కు తిరిగి, \" రాక్షసుడా, నీ పేరే\nమిటో నాకు తెలియదు.... ఆ మణిరంజి\nతుణుంచి నీ కొడుకులకే గాదు, మరి\nచాలా మందికి స్వేచ్ఛ కలిగించ బోతు\nన్నాను, దిగులు పడకు,\" అన్నాడు.\n\" అయ్యా, నా పేరు చండముఖుడు.\nమరిచిపోకండి,\" అన్నాడు రాక్షసుడు.\nకొద్ది సేపటి తరవాత జీవదత్తుడి వెంట\nరాక్షసి రావటం చూస్తూనే మణిభూష\nణుడు నిలువెల్లా వణికిపోతూ, ఖడ్గ\nవర్మతో, '' ఇదేమిటి ? నీ మిత్రుడు\nరాక్షసిని మళ్లీ వెంటబెట్టుకు వస్తు\nన్నాడు? \" అన్నాడు.\n\"బహుశా, నిన్ను దానికి ఆహారంగా\nయిస్తానన్నాడేమో, జీవదత్తుడు. అడిగి\nచూద్దాం,” అన్నాడు ఖడ్గవర్మ.\n''ఇది అన్యాయం. నేను లోగడేచెప్పానో\nలేదో! మణిరంజితుడు నా మిత్రుడు\nకాదు, యజమాని. అతడి ఆజ్ఞలు నిర్వ\nహించటం తప్ప, నాకై నేను ఇతరులకు\nచేసిన హాని ఏమీ లేదు.\" అన్నాడు\nమణిభూషణుడు.\nఆ మాటలు వింటూనే జీవదత్తుడు\nకోపంగా, \" మణిభూషణా, ఇప్పటి నుంచే\nచావు భయంతో ఉన్న మతి కాస్తా\nపోగొట్టుకోకు. ఈ రాక్షసి భర్తవల్ల యక్ష\nపర్వతం మీది మీవాళ్ళ రహస్యాలన్నీ\nతెలుసుకున్నాను. ఒకవేళ నేనూ,\nఖడ్గవర్మా నీ యజమాని మణిరంజితుణ్ణి\nజయించలేక పోవ చ్చు. కాని అలా\nజరిగితేమాత్రం మీ యక్షులందర్నీ పట్టు\nకుని చిత్రహింసలకు గురిచేయటానికి\nయీ దాపులనే అపరరావణాసురుడి వంటి\nవాడి నాయకత్వాన పెద్ద రాక్షస సేన\nసిద్ధంగా వుంది. వాళ్ళు మీ పర్వతాన్ని\nనేలమట్టం చేస్తారు,\" అన్నాడు.\n\"రాక్షస సేనా ? \" అంటూ మణి\nభూషణుడు తెల్లబోయాడు.\n\" అవును, రాక్షససేనే ! ఆ మాట\nబాగా గుర్తుంచుకో,” అని జీవదత్తుడు,\nరాక్షసితో, “ లేడిమాంసంలో నీక్కావలసి\nసంత ఎత్తుకుపో. యక్షపర్వతం మీద\nదాడికి యింత సమయం రాలేదని,\nమీ నాయకుడితో చెప్పు,” అన్నాడు.\nరాక్షసి అడ్డ దిడ్డంగా తలాడించి లేడి\nమాంసం తీసుకుని తిరిగి తన గుహకేసి\nవెళ్ళిపోయింది. ఆ తరవాత ఖడ్గ జీవ\nదత్తులూ, మణిభూషణుడూ భోజనాలు\nముగించి, ఒక చెట్టు కింద, చదునుగా\nవున్న రాళ్ళమీద పడుకున్నారు. మణి\nభూషణుడు, ఖడ్గ జీవదత్తుల నుంచి\nకొంచెం దూరంగా పక్క వేసుకున్నాడు.\nఅతడు పడుకునే ముందు నది ఒడ్డున\nకట్టి వేసివున్న పడవ కేసి ఒకటికి రెండు\nసార్లు చూడటం గమనించిన జీవదత్తుడు,\nఖడ్గవర్మను రహస్యంగా, \" ఈ యక్షవెధవ\nమనమంటే హడలిపోతున్నాడు. ఏ రాత్రి\nవేళనో పడవఎక్కి పారిపోతాడేమో, కాస్త\nమెలుకువగా వుండి చూస్తూవుండు,\"\nఅని హెచ్చరించాడు.\nఖడ్గవర్మక్కూడా, మణిభూషణుడి\nగురించి యిలాంటి అనుమానమే వున్నది.\nఆ కారణంచేత అతడు నిద్రపోతున్నట్టే\nనటిస్తూ, యక్షుణ్ణి ఒక కంట కనిపెడు\nతూనే వున్నాడు. నడిరేయివేళ నేలను\nమూచ్చూస్తూ అక్కడికి ఒక ఎలుగు\nబంటూ, తోడేలూ వచ్చినై. అవి లేడి\nమాంసం వాసన పశికట్టి వుండాలి!\nఆ రెండూ గిరికీలు తిరుగుతూ మణి\nభూషణుడి దగ్గిరకు రాబోయేంతలో\nఖడ్గవర్మ లేచికూర్చుని, వాటి మీదికి ఒక\nచిన్నరాయి విసిరాడు. ఆ వెంటనే ఎలుగు\nబంటూ, తోడేలూ చెట్లగుబురు కేసి పరి\nగెత్తినై కాని, యీ అలికిడికి మణిభూష\nణుడు మేల్కుని, చుట్టూకలయచూస్తూ,\n\" ఖడ్గ జీవదత్తులారా! లేవండి, రాక్షసులు\nవచ్చి పడుతున్నారు!'' అంటూ అరిచాడు.\n—(ముగింపు వచ్చే సంచికలో.)",
            "book_page_end": 16
        },
        {
            "title": "శ్రమఫలితం",
            "book_page_start": 17,
            "pdf_page_start": 17,
            "pdf_page_end": 20,
            "author": "భైరి సత్యనారాయణ",
            "genre": "బేతాళ కథ",
            "moral": "శ్రమకు తగిన ఫలితం దక్కాలి. ఉపాయం చెప్పినవాడి కంటే కార్యం సాధించినవాడికి తగిన గౌరవం ఇవ్వాలి.",
            "keywords": [
                "బేతాళుడు",
                "విక్రమార్కుడు",
                "బ్రహ్మరాక్షసి",
                "సన్యాసి",
                "దానధర్మాలు"
            ],
            "characters": [
                "విక్రమార్కుడు",
                "బేతాళుడు",
                "రాజు",
                "రాజకుమార్తె",
                "సన్యాసి",
                "బ్రాహ్మణుడు"
            ],
            "locations": [
                "శ్మశానం",
                "నగరం",
                "దేవాలయం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టు పై నుంచి\nశవాన్ని దించి భుజాన వేసుకుని, ఎప్పటి\nలాగే మౌనంగా శ్మశానం కేసి నడవ\nసాగాడు. అప్పుడు శవంలోని బేతాళుడు,\n\" రాజా, నువు ఇంతగా శ్రమపడు\nతున్నావుగాని, ఈ ప్రపంచంలో శ్రమ\nఒకరిదీ, ఫలితం మరొకరిదీ కావటం\nకద్దు. అందుకు నిదర్శనంగా నీకు ఒక\nచిన్న కథ చెబుతాను. శ్రమ తెలయ\nకుండా విను.\" అంటూ ఇలా చెప్ప\nసాగాడు:\nపూర్వం ఒక నగరాన్ని ఒక రాజు\nఏలుతూ ఉండేవాడు. ఆయనకు లేక\nలేక ఒక కుమార్తె కలిగింది. అల్లారు\nముద్దుగా పెరిగి రాజకుమార్తె అన్ని\nవిద్యలలోనూ ప్రవీణురాలై పెళ్లియీడుకు\nవచ్చింది.\nరాజు తన కుమార్తెకు పెళ్ళి చేద్దామనే\nఉద్దేశంలో ఉండగా ఆమెకు ఒక విచిత్ర\nమైన వ్యాధి ఆరంభమయింది. ఆమె\nనిద్రాహారాలు మానేసి, పిచ్చి పిచ్చిగా\nమాట్లాడుతూ తనను తాను ఎరగని స్థితిలో\nపడింది. ఆమె రోజు రోజుకూ క్షీణించి\nపోతూ ఉండటం చేత రాజు ఆమెకు\nవైద్యులచేత ఎన్నో చికిత్సలు చేయిం\nచాడు. ఆ చికిత్సలేవీ పని చెయ్యక\nపోగా, ఆమె జబ్బు ఏమిటో కూడా\nవైద్యులకు అంతుచిక్కలేదు.\nఏమి చెయ్యటానికి పాలుపోక, రాజు\nతన కుమార్తె వ్యాధి నివారణ చేసిన\nవాడికి ఆమె నిచ్చి పెళ్ళి చేస్తాననీ. తన\nఅనంతరం రాజును చేస్తాననీ దేశదేశాలా\nదండోరా వేయించాడు. ఈ వార్త విని\nఎంతలేసి ఘనవైద్యులో వచ్చారు. కాని\nఒక్కరు కూడా రాజకుమార్తెకు స్వస్థత.\nచేకూర్చ లేకపోయారు.\nఅలా ఉండగా ఆ నగరానికి ఒక\nసన్యాసి వచ్చి, ఊరి చివర దేవాలయంలో\nమకాం వేశాడు. ఆ సన్యాసి నగరంలోని\nప్రజల రోగాలన్నిటినీ నయం చేయ\nసాగాడు. ఆయనను గురించి నగరమంతా\nప్రచారం జరిగి, కొన్నాళ్ళకు రాజుగారి\nదాకా వెళ్లింది.\nఆశ ఒకంతట చావదు గనక, రాజు తన\nకుమార్తెను మేనాలో ఎక్కించుకుని,\nసపరివారంగా దేవాలయానికి వెళ్ళి.\nసన్యాసిని కలుసుకున్నాడు.\nసన్యాసి రాజ కుమా ర్తెను చూసి,\nఆమెకు జబ్బు ఏమీలేదనీ, ఒక బ్రహ్మ\nరాక్షసి ఆమెను ఆవహించిందనీ రాజుకు\nచెప్పాడు.\n\" ఆ బ్రహ్మ రాక్షసిని వదిలించే\nఉపాయం ఏమిటి?\" అని రాజు సన్యా\nసిని అడిగాడు.\n\" మహారాజా, రేపు నుంచీ మీ కుమార్తె\nచేత బ్రాహ్మణు ల కు దానధర్మాలు\nచేయించండి. ఉదయం మొదలుకుని\nసాయంకాలం దాకా వచ్చిన బ్రాహ్మ\nణులు ఏది కోరితే అది ఇప్పించండి.\nఈమె ఎవడికైతే దానం ఇయ్య నిరా\nకరిస్తుందో వాడే బ్రహ్మరాక్షసిని వదల\nగొట్టగల వాడు.'' అన్నాడు సన్యాసి.\nరాజు మర్నాటి నుంచి తన కుమార్తె\nచేత బ్రాహ్మ ణులకు దానధర్మాలు\nచేయించసాగాడు. ఎక్కడెక్కడి నుంచో\nబ్రాహ్మణులు వచ్చి దానాలు పుచ్చు\nకున్నారు. రాజకుమార్తె ఎవరికీ దానం\nనిరాకరించలేదు.\nఇలా ఒక సంవత్సరం గడిచింది. ఒక\nనాడు ఒక బ్రాహ్మణుడు యాచన\nనిమిత్తం రాజ భవనానికి వచ్చాడు.\nఅంత దూరానే అతన్ని చూసి రాజ\nకుమార్తె, \"వాణ్ణి గెంటెయ్యండి! గెంటె\nయ్యండి!\" అని కేకలు వేస్తూ లోపలికి\nపారిపోయింది.\nరాజు ఆ బ్రాహ్మణుడితో, \"అయ్యా,\nమీకు మంత్ర శాస్త్రం తెలుసునా?\nమా అమ్మాయిని ఎంతో కాలంగా పట్టి\nపీడిస్తున్న బ్రహ్మ రాక్షసిని వదిలించ\nగలరా?\" అని అడిగాడు.\nబ్రాహ్మణుడు రాజకుమార్తెకు పట్టిన\nబ్రహ్మరాక్షసిని వదిలించాడు. రాజు\nఅతనికి తన కుమార్తె నిచ్చి పెళ్ళి చేద్దా\nమనుకున్నాడు గాని, అదే సమయంలో\nసన్యాసి వచ్చి, \" రాజా, నీ కుమార్తెను\nనా కిచ్చి పెళ్ళి చేసి, నీ అనంతరం\nరాజ్యానికి నేను రాజు నవుతానని ప్రక\nటించు.\" అన్నాడు.\nరాజు తన కుమార్తెను సన్యాసి కిచ్చి\nపెళ్ళిచేసి, ఆమెకు పట్టిన బ్రహ్మరాక్షసిని\nవదిలించిన బ్రాహ్మణుడికి లక్ష వరహాలు\nఇచ్చి సత్కరించి పంపాడు.\nబేతాళుడీ కథ చెప్పి, \" రాజా, రాజు\nఅంత అన్యాయం ఎందుకు చేశాడు?\nతాను దండోరా వేయించిన ప్రకారం\nఆ బ్రాహ్మణుడి కివ్వక తన కుమార్తెను\nసన్యాసి కిచ్చి ఎందుకు పెళ్ళిచేశాడు?\nసన్యాసి తనను శపిస్తాడని భయపడ్డాడా?\nలేక యాచకుణ్ణి అల్లుడుగా చేసుకోవటం\nకంటె, సన్యాపి అల్లుడు కావటం\nమేలనుకున్నాడా ? ఈ సందేహానికి సమా\nధానం తెలిసికూడా చెప్పకపోయావో.\nనీ తల పగిలిపోతుంది.\" అన్నాడు.\nదానికి విక్రమార్కుడు, \" రాజు దండోరా\nవేయించిన నాటికి రాజకుమార్తెకు బ్రహ్మ\nరాక్షసి పట్టినట్టు ఎవరికీ తెలియదు.\nఅయినప్పకీ రాజు బ్రాహ్మణుడికి తన\nకుమార్తెనిచ్చి పెళ్ళిచేసి ఉండే వాడే.\nకాని సన్యాసి వచ్చి రాజు ప్రకటించిన\nసన్మానం తనకు చెందాలనగానే, అతని\nఅర్హత రాజు గ్రహించాడు రాజకుమా’\nర్తెకు చికిత్స చేసిన వాడు పెళ్ళాడే\nఉద్దేశంతో రాలేదు. యాచించవచ్చాడు.\nరాజకుమార్తె అతను కోరినది ఇచ్చి\nఉంటే అతను తనదారిన తానువెళ్ళే\nవాడే. సన్యాసి అలాకాదు. రాజకుమా\nర్తెకు బ్రహ్మరాక్షసి పట్టిన సంగతి\nచెప్పటమే గాక, ఏ మనిషి దాన్ని వదల\nగొట్టగలడో సూచించటమే గాక, రాజ\nకుమార్తెకు స్వస్థత కలగగానే ఆమెను\nవివాహం ఆడటానికి ఒక సంవత్సర\nమంతా వేచికూర్చున్నాడు. రాజకుమార్తె\nమామూలు మనిషికావటానికి పూర్తిగా\nసన్యాసే కారకుడు; మంత్రవేత్త అయిన\nబ్రాహ్మణుడు కేవలనిమిత్త మాత్రుడు,\"\nఅన్నాడు.\nరాజుకు ఈ విధంగా మౌనభంగం\nకలగగానే బేతాళుడు శవంతో సహా\nమాయమై, తిరిగి చెట్టెక్కాడు.\n—(కల్పితం)",
            "book_page_end": 20
        },
        {
            "title": "బెడిసికొట్టిన శాసనం",
            "book_page_start": 21,
            "pdf_page_start": 21,
            "pdf_page_end": 21,
            "author": "భిగుళ్ళ ఈశ్వర్రావు",
            "genre": "నీతి కథ",
            "moral": "ఇతరులకు కఠినమైన శిక్షలు విధించే ముందు, ఆ శాసనాలు మనకు కూడా వర్తిస్తాయనే విషయాన్ని గుర్తుంచుకోవాలి.",
            "keywords": [
                "రాజు",
                "వేట",
                "శాసనం",
                "కోయవాడు",
                "శిక్ష"
            ],
            "characters": [
                "ఉదయనగరు మహారాజు",
                "కోయవాడు",
                "మంత్రి",
                "రాజభటులు"
            ],
            "locations": [
                "ఉదయనగరం",
                "అడవి",
                "కోయగూడెం"
            ],
            "content": "ఉదయనగరు మహారాజు హింన చేసిన ప్రజలను కఠినంగా శిక్షించేవాడు. కాని ఆయనకు\nవేట అంటే ప్రీతి. వేటాడటం తన శాసనానికే విరుద్ధం కావటం చేత, ఆయన మారువేషం\nవేసుకుని రాత్రివేళ అడవిలో వేటాడే వాడు.\nఒక రోజు అడవిలో ఉండే కోయవాడొకడు నగరంలో జింకమాంసం అమ్ముతూ రాజ\nభటులకు దొరికిపోయాడు. భటులు వాణ్ణి రాజు ఎదట పెట్టారు. రాజు వాడికి కొరడా\nదెబ్బల శిక్ష విధించాడు.\nకొరడా దెబ్బలతో ఒళ్ళు మంటలెత్తి కోయవాడు తమ గూడెముకు తిరిగివెళ్ళాడు.\nకాని ఆ రాత్రి వాడికి ఏ మాత్రమూ నిద్రపట్టలేదు.\nఆ రాత్రి అడవికి వేటకు వెళ్ళిన రాజుకు ఏ జంతువూ దొరకలేదు. ఆయన నిరుత్సా\nహంతో తిరిగి వస్తుండగా కోయగూడెం వద్ద కోయవాళ్ళ కుందేళ్ళు కనిపించాయి. రాజు\nవాటిలో ఒకదాన్ని దొంగిలించబోయాడు. నిద్రపట్టక మేలుకుని ఉన్న కోయవాడు అది\nచూసి నలుగురినీ పిలిచాడు. కోయవాళ్ళు మారువేషంలో ఉన్న రాజును చెట్టుకు కట్టేశారు.\nతెల్లవారి రాజభవనంలో రాజు కనిపించలేదు. నగరంలో అలజడి రేగింది. ఈ సంగతి\nతెలిసి కోయవాళ్ళు వెళ్ళి, మంత్రిని పిలుచుకు వచ్చి, చెట్టుకు కట్టి ఉన్న రాజును చూపారు.\nఅటు తరవాత గాజు అహింసా శాసనాన్ని రద్దుచేశాడు. -భిగుళ్ళ ఈశ్వర్రావు",
            "book_page_end": 21
        },
        {
            "title": "అర్థంలేని మాటలు",
            "book_page_start": 22,
            "pdf_page_start": 22,
            "pdf_page_end": 26,
            "author": "చందమామ బృందం",
            "genre": "నీతి కథ",
            "moral": "రాజభక్తి, రాజద్రోహం వంటి పదాలు అర్థం లేనివి, ఎందుకంటే రాజు మారితే రాజభక్తి మారిపోతుంది. అసలైన లక్ష్యం ప్రజా సంక్షేమం మరియు శాంతి.",
            "keywords": [
                "ఇంద్రసేనుడు",
                "సుదర్శనుడు",
                "రాజభక్తి",
                "రాజద్రోహం",
                "శాంతి"
            ],
            "characters": [
                "ఇంద్రసేనుడు",
                "సుదర్శనుడు",
                "సులక్షణుడు",
                "భీమసేనుడు",
                "రుద్రుడు",
                "చారుదత్తుడు"
            ],
            "locations": [
                "కర్పూరదేశం",
                "లాక్షణిక దేశం",
                "సౌగంధిక దేశం"
            ],
            "content": "కర్పూరదేశాన్ని ఏలే ఇంద్రసేన మహా\nరాజు ప్రజలను కన్న బిడ్డల కన్న మిన్నగా\nచూసుకుంటాడని ప్రసిద్ధి. అయితే\nఆయనలో ఒక గొప్ప లోపం కూడా\nఉండేది. ఆయనకు అమితమైన రాజ్య\nకాంక్ష ఉండేది: తరచుగా యుద్ధాలు\nచేసేవాడు. యుద్ధాలలో ఆయన అప\nజయం అన్నది ఎరగడు. ఆయన ఏలు\nబడిలో ప్రజలు ఎంతో సుఖపడే వారు\nకనక, ఆయన కిందికి వచ్చిన ఏ రాజ్యం\nలోనూ ప్రజలు తిరుగుబాటు చేయటం\nఅంటూ జరిగేదికాదు.\nఇంద్రసేనుడి పద్ధతి ఆయన మంత్రి\nఅయిన సుదర్శనుడికి నచ్చేది కాదు.\nయుద్ధాల మూలంగా కలిగే అపార జన\nనష్టమూ, ధననష్టమూ చూసి ఆయన\nబాధపడే వాడు. అయితే, ప్రపంచమంతా\nజయంచాలన్న కాంక్షగల ఇంద్రసేనుడితో\nయుద్ధాలు మానమని చెప్పటం దుస్సా\nహసం. కాని, రాజ్యకాంక్ష అనే వ్యసనం\nలేకపోతే ఇంద్రసేనుడి వంటి ఉత్తముడు\nఉండబోడు. ఆయన వ్యసనాన్ని తొల\nగించే అవకాశం కోసం మంత్రి సుదర్శ\nనుడు ఎదురు చూడసాగాడు.\nఇంద్రసేనుడు సరి కొత్తగా లాక్షణిక\nదేశాన్ని జయించాడు. ఆ దేశాన్ని పాలిం\nచిన సులక్షణుడు అనేరాజు యుద్ధంలో\nఓడి పారిపోయి, తన దేశానికి పొరుగున\nఉన్న సౌగధింక దేశపురాజు భీమసేనుడి\nశరణుజొచ్చాడు. సౌగంధికదేశం విశాల\nమైనది, సుభిక్షమైనది, అపారమైన\nసైనిక బలం కలది. అయితే ఆ దేశాన్ని\nఏలే భీమసేనుడు శాంతి కాముకుడు.\nఏ దేశం మీదా అతను యద్ధానికి వెళ్ళే\nవాడు కాడు; ఏ రాజుకూ అతనిపై\nయుద్ధానికి రావటానికి సాహసం లేదు.\nభీమసేణుణ్ణి జయించాలన్నది ఇంద్ర\nసేనుడి జీవితాశయాలలో ఒకటి. భీమ\nసేనుడు సులక్షణడికి ఆశ్రయం\nఇయ్యటం మూలాన భీమసేనుడి పైకి\nయుద్ధానికి వెళ్ళే అవకాశం ఇంద్రసేను\nడికి ఇప్పుడు కలిగింది. సులక్షణుణ్ణి\nతనకు వశపరచ వలసిందని ఇంద్ర\nసేనుడు భీమసేనుడికి కబురుపంపిం\nచాడు. భీమసేనుడు అందుకు నిరాక\nరించాడు. ఈ మిషమీద ఇంద్రసేనుడు\nభీమసేనుడితో యుద్ధం చెయ్యటానికి\nసన్నాహాలు ఆరంభించాడు. ఇందుకు\nగా'ను అతను లాక్షణిక దేశంలో మకాం\nపెట్టి, సైన్యాన్ని సమీకరిస్తూ, తన వేగుల\nవాళ్ళను సౌగంధిక దేశానికి పంపాడు.\nఅలా వెళ్ళిన ఇంద్రసేనుడి వేగులవాళ్ళ\nనాయకుడు చారుదత్తుడు.\nఈ లోపల భీమసేనుడు చేతులు\nముడుచుకు కూర్చోలేదు. ఇంద్రసేనుడి\nరాజ్యకాంక్ష భీమసేనుడికి తెలుసును.\nఇంద్రసేనుడు చాలా రోజులుగా లాక్షణిక\nదేశంలోనే మకాం చేసినట్టు కూడా\nఆయన ఎరుగును. అందుచేత ఆయన\nతన చారులను రుద్రుడు అనే సమర్ధుడి\nనాయకత్వం కింద లాక్షణిక దేశానికి\nపంపి, ఇంద్రసేనుడి ఎత్తులు తెలుసుకోవ\nటానికి ప్రయత్నించాడు.\nరుద్రుడు వేగువిద్యలో ఆరితేరినవాడు.\nఅతను లాక్షణిక దేశానికి బయలుదేరే\nముందు సులక్షణు కలుసుకుని.\nలాక్షణిక దేశంలో ఆయన కున్న మిత్రు\nలెవరో వివరంగా తెలుసుకున్నాడు. కాని\nఅందువల్ల లాభం లేకపోయింది. దానికి\nకారణం ఉన్నది.\nఇంద్రసేనుడి చేతిలో ఓడిపోయిన\nసులక్షణుడు పరిపాలనలో సమర్ధత ఏమీ\nలేనివాడు. లాక్షణిక దేశం తన ఏలుబడి\nలోకి రాగానే ఇంద్రసేనుడు పరిపాలనలో\nఅనేక సంస్కరణలు తెచ్చి, ప్రజాభి\nమానానికి పాత్రుడు అయాడు. సులక్ష\nణుడికి మిత్రులుగా ఉండిన వారందరూ\nఇప్పుడు ఇంద్ర సేనుడి మిత్రులయి\nపోయి అతడికి సహాయపడుతున్నారు.\nఈ కారణం చేత భీమసేనుడి ప్రధాన\nచారుడైన రుద్రుడు సులువుగా ఇంద్ర\nసేనుడికి దొరికిపోయాడు.\nబందీ అయిన రుద్రుడి ద్వారా ఇంద్ర\nసేనుడూ, అతని మంత్రీ సౌగంధిక\nదేశ రహస్యాలను రాబట్టటానికి ఎంతో\nప్రయత్నించారు. కాని, రుద్రుడు తాను\nలాక్షణిక దేశం వాణ్ణి అనీ, తనకు\nసౌగంధిక దేశం గురించి ఏమీ తెలియదనీ\nఅన్నాడు.\nఇంద్రసేనుడికి కోపంవచ్చి తన\nమంత్రితో, \" ఈ రాజద్రోహిని ఉరి\nతీయించండి.'' అన్నాడు.\nఆ మాటకు రుద్రుడు చిన్నగా నవ్వి,\n\" మీరు నన్ను రాజద్రోహి అంటున్నారు.\nకాని నన్ను ఏ ఇంట్లో నైతే పట్టుకున్నారో,\nఆ ఇంట్లోనే యింకా ముగ్గురు రాజద్రోహు\nలున్నారు. తమరు ఆ సంగతి విచారిం\nచండి.\" అన్నాడు.\n\" అన వ స ర ప్రసంగం కట్టిపెట్టి,\nఅసలు సంగతి చెప్పు.\" అన్నాడు ఇంద్ర\nసేనుడు.\nరుద్రుడు నవ్వి, \" ఆ ఇంట్లో ఒక\nముసలాయ న ఉన్నాడు. ఆయన\nకాలంలో ఈ దేశాన్ని సూర్య వంశపు\nరాజులు పాలించే వారు. అప్పుడు\nయుద్ధం జరిగి, ఈ దేశం చంద్రవంశపు\nరాజుల ఏలుబడి కిందికి వచ్చింది.\nముసలాయన చంద్ర వంశపు రాజులను\nప్రభువులుగా ఆమోదించాడు. ఆ విధంగా\nఆయన రాజద్రోహి అయాడు. తరవాత\nచంద్రవంశపు రాజును సులక్షణుడి\nతండ్రి జయించాడు. ముసలాయన\nకొడుకు సులక్షణుడి తండ్రిని సేవించి,\nతనూ రాజద్రోహం చేశాడు. ముసలాయన\nమనవడి కాలంలో మీరు సులక్షణుణ్ణి\nతరిమేసి ఏలిక అయారు. అతగాడు,\nనన్ను సులక్షణుడి మిత్రుణ్ణన్న అను\nమానంతో మీకు అప్పగించాడు. అతగాడు\nకూడా రాజద్రోహే గదా ! \" అన్నాడు.\nఈ మాటలు విని ఇంద్రసేనుడి\nమనసు అదోలాగయిపోయింది. ఆయన\nఒక్క నిమిషం ఆలోచించి, \" వాళ్ళ\nసంగతి ఏమయినా, నువు నిస్సందేహంగా\nరాజద్రోహివి!\" అన్నాడు.\n\"పట్టుబడే క్షణం క్రితం కూడా నేను\nరాజభక్తుణ్ణి. రాజభక్తుడికి, రాజద్రోహికీ\nమధ్య ఒక్క క్షణం తేడా!\" అన్నాడు\nరుద్రుడు.\n\" మూర్ఖుడా, నువు మళ్ళీ రాజభక్తు\nడివి కావాలంటే కాల చక్రం వెనక్కు\nతిరగాలి!\" అంటూ ఇంద్ర సేనుడు\nబయటికి వచ్చేశాడు.\nఆయన వెంట బయటికి వచ్చిన\nమంత్రి సుదర్శనుడు ఆయనతో, “ప్రభు\nవులు మన్నిస్తే రుద్రుణ్ణి రాజభక్తుణ్ణి\nచెయ్యటానికి కాలచక్రం వెనక్కు తిరగ\nనవసరం లేదు. మరొక మార్గం ఉంది.\nముందు ఈ లేఖ చూడండి.\" అంటూ\nరాజుకు ఒక లేఖ అందించాడు.\nఆ లేఖ చూసి ఇంద్రసేనుడు కలవర\nపడ్డాడు. తన చారులలో ఉత్తము\nడయిన చారుదత్తుడు భీమసేనుడికి\nదొరికిపోయాడు. ఎలాంటి హానీ కలిగించ\nకుండా రుద్రుణ్ణి వదిలి పెట్టేటట్టయితే\nచారుదత్తుణ్ణి వదులుతానని భీమ\nసేనుడు ఆ లేఖ ద్వారా ఇంద్రసేనుడికి\nతెలియజేశాడు.\n\"కర్తవ్యం ఏమిటి?\" అని ఇంద్ర\nసేనుడు తన మంత్రిని అడిగాడు.\n\"రుద్రుణ్ణి వదిలెయ్యటమే!\"\nఅన్నాడు సుదర్శనుడు.\n\"అతన్ని రాజభక్తుడుగా మార్చటా\nనికి ఏదో మార్గం ఉందన్నావు?\" అని\nఇంద్రసేనుడు జ్ఞాపకంచేశాడు.\n\"మన సరిహద్దు దాటగానే రుద్రుడు\nరాజభక్తుడై పోతాడు. రాజభక్తుడికీ,\nరాజద్రోహికీ సరిహద్దు గీతే అడ్డం.\"\nఅన్నాడు సుదర్శనుడు.\n\"అంతే నంటావా ? అయితే నేను\nచేసే యుద్ధాలు....?\" అన్నాడు ఇంద్ర\nసేనుడు.\n\"నిష్ప్రయోజనం, ప్రభూ. ప్రజలకు\nఏలుబడి ముఖ్యంగాని, ఏలికకాదు.\nరాజభక్తుడూ, రాజద్రోహీ అన్న మాటల\nలాగే మన దేశమూ, పరదేశమూ అన్న\nపదాలు కూడా అర్థం లేనివి. యుద్ధం\nచేసి మీరు సౌగంధిక దేశాన్ని మీది చేసు\nకోవాలను కుంటున్నారు. అందువల్ల రక్త\nపాతమూ, అమాయకులు బలికావటమూ\nతప్ప ఏమీ జరగదు. మీ కోరిక తీర్చు\nకునే మార్గం మరొకటుంది. భీమసేనుడి\nమైత్రి!\" అన్నాడు మంత్రి సుదర్శనుడు.\nఇంద్రసేనుడికి తన మంత్రి మాట\nలలో గురికుదిరింది. ఆయన రుద్రుణ్ణి\nవదిలిపెట్టి, భీమసేనుడితో స్నేహసంధి\nచేసుకున్నాడు. చారుదత్తుడు నిజంగా\nపట్టుబడలేదని తెలిసింది, కాని ఆ అసత్య\nవార్త తన మంత్రి కల్పించినదేనని\nఇంద్రసేనుడు ఎరగడు.",
            "book_page_end": 26
        },
        {
            "title": "ఉపాధ్యాయుడికి దండన",
            "book_page_start": 27,
            "pdf_page_start": 27,
            "pdf_page_end": 27,
            "author": "ఎం. దండపాణి",
            "genre": "నీతి కథ",
            "moral": "ఉపాధ్యాయుడు విద్యార్థి ఇష్టాన్ని గౌరవించి, అతడి తప్పిదానికి తానే బాధ్యత వహించడం ద్వారా, విద్యార్థిలో పశ్చాత్తాపాన్ని, గౌరవాన్ని కలిగించాడు.",
            "keywords": [
                "ఉపాధ్యాయుడు",
                "విద్యార్థి",
                "శిక్ష",
                "పశ్చాత్తాపం",
                "ప్రేమ"
            ],
            "characters": [
                "అరుల్స్వామి",
                "విద్యార్థి"
            ],
            "locations": [
                "స్కూలు",
                "క్లాసు రూమ్"
            ],
            "content": "ఈ కథ నలభై ఏళ్ళ క్రితం నిజంగా జరిగింది.\nఒక బస్తీ స్కూలులో రివరెండ్ అరుల్స్వామి అనే ఉపాధ్యాయుడు ఉండే వాడు.\nఆయనకు విద్యార్థులంటే ఇష్టం; విద్యార్థులకు ఆయన అంటే ఇష్టం. ఆయన మాకు లెక్కలు\nచెప్పేవాడు. లెక్కలంటే ఇష్టంలేని నాకు కూడా ఆయనంటే ఇష్టం.\nఒక రోజు క్లాసులో ఒక చిత్రం జరిగింది. అంతకు ముందు మా మేస్టరు మాకు\nనాలుగు లెక్కలిచ్చి, ఇంటి వద్ద చేసుకు రమ్మన్నాడు. మా క్లాసులో ఒక్కడు తప్ప\nఅందరమూ లెక్కలు చేసుకువచ్చాము. ఆ ఒక్కడూ లెక్కలు చెయ్యనందుకు సిగ్గుపడక\nపోగా చాలా గర్వపడ్డాడు.\nఅరుల్స్వామి క్లాసులోకి నవ్వుతూ వచ్చి ఒక్కొక్కరి లెక్కలూ చూసి మార్కులు\nవేశాడు. ఆ కుర్రవాడి వంతు వచ్చినప్పుడు అతను తాను ఇంటి దగ్గిర లెక్కలు చెయ్య\nలేదన్నాడు. ' \"ఎందుకు చెయ్యలేదు? లెక్కలు రాలేదా?” అని మేస్టరు అడిగాడు.\n\"వచ్చును. కాని చెయ్యలేదు,” అన్నాడు విద్యార్థి.\n\" హెడ్మాస్టరు గదికి వెళ్ళి బెత్తం పట్టుకురా,” అన్నాడు మేస్టరు. విద్యార్థి బెత్తం\nతీసుకుని వచ్చాడు. మేస్టరు అతన్ని క్లాసుకు ఎదురుగా నిలబడమన్నాడు. ఆయన అతన్ని\nకొడతాడని అందరమూ అనుకున్నాం.\nకాని, అరుల్స్వామి చెయ్యి చాచి, \"నేను నీకు ఇష్టంలేని లెక్కలు ఇచ్చి, నీకు\nఅసంతృప్తి కలిగించాను. నువు నన్ను శిక్షించవచ్చు. కొట్టు!\" అన్నాడు.\nవిద్యార్థి వణికిపోతూ, బెత్తం చివర మేస్టరు చేతికి ఆనించి, బావురుమని ఏడుస్తూ,\nమేస్టరు కాళ్ళమీద పడి క్షమాపణ చెప్పుకున్నాడు.\n— ఎం. దండపాణి",
            "book_page_end": 27
        },
        {
            "title": "ఋణవిముక్తి",
            "book_page_start": 28,
            "pdf_page_start": 28,
            "pdf_page_end": 32,
            "author": "బూర్లె నాగేశ్వరరావు",
            "genre": "నీతి కథ",
            "moral": "అతిలోభం పనికిరాదు. సంపాదించిన ధనాన్ని సద్వినియోగం చేయాలి, ఇతరులకు సహాయం చేయాలి, లేదంటే అది దొంగల పాలవుతుంది.",
            "keywords": [
                "లోభి",
                "రంగనాధం",
                "ఋణవిముక్తి",
                "బైరాగి",
                "దొంగలు"
            ],
            "characters": [
                "రంగనాధం",
                "రంగనాధం కొడుకు",
                "బైరాగి",
                "దొంగలు"
            ],
            "locations": [
                "గ్రామం",
                "రంగనాధం ఇల్లు"
            ],
            "content": "ఒక గ్రామంలో రంగనాధం అనే పరమ\nలోభి ఒకడు ఉండెవాడు. అతను తన\nఇంటి మీద పిచ్చుక వాలనా సహించ\nలేక పోయేవాడు; బోలెడంత కూడబెట్టి'\nకూడా కటిక దరిద్రుడిలా బతికేవాడు.\nరంగనాధం భార్య చచ్చిపోయింది.\nతెలివి తేటలు లేని కొడుకు ఒకడు\nఉన్నాడు. రంగనాధం వాడికి గంజినీళ్లు\nమాత్రమే పెట్టేవాడు. వాడు తిండికి\nముఖం వాచి, కానీ దొరికితే చాలు,\nమిఠాయి దుకాణానికిపోయి, ఏదో ఒకటి\nకొనుక్కు తినేవాడు.\nడబ్బు కూడబెట్టటానికి రంగనాధం\nఒక ఉపాయం చేశాడు. అతను తన\nఇంట్లో ఒక మూల గొయ్యితీసి, అందులో\nఒక బిందె పాతిపెట్టి, దాని మీద పెట్టిన\nమూతలో డబ్బులు పట్టేటంత సందు\nఉంచి, ఆ సందు తప్ప, పైకి బిందెజాడ\nఏమీ కనబడకుండా చేశాడు. అతను\nతనకు వచ్చే డబ్బులో స్వల్పంగా ఖర్చుకు\nఉంచుకుని, మిగిలినది బిందెలోకి జార\nవిడిచేవాడు.\nతండ్రి ఇలా చెయ్యటం కొడుకు\nఒకనాడు చూశాడు గాని, డబ్బులను\nతండ్రి భూమిలో ఎందుకు వేస్తున్నదీ\nఊహించలేక పో యాడు. వాడు తన\nతండ్రిని, \" అదేమిటి, నాన్నా? ఇంకో\nపూటకు నూకలైనా కొనకుండా చిల్లర\nడబ్బులు భూమిలోకి జారవిడుస్తున్నావు? \"\nఅని అడిగాడు.\nరంగనాధం వాడితో, \"చూడు, బాబూ.\nభూమిలో మనకు అప్పుపెట్టిన ఋణ\nదాతలున్నారు. వారికి మనం చాలా\nఇయ్యవలసి ఉంది. మనం పేదవాళ్ళం\nగనక ఒక్కసారిగా అంతా ఇచ్చుకోలేం.\nరోజూ కొంచెం కొంచెంగా వారికి ముట్ట\nజెప్పుతున్నాను. నేను వేసే ప్రతి చిల్లి\nగవ్వా వారికి ముట్టుతుంది.\" అన్నాడు.\nఈమాట కొడుకు నమ్మేసి, తన తండ్రి\nలోభిగా బతకటం ఇందుకే కాబోలు నను\nకున్నాడు. వాడికి ఋణదాతలమీద కోపం\nకూడా కలిగింది. వాడు తండ్రితో,\n\"వాళ్ళమూలాన్నేగదా మనం కడుపు\nకట్టుకుంటున్నాం? వాళ్ళకు ఇయ్యటం\nమానేసి మనం రెండు పూటలా కడుపు\nనిండా తింటే సరి,\" అన్నాడు.\nకొడుకు ధోరణి చూస్తే వాడు తన\nప్రయత్నానికి అడ్డంతగిలేటట్టు కనిపించే\nసరికి, వాణ్ణి బెదరగొట్టటానికి రంగనాధం,\n\" చూడు, బాబూ ! వాళ్ళు సామాన్యులు\nకారు. ఒక్క రోజు మనం డబ్బులు\nవెయ్యటం మానితే, పెద్దపెద్ద కత్తులతో\nవాళ్ళు మనని నరకటానికి వస్తారు.\"\nఅన్నాడు.\nరంగనాధం కొడుకు బుర్రలో\nఈ మాటలు నాటుకున్నాయి.\nచలికాలంలో ఒక రాత్రి భోజనాల వేళ\nఒక బైరాగి వచ్చి \" ధర్మధాతలు,\nపట్టెడు అన్నం పెట్టించండి.\" అంటూ\nతలుపుతోసి లోపలికి వచ్చాడు.\nఅది చూసి రంగనాధానికి పట్టరాని\nఆగ్రహం వచ్చి, “ఇది మీ తాత కట్టించిన\nధర్మసత్రం కాదు,'' అని అరిచాడు.\nబైరాగి బిత్తరపోయి. అయ్యా,\nభోజనం సంగతి దేవుడెరుగు. ఈ రాత్రికి\nనన్నీ వసారాలో పడుకోనియ్యండి. చాలా\nచలిగా ఉంది. నేనీ వూరికి కొత్తవాణ్ణి,”\nఅని ప్రాధేయపడ్డాడు.\nరంగనాధం మరింత మండిపడి,\n“చెప్పుతూంటే మనిషివి కాదూ? నీకు\nపరిచర్యలు చెయ్యటానికి నేనేమన్నా\nబాకీ ఉన్నానా ? వెళ్ళు!\" అంటూ\nఆ బైరాగిని మెడపట్టి బయటికి గెంటాడు.\n\" నాకు కాకపోతే మరెవరికో బాకీ\nఉండటం మూలాన్నే ఇలా పస్తులుంటూ\nకూడబెట్టుతున్నావు. నువు సంపాదించిన\nదంతా- మరెవడికో దక్కుతుంది. దాన్ని\nఅనుభవించే అర్హత నీకుండదు.\"\nఅన్నాడు బైరాగి.\n\"నీలాటి పాపిష్ఠి ముఖాలను ఇంట్లోకి\nరానిస్తే అదే జరగవచ్చు. ఈ రాత్రి\nబయట చలిలో అఘోరించావంటే నీకూ\nతెలుస్తుంది అనుభవం.\" అన్నాడు రంగ\nనాధం కసిగా.\n\"సమయం వస్తే నీకూ అదేగతి\nపట్టుతుంది. మిడిసిపడకు! \" అన్నాడు\nబైరాగి.\n''లంకంత ఇల్లు ఉండగా నా కెందుకు\nఅలా జరుగుతుందిరా? వీధులన్నీ ఉన్నది\nనీలాంటి వెధవల కోసమేరా!\" అంటూ\nరంగనాధం దభీమని తలుపు మూశాడు.\nకొన్నాళ్ళ అనంతరం రంగనాధానికి\nఅనుకోకుండా ప్రయాణం తగిలింది.\nఅతను తన కొడుకుతో, “ఒరేయ్, ఇల్లు\nజాగ్రత్త. రోజూ వచ్చిన డబ్బులు\nభూమిలో వేస్తూ ఉండు. నేను రెండు,\nమూడు రోజుల్లో తిరిగి వస్తాను.” అని\nచెప్పి వెళ్ళిపోయాడు.\nరంగనాధం కొడుకు చేతికి అందిన\nచిల్లరడబ్బులు భూమిలో వెయ్యటం\nఇష్టంలేక, దానితో యథేచ్ఛగా కొనుక్కు\nతిన్నాడు. ఇలా రెండు రోజులు గడిచింది.\nమూడో రోజు రాత్రి ఒక చిత్రం జరిగింది.\nఅర్థరాత్రివేళ ఎవరో తలుపుకొట్టారు.\nరంగనాధం కొడుకు నిద్రమోహంతో లేచి\nవెళ్ళి తలుపుతీశాడు. ముగ్గురు దొంగలు\nకత్తులూ, కటార్లతో లోపలికి వచ్చారు.\nకుర్రవాడికి వాళ్ళను చూడగానే\nతండ్రి ఎప్పుడో చెప్పిన మాట గుర్తు\nకొచ్చింది. వాళ్ళు తప్పక ఋణదాతలై\nఉంటారనుకున్నాడు వాడు. తాను రెండు\nరోజులుగా వాళ్ళకు డబ్బువెయ్యలేదు !\nవాడు వాళ్ళతో, ''అయ్యా, ఋణ\nదాతలూ! మన్నించండి! డబ్బు చేతికి\nరానందున రెండు రోజులుగా భూమిలో\nడబ్బు వెయ్యనిమాట నిజమే. మా నాన్న\nగనక ఇంట్లో ఉంటే మీ డబ్బు ఎంతో\nకొంత వెయ్యకుండా నిద్రపోయేవాడు\nకాడు. ఆయన ఊళ్ళో లేడు. నాకు\nఆ పని చెయ్యటం చేతకాలేదు. రేపు\nమీ డబ్బు మొత్తం అంతా అందులో\nవేస్తాను. ఈ సారికి నన్ను వది లి\nవెయ్యండి ! \" అన్నాడు.\nవాడు ఏ మంటున్నది వాళ్ళకు అర్ధం\nకాలేదు. కాని డబ్బు ఎక్కడో తమకోసం\nవేస్తున్నట్టు వాళ్ళకు స్పష్టమయింది.\nవారిలో ఒకడు కుర్రవాడితో, \"ఏదీ ?\nమీ నాన్న డబ్బు ఎక్కడ వేస్తున్నాడు?\nచాలాకాలంగా మాకు డబ్బు చేరలేదే?”\nఅన్నాడు.\nరంగనాధం కొడుకు అక్కడవున్న\nమంచం పక్కకు నెట్టి, బిందె పాతినచోటు\nదొంగలకు చూపాడు. దొంగలు అక్కడ\nతవ్వి, బిందెను పైకి తీశారు. దాని\nనిండా మొయ్యలేనంత చిల్లర ఉన్నది.\nదొంగలు దాన్ని తీసుకుని వెళ్ళిపోయారు.\nమర్నాడు రంగనాధం ఊరు నుంచి\nతిరిగి వచ్చి. బిందె ఉండవలిసిన చోట\nగొయ్యి చూసి, లబో దిబో మన్నాడు.\n“నా బిందె! నా డబ్బు!\" అంటూ బావురు\nమని ఏడుస్తూ, జుట్టు పీక్కున్నాడు.\nతండ్రి ప్రవర్తన చూసి కొడుకు\n\"అదేమిట్, నాన్నా, మన సొమ్మంతా\nదొంగ లెత్తుకుపోయినట్టు బాధపడు\nతున్నావూ?'' అని అడిగాడు.\n\"అయితే, తీసి దాచావా?\" అని\nరంగనాథం కొడుకును అడిగాడు ఆశగా.\n\"నువ్వేమి కంగారు పడకు. అది\nవాళ్ళసొమ్మే గనక వాళ్ళను తీసుకు\nపోనిచ్చాను,\" అన్నాడు కొడుకు.\nరంగనాధానికి ఒళ్ళు మండిపోయింది.\nఅతను తన కొడుకు గొంతు పట్టుకుని,\n\" ఎవర్రా వాళ్ళు? నా సొమ్ము వాళ్ళ\nదెలా అవుతుంది?\" అని అరిచాడు.\n\"అదే, నాన్నా ! ఆనాడు నువు\nచెప్పావు చూడూ, ఆ ఋణ దాత లే\nవచ్చారు. నేను వాళ్ళను బాగా గుర్తిం\nచాను కూడా,\" అంటూ కొడుకు రంగ\nనాధానికి జరిగినదంతా వివరించాడు.\n\"ఒరేయ్, బుద్ధి గడ్డి తిని నీతో అలా\nచెప్పాను! ఆ వచ్చింది పచ్చి దొంగలురా !\nనీ తెలివి తక్కువ మూలాన నా కొంప\nనిలువునా ఆరింది. ముక్కూ మొహమూ\nతెలియని వాళ్ళు వచ్చి అర్ధరాత్రి తలుపు\nకొట్టితే, బుద్ధి ఉన్నవాడివైతే తలుపులు\nతీస్తావుట్రా? '' అన్నాడు రంగనాధం.\nఅవును ! తనవల్ల పొరపాటే జరిగింది.\nఇంకెప్పుడూ అలా చెయ్యరాదని నిర్ణ\nయించుకున్నాడు రంగనాధం కొడుకు.\nతనకు జరిగిన అన్యాయం గురించి\nన్యాయస్థానానికి ఫిర్యాదు చేసినట్టయితే\nతన డబ్బు గురించి అందరికీ తెలిసి\nపోతుందని, రంగనాధం రాత్రివేళ దొంగ\nలను అన్వేషిస్తూ చుట్టుపట్ల గ్రామాలు\nతిరగసాగాడు. అతను ఒకరోజు అర్ధరాత్రి\nఇంటికి తిరిగి వచ్చి తలుపు కొట్టాడు.\nలాభం లేకపోయింది. కొడుకును పిలి\nచాడు. ఎంతగా గొంతు చించుకుని\nఅరిచినా ప్రయోజనం లేకపోయింది. తన\nకొడుకు మతిమాలిన వాడయినందుకు\nవిచారిస్తూ, రంగనాధం వీధి తలుపుకు\nచేరగిల బడ్డాడు. చలికి ఒళ్ళు కొంకర్లు\nపోయింది. తెల్లవార్లూ చలికి బిగిసి, తెల్ల\nవారగట్ల రంగనాధం కునుకు తీశాడు.\nఆ సమయంలో అటుగా వెళుతున్న\nబైరాగి రంగనాధాన్ని తట్టిలేపి, “అయ్యా,\nలంకంత ఇల్లు ఉండగా, ఈ చలిలో ఇలా\nవీధిలో పడుకున్నావేం? '' అని అడిగాడు.\n\"ఏం చెప్ప మంటావు? ఆ నాడు\nనువ్వన్న మాటలు శాపంలా తగిలాయి.\nఒకడికి పెట్టకుండా. నేను తినకుండా\nకూడబెట్టినదంతా దొంగలు దోచు\nకున్నారు.\" అన్నాడు రంగనాధం.\n\"అలా అనుకోవద్దు. వాళ్ళు దొంగలు\nకారు. ఋణదాతలు. ఋణవిముక్తి\nఅయినందుకు సంతోషించండి.'' అంటూ\nబైరాగి సాగిపోయాడు.\nఆ నాటి నుంచీ రంగనాధం మారి\nపోయి, తాను తింటూ, ఇతరులకు\nఇంత పెట్టుతూ, సుఖంగా చాలాకాలం\nజీవించాడు:",
            "book_page_end": 32
        },
        {
            "title": "తాయత్తు మహిమ",
            "book_page_start": 33,
            "pdf_page_start": 33,
            "pdf_page_end": 38,
            "author": "ఎం. కామేశ్వరరావు",
            "genre": "ఫాంటసీ",
            "moral": "ఈ కథ నీతితో కూడినది కాదు, ఇది మాయాజాల కథ. ఇతరులకు కష్టం కలిగించినా, ఆ కష్టాన్ని మరొకరికి మార్చగలిగితే స్వార్థపరులు సుఖపడతారు.",
            "keywords": [
                "తాయత్తు",
                "స్థూలకాయం",
                "మహిమ",
                "వెంకయ్య",
                "యువరాణి"
            ],
            "characters": [
                "స్థూలకాయుడు",
                "మరిడయ్య",
                "వెంకయ్య",
                "బ్రహ్మచారిణి",
                "యువరాణి",
                "రాజు"
            ],
            "locations": [
                "నగరం",
                "మర్రిచెట్టు",
                "రాజభవనం"
            ],
            "content": "ఒకనాటి ఉదయం ఒక నగరంలోకి ఒక\nఅతి స్థూల కాయుడు ప్రవేశించాడు.\nఅంతటి ఒడ్డూ, పొడుగూ ఏ మానవ\nమాత్రుడికీ ఉండదు. ఈ స్థూలకాయుడు\nఒంటి నిండా నల్లటి బట్ట కప్పుకుని\nఉన్నాడు. వాడి లావుపాటి జబ్బకు ఒక\nతాయత్తు కట్టి ఉన్నది. వాణ్ణి చూసి\nపిల్లలు దడుచుకుని పారిపోయారు: ఆడ\nవాళ్ళు ఇళ్ళ తలుపులు మూసుకున్నారు.\nవాడు అతి కష్టం మీద తన స్థూల శరీ\nరాన్ని ముందుకు నడిపిస్తూ, ''తాయత్తు\nమహిమ తెలుసుకోవాలంటే త్వరగా\nరండి.'' అని అరుస్తున్నాడు. కాని వాడు\nమాయగాడేమోనని భయపడి, ఎవరూ\nవాణ్ణి సమీపించలేదు.\nఅయితే ఆ ప్రాంతంలో ఏ కాకిగా\nనివసిస్తున్న మరిడయ్య అనేవాడు,\nతాయత్తు మహిమ తెలుసుకోవాలని\nకుతూహలం పుట్టి. స్థూలకాయుడితో,\n\"అబ్బీ. తాయత్తు మహిమ ఏమిటో\nనాకు చూపించు.\" అన్నాడు.\nస్థూలకాయుడు మరిడయ్య కేసి ఎగా\nదిగా చూసి, “ నా వెంటరా!\" అంటూ\nమరిడయ్యను ఊరి బయటికి తీసుకు\nపోయి. మర్రిచెట్టు కింద ఆగి, తన\nజబ్బకు కట్టి ఉన్న తాయత్తు విప్పాడు.\nఅంత పెద్ద జబ్బకు సరిపోయిన తాయత్తు\nమామూలు మనిషి జబ్బకు సరిపోయే\nదానిలాగా చిన్నదై పోయింది.\n\" ఇదేనా తాయత్తు మహిమ ? \" అని\nమరిడయ్య చప్పరించాడు.\n\" అప్పుడే ఏం చూశావు. నేను దీన్ని\nనీ జబ్బకు కట్టి వెళ్ళి పోతాను. నేను\nనీకు కనపడకుండా పోయినాక గాని దీని\nమహిమ నీకు తెలీదు. నువు దీన్ని వది\nలించు కోవాలంటే మరెవడి జబ్బకైనా\nకట్టాలి గాని మరో మార్గంలేదు.\" అంటూ\nఆ స్థూలకాయుడు, మరిడయ్య ఏదో\nఅడగబోతే కూడా వినిపించు కోకుండా,\nతాయత్తు మరిడయ్య జబ్బకు కట్టి, గబ\nగబా నడుచుకుంటూ వెళ్ళిపోయాడు.\nవాడు వెళ్ళినవైపే చూస్తూ ఉండిన\nమరిడయ్య తన జబ్బకు కట్టి ఉన్న\nతాయత్తును చూసి అదిరిపడ్డాడు. తర\nవాత తన శరీరమంతా కలయ చూసు\nకుంటే వాడికి మూర్ఛ వచ్చినట్టయింది.\nమరిడయ్య అతిస్థూల కాయుడు అయి\nపోయాడు.\nమరిడయ్య నెత్తి, నోరూ బాదుకుంటూ\nఆ మనిషి వెళ్ళినవేపే ఆయాసపడుతూ\nపరిగెత్తాడు. వీధి మలుపు తిరిగే సరికి\nదూరంగా ఒక సన్నని మనిషి నల్లబట్ట\nకప్పుకుని పోతూ కనిపించాడు. మరి\nడయ్యకు తాయత్తు మహిమ తెలిసింది.\nతాయత్తును వదిలించుకుంటే స్థూల\nకాయంపోయి, మామూలు మనిషి కావచ్చు.\nతన ఇంటి కేసి తిరిగి వచ్చిన మరి\nడయ్యను చూసి ఎరిగినవాళ్ళు నిర్ఘాంత\nపోయి, '' ఇందులో ఏదో మోసం ఉందని\nమేం ముందే అనుకున్నాం. ఆ దరిద్ర\nగొట్టు తాయత్తు ను తెంపి అవతల\nపారెయ్యి,\" అన్నారు.\nవారి సలహా పాటించి మరిడయ్య\nతాయత్తును విప్పి దూరంగా గిరవాటు\nవేశాడు. కాని అది వెంటనే వచ్చి\nమరిడయ్య జబ్బకు అంటుకున్నది.\nఅంతే కాదు, ఇప్పుడది నిప్పులా కాలటం\nమొదలు పెట్టింది. మరిడయ్య దాన్ని\nతీసే ప్రయత్నం మానుకున్నాకనే అది\nచల్లబడింది.\nమరిడయ్యకు పెద్ద చిక్కే వచ్చింది.\nనెల పొడుగునా తినటానికి తెచ్చుకున్న\nతిండిగింజలు రెండు రోజులు కూడా\nరాలేదు. కాయకష్టం చేసుకునే మరి\nడయ్య కదల్చటానికే సాధ్యంకాని స్థూల\nశరీరంతో నానా అవస్థా పడవలసి\nవచ్చింది. ఒక్క తిండికే తన కున్న\nదంతా అమ్ముకుని, మరిడయ్య తనకిక\nచావు తప్ప శరణ్యం లేదనుకుని, ఊరి\nబయట ఉన్న మర్రిచెట్టు కిందికి చేరి,\nచావుకోసం ఎదురు చూడసాగాడు.\nఅపరాహం వేళ, పొరుగూరి నుంచి\nఅటుగా వస్తున్న ఒక బక్కచిక్కి ఉన్న\nమనిషి మర్రిచెట్టు కింద ఆగి, మరిడయ్య\nశరీరం కేసి చూసి, \"గురువుగా రూ.\nనా పేరు వెంకయ్య. ఒళ్ళు లావెక్క\nటానికి చిట్కా ఏమన్నా ఉంటే చెబు\nతారా? అస్థిపంజరంలా ఉండటం చేత\nనాకు పెళ్ళి కాకుండా ఉన్నది.\" అన్నాడు.\nప్రాణం లేచి వచ్చినట్టయి, '' అంతా\nతాయత్తు మహిమ!\" అన్నాడు మరిడయ్య.\n\"ఆ మహిమ ఏమిటో నాకు చూపి\nద్దరూ.\" అన్నాడు వెంకయ్య.\nమరిడయ్య తన జబ్బకు ఉన్న\nతాయత్తు విప్పి, వెంకయ్య జబ్బకు\nకట్టుతూ, \"నేను కనుమరుగై వెళ్ళి\nపోయాక గాని దీని మహిమ నీకు తెలి\nయదు. నువు ఈ తాయత్తును వదిలించు\nకోవాలంటే దాన్ని మరొకరి జబ్బకు కట్ట\nవలిసి ఉంటుంది. దాన్ని పొరపాటున\nకూడా ఊడతీసి పారెయ్యకు, నిప్పు\nకాల్చినట్టు నిన్ను కాల్చుతుంది.\" అని\nచెప్పి, బతుకు జీవుడా అని తన దారిన\nతాను ఇంటికి వెళ్ళిపోయాడు.\nఅతను కనపడకుండా పోయినదాకా\nచూసి తన శరీరం కేసి చూసుకునే సరికి\nవెంకయ్యకు తలతిరిగి నట్టయింది.\nఅతని శరీరం అతిస్థూలంగా తయా\nరయింది. అతను తన ఊరు వెళ్ళాడు\nగాని, అంత స్థూలంగా ఉన్నవాడికి\nఎవరూ పిల్ల నిచ్చారు కారు. హతాశుడై\nవెంకయ్య తిరిగి నగరం చేరుకున్నాడు.\nవెంకయ్య కిప్పుడు శవంలాగా ఉన్న\nప్పుడే సుఖంగా ఉండి నట్టు స్పష్టమైంది.\nఅతనికి కూడా తిండి సమస్య ఏర్పడింది.\nకాషాయవస్త్రాలు ధరించి, ఇల్లిల్లూ తిరిగి ముష్టి ఎత్తుతూ, ఎలాగో\nజీవించసాగాడు. కాని ఆ తిరగటాని\nకైనా అతని స్థూల శరీరం లొంగలేదు.\nనాలుగిళ్ళు తిరిగేసరికి ఆయాసం వచ్చేది.\nఒకనాడు వెంకయ్య ఒక ఇంటి తలుపు\nతట్టాడు. ఆ ఇంట్లో ఒక బ్రహ్మచారిణి\nఉంటున్నది. ఆమె వికారి కావటం చేత\nపెళ్ళికాలేదు. ఆమె తలుపు తెరిచి,\nవెంకయ్య కాషాయవస్త్రాలు చూసి,\n\"అందంగా కనిపించటానికి కిటుకు\nఏమైనా ఉన్నదా. స్వామీ?\" అన్నది.\nవెంకయ్య బుర్ర మెరుపులా పని\nచేసింది. “లే కేమి ? తాయత్తు ఉన్నది,”\nఅని జవాబిచ్చాడు.\n'\" ఆ తాయత్తు నా కిచ్చి పుణ్యం కట్టు\nకోండి.\" అన్నది బ్రహ్మచారిణి.\nవెంటనే వెంకయ్య తన తాయత్తు\nవిప్పి ఆమె జబ్బకు కట్టుతూ, \"నేను\nకనిపించ కుండా వెళ్ళిన తరవాతనే\nఈ తాయత్తు మహిమ నీకు తెలుస్తుంది.\nదీన్ని వదిలించాలంటే మరొకరి జబ్బకు\nకట్టటం తప్ప మార్గాంతరం లేదు.\" అని\nచెప్పి, మళ్ళీ ఆమెకు కనిపించకుండా\nవెళ్ళిపోయాడు.\nబ్రహ్మచారిణి లోపలికి వెళ్ళి తన\nఅందం చూసుకోవటానికి నిలువు టద్దం\nముందు నిలబడి, తుళ్ళి పడింది. అంత\nనిలువు అద్దంలోనూ ఆమె శరీరంలో\nనాలుగో వంతు కూడా కనపడటం లేదు.\nఆమె నేల మీద పడి పొర్లుతూ, సాయం\nకాలందాకా శోకాలు పెట్టింది.\nచుట్టు పక్కల వాళ్ళు వచ్చి ఆమెను\nచూశారు. అలా వచ్చినవారిలో ఆ నగరపు\nయువరాణి పరిచారిక కూడా ఉన్నది.\nబ్రహ్మచారిణిని చూడగానే ఆమె విరగబడి\nనవ్వుతూ, \" యువరాణి వారు నవ్వి\nనాలుగేళ్లయింది. ఆమె ఎంతో విచారంగా\nఉంటున్నారు. నిన్ను చూస్తే ఆమె\nతప్పక నవ్వుతుంది.\" అన్నది. ఆమె\nబ్రహ్మచారిణిని ఉద్యానవనంలో ఉన్న\nయువరాణి వద్దకు తీసుకుపోయింది.\nఒక తిన్నెమీద విచారంగా కూర్చుని\nఉన్నది యువరాణి. భూతకిలా ఉన్న\nబ్రహ్మచారిణి ఒయ్యారంగా నడుస్తూ\nవస్తూ ఉండటం చూడగానే ఆమె గల\nగలా నవ్వేసింది.\n\"ఇంతకాలానికి నన్ను మళ్ళీ నవ్వించ\nగలిగావు. నీలో ఏం మహత్తు ఉన్నది?\"\nఅని యువరాణి బ్రహ్మ చారిణిని\nఅడిగింది.\nమహత్తు నాది కాదు, తాయత్తుది,\"\nఅన్నది బ్రహ్మచారిణి.\n\"అదే? ఆ తాయత్తు ఒక్కసారి\nచూస్తాను. ఇలా ఇయ్యి,\" అని యువ\nరాణి అడిగింది.\n\"కట్టుకుని మరీ చూడండి,\" అంటూ\nబ్రహ్మచారిణి తన తాయిత్తు తీసి యువ\nరాణి జబ్బుకు కట్టి, '' మరొకరి జబ్బకు\nకట్టి నప్పుడే ఇది మిమ్మల్ని వదులు\nతుంది,\" అని చెప్పేసి, వేగంగా తన\nఇంటికి వెళ్ళిపోయింది.\nబ్రహ్మచారిణి కదలగానే యువరాణి\nకుగా తయారయింది గాని, రాజు స్థూల\nపల్లకి ఎక్కి, రాజభవనానికి బయలు\nకాయు డైపోయాడు. రాజుగారు కనక\nదేరింది. కొద్దిదూరం పోయేసరికే బోయీ\nతిండి సమస్య లేదుగాని, దుస్తులూ,\nలకు పల్లకి బరువు మోయరానంత\nసింహాసనమూ, కిరీటమూ, ప్రతిష్ఠా సమ\nఅయిపోయి నట్టనిపించింది. ఇదే సమ\nస్యలై కూర్చున్నాయి.\nయంలో పల్లకీలో నుంచి యువరాణి\nమర్నాడు ఆయన బ్రహ్మ చారిణిని\nపెద్దగా ఆర్తనాదం చేసింది. ఈ కంగారులో\nప్రశ్నించి, తాయత్తును ఆమెకిచ్చిన\nబోయీలు పల్లకీని కింద పడేశారు. పల్లకి\nవెంకయ్యను అడిగి, అతనికిచ్చిన మరి\nవిరిగిపోయింది. యువరాణి భూతకిలా\nడయ్య ఆరాతీయించి, మరిడయ్యకు\nలేచింది. పరిచారికలు ఆమెను అతి కష్టం\nతాయత్తు అంటగట్టిన వాణ్ణి గురించి\nమీద అంతఃపురానికి నడిపించుకుంటూ\nతెలుసుకోలేక పోయాడు. చివరకు ఆయన\nపోయారు. తన తండ్రిని చూడగానే\nనిండు సభలో తాయత్తు గురించి చెప్పి\nయువరాణి బావురుమని ఏడుస్తూ, జరిగిన\nతన తాయత్తు కట్టించుకున్న వాడికి\nసంగతి చెప్పింది.\nతిండి వగైరా ఏర్పాట్లు చేస్తానన్నాడు.\nఒక్కగా నొక్కకూతురు పరిస్థితి చూడ\nఅప్పుడు ఒక మనిషి తాయత్తు కట్టించు\nలేక రాజు తాయత్తును తెంపి దూరంగా\nకునేటందుకు ముందుకు వచ్చాడు.\nపారేశాడు. కాని మరుక్షణమే అది వచ్చి\nవాడే మరిడయ్యకు తాయత్తు అంటగట్టిన\nయువరాణి జబ్బకు కరుచుకుని, నిప్పులా\nవాడు. వాడు మళ్ళీ స్థూల శరీరం\nకాల్చసాగింది. ఆమె పడే బాధ సహించ\nతెచ్చుకుని, హాయిగా రాజమందిరంలో\nలేక, రాజు ఆ తాయత్తును తానే కట్టు\nతింటూ, యువరాణిని వినోద పరుస్తూ\nకున్నాడు. యువరాణి ఎప్పటిలా నాజూ\nజీవించాడు.",
            "book_page_end": 38
        },
        {
            "title": "మాయదారి పాలవాడు",
            "book_page_start": 39,
            "pdf_page_start": 39,
            "pdf_page_end": 44,
            "author": "ఏ. సి. సర్కార్, ఐంద్రజాలికుడు",
            "genre": "సామాజిక నీతి కథ",
            "moral": "నిజాయితీకి తాత్కాలిక కష్టం వచ్చినా, మోసకారికి మాత్రం చివరికి అపజయం, అవమానం తప్పవు. తెలివిని, విజ్ఞానాన్ని ఉపయోగించి మోసాన్ని బయటపెట్టాలి.",
            "keywords": [
                "పాలవాడు",
                "కల్తీ",
                "మైదా పిండి",
                "ఇంద్రజాలం",
                "నిజాయితీ"
            ],
            "characters": [
                "రామ్నా",
                "నీలు",
                "రవి",
                "ఛబీ",
                "తంతు శర్మ వైద్య"
            ],
            "locations": [
                "పన్నా గ్రామం",
                "చౌధురీల ఇల్లు"
            ],
            "content": "పన్నా అనే గ్రామంలో రామ్నా అనే\nమాయదారి పాలవాడు ఉండేవాడు.\nవాడి భార్యకూడా మాయదారిదే. వాళ్ళు\nతమ పాలలో చవుక పదార్ధాలు చేర్చి\nకల్తీ చేసి అమ్మేవాళ్ళు. వాళ్ళకు బోలె\nడన్ని ఆవులూ, గేదెలూ ఉండేవి, అవి\nబోలెడన్ని పాలు ఇచ్చేవి. కాని వాళ్ళు\nదురాశకొద్దీ తమ కల్తీపాలు గ్రామస్థులకు\nచవుకగా అమ్మి బోలెడంత డబ్బు సంపా\nదించే వాళ్ళు.\nఆ గ్రామంలోనే నీలు అనే పాలవాడు\nకూడా ఉండే వాడు. వాడు నీతిపరుడు.\nవాడికి రెండు ఆవులూ, రెండు గేదెలూ\nమాత్రమే ఉండి, కొద్ది పాలు ఇచ్చేవి.\nఆ పాల మీదనే ఆధారపడి వాడూ, వాడి\nభార్యా, కొడుకూ బతికేవారు. వాడి\nమిత్రులు వాళ్లే పాలలో నీరు కలపమనీ,\nఇతరత్రా కల్తీచేసి పాలు జాస్తిగా ఉండేట్టు\nచూడమనీ పురికొల్పారు గాని, వాడు\nవాళ్ళ మాట వినలేదు. న్యాయంగా\nఉండటమే సరి అయిన మార్గమని వాడి\nనమ్మకం. వాడి పాలు శుద్ధమైన వి.\nఅందుచేత వాడు వాటిని రామ్నా అమ్మే\nధరకు అమ్మలేక పోయేవాడు. దాని\nఫలితంగా వాడికి రెండు పూటలా తిన\nటమే గగనంగా ఉండేది. చాలాసార్లు\nవాడి కుటుంబమంతా ఉపవాసాలు\nచేశారు. కాని వాడు తన ఆవులనూ,\nగేదెలనూ మేపటంలో ఏ మాత్రమూ\nఅశ్రద్ధ చేసేవాడు కాడు.\nరామ్నా ధనదాహు అంతులేనిది.\nవాడు డబ్బుతో బంగారం కొనేవాడు గాని,\nతన ఆవులకూ, గేదెలకూ సరిగా మేత\nపెట్టేవాడు కాడు అందుచేత వాడి\nఆవులూ, గేదెలూ నానాటికీ చిక్కిపో\nసాగాయి. వాటి పాలు కూడా తగ్గి\nపోయాయి. అయినా రామ్నా వాడి\nభార్యా ఆ తరిగిపోయిన పాలలో మైదా\nపిండి, నీళ్ళో కలిపి, పాలు తరగకుండా\nచూశారు. ఆ కల్తీపాలకు రుచి ఉండ\nగలందులకు వాళ్ళు చక్కెర కొద్దిగా\nచేర్చారు. ఆ విధంగా వాళ్ళ వాడుక\nలకు పాలు అందుతూ వచ్చాయి.\nఅయినా రామ్నా ఇచ్చే పాల రుచిలో\nమార్పు కనబడింది. వాడుకల వాళ్ళు\nసాధించ సాగారు. రామ్నా తడువుకో\nకుండా సాకు చెప్పాడు.\n\"బాబులారా, నా ఆవులూ, గేదెలూ\nమేసే మేత మారింది. అవి ఇప్పుడు\nపచ్చిగడ్డికి బదులు ఎండు గడ్డి తింటు\nన్నాయి. అందు చేత పాలరుచిలో తేడా\nవస్తున్నది. అయ్యలారా, ఎండు గడ్డి\nతినే జంతువుల పాలు ఒంటికి మంచి\nవనేది మరవకండి. అవి శ్రేష్ఠమైన\nపాలు. కావలిస్తే ఏ ఆయుర్వేద వైద్యుణ్ణి\nయినా అడగండి.\" అని తన వాడుకల\nవాళ్ళకు చెప్పి, రామ్నా ఆ గ్రామంలో\nఉండే ఆయుర్వేద వైద్యుణ్ణి, తంతు\nశర్మవైద్య అనే వాడికి లంచం పెట్టి,\nతన మాట నిజమని చెప్పించాడు.\n'\" అవును, ఎండు గడ్డి తినే పశువుల\nపాలు ఆయువు వృద్ధి చేస్తాయని మన\nఆయుర్వేదంలో చెప్పి ఉన్నది.\"\nఅన్నాడు తంతు శర్మవైద్య.\nఈ విధంగా రామ్నా వ్యాపారం అభి\nవృద్ధి చెందుతూంటే, పాపం, నీలు ఎంత\nనిజాయితీ పరుడై కూడా బాధలతో సత\nమతం కాసాగాడు.\nగ్రామానికి తూర్పు భాగంలో చౌధురీల\nకుటుంబం ఒకటి ఉన్నది. వాళ్ళు\nమధ్య తరగతి వాళ్ళు. వాళ్ళ బంధు\nవులు కొందరు పట్టణంలో ఉంటున్నారు.\nఏదో పెళ్ళి సందర్భంలో ఎక్కడెక్కడి\nబంధు బలగమంతా చౌధురీల ఇంటికి\nవచ్చింది. చౌధురీ సోదరులలో ఆఖరు\nవాడైన దీను చౌదురీ కొడుకులు రవీ,\nఛబీ అనే వాళ్ళిద్దరూ చాలా తెలివైన\nవాళ్ళు. పెద్దవాడైన రవి: పద్దెనిమిది\nఎళ్ళవాడు, ఇంద్రజాల విద్యలో ఆరి\nతేరుతున్నాడు.\nతొలిసారిగా గ్రామ జీవితం చూస్తున్న\nఅన్నదమ్ములు అమిత ఉత్సాహంతో\nగ్రామం అన్ని మూలలూ పరిశీలించారు.\nకుమ్మరి సారే, నేతమగ్గమూ, నూనె\nగానుగా — ప్రతిదీ వాళ్ళకు వింతగానే\nఉన్నది.\nబంధువుల తాకిడి మూలాన అదనంగా\nపాలు కావలిసి వస్తే రామ్నా అదనపు\nపాలు చౌధురీలకు సరఫరా చేశాడు.\nఅన్నదమ్ము లిద్దరూ ఉదయం పూట\nపాలు తాగుతారు. కాని వాళ్లు పట్టణంలో\nకల్తీపాలే తాగుతారు గనక. రామ్నా\nపాలలో కల్తీ వాళ్ళకు తెలియలేదు.\nఒకరోజు వాళ్ళు గ్రామం చుట్ట\nబెట్టుతూ, ఒక బీడులో పశువులను మేపు\nకుంటున్న అభాగ్యుడు నీలును చూశారు.\nపశువులు తమ దారిన తాము మేస్తూ\nఉంటే నీలు పిల్లనగ్రోవి వాయిస్తున్నాడు.\nఅతను మంచి మురళీవాద్యగాడు. అతని\nసంగీతం ఆ అన్నదమ్ములను ఆకర్షిం\nచింది. వాళ్ళు అతని దగ్గిరికి పోయి,\nగానం విని ఆనందించారు.\nనీలు వాయించటం ఆపగానే రవి\nఅతన్ని. '' అన్నా. నువు ఇంత కమ్మని\nగానం ఎలా సృష్టించ గలుగుతున్నావు?\"\nఅని అడిగాడు.\n\" నేను సృష్టించటం లేదు, చిన్న\nబాబూ, నా విచారమే ఈ పాటను సృష్టి\nస్తున్నది.” అని నీలు జవాబిచ్చాడు.\n'\" విచారమా? ఏం విచారం ? \" అని\nరవి అడిగాడు.\nఒక విచారమా ? నాకు తిండి\nలేదు, బట్టలేదు. మా కుటుంబమంతా\nపస్తులుంటున్నాం,\" అన్నాడు నీలు.\nఈ మాట విని రవి చలించి, నీలు\nకథ అంతా వినగోరాడు. నీలు తన\nదుస్థితిని గురించీ, రామ్నా చేసే మోసం\nగురించీ చెప్పేశాడు.\n“ఇదంతా గ్రామస్థులకు చెప్పెయ్యి\nరాదూ?'' అని రవి అడిగాడు.\n\"నా మాట ఎవరు నమ్ముతారు? గ్రామ\nవైద్యుడు తంతు శర్మ వైద్య రామ్నాకు\nవీలుగా మాట్లాడతాడు. గ్రామస్థులకు\nఆయన మాట అంటే గొప్పగురి.\"\nఅన్నాడు నీలు దైన్యంతో.\n\"ఎందుచేత, అన్నా? తంతు శర్మ\nవైద్య భూతవైద్యమూ, మంత్ర తంత్రాలూ\nనేర్చినవాడా ఏం? అప్పుడప్పుడూ\nఅద్భుతాలు చూపిస్తాడా ? అని రవి\nఅడిగాడు.\n\" సరిగా కనిపెట్టావు. తంతు శర్మ\nమందులూ, మాకులూ ఇయ్యటమే గాక,\nరోగుల మీద తాయెత్తులూ, తంత్ర\nచికిత్సలూ ప్రయోగం చేస్తాడు. వాళ్ళ\nఇంటి ఆవరణలో పడమరగా ఉన్న మర్రి\nచెట్టు మీద ఆయన మచ్చిక చేసిన\nభూతాల జంట ఉన్నదని గ్రామస్థులు\nనమ్ముతారు.\" అన్నాడు నీలు.\n\" నీ పాలు ఒక గ్లాసుడు ఇయ్య\nగలవా? \" అని రవి అడిగాడు.\nఆ రోజు అన్నదమ్ము లిద్దరూ నీలు\nవద్ద నుంచి ఒక లోటాడు పాలు తీసుకు\nపోయి, కాచి తాగారు. దాని రుచే వేరుగా\nఉన్నది.\n\" ఇందులో ఏదో కిటుకు ఉన్నది.\nదాన్ని మనం బట్టబయలు చేసి దొంగను\nపట్టాలి.” అన్నాడు రవి.\n\" ఎలా ? \" అని ఛబీ అడిగాడు.\nరవి కొంచెం సేపు ఆలోచించి,\n\"దొరికింది, ఛబీ ! ఇంద్రజాలంతో పని\nజరుగుతుంది.\" అన్నాడు.\nగ్రామస్థుల వినోదం కోసం రవి ఇంద్ర\nజాల ప్రదర్శనం ఒకటి ఏర్పాటు చేసి,\nదానికి ముఖ్య అతిధిగా తంతు శర్మను\nఆహ్వానించాడు.\n\" బాట య్య గా రూ. తమరు సకల\nవిద్యలలోనూ సిద్ధహస్తులు. మేము కుర్ర\nవాళ్ళం. మీరు వస్తే మాకు ఎంతో\nప్రోత్సాహంగా ఉంటుంది.\" అని రవి\nఆయనను తెగపొగిడాడు. తంతుశర్మ\nఈ పొగడ్తతో ఉబ్బిపోయి, వచ్చి ముందు\nవరసలో కూర్చున్నాడు.\nఇంద్రజాల ప్రదర్శనలో చిట్ట చివర\nపాలతో ఒక అంశం ఉంటుందని రవి\nముందే ప్రేక్షకులకు తెలిపి, రామ్నా\nచేతా, నీలు చేతా ఒక్కొక్క గ్లాసులో\nపాలు తెప్పించి.. ఏ గ్లాసు ఎవరిదైనదీ\nగుర్తు తగిలించి, అందరికీ కనిపించే\nటట్టుగా ఒక బల్ల మీద ఉంచాడు.\nతరవాత రవి ప్రదర్శన ప్రారంభిం\nచాడు. అతను అనేక అద్భుత ప్రయోగాలు\nచేసి ప్రేక్షకులను ఆశ్చర్యపరి\nచాడు. రవికి అతీత శక్తులున్నాయని\nగ్రామస్థులు విధిగా నమ్మవలసి వచ్చింది.\nదయ్యాలనూ, భూతాలనూ వశీకరించు\nకోవటంలో అతను తంతు శర్మకు\nఏ మాత్రమూ తీసిపోనట్టు కనిపించాడు.\nఈ భావం గ్రామస్థులలో బాగా నాటుకునే\nటట్టు చేసి, రవి దొంగను బయట పెట్ట\nటానికి ఉపక్రమించాడు.\nఅతను గ్రామస్థులతో, నా అధీనంలో\nగల భూతాలు శ్రమించటం చేత దప్పి\nగొని ఉన్నాయి. మనుషుల లాగే వాటికి\nకూడా కాఫీ అంటే ఇష్టం. వాటి కోసం\nఇప్పుడు కాఫీ తయారు చేస్తాను. సోదర\nసోదరీ మణులారా, మనుషులమైన\nమనం కల్తీలేని పదార్థాలే తినటానికీ, .\nతాగటానికి ప్రయత్నిస్తాం. భూతాలు\nకూడా అంతే. వాటికి కల్తీ ఆహారంగాని,\nకల్తీ పానీయం గాని ఇచ్చానంటే అవి\nఅల్లరి పెట్టేస్తాయి. కల్తీ కనిపెట్టటంలో\nఅవి మన కన్న చాలా సమర్థత గలవి.\nఈ సంగతి ఇప్పుడే మీకు చూపిస్తాను.'\"\nఅన్నాడు.\nఇలా అంటూ రవి రెండు బల్లల మీద\nరెండు ఖాళీ గ్లాసులు పెట్టాడు; ఒక\nపాత్రలో ఉన్న కాఫీ డికాక్షను కొంచెం\nకొంచెంగా రెండు గ్లాసులలోనూ పోశాడు :\nతరవాత నీలు ఇచ్చిన పాలు ఒక గ్లాసులో\nపోసేసరికి చక్కని కాఫీ రంగులో కాఫీ\nతయారయింది. అలాగే రవి రామ్నా\nఇచ్చిన పాలు రెండో గ్లాసులో పోసేసరికి\nరెండో గ్లాసులోని ద్రావకమంతా నల్ల\nసిరా లాగా మారింది !\n\" సోదర సోదరీమణులారా, రామ్నా\nకల్తీపాలను భూతా లు కూడా స్వీక\nరించటం లేదు. మనుషులై ఉండి మీరు\nఆ పాలను తాగటం ఎంత ఘోరం!\"\nఅన్నాడు రవి.\nరవి చేసిన ఇంద్రజాలం గ్రామస్థుల\nమీద ఎంత బాగా పారిందంటే, వాళ్ళు\nఅతని మాటలు పూర్తిగా విశ్వసించి,\nరామ్నాను తిట్టసాగారు. తరవాత రామ్నా\nచేస్తున్న మోసమంతా బట్టబయలై, అతని\nఆట కట్టింది. సోదా చెయ్యగా అతని\nఇంట మైదాపిండి బస్తాలు దొరికాయి.\nగ్రామస్థులు రామ్నాను గ్రామం నుంచి\nవెళ్ళగొట్టి, అతని పశువులన్నిటినీ నీలుకు\nఇచ్చారు. తంతుశర్మ తన తప్పు ఒప్పు\nకున్నాడు. ఆయన గ్రామస్థులకు క్షమా\nపణ చెప్పుకుని, జరిమానా ఇచ్చుకున్న\nమీదటనే ఆయనను గ్రామంలో ఉండ\nనిచ్చారు.\nపట్టణానికి తిరిగి వెళ్ళిన అనంతరం\nరవీ, ఛబీ తమ మిత్రులకు ఈ విషయ\nమంతా చెబితే, వాళ్ళు రవిని, . \" పాలను\nసిరా లాగా ఎలా మార్చావు ? \" అన్నారు.\n\"టించర్ అయొడీన్!\" అన్నాడు రవి.\n\" అంటే, గాయాలకు వేసేదేనా ? \"\nఅని మిత్రులు రవిని అడిగారు.\n\" అవును. దాన్ని నీటిలో కలిపి, కాఫీ\nడికాక్షన్ రంగులో తయారు చేశాను.\nమిగిలిన ఇంద్రజాల మంతా రసాయన\nప్రయోగమే. అయొడీస్ పిండి పదార్థానికి\nతగలగానే నల్లగా అవుతుంది. రామ్నా\nగాడి పాలలో పిండి పదార్థం చాలా ఉన్న\nదని నాకు తెలుసు. పిండి కల్తీ ఉండటం.\nచేతనే వాడి పాలు నల్లగా మారాయి.\nనీలు పాలు శుద్ధమైనవి. అందుచేత అవి\nనలుపెక్క లేదు,\" అన్నాడు రవి.\n\"భేష్, రవీ! భేష్!\" అన్నారు\nఅతని మిత్రులు.",
            "book_page_end": 44
        },
        {
            "title": "బద్ధకస్తుడు",
            "book_page_start": 45,
            "pdf_page_start": 45,
            "pdf_page_end": 45,
            "author": "కె. నాగేశ్వరరావు",
            "genre": "నీతి కథ",
            "moral": "బద్ధకాన్ని పోగొట్టుకోవడానికి ప్రయత్నించిన రాజు, ఇతరులపై అకారణంగా కోపం చూపడం ద్వారా తన సమస్యను మరింత పెంచుకున్నాడు.",
            "keywords": [
                "రాజు",
                "బద్ధకం",
                "మేల్కొలపడం",
                "మేళగాళ్ళు",
                "శిక్ష"
            ],
            "characters": [
                "రాజు",
                "మంత్రి",
                "మేళగాళ్ళు",
                "సేవకులు"
            ],
            "locations": [
                "రాజభవనం"
            ],
            "content": "వెనకటికి ఓ రాజుగారికి ఆలస్యంగా నిద్రలేచే చెడ్డ అలవాటు ఉండేది. రోజూ ఆయన\nనిద్రలేచి, కాలకృత్యాలు ముగించుకుని, సభికులకు దర్శనమిచ్చేసరికి భోజనాల వేళ అయేది.\nఈ అలవాటు ఆటు రాజుగారికీ, ఇటు సభికులకూ ఇబ్బందిగానే ఉంది. రాజుగారు ఈ అల\nవాటు మానుకోవాలని మంత్రిని సలహా అడిగాడు.\n\" మహారాజా ! రోజూ తెల్లవారు ఝామున శ్రావ్యమైన సంగీతం వినిపించి, మిమ్మల్ని\nమేల్కొల్పటానికి కొంతమంది మేళగాళ్ళను నియమించుకుంటే మంచిది,” అని మంత్రి\nసలహా ఇచ్చాడు.\nరాజుగారు ఆ రోజే కొంతమంది మేళగాళ్ళను నియమించాడు. ఆ తెల్లవారు ఝామున\nమేళ గాళ్ళు చక్కటి సంగీతం పాడసాగారు. రాజుగారికి నిద్రా భంగం అయింది. బంగారం\nవంటి నిద్ర చెదిరిపోయినందుకు విపరీతమైన కోపం వచ్చింది. వెంటనే తన సేవకుల్ని\nపిలిచి, ఆ మేళగాళ్ళను ఒక్కొక్కడిని నాలుగేసి కొరడా దెబ్బలు కొట్టి తరిమివెయ్యమని\nఅజ్ఞాపించి, మరలా నిద్రలోకి జారుకున్నాడు.\nమర్నాడు, ఎలాగైనా సరే తప్పకుండా తెల్లవారుఝామున నిద్రలేవాలని నిశ్చయించు\nకున్నాడు రాజు. తెల్లవారుఝామున మేళగాళ్ళు వచ్చారుగాని, గొంతెత్తితే కొరడా దెబ్బలు\nతినవల్సి వస్తుందని మెదలకుండా తిరిగి వెళ్ళిపోయారు. రాజుగారు యధాప్రకారం ఆలస్యం\nగానే నిద్రలేచాడు. ఆయనకి మేళగాళ్ళు ఆ రోజు తనను నిద్రలేప లేదని గుర్తొచ్చింది.\nవెంటనే మేళగాళ్ళని పిలిపించి, వాళ్ళకు అప్పజెప్పిన పని సక్రమంగా నిర్వహించ నందుకు\nగాను, ఒక్కొక్కడికి నాలుగేసి కొరడాదెబ్బలు శిక్ష విధించాడు.\n-కె. నాగేశ్వరరావు",
            "book_page_end": 45
        },
        {
            "title": "మాటలు నేర్చిన దూడ",
            "book_page_start": 46,
            "pdf_page_start": 46,
            "pdf_page_end": 48,
            "author": "బద్దిగం పాండురంగారెడ్డి",
            "genre": "హాస్యం",
            "moral": "కోరికలు నెరవేరితే, అవి మనకు కష్టాలను కూడా తీసుకురావచ్చు. అనవసరమైన వాటిని సాధించడం కోసం శ్రమించడం వృథా.",
            "keywords": [
                "దూడ",
                "వెంకయ్య",
                "మాటలు",
                "మూలిక",
                "కోరికలు"
            ],
            "characters": [
                "వెంకయ్య",
                "దూడ",
                "సాధువు"
            ],
            "locations": [
                "గ్రామం",
                "హిమాలయాలు",
                "పాక"
            ],
            "content": "ఒక గ్రామంలో వెంకయ్య అనే రైతు\nదగ్గిర ఒక ఆవుదూడ ఉండేది. పెళ్ళీ\nపెటాకులూ లేని వెంకయ్య ఆ దూడను\nప్రాణంకన్న ఎక్కువగా చూసుకునే\nవాడు. ఆ దూడను అంత అందంగా\nసృష్టించిన దేవుడు దానికి మాట్లాడే శక్తి\nకూడా ఇచ్చి ఉంటే ఎంత బాగుండేది\nఅనుకునే వాడు వెంకయ్య.\nరాను రాను ఈ ఆలోచన ఒక మనో\nవ్యాధిగా పరిణమించి, \" దూడ మాట్లాడే\nటట్టు చెయ్యటానికి మార్గ మేమీ\nఉండదా? '' అని ఎరిగిన వారి నందరినీ\nఅడగసాగాడు వెంకయ్య.\n\" దూడ మాట్లాడట మేమిటి? నీకే\nమైనా మతిపోయిందా?\" అని అందరూ\nఅతన్ని మందలించారు.\nఅయినా వెంకయ్య బుద్ధి మారలేదు.\nసాధుల దగ్గిరా, యోగుల దగ్గిరా గొప్ప\nమహిమ లుంటాయని అతడు విన్నాడు.\nహిమాలయాలలో తిరిగి ఏ సాధువు నన్నా\nఅడిగితే తన దూడ చేత మాట్లాడించ\nలేక పోడని వెంకయ్యకు ఆశ పుట్టింది.\nఅతను తన దూడను పోషించే భారం\nనమ్మకస్తుడైన జీతగాడికి అప్పగించి,\nతాను హిమాలయాలకు వెళ్ళాడు.\nఅక్కడ కనిపించిన ప్రతి బైరాగి వాడికీ\nతన కోరిక చెప్పాడు. కాని ` ప్రయోజనం\nలేక పోయింది.\nచిట్ట చివరకు అతని పుణ్యం పండి\nఒక సాధువు అతనికి ఒక మూలిక ఇచ్చి,\nదాన్ని దూడ చేత తినిపించి నట్టయితే\nఅది మాట్లాడు తుందని చెప్పాడు.\nవెంకయ్య సంతోషంగా ఇంటికి తిరిగి\nవచ్చాడు. దూడ వెంకయ్యను చూడ\nగానే జాలిగానూ, సంతోషంగానూ\nఅరిచింది.\n\" ఇన్నాళ్ళూ నేను కనిపించ లేదని\nఅది ఎంత బాధపడిందో కదా!\" అను\nకుని వెంకయ్య దూడ చేత మూలిక\nతినిపిస్తూ, \" ఇక నీకు మాటలు వస్తా\nయిలే. నీ మనసులో ఉన్నదంతా చెప్ప\nగలుగుతావు.'' అన్నాడు.\nదూడ మూలిక తినటం పూర్తి చేసి,\n\"ఇన్నాళ్ళూ ఎక్కడికి వెళ్ళారు?\nమీరేమైపోయారో అని నేనెంతగా బాధ\nపడ్డానో!\" అన్నది.\nవెంకయ్య ఉబ్బిపోయి, దూడకు\nతాను పడిన పాట్లన్నీ చెప్పాడు. తరవాత\nఅతను దూడతో, \" ఎండలో తిరగక,\nహాయిగా పాకలోకి వెళ్ళి పడుకో.\"\nఅన్నాడు.\n\" మీకేం మీరు హాయిగా పరుపుల\nమీద పడుకుంటారు. ఆ ఎండు గడ్డి\nమీద పడుకుంటే తెగ గుచ్చుకుం\nటున్నది. మీ పరుపు ఒకటి కాస్త\nఆ పాకలో వేయించారంటే హాయిగా\nపడుకుంటాను,\" అన్నది దూడ.\n\"ఓసి, ఎన్ని మాటలు నేర్చావే !\nఈ సంగతి ఊళ్ళో వాళ్ళకు తెలిస్తే\nదిష్టి తగులుతుంది. పద పద!\" అంటూ\nవెంకయ్య దూడను కట్టేశాడు.\nతరవాత వెంకయ్య భోజనం చేస్తూం\nడగా. \" ఏమండోయ్, వెంకయ్యగారూ!\"\nఅని దూడ కేకపెట్టింది.\n\" ఏమిటి?\" అంటూ వెంకయ్య\nదూడ దగ్గిరికి లేచి వచ్చాడు.\n\" ఏమయ్యా, పెద్ద మనిషి! నువ్వొక్క\nడివే భోజనం చేసేవాడివా? మేమంతా\nమట్టి కొట్టుకు పోవలిసిందేనా? ఇంత\nకుడితీ, తెలక పిండి పట్టుకురా!\"\nఅన్నది దూడ.\nవెంకయ్య మారుమాట్లాడకుండా ఆది\nచెప్పిన పని చేశాడు.\nఇదేమిటయ్యా, కుడితిలో ఇన్ని\nనీళ్ళు పోశావూ? అందులో వట్టి చిట్టే\nపోశావేం? కాస్త దోసా, బీరా, సారా\nముక్కలు తరిగి వెయ్యి. తినేది కాస్త\nరుచిగా ఉండవద్దూ? '' అని దూడ\nవెంకయ్యను దులపరించింది.\nవెంకయ్య తెల్లబోయి, చచ్చినట్టు\nఅది చెప్పిన పనులన్నీ చేశాడు.\nఈ విధంగా ఆ దూడ ప్రతిదానికీ\nవెంకయ్యను సాధించి వేపుకు తిన\nసాగింది.\nఒక రాత్రి వెంకయ్య మామూలుగా\nనిద్రపోతూ ఉండగా, ఏమయ్యోయ్,\nదోమలు చంపేస్తున్నాయి.\" అని దూడ\nకేకపెట్టింది.\nనిద్రాభంగమయినందుకు మండి\nపడుతూ వెంకయ్య లేచి వచ్చి, దూడను\nకర్రతో కొట్టసాగాడు.\nఆ దెబ్బలు పడలేక దూడ, “రామయ్య\nగారూ ! సీనయ్యగారూ ! పుల్లయ్యగారూ !\nరక్షించండి, బాబూ ! చంపేస్తున్నాడు!\"\nఅని అరిచింది.\nవెంకయ్యను దొంగ ఎవరో కొట్టు\nతున్నారనుకుని, ఇరుగు పొరుగు వాళ్ళు\nవచ్చి. చీకట్లో వెంకయ్యనే దొంగ అను\nకుని, తల పగిలేటట్టు కొట్టారు.\n\"చచ్చానురో, బాబో !'' అని వెంకయ్య\nగిలగిలా తన్నుకున్నాడు.\n\"చచ్చావా ? చావు ! \" అన్నది దూడ\nకసిగా.\nజరిగినది తెలుసుకుని, కొట్టిన వాళ్ళే\nవెంకయ్య దెబ్బలకు కట్లుకట్టారు.\nకాస్త కోలుకోగానే వెంకయ్య మళ్ళీ\nహిమాలయాలకు పరిగెత్తాడు.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 49,
            "pdf_page_end": 56,
            "author": "చందమామ బృందం",
            "genre": "పురాణం",
            "moral": "భీష్ముడిని అక్రమంగా చంపిన పాపాన్ని పోగొట్టుకోవడానికి, అర్జునుడు తన కొడుకు చేతనే యుద్ధం చేసి గెలవాల్సిన పరిస్థితి ఏర్పడింది. బాహ్య వైభవం కంటే నిస్వార్థమైన దానం, త్యాగం గొప్పవి.",
            "keywords": [
                "మహాభారతం",
                "అశ్వమేధ యాగం",
                "అర్జునుడు",
                "పరీక్షిత్తు",
                "బభ్రువాహనుడు",
                "ఉలూచి"
            ],
            "characters": [
                "ధర్మరాజు",
                "కృష్ణుడు",
                "అర్జునుడు",
                "పరీక్షిత్తు",
                "ఉత్తర",
                "కుంతి",
                "బభ్రువాహనుడు",
                "ఉలూచి",
                "చిత్రాంగద",
                "ముంగిస"
            ],
            "locations": [
                "హస్తినాపురం",
                "ద్వారక",
                "హిమవత్పర్వతం",
                "మణిపురం",
                "కురుక్షేత్రం"
            ],
            "content": "ధర్మరాజు రాజ్యాభిషిక్తుడైన తరువాత\nకృష్ణుడు చాలాకాలం హస్తినాపురంలో\nఉండి, తన తండ్రి అయిన వసుదేవుణ్ణి\nచూడాలనిపించి, సాత్యకినీ, సుభద్రనూ\nవెంట బెట్టుకుని ద్వారకకు తిరిగి వచ్చాడు.\nవసుదేవుడు కృష్ణుడి ద్వారా యుద్ధ\nవార్తలన్నీ తెలుసుకుని, తన మనమడైన\nఅభిమన్యుడి చావు విని చాలా బాధపడ్డాడు.\nఈ లోపల, ధర్మరాజు అశ్వమేధానికి\nఅవసరమైన ధనాన్ని హిమవత్పర్వతం\nనుంచి తీసుకు రావటానికి సంకల్పిం\nచాడు. పాండవులు సేనలను కూర్చు\nకుని, ధృతరాష్ట్రుడి వద్దా. కుంతీ గాంధా\nరీల వద్దా అనుమతి తీసుకుని హిమవ\nత్పర్వతానికి బయలుదేరారు.\nవాళ్ళు నదులూ, అరణ్యాలూ, పర్వతాలూ దాటి\nహిమాలయం చేరి, మరుత్తుడి ధనం దాచి\nఉంచిన చోట విడిశారు. వాళ్ళు ఒక\nరాత్రి అంతా ఉపవాసమూ, జాగరమూ\nచేస్తూ దర్భచాపల మీద కూర్చుని ఉండి,\nమర్నాడు శివుడికీ, కుబేరుడికి మణి\nభద్రుడికీ అర్చనలు చేసి, భూతబలులు\nఇచ్చి, నిధిని తవ్వారు. అందులో అనేక\nమైన చెంబులూ, గిన్నెలూ, బిందెలూ,\nమూకుళ్ళూ, పళ్ళాలూ ఉన్నాయి. అన్నీ\nబంగారంతో చేసినవి. వాటిని తీసుకు\nపోవటానికి అంతు లేని ఒంటెలూ,\nగుర్రాలూ, వాహనాలూ, మనుషులూ\nఅవసరమయింది. వాటితో పాండవులు\nహస్తినాపురానికి తిరిగి వచ్చారు.\nఅశ్వమేధానికి ప్రయత్నాలు ప్రారంభ\nమయినట్టు తెలిసి కృష్ణుడు. ప్రద్యు\nము, సాత్యకి మొదలైన వారినీ వెంట\nబెట్టుకుని హస్తినాపురానికి బయలు\nదే రాడు. అతనితోబాటు సాంబుడూ,\nచారుధేష్ణుడూ, గ దుడూ, కృతవర్మా,\nసుభద్రతో సహా బలరాముడూ కూడా\nబయలుదేరారు.\nధృతరాష్ట్రుడు విదురుడితో సహా ఎదురు\nవచ్చి, వారికి స్వాగతం చెప్పి, ఆహ్వా\nనించాడు. కృష్ణుడు యుయుత్సుడి ఇంట\nబస చేశాడు.\nఈ సమయంలోనే ఉత్తర ప్రసవిం\nచింది. పుట్టిన పిల్లవాడు ఏడవలేదు.\nశవం లాగా ఉన్నాడు. అందరి సంతో\nషమూ అంతలోనే చల్లారి పోయింది.\nకృష్ణుణ్ణి పిలుచుకు రావటానికి కుంతి\nబయలుదేరేసరికి, సాత్యకితోసహా కృష్ణుడే\nవచ్చాడు. సుభద్రా, ద్రౌపదీ మొదలైన\nస్త్రీలు ఏడుస్తున్నారు.\nకుంతి కృష్ణుణ్ణి చూసి గద్గద కంఠంతో,\n\" కృష్ణా, నువే కాపాడాలి. ఆ అశ్వత్థామ\nప్రయోగించిన అస్త్రం మూలాన నీ మేన\nల్లుడి కొడుకు చచ్చి పుట్టాడు! వీణ్ణి బతి\nకించు,\" అన్నది.\nఅదే విధంగా సుభద్రా, ఉత్తరా,\nద్రౌపదీ కృష్ణుణ్ణి వేడుకున్నారు. ఉత్తర\nబొత్తిగా పిచ్చిపట్టిన దానిలాగా అయి\nపోయి, మూర్ఛపోయింది.\nకృష్ణుడు తన పాదంతో ఆ పిల్లవాణ్ణి\nనిలువునా నిమిరాడు. అప్పుడా పిల్ల\nవాడిలో చైతన్యం వచ్చింది. వెంటనే\nఅందరికి ఆనందం కలిగింది. బ్రాహ్మ\nణులు బిడ్డను ఆశీర్వదించారు. పాండవ\nవంశం పరిక్షిణం కాకుండా కలిగాడు\nగనక ఆ పిల్లవాడికి పరీక్షిత్తు అని\nకృష్ణుడు పేరు పెట్టాడు. ఆ పిల్లవాడు\nదిన దిన ప్రవర్ధమానుడు కాసాగాడు.\nపరీక్షిత్తుకు నెల నిండే సరికి పాండ\nవులు ధనంతో తిరిగి వచ్చారు. వారు\nవస్తున్నారని తెలియగానే హస్తినాపురాన్ని\nచక్కగా అలంకరించారు. యాదవులు\nపాండవులకు ఎదురు వెళ్ళారు. ఎక్కడ\nచూసినా నృత్యాలూ, గానాలూ జరుగు\nతూండగా పాండవులు హస్తినాపురం\nప్రవేశించారు. వాళ్ళు తమకు మనమడు\nకలిగాడనీ, చచ్చి పుట్టిన ఆ శిశువును\nకృష్ణుడు బతికించాడనీ విని. కృష్ణుణ్ణి\nఅభినందించారు.\nతరవాత ధర్మరాజు, వ్యాసుడి అను\nమతీ, కృష్ణుడి అనుమతీ పొంది, అశ్వ\nమేధ యాగం చెయ్యటానికి ఉపక్ర\nమించి, చైత్రపౌర్ణమి నాడు యజ్ఞదీక్ష\nపూనాడు. యాగాశ్వాన్ని అశ్వలక్షణాలు\nతెలిసిన సూతులూ, బ్రాహ్మణులూ ఎన్నిక\nచెయ్యాలి. తరవాత దాన్ని దేశాల మీద\nవదలాలి. అది ప్రపంచమంతా తిరిగి\nరావాలి.\nఅశ్వమేధయాగం జరిగేకాలంలో ధర్మ\nరాజు దీక్షలో ఉంటాడు గనక, భీముడు\nనకులుడి సహాయంతో రాజ్యం చూడ\nటానికి అర్జునుడు యాగాశ్వం వెంట\nవెళ్ళి, దానికి రక్షకుడుగా ఉండటానికి,\nసహదేవుడు కుటుంబ విషయాలు చూడ\nటానికి ఏర్పాటయింది.\nఅశ్వరక్షకుడుగా పోబోతున్న అర్జు\nనుడితో ధర్మరాజు, \" అర్జునా, గుర్రాన్ని\nరక్షిస్తూ దాని వెంట వెళ్ళేటప్పుడు\nఏ క్షత్రియులైనా నిన్ను ఎదిరిస్తే వారితో\nవైరం రాకుండా మసులుకోవా లి.\nవాళ్ళనందరినీ 'ఆహ్వానించు.\" అని చెప్పాడు.\nధర్మరాజు యజ్ఞ దీ క్ష వహించి\nస్వయంగా విడిచిన గుర్రం వెనకగా\nగాండీవం ధరించి అర్జునుడు బయలు\nదేరితే పురజనులు గుంపులు గుంపులుగా\nచూసి, ఆనందించారు. అర్జునుడి వెంట\nఅశ్వపోషణ బాగా ఎరిగినవాడు, యజ్ఞ\nవల్క్యుడి శిష్యుడు ఒకడూ, వేదపారగు\nలైన కొందరు బ్రాహ్మణులూ, కొందరు\nక్షత్రియులూ కూడా బయలుదేరారు.\nయుద్ధంలో పాండవులు జయించిన\nభూమి అంతటా ఆ అశ్వం సంచారం\nచేసింది.\nఎవరితోనూ యుద్ధం చెయ్యవద్దని\nధర్మరాజు చెప్పినప్పటికీ అర్జునుడు\nదారిలో అనేక యుద్ధాలు చెయ్యవలసి\nవచ్చింది. అతన్ని అనేక చోట్ల కిరాతులూ,\nయవనులూ ఎదుర్కొన్నారు. అనేక\nమంది ఆర్యక్షత్రియులు కూడా అతన్ని\nప్రతిఘటించారు. అన్ని యుద్ధాలలోనూ\nఅర్జునుడు గెలిచాడు.\nభారతయుద్ధంలో అర్జునుడి చేత\nచచ్చిన త్రిగర్తుల కొడుకులూ, మన\nమలూ అర్జునుడు యాగాశ్వం వెంట\nరక్షకుడుగా వస్తున్నట్టు విని. స్పర్ధతో\nయుద్ధసన్నద్ధులై వచ్చి, అశ్వాన్ని పట్టు\nకోవటానికి వచ్చారు.\nఅర్జునుడు వాళ్ళతో మంచిగా మాట్లాడ\nబోతే వాళ్ళు అతన్ని తమ బాణాలతో\nకొట్టారు. త్రిగర్తుల నాయకుడైన సూర్య\nపర్మతో అర్జునుడు యుద్ధం చెయ్యవలిసి\nవచ్చింది. అతను సూర్యవర్మనూ, కేతు\nధర్ముడు అనే వాణ్ణి, ధృతవర్మ అనే\nవా, ఇంకా పద్దెనిమిది మంది త్రిగర్తు\nలనూ చంపిన మీదట మిగిలిన వాళ్ళు\nఅతనికి లోబడ్డారు.\nఅలాగే ప్రాగ్జ్యోతిష పురంలో భగ\nదత్తుడి కొడుకు వజ్రదత్తుడు అర్జునుడిపై\nయుద్ధం చేశాడు. అర్జునుడు అతన్ని\nఓడించి కూడా, చంపక విడిచిపెట్టుతూ,\nఅతన్ని అశ్వమేధయాగానికి ఆహ్వా\nనించాడు.\nతరవాత అతనికి సైంధవులతో యుద్ధం\nజరిగింది. అర్జునుడు సైంధవుల\nనందరినీ ఓడించాడు. భారతయుద్ధంలో\nఅర్జునుడి చేత చచ్చిన సైంధవుడి భార్య\nదుశ్శల ధృతరాష్టుడి కూతురు. ఆమె\nకొడుకు సురధుడు అర్జునుడు గుర్రం\nవెంట వస్తున్నాడని వింటూనే భయంతో\nప్రాణాలు విడిచాడు.\nఇప్పుడు దుశ్శల తన మనమణ్ణి, పసి\nవాణ్ణి, ఒక రధంలో పెట్టి అర్జునుడి\nవద్దకు తెచ్చి, \" వీడు కూడా నీ మన\nమడు పరీక్షిత్తులాటి వాడే. వీణ్ణి చూసి,\nఈ సైంధవులందరినీ క్షమించు. వీడి\nతాత మీకు చాలా ద్రోహం చేశాడు, అది\nమరిచిపో,\" అన్నది.\nఅర్జునుడు తనకు చెల్లెలైన దుశ్శలను\nకౌగలించుకుని, ఆమెనూ, ఆమె మన\nమళ్లీ ఇంటికి పంపేసి, తాను గుర్రంతో\nబాటు ముందుకు సాగాడు.\nకాలక్రమాన అశ్వం మణిపురం చేరింది.\nఅప్పుడు మణిపురాన్ని ఏలుతున్నవాడు\nబభ్రువాహనుడు. అతను అర్జునుడికీ,\nచిత్రాంగదకూ పుట్టినవాడు. తన తండ్రి\nతన దేశంలోకి వచ్చాడని విని బభ్రువాహ\nనుడు కొంతమంది బ్రాహ్మణులను వెంట\nబెట్టుకుని అర్జునుణ్ణి చూడ టాని కి\nవచ్చాడు.\nఅర్జునుడికి అతని ప్రవర్తన చూసి\nకోపం వచ్చి, “నువు క్షత్రియుడివికావా?\nనేను చుట్టపు చూపుగా రాలేదు. అస్త్రాలు\nధరించి యాగాశ్వాన్ని రక్షిస్తూ వచ్చాను.\nవీరుడవైతే అశ్వాన్ని పట్టి, నాతో యుద్ధం\nచెయ్యాలి గాని, తియ్యగా మాట్లాడటానికి\nవస్తావా?'' అన్నాడు.\nఅప్పుడు ఉలూచి అక్కడికి వచ్చి,\nబభ్రువాహనుడితో, \"నాయనా, నేను ఒక\nనాగస్త్రీని. నీకు తల్లిని. నీ తండ్రి యుద్ధ\nదుర్మదంతో ఉన్నాడు. యుద్ధం చేసి\nఅతన్ని మెప్పించు,\" అన్నది.\nబభ్రువాహనుడికి పౌరుషం వచ్చింది.\nఅతను యుద్ధ వేషం ధరించి, రథం ఎక్కి\nఅర్జునుడి పైకి యుద్ధానికి వచ్చాడు.\nమహా దారుణంగా యుద్ధం చేసి,\nఇద్దరూ మూర్ఛపోయారు. చిత్రాంగద\nవచ్చి, తన భర్తా, కొడుకూ కూడా పడి\nపోవటం చూసి ఏడవసాగింది. కొంత సేప\nటికి బభ్రువాహనుడు తేరుకుని అర్జునుడి\nకోసం ఏడుస్తున్న తన తల్లిని చూసి,\nతాను చేసిన పనికి పశ్చాత్తాప పడి,\nప్రాయోపవేశం చేశాడు.\nఅప్పుడు ఉలూచి అతన్ని సమీపించి,\n\"పిచ్చివాడా, నీ తండ్రి నీ చేతిలో చచ్చా\nడనుకుంటున్నావా? అతన్ని ఎవరూ\nజయించలేరు. నేను నా మాయచేత నీకు\nఅలాటి భ్రమ కలిగించాను. ఈ మణిని\nతీసుకుపోయి అతనికి తాకించు. అతను\nవెంటనే లేస్తాడు.\" అన్నది. బభ్రువాహ\nనుడు మణిని తగిలించగానే అర్జునుడు\nనిద్ర లేచినట్టు లేచి కూర్చున్నాడు.\nఅర్జునుడు బభ్రువాహనుణ్ణి కౌగలించు\nకుంటూ ఉలూచి, చిత్రాంగదలు అక్కడే\nఉండటం చూసి చాలా ఆనందించాడు.\nఅతను వాళ్ళను, \"ఈ యుద్ధరంగానికి\nమీరెందుకు వచ్చారు?\" అని అడిగాడు.\nదానికి ఉలూచి, \"అర్జునా, నువు\nభీష్ముణ్ణి అక్రమంగా చంపటం చేత నీకు\nపాపం చుట్టుకున్నది. అది పరిహారం\nకావటానికి నేను నిన్ను నీ కొడుకు చేత\nచంపించాను.\" అన్నది.\nఅర్జునుడు ఈమాట విని సంతోషించి,\nబభ్రువాహనుణ్ణి అశ్వమేధయా గాని కి\nఆహ్వానించాడు. బభ్రువాహనుడు. ఒక\nరాత్రి తనతో తన యింట అతిథిగా ఉండ\nమని అర్జునుణ్ణి ఆహ్వానించాడు. కాని\nఅర్జునుడు తాను గుర్రం వెంట తిరగక\nతప్పదన్నాడు.\nయాగాశ్వం సముద్రం దాకా వెళ్ళి.\nఇంద్రప్రస్థానికి తిరిగి రాసాగింది. అది\nమగధ రాజధాని అయిన రాజగృహం\nచేరింది. అక్కడ రాజుగా ఉన్న మేఘ\nసంధి అనేవాడు అర్జునుడి మీదికి యుద్ధా\nనికి వచ్చి, యుద్ధం చేసి, అర్జునుడి\nచేతిలో ఓడిపోయాడు.\nఅర్జునుడు అతనితో, \"చిన్నవాడివైనా\nచక్కగా యుద్ధం చేశావు. నిన్ను చంపటం\nనా కిష్టం లేదు. వచ్చే చైత్రపౌర్ణమికి\nమా అన్న ధర్మరాజు అశ్వమేధయాగం\nచేయబోతున్నాడు. దానికి నువు రావాలి,\"\nఅన్నాడు.\nఈ విధంగా అర్జునుడు గుర్రం వెంబడి\nపోతూ మ్లేచ్ఛులతోనూ, ఏకలవ్యుడి నిషా\nదులతోనూ, శకుని కొడుకైన గాంధార\nరాజుతోనూ, ద్రావిడులతోనూ, ఆంధ్రుల\nతోనూ, ఓడ్రులతోనూ యుద్ధాలు చేసి\nఅందరినీ గెలిచి, హస్తినాపురానికి తిరిగి\nవచ్చాడు.\nచైత్రపౌర్ణమి తిరిగి రాబోతున్నది. ఒక\nమాసం ముందు నుంచీ యాగప్రయ\nత్నాలు జరిగాయి.\nయాగానికి అంతులేని జనం వచ్చారు.\nవారిలో అనేకమంది వేదవేత్తలూ.\nరాజులూ ఉన్నారు. కృష్ణ బలరాములు\nతమ వెంట సాత్యకినీ, ప్రద్యుమ్నుణ్ణి,\nసాంబుణ్ణి, గదు, కృతవర్మనూ, ఇతర\nప్రముఖ యాదవులనూ తెచ్చారు. చిత్రాం\nగదనూ, ఉలూచిని వెంట బెట్టుకుని\nబభ్రువాహనుడు వచ్చాడు.\nఅశ్వమేధయాగం చాలా వైభవంగా\nజరిగింది. ధర్మరాజు వచ్చిన వారి కంద\nరికీ గొప్పగా దానాలు చేశాడు. అందరూ\nయజ్ఞాన్ని మెచ్చుకుని, ధర్మరాజు చేసిన\nదానాలను కీర్తిస్తున్నారు. ఆ సమయంలో\nఒక ముంగిస అక్కడికి వచ్చి, ''మీరంతా\nఈ యజ్ఞాన్ని మెచ్చుకుంటున్నారు గాని,\nఉంఛవృత్తితో జీవిస్తూ కురుక్షేత్రంలో\nనివసించిన ఒక ముని చేసిన పేలపిండి\nదానం ఇంతకన్న ఎంతో గొప్పది, \"అన్నది.\nముంగిస అన్న ఈ మాటలకు అందరూ\nఆశ్చర్యపోయి, \"నువు ఎవరు? ఎక్కడి\nనుంచి వస్తున్నావు? ఇంత శాస్త్రోక్తంగా\nజరిగిన యాగంలో నువు ఏం వంక కని\nపెట్టావు? నిజం చెప్పు.\" అని అడిగారు.",
            "book_page_end": 56
        },
        {
            "title": "మిత్రభేదం – 11",
            "book_page_start": 57,
            "pdf_page_start": 57,
            "pdf_page_end": 60,
            "author": "చందమామ బృందం",
            "genre": "జానపద కథ",
            "moral": "అజ్ఞానం, నమ్మకం కలగలిసినప్పుడు, మాయ కూడా మహిమలా కనిపిస్తుంది.",
            "keywords": [
                "మిత్రభేదం",
                "సుదర్శన",
                "సాలెవాడు",
                "నారాయణమూర్తి",
                "గాంధర్వ వివాహం"
            ],
            "characters": [
                "సుదర్శన",
                "సాలెవాడు",
                "రాజు",
                "రాణి",
                "చెలికత్తెలు"
            ],
            "locations": [
                "రాజభవనం",
                "వైకుంఠం"
            ],
            "content": "రాజకుమార్తె అడిగిన దానికి విష్ణు\nరూపంలో వున్న సాలెవాడు \" ఓ సుద\nర్శనా ! నేను నీ కోసమే వచ్చాను. నన్ను\nకౌగలించుకో,\" అన్నాడు.\n\" స్వామీ, మీరు దేవతలు. నేను\nమనుష్య స్త్రీని. మనకు పొత్తు ఎలా\nకుదురుతుంది?'' అని సుదర్శన అన్నది.\n\" ప్రియా, నువు నా అర్థాంగి అయిన\nలక్ష్మివి. నీకు గుర్తు లేదా ? శాపవశాన\nనువు మనుష్యజన్మ ఎత్తటమూ, మనకు\nకొద్దికాలం ఎడబాటు కలగటమూ జరి\nగింది. నేను మానవ రూపంలో కొంత\nకాలం నీకు భర్తగా ఉన్నమీదట శాపం\nతీరిపోతుంది. నిన్ను మనుష్య భర్త\nనుంచి కాపాడటానికి వచ్చాను. మనం\nగాంధర్వ వివాహం చేసుకుందాం.\"\nఅన్నాడు సాలెవాడు.\nరాజకుమార్తె పరమానందం చెంది,\nఅతనికి భార్య కావటానికి ఒప్పుకున్నది.\nఇలా చాలా రోజులు వారికి సుఖంగా\nగడిచాయి. అర్ధరాత్రి సమయాన సాలె\nవాడు తన గరుడవాహనం మీద రాజ\nకుమార్తె వద్దకు వచ్చి, తెల్లవారబోయే\nముందు ఎవరికంటా పడకుండా తిరిగి\nవెళ్ళిపోతూ ఉండే వాడు. వెళ్ళే ముందు\nవాడు రాజకుమార్తెతో తాను వైకుంఠానికి\nపోతున్నాననీ, మళ్ళీ రాత్రికి వస్తాననీ\nచెప్పేవాడు.\nకొంత కాలం గడిచినాక రాజకుమార్తె\nచెలికత్తెలు రాజకుమార్తె వద్దకు ఎవరో\nవచ్చిపోతున్నారని పసికట్టి, రాజుగారు\nతమ ఆశ్రద్ధ తెలిసి దండిస్తాడని భయ\nపడి, రాజు వద్దకు వెళ్ళి, ఆయన కాళ్ళ\nమీద పడి, \" మహారాజా, మాకు అభయం\nఇయ్యండి. మేము తమరికి ఒక సంగతి\nమనవి చెయ్యాలి,'' అన్నారు.\n\"అలాగే ఇచ్చాను. మీరు చెప్పేది\nచెప్పండి.\" అన్నాడు రాజు.\n\"మహారాజా. మేము రాజకుమార్తె\nసుదర్శనను వెయ్యి కళ్ళతో కనిపెట్టి\nఉన్నప్పటికి ఎవడో ఆమె వద్దకు వచ్చి\nపోతున్నాడు. వాడు ఎలా వస్తున్నాడో,\nఎలా పోతున్నాడో మాకు తెలియటంలేదు.\nవాడు మెట్లెక్కి రాజకుమార్తె గదికి పోవ\nటంలేదు; అలా చేస్తే మాకు తెలుస్తుంది.\nవాడు ద్వారం కుండానూ రావటం లేదు;\n, అక్కడ కాపలావాళ్ళు ఉన్నారు. మేము\nరాత్రి పది గంటల దాకా రాజకుమార్తె\nవెంటనే ఉండి, ఆమెను పడుకొనిచ్చి\nవచ్చేస్తాం. తిరిగి తెల్లవారు ఝామున\nఅయిదు గంటలకు ఆమె వద్దకు పోతాం.\nఈ మధ్యకాలంలో ఆమె పిలిస్తే తప్ప\nఆమె శయన మందిరంలోకి వెళ్ళం.\nఆ వచ్చేవాడు. ఆ సమయంలోనే వస్తూ\nఉండాలి. ఎలా వస్తాడో, ఎలాపోతాడొ\nఊహించ రాకుండా ఉన్నది. ఇది నిజం.\nఆ పైన దేవరవారి చిత్తం.\" అన్నారు\nరాజకుమార్తె చెలిక త్తెలు.\nఈ సంగతి నిని రాజు చాలా చింతిం\nచాడు. గొప్ప వంశంలో పుట్టి కూడా తన\nకుమార్తె నీచమైన దారి తొక్కింది.\nఇందులో తన అశ్రద్ధ ఏమీ లేదు. ఆడ\nపిల్లను కన్నవారికి అన్నీ అగచాట్లే గద !\nఇలా అనుకుంటూ రాజు తన భార్య\nవద్దకు వెళ్ళి, తాను విన్నదంతా చెప్పి.,\n\"ఎవడో దుర్మార్గుడికి ఆయువు తీరిపోతు\nన్నది.\" అన్నాడు.\nరాజు తన కుమార్తె మందిరానికి వెళ్ళి,\nవంశం చెడబుట్టిన నిర్భాగ్యురాలా, నీ శీలం చెడ\nగొట్టు కున్నావా? నీ వద్దకు వచ్చే అల్పా\nయుష్కుడు ఎవడు? \" అన్నది.\nరాజకుమార్తె సిగ్గుతో తల వంచుకుని\nతల్లికి, నారాయణ గరుడవాహనం మీద\nతన కోసం వచ్చిపోతున్న వార్త తెలిపింది.\nఈ అద్భుత కథ విని రాణికి అమిత\nమైన ఆనందం కలిగింది. ఆమె గగు\nర్పాటు చెందుతూ తన భర్త వద్దకు\nపోయి, \" మీరు ధన్యులు! మన కుల\nదేవత అయిన నారాయణమూర్తి ప్రతి\nరాత్రి మన అమ్మాయి కోసం వస్తున్నా\nడట. అది లక్ష్మి అవతారమట! వాళ్ళిద్దరికి\nగాంధర్వ వివాహం జరిగింది. ఇవాళ\nరాత్రి మనం కిటికీ కుండా నారాయణ\nమూర్తివారి దర్శనం చేసుకుందాం.\nఆ దేవుడు మనలాటి మానవ మాత్రులను\nపలకరించడను కోండి ! \" అన్నది.\nరాజుకు కూడా అపారమైన ఆనందం\nకలిగింది. ఆ పగలు ఆయన అతి కష్టం\nమీద గడిపాడు. రాత్రి అయింది. రాజూ,\nరాణి కిటికీ వద్ద చేరి, ఆత్రంగా ఆకాశం\nకేసి చూడసాగారు. శంఖుచక్రగదా\nపద్మాలు ధరించి సాలెవాడు గరుడ\nవాహనం మీద రావటం వారి కంట\nపడింది. ఆనందపారవశ్యంలో రాజు\nరాణితో. \"ప్రపంచంలో మన కంటె\nధన్యులు లేరు! లక్ష్మినే మనం గర్భ\nవాసాన కన్నాం. సాక్షాత్తూ నారాయణ\nమూర్తే మనకు అల్లుడయాడు! మన\nకలలు పండాయి. మన అల్లుడి ప్రతా\nపంతో నేను ప్రపంచమంతా జయిస్తాను,\" \nఅన్నాడు.",
            "book_page_end": 60
        }
    ],
    "statistics": {
        "total_stories": 13,
        "author_counts": {
            "చందమామ బృందం": 5,
            "భైరి సత్యనారాయణ": 1,
            "భిగుళ్ళ ఈశ్వర్రావు": 1,
            "ఎం. దండపాణి": 1,
            "బూర్లె నాగేశ్వరరావు": 1,
            "ఎం. కామేశ్వరరావు": 1,
            "ఏ. సి. సర్కార్, ఐంద్రజాలికుడు": 1,
            "కె. నాగేశ్వరరావు": 1,
            "బద్దిగం పాండురంగారెడ్డి": 1
        },
        "genre_counts": {
            "నీతి పద్యాలు": 1,
            "జానపద కథ": 2,
            "బేతాళ కథ": 1,
            "నీతి కథ": 5,
            "ఫాంటసీ": 1,
            "సామాజిక నీతి కథ": 1,
            "హాస్యం": 1,
            "పురాణం": 1
        }
    }
}