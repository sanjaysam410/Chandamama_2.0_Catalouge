{
    "book_id": "copy_of_చందమామ_1974_01",
    "stories": [
        {
            "title": "అమరవాణి",
            "book_page_start": 8,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "నీతి పద్యాలు",
            "moral": "చింత ప్రాణం గల శరీరాన్ని దహిస్తుంది; సంపద అశాశ్వతమైనది.",
            "keywords": [
                "చింత",
                "సంపద",
                "లక్ష్మి",
                "శ్వశుర మందిరం"
            ],
            "characters": [],
            "locations": [
                "హిమాలయాలు",
                "మహోదధి"
            ],
            "content": "చితా చింతా ద్వయోర్మధ్యే\nచింతా నామ గరీయసీ :\nచితా దహతి నిర్జీవం,\nచింతా ప్రాణయుతం వపుః.\n\n[చితి కన్న చింతే గొప్పది. చితి ప్రాణం లేని శరీరాన్ని దహిస్తుంది; చింత ప్రాణం గల శరీరాన్నే దహిస్తుంది.]\n\nఆజగామ యదా లక్ష్మీః\nనారికేళఫలాంబువత్,\nనిర్జగామ యదా లక్ష్మీః\nగజభుక్త కపిత్థవత్.\n\n[సంపద వచ్చేటప్పుడు కొబ్బరికాయలోకి నీరు వచ్చినట్టు వస్తుంది; అది పోయేటప్పుడు. ఏనుగు తిన్న వెలగకాయ లాగా పోతుంది.]\n\nఅసారే ఖలు సంసారే\nసారం శ్వశుర మందిరమ్,\nహిమాలయే హర శేృతే.\nహరిః శేతే మహోదధౌ.\n\n[నిస్సారమైన సంసారంలో అత్తగారి ఇల్లు సుఖమైనది. (అందుకే) శివుడు (పార్వతి పుట్టిల్లయిన) హిమవత్పర్వతం మీదా, విష్ణువు (లక్ష్మి పుట్టిల్లయిన) సముద్రం మీదా వుంటారు.]",
            "book_page_end": 8
        },
        {
            "title": "యక్షపర్వతం – 20",
            "book_page_start": 9,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ధారావాహిక, ఫాంటసీ",
            "moral": "ఉపాయంతో అల్పబలం ఉన్నప్పటికీ విజయం సాధించవచ్చు. నాయకుడిపై విశ్వాసం ముఖ్యం.",
            "keywords": [
                "యుద్ధం",
                "కొండకోట",
                "స్వర్ణాచారి",
                "ఎలుగ్గొడ్డు ముఠా",
                "మాయ"
            ],
            "characters": [
                "సమరబాహు",
                "స్వర్ణాచారి",
                "వీరపుర సేనాని",
                "దళనాయకుడు",
                "ఖడ్గ జీవదత్తుడు",
                "ఖడ్గవర్మ",
                "గురుభల్లూకుడు",
                "ఎలుగ్గొడ్డు ముఠావాళ్ళు"
            ],
            "locations": [
                "వీరపురం",
                "యక్షపర్వతం",
                "అరణ్యం",
                "కొలను",
                "వింధ్యపర్వతాలు"
            ],
            "content": "[సమరబాహు అనుచరులు విసిరిన ఈటె ఒకటి వీరపుర సేనానిని గాయపరిచింది. కొండ ఎక్కి శత్రువులను హతమార్చాలని చూసిన అతడి సైనికులను, ఆటవికులు వదిలిన సింహం, పులులూ హడలకొట్టినై. స్వర్ణాచారి, సమరబాహు అనుచరులతో ఒంటెల మీద పారిపోవాలని చూశాడు. వీరపుర ఆశ్వికులు వాళ్ళను ఎదిరించారు. తరవాత —]\nస్వర్ణాచారి కత్తి దూసి ధైర్యంగా వీరపుర ఆశ్వికుల మీదికి తన ఒంటెను దూకించటం చూసి, సమరబాహు అనుచరులు ఎక్కడ లేని తెగువతనంతో పోయి శత్రువుల మీద కలియబడ్డారు. అప్పుడు వీరపుర అశ్వి కులకూ, సమరబాహు ఉష్ట్రయోధులకూ మధ్య భయంకరమైన పోరాటం సాగింది. ఒంటెల మీదవున్న సమరబాహు అను చరులు కత్తులతో, ఈటెలతో వీరపురఅశ్వి కులను పొడవసాగారు. ఆశ్వికులు కూడా ధైర్యంగా తమ శత్రువులనూ, వాళ్ళెక్కి వున్న ఒంటెలనూ ఈటెలతో కొడుతూ మధ్య మధ్య తమ రాజుకు జయధ్వానాలు పలకసాగారు. నాలుగైదు నిమిషాలకాలం యీ విధంగా పోరు జరిగే సరికి కొందరు సమరబాహు అనుచరులూ, వీరపుర సైనికులూ గాయ పడి తమ తమ వాహనాల మీదినుంచి పట్టు తప్పి కింద పడిపోయారు. ఒంటెలను ఏనాడూ చూసివుండని వీరపుర సైనికుల గుర్రాలు కొన్ని బెదిరి దూరంగా పరిగెత్త సాగినై. శత్రువులను చుట్టుముట్టి హతం చేయాలని చూసిన వాళ్ళ ప్రయత్నం సాగ లేదు. స్వర్ణాచారి, తన అనుచరులను హెచ్చరిస్తూ, చావగా మిగిలిన పదిహేనూ, పదహారు మంది ఉష్ట్రయోధులతో శత్రు వుల మధ్యగా దారిచేసుకుని దాపులనున్న అరణ్యంకేసి పారిపోసాగాడు.\nఆ సమయంలో అక్కడి కొచ్చిన వీర పుర సేనాని పారిపోతున్న స్వర్ణాచారీ, అతడి అనుచరుల కేసి చూసి, \"ఇంత కొద్దిమంది శత్రువులు మన. చక్రబంధాన్ని ఛేదించు కుని పారిపోగలిగారన్న మాట! ఇంతకన్న అవమానం ఏముంటుంది? ఇంతకూ అశ్వ దళ నాయకుడు బతికున్నాడా, చచ్చాడా?\" అంటూ కోపంగా అరిచాడు. స్వర్ణాచారిని చుట్టు ముట్టవచ్చిన వీర పుర ఆశ్వికదళ నాయకుడు సేనాని అరుపు నింటూనే గుర్రంమీద అతడి దగ్గిరకు పరి గెత్తు కుంటూ వచ్చి, సమస్కరించి, \" శత్రువుల్ని చాలామందిని చంపాం. కాని, మిగిలినవాళ్ళు అరణ్యంలోకి పారి పోయారు,'' అన్నాడు. \"ఆ పారిపోవటం నేనూ చూశాను. వాళ్ళను వెంటబడి పట్టుకునే ప్రయత్నం చెయ్యక, నీ విక్కడేంచేస్తున్నావు?\" అని అడిగాడు సేనాని కోపంగా. \"అయ్యా, గాయపడిన మనవాళ్ళకు వైద్య సహాయం సంగతి చూసి, ఆ తరవాత మరికొందరు ఆశ్వికుల సహాయం తీసుకుని అరణ్యంలోకి పోయి శత్రువుల వేట సాగింతాం అనుకున్నాను,\" అన్నాడు దళనాయకుడు. \"ఈ ఏర్పాట్లన్నీ చేసుకుని, ముహూర్తం కుదిరి నువ్వు వచ్చేవరకూ ఆ ఒంటెల వెధవలు నీ కోసం అరణ్యంలో ఏ చెట్టు నీడనో ఎదురు చూస్తూ కూచుంటారను కున్నావా? ఆ చొక్కా, పై పంచా కూడా లేని పిలక వెధవ, వీరపుర ఆశ్వికుల్లో కొందరిని చంపి క్షేమంగా అరణ్యం చేరా డని తెలిస్తే రాజుగారేమంటారు? నీకూ, నాకూ ఉరి తప్పదు.\" అన్నాడు సేనాని. ..\n\" అయ్యా, ఆ పిలక వెధవ ఒట్టొట్టి పిలక వెధవ కాదు! అతణ్ణి, ఆచార్య మహా మంత్రీ అంటూ అతడి అనుచరులు సంబో ధించటం విన్నాను. అతడు రూపురేఖల్లో, శౌర్యపరాక్రమాల్లో భారతంలోని........” దళనాయకుడు మాట ముగించకముందే సేనాని గట్టిగా, \" ఇక ఆ కవిత్వం చాలు, నోర్ముయ్యి!\" అని కోప్పడి, “నువ్వు నలుగు రైదుగురు ఆశ్వికున్ని వెంటబెట్టుకుని, ఆ గుండు పిలక ఒంటె వెధవా, వాడి తోటి వాళ్ళూ అరణ్యంలో ఎక్కడున్నారో చూసి, వాళ్ళు కనుమరుగు కాకుండా వెన్నంటి వుండు. నేను ముందుగా ఈ కొండకోటను స్వాధీన పరుచుకుని, మన వీరపుర పతా కాన్ని దానిమీద ఎగరవేసి, సైన్యంతో అరణ్యంలోకి వస్తాను,\" అన్నాడు. దళనాయకుడు, సేనానికి నమస్కరించి, \"చిత్తం!\" అని నలుగురు గుర్రపు రౌతుల్ని వెంటబెట్టుకుని, స్వర్ణాచారి అరణ్యంలో ప్రవేశించిన మార్గం వెంట బయలుదేరాడు. కాని, స్వర్ణాచారి ఆ సరికే అరణ్యంలో చాలాదూరం వెళ్ళిపోయాడు. అతడికే ఏ విధంగా అయినా సరే ఖడ్గజీవదత్తులూ, సమరభాహూ ఎక్కడ వున్నదీ తెలుసు కోవాలనీ, వాళ్ళకు కొండకోటకు పట్టిన దురవస్థ గురించి చెప్పాలనీ వున్నది. ఎలుగ్గొడ్డు ముఠావాళ్ళు అరణ్యంలో ఏ ప్రాంతాల వుండేదీ అతడికి సూచన ప్రాయంగా తెలుసు. ఆ కారణంవల్ల స్వర్ణా చారి ఆ దిక్కుకేసి బయలుదేరి, కొంత సేపటికి ఒక కొలను ప్రాంతాన్ని చేరాడు. • అందరూ అక్కడ ఒంటెలను దిగి, వాటికి కొలనులో నీళ్ళుపెట్టి, మేయటానికి వదిలారు. స్వర్ణాచారి యిద్దరు అనుచరు లను ఎత్తయిన చెట్టుమీదికి ఎక్కించి, \"ఆ వీరపుర కాల్బల సైనికులుగాని, అశ్వ సైనికులుగాని మనను వెతుకుతూ యీ ప్రాంతాలకు వచ్చే ప్రమాదం వున్నది. వాళ్ళ రాక ముందుగా మనకు తెలియటం మంచిది. కొద్ది మంది శత్రువులనయితే యిక్కడే నరికి పోగులు పెడదాం. మరీ అధిక సంఖ్యలో వుంటే యీ ప్రాంతం వదిలి మరొక చోటుకు తరిలిపోదాం. కనక మీరు అప్రమత్తులుగా వుండి, చుట్టుపక్కల ప్రదేశాలను పరీక్షగా చూస్తూండండి,\" అని ఆజ్ఞాపించాడు. ఒక అరగంట కాలం గడిచింది. చెట్టు మీద వున్న సమరబాహు అనుచరుల్లో ముందుగా ఒకడికి, తామున్న చోటు కేసి పరిగెత్తుకుంటూ వస్తున్న పది పన్నెండు మంది ఎలుగ్గొడ్డు ముఠా వాళ్ళు కనిపిం చారు. వాళ్ళు వెనకా ముందులు చూసుకో కుండా సూటిగా కొలను దగ్గిరకు పరుగెత్తు కుంటూ వస్తున్నారు. వెంటనే చెట్టు మీద కాపలా వున్న వాళ్ళల్లో ఒకడు గబగబా కిందికి దిగి. స్వర్ణాచారి దగ్గిరకు వచ్చి తాను చూసినది చెప్పాడు. స్వర్ణాచారి తన అనుచరులందర్నీ హెచ్చ రించి, వాళ్ళతో కొలను పక్కన పున్న గుబురు పొదల్లోకి పోయి దాక్కుని, “వెతక బోయిన తీగ కాలికి తగలటం. అంటే, యిదే! ఈ ఎలుగ్గొడ్డు ముఠా వాళ్ళే మన సమరబాహు రాజును బందీగా పట్టుకు పోయారు,\" అన్నాడు. అంతలో ఎలుగ్గొడ్డు ముఠా వాళ్ళు కొలనును సమీపించారు. వాళ్ళల్లో ఒకడికి చెట్ల కింద మేస్తున్న ఒంటెలు కనిపించినై. వాడు నిలువెల్లా వణికిపోతూ, “ వృకేశ్వరీ మాతా, నువ్వే దిక్కు!\" అని కేక పెట్టి, ఒంటెలను తతిమ్మా ఎలుగ్గొడ్డు వాళ్ళకు చూపెట్టాడు. ఎలుగ్గొడ్డు ముఠా అంతా ఒక క్షణ కాలం స్థాణువుల్లా అయిపోయారు. వాళ్ళలా భయకంపితులైపోయి ఏమి చేయటమా అని ఆలోచించే సమయంలో స్వర్ణాచారి హఠా త్తుగా సమరబాహు అనుచరులతో వచ్చి వాళ్ళ మీద పడి, ఇద్దర్ని ఈటెలతో గట్టిగా పొడిచాడు. వాళ్ళు, \" చస్తిమి, వృకేశ్వరీ మాతా!\" అంటూ కిందపడే లోపలే అయి దారుగురు ఎలుగ్గొడ్డు మనుషులు ఆయుధాలు కింద పడేసి లొంగిపోయారు. మిగిలిన వాళ్ళు పులిని చూసిన లేళ్ళలా ఎగిరి గంతేసి, వచ్చిన దారినే తిరిగి పరిగెత్తారు. అలా పారిపోయిన ఎలుగ్గొడ్డు ముఠా వాళ్ళే కొలను కేసి వస్తున్న ఖడ్గ జీవదత్తు లకూ, సమరబాహుకూ, గురుభల్లూకుడికీ ఎదురుపడి స్వర్ణాచారిని గురించి చెప్పారు. \"ఎక్కడో కోట కట్టే ప్రయత్నాల్లో కొండ మీద వుండవలసిన స్వర్ణాచారి, యీ అరణ్యంలోని కొలను ప్రాంతం చేరా డంటే చాలా ఆశ్చర్యంగా వుంది. కొండ మీద ఏవో చిక్కుల్లో పడి యిక్కడికి పారి పోయి రాలేదు గదా?\" అన్నాడు జీవదత్తుడు. \" స్వర్ణాచారి గొప్ప ప్రభు భక్తి పరా యణుడు. బహుశా, నన్ను ఎలుగ్గొడ్డు ముఠా వాళ్ళ నుంచి కాపాడాలన్న ప్రయత్నంలో యిక్కడికి వచ్చి వుంటాడు!\" అన్నాడు సమరబాహు తృప్తిగా. ఈ సంభాషణేమీ అర్థం కాక గురు భల్లూకుడు తనకు మరెవరో కొత్త వాళ్ళ నుంచి ప్రమాదం రాబోతున్నదని భయపడి, ఖడ్గ జీవదత్తులకు నమస్కరించి, \"మీరు నాకు ప్రాణదానం చేస్తామని అభయం యిచ్చారు. మరవకండి ! ''అన్నాడు. ఆ మాటలకు జీవదత్తుడు నవ్వి, \"గురు భల్లూకా, మా నుంచిగాని, కొలను దగ్గిర వున్న యీ సమరబాహు అనుచరుల నుంచి గాని నీకు ఎలాంటి ప్రమాదం రాదు, భయపడకు!\" అన్నాడు. \"సాక్షాత్తూ వృకేశ్వరీదేవే నీకు అండగా వుండగా భయమెందుకు?” అన్నాడు ఖడ్గ వర్మ నవ్వుతూ. వాళ్ళిలా మాట్టాడుకుంటూ కొలను దగ్గి రకు వచ్చేసరికి, స్వర్ణాచారి తనకు దొరికిన ఎలుగ్గొడ్డు ముఠా వాళ్ళను సమరబాహు ఎక్కడ వున్నదీ తెలుసుకునేందుకు ప్రశ్ని స్తున్నాడు. అతడు ఖడ్గ జీవదత్తుల్నీ. సమరబాహునూ అల్లంత దూరంలో చూస్తూనే బ్రహ్మానందం చెంది వాళ్ళ దగ్గిరకు పరుగు పరుగున వచ్చి, \" సమరబాహు మహారాజా, క్షత్రియ యోధుల్లారా, యివే నా నమస్కా రాలు!\" అన్నాడు వంగి నమస్కరిస్తూ. “ స్వర్ణాచారీ, నువ్వేదో మీ మహారాజుగారి కోటను గాలికి వదిలి, అరణ్య విహారానికి బయలుదేరి వచ్చినట్టు కనబడుతున్నదే!\" అన్నాడు జీవదత్తుడు. \"క్షత్రియ వీరయోధుల్లారా, ఆ కోట శత్రువుల వశమైపోయింది. దాన్ని రక్షిం చేందుకు నేనూ, సమరబాహు అనుచరులూ గట్టి ప్రయత్నమే చేశాం. ఆ ప్రయత్నంలో కొందరు వీర స్వర్గం అలంకరించారు కూడా.\" అన్నాడు స్వర్ణాచారి విచారంగా. \"అందరూ వీరస్వర్గం అలంకరించకుండా కొందరైనా యీ భూమి మీద ప్రాణాలతో వుంటే, ముందు ముందు మీ కాబోయే రాజుకు సాయపడే అవకాశం వుండేది. వీరస్వర్గానికి పోకుండా యిక్కడే వుండి పోయిన వాళ్ళెంతమంది? \" అని అడిగాడు ఖడ్గవర్మ. స్వర్ణాచారి తనతో కొలను దగ్గరకు వచ్చిన సమరబాహు అనుచరుల కేసి ఒకసారి తల తిప్పి చూసి. \" నాతో కలిపి పదహారు మందిమి. మా వాహనాలు పదహారు ఉష్ట్రాలు కూడా యిక్కడే వున్నవి,” అన్నాడు. “కొండకోటను శత్రువులు ఆక్రమించారా! ఎలా ఆక్రమించగలిగారు? ఎవరా శత్రు వు లు?\" అన్నాడు సమరబాహు కోపంతో పళ్ళు కొరికి, మీసం మెలివేస్తూ. స్వర్ణాచారి, అరణ్యంలోకి వచ్చిన వీర పుర జంతు ప్రదర్శనశాలాధికారితో ప్రారం భించి, ఆ తరవాత వీరపుర సైనికులు కొండ మీది కోటను పట్టుకోవటానికి చేసిన ప్రయత్నం. అప్పుడు జరిగిన యుద్ధంలో తాను పొందిన ఓటమీ, చావగా మిగిలిన అనుచరులతో ఆరణ్యంలోకి పారిపోయి రావటం—అంతా టూకీగా చెప్పాడు. అంతా శ్రద్ధగా విన్న సమరబాహు పెద్దగా నిట్టూర్చుతూ, \" అంటే, కోటతో పాటు మనం ఎంతో కాలంగా కూడబెట్టిన ధన ధాన్య సంపద యావత్తూ శత్రువశమైందన్న మాట! ఆ వీరపుర రాజును క్షమించరాదు. అతడి అంతం చూడాలి. ఖడ్గ జీవదత్త యోధుల్లారా, ఇందుకు మీరు నాకు సాయ పడాలి.” అన్నాడు. జీవదత్తుడు, సమరబాహు కేసి జాలిగా చూస్తూ ఏదో అనబోయేంతలో ఖడ్గవర్మ కోపంగా, \" సమరబాహూ, ఇప్పుడు నీకే ఆపదవచ్చిందని మా సాయం కోరుతున్నావ్? నిన్ను ఎలుగ్గొడ్డు ముఠా వాళ్ళ నుంచి రక్షిస్తామని మాట యిచ్చి నెరవేర్చుకున్నాం. ఇక మా దారిన మేం వింధ్యపర్వతాలకు పోదలిచాం. అక్కడ మేమొక రాతిరధాన్ని కదిలించవలసి వున్నది. కాని, దారి పొడు గునా మేము యితరుల్ని చిక్కుల్లో నుంచి కాపాడాలన్న ధర్మబుద్ధి కొద్దీ కాలయాపన చేస్తున్నాం. ఇక ఆ ధోరణికి స్వస్తి చెప్పాలి.\" అన్నాడు. జీవదత్తుడు, ఖడ్గవర్మ వీపు తట్టి తొందర పడవద్దన్న సూచనగా తలాడించి హెచ్చ రిక చేసి, \" సమరబాహూ, నువ్వు రాజ్యం సంపాయించి పోగొట్టుకున్న వాడివి కాదు గదా, వీరపుర రాజు మీద పగ సాధించ టానికి ? ఈ మహారణ్యంలో ఏ ప్రాంతాన అయినా నీ అనుచరులతో సుఖంగా పంటలు పడించుకుంటూ హాయిగా బతకవచ్చునే,\" అన్నాడు. సమరబాహు జవాబివ్వకుండా తలవంచు కున్నాడు. అప్పుడు స్వర్ణాచారి కలగజేసుకుని, \"క్షత్రియ యోధుల్లారా, నా దొక మనవి, చిత్తగించాలి! పేరును బట్టి యీ సమర బాహు ఏ చంద్రవంశజుడో అయి వుంటాడని నాకు నమ్మకం కలుగుతున్నది. అలాంటి వాడు యిక్కడెక్కడైనా చిన్న రాజ్యం స్థాపించగా చూసి, అతడి దగ్గిర మంత్రిత్వం నెరపాలన్న కోరిక నాక్కలుగుతున్నది. మీరు దయ తలచి సాయపడితే కనీసం, ఆ వీరపురరాజును కొండకోట ప్రాంతాల నుంచయినా తిరోగమించేలా చేయగలం. అప్పుడు కొండకోట, ఆ చుట్టుపక్కల వున్న ఆటవిక గూడేలతో కలిసి ఒక రాజ్య మవుతుంది,\" అన్నాడు. జీవదత్తుడు, ఖడ్గవర్మ కేసి చూసి, \" ఖడ్గా, ఈ పాటి సాయం మనం చేయటం బావుంటుందనుకుంటాను,\" అని సమర బాహు, స్వర్ణాచార్లతో, \" మనం ముందుగా యిక్కడి కొచ్చిన వీరపుర సైనికుల్ని దెబ్బ తీయాలి. అల్ప సంఖ్యలో వున్న మనం వాళ్ళతో ముఖా ముఖి యుద్ధం చేయలేం గనక ఉపాయంతో వాళ్ళను ఓడించాలి. అందుకొకే ఒక మార్గం వున్నది. ఆ సైనికు లందర్నీ గురుభల్లూకుడి బిలదుర్గంలో ప్రవే శించేలా చేయాలి,\" అన్నాడు. \" అదెలా సాధ్యం, జీవదత్త ప్రభూ? వాళ్ళు ఆ బిలంలోకి ప్రవేశించేలా చేయటం ఎలా?\" అన్నాడు స్వర్ణాచారి ఉత్సాహం పట్టలేక. \" అందుకు గురుభల్లూకుడి శిష్యుల్లో ఒకళ్ళిద్దరు వీరపుర సైనికుల దగ్గిరకు పోయి, వాళ్ళ నాయకుడితో మనమంతా ఆ బిలంలో దాక్కుని వున్నామని చెప్పాలి. వాళ్ళు మనను వధించేందుకు బిలంలో ప్రవేశిస్తారు. అప్పుడు....\" అంటూ ఆగి జీవదత్తుడు, గురుభల్లూకుడితో, \" భల్లూకా! నీ శిష్యులు నీ మాటకు జవదాటని తత్వం గలవాళ్ళా లేక గురువుకే ద్రోహం చేసే రకమా?\" అని అడిగాడు. ఆ ప్రశ్న వింటూనే గురుభల్లూకుడు ఉద్రేకపడిపోతూ, \" అయ్యా, నా శిష్యుల గురు భక్తి యిప్పుడే రుజువు చేస్తాను. నేను ఆజ్ఞాపిస్తే వాళ్ళు కొండ శిఖరం మీద నుంచి అయినా కిందికి దూకుతారు. ఇక్కడ కొండ లేదు గనక, ఆ కనబడే చెట్టు చిఠారు కొమ్మ మీది నుంచి కిందికి దూక మని ఆజ్ఞాపిస్తాను,\" అని ఒక ఎలుగ్గొడు వాడితో, \" ఒరే, శిష్యా ! నువ్వు ఆ చెట్టు చిఠారు కొమ్మకు పోయి, అక్కణ్ణించి భూమి మీద పడు!'' అన్నాడు. జీవదత్తుడు వారించే లోపలే ఎలుగ్గొడ్డు వాడు పరుగెత్తుకుంటూ పోయి, నూరడు గుల ఎత్తున్న ఒక చెట్టు పైకి పాకి, అక్క ట్టించి, \" గురుభల్లూకా! \" అంటూ అరిచి, చేతిపట్టు వదిలి తలకిందులుగా నేల మీదికి పడసాగాడు. — (ఇంకావుంది)",
            "book_page_end": 16
        },
        {
            "title": "దైవోపహతుడు",
            "book_page_start": 17,
            "pdf_page_start": 19,
            "pdf_page_end": 25,
            "author": "చందమామ బృందం",
            "genre": "బేతాళ కథ, ఫాంటసీ",
            "moral": "అహంకారం, మూఢ విశ్వాసాలు కష్టాలకు దారితీస్తాయి. తెలివైన నాయకుడికి విజయం దక్కితే, ప్రజలు తిరిగి విశ్వసిస్తారు.",
            "keywords": [
                "విక్రమార్కుడు",
                "బేతాలుడు",
                "శృంగుడు",
                "దైవనింద",
                "అగ్నిపర్వతం",
                "మూఢ విశ్వాసం"
            ],
            "characters": [
                "విక్రమార్కుడు",
                "బేతాలుడు",
                "శృంగుడు (యౌధేయశృంగుడు)",
                "కేశిని",
                "రావలుడు",
                "మాయావులు",
                "రాజు (కేశిని తండ్రి)"
            ],
            "locations": [
                "శ్మశానం",
                "సింధు ప్రాంతం",
                "అరణ్యాలు",
                "ఇంద్రప్రస్థం",
                "ఎడారి"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి. చెట్టు పై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాలుడు, \"రాజా, దైవనింద అనేక ఆపదలకు దారి తీస్తుంది. నీకు ఇలా శ్రమ కలగ టానికి కారణం దైవదూషణ కాదు గద ? దేవతలను నిందించి పడరాని కష్టాలు పడిన యౌధేయశృంగుడి కథ చెబుతాను, శ్రమ తెలియకుండా విను.\" అంటూ ఇలా చెప్పసాగాడు :\nఅదికాలంలో సింధు ప్రాంతంలోని అరణ్యాలలో అనేక ఆటవిక తెగలవాళ్ళు ఉండేవారు. వారిలో యౌధేయు లనే వాళ్లు ఒక తెగ. వాళ్ళు అరణ్యాలలో తిరు గుతూ, మృగాలను వేటాడుతూ పశు ప్రాయులుగా జీవించేవారు. ఆ తెగలో శృంగుడు అనేవాడు ఒకడు పుట్టు కొచ్చాడు. వాడి ' శక్తులూ, సాహసమూ, బుద్ధిబలమూ అసాధారణమైనవి. కుర్ర వాడుగా ఉండగానే యౌధేయులు వాడి మాటలు విని, వాడు చెప్పినట్టు నడుచు కుంటూ చాలా మేలుపొంది. వాణ్ణి తమ నాయకుడుగా చేసుకున్నారు.\nశృంగుడు తన సమస్త శక్తులనూ ధారపోసి, తన జాతిని ఉద్దరించటానికి కంకణం కట్టుకున్నాడు. యౌధేయు లుండే ప్రాంతానికి చేరువలో మాయావు లనే జాతి వాళ్ళుండే వారు. వాళ్ళు అద్భుతమైన మాయలు తెలిసిన వాళ్ళు. వారి వద్ద అంతులేని ధనరాసు లుండేవి. మేడలూ, మిద్దెలూ కట్టటం వారిక తెలు సును. కాని మాయావులు బలమైన జాతికాదు. వాళ్ళు కోటలు నిర్మించుకుని వాటి మధ్య నిర్భయంగానూ. నిశ్చింత గానూ జీవిస్తూ, ఇతరుల సంగతి పట్టించు కునే వారు కారు. శృంగుడు తన జాతివాళ్ళను ముంచి యోధులుగా తయారు చేసి మాయావుల కోటల మీదికి దాడులు జరిపాడు. మాయావులు మొదట్లో తమ మాయలతో ఆటవికులకు ది గ్రమ కలిగించినా, శృంగుడి శక్తి యుక్తుల ముందు వారి మాయలు ఫలించక, చివరకు పూర్తిగా ఓడిపోయారు. వారి కోటలు శృంగుడి వశ మయాయి. వివిధ శిల్పులను బానిసలుగా పట్టుకుని శృంగుడు వారిచేత ఒక మహా నగరం నిర్మింపజేసి, వారి నుంచి కొల్ల గొట్టిన సంపదలతో ఒక రాజ్యం ఏర్పాటు చేసుకున్నాడు. నిన్నటి దాకా ఆటవిక జీవితం గడిపిన యౌధేయులకు శృంగుడి ధర్మాన నాగ రిక వృత్తులూ, కళలూ లభించాయి. వాళ్ళు వ్యవసాయమూ, పశువుల పెంపకమూ నేర్చుకుని, ఎన్నడూ ఎరగ నంత సుఖంగా జీవించటం ఆరంభం చారు. వారికి ఇప్పుడు శృంగుడు ఎంతో ప్రియమైన రాజు.\nఅయితే శృంగుడు తన ప్రజలలో ఒక్క లోపం గమనించాడు. ప్రజలు ఇప్పుడు నాగరిక జీవనం నేర్చు కున్నప్పటికీ వారి ఆలోచనలూ, నమ్మకాలూ ఇంకా వెనకటిలాగే అనాగరికంగా ఉన్నాయి. వారికి మూఢ విశ్వాసాల వల్ల నష్టం కలుగుతుందని చెప్పటానికి శృంగుడు తన జాతి వారినందరినీ రాజభవనం ముందున్న విశాలమైన మైదానం మీద సమావేశం కమ్మని కబురు చేశాడు. శృంగుణ్ణి దేవుడి అవతారంగా భావిస్తున్న యౌధేయులు రాజభవనం ముందు హాజరయారు. వారి వెనక ఒక కొండ ఉన్నది. ముందు రాజభవనం ఉన్నది. శృంగుడు రాజభవనం మిద్దె మీదికి వచ్చి తన ప్రజలను చూశాడు. అతన్ని చూడగానే ప్రజలు జ య ధ్వా నా లు చేశారు. అతను వారిని సంబోధిస్తూ, \"నేను మిమ్మల్ని ముందు ఒక్క విషయం అడగాలి. మీ రిప్పుడు వెనకటి కన్న సుఖంగానూ, ఆరోగ్యంగానూ, ఉన్నతం గానూ జీవిస్తున్నారు. దీనికి కారణం ఏమిటో ఆలోచించారా ? \" అని అడిగాడు. \" అంతా ఆ దేవతల అనుగ్రహం!\" అన్నారు ప్రజలు. శృంగుడు ముఖం చిట్లించి, \"ఇందులో దేవతల ప్రమేయం ఏ మున్నది?\" అన్నాడు. ఆ తరవాత అతను ఏ మన్నాడొ ఎవరికీ వినిపించలేదు. భయంకరమైన ఉరుముల లాటి ధ్వనులు భూమ్యా కాశాలు నిండాయి. నేల కంపించి నెర్రెలు విచ్చింది. ఆ నెర్రెలలో నుంచి పాములూ, మండ్రగబ్బలూ, పెద్ద పెద్ద కాళ్ళ జెర్రులూ బయటికి వచ్చాయి. రాజభవ నానికి ఎదురుగా ఉన్న కొండ గర్జిం చింది. దాని శిఖరం వెనక నుంచి ఎర్రని మంటలూ, భయంకరమైన నల్లని పొగా ఆకాశం ఎత్తులేచాయి. ప్రజల మీద భస్మం రాలసాగింది. శృంగుడు ధరించిన అందమైన బట్టలు క్షణంలో మసిగుడ్డ ల్లాగా అయిపోయాయి.\nజనం పారిపోయారు. ఆ ఉపద్రవంతో చాలా భీభత్సం జరిగింది. భూకంపాలకు నగరంలోని ఇళ్ళన్నీ చాలాభాగం కూలి పోయాయి; కొన్ని దెబ్బతిన్నాయి. జనం చాలామంది చచ్చారు. అగ్నిపర్వతం శాంతించిన అనంతరం ఎక్కడ చూసినా బూడిద కుప్పలే మిగిలాయి. యౌధేయులకు శృంగుడిలో విశ్వాసం పోయింది. అతను దైవదూషణ చేసి, దేవతలకు ఆగ్రహం తెప్పించి, సర్వ నాశనం చేశాడు. వాళ్ళకు అతని పట్ల ఉండే విశ్వాసం ఒక్క దెబ్బతో తుడిచి పెట్టుకు పోయింది.\nఈ వార్త ఉత్తర ప్రాంతాన ఉండే యవనరాజు రావలుడికి తెలిసింది. అతను తన సైన్యాన్ని వెంట బెట్టుకుని శృంగుడి పైకి యుద్ధానికి వచ్చాడు. శృంగుడు తన ప్రజలను యుద్ధానికి పురికొల్పాడు. కాని వాళ్ళు తమ రాజును దైవోపహతుడుగా భావించి, యుద్ధం చేయ నిరాకరించారు. శృంగుడు శత్రువుకు చిక్కకుండా తన సైంధవాశ్వం మీద పారిపోయి, కొద్దిలో చావు తప్పించు కున్నాడు. అతనికి ఇప్పుడు తన వారితో సహా అంతా శత్రువులే. మాయావులకూ, యవనులకూ, ఇతర ఆటవిక జాతులకూ దొరకకుండా పారిపోవాలంటే అత ను తూర్పుగానే వెళ్ళాలి. అతను అతి ప్రయాస మీద ఎడారిదాటి, ఇరవైరోజుల అనంతరం ఇంద్రప్రస్థం అనే రాజ్యాన్ని చేరుకున్నాడు. అతనికి ఆ నగరంలో ఒక ఉద్యానం కనబడింది. కాని ఆ సమయంలో అందులో రాజకుమార్తె కేశిని విహరిస్తూ ఉండటం చేత అతన్ని భటులు లోపలికి పోనివ్వ లేదు. అందుచేత అతను ఉద్యాసం వెలపల ఒక చెట్టు నీడన పడుకుని నిద్ర పోయాడు. కొంత సేపటికి రాజకుమార్తె పరిచారిక ఒకతె బయటికి వచ్చి, అతన్ని చూసి, అతని అందానికి ఆశ్చర్యపోయి, తిరిగి వెళ్ళి రాజకుమార్తెతో చెప్పింది. రాజ కుమార్తె కేశిని అతన్ని తన దగ్గిరికి పిలి పించుకుని, అతని పరిస్థితి గ్రహించి పళ్ళూ, పానీయాలూ ఇప్పించింది. కొంచెం ఆహారం లోపల పడగానే శృంగుడికి ప్రాణం లేచి వచ్చింది. అతను మామూలు బాటసారి కాదని రూఢి చేసుకుని, కేశిని, \" మీ రెవరు?\nమీది ఏ దేశం? ఇక్కడికి ఏం పనిమీద వచ్చారు? \" అని అడిగింది. కేశిని గొప్ప సౌందర్యవతి. ఆమెను చూడగానే శృంగుడికి ప్రేమ కలిగింది. కాని ఆమె చూపే ఆదరం అతన్ని బాధిం చింది. అతను 'నిస్పృహతో, నేను ఇప్పుడు ఎవరినీ కాను. కాని ఒకప్పుడు శక్తిమంతుణ్ణి, సమర్ధత చూపినవాణ్ణి,\" అన్నాడు. కేశిని అతన్ని తన వెంట రాజభవ నానికి తీసుకుపోయి, తన తండ్రితో, తనకు అతన్ని పెళ్ళాడాలని కోరిక ఉన్నట్టు చెప్పింది. “ఊరూ పేరూ తెలియని వాణ్ణి ఎలా పెళ్ళాడతావు? నువు సరేనంటే ఎంత లేసి రాజకుమారులూ నిన్ను పెళ్ళాడ టానికి సిద్ధంగా ఉన్నారు.\" అన్నాడు కేశిని తండ్రి. కేశిని శృంగుణ్ణి మరొకసారి అతని సంగతి అడిగి, \"మీరు కూడా ఒక రాజ కుమారుడేనని నేను నమ్ముతున్నాను. మీరు మీ విషయం చెప్పినట్టయితే మనకు మా తండ్రి పెళ్ళి చెయ్యవచ్చు,” అన్నది. శృంగుడు కంగారు పడి, ''అంత ఆదృష్టానికి నేను నోచుకోలేదు. నా దశ బాగాలేదు.\" అంటూ తన కథ అంతా కేశినికి చెప్పాడు. అతను యౌధేయశృంగు డని తెలియ గానే కేశిని ఎంతో సంతోషించింది. కొద్ది కాలం కిందట అతన్ని గురించి గొప్ప గొప్ప వార్తలు ఆమె విని ఉన్నది. ఆమె అతనితో, '' మీరేమీ విచారించకండి. మనకు పెళ్ళి అయితే ఇంద్రప్రస్థ రాజ్యం మీదే అవుతుంది, మీరు తిరిగి రాజు కావచ్చు. మీ చెడ్డ రోజులు అయిపోయా యనుకోండి.'' అన్నది.\nఆమె వెళ్ళి తన తండ్రికి శృంగుడి వృత్తాంతం చెప్పింది. కాని ఆయన సంతోషించి వివాహానికి ఒప్పుకోవటానికి మారుగా, వెలవెలపోయి, ఒక్క క్షణం ఆలోచించి, వెంటనే తన రహస్య మంది రానికి రమ్మని మంత్రులకు కబురు పంపాడు. కేశిని ముందే రహస్య మందిరానికి వెళ్ళి ఒక తెరచాటున దాగి, రాజూ, మంత్రులూ బరిపిన చర్చ అంతా విన్నది. మొదట రాజు తన మంత్రులకు శృంగుడి వృత్తాంతం అంతా చెప్పి, \"అతను ఇప్పుడు మన అతిథి గా ఉన్నాడు.\" అన్నాడు. వెంటనే ఒక మంత్రి, \"మహారాజా, రావలుడు బలవంతుడు. మనం ఈ శృంగుణ్ణి బంధించి అతనికి అప్ప జెప్పితే మనం రావలుడితో శాశ్వతమైత్రి సాధించవచ్చు.\" అన్నాడు. \"అతిథిని శత్రువుకు పట్టి ఇవ్వటం ధర్మం కాదు. అతన్ని వెంటనే సాగ నంపటం మంచిది. లేకపోతే, అతను ఇక్కడ ఉన్నట్టు తెలిసి రావలుడు మన పైకి యుద్ధానికి రావచ్చు,\" అన్నాడు మరొక మంత్రి. మంత్రు లందరూ ఇదే విధంగా మాట్టాడిన మీదట రాజు, \" అమ్మాయి అతన్ని పెళ్ళాడ గోరుతున్నది. లేకపోతే మనకు సమస్యే లేదు.\" అని అసలు సంగతి బయటపెట్టాడు. ఈ మాట వింటూనే ఒక మంత్రి, మహారాజా, అమ్మాయిగారి కోరిక తీర టానికి ఒకటే మార్గం. మనమే పరిసర రాజులను చేర్చుకుని ఈ రావలుడి మీద యుద్ధం చేద్దాం. అతని మూలంగా అనేక దేశాలకు శాంతి లేకుండా ఉన్నది. అతన్ని ఓడించిన కీర్తి మన దేశానికి దక్కేటట్టు చేద్దాం. అందువల్ల శృంగుడి సమస్యా తీరుతుంది. అమ్మాయిగారి కోరికా తీరుతుంది,\" అన్నాడు. ఈ ఆలోచన అందరికీ నచ్చింది.\nరావలుణ్ణి హతమార్చటానికి అనేక చిల్లర దేశాల వాళ్ళు కలిసి వచ్చారు. పెద్ద సేన తయారయింది. అందులో శృంగుడు ఒక సామాన్య యోధుడుగా చేరాడు. యుద్ధం జరిగింది. ఆ యుద్ధంలో యవన రావలుణ్ణి శృంగుడు స్వయంగా ఎదిరించి, తాను తీవ్రంగా గాయపడి నప్పటికీ అతన్ని చంపాడు. తరవాత శృంగుడు తన జాతివారంతా ఏమయారని విచారిస్తే. చాలా మంది తిరిగి ఆటవిక జీవితం జీవిస్తున్నట్టూ. కొంత మంది యవనుల దగ్గిరా, మాయా వుల దగ్గిరా బానిసలుగా ఉంటున్నట్టూ తెలిసింది. అతను ఆటవికుల నందరినీ మళ్ళీ చేరదీసి తిరిగి పట్టణం నిర్మించి, రాజ్యం స్థాపించి, ఆ తరవాత కేశినిని పెళ్ళాడాడు. బేతాళుడు ఈ కథ చెప్పి, రాజా, దైవోపహతుడైన యౌధేయశృంగుడి పై దేవతలు తిరిగి ఎందుకు కరుణించారు? అతని జాతివాళ్ళు తిరిగి అతని అండన ఎందుకు చేరారు? ఈ సందేహానికి సమా ధానం తెలిసి కూడా చెప్పకపోయావో నీ తల పగిలిపోతుంది.\" అన్నాడు. దానికి విక్రమార్కుడు, ''\" శృంగుడు దైవోపహతుడన్న మూఢ విశ్వాసం అతని జాతి వాళ్ళది. అలాటి మూఢ విశ్వా సాలను వదిలించటానికి అతను - వారిని సమావేశపరిచిన సమయంలో యాదృచ్ఛి కంగా అగ్నిపర్వతం పేలింది. మూఢు లైన యౌధేయులు దాన్ని దైవనిర్ణయంగా భావించారు. కాని ఆ శృంగుడే తిరిగి విజయం సాధించేసరికి అతనికి దైవాను గ్రహం మళ్ళీ కలిగిందనుకుని అతని అండ చేరారు.\" అన్నాడు. రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. (కల్పితం)",
            "book_page_end": 23
        },
        {
            "title": "భార్యసలహా",
            "book_page_start": 24,
            "pdf_page_start": 26,
            "pdf_page_end": 28,
            "author": "పి. వి. సావిత్రి",
            "genre": "నీతి కథ",
            "moral": "దురాశ దుఃఖానికి కారణం. తెలివైన భార్య సలహా ద్వారా వచ్చిన కష్టాల నుండి బయటపడవచ్చు.",
            "keywords": [
                "దురాశ",
                "పురోహితుడు",
                "గోదానం",
                "అంటువ్యాధి",
                "తెలివైన సలహా"
            ],
            "characters": [
                "పురోహితుడు",
                "పురోహితుడి భార్య",
                "గ్రామస్తులు"
            ],
            "locations": [
                "కోటిపల్లి అగ్రహారం"
            ],
            "content": "కోటిపల్లి అగ్రహారంలో ఒకే పురోహితుడు ఉండే వాడు. పౌరోహిత్యంలో గట్టివాడే గాని, అతనికి వల్లమాలిన ఆశ. చుట్టుపట్ల అందరూ అవసరం పడినప్పుడల్లా అతన్నే పిలిచే వారు. అవతలి వాళ్ళు ఉన్న వారైనా, లేనివారైనా, ఈ పురోహితుడు అందరివద్దా ఒకే విధంగా డబ్బు పుచ్చు కునే వాడు; అందరినీ పీడించి గోదానాలు పట్టేవాడు. ఒకసారి ఆ ప్రాంతాల చాలా గ్రామా లలో అంటువ్యాధులు వచ్చి ఎంతో జన నష్టం జరిగింది. దానితో పురోహితుడి పంట పండింది. కర్మకాండ చేయించ టానికి మరొక పురోహితుడు లేక పోవ టంతో అందరూ అతన్నే పిలిచారు. కర్మ చేయించి నందుకు గోదానం ఇయ్యాలని పురోహితుడు అందరి దగ్గిరా పటుపట్టాడు. గోదానం ఇయ్యకపోతే కర్మ నిలిచి పోతుందని భయపడి, ప్రతి ఒకరూ ఏ గొడ్డుబోతు ఆవునో, ఎండ్ పోయిన ఆవునో ఆయనకు దానం ఇచ్చారు. అలా వచ్చిన పనికిమాలిన ఆవుల నన్నిటినీ, ఆయన శ్రమపడి ఇంటికి తోలుకు వచ్చేవాడు. కొద్ది రోజులలో పురోహితుడి దొడ్డి అంతా ఆవులతో నిండిపోయింది. కాని పురోహితుడికి పెద్ద సమస్య ఏర్పడింది. అన్ని ఆవులను ఎలా మేపటం? వాటికి మేత ఎక్కడి నుంచి తేవటం? ముందు ఆ ఆవులు వర్షానికి తడవకుండా పెద్ద పాక ఒకటి వెయ్యవలిసి వచ్చింది. ఆ పాక వెయ్యటానికి పురోహితుడు కూడబెట్టిన డబ్బులో బోలెడంత ఖర్చు అయింది. ఆవులకు మేత కొని వెయ్యాలంటే చాలా ఖర్చు అవుతుంది. మేత సరిగా లేకపోతే అవి చస్తాయి; తనకు గోహత్యా పాతకం చుట్టుకుంటుంది. అందుచేత పురోహితుడు తానే వాటి నన్నిటినీ మేతకు తోలుకు పోసాగాడు. ఈ పని మీద వేసుకున్న తరవాత పౌరోహిత్యం సాగలేదు. కాలక్రమాన అతనికి తాను ఉభయ భ్రష్టుడయినట్టు స్పష్టమయింది. ఎంత కాలం మేపినా ఒక్క ఆవు కూడా పాలియ్యదు. అన్నీ ఎండిపోయినవి, వట్టిపోయినవీనూ. ఈ దిక్కుమాలిన ఆవుల కోసం తాను బంగారం లాటి పౌరో హిత్యాన్ని కూడా పోగొట్టుకున్నాడు. పౌరోహిత్యం మానే సరికి ఇంట్లో జరుగు బాటు కాకుండా పోయింది. తాను పౌరో హిత్యం మాని పశువులకాపరి ఆయాడే గాని అందువల్ల అన్ని విధాలా నష్టమే వచ్చింది. పోనీ ఎవరన్నా కుర్రవాణ్ణి ఆవులను కాయటానికి పెట్టు కుందామంటే, వాడికి కనీసం మూడు పూటలా తిండి అయినా పెట్టాలి. పురోహితుడి భార్య రోగిష్టిది. వాడికి వండి పెట్టటం తన వల్ల కాదని ఆమె చెప్పేసింది. గత్యంతరం లేక పురోహితుడు తాను పెట్టుకున్న కుర్ర వాడికి తానే వండిపెట్టుతూ కొంత కాలం గడిపాడు. ఆవులు పాలిచ్చే వి కాకపోవటంతో ఆయన ఎంత శ్రమపడినా, అంతా బూడి దలో పోసిన పన్నీరు అయింది. \" భగ వంతుడా, నిక్షేపంగా పౌరోహిత్యం చేసు కుని బతుకుతున్న వాడికి ఎన్ని కష్టాలు తెచ్చి పెట్టావురా!'' అని ఆయన దేవుణ్ణి తిట్టిపోసేవాడు. తన దురాశే తన కష్టా లన్నిటికీ మూలమని ఆ మానవుడు గ్రహించలేదు. అయితే అతన్ని ఈ కష్టాల నుంచి బయట పడేసినది ఆయన భార్యే. ఆమె చాలా తెలివి గలది. కొన్నాళ్ళుగా ఆమె భర్త పడుతున్న పాట్లు గమనిస్తూనే వున్నది. \"మీరు ఈ దిగులు పడితే ఏమీ ప్రయోజనం ఉండదు. నేనొక ఉపాయం చెబుతాను, అలా చెయ్యండి. మీ కష్టాలు గట్టెక్కుతాయి,\" అన్న దామె పురోహితుడితో. \" చెప్పు, అలాగే చేద్దాం.\" అన్నాడు పురోహితుడు. \" చూడండి, ఈ పనికిమాలిన ఆవు లన్నిటినీ వచ్చినంత ధరకు అమ్మె య్యండి. ఆ డబ్బుతో రెండు శేర్లు పాలిచ్చే మంచి ఆవులను రెంటిని కొనండి. ఎవరన్నా గోదానం చెయ్య దలిచి నప్పుడు, వాళ్ళు గోవును కొన టానికి ఖర్చుపెట్టే మొత్తాన్ని మీరే తీసు కుని, గోవును కొనితెస్తానని చెప్పి, మన ఆవును ఒక దాన్ని తీ సు కు పోయి, మూడు రోజులు ముందుగా వాళ్ళ ఇంట కట్టేసి. దాన్నే దానం పుచ్చుకు ని చక్కగా ఇంటికి తీసుకురండి. ఆవులతో మనకు చక్కగా బోలెడంత డబ్బు వస్తుంది, ఇంట్లో పాడీ ఉంటుంది. వాటి మేతా, పోషణా ఒక సమస్య కాదు,\" అన్నది పురోహితుడి భార్య. ఈ మాట వినగానే పురోహితుడి కి ప్రాణం లేచి వచ్చింది. ఆయన పనికి మాలిన ఆవులను ఏ కసాయి వాళ్ళకో అమ్మేశాడు. తరవాత భార్య చెప్పినట్టు రెండు మంచి పాడి ఆవులను కొని, వాటి మీద బోలెడంత డబ్బు సంపాదిస్తూ, నిర్విఘ్నంగా పౌరోహిత్యం చేసుకుంటూ హాయిగా బతికాడు.",
            "book_page_end": 26
        },
        {
            "title": "దేవుడికంటె గొప్పవాడు",
            "book_page_start": 27,
            "pdf_page_start": 29,
            "pdf_page_end": 32,
            "author": "వసుంధర",
            "genre": "రాజ్య పాలన, నీతి",
            "moral": "ప్రాంతీయ దురభిమానం దేశాభివృద్ధిని అడ్డుకుంటుంది. తెలివైన మనిషి తన కష్టంతో దైవ నిర్ణయాన్ని కూడా మార్చగలడు.",
            "keywords": [
                "పరిపాలన",
                "రాజప్రతినిధులు",
                "ప్రాంతీయతత్వం",
                "శశిభూషణుడు",
                "పాండిత్యం",
                "మనిషి గొప్పతనం"
            ],
            "characters": [
                "మణికంఠుడు (రాజు)",
                "మంత్రులు",
                "శశిభూషణుడు (పండితుడు)",
                "రాజప్రతినిధులు"
            ],
            "locations": [
                "రత్నాకరదేశం",
                "రాజధాని"
            ],
            "content": "మన దేశంలో అరణ్య ప్రాంతాలలో కర్షక గ్రామాలు విస్తరించే కాలంలో రత్నాకరదేశాన్ని మణికంఠు డనే రాజు సమర్థతతో పరిపాలించాడు. ఆయన పరిపాలనా దక్షత ఫలితంగా ఆ రాజ్యం నాలుగు దిక్కులా బాగా విస్తరించింది. మారుమూలల నివసించే ప్రజల కష్ట సుఖాలను కేంద్రంలో ఉన్న రాజు విచా రించటం కష్టసాధ్యమయింది. ఈ సమ స్యను గురించి మణికంఠుడు మంత్రు లతో విచారించగా, దేశాన్ని నాలుగు ప్రాంతాలుగా విభజించి, నాలుగు ప్రాంతా లనూ పాలించటానికి దక్షత గల రాజ ప్రతినిధులను నియమించమన్నారు. వెంటనే రాజు తన రాజ్యాన్ని విభ జించి, నాలుగు భాగాలకూ నలుగురు విశ్వాసపాత్రులైన రాజ ప్రతినిధులను నియమించాడు. ఇందువల్ల చాలా మేలు కలిగినట్టు కనిపించింది. నలుగురు రాజ ప్రతి నిధులూ నెల నెలా రాజుకు తమ ప్రాంతంలో ఉండే ప్రజలకు గల అసౌ కర్యాలను గురించి, వాటిని తొలగించ టానికి తీసుకుంటున్న చర్యలను గురించి నివేదికలు పంపుతూ వచ్చారు. రాజ ప్రతినిధులు రాజుపట్ల భక్తి విశ్వాసాలు కల వారనటానికి సందేహం లేదు. కాని అందువల్లనే కొన్ని చిక్కులు బయలుదేరాయి. వారిలో ప్రతి ఒకడూ తన రాజ్యభాగం మిగిలిన మూడింటి కన్నా ఉన్నతంగా తయారు కావాలని తమలో తాము పోటీ పడ్డారు. ప్రజలను ఉత్సాహపరచటానికి వారు ప్రాంతీయాభిమానాలను రెచ్చగొట్టారు. రాజ్యం అంతటా ఉన్న వాళ్ళంతా ఒకే జాతి వాళ్ళుకారు. గణ పరిపాలన ఉన్నప్పుడు ఒక జాతి వాళ్ళు మరొక జాతితో చీటికీ మాటికీ తగూ లాడుకునే వారు. కాని ఒక పరిపాలన కిందికి వచ్చే సరికి జాతివైరాలు వెనక పడిపోయాయి. కొత్త రాజ ప్రతినిధులు తమలో తాము పోటీలు పడి ఈ జాతి వైరాలు తిరిగి తల ఎత్తటానికి అవకాశం కలిగించారు. ఇంతేగాక, ఏ ప్రాంతంలో అభివృద్ధి అయే సంపద ఆ ప్రాంతం నుంచి మరొక ప్రాంతానికి పోకుండా రాజ ప్రతినిధులు కట్టుదిట్టాలు చేశారు. ఉత్తర భాగంలో. పత్తి బాగా పండుతుంది, కాని నేతలో ప్రావీణ్యం గల జాతులు దక్షిణాన ఉన్నాయి. ఒకే రాజ్యంగా ఉన్నప్పుడు ఉత్తర ప్రాంతపు పత్తి దక్షిణ ప్రాంతపు నేతగాళ్ళకు అందేది; దేశంలో మేలు రకం వస్త్రాల ఉత్పత్తి విస్తృతంగా సాగింది. కాని ఇప్పుడు ఉత్తర ప్రాంతపు రాజప్రతినిధి తన ప్రాంతంలో తయా రయే పత్తిని దక్షిణానికి పోనివ్వక, తన ప్రాంతంలో వారినే నేత నేర్చుకో మన్నాడు. ఈ పరిస్థితిలో దక్షిణ ప్రాంత రాజప్రతినిధి, ఇతర పంటలు చక్కగా పండే పొలాలలో పత్తి పండించ సాగాడు. ఈ విధంగా, మంచి నేతగాళ్ళున్న చోట మంచి పత్తి లేకుండానూ, మంచి పత్తి ఉన్న చోట మంచి నేతగాళ్ళు లేకుం డానూ పోయి, వస్త్రాల నాణ్యం బాగా దెబ్బతిన్నది. ఇదే దుర్గతి లోహపరిశ్రలకూ పట్టింది. దేశానికి తూర్పున మంచి గనులున్నాయి; పడమట నిపుణులైన లోహకారు లున్నారు. కాని తూర్పు ప్రాంతపు రాజ ప్రతినిధి లోహాలను పడమరకు పోకుండా చేసి, లోహకారులను తన ప్రాంతంలోనే అభివృద్ధి చేసే ప్రయత్నం చేశాడు. పడమట ఉన్న రాజప్రతినిధి గత్యం తరం లేక పొరుగు దేశాల నుంచి డబ్బు పోసి లోహాలను కొనుక్కున్నాడు.\nకేంద్రంలో ఉన్న రాజుకు రాజప్రతి నిధులు పంపే నివేదికలు చూస్తే, వారంతా దేశాన్ని అభివృద్ధికి తేవటానికి శక్తివంచన లేకుండా పాటుపడుతున్నట్టు కనిపించేది. వాళ్ళ చర్యలన్నీ సమంజ సంగానే ఉన్నాయి, కాని దేశం అభివృద్ధి చెందటం లేదని ఆయనకు తెలుసును. రాజప్రతినిధులను ఏర్పాటు చేసి అయిదేళ్ళు అయింది. దేశం వెనకటి లాగా అభివృద్ధి కాక పోగా, పూర్వం ఉండిన అభివృద్ధి క్రమంగా క్షీణించి, చివరకు స్తంభించిపోయింది. దీనికి కారణం తెలుసుకోగోరి మణి కంఠుడు రాజధానిలో మూడు రోజుల పాటు ఉత్సవాలు ఏర్పాటు చేసి, అందులో రకరకాల గోష్ఠులు ఏర్పాటు చేశాడు. ఒక గోష్ఠిలో వర్తకులు ప్రసం గిస్తూ, గడచిన అయిదేళ్ళలో దేశంలోని వర్తకం చాలా అభివృద్ధి అయిందన్నారు. అలాగే పరిశ్రమల వాళ్ళూ దేశమంతటా పరిశ్రమలు బాగా పెరిగాయన్నారు. ఇదంతా వింటున్న రాజుకు ఈ పెరుగు దలలు చూసి సంతోషించాలో దేశం అభివృద్ధి కాకపోవటానికి చింతించాలో తెలియలేదు. ఒక రోజు పండిత గోష్ఠి కూడా జరి గింది. ఆ గోష్ఠిలో శశిభూషణు డనే పండితుడు అసాధారణ ప్రజ్ఞ చూపి, రాజుగారి నుంచి బహుమానం పొందాడు. బహుమానం ఇస్తూ రాజు శశిభూష ణుడితో, \" పాండిత్యానికి సంబంధించిన విషయం కాదుగాని, నన్ను చాలా కాలంగా ఒక ప్రశ్న బాధిస్తున్నది. దానికి సమాధానం ఇవ్వగలరా?'' అన్నాడు. “అడగండి, శ క్తికొద్దీ ప్రయత్నిస్తాను.'' అన్నాడు శశిభూషణుడు. \"ఈ ప్రపంచాన్ని దేవుడు సృష్టిం చాడు. అందుచేత దేవుడే అందరి కన్న గొప్పవాడంటాం. కాని దేవుడి కన్న గొప్ప వారు ఎవరైనా ఉన్నారా?\" అని రాజు అడిగాడు. \"లేకేం. దేవుడి కన్న గొప్పవాడు మనిషి.\" అన్నాడు శశిభూషణుడు. రాజు తెల్లబోయి, “సమాధానం చెప్ప గానే మీ బాధ్యత తీరదు. అది సరి అయినదని నిరూపించు కోవాలి,\" అన్నాడు. శశిభూషణుడు వినయంగా, \" నేను అనుభవంతో ఈ సమాధానం చెప్పాను, మ హా రా జా. దేవుడు నా నుదట పాండిత్యం సంపాదించ మని రాశాడు. దాని ఆధారంగా నేను ఉత్తర ప్రాంతంలో బోధకుడు గా యువకులకు విద్య చెబుతూ ఉండేవాణ్ణి. కాని నేను తూర్పు ప్రాంతానికి చెందిన వాణ్ణి కావటం చేత నా ఉద్యోగం ఊడింది. అందు చేత నేను నేర్చుకున్న విద్యను నలుగురికి పంచి ఇచ్చే పని మానుకుని, ప్రస్తుతం వ్యవసాయం చేసుకుని జీవిస్తున్నాను. దేవుడు గీసిన గీతను మనిషి చెరిపేశాడు. ఇద్దరిలో ఎవరు గొప్పో తమరే చెప్పండి.\" అన్నాడు. శశిభూషణుడి మాటలతో రాజుకు కనువిప్పు అయింది. ఏక రాజ్యంగా ఉండవలిసినది నాలుగు చిన్న దేశాలుగా మారిపోయింది. దీన్ని గురించి రాజు తిరిగి మంత్రు లతో చర్చించాడు. మంత్రులు ఈ సమ స్యను క్షుణ్ణంగా చర్చించి, \"మహారాజా, పెద్ద రాజ్యాన్ని చిన్న ఖండాలుగా విభ జించటంలో తప్పులేదు. ప్రాంతీయ దురభిమానాలు పెరగటానికి కారణం, ఏ ప్రాంతపు రాజప్రతినిధి ఆ ప్రాంతం వాడు కావటమే. రాజప్రతినిధులు దుర్మార్గులూ, అసమర్థులూ అనటానికి కూడా లేదు. కాని ఒక ప్రాంతం వాణ్ణి మరొక ప్రాంతానికి రాజప్రతినిధిగా వేస్తే ఈ దుస్థితి కలిగేది కాదు. వారికి స్థాన చలనం కలిగించండి. సమస్య పరిష్కారమవుతుంది. ప్రజలు తామంతా ఒక దేశం పౌరులమేనని తెలిసి మసులు కుంటారు. వివిధ ప్రాంతాల మధ్య పోటీ పోయి, సఖ్యత ఏర్పడుతుంది.\" అన్నారు. రాజు అలాగే చేసి దేశం అభ్యున్నతిని సాధించేటట్టు చేశాడు.",
            "book_page_end": 30
        },
        {
            "title": "ఏడుకుండలు",
            "book_page_start": 31,
            "pdf_page_start": 33,
            "pdf_page_end": 34,
            "author": "అమ్ము భాస్కరమ్మ",
            "genre": "నీతి కథ, ఫాంటసీ",
            "moral": "అత్యాశకు పోతే ఉన్నది కూడా పోతుంది. సంతృప్తి లేని మనసు ఎప్పటికీ శాంతిని పొందదు.",
            "keywords": [
                "దురాశ",
                "వర్తకుడు",
                "బంగారం",
                "జమీందారు",
                "ముష్టి"
            ],
            "characters": [
                "వర్తకుడు",
                "వర్తకుడి భార్య",
                "జమీందారు"
            ],
            "locations": [
                "ఊరు",
                "చెట్టు నీడ"
            ],
            "content": "ఒక ఊళ్ళో ఒక చిల్లర వర్తకుడు ఉండే వాడు. అతనికి పెద్ద వర్తకుడు కావాలన్న ఆశ ఉండేది. ఒక రోజు అతను సరుకులు తెచ్చు కోవటానికి పట్నం పోతూ, ఎండ మరీ ఎక్కువగా ఉండటం చేత ఒక చెట్టు నీడన కూర్చుని, డబ్బు గురించి ఆలోచ నలో పడ్డాడు. ఇంతలో పై నుంచి, \" నీకు ఏడు కుండల బంగారం కావాలా?\" అన్న ప్రశ్న వినిపించింది. వర్తకుడు ఆశ్చర్యంతో తలఎత్తి పైకి చూశాడు. కాని అతనికి ఎవరూ కనిపించ లేదు. అయినా అతను సంతోషంతో చెట్టు పైకి చూస్తూ, '' అయ్యా, మీరెవరో నాకు తెలీదు. నా మీద దయకలిగి, మీరు ఇంత ఉపకారం చేస్తానంటే, వద్దన టానికి నాకు నోరు వస్తుందా? ఏడు కుండల బంగారం అవశ్యం దయచేయిం చండి,\" అన్నాడు. దీనికి జవాబుగా చెట్టు మీది నుంచి, \"ఇంటికి వెళ్ళి చూసుకో, ఏడుకుండల బంగారం నీ యింట ఉంటుంది.\" అన్న మాటలు వినిపించాయి. వర్తకుడు వెంటనే లేచి, పరిగెత్తు కుంటూ ఇంటికి వెళ్ళాడు. అతని ఇంట్లో నిజంగానే ఏడుకుండల బంగారం ఉన్నది. ఆరుకుండల నిండా బంగారం ఉన్నది గాని, ఏడవ కుండలో సగానికి మాత్రమే ఉన్నది. ఆరుకుండల నిండా బంగారం ఉన్నదని సంతోషించక, ఆ.వర్తకుడు ఏడవ కుండలో బంగారం సగానికే ఉన్నందుకు దిగులుపడ్డాడు. ఆ ఏడవ కుండను బంగారంతో నించితే తప్ప ఆ మనిషికి ఆరాటం తగ్గేటట్టు కనపడలేదు. అతను వెంటనే తన భార్య ఒంటి మీద ఉన్న బంగారు నగలన్నీ తీయించి కుండలో వేశాడు. కాని కుండ నిండలేదు. ఆ వూళ్లోనే ఒక జమీందారున్నాడు. అతను వర్తకుడికి చిన్ననాటి స్నేహితుడు. వర్తకుడు ఆ జమీందారు వద్దకు వెళ్ళి \"ఆపదలో ఉన్నాను. అప్పుకావాలి.\" అని చెప్పి. సొమ్ము కొంత తీసుకుని, దానితో బంగారం కొని, కుండలో వేశాడు. కాని కుండ నిండలేదు. అప్పుడు వర్తకుడు ఇంట్లో వంట మానిపించి తన భార్యతోసహా గంజి తాగుతూ, కొంత డబ్బు మిగిల్చి, కొన గలిగినంత బంగారం కొని కుండలో వేశాడు. కాని కుండ నిండలేదు. తరవాత వర్తకుడు గంజితాగటం కూడా మాని, చిరిగిన బట్టలు కట్టుకుని ముష్టి ఎత్తటానికి బయలుదేరాడు. ఒక రోజున ముష్టి ఎత్తుకుంటూ వర్తకుడు జమీందారుకు కనిపించాడు. అతను చింకి గుడ్డలు కట్టుకుని, చిక్కి శల్యమై ఉండటం చూసి జమీందారు ఆశ్చర్యపోయాడు. ఆస్తి అంతో ఇంతో ఉండగా అతను ముష్టి ఎందుకు ఎత్తు కుంటున్నాడో జమీందారుకు అర్ధంగాక, \"ఏంరా ? కొంప తీసి ఏడు కుండలు పుచ్చుకున్నావా ఏమిటి?” అని అడిగాడు. వర్తకుడు ఆశ్చర్య పోయి, \" రహస్యం మీకెలాతెలిసిందీ?\" అన్నాడు. \"ఇది పెద్దరహస్యం కాదు. ఏడు కుండలు పుచ్చుకున్న వాళ్ళను చాలా . మందిని చూశాను. ఒక్కడూ బాగుపడ లేదు. వెంటనే వాటిని వదిలించుకో, \" అన్నాడు జమీందారు. వెంటనే వర్తకుడు వెనకటి చెట్టు కిందికి పోయి. \" నాకు ఏడుకుండలు వద్దు, మహాప్రభో!\" అని అరిచాడు. అతను ఇంటికి తిరిగి వచ్చేసరికి ఇంట్లో ఏడుకుండలూ లేవు. వాటితోబాటు వర్త కుడు ఏడవకుండలో వేసిన బంగార మంతా పోయింది. దురాశ మూలాన అతను కట్టుబట్టలతో మిగిలాడు.",
            "book_page_end": 32
        },
        {
            "title": "గురుపీఠం",
            "book_page_start": 33,
            "pdf_page_start": 35,
            "pdf_page_end": 37,
            "author": "అపర్ణ",
            "genre": "నీతి కథ, విద్య",
            "moral": "అహంకారమే అజ్ఞానం. జ్ఞానం పరిపూర్ణమైన తర్వాత వినయం దానంతటదే లభిస్తుంది.",
            "keywords": [
                "పాండిత్యం",
                "గురుపీఠం",
                "అహంకారం",
                "నిగమశర్మ",
                "రాజశేఖరుడు",
                "వినయం"
            ],
            "characters": [
                "నిగమశర్మ",
                "రాజశేఖరుడు",
                "మాధవవర్మ",
                "సరస్వతీదేవి"
            ],
            "locations": [
                "కాశీవిద్యాపీఠం",
                "కాశీరాజ్యం",
                "హిమాలయాలు"
            ],
            "content": "ఒకప్పుడు కాశీవిద్యాపీఠం దేశమంత టికీ అత్యున్నత విద్యాపీఠంగా ఉండేది. మాధవవర్మ కాలంలో ఆ పీఠానికి అధి పతి నిగమశర్మ అనే మహా పండితుడు. సకల శాస్త్ర పారంగతుడై ఉండి కూడా, ఆయన చిన్నమెత్తు గర్వం లేకుండా, తన వద్దకు వచ్చిన విద్యార్థులకు విద్యలు నేర్పుతూ ఉండే వాడు. ఆయన వద్ద విద్యాభ్యాసం చేసిన శిష్యులలో రాజశేఖరుడు అనే వాడు ఒకడు. అతను మంచి తెలివి తేటలు గలవాడు. అయితే అతను గురుకులానికి వచ్చిన క్షణం నుంచీ అతని దృష్టి అంతా గురువుగారి పదవి మీదనే ఉంటూ వచ్చింది. అతను తన సహాధ్యాయులతో కలిసి తిరిగే వాడు కాడు. అయినా అధ్యయనంలో అతను అందరినీ మించి ఉండే వాడు. విద్యాభ్యాసం పూర్తి కావస్తున్న కొద్దీ రాజశేఖరుడికి గురుపీఠం మీది వాంఛ తీవ్రంకా సాగింది. ఏ విధంగా నైనా తాను తన గురువు స్థానం ఆక్రమించాలని అతను దృఢంగా నిశ్చయించుకున్నాడు. విద్యాభ్యాసం పూర్తి కాగానే శిష్యు లందరూ తమ తమ ఇళ్ళకు వెళ్ళి పోయారు. రాజ శేఖరుడు మాత్రం ఇంటికి వెళ్ళక, దేశాటనానికి బయలు దేరాడు. వివిధ దేశాలు తిరిగి తాను నేర్చుకోవలసినది ఇంకా ఏమైనా దిగ బడి ఉంటే ఆ లోటు భర్తీ చేసుకోవా లని అతని ఉద్దేశం. ఈ ఉద్దేశం కూడా నెరవేరి. తన పాండిత్యం పరిపూర్ణ మయిందని తోచి నాక, రాజశేఖరుడు వివిధ ఆస్థానాలకు వెళ్ళి, అక్కడి పండితులతో చర్చలు . జరిపి, ఆ పండితు లెవరూ పాండిత్యంలో తనకన్న మించినవారు కారని రూఢి చేసుకున్నాడు. ఆ తరవాత అతను తిరిగి కాశీరాజ్యా నికి వచ్చి, మాధవవర్మ కొలువు తీరి ఉండగా సభకు వచ్చి, మహారాజా, నేను సకల శాస్త్రాలూ చదివిన పండి తుణ్ణి: అనేక దేశాలు తిరిగి ఎందరో పండితులను చూశాను. నన్ను మించగల పండితులు నా కెక్కడా కానరాలేదు. అలాటి వారు మీ సభలో ఎవరన్నా ఉన్నారేమో తెలుసు కుందామని వచ్చాను,\" అన్నాడు. తన ఆస్థాన పండితులతో రాజ శేఖరుడు పండిత చర్చలు జరపటానికి రాజు అంగీకరించి, అవకాశం కలిగిం చాడు. చర్చలలో రాజశేఖరుడే అందరి కన్న మిన్న అని రుజువు చేసుకున్నాడు. దానితో అతని అహంకారం మరింత రెచ్చిపోయింది. అతను మాధవవర్మతో, '' మహారాజా, నా ఆధిక్యత రుజువు చేసుకున్నాను గదా. నాకు కాశీవిద్యా పీఠాధి పత్యం దయ చేయించండి.\" అన్నాడు. రాజు నిగమశర్మను పిలిపించి, రాజ శేఖరుడి కోరిక తెలిపాడు. నిగమశర్మ రాజ శేఖరుడితో, \" నాయనా, ఆస్థాన పండితుల నందరినీ ఓడించి, గురుపీఠం కోరావట, చాలా సంతోషం! కాని ఆ గురుపీఠానికి, నీకూ మధ్య నే నొకణ్ణి అడ్డున్నాను గద! నన్ను కూడా ఓడించి గురుపీఠాన్ని సంపాదించు.\" అన్నాడు. మర్నాడు నిగమశర్మకూ, రాజశేఖరు డికి పోటీ ఏర్పాటయింది. వాగ్వాదంలో కొద్దిసేపు రాజ శేఖరుడు పైచేయి అయి నట్టు కనిపించాడు గాని, పోను పోను అతని ఉత్సాహం సన్నగిల్లినట్లు కనిపిం చింది. చివరలో నిగమశర్మ వేసిన అనేక ప్రశ్నలకు రాజశేఖరుడు సమా ధానాలు కూడా చెప్పలేక పోయాడు. సభలో అందరూ నిగమశర్మను హర్షిస్తూ మెచ్చుకున్నారు. కిందటి రోజు ఇదే సభలో విజయ గర్వంతో విర్రవీగిన రాజశేఖరుడికి ఈ నాడు దుర్భరమైన పరాభవం కలి గింది. అతను చివాలున లేచి. తల వంచుకుని మౌనంగా సభనుంచి బయి టికి వెళ్ళిపోయాడు. ఆ పోవడం అతను తిన్నగా హిమా లయాలకు వెళ్ళి. అతి కఠోర దీక్షతో రెండేళ్ళపాటు సరస్వతిని గురించి తపస్సు చేశాడు. సరస్వతీదేవి ప్రత్య క్షమై, అతనికి సంపూర్ణ జ్ఞానాన్ని ప్రసాదించింది. వెంటనే రాజశేఖరుడిలో ఒక విచిత్ర మైన మార్పు వచ్చింది. అతను అప్పటి కప్పుడే బయలుదేరి కాశీరాజ్యానికి తిరిగి వచ్చి, విద్యాపీఠానికి వెళ్ళి నిగమశర్మ కాళ్ళమీద పడి. అజ్ఞానం మూలంగా కలిగిన తన అహంకారాన్ని క్షమించమని వేడుకున్నాడు. ని గ మ శ ర్మ అతన్ని లేవనెత్తి. \" నాయనా. రాజశేఖరా. నువు విద్యార్థిగా ఉంటూనే చదువు మీద కన్న, గురు పీఠం మీద ఎక్కువ లక్ష్యం ఉంచావు. ఆ సంగతి నాకు తెలుసు. అందరినీ మించిన తెలివితేట లుండి కూడా నువు సంపూర్ణ జ్ఞానాన్ని పొందలేక పోవటానికి అదే కారణం. అహంకారం కూడా అజ్ఞానం మూలంగానే కలుగుతుంది. నీ అహంకారం పోవటం చూస్తే నీ జ్ఞానం పరిపూర్ణమైనట్టు కనబడుతుంది. అందుకే నీకు వినయం అబ్బింది.\" అన్నాడు. ఆయన మర్నాడు రాజ శేఖరుణ్ణి వెంటబెట్టుకుని మాధవవర్మ వద్దకు వెళ్ళి. మహారాజా, ఇతనే కాశీ విద్యా పీఠానికి కొత్త అధిపతి. యువకుడూ, నన్ను మించిన వాడూనూ. నేను వృద్ధుణ్ణి అయిపోయాను, వానప్రస్థం పోదలి చాను.\" అన్నాడు. నిగమశర్మ కోరిన విధంగా రాజు రాజ శేఖరుణ్ణి కాశీవిద్యా పీఠానికి అధి పతిగా నియమించాడు.",
            "book_page_end": 35
        },
        {
            "title": "సోమనాధుడి తెలివి",
            "book_page_start": 36,
            "pdf_page_start": 38,
            "pdf_page_end": 44,
            "author": "చందమామ బృందం",
            "genre": "జానపద కథ, ఇంద్రజాలం",
            "moral": "ఎదుటివారి స్వభావాన్ని అర్థం చేసుకుని, వారి మొండితనాన్ని తెలివైన ఉపాయంతో నయం చేయాలి.",
            "keywords": [
                "చండపాణి",
                "సోమనాధుడు",
                "రాజకుమారుడు",
                "ఇంద్రజాలం",
                "ఔషధం",
                "మొండితనం"
            ],
            "characters": [
                "చండపాణి (తాంత్రికుడు)",
                "రాజకుమారుడు",
                "రాజు",
                "రాణి",
                "సోమనాధుడు (ఐంద్రజాలికుడు)",
                "ఆస్థాన వైద్యుడు",
                "తుమ్మెద (రాక్షసి హీతి)"
            ],
            "locations": [
                "రాజభవనం",
                "సిద్ధవనం"
            ],
            "content": "దంతో నృత్యాలు చేసి, ఖాళీ పల్లకీతో సహా వెళ్ళిపోయాయి. తరవాత చండపాణి రాజభవనం ప్రవేశించి, \"రాజు ఎక్కడ? నేను వచ్చాను. బయటకి వచ్చి స్వాగతం చెప్పమను.\" అన్నాడు. రాజు తన పరివారంతో ముందుకు వచ్చి, \" నేను తమ కోసమే వేచి ఉన్నాను, మహాత్మా. దయ చెయ్యండి.\" అన్నాడు. \"నీ కొడుకు ఏడీ ? నేను వాణ్ణి ముందు చూడాలి,'' అన్నాడు చండపాణి. ఆయనను రాజ కుమారుడి గదికి తీసుకు వెళ్ళారు. చండపాణి. గాలి మూచూస్తూ, '' అవును, నేను ముందే అనుకున్నాను. ఆ పిశాచిముండ, పాపం, ఈ కుర్రవాడి మీద ఆవహించింది. దాన్ని వదిలి పెట్టను, మారణ హెూమం చేస్తాను.\" అని రాజుకేసి తిరిగి, '''ఇంత పని చేసిన ఆ పిశాచి కథ మీ రంతా వినాలి. చెబుతాను వినండి.\" అంటూ ఇలా చెప్పాడు: \"సిద్ధవనంలో పూర్వం ఒక రాక్షసి ఉండేది. దానికి హీతి అని ఒక కూతురు ఉండేది. అది చాలా పాపిష్ఠిది. ఆ సమ యంలో నేనా అరణ్యంలో సమాధిలో ఉండగా, హీతి వచ్చి నా స మాధి ని భంగం చెయ్యాలని చూసింది. నేను పదే పదే హెచ్చరించినా కూడా లక్ష్య పెట్టక అది నా నిష్ఠకు భంగం కలిగిస్తూ వచ్చింది. నేను దాన్ని శపించి, మనిషి తలగల గేదెగా మార్చాను. అప్పటికీ అది నా జోలికి రావటం మానలేదు. మరింత కోపంవచ్చి నేను దాన్ని నల్ల తుమ్మెదగా మార్చి, ఈ దేశానికి పార దోలాను. దాని దుర్బుద్ధి ఇంకా పోలేదు: ఈ రాజకుమారుణ్ణి కుట్టింది. అయితే అది చాలా కాలం శిక్ష అనుభవించింది. ఎవరికీ ఎలాటి అపకారమూ చేయవద్దని హెచ్చరించి, దానికి విముక్తి కలిగించాలి. నేను దాన్ని పిలిచి. రాజకుమారుడి జబ్బుకు ఏదైనా మందు ఉన్నదేమో తెలుసుకుంటాను.'' ఇలా అని చండపాణి అగ్నిహెూత్రం చేసి అందులో సువాసన ద్రవ్యాలు వేశాడు. పొగ పై పైకి లేచింది. చండ పాణి ఏదో మంత్రం చదివే సరికి ఆ పొగ కూడుకుని ఒక స్తంభం ఆకారం పొందింది. ఒక నల్లని తుమ్మెద లోపలికి ఎగురుతూ వచ్చింది. చండపాణి దానితో, ‘\" పాపిష్టి దానా, నువు ఇంకా నీ దుర్బుద్ధి మానావు కావు. అన్యాయంగా ఈ రాజ కుమారుణ్ణ కుట్టావు.\" అన్నాడు. తుమ్మెద మనిషి వాక్కుతో, \"క్షమిం చండి, మహాత్మా! మిమ్మల్ని ఇక్కడికి రప్పించటానికే నేను రాజకుమారుణ్ణి కుట్టాను. తమరు రానే వచ్చారు గనక నేను రాజకుమారుడికి చికిత్స చెబుతాను. అగ్నిగుల్మం రసం రోజు కొక లోటాడు చొప్పున వారం రోజులు ఇచ్చినట్టయితే రాజకుమారుడికి స్వస్థత కలుగుతుంది. స్వామీ, రాజకుమారుడి వ్యాధి నివారణ అయినాక నా యథారూపం నాకు దయ చేయించండి,\" అన్నది. \"అలాగే చేస్తాను. రాజకుమారుడికి ఆరోగ్యం కలిగినాక నీకు శాపవిమోచన కలుగుతుంది,\" అన్నాడు చండపాణి. తుమ్మెద ఆయన పాదాల మీద వాలి, ఝంకారం చేస్తూ గదిలోనుంచి బయిటికి ఎగిరిపోయింది. చండపాణి ఆస్థాన వైద్యుణ్ణి పిలిపించి, \" నీకు అగ్ని గుల్మం తెలుసు కద ? \" అన్నాడు. \" తెలుసును, స్వామీ మామూలికా క్షేత్రంలో అది పుష్కలంగా పెరుగు తున్నది,'\" అన్నాడు వైద్యుడు. సరే, అయితే తుమ్మెద చెప్పిన విధంగా కుర్రవాడికి చికిత్స జరిపించండి. వాడికి త్వరలోనే స్వస్థత కలగాలని ఆశీర్వదిస్తున్నాను. ఇక నన్ను బాధించ కండి.\" అంటూ చండపాణి, అందరూ చూస్తూండగానే అంతర్థానమయాడు. అగ్నిగుల్మం తెచ్చి. రసం పిండి, గాజులోటాలో పోసి, రాజకుమారుడి చేత తాగించటానికి వైద్యుడు రాజకుమారు డున్న గదికి వెళ్ళాడు. ఆయన లోటాను రాజకుమారుడి ముందుపెట్టి, \" బాబూ, ఇది తాగండి. మీ జబ్బు నయం అవు తుంది.\" అన్నాడు. లోటా లోని రసం నల్లసిరా లాగున్నది. రాజకుమారు దానికేసి చూసి ముఖం అసహ్యంగా పెట్టి, “ ఛీ ఛీ, అవతలికి తీసుకుపొండి. ఆ నల్ల కషాయం నేను తాగను. నా దగ్గిరికి తేకండి ! '\" అన్నాడు. రాజకుమారుడికి అసలు నలుపు అంటేనే తగని అసహ్యం. రాజూ, రాణి ఎంత బుజ్జగించి చెప్పినా కుర్రవాడు విన్నాడు కాడు. వాడిచేత ఆ నల్లని రసం ఎలా తాగించాలో ఎవరికీ తెలియలేదు. దానిలో మరేదన్నా చేర్చి రంగు మార్చితే ఔషధగుణం మారిపోవచ్చు. రెండు రోజులు గడిచాయి. రాజ కుమారుడి బరువు మరి రెండు తులాలు తరిగి పోయింది. సభలో రెండు రోజులూ ఈ సమస్య గురించే చర్చలు జరిగాయి. మూడోరోజు చర్చలో ఆస్థాన ఐంద్ర జాలికుడు సోమనాధుడు రాజుగారిని, \"నాకు ఒక అవకాశం ఇచ్చి చూడండి.\" అన్నాడు. \" నీ ఇంద్రజాలం పని చేస్తుందా?\" అని రాజు సోమనాధుణ్ణి అడిగాడు. \" ప్రయత్నించి చూస్తే నష్టమేమిటి, మహారాజా?\" అన్నాడు సోమనాధుడు. \" సరే. ప్రయత్నించి చూడు. నీ ప్రయత్నం ఫలిస్తే మంచి బహుమానం ఇస్తా,\" అన్నాడు రాజు. \"ఇప్పుడే ప్రయత్నం ఆరంభిస్తాను, మహారాజా.\" అన్నాడు సోమనాధుడు. స్వర్ణకుమారుడికి సోమనాధుడంటె చాలా ఇష్టం, ఎందుకంటే అతను అద్భుత మైన ఇంద్రజాల విద్యలు చూపుతాడు. కాని, సోమనాధుడు గాజులోటాలో నల్లని రసం పోసుకుని తన గదిలోకి రావటం చూసి స్వర్ణకుమారుడు. \" నువు కూడా ఆ దిక్కుమాలిన కషాయం తెచ్చావా. సోమనాధ్? దాన్ని అవతల పారబొయ్యి, నీకు పుణ్యం ఉంటుంది. అంతకన్న ఏదన్నా ఇంద్రజాలం చెయ్యి, ఆనం దిస్తాను.\" అన్నాడు. \"నువు పొరబడ్డావు, బాబూ, అండరి లాగా నేను నిన్ను విసిగిస్తానా? నేను వచ్చింది ఇంద్రజాలం చెయ్యటానికే!\" అన్నాడు సోమనాధుడు. \"అబద్దం! మీరంతా కుట్ర పన్ని నా చేత ఆ దిక్కుమాలిన సిరా తాగిం చాలని చూస్తున్నారు.\" అంటూ రాజ కుమారుడు ఏడవసాగాడు. \" నువు పొరబడ్డావు. నువు సిరా అనేది సిరా కానేకాదు. ఆ సంగతి నీకు చూపిస్తాను. ఈ లోటా కేసి చూడు,\" అంటూ సోమనాధుడు లోటాను ఎత్తుగా పట్టుకుని, జేబులో నుంచి ఒక నల్లని చేతిరుమాలు తీసి లోటా మీద కప్పి. ఏదో మంత్రం చదువుతూ లోటాను అన్ని వైపులా తుడిచాడు. కొంతసేపు చేసి, అతను చేతిరుమాలు తీసేశాడు. రాజకుమారుడు కళ్లు పెద్దవిచేసి ఆశ్చ ర్యంగా చూశాడు. లోటాలో సిరాలేదు సిరా అంతా మిఠాయి సరుకుగామారింది. సోమనాధుడు ఆ మిఠాయి ఇస్తే. రాజ కుమారుడు సంతోషంగా తిన్నాడు. \" చూశావా. బాబూ? మందు నల్లగా ఉన్నప్పటికీ. నువు అనుకున్నట్టు అసహ్యమైనది కాదు. నిజానికి అది మిఠాయి దినుసు. నువు ఇక నల్లనిమందు తాగటానికి అభ్యంతరం చెప్ప వను కుంటాను,\" అన్నాడు సోమనాధుడు. రాజకుమారుడు పేచీ పెడుతూ. \" నువే ఇచ్చేటట్టుంటె తాగుతాను.\" అన్నాడు. మర్నాడు సోమనాధుడి చేతిమీదుగా ఇస్తే రాజకుమారుడు మందు తాగటం చూసి అందరూ నివ్వెరపోయారు. అలాగే రాజకుమారుడు వారం రోజులూ మందు తాగి, త్వరలోనే కోలుకున్నాడు. సోమ నాధుడికి రాజు సగౌరవంగా ధనమూ, నగలూ ఇచ్చాడు. సోమనాధుడు వాటిని తీసుకుపోయి తన భార్యకు చూపాడు. అతని భార్య అతను చేసిన ఇంద్రజాలం గురించి అడిగింది. సోమనాధుడు ఇలా చెప్పాడు: \"గాజులోటా వెలపల అంతటా దట్టంగా నూనెదీపం పొగమసి పట్టించి, లోటా ఎగువన ఒక అంగుళం మేర మసి తుడిచేశాను. తరవాత లోటాలో సగానికి మిఠాయి దినుసులు వేశాను. లోటాను మసిలేని పై భాగంలో పట్టుకుని రాజ కుమారుడి వద్దకు వెళ్ళాను. అతనికి లోటా మీది మసి మందులాగా కనిపిం చింది. లోటా మీద నల్లరుమాలు కప్పి. మంత్రం చదువుతూ మసి అంతా తుడి చేశాను. రుమాలు నల్లది గనక మరక తెలియదు. తెలిసింది కాదూ? \"",
            "book_page_end": 42
        },
        {
            "title": "వీదేశవ్యాపారి",
            "book_page_start": 44,
            "pdf_page_start": 46,
            "pdf_page_end": 48,
            "author": "కే. ఎం. డి. ఫిజాహుసేస్",
            "genre": "నీతి కథ, వాణిజ్యం",
            "moral": "నిజాయితీపరుడికి అన్యాయం చేస్తే ద్రోహం చేసినవాడే మోసపోతాడు. తెలివితో పగ తీర్చుకోవాలి.",
            "keywords": [
                "నిజాయితీ",
                "వ్యాపారం",
                "మోసం",
                "రంగయ్య",
                "ప్రతిక్రియ",
                "బంగారు అచ్చులు"
            ],
            "characters": [
                "రామయ్య",
                "రంగయ్య",
                "విదేశీ వర్తకుడు (రామయ్య కొడుకు)",
                "కంసాలి"
            ],
            "locations": [
                "ఊరు",
                "గిడ్డంగి",
                "ద్వీపాంతరాలు (ప్రస్తావన)"
            ],
            "content": "ఒక ఊళ్ళో రామయ్య అనే అతను కోమటి గుమాస్తాగా ఉండేవాడు. అతను వ్యాపార విషయాలలో మంచి చురుకూ, అనుభవమూ కలవాడు, దానికి తోడు మంచి నిజాయితీ పరుడు. తన యజ మాని ఉప్పు తింటున్నందుకు, ఆ యజ మానికి వీలయినంత లాభాలు గడించి పెట్టాలని రామయ్య ఉద్దేశం. ఏ వస్తువు ఎక్కడ చౌకగా దొరుకు తున్నదని తెలిస్తే అక్కడికి వెళ్ళి, ఆ వస్తువు కొను గోలు చేసి తెచ్చి, మంచి ధరలకు అమ్మే వాడు. అదే విధంగా వ్యాపారంలో సాదర ఖర్చులు తగ్గించటంలో కూడా రామయ్య ఎంతో మెళుకువ చూపేవాడు. కాని కొంత కాలానికి రామయ్య యజ మాని చనిపోయి, పెత్తనం అతని కొడు కైన రంగయ్యకు వచ్చింది. రంగయ్య దూరదృష్టి లేని వాడు. పిసినిగొట్టు. ఖర్చులు తగ్గిస్తే లాభాలు ఎక్కువ అవు తాయని అతని ఉద్దేశం. అవసరమైన ఖర్చులేవో అతనికి తెలియదు. అతను పొదుపు కార్యక్రమంలో రామయ్య జీతం తగ్గించి, అతనికి పని పెంచాడు. తాను చెప్పిన పనులు తాను అనుకున్నట్టు జరగకపోతే, రంగయ్య రామయ్యను నోటికి వచ్చినట్టు అనేవాడు. కాని రామయ్య ఓర్పు వహించి రంగయ్య కింద పని చేస్తూ వచ్చాడు. అయితే రంగయ్యకు రామయ్య మీద అనుమానం పెరిగిపోయింది చాలా ఏళ్ళుగా రామయ్య ఒక్కడి చేతి మీదు గానే తన తండ్రి వ్యాపారం లాభసాటిగా నడిచిందని అతనికి తెలుసు. ఆ అవ కాశం చూసుకుని రామయ్య చాలా కాజేసి ఉండాలని రంగయ్య అను కున్నాడు. అందు చేత అతను - రామయ్య ను పనినుంచి తొలగిస్తూ, గిడ్డంగిలో పది మూటల ధాన్యం తరుగు కనిపిస్తున్నదనీ, మూడు రోజుల లోపల రామయ్య ఆ తరుగు ధాన్యం సొమ్ము ఇచ్చుకోవాలనీ, లేకపోతే అధికారులకు ఫిర్యాదు చేస్తాననీ చెప్పాడు. ఇదంతా చూసి రామయ్య చాలా బాధ పడ్డాడు. తన వల్ల ఏ లోపం జరిగిందని రంగయ్య తనను తొలగించాడో, తనకు దొంగతనం ఎందుకు అంట గట్టాడో, తాను ఏమి చెయ్యాలో అతనికి ఎంత ఆలోచించినా తోచలేదు. ఇదే సమయంలో రంగయ్య వద్దకు ఒక విదేశీ వర్తకుడు వచ్చి. \" అయ్యా, నేను ద్వీపాంతరాల నుంచి వచ్చాను. ఇక్కడ దొరికే వస్తువులు కొంటున్నాను. మీ వద్ద నాకు పనికివచ్చే సరుకు ఉన్నట్టయితే కొంటాను. కాని నా వద్ద మీ దేశపు ధనం లేదు. అందుచేత బంగారపు అచ్చులిస్తాను. నేను కోరిన సరుకు అయితే మీరు కోరిన ధర ఇచ్చేస్తాను.\" అన్నాడు. రంగయ్యకు ఈ మాట వినగానే పట్టరాని ఆనందం కలిగింది. మామూ లుగా అయితే ఇలాటి బేరాల న్నీ రామయ్య చూసే వాడు, బహుశా బోలె డంత డబ్బు జేబులో వేసుకుని ఉండే వాడు. రామయ్యను ఉద్యోగం నుంచి తీసెయ్యటం ఎంతో లాభమయింది, అను కున్నాడు రంగయ్య. ఆ రాత్రికి రాత్రే విదేశీ వర్తకుడు తనకు కావలిసిన సరుకులన్నీ కొనేసి, బంగారపు అచ్చులు సంచీలో ఎంచి పోసి, సంచీని రంగయ్య చేతికిచ్చి, సరుకు పట్టించుకుని వెళ్ళిపోయాడు. రంగయ్య ఆ రాత్రి నిద్రలో మంచి కలలు కన్నాడు. కాని మర్నాడు నిద్రలేస్తూనే అతనికి అనుమానం కలిగింది: విదేశీ వ్యాపారి ఇచ్చిన బంగారం మంచిదేనా? అందులో కల్తీ ఉండదు గద? ఈ సందేహం తీర్చు కునేటందుకు రంగయ్య ఒక బంగారపు అచ్చును తీసుకు పోయి కంసాలికి చూపించాడు. కంసాలి దానిని పరీక్షించి, అది బంగారం కాదనీ, బంగారు పూత పూసిన ఇత్తడి అవి చెప్పాడు. రంగయ్య అక్కడే మూర్ఛపోయాడు. ఇంతకూ ఈ విదేశీ వ్యాపారి వేషం వేసుకుని వచ్చినవాడు రామయ్య కొడుకు. తన తండ్రికి రంగయ్య చేసిన ద్రోహానికి ప్రతిక్రియ చేయాలని అతను అలా చేశాడు. అతను ఇంటికి తిరిగివచ్చి రామయ్యతో తాను చేసిన పని చెప్పాడు. రామయ్య కోప్పడ్డాడు. \"నీ నిజాయితీ నీకు ఏం ఒరిగిం చింది? ఎటువంటి వాడితో ఎట్లా వ్యవహ రించాలో తెలియాలి,\" అన్నాడు రామయ్య కొడుకు. రామయ్య స్వభావం ఇతరుల స్వభా వాన్ని బట్టి మారేది కాదు. ఆయన మర్నాడు రంగయ్య సరుకు నంతా తీసు కుని రంగయ్య వద్దకు వెళ్ళాడు. నెత్తిన చేతులు పెట్టుకుని కూర్చున్న రంగయ్య, తన సరుకంతా తిరిగి వచ్చిందని తెలియ గానే ఎంతో సంతోషించి, రామయ్య చెబుతున్న క్షమాపణలు వినిపించుకోక, \" ఆహా, నువు ఎంత నిజాయితీ పరుడివి, రామయ్యా! నిన్న నువు ఉంటే ఇలా దగా పడిపోను గద! ఏమిటో అను కున్నాను గాని, నువు లేకుండా వ్యాపారం సాగదు. యథాప్రకారం నువే దీన్ని చూసుకుంటూ ఉండు! '\" అన్నాడు.",
            "book_page_end": 46
        },
        {
            "title": "జీవనోపాధి",
            "book_page_start": 47,
            "pdf_page_start": 49,
            "pdf_page_end": 50,
            "author": "సురభి రేపతి",
            "genre": "నీతి కథ, శ్రమ",
            "moral": "ఇతరుల అవసరాన్ని సొంత లాభం కోసం వాడుకోవాలనుకోవడం తప్పు. కష్టకాలంలో శ్రమకు తగిన విలువ లభిస్తుంది.",
            "keywords": [
                "కరువు",
                "సోమయ్య",
                "బావి తవ్వకం",
                "వడ్డెనాయకుడు",
                "ఉపాయం",
                "జీవనోపాధి"
            ],
            "characters": [
                "సోమయ్య (రైతు)",
                "వడ్డెనాయకుడు",
                "వడ్డెవాళ్ళు"
            ],
            "locations": [
                "గ్రామం",
                "పొలం",
                "బావి"
            ],
            "content": "ఒక గ్రామంలో సోమయ్య అనే రైతు ఉండే వాడు. అతడు గొర్రెలను అమ్మి బోలెడంత డబ్బు పోగుచేశాడు. అతనికి తన పొలంలో బావి తవ్వించాలని ఆలోచన ఉండేది. కాని, ఎంతో కాలంగా పోగుచేసి దాచిన డబ్బు తీసి, నీటి కోసం ఖర్చు చెయ్యటానికి మనసు రాక అతను ఆ ఆలో చనను అమలు చేయలేదు. ఇంతలో కరుపు వచ్చింది. నీటికి గిరాకీ హెచ్చింది. ప్రజలు తిండికి లేక బాధ పడుతున్నారు. బావి తవ్వించటానికి ఇదే సమయమని సోమయ్య అనుకున్నాడు. ఎందుకంటే కూలీలు, ఎంత మంది కావా లంటే అంత మంది, చౌకగా దొరుకుతారు. ఇలాటి సమయంలో పెట్టిన మదుపు రెట్టింపు ఆదాయాన్ని ఇస్తుంది. సోమయ్య తన వద్ద చాలాకాలంగా మూలుగుతున్న డబ్బు పైకి తీశాడు. వడ్డె వారిని పిలిపించి, వాళ్ళ నాయకుడితో బావి తవ్వే ఏర్పాట్లన్నీ చేసుకున్నాడు. కరువు రోజుల్లో పని దొరికింది గదా అన్న సంతోషంతో వడ్డెవాళ్ళు బావి పని ఉత్సాహంగా ప్రారంభించారు. రెండు నిలువుల లోతు తవ్వకం జరిగే సరికి బండ పడింది. సోమయ్యకు గుండెలు గుభేలు మన్నాయి. డబ్బు వృధా అయినందుకు అతను నెత్తిన చెయ్యి పెట్టుకున్నాడు. వడ్డెవాళ్ళకు కూడా పని నిలిచిపోతుం దేమోనని భయం పట్టుకున్నది. ఒకటి రెండు నెలలు పని ఉంటే వాళ్ళు కరుపు నుంచి బయట పడతారు. వాళ్ళు భయపడినట్టే సోమయ్య, ఇంక పని చాలునన్నాడు. \"ఈ బండ ఎంతోలేదు. ఒక్కపొర మాత్రమే. దానికింద బ్రహ్మాండమైన నీటి బుగ్గ ఉన్నది. రేపు ఉదయానికి రెండడు గుల నీరు రావచ్చు. ఇప్పుడు పని నిలప కండి,\" అన్నాడు వడ్డెనాయకుడు. సోమయ్య ఏ మీ అనకుండా ఇంటికి పోయాడు. ఆ రాత్రి వడ్డె నాయకుడికి నిద్ర పట్టలేదు. ఎలాగైనా తన వాళ్ళకు నాలుగు డబ్బులు ముట్టేటట్టుచేయటం ఎలాగా అని అతను చాలాసేపు ఆలోచించి, ఒక నిర్ణ యానికి వచ్చాడు. అతను వెంటనే లేచి, తన వాళ్ళ సందరినీ పిలిచి, తలా ఒక కడవా ఇచ్చి, ఏ గుంటలో దొరికిన నీరైనా సరే తెచ్చి బావిలో పొయ్యమన్నాడు. వాళ్లు బావిలో మూరెడులోతు ఉండేటట్టుగా నీరు పోసి వెళ్ళిపోయారు. అడుగున బండ ఉండటం చేత ఆ నీరు ఇంకి పోలేదు. సోమయ్య మర్నాడు ఉదయం అలవాటు చొప్పున బావి వద్దకువెళ్ళి చూసేసరికి నీరు కనిపించింది. అతను ఎగిరి గంతేసి, అడా వుడిగా వడ్డెనాయకుడి ఇంటికి వెళ్ళి. \"నువ్వన్నది నిజం! బావిలో నీరు పడింది. పని నిలపను. రండి, పని సాగించండి,\" అన్నాడు వడ్డెనాయకుడు. \" లేదు. సోమయ్యగారూ. మే మంతా మరో గ్రామం వెళదామనుకున్నాం. అక్కడ మాకు బోలెడంత పని దొరుకుతున్నది. ఇంకెవరితో నైనా పని చేయించుకోండి.\" అన్నాడు వడ్డెనాయకుడు బెట్టుగా. \" అలాకాదు. ఈ పని మీ చేతిమీదుగానే కావాలి,\" అని సోమయ్య నాయకుణ్ణి బతిమాలాడు. \" అయితే, డబ్బు ముందుగానే ఇచ్చే. ఏర్పాటు చెయ్యండి. లేకపోతే మా వాళ్ళు నా మాట వినరు,\" అన్నాడు నాయకుడు. మరో రెండు నిలువులలోతు తవ్వటానికి అయే కూలి లెక్షగట్టి, సోమయ్య నాయకు డికి డబ్బిచ్చాడు. వడ్డెవాళ్ళు లెక్కప్రకారం రెండు నిలువులరాయీ పగల గొట్టారు. మొదట కనిపించిన నీరు ఎప్పుడో ఇంకి పోయింది. ఆ తరువాత అది కనిపించలేదు. బండ తరగనూలేదు. వడ్డెవాళ్ళకు మాత్రం కరువురోజుల్లో జీవనోపాధి దొరికింది.",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 51,
            "pdf_page_end": 56,
            "author": "చందమామ బృందం",
            "genre": "పురాణం, యుద్ధం",
            "moral": "కోపం, అసూయ, వ్యక్తిగత పగ కంటే రాజధర్మం, కర్తవ్యం గొప్పవి. నాయకుడు మనోబలం కోల్పోకూడదు.",
            "keywords": [
                "కురుక్షేత్రం",
                "ఘటోత్కచుడు",
                "భగదత్తుడు",
                "భీష్ముడు",
                "దుర్యోధనుడు",
                "రాక్షసమాయలు"
            ],
            "characters": [
                "అర్జునుడు",
                "ఇరావంతుడు",
                "భీష్ముడు",
                "భీముడు",
                "ద్రోణుడు",
                "ఘటోత్కచుడు",
                "దుర్యోధనుడు",
                "భగదత్తుడు",
                "కర్ణుడు",
                "కృష్ణుడు",
                "అభిమన్యుడు",
                "శకుని"
            ],
            "locations": [
                "కురుక్షేత్రం (యుద్ధభూమి)"
            ],
            "content": "యుద్ధం చాలా తీవ్రంగా ఉన్నది. తన కొడుకైన ఇరావంతుడు చనిపోయినట్టు అర్జునుడికి ఇంకా తెలియదు. అతను కౌరవ పక్ష వీరులను చంపటంలో నిమగ్నుడై ఉన్నాడు. రెండో వైపునుంచి భీష్ముడు పాండవ సేనలను హడలగొట్టేస్తున్నాడు. భీముడూ, ధృష్టద్యుమ్నుడూ. సాత్యకి తమ పరాక్రమాన్ని ప్రదర్శిస్తున్నారు. ఈ అందరినీ మించి ద్రోణుడు యుద్ధం చేస్తున్నాడు. ఇరావంతుడు చావటం చూసి, భీముడి కొడుకైన ఘటోత్కచుడు భయంకరమైన పెడబొబ్బ పెట్టి, భయంకరాకారంతో, చేతిలో ఒక మెరిసే శూలాన్ని పట్టుకుని, రాక్షసగణాలను వెంటబెట్టుకుని బయలు దేరాడు. అతన్ని చూసి, కౌరవసేనలు దడుచుకున్నాయి. అదిచూసి దుర్యోధనుడు యుద్ధసన్నద్ధుడై, ఘటోత్కచుడికి ఎదురు వచ్చి, సింహనాదం చేశాడు. దుర్యోధనుడి వెనకగా వంగదేశపురాజు పదివేల ఏనుగు లతో వచ్చాడు. ఆ ఏనుగుల సేనను చూసే సరికి ఘటోత్కచుడికి మండిపోయింది. అతని రాక్షసులు ఏనుగుల సేన మీద పడి ధ్వంసం చెయ్యసాగారు. గజయోధులు చస్తూ ఉండటం చూసి దుర్యోధనుడు బాణాలతో ఆ రాక్షసులను చంపనారంభిం చాడు. అప్పుడు ఘ టోత్కచుడు దుర్యో ధనుణ్ణి తానే ఎదుర్కొన్నాడు. ఆ యుద్ధంలో బాగా గాయపడి రక్తం ఓడుతున్న ఘటోత్కచుడు దుర్యోధనుణ్ణి చంపటానికి ఒక గొప్ప శక్తిని చేతబట్టాడు. ఆ సమయంలో ' వంగదేశపురాజు తాను ఎక్కిన గొప్ప ఏనుగును దుర్యోధనుడి రథానికి అడ్డంగా తోలాడు. ఘటోత్కచుడు విసిరిన శక్తి తగిలి ఆ ఏనుగు కూలిపోయింది. వంగరాజు దాని మీదినుంచి దూకి, ఎటో పారిపోయాడు. తరవాత ఘటోత్కచుడు విజృంభించి, భయంకరంగా అరుస్తూ దుర్యోధనుణ్ణి ఫీడించసాగాడు. ఘటోత్కచుడి పెడబొబ్బలు విని భీష్ముడు ద్రోణుడితో, “దుర్యోధనుణ్ణి ఘటో త్కచుడు పీ డి స్తున్నట్టున్నాడు. వాణ్ణి చంపటం ఎవరికీ సాధ్యంకాదు. మీరంతా వెళ్ళి దుర్యోధనుణ్ణి రక్షించండి.\" అన్నాడు. ఆ మాట వింటూనే, ద్రోణుడూ, సోమ దత్తుడూ, బాహ్లికుడూ, సైంధ వు డూ, కృపుడూ, భూరిశ్రవుడూ, శల్యుడూ, బృహ ద్బలుడూ, అశ్వత్థామా, వికర్ణుడూ, చిత్ర సేనుడూ, వివింశతీ మొదలైన మహా యోధులు అనేక రథాలను వెంట బెట్టు కుని వెళ్ళేసరికి, ఘటోత్కచుడిచే తరమ బడుతున్న దుర్యోధనుడు కనిపించాడు. వాళ్ళు ఘటోత్కచుడికి అడ్డుపడి యుద్ధం సాగించారు. ఘటోత్కచుడు తన వారితో ఆ యోధులందరినీ ఎదుర్కొని పోరాడాడు. అప్పుడు జరిగిన యుద్ధంలో మహా వీరు లందరూ దెబ్బతిన్నారు. కొందరికి కవచాలు తూట్లు పడ్డాయి. కొండరు గాయపడ్డారు. కొందరి సారధులు చచ్చారు. మొత్తం మీద అందరూ యుద్ధవిముఖులయారు. వెంటనే ఘటోత్కచుడు మళ్ళీ దుర్యో ధనుడి పైకి వెళ్ళాడు. అప్పుడు మరికొందరు కౌరవపక్ష వీరులు ఘటోత్కచుడి పైన తల పడ్డారు. అతను వారితో యుద్ధంసాగించాడు. ధర్మరాజు భీముడితో, “నీ కొడుకు ఘటోత్కచుడు తనకు మించిన యుద్ధం చేస్తున్నాడు. పాంచాలులను నిర్మూలించే ప్రయత్నంలో ఉన్న భీష్ముణ్ణి అర్జునుడు ఎదిరించి పోరాడుతున్నాడు,\" అన్నాడు. అర్జునుడికి సహాయంగా వెళ్ళటం కన్న ఘటోత్కచుడికి సహాయం చెయ్యటం ఎక్కువ అవసరమని గ్రహించి భీముడు అతివేగంగా ఘటోత్కచుడి వద్దకు బయలు దేరాడు. అతని వెంట అభిమన్యుడూ, ఉప పాండవులూ, నీలుడూ, సత్యధృతీ, సౌచిత్త, శ్రేణిమంతుడూ, వసుతాసుడూ మొదలైనవారు వెళ్ళారు. ఉభయపక్ష వీరు లకూ తీవ్రమైన యుద్ధం జరిగింది. యుద్ధంలో పాండవ పక్షానిదే పై చెయ్యి అయింది. అది చూసి దుర్యోధనుడు భీముణ్ణి ఎదుర్కొన్నాడు. యుద్ధంలో భీముడు దెబ్బతిని, రథంలో కూలబడ్డాడు. అంతలో ఘటోత్కచుడూ, అభిమన్యుడూ మొదలైన పాండవవీరులు దుర్యోధనుణ్ణి చుట్టు ముట్టారు. దుర్యోధనుడు ప్రమాదంలో ఉండటం తెలిసి ద్రోణుడు అతనికి సహా యంగా కొందరు కౌరవవీరులను వెంట బెట్టుకుని వచ్చాడు. మళ్ళీ సాగిన యుద్ధంలో ఘటోత్కచుడు రాక్షసమాయలు ప్రయోగించి, శత్రువులకు దిగ్రమ కలి గించాడు. ఘటోత్కచుడి దెబ్బకు తట్టుకో లేక కౌరవసైన్యాలు చెల్లాచెదరై, శిబిరాల కేసి పరిగెత్తసాగాయి. అప్పుడు దుర్యోధనుడు భీష్ముడి వద్దకు వచ్చి, \" తాతా, పాండవులు కృష్ణుణ్ణి నమ్ము కున్నట్టే మేము నిన్ను నమ్ముకుని యుద్ధం ప్రారంభించాం. ఘటోత్కచుడూ, భీముడూ చేరి నాకు గొప్ప అపజయం కలి గించారు. ఈ అవమానం నన్ను నిలువునా దహిస్తున్నది. ఎలాగైనా ఈ రాక్షసాధముడు చావాలి. ఈ ఉపకారం చేసిపెట్టు,\"అన్నాడు. అప్పుడు భీష్ముడు దుర్యోధనుడితో, \" నాయనా నువు ధర్మరాజు తో గాని, భీముడితోగాని, అర్జునుడిడోగాని. నకుల సహదేవులతోగాని యుద్ధం చెయ్యి. రాజుతో పోరాడటం రాజధర్మం. రాక్షసు డైన ఘటోత్కచుడితో పోరాడాలంటే మేమంతా ఉన్నాం. వాడితో యుద్ధం చెయ్యటానికి భగదత్తుణ్ణి పంపు. అతను ఇంద్రుడంతటి వాడు,\" అని భగదత్తుడితో, \"నువు అనేక మంది రాక్షసులతో పోరాడిన వాడివి. ఘటోత్క చుణ్ణి ప్రతిఘటించ టానికి నువ్వే 'సరి అయినవాడివి. నువు ఇప్పుడే వెళ్ళి మేమంతా చూస్తూండగా వాణ్ణి చంపెయ్యి,\" అన్నాడు. భీష్ముడు ఈ మాట అనేసరికి భగ దత్తుడు సుప్రతీక మనే తన గొప్ప ఏనుగు నెక్కి, పాండవయోధుల మీద యుద్ధానికి వెళ్ళాడు. గొప్ప యుద్ధం జరిగింది. భగ దత్తుడు భీముడితో తలపడ్డాడు. సుప్రతీకం అతివేగంగా భీముడి రథం మీదికి రావటం చూసి, కేకయులూ, ఉపపాండవులూ, అభిమన్యుడూ, దశార్ణరాజైన క్షత్రదేవుడూ, చేదిరాజైన చిత్రకేతుడూ ఆ ఏనుగుపై బాణాలవర్షం కురిపించారు. కాని సుప్ర తీకం పాండవ సైన్యాన్ని ధ్వంసం చేయ సాగింది. అది చూసి ఘటోత్కచుడు భగదత్తుడి మీదికి వచ్చాడు. భగదత్తుడు అందరినీ వరసగా చితకగొట్టేశాడు. భీముడి సారధి రథంలోనే మూర్ఛపోయాడు. ఇంతలో అర్జునుడు భీమఘటోత్కచు లున్న చోటికి వచ్చి యుద్ధం చేశాడు. భగ దత్తుడు తన ఏనుగు చేత పాండవసైన్యాన్ని తొక్కిస్తూ వెళ్ళి, ధర్మరాజుతో యుద్ధం ప్రారంభించాడు. ఆ సమయంలో, ఇరావంతుడు చని పోయిన సంగతి భీముడికీ, అర్జునుడికీ తెలిసింది. అర్జునుడు చాలా బాధపడి, కృష్ణుడితో తన రథాన్ని కౌరవసేన మీదికి నడపమన్నాడు. మళ్ళీ ఉభయపక్షాల వీరుల మధ్య యుద్ధం ప్రజ్వలించింది. ఈ యుద్ధంలో భీముడు వ్యూఢంస్కుణ్ణి, కుండలి అనే వాళ్లో, అనాధృష్టి, కుండభేదీ, వైరాటుడూ, దీర్ఘనేత్రుడూ, దీర్ఘబాహువూ, సుబాహువూ, కనకధ్వజుడూ అనే వాళ్ళను, ధృతరాష్ట్రుడి కొడుకులను వరసగా చంపాడు. అతను అలా వారిని చంపే టప్పుడు ద్రోణుడు అతని పైన శరపరం పరలు ప్రయోగించి కూడా అతన్ని ఆపలేక పోయాడు. చీకట్లు ముంచుకు వస్తూండగా, అలసిపోయిన ఉభయపక్షాల వారూ యుద్ధం చాలించి, శిబిరాలకు వెళ్ళిపోయారు. అనంతరం దుర్యోధన, శకుని, దుశ్శా సనులు కర్ణుడితో కలిసి మంత్రాలోచన చేశారు. అప్పుడు దుర్యోధనుడు కర్ణుడితో, \"భీష్ముడూ, ద్రోణుడూ, శల్యుడూ ఎందు చేతనో పాండవులను బాధించలేక పోతు న్నారు. పాండవులు అపజయమన్నది లేక మన సైన్యాన్ని నాశనం చేస్తున్నారు. రోజు రోజుకూ నా సేన తరిగిపోతున్నది. దేవుడూ, పాండవులూ కూడా నాకు పరాభవం కలి గిస్తున్నారు. నేను పాండవులను ఎలా జయిస్తానో తెలియకుండా ఉన్నది.” అన్నాడు. దానికి కర్ణుడు, \" మహారాజా, భీష్ముడు యుద్ధం విరమించనీ, నేను వచ్చి పాండవు లను సోమకులతో సహా చంపేస్తాను. నా పరాక్రమం ఎలాటిదో భీష్ముడికి చూపు తాను. భీష్ముడికి పాండవుల మీద ప్రేమ, చూస్తూ చూస్తూ వారిని చంపడు, చంప లేడు కూడా. అందుచేత నువు వెంటనే భీష్ముడి శిబిరానికి వెళ్ళి, ఆయనను అస్త్ర సన్యాసం చెయ్యమని చెప్పు. ఆయన ఆ పని చేసిన మరుక్షణం పాండవులు చచ్చారే అనుకో!\" అన్నాడు. దుర్యోధనుడు తన తమ్ములనూ, ఇతరు లనూ వెంటబెట్టుకుని భీష్ముడి వద్దకు వెళ్ళి, \"తాతా, నీకు నా మీద కోపమో, లేక నా దురదృష్టమోగాని, నువు పాండవులను రక్షిస్తున్నావు. నీ ఉద్దేశం వారిని రక్షిం చటమే అయితే, యుద్ధం విరమించి, యుద్ధ భారం కర్ణుడి మీద ఉంచు. అతనూ, అతని బంధువులూ పాండవులను జయి స్తారు,\" అన్నాడు. ఈ మాటలు భీష్ముడికి ములుకులలాగా తగిలాయి. ఆయన కళ్ళు ఎర్రబడ్డాయి. ఆయన మూడు లోకాలనూ దహించే వాడి లాగా అయిపోయి, \" దుర్యోధనా, ఇలాంటి మాటలు ఎందుకు అంటున్నావు? నా ప్రయ త్నంలో లోపం ఏమిటి? శత్రువులను అపారంగా నాశనం చేస్తున్నాను. అర్జునుడు మహా వీరుడని నీకు తెలియదా? నిన్ను గంధర్వులు పట్టుకు పోయినప్పుడు కర్ణుడు ఏం చేశాడు? ఉత్తర గోగ్రహణ మప్పుడు అర్జునుడు మననందరినీ ఒంటిగా జయించ లేదా? అతను ఇంద్రుడికి లొంగని నివాత కవచులను జయించాడే! ఈ యుద్ధం నువు కోరి తెచ్చుకున్నది. నీ శత్రువును నువే చంపు, మేం చూసి ఆనందిస్తాం. నా మాటకు వస్తే, నేను శిఖండిని తప్ప మిగిలిన సోమ కులనూ, పాంచాలులనూ అందరినీ చంపు తాను, లేదా చచ్చిపోతాను. ఇంతకన్న నేను చెప్పేదేమీ లేదు. రేపు మహా యుద్ధం చెయ్యబోతున్నాను. ఇక నువు వెళ్ళి పడుకో.\" అన్నాడు. దుర్యోధనుడు. ఈ మాటతో తృప్తి పడి, మర్నాడు నిద్ర లేస్తూనే తన పక్షాన పోరాడే రాజులతో, '' ఇవాళ భీష్ముడు గొప్ప యుద్ధం చెయ్యబోతున్నాడు.\" అని చెప్పి, దుశ్శాస ముడితో, \" ఇవాళ మనకు విజయం కలగ బోతున్నది. భీష్ముణ్ణి మనం రక్షించుకోవాలి. అందుకు శకునీ, శల్యుడూ, కృపుడూ, ద్రోణుడూ, వివింశతీ సహాయపడాలి,” అన్నాడు. తొమ్మిదో రోజు యుద్ధం ఆరంభమయింది. భీష్ముడు సర్వతోభద్ర మనే వ్యూహంలో కౌరవ సేనలను నిలిపాడు. పాండవులు దానికి ప్రతి వ్యూహం పన్నారు. యుద్ధం ఆరంభమవుతూనే అభిమన్యుడు రెచ్చి పోయి, రెండో అర్జునుడిలాగా కౌరవసేన లనూ, సైంధవుడూ, కృపుడూ, ద్రోణుడూ, ఆశ్వత్థామా లాటి మహా వీరులనూ చెదర గొట్టేశాడు. అప్పుడు దుర్యోధనుడు రాక్షసు డైన అలంబుసుకో అభిమన్యుడి మీదికి పురికొల్పాడు. అభిమన్యుడికీ, అలంబుసుడికి యుద్ధం జరిగింది. అలంబునుడు గొప్ప యుద్ధమే చేశాడు గాని, అతను అభిమన్యుడి ధాటికి తట్టుకోలేక మాయా యుద్ధానికి దిగి, అందులోనూ నెగ్గలేక, చివరకు ఓడి పారి పోయాడు. తరవాత అభిమన్యుడు కౌరవ . సేనను ధ్వంసం చేస్తూపోయాడు. ఆ సమయంలో భీష్ముడు అభిమన్యుణ్ణి ఎదిరించాడు. అదే సమయంలో అర్జునుడు",
            "book_page_end": 54
        },
        {
            "title": "మిత్రభేదం - 7",
            "book_page_start": 57,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "నీతి కథ, జంతువుల కథ",
            "moral": "అనవసరమైన విషయాల్లో జోక్యం చేసుకుంటే కష్టాలు వస్తాయి. శారీరక బలం కంటే తెలివైన యుక్తే (ఉపాయం) గొప్పది.",
            "keywords": [
                "మిత్రభేదం",
                "దేవశర్మ",
                "మంగలి భార్య",
                "నక్క",
                "కాకి",
                "ఉపాయం"
            ],
            "characters": [
                "దేవశర్మ",
                "మంగలి",
                "మంగలి భార్య",
                "న్యాయాధికారులు",
                "దమనకం",
                "కరటకం",
                "మగ కాకి",
                "ఆడ కాకి",
                "పాము",
                "నక్క"
            ],
            "locations": [
                "మఠం",
                "రాజభవనం (ప్రస్తావన)",
                "అడవి",
                "మర్రిచెట్టు"
            ],
            "content": "సాలెవాడి భార్య చేసినమాయ అంతా కళ్ళారా చూసిన దేవశర్మ తనలో, \"ఆహా, స్త్రీలు ఎంత మాయలమారి వాళ్ళు! వాళ్ళ తెలివితేటల ముందు శుక్రుడూ, బృహస్పతీ ఎందుకు పనికి వస్తారు?\" అనుకున్నాడు ఈ లోపల మంగలి స్త్రీ, తెగిపోయిన ముక్కును చేత బట్టుకుని, ఏం చెయ్యాలా, తెగిపోయిన ముక్కును ఎలా కప్పి పెట్టాలా అని ఆలోచిస్తూ ఇంటికి వెళ్లింది. ఇంతలో తెల్లవారింది. రాత్రి అంతా రాజభవనంలోనే ఉండిపోయిన దాని భర్త వచ్చి, \"నా పొది ఇలా తీసుకు రావే.\" అన్నాడు. అసలే తెలివిగలది. ముక్కు తెగి పోవటంతో తెలివి రెట్టిం పయిన మంగలిది ఒక్క మంగలి కత్తి మాత్రమే బయటికి గిరవాటు వేసింది. పొది ఇయ్యమంటే ఒక్క కత్తి మాత్రమే పారేసిందని భార్య మీద మండిపడి. మంగలి ఆ కత్తిని ఆమె కేసి విసిరి కొట్టాడు. వెంటనే ఆమె చేతులు పైకెత్తి, \"రక్షించండి ! రక్షించండి! దుర్మార్గుడు, నా మొగుడు. నా ముక్కు కాస్తా కోసే శాడు!\" అని కేకలు పెట్టింది. ఆ కేకలు విని రక్షకభటులు పరిగెత్తు కుంటూవచ్చి మంగలిని చావతన్ని, వాణ్ణి, వాడి భార్యనూ. తెగిన ముక్కునూ తీసుకు పోయి న్యాయాధికారుల ముందు పెట్టి, \"ఈ దుర్మార్గుడు ఈ స్త్రీరత్నాన్ని అకార ణంగా హింసించాడు. వీడికి ఏ దండన విధిస్తారో విధించండి.\" అన్నారు. న్యాయాధికారులు మంగలిని, “ఇలాటి ఘోరం ఎందుకు చేశావు? నీ భార్య ఏం చేసింది?\" అని అడిగారు. మంగలి అసలే మూఢుడు, ఏమి జరి గినదీ వాడికీ అర్థం కాక, మౌనంగా ఉండిపోయాడు. న్యాయాధికారులు శిక్షాస్మృతులన్నీ తిరగవేసి, మంగలికి మరణదండన విధిం చారు. మంగలిని వధ్యస్థానానికి తీసుకు పోయారు. దేవశర్మ ఈ సంగతి వినటమే గాక, వధ్యస్థానానికి పోతున్న మంగలిని చూశాడు. ఆయన న్యాయాధికారు ల వద్దకు పరిగెత్తి వెళ్లి, \" అయ్యలారా, ఈ అమాయకుడైన మంగలిని అన్యా యంగా చంపబోతున్నారు. నిజం నేను చెబుతాను వినండి. అనవసరమైన విష యాలలో జోక్యం కలిగించుకుని నక్కా, నేనూ, మంగలిదీ ఆపదలు తెచ్చు కున్నాం.\" అన్నాడు. \"అది ఎలా జరిగింది?\" అని న్యాయాధి కారులు దేవశర్మను అడిగారు. దేవశర్మ వారికి పోట్లాడుకున్న పొట్టేళ్ల కథా. తన బంగారం కాజేసిన ఆషాఢ భూతి కథా, తప్పతాగిన సాలెవాడి కథా వివరంగా చెప్పాడు. న్యాయాధికారులు దేవశర్మ చెప్పిన కథలను ఆశ్చర్యంతోనూ, ఉత్సాహం తోనూ విని, వెంటనే మంగలిని విడుదల చేశారు. కాని వారు మంగలి భార్యను విడిచి పెట్టక, ఆమె ముక్కు పోగొట్టు కుని కొంత శిక్ష అనుభవించింది కనక, ఆమె చెవులు కూడా కోయించి, ఆమె చేసిన దుర్మార్గానికి శిక్ష పూర్తిచేశారు. నక్క పొందిన శిక్షా. మంగలిది పొందిన శిక్షా చూసిన మీదట దేవశర్మకు తన బంగారం పోయిందన్న విచారం పోయింది. ఆయన తన మఠానికి తిరిగి వచ్చి. శివుడి ముందర సాష్టాంగపడి, “ మహాదేవా, నీ దయవల్ల మా ముగ్గురి లోనూ తక్కువ ఆపద పొందిన వాణ్ణి నేనే. రక్త దాహంతో నక్క తన ప్రాణా లనే పోగొట్టుకున్నది, మంగలిది ముకూ, చెవులూ పోగొట్టుకున్నది. నీ అనుగ్రహం చేత బంగారం మీది వ్యామోహంతో బంగా రాన్ని మాత్రమే పోగొట్టుకున్నాను. ఇక దాన్ని కోరను,\" అన్నాడు.... దమనకం చెప్పిన దేవశర్మ కథ విని కరటకం, \" సరే, మనం ఇప్పుడు ఏం చెయ్యాలి ? \" అని అడిగింది. దానికి దమనకం, \"తప్ప తోవలో పడి పోయిన మన రాజును సరి అయిన తోవకు మళ్ళించాలి. మన రాజు పింగళ కానికి ఇప్పుడు సలహాదార్లు ఎవరూ లేరు. కేవలమూ ఎద్దు స్నేహాన్నీ. సలహానూ పురస్కరించుకుని మన రాజు గడ్డి తినే నీతి అవలంబించటం జరిగింది. ఆయ నను అటు నుంచి మళ్ళించాలి,\" అన్నది. \"మన వంటి దుర్బలులకు అది ఎలా సాధ్యం? \" అని కరటకం అడిగింది. “దేహబలం చాలనప్పుడు యుక్తులు పని చేస్తాయి. భయంకరమైన పామును చంపటానికి అడకాకి బంగారు హారాన్ని ఉపయోగించలేదా?\" అన్నది దమనకం. \"ఆ కథ ఏమిటి ?\" అని కరటకం అడిగింది. దమనకం ఇలా చెప్పింది :\nపామును చంపిన కాకుల కథ\nఒక ప్రాంతంలో ఒక పెద్ద మర్రిచెట్టు ఉండేది. దాని మీద ఒక కాకుల జంట నివసించేది. ఆ కాకులు పొదిగిన పిల్ల లను ఒక పాము తిని పోసాగింది. చాలా కాలంగా అదే చెట్టు మీద ఉంటున్న ఆ కాకులకు, పిల్లలు దక్కటం లేదన్న విచారం ఉన్నప్పటికీ, చెట్టును విడిచి పోబుద్ధికాలేదు. పాము విడవకుండా చెట్టు ఎక్కి వచ్చి, రెక్కలు రాని కాకిపిల్లలను మింగేస్తూ ఉండటం చేత ఒక్క పిల్ల అయినా బతికి బట్టకట్టటం జరగలేదు. చిట్టచివరకు ఆడకాకి మగకాకి కాళ్ళపై పడి, \"ప్రాణ నాథా, దుష్టసర్పం మన పిల్లలందరినీ పొట్టబెట్టుకున్నది. మనకు పుట్టబోయే పిల్లల గతి కూడా ఇంతే అవుతుంది. అందుచేత మనం ఇంకెక్కడికైనా పోయి, దూరాన మరొక చెట్టు మీద నివాసం ఏర్పాటు చేసుకుందాం. కన్న పిల్లల మీది ప్రేమా, వారు మరణిస్తే కలిగే శోకమూ అంతా అంతా కాదు. అందుచేత మనం వేరొక చోటికి పోదాం.\" అన్నది. దానికి మగ కాకి, \" ప్రియా, మనం ఎంతో కాలంగా ఈ చెట్టును ఆశ్రయించి ఉన్నాం. అందుచేత నాకు దీన్ని వదిలి పెట్టటం ఇష్టం లేదు. పిడికెడు గడ్డీ, పుడిసెడు నీరూ మాత్రమే కోరే లేడి ఎక్కడైనా బతకగలదు: కాని అది ఎన్ని అపాయాలకైనా ఓర్చి తన జన్మస్థానమైన అరణ్యంలోనే ఉంటుంది. లేడి కూడా చెయ్యని పని, తెలివితేటలు గల కాకులం చెయ్యటమా ? ఏదో ఒక ఉపాయం చేత నేనీ పాపిష్ఠి పామును చంపేస్తాను.\" అన్నది. \"అది విషసర్పం. దాన్ని ఎలా చంపుతావు? \" అని ఆడకాకి అడిగింది. “నేను స్వయంగా ఆ పని చెయ్యలేక పోతే నేం? ధర్మశాస్త్రమూ, రాజనీతి తెలిసిన 'ఉద్దండ పండితులు, నాకు మిత్రులు ఉన్నారు. నేను వారితో సంప్ర తించి, వారి సలహా పొంది, శీఘ్రమే ఈ పామును చంపేస్తాను,\" అన్నది మగ కాకి. అది రోషంతో ఎగిరి పోయి మరొక చెట్టును చేరి, అక్కడ నివసించే తన ఆప్తమిత్రుడైన నక్కను పిలిచి, తనకు వచ్చిన కష్టం చెప్పుకుని. \" మిత్రమా, మా పిల్లలనన్నిటినీ పొట్టన పెట్టుకున్న దుర్మార్గపు పామును చంపటానికి మంచి ఉపాయం ఉంటే చెప్పు.\" అన్నది. దానికి నక్క, నేనొక చక్కని ఉపాయం ఆలోచించాను. ఇక నీ కష్టాలు గట్టెక్కుతాయి. చెడ్డపనులు చేసేవారు, నది ఒడ్డున ఉన్న చెట్టులాగా తమకు తామే నాశనమైపోతారు. వెనకటికి కొంగ చేపలన్నిటినీ తిని కూడా తృప్తి తీరక చివరకు ఎండ్రకాయ చేత చావలేదా?” అన్నది. \"ఏమిటా కథ?\" అని మగ కాకి అడిగింది.",
            "book_page_end": 60
        }
    ],
    "statistics": {
        "total_stories": 12,
        "author_counts": {
            "చందమామ బృందం": 6,
            "పి. వి. సావిత్రి": 1,
            "వసుంధర": 1,
            "అమ్ము భాస్కరమ్మ": 1,
            "అపర్ణ": 1,
            "కే. ఎం. డి. ఫిజాహుసేస్": 1,
            "సురభి రేపతి": 1
        },
        "genre_counts": {
            "నీతి పద్యాలు": 1,
            "ధారావాహిక, ఫాంటసీ": 1,
            "బేతాళ కథ, ఫాంటసీ": 1,
            "నీతి కథ": 1,
            "రాజ్య పాలన, నీతి": 1,
            "నీతి కథ, ఫాంటసీ": 1,
            "నీతి కథ, విద్య": 1,
            "జానపద కథ, ఇంద్రజాలం": 1,
            "నీతి కథ, వాణిజ్యం": 1,
            "నీతి కథ, శ్రమ": 1,
            "పురాణం, యుద్ధం": 1,
            "నీతి కథ, జంతువుల కథ": 1
        }
    }
}