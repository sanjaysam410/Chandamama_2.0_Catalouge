{
    "book_id": "చందమామ_1974_06",
    "stories": [
        {
            "title": "అమరవాణి",
            "book_page_start": 8,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "నీతి శ్లోకాలు",
            "moral": "మంచి సాంగత్యం మంచితనాన్నిస్తుంది, కానీ దుర్మార్గానికి మారినవారిని మార్చలేదు.",
            "keywords": [
                "నీతి",
                "శ్లోకాలు",
                "స్నేహం",
                "విద్య",
                "దుర్జనుడు"
            ],
            "characters": [],
            "locations": [],
            "content": "సత్సంగాత్ భవతి హి సాధుతా ఖలానాం,\nసాధూనాం న హి ఖలసంగమాత్ ఖలత్వం;\nఆమోదం కుసుమభవం మృదేవ ధత్తే,\nమృర్గంధం న హి కుసుమాని ధారయంతి.\n1\n[మంచివాళ్ళ స్నేహం వల్ల దుర్మార్గుడికి మంచితనం అబ్బుతుంది గాని దుర్మార్గుడి\nస్నేహం వల్ల మంచివాడికి దుర్మార్గం అంటదు. పువ్వు మీద పడిన మన్నుకు పువ్వు\nవాసన అంటుతుంది గాని, మట్టిలో పడిన పువ్వుకు మట్టి వాసన అంటదు.]\nకర్పూరధూళీరచితాలవాలః,\nకస్తూరికా కుంకుమ దోహదశ్రీః\nపన్నీరనీరై రభిషిచ్యమానః,\nప్రాంచం గుణం ముంచతి కిం పలాండుః?\n2\n[ఉల్లికి కర్పూరపు పిండితో పాడుచేసి, కస్తూరీ, కుంకుమపువ్వూ ఎరువు వేసి, పన్నీరు పోసి\nపెంచితే మాత్రం తన వాసనను విడిచి పెడుంతుదా?]\nవిద్యయా విమలయా వ్యలంకృతో\nదుర్జనః సదసి మాస్తు కశ్చన;\n\"సాక్షరాః\" విపరీతతాం గతాః\nకేవలం జగతి తేపి \" రాక్షసాః\".\n3\n[ స్వచ్ఛమయిన విద్య కలవాడైనప్పటికీ దుర్జనుడు సభలో ఒక్కడు కూడా ఉండడు.\nఅలాటి వాళ్ళు “సాక్షరాః” (చదువుకున్న వాళ్ళు) లోకంలో తలకిందులై “రాక్షసాః ”\n(రాక్షసులు) అవుతారు.]",
            "book_page_end": 8
        },
        {
            "title": "యక్షపర్వతం",
            "book_page_start": 9,
            "pdf_page_start": 11,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "ధైర్యసాహసాలు, తెలివితేటలు విపత్కర పరిస్థితుల నుండి రక్షిస్తాయి. దుర్మార్గులకు తగిన శిక్ష లభిస్తుంది.",
            "keywords": [
                "యక్షులు",
                "రాతిరథం",
                "ప్రేమ",
                "ప్రతిజ్ఞ",
                "మంత్రం"
            ],
            "characters": [
                "ఖడ్గ జీవదత్తుడు",
                "ఖడ్గవర్మ",
                "మణిభూషణుడు",
                "మణిరంజితుడు",
                "పద్మావతి",
                "వసంతకుమారి",
                "యక్షరాజు",
                "రాక్షసులు",
                "గంధర్వులు"
            ],
            "locations": [
                "యక్షపర్వతం",
                "పద్మ వీరపురం"
            ],
            "content": "[ ఖడ్గజీవదత్తులూ, మణిభూషణుడూ విడిది చేసిన చోటుకు రాత్రివేళ ఒక రాక్షన్\nవచ్చింది. దాని భర్త ద్వారా జీవదత్తుడు యక్షపర్వతాన్ని గురించిన కొన్ని రహస్యాలు\nతెలుసుకున్నాడు.. నడిరేయి వేళ మణిభూషణుడు ఏదో అలికిడి విని, నిద్ర\nమేల్కుని, రాక్షసులు వచ్చి మీద పడుతున్నారని అరవసాగాడు. తరవాత—]\nమణిభూషణుడి అరుపులు వింటూనే\nజీవదత్తుడు. నిద్రలేచాడు. ఖడ్గవర్మ\nమణిభూషణుడికి ధైర్యం చెబుతూ,\n44\nమణిభూషణా, నీ కొచ్చిన భయం ఏమీ\nలేదు. ఆ వచ్చిన యిద్దరు రాక్షసులకూ\nనువ్వు యక్షమణిరంజితుడివి కాదనీ,\nఅతడి సేవకుడివైన మణిభూషణుడి పనీ\nచెప్పాను. వాళ్ళు నా మాటనమ్మి వెళ్ళి\nపోయారు.\" అన్నాడు.\nఆ తరవాత మణిభూషణుడికి నిద్ర\nపట్టలేదు. తెల్లవార్లూ అతడు మేలుకునే\nవున్నాడు. సూర్యోదయం అవుతూనే ఖడ్గ\nజీవదత్తులు లేచారు. అందరూ కాల\nకృత్యాలు ముగించి, తిరిగి పడవ దగ్గిరకు\nపోయారు. మణిభూషణుడు పడవను\nతీరానికి దగ్గిరగా నడపసాగాడు.\nఒక అరగంట కాలం గడిచిన తర\nవాత పడవ తీరం పక్కగా ఒక చోట\nఆగింది. అక్కడ నది కొండ పక్కన\nఒక మలుపు తిరగటంతో చిన్న రేవు\nఏర్పడింది. మణిభూషణుడు పడవను\nఅందులోకి పోనిచ్చి, ఒడ్డుకు దిగుతూ,\n\" ఇదే యక్షపర్వతం! ఇక మీరు దిగ\nవచ్చు. అరెరె. నా యజమాని మణి\nరంజితుడు, మనలను కలుసుకునేం\nదుకు యిక్కడికి స్వయంగా వచ్చాడు,\"\nఅన్నాడు.\nఖడ్గ జీవదత్తులు పడవలోంచి ఒడ్డుకు\nదిగి, కొండకేసి తలలెత్తి చూశారు.\nఅక్కడ వున్న ఎగుడు దిగుడు రాళ్ళల్లో\nఒక దానిమీద యువకుడైన యక్షుడొకడు\nనిలబడి వున్నాడు. అతడి చేతిలో చిన్న\nగద వున్నది. అతడు కన్నార్పకుండా\nఖడ్గ జీవదత్తుల కేసే చూస్తున్నాడు.\nముందు మణిభూషణుడు దారి\nతీయగా ఖడ్గ జీవదత్తులు ఆ యక్షుణ్ణి\nసమీపించారు. అతడు ఖడ్గ జీవదత్తుల\nకేసి తీవ్రదృష్టితో చూస్తూ, '' ఖడ్గ జీవ\nదత్తుల్లారా ! మీ దుస్సాహసం నన్ను\nఆశ్చర్యచకితుణ్ణి చేస్తున్నది. బుద్ధిః\nకర్మాను సారిణి, అన్నారు పెద్దలు.\nపాపం, మిమ్మల్ని అని ఏం లాభం.,\"\nఅన్నాడు.\nజీవదత్తుడు, మణిరంజితుణ్ణి ఆ పాద\nమస్తకం ఒకసారి పరీక్షగా చూసి, చిరు\nమణిరంజితా ! రాజ\nనవ్వు నవ్వుతూ,\nకుమారి పద్మావతికి యిక్కడున్న రాతి\nరధాన్ని కదిలించిన వాడు మహావీరు\nదన్న అభిప్రాయం కలిగించి, ఆ పని\nమీద యిక్కడి కొచ్చేవారిని హతం\nచేయాలని నువ్వు మంచి పథకమే\nవేశావు. అదే నీ కంఠాని కిప్పుడు ఉరితాడు\nకాబోతున్నది. ఏరీ, నువ్వు చెరబట్టి\nతెచ్చిన పద్మావతీ, వసంతకుమారీ రాజ\nకన్యలు? ఆ రాతిరధం ఎక్కడ? \"\nఅన్నాడు.\nఆ మాటలకు మణిరంజి తుడు\nఉగ్రుడైపోయి చేతనున్న గద ఎత్త\nబోయేంతలో, ఖడ్గవర్మ కత్తిపిడి మీద\nచేయి వేసి, \" మణిరంజితా, ఆ రాతి\nరధాన్ని మేం కదిలించ లేనప్పుడు\nనువ్వు మా యిద్దర్నీ చంపే ప్రయత్నం\nచేయవచ్చు. అప్పుడు వసంతకుమారి\nమాట ఏమోగాని, పద్మావతి మాత్రం\nనిన్ను మహావీరుడుగా భావించి తప్పక\nవివాహం ఆడుతుంది. కనక, ముందు\nఆ రాతిరథం ఎక్కడున్నదో చూపించు,\"\nఅన్నాడు.\nమణిరంజితుడు కోపంగా ఏదో\nఅనబోయేంతలో మణిభూషణుడు అత\nడితో, '' తొందరపడకు, మణిరంజితా !\nఈ యువకులను ముందు ఆ రాతిరథం\nదగ్గిరకు తీసుకుపో,” అన్నాడు.\nమణిరంజితుడు కాస్త స్థిమితపడి\nబయలుదేరాడు. కొద్ది సేపటికల్లా వాళ్ళు\nకొండ మీద సమతలంగా వున్న ఒక\nప్రదేశాన్ని చేరారు. దానికి దిగువ ప్రదేశ\nమంతా ఫలవృక్షాలతో, పూలతోటలతో\nఎంతో రమణీయంగా వున్నది. ఆ తోటల\nమధ్య ఒక దానికొకటి కొంచెం ఎడంగా\nరథాకృతిలో వున్న రెండు భవనాలు\nవున్నవి. అందులో ఒక దాని మీద\nఇద్దరు యువతులు నిలబడి ఖడ్గ జీవ\nదత్తుల కేసి చూస్తున్నారు.\nజీవదత్తుడు,\nఆ యువతుల కేసి\nఓమారు చూసి, \"మణిరంజితా. వారేనా\nనువ్వు తెచ్చిన రాజకుమార్తెలు పద్మావతి.\nవసంతకుమారీ?\" అని ప్రశ్నించాడు.\n\"అవును, మీ శౌర్యపరాక్రమాలు\nకళ్ళారా చూసేందుకు వాళ్ళక్కడ నిల\nబడి వున్నారు.” అంటూ మణిరంజితుడు\nతల పక్కకు తిప్పి, \"ఇదుగో. ఈ కన\nబడేదే రాతిరధం!\" అన్నాడు పళ్ళు\nకొరుకుతూ.\nఅక్కడకు దాపులనే దాదాపు ఇరవై\nఅడుగుల ఎత్తున్న ఒక రాతిరధం\nవున్నది. ఆ రధం వున్న చోటు నుంచి\nదిగువకు కొండ ఏటవాలుగా పరుచుకు\nపోయింది. ఖడ్గ జీవదత్తులు ఆ రధం\nకేసి బయలుదేరగానే మణిరంజితుడు,\nకుంటున్నట్టుగా, అస్పష్టమైన ధ్వనులూ\nవినిపిస్తున్నవి.\" అన్నాడు.\nజీవదత్తుడు యిలా అనగానే మణి\nరంజితుడు. కత్తిదెబ్బ తిన్న వాడిలా\nఎగిరి గంతేసి, \" రధం అడుగు నుంచి\nవెలుగూ, మాటలూ నీకు వినబడు\nతున్నవా? అసంభవం! అసంభవం! \"\nఅన్నాడు.\n\" అసంభవం ఎలా అవుతుంది?\nకొండ లోపల వున్న మణి మాణిక్యా\nలనూ, బంగారాన్ని తవ్వి బయిటికి తీసే\nనీ బానిసలందరూ మూగవాళ్ళు కాదు\nగదా? ఏమంటావు? \" అన్నాడు జీవ\nదత్తుడు కోపంగా,\nమణిరంజితుడు ఒక్క క్షణకాలం\nనిశ్చేష్టుడై, \" ఈ సంగతి నీ కెవరు\nచెప్పారు? ఆ దుష్టుడు మణిభూషణుడా?\"\nఅన్నాడు రౌద్రంగా.\n\"పాపం, ఆ మణిభూషణుణ్ణి నిందిం\nచకు. అతను నీకు సేవకుడో, మిత్రుడో\nకూడా మాకు అర్థంకాని పద్ధతిలో నిన్ను\nగురించి మాట్లాడాడు. నేను నా దివ్య\nదృష్టితో ఈ యక్షపర్వతానికి సంబం\nధించిన రహస్యాలన్నీ తెలుసుకున్నాను,\"\nఅన్నాడు జీవదత్తుడు నవ్వుతూ.\nమణిరంజితుడు కోపంతో ముక్కు\nపుటాలు అదురుతూండగా,\n\"జీవదత్తా,\nప్రగల్భాలకేంగాని, రాతిరథాన్ని\nకదిలించగలవేమో ప్రయత్నించి చూడు.\nనీ శక్తి సామర్ధ్యాలను కళ్ళారా చూసేం\nదుకు పద్మావతి ఆ భవనం మీద నిలబడి\nవున్నది,” అన్నాడు.\nజీవదత్తుడు, ఖడ్గవర్మకు కను సైగ\nచేసి, దాపుల కొండదిగువున రధాకృతిలో\nవున్న భవనాల కేసి చేయిచూపుతూ,\n\" రాజకుమార్తెలు నిలిచివున్న భవనం\nపక్కనున్న అందమైన భవనం\nనీ నివాసగృహమే కదా, మణిరంజితా?\"\nఅని అడిగాడు.\n\"అవును. ఈ ప్రశ్న అడగవలసిన\nఅవసరం నీకెందుకలిగింది?\" అన్నాడు\nమణిరంజితుడు.\n\"ఆ భవనం యిప్పుడు తునాతుని\nయలై నేలమట్టం కాబోతున్నది. ఇదుగో,\nచూడు!\" అంటూ జీవదత్తుడు మంత్రం\nజపించి, దండాన్ని రాతిరధానికి గట్టిగా\nఆనించి, కాలితో ఒక్క తన్ను తన్నాడు.\nఆ వెంటనే భూమి బద్దలవుతున్నంత\nభయంకరమైన శబ్దంతో రాతి రధం\nకదిలి, ఏటవాలుగా వున్న కొండ దిగువకు\nబాణవేగంతో పోయి, మణిరంజితుడి\nభవనాన్ని ఢీకొట్టింది. భవనం, దానితో\nపాటు రాతిరధం ఫెళ ఫెళా రావాలతో\nముక్కలు చెక్కలయినై. విరిగిన కొన్ని\nభవన భాగాలూ, రాతిరధం ముక్కలూ.\nఅంత ఎత్తున పైకెగిరి, దాపులనున్న\nఉద్యానవనంలో చెల్లా చెదురుగా పడినై.\nకనుమూసి తెరిచేంతలో జరిగిపోయిన\nయీ భయంకర సంఘటన చూసి మణి\nరంజితుడు నిలువెల్లా కంపించిపోయాడు.\nఅయినా, అతడు ఒక్క క్షణకాలంలో\nతెప్పరిల్లి చేతనున్న గదను జీవదత్తుణ్ణి\nకొట్టేందుకు పైకెత్తాడు. కాని, అంతలో\nఖడ్గవర్మ కత్తిదూసి అతణ్ణి ఎదురున్నాడు.\nజీవదత్తుడు సంతోషం పట్టలేక ఒక్క\nసారి పెద్దగా నవ్వి. తనకు గంధర్వ\nవసుమతి యిచ్చిన కంచుఢక్కను\nచేతికి తీసుకుని గట్టిగా మోగించాడు.\nఆ మరుక్షణం, రాతిరధం కదిలిపోగా\nదిగువ ఏర్పడిన బిలంలో నుంచి కొందరు\nరాక్షసులూ, గంధర్వులూ బిల బిల\nమంటూ కొండపైకి వచ్చి, గోల గోలగా\nఅరవసాగారు.\nజీవదత్తుడు వాళ్ళనందరినీ నిశ్శ\nబ్దంగా వుండమని చెప్పి, '' మీరందరూ\nయీ క్షణం నుంచీ స్వేచ్ఛా జీవులు.\nఎవరి ఇళ్ళకు వాళ్ళు వెళ్ళిపొండి.\"\nఅని కంచుఢక్కను పైకెత్తి పట్టుకుని,\n\"ఈ కంచు ఢక్కను మా దేశ ప్రాంతాల\nప్రవాసంలో వున్న వసుమతి అనే గంధ\nర్వుడు నా కిచ్చాడు. మీలో గంధర్వు\nలెవరైనా వుంటే దీన్ని నిరభ్యంతరంగా\nతీసుకుపోవచ్చు,'' అన్నాడు.\nగంధర్వుల్లో ఒకడు ముందు కొచ్చి,\nజీవదత్తు డిచ్చిన కంచు ఢక్కను తీసు\nకుని కళ్ళ కద్దుకున్నాడు. జీవదత్తుడు\nవిముక్తులైన రాక్షసులకూ, గంధర్వులకూ\nఏదో చెప్పబోయేంతలో. \"అబ్బా!\" అన్న\nమణిరంజితుడి చావుకేక వినిపించింది.\nజీవదత్తుడు తలతిప్పి చూశాడు. ఖడ్గ\nవర్మ, మణిరంజితుణ్ణి గాయపరి ఛి,\nఅతడు నేల మీద పడిపోగా, అతడి\nగుండెల మీద కాలుపెట్టి, కత్తిని అతడి\nకంఠానికి గురిచేసి నిలబడి వున్నాడు.\nఆ దృశ్యం చూసి జీవదత్తుడికి కలిగిన\nఆనందం అంతా యింతా కాదు. ఖడ్గ\nవర్మ, జీవదత్తుడితో, \"జీవా, ఈ దుర్మార్గు\nడైన మణిరంజితుణ్ణి చంపటమా, వదల\nటమా? వీడు రాజకుమార్తెలను అపహ\nరించి తెచ్చి, వాళ్ళకేకాక, వాళ్ళ తల్లి\nదండ్రులక్కూడా మానసికక్షోభ కలిగిం\nచాడు,'' అన్నాడు.\nఆ సమయంలో అక్కడికి రాజ\nకుమార్తెలు పద్మావతీ, వసంతకుమారీ\nవచ్చారు. వసంతకుమారి కళ్ళెర్రచేసి\nకిందపడివున్న మ ణిరంజితుడి కేసి\nచూస్తూ, '' ఈ నీచుడైన యక్షుణ్ణి చంపిన\nవీరుణ్ణి వివాహం ఆడతానని నేను ప్రతిజ్ఞ\nచేశాను. వీడి మరణం నేను కళ్ళారా\nచూడ క పో తే, ఇక నేను జీవితకాల\nమంతా బ్రహ్మ చారిణిగా వుండవల\nసిందే!\" అన్నది.\nఖడ్గవర్మ, వసంతకుమారి కేసి చూసి,\nఆమె అద్భుత సౌందర్యానికి ముగ్ధుడై\nపోయాడు. ఆమెను భార్యగా పొందా\nలంటే మణిరంజితుణ్ణి తాను చంపి\nతీరాలి! ఈ ఆలోచన రాగానే అతడు\nకత్తిని మణిరంజితుడి కంఠంలో గుచ్చేం\nదుకు పైకెత్తాడు. అంతలో ఆకాశం\nనుంచి, ‘“ ఆగండి! \" అన్న భీకరస్వరం\nవినిపించింది. అందరూ తలలు పైకెత్తి\nచూశారు.\nహంసాకృతిలో వున్న విమానం ఒకటి\nవాళ్ళ ముందుకు వచ్చి, నేల దిగింది.\nఅందులో నుంచి యక్షరాజూ, మణి\nభూషణుడూ బయిటికి వచ్చారు. యక్ష\nరాజు అక్కడ వున్న అందరి కేసీ ఓమారు\nచూసి, \"ఖడ్గ జీవదత్తుల్లారా! మీరు మహా\nవీరులు, సందేహం లేదు. జరిగిన\nసంగతులన్నీ మణిభూషణుడి ద్వారా\nవిన్నాను. యక్షవంశంలో చెడబుట్టి న\nయీ మణిరంజితుణ్ణి ప్రాణాలతో వద\nలండి. వాడు యీ నాటి నుంచీ బతికి\nవుండీ కూడా, జీవచ్ఛవం!\" అన్నాడు.\nఖడ్గవర్మ ఏమి చేయటమా అని సందే\nహిస్తున్నంతలో జీవదత్తుడు, \" ఖడ్గా,\nయక్షరాజు చెప్పింది విన్నావు కదా?\nమణిరంజితుణ్ణి క్షమించి వదిలెయ్యి',\nఅన్నాడు.\n\"వీరపుర రాజకుమార్తె వసంత\nకుమారి ప్రతిజ్ఞ మాటేమిటి?\" అన్నాడు\nఖడ్గవర్మ, ఆమె కేసి నిశితంగా చూస్తూ.\nవసంతకుమారి ఎక్కడలేని సిగ్గుతో\nతల వంచుకుని, పద్మావతి చాటుకు\nపోవాలని చూసింది.\nయక్షరాజు చిరునవ్వు నవ్వి, \"మణి\nరంజితుడు బతికుండీ చచ్చినవాడి కిందే\nలెక్క అని యింతకుముందే చెప్పాను\nగదా? అందువల్ల వసంతకుమారిని\nప్రతిజ్ఞాభంగ దోషం అంటదు. ఇప్పుడు\nనేనే స్వయంగా రాతిరధం కదిలించిన\nమహావీరుడైన జీవదత్తుడితో పద్మావతికీ,\nఖడ్గవర్మతో వసంతకుమారికీ వివాహం\nచేయబోతున్నాను! పుష్పమాల లెక్కడ?\"\nఅన్నాడు.\nమణిభూషణుడు విమానంలో నుంచి\nనాలుగు పుష్పమాలలు తెచ్చి ఖడ్గ జీవ\nదత్తులకూ, పద్మావతీ వసంతలకూ తలా\nఒకటి యిచ్చాడు. పద్మావతీ, జీవదత్తులు\nఒకరి మెడలో ఒకరు పూలమాలలు\nవేశారు. ఖడ్గవర్మా, వసంతకుమారీ\nకూడా అలాగే చేశారు. చుట్టూవున్నవాళ్ళ\nహర్షధ్వానాలతో ఆ ప్రదేశం మార్మోగి\nపోయింది.\nయక్షరాజు, ఖడ్గ జీవదత్తుల్ని. వాళ్ళ\nభార్యలతో పాటు విమానంలో ఎక్కమని\nచెప్పి, వాళ్ళు విమానంలో ఎక్కి కూర్చో\nగానే, \"ఖడ్గ జీవదత్తుల్లారా ! మీ ఇచ్ఛా\nమాత్రంతో యీ విమానం మీరు కోరిన\nప్రదేశానికి వాయువేగంతో ప్రయాణి\nస్తుంది. ఈ నాటి నుంచి నెలరోజులపాటు\nదీన్ని మీరు యథేచ్ఛగా ఉపయోగించుకో\nవచ్చు. ఆ తరవాత నా విమానం నా దగ్గి\nరకు తిరిగి వస్తుంది! శుభం, వెళ్ళి\nరండి!\" అన్నాడు.\n\" మీ దయకు ఎంతో కృతజ్ఞులం,\nయక్షరాజా!\" అని ఖడ్గ జీవదత్తులూ,\nపద్మావతీ వసంతలూ యక్షరాజుకు నమ\nస్కరించారు. విమానం రివ్వుమంటూ\nపైకి లేచి పద్మ వీరపురాల కేసి బయలు\nదేరింది,\n— (అయిపోయింది.)",
            "book_page_end": 16
        },
        {
            "title": "విడిపోయిన మిత్రులు",
            "book_page_start": 17,
            "pdf_page_start": 19,
            "pdf_page_end": 23,
            "author": "కె. నాగేశ్వరరావు",
            "genre": "బేతాళ కథ",
            "moral": "అభిమానం, ఆత్మగౌరవం ముఖ్యమైనవి. ఆర్థిక స్థితి మారినంత మాత్రాన నిజమైన స్నేహం మారకూడదు.",
            "keywords": [
                "స్నేహం",
                "వర్తకం",
                "బేతాళుడు",
                "అభిమానం",
                "దారిద్ర్యం"
            ],
            "characters": [
                "విక్రమార్కుడు",
                "బేతాళుడు",
                "శంకరుడు",
                "కేశవుడు",
                "మాలతి",
                "వసంతుడు"
            ],
            "locations": [
                "గ్రామం",
                "ముత్యాల నగరం",
                "శ్మశానం",
                "ఎడారి"
            ],
            "content": "పట్టువదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని\nదించి భుజాన వేసుకుని, ఎప్పటి లాగే\nమౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, \"రాజా,\nనువు ఏ స్నేహితుడి కొరకైనా ఇలా శ్రమ\nపడుతున్నావేమో? స్నేహం నిలవదు.\nఇందుకు నిదర్శనంగా నీకు విడిపోయిన\nమిత్రుల కథ చెబుతాను, శ్రమ తెలియ\nకుండా విను.\" అంటూ BG చెప్ప\nసాగాడు:\nపూర్వం ఒక గ్రామంలో శంకరుడూ,\nకేశవుడూ అని ఇద్దరు ప్రాణమిత్రులుండే\nవారు. వారు ఏమంత కలిగిన వాళ్ళు\nకారు.\nవారికి యుక్తవయసు వచ్చి,\nకుటుంబభారం మీద పడేసరికి జీవితం\nకష్టసాధ్యమయింది. అందుచేత, ఇద్దరూ\nకూడబలుక్కుని, తమకు ఉన్నదంతా\nఅమ్మేసి, ఆ డబ్బుతో దేశాల మీద పడి\nవర్తకం చేయనిశ్చయించారు.\nవర్తకం వారికి బాగా కలిసి వచ్చింది.\nవారు ఒక చోట స్థిరపడి పెద్ద ఎత్తున\nసముద్ర వ్యాపారం సాగించారు. శంకరు\nడికి ఒక కొడుకూ, కేశవుడికి ఒక కూతురూ\nఉన్నారు. తమ ఇద్దరి మ ధ్యగల\nస్నేహాన్ని' పురస్కరించుకుని శంకరుడు\nతన కొడుక్కు కేశవుడి కూతుర్ని చేసు\nకుంటానన్నాడు. అందుకు కేశవుడు\nసంతోషంగా ఒప్పుకున్నాడు.\nపిల్లలిద్దరూ యుక్తవయసు వచ్చిన\nవాళ్ళు కావటం చేత వెంటనే\nముహూర్తం పెట్టుకుందామని స్నేహితులు\nఅనుకుంటూ ఉండగా శంకరుడికి ఒక\nదుర్వార్త తెలిసింది. అతని ఓడలన్నీ\nసముద్రంలో ముణిగిపోయాయి.\nఈ వార్త విని శంకరుడు హతాశుడయి\nపోయాడు. అతని బాకీదార్లు తమ బాకీల\nకింద అతనికి ఉన్నదంతా కాజేసి, అతన్ని\nనిరుపేదగా వదిలేశారు. శంకరుడు\nఅప్పటి దాకా ఘనంగా బతికిన ఊళ్ళో ·\nఉండలేక, తన మూటా ముల్లే సర్దుకుని *\nభార్యనూ, కొడుకునూ వెంట బెట్టుకుని\nఊరు విడిచి పోవటానికి సిద్ధమయాడు.\nఅది చూసి కేశవుడు, \"బావా! మన\nపిల్లలకు పెళ్ళి చేద్దామనుకున్నాం గదా.\nఅనుకున్నట్టు జరగవద్దా?'' అన్నాడు.\nదానికి శంకరుడు, \"నే నిప్పుడు నిరు\nపేదను. నీ తాహతుకు తగిన సంబంధం\nచూసి, నీ కూతురి పెళ్ళి చెయ్యి.\"\nఅన్నాడు.\n\"నీ సంపదపోతే, నా సంపద ఉన్నది\nగదా? దైవికంగా జరిగే దుస్సంఘటిన\nలకు ఎవరు బాధ్యులు? మనం సంపన్ను\nలంగా పుట్టామా? నా ఆస్తిని మన పిల్ల\nలిద్దరూ అనుభవిస్తూ ఉంటే మనం చూసి\nఆనందింతాం.'' అన్నాడు కేశవుడు.\nశంకరుడు ఈ ఏర్పాటుకు ఒప్పుకో\nలేదు. కేశవుడు ఎంత చెప్పినా ప్రయో\nజనం లేకపోయింది.\nశంకరుడు దక్షిణదేశం లోని ముత్యాల\nనగరం చేరుకుని, ఒక రత్నవర్తకుడి\nదగ్గిర తన కొడుకుతో సహా పనికి కుది\nరాడు. అతనికి ఉన్న అనుభవమూ,\nమంచితనమూ బాగా రాణించాయి. ఆర్థి\nకంగా కొంత పుంజుకున్న తరవాత చిన్న\nఎత్తున సొంత వ్యాపారం ప్రారంభిం\nచాడు. తండ్రి కొడుకులు చాలా శ్రమ\nపడి వ్యాపారాన్ని వృద్ధిచేశారు.\nశంకరుడు తన కొడుక్కు తగిన\nకన్యను చూసి పెళ్ళి చేసి, కొద్ది కాలంలో\nమనమరాలిని కూడా చూశాడు. ఆ పిల్లకు\nమాలతి అని పేరు పెట్టారు. మాలతి\nపుట్టిన తరవాత వ్యాపారం మరింతగా\nఅభివృద్ధి చెంది\nశంకరుడికి బాగా\nసిరి ఎత్తుకున్నది. త్వరలోనే అతను\nపూర్వం అంత ధనవంతుడు అయాడు.\nశంకరుడు వెళ్ళిపోయాక కేశవుడు\nతన కుమార్తెను మరొక వ్యాపారస్థుడి\nకొడుకు కిచ్చి పెళ్ళి చేశాడు. ఆ పిల్లకు\nఒక కొడుకు పుట్టాడు. వాడికి వసంతుడు\nఅని పేరు పెట్టారు.\nవసంతుడు యు క్త వ య స్కు డై\nఉండగా ఒకసారి కేశవుడితో అతని\nవియ్యంకుడు, \"బావగారూ, అరబ్బు\nదేశాలలో మన సరుకుకు మంచి గిరాకీ\nఉన్నదట. అక్కడ దొరికే ఖర్జూరానికీ,\nశిలాజిత్తుకూ ఇక్కడ గిరాకీ కద! ఒక\nసారి వెళ్ళివద్దామా ? అదృష్టం బాగుంటే\nకోటీశ్వరులం అయిపోవచ్చు.\" అన్నాడు.\nకేశవుడు సరేనన్నాడు. ప్రయాణానికి\nకావలసిన ఒంటెలను సమకూర్చుకుని,\nఎడారి అవతల గిరాకీ ఉండే సరుకులు\nకొని ఒంటెల మీద ఎక్కించి, వియ్యంకు\nలిద్దరూ తమ కుటుంబాలనూ, పరివారా\nలనూ వెంటబెట్టుకుని ప్రయాణమయారు.\nఎడారి ప్రయాణం కొన్ని రోజుల పాటు\nబాగానే సాగింది. కాని ఒక రాత్రి\nఅందరూ ఆదమరిచి నిద్రపోతూన్న సమ\nయంలో దొంగలు వచ్చిపడి, మేలుకున్న\nవారి నందరినీ చంపి, సరుకుతో సహా\nఒంటెల నన్నిటినీ తోలుకు పోయారు.\nఆ దొంగల దాడిలో కేశవుడి మనమడు\nవసంతుడు తప్ప అందరూ పోయారు.\nకేశవుడి కుటుంబమూ, అతని వియ్యం\nకుడి కుటుంబమూ దొంగల కత్తులకు\nబలి అయింది. పరివారంలో కొద్ది మంది\nగాయాలు తగిలినా, చావకుండా మిగిలారు.\nఇలా చావగా మిగిలిన వాళ్ళు ఆకలి\nదప్పులతో అలమటించుతూ ఎలాగో\nఎడారి నుంచి బయటపడ్డారు. వసంతు\nడికి తన దేశానికి తిరిగిపోబుద్ధి పుట్టలేదు.\nఅక్కడ అతనికి ఎవరూ లేరు. అతను\nదొరికిన చోట తింటూ, నిద్రవచ్చినచోట\nపడుకుంటూ దేశాల వెంట తిరగసాగాడు.\nకొన్ని సంవత్సరాలు అలా తిరిగి\nవసంతుడు ముత్యాల నగరం చేరాడు.\nఅతను శంకరుడి దుకాణం ముందుకే\nవచ్చి, \" అయ్యా, ఏ దన్నా పని ఇప్పి\nస్తారా? \" అని అడిగాడు.\nచిక్కిశల్యమై ఉన్న ఆ కుర్రవాణ్ణి\nచూసి శంకరుడు జాలిపడి, దగ్గిరికి\nపిలిచాడు. పరీక్షగా చూస్తే ఆ కుర్ర\nవాడిలో తన బాల్య మిత్రుడైన కేశవుడి\nపోలికలు కనిపించాయి.\n\" నాయనా, నీది ఏ దేశం? నీ తండ్రి\nఎవరు? తాత ఎవరు?\" అని శంకరుడు\nఆదరపూర్వకంగా వసంతుణ్ణి అడిగాడు.\nవసంతుడు తన కథ అంతా చెప్పాడు.\nశంకరుడు విధివిలాసానికి ఆశ్చర్య\nపడుతూ, \"నాయనా, నీ తాత నాకు\nప్రాణ స్నేహితుడు. నువు నా దగ్గిరే\nఉండిపో, నీకు వ్యాపారం నేర్పుతాను.\"\nఅన్నాడు.\nవసంతుడు తెలివైనవాడు, చురుకైన\nవాడు. ఆ కుర్రవాణ్ణి చూసి శంకరుడు\nముచ్చట పడ్డాడు. తనకూ, కేశవుడికీ\nఉండిన మైత్రిని మరింత దృఢం\nచేసుకునేటందుకు ఆయన వసంతుడికి\nతన మనమరాలు మాలతిని ఇచ్చి\nవైభవంగా వివాహం చేశాడు. వాళ్ళు\nసుఖంగా ఉన్నారు.\nబేతాళుడీ కథ చెప్పి. \" రాజా,\nవసంతుడు దిక్కులేని పక్షిగా ఉన్నప్ప\nటికీ తన మనమరాలినిచ్చి పెళ్ళిచేసి,\nతనకూ కేశవుడికీ ఉండిన పాత స్నేహాన్ని\nదృఢం చేసుకున్న శంకరుడు, అదే\nస్నేహాన్ని పాటించి, అదే పరిస్థితిలో\nతాను ఉన్నప్పుడు తన కొడుక్కు కేశ\nవుడి కుమార్తెను చేసుకోవటానికి ఎందుకు\nనిరాకరించాడు? ప్రాణ స్నేహితుడి\nనుంచి ఎందుకు విడిపోయాడు? ఈ సందే\nహానికి సమాధానం తెలిసి కూడా చెప్పక\nపోయావో, నీ తల పగిలి పోతుంది.\"\nఅన్నాడు.\nదానికి విక్రమార్కుడు, \" శంకరుడు\nఎప్పుడూ కేశవుడి పట్ల స్నేహభావం\nకలవాడే. అయితే అతను అభిమాన\nవంతుడు. అందుచేత అతను, కేశవుడు\nతన పట్ల చూపిన ఆదరాన్ని భరించ లేక\nపోయాడు. అలాటి వాడు కృతజ్ఞతా\nభారాన్ని మోయలేడు. సర్వస్వమూ\nపోగొట్టుకున్నది కేశవుడే అయి ఉన్నట్ట\nయితే అతని కుమా ర్తెను శంకరుడు\nతప్పక చేసుకుని ఉండేవాడు. అలా\nజరగలేదు. కాని ఆ పరిస్థితి కేశవుడి\nమనవడికి సంప్రాప్త మయింది. శంక\nరుడు ఆ కుర్రవాడికి తన మనమరాలిని\nఇచ్చి పెళ్ళిచేసేశాడు.\" అన్నాడు.\nరాజుకు ఈ విధంగా మౌనభంగం\nకలగగానే బేతాళుడు శవంతో సహా\nమాయమై, తిరిగి చెట్టెక్కాడు.\n—(కల్పితం)",
            "book_page_end": 21
        },
        {
            "title": "వడ్రంగిపిట్ట",
            "book_page_start": 23,
            "pdf_page_start": 25,
            "pdf_page_end": 28,
            "author": "ఆర్. కృష్ణావతారం",
            "genre": "నీతి కథ",
            "moral": "అత్యాశ, దురాశ పనికిరావు. పరోపకారం చేసినవారికి దేవుడు ఏదో రూపంలో సహాయం చేస్తాడు.",
            "keywords": [
                "దురాశ",
                "స్నేహితులు",
                "మంచిగంధం",
                "నిధి",
                "వడ్రంగిపిట్ట"
            ],
            "characters": [
                "మొదటి కట్టెలు కొట్టేవాడు",
                "రెండో కట్టెలు కొట్టేవాడు",
                "వృద్ధురాలు"
            ],
            "locations": [
                "అరణ్యం",
                "గుడిసె"
            ],
            "content": "చాలా కాలం క్రితం ఒక అరణ్యం సమీ\nపంలో ఇద్దరు కట్టెలు కొట్టేవాళ్ళు ఉండే\nవాళ్ళు. రోజూ వాళ్ళు అరణ్యంలో కట్టెలు\nకొట్టుకునే వాళ్ళు. అలాగే వాళ్ళు ఒక\nరోజున అరణ్యంలో ఎంతసేపు తిరిగినా,\nవాళ్ళకు కట్టెలకు పనికి వచ్చే చెట్టు\nదొరకలేదు. చివరకు వాళ్ళు ఇంటి దారి\nపట్టి నడిచివస్తుండగా ఒకడికి ఆశ్చర్య\nకరంగా మంచిగంధం చెట్టు కని\nపించింది.\n\" చూడు. చూడు! మంచి గంధం\nచెట్టు!'' అన్నాడు వాడు రెండో వాడితో.\n\" ఆ వు ను రా, బాబూ, నిద్రలేప\n`బోతూండగా నాకు ఈ చెట్టే కలలో కని\nపించింది.\" అన్నాడు రెండో వాడు,\nదురాశతో.\n\"కనిపిస్తే?\" అన్నాడు మొదటి\nవాడు అనుమానంగా.\nదేవుడు అందుకే నన్ను ఇటుగా\nనడిపించాడు. ఆ చెట్టు నాది!'' అన్నాడు\nరెండో వాడు.\n\"దాన్ని నీకు చూపింది నేనే గదా!\nనేను చూపక పోతే ఆ చెట్టు ఉన్నదన్న\nసంగతి కూడా నీకు తెలిసేది కాదు.\nఅందు చేత అది న్యాయంగా నాదే.\nఅయితే, నేను దురాశ గల వాణ్ణి కాను.\nనీకు అన్యాయం చెయ్యను. నువు కూడా\nనా వెంట ఉన్నావు గనక, మన మిద్ద\nరమూ చెట్టును చెరి సగమూ పంచు\nకుందాం. అది ధర్మంగా వుంటుంది.\"\nఅన్నాడు మొదటి వాడు.\nఈ మాటకు రెండో వాడు మండిపడి,\n\"దేవుడి మాటనే కాదంటావా? కలలో\nఈ చెట్టును దేవుడే నాకు చూపాడు.\nతిరిగి దేవుడే నాకు దీన్ని కళ్ళపడేశాడు.\nఇంత అయాక నువు అందులో సగం\nవాటా అడుగుతున్నావా? అదేమీ కుద\nరదు. వల్ల కాదు. కావాలంటే నీకు\nరెండు కొమ్మలిస్తాను. తృప్తిపడు. కాద\nన్నావో, దేవుడి అనుమతితో నేను నీ బుర్ర\nపగల గొట్టేస్తాను,” అన్నాడు.\nమొదటి వాడు పాపభీతి కలవాడు.\nరెండోవాడు చెప్పినదంతా నిజమే అను\nకుని, \" నీ యిష్టం వచ్చినట్టే చెయ్యి,”\nఅన్నాడు. రెండోవాడు ఇచ్చిన రెండు\nకొమ్మలతో వాడు తృప్తిపడ్డాడు.\nరెండోవాడు తన తెలివితేటలకూ,\nసమయస్ఫూర్తికీ తానే పరమానందం\nచెంది, మిగిలిన మంచిగంధంచెట్టు\nఅంతా తానే కొట్టుకుని తన ఇంటికి\nచేర్చాడు.\nమొదటి వాడు జరిగిన దాన్ని గురించి\nఆలోచిస్తూ, పరధ్యానంలో దారి తప్పి,\nఅరణ్యంలో చిక్కుకుపోయాడు. చీకటి\nపడి, వెన్నేల వచ్చింది. అరణ్యమంతా\nచెడతిరిగి అలసిపోయి, వాడు ఒక రాతి\nమీద కూర్చొని, కునికిపాట్లు పడుతూ\nవిశ్రాంతి తీసుకోసాగాడు.\nఅంతలో వాడికి, \" ఎవ ర ర్రా ?\nదాహం!\" అన్న మూలుగు మాటలు\nవినిపించాయి. వాడు తల ఎత్తి చూసే\nసరికి, ఎదురుగా చెట్ల మధ్య వెన్నెలలో\nఒక గుడిసె కనబడింది. అందులో\nఎవరో ఉన్నట్టున్నారు. వాడు త్వరగా\nఅక్కడికి వెళ్ళి చూసే సరికి, చావటానికి\nసిద్ధంగా ఉన్న ఒక వృద్ధురాలు కనబ\nడింది. ఒక కుండలో నుంచి నీరు\nతీసి, వాడు ఆమె చేత తాగించాడు.\nవృద్ధురాలు తృప్తిపడి, కట్టెలు కొట్టే\nవాణ్ణి దీవించి, \" నాయనా, నేను చావ\nబోతున్నాను. నాకు ఒక గాఢమైన కోరిక\nఏ మంటే, నా శరీరాన్ని మంచిగంధం\nచెక్కలతో తగలబెట్టాలని. అలా జరిగితే\nనా ఆత్మ సంతోషిస్తుంది.'' అన్నది.\n''అమ్మా, నేను నిరు పేదను. నా దగ్గిర\nరెండు మంచి గంధపు కొమ్మలున్నాయి.\nవాటిని నీ చితిలో పెడతాను.\" అన్నాడు\nమొదటివాడు,\n\" నువు చాలా యోగ్యుడివి, నాయనా.\nపని చెయ్యి, చాలు. అన్నట్టు,\nనా పక్క కింద నేల తవ్వావంటే, నీకు\nడబ్బు దొరుకుతుంది. ఆదంతా నువే\nతీసుకో. అయితే, అందులో ఒక పంతు\nనువు ఉంచుకుని, తొమ్మిది వంతులు\nపేదసాదలకు పంచావంటే నీకు ఎంత\nయినా పుణ్యం వస్తుంది. నువు చచ్చి,\nస్వర్గానికి పోతావు.\" అని వృద్ధురాలు\nప్రాణం వదిలింది.\nరెండో కట్టెలు కొట్టేవాడు తన మంచి\nగంధపుకర్ర అంతా అమ్మి ధనవంతుడై,\nమంచి ఇల్లు కట్టుకుని, పొలాలు కొని,\nమొదటి వాణ్ణి పలకరించట మే\nమానేశాడు.\nమొదటివాడు ముసలిదాని డబ్బులో\nతొమ్మిది వంతులు పేదసాదలకు పంచి,\nమిగిలిన దానిలో కొంత పెట్టి ఇల్లు\nమరమ్మతు చేయించుకుని, మిగతాది\nఅవసరానికి దాచుకున్నాడు. వాడు సజ్జ\nనుడు కావటం చేత అందరూ వాణ్ణి\nఆదరించి, తమ కష్ట సుఖాలన్నీ వాడితో\nచెప్పుకునేవారు.\nఅందరూ వాణ్ణి మెచ్చుకోవటం చూసి\nరెండో వాడికి అసూయ కలిగింది. వాడు\nఒకనాడు తన భార్యతో, “వాడికి మంచి\nశాస్తి చెయ్యటం ఎలాగో తెలియటం\nలేదు,'' అన్నాడు.\n\"వాడికి ఎక్కడో నిధి దొరికిందను\nకుంటాను. అందులో నుంచి రోజూ\nకొంత తీసుకుని, తన సంచీలో పెట్టుకుని\nవస్తూ ఉంటాడు.\" అన్నది రెండో\nవాడి భార్య.\n\" అంతే కావాలి,” అన్నాడు రెండో\nవాడు.\nఒకనాడు వాడు మొదటివాణ్ణి రహ\nస్యంగా అరణ్యానికి వెంబడించి వెళ్ళాడు.\nఅక్కడ వాడికి మొదటివాడు ఒక 'పడి\nపోయిన మాను మీద కూర్చుని కని\nపించాడు. అక్కడే నిధి ఉండి ఉంటుం\nదని రెండోవాడికి తోచింది.\nవాడు మొదటివాడి వద్దకు వెళ్ళి.\n\"నిధి ఎక్కడ ఉన్నది, చెప్పు! \" అని\nఅడిగాడు.\n\"నిధా? ఏం నిధి?\" అని మొదటి\nవాడు ఆశ్చర్యంగా అడిగాడు.\nదొంగ దొరికిపోయి అబద్ధం ఆడు\nతున్నాడని రెండోవాడికి తోచింది. వాడు\nకూర్చుని ఉన్న మాను కిందనే నిధి\nఉండి ఉంటుందని కూడా వాడి కి\nనమ్మకం కలిగింది. కోపంతో వాడు\nమొదటివాడి గొడ్డలి లాక్కుని, వాడి\nతల పగలగొట్టాడు.\n\" ఎల్ల కాలమూ వెతికినా నీకా నిధి\nదొరకదు.'' అంటూ మొదటి వాడు\nప్రాణాలు వదిలాడు.\nమరు క్షణమే రెండోవాడు వడ్రంగి\nపిట్టగా మారిపోయాడు. వడ్రంగిపిట్టలు\nఆ నిధి కోసమే కనపడిన మానులన్ని\nటినీ ముక్కుతో కొట్టుతూ ఉంటాయి.",
            "book_page_end": 26
        },
        {
            "title": "చమత్కారి",
            "book_page_start": 27,
            "pdf_page_start": 29,
            "pdf_page_end": 29,
            "author": "ఐ. బాలసుబ్రహ్మణ్యం",
            "genre": "హాస్యం/బుద్ధి కుశలత",
            "moral": "తెలివైన ప్రశ్నతో తర్కాన్ని నిలబెట్టడం.",
            "keywords": [
                "రాజు",
                "కల",
                "జ్యోతిష్కులు",
                "చమత్కారం",
                "తర్కం"
            ],
            "characters": [
                "రాజు",
                "జ్యోతిష్కులు",
                "చమత్కారి"
            ],
            "locations": [
                "రాజభవనం"
            ],
            "content": "ఒక రాజుకు ఒకనాటి రాత్రి అతి విచిత్రమైన కల వచ్చింది. దాన్ని మర్నాడు అందరికీ\nచెప్పి, ఆశ్చర్యపరుద్దామనుకున్నాడు రాజు. కాని తెల్లవారి నిద్రలేచినాక ఆయనకు తను\nకలలో చూసిన వింతలు జ్ఞాపకం రాకుండా పోయాయి.\nరాజు ఇందుకు నిరాశచెంది, తన నగరంలోని జ్యోతిష్కుల నందరినీ రాజభవనానికి\nపిలిపించి, \"నిన్న రాత్రి నాకు అతి విచిత్రమైన కల ఒకటి వచ్చింది. కాని తెల్లవారి లేచి\nదాన్ని పూర్తిగా మరిచిపోయాను. ఆ కల ఏమిటో మీ రెవరైనా చెప్పినట్టయితే ధనరూపంలో\nగొప్ప బహుమానం ఇస్తాను,” అన్నాడు.\nఈ మాటవిని జ్యోతిష్కులు తెల్లముఖాలు వేసి, “మహారాజా, జ్యోతిషంలో అలా\nకలలను వివరించే సూత్రాలు ఏవీ లేవు,\" అన్నారు.\nకాని వారిలో ఒకడు, \"మహారాజా, మీరు నా ప్రశ్నకు సమాధానం చెప్పినట్టయితే\nనేను మీకు వచ్చిన కల ఏమిటో చెప్పగలను,\" అన్నాడు.\n\"నీ ప్రశ్న ఏమిటి?\" అని రాజు అడిగాడు.\n\"మీ రిచ్చే బహుమానాన్ని నేను ఏ విధంగా ఉపయోగించ బోతున్నానో సెల\nవియ్యండి,” అన్నాడు ఆ చమత్కారి.\n\"అది నాకు ఎలా తెలుస్తుంది?” అన్నాడు రాజు ఆశ్చర్యంతో.\n\"మేలుకుని ఉన్నవాడి ఆలోచనలే ఇతరులు చెప్పలేనప్పుడు, ఇతరుల కలలు ఎలా\nతెలుస్తాయి, మహారాజా?” అన్నాడు చమత్కారి,\nరాజు ఆ చమత్కారికి బహుమానం ఇచ్చి పంపేశాడు. - ఐ. బాలసుబ్రహ్మణ్యం",
            "book_page_end": 27
        },
        {
            "title": "రాజుగారి బావమరిది",
            "book_page_start": 28,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "నీతి కథ",
            "moral": "అధికారం దుర్వినియోగం కాకుండా పాలకులు అప్రమత్తంగా ఉండాలి. అనర్హులైన వారిని తొలగించడం ద్వారానే ప్రజలకు న్యాయం చేకూరుతుంది.",
            "keywords": [
                "పాలన",
                "అవినీతి",
                "సామంతుడు",
                "రాజపురోహితుడు",
                "బావమరిది"
            ],
            "characters": [
                "మహాసేనుడు",
                "గుణనిధి",
                "రాజపురోహితుడు",
                "కోసలరాజు",
                "శూరసింహుడు",
                "చారులు",
                "యువకుడు",
                "రాజభటులు"
            ],
            "locations": [
                "కోసలదేశం",
                "రామపురి గ్రామం"
            ],
            "content": "ఒకానొకప్పుడు మహాసేను డనే రాజు\nభారతదేశం అంతా జయించి చక్రవర్తి\nఅయాడు. మహాసేనుడికి ఓడిన రాజు\nలందరూ అతనికి సామంతులై, అతని\nనిర్ణయాలనుబట్టి పరిపాలించసాగారు.\nసామ్రాజ్యం స్థాపించటానికి ఎన్నో\nయుద్ధాలు చేసినప్పటికీ మహాసేనుడు\nప్రజాకంటకుడు కాడు. పైగా, ప్రజా\nక్షేమం గురించి ఆయన చాలా శ్రద్ధగా\nఆలోచించేవాడు; అందుకొరకు అనేక\nప్రణాళికలు వేసి, సామ్రాజ్య మంతటా\nఅమలు జరిపించేవాడు. అందుచేత మహా\nసేనుడి సామ్రాజ్యంలో అన్ని దేశాలూ\nసుభిక్షంగా ఉండేవి. ఒక్క కోసలదేశం\nమటుకు ఈ విషయంలో వేరుగా ఉంటూ\nవచ్చింది.\nతన ప్రణాళికలు అన్ని ప్రాంతాలా\nమంచి ఫలితాలను ఇస్తున్నప్పుడు ఒక్క\nకోసలలో అవి ఎందుకు నిరుపయోగం\nఅవుతున్నాయో మహాసేనుడికి అంతుబట్ట\nలేదు. ఈ విషయమై ఎంత సమాచారం\nసేకరించినప్పటికీ ప్రయోజనం లేక\nపోయింది.\nచక్రవర్తికి రాజపురోహితుడుండేవాడు.\nఆయనకు దగ్గిర బంధువు గుణనిధి అనే\nఅమాయకుడు ఒకడు ఉండేవాడు. గుణ\nనిధి సంభాషణ అందరికీ నవ్వు పుట్టించే\nదిగా ఉండేది. మహాసేన చక్రవర్తి కూడా\nతన మనసుకు విశ్రాంతి కావలసినప్పుడు\nగుణనిధిని పిలిపించి, అతన్ని వాగించి,\nఅతని అమాయిక సంభాషణ విని ఆనం\nదించేవాడు.\nగుణనిధికి దైవభక్తి హెచ్చు. భారత\nదేశంలో ఉండే అందరు దేవుళ్ళ దర్శ\nనమూ చేసుకుని, బోలెడంత పుణ్యం\nసంపాదించాల ని అతని ఆశ. కోసల\nదేశంలో ఊరికొక దేవత ఉన్నదనీ, గుడి\nలేని గ్రామం లేదనీ, చివరకు కీకారణ్య\nప్రాంతాలలో కూడా అతి ప్రాచీన పవిత్ర\nదేవాలయాలు ఉన్నాయనీ విని గుణనిధి\nఆ దేశంలో యాత్రలు చేయాలని బయ\nలుదేరాడు.\nగుణనిధి ప్రయాణం సుఖంగానూ,\nశీఘ్రంగానూ సాగగలందులకు రాజపురో\nహితుడు అతనికి ఒక రథాన్నీ, సారధినీ\nఏర్పాటు చేశాడు. కోసల సరిహద్దులో\nప్రవేశిస్తూనే గుణనిధి రామపురి అనే\nగ్రామం చేరాడు. అక్కడ ఈశ్వరుడు\nనటరాజు రూపంలో వెలిశాడుట. ప్రజలు\nనటరాజుకు ఒక అందమైన దేవాలయం\nనిర్మించారు. గుణనిధి ఆ ఆలయాన్ని\nచూడగానే పులకించి, మందిరం లోపల\nదేవుని మూర్తిని చూసి పరవశించిపోయి,\n''హరహర మహాదేవా!\" అంటూ గట్టిగా\nఅరిచాడు.\nమరుక్షణమే ఇద్దరు భటులు ఎక్కడి\nనుంచో ఊడిపడి, ఆయనను పట్టు\nకున్నారు.\nగుణనిధి ఆశ్చర్యపోయి, \"ఇదేమిటి?\"\nఅని అడిగాడు.\n\"గర్భగుడిలో శబ్దం చెయ్యటం నేరం.\nగ్రామాధికారి దగ్గిరికి పద.” అన్నారు\nభటులు.\nతనకు ఆ సంగతి తెలియదనీ, మొదటి\nతప్పుగా ఎంచి వదలి పెట్టమనీ గుణనిధి\nఎంతో వేడుకున్నాడు. కాని భటులు\nఅతడి మాటలేవీ వినిపించు కో క,\nగ్రామాధికారి వద్దకు రమ్మని తొందర\nపెట్టారు. విధిలేక, గుణనిధి వాళ్ల వెంట\nపోవటానికి సిద్ధపడ్డాడు.\nదేవాలయంలోనే ఉండి ఇదంతా\nచూస్తున్న ఒక యువకుడు నెమ్మదిగా\nగుణనిధిని సమీపించి, \" ఎందుకయ్యా\nబ్రాహ్మడా. వీళ్ళతో గొడవ? ఇద్దరికీ\nచెరొక రూకా పారేస్తే నీ కే బాధా\nఉండదు.\" అని రహస్యంగా చెవిలో\nచెప్పాడు.\nవెంటనే గుణనిధి ఆ భటులకు చెరి\nఒక వెండి రూకా ఇచ్చుకున్నాడు. వాళ్ళు\nవెళ్ళి పో యారు.\nతరవాత గుణనిధి\nఆ యువకుడికి తన కృతజ్ఞత చెప్పుకుని,\n\"గర్భగుడిలో దేవుడి పేరు ఉచ్చరించటం\nనేర మెలా అయిందీ?” అని అడిగాడు.\nఆ యువకుడు నవ్వి, \" ఈ దేశంలో\nఇది తప్పూ, ఇది ఒప్పూ అని నియమం\nఏమీ లేదు. ఎప్పుడు ఏది నేరం అవు\nతుందో, ఈ ఊరి వాళ్లం మాకే తెలి\nయదు. మాకు తెలిసినది ఏమిటంటే,\nరాజభటులు మా మీద నేరం ఆరోపించి\nపట్టుకున్నప్పుడు వాళ్లకు లంచం ఇచ్చి\nవదిలించుకోవటం. గ్రామాధికారి దాకా\nపోతే, అతడికి ఇంకా పెద్ద లంచం\nఇచ్చుకోవలిసి వస్తుంది.'' అన్నాడు.\nగుణనిధి తెల్లబోయి, \" గ్రామాధికారి\nకూడా లంచం పుచ్చుకుంటాడా? అలా\nటప్పుడు మీ రాజుగారికి ఫిర్యాదు చేసుకో\nవచ్చునే?\" అన్నాడు.\n\" ఏమి ఫిర్యాదు చేస్తాం? ఆయన\nరాజుగారి బావమరిది!\" అన్నాడు\nఆ యువకుడు.\nగుణనిధి తాను రాజపురోహితు డి\nబంధువునని చెప్పిన మీదట ఆ యువ\nకుడు, \" మీరు ఈ సంగతి గ్రామాధికారికి\nచెప్పుకుంటే ఇక మీదట మీకు\nఏ ఇబ్బందీ ఉండదు,” అని చెప్పాడు.\nగుణనిధి అలాగే చేశాడు. అతనికి\nఆ గ్రామంలో మరి ఎలాటి ఇబ్బందీ\nకలగలేదు.\nఅంతా సుఖంగా జరిగి\nపోయింది. మిగతా గ్రామాలలో కూడా\nఅతను అలాగే చేసి తన తీర్థయాత్రలు\nనిర్విఘ్నంగా కొనసాగించుకున్నాడు.\nఅయితే తాను చూసిన ప్రతి గ్రామం\nలోనూ, రామపురిలో లాగే, రాజభటులు\nప్రజలను అయిన దానికీ, కాని దానికీ\nభయపెట్టుతూ ఉండటమూ, లంచాలు\nపుచ్చుకుంటూ ఉండటమూ, అందులో\nకొంత భాగం తమ పై అధికారులకు వాటా\nపెట్టుతూ ఉండటమూ కనబడింది.\nఆ అధికారుల మీద ఫిర్యాదు చెయ్యట\nమంటే ప్రజలకు భయం. ఎందుకంటే,\nవాళ్ళు అందరూ రాజుగారి బావమరదులే!\nప్రతి ఊళ్ళోనూ జనం, “మా గ్రామాధి\nకారి రాజుగారి బావమరిది అయిపో\nయాడు! మేమేం చెయ్యగలం?”\nఅనటం గుణనిధి విన్నాడు.\nగుణనిధి తీర్థయాత్రలు ముగించుకుని\nతిరిగి వచ్చినట్టు తెలిసి, మహాసేనుడు\nఅతన్ని పిలిపించి, యాత్రా విశేషాలు\nఅడిగాడు. గుణనిధి విశేషాలన్నీ ఒక్క\nటొక్కటే చెప్పి, “రసికత్వంలో ఆకృష్ణుడి\nతరవాత ఈ కోసలరాజునే చెప్పుకోవాలి.\n\"ఆయనకు ఎంతమంది బావమరుదులు\nఉన్నారో చెప్పలేం!\" అన్నాడు.\nమహాసేనుడు నవ్వు ఆపుకుంటూ,\n\" లెక్క పెట్టలేకపోయారా?\" అన్నాడు.\n\"ఎలా లెక్కపెట్టేది, ప్రభూ? ప్రతి\nగ్రామాధికారీ రాజుగారి బావమరిదే.\nరాజ్యానికి సంబంధించిన వ్యవహారాలు\nచూసేవారంతా రాజుగారి బావమరు\nదులే,\" అన్నాడు గుణనిధి.\nఈసారి మహాసేనుడికి నవ్వురాలేదు.\nఆయన గుణనిధిని ప్రశ్నించి, అతను\nతనకు చెప్పిన మాట కోసలప్రజల నోట\nవిన్నదేనని స్పష్టం చేసుకున్నాడు. ఆయ\nనకు ఇందులో ఏదో రహస్యం ఉంటుం\nదని తోచింది. మహాసేనుడికి తెలిసినంత\nవరకు కోసలరాజుకు ఇద్దరే భార్యలు.\nవారిలో ఒకతె మహాసేనుడి సొంత చెల్లెలు.\nఅలా అయినప్పుడు కోసలరాజు వ్యవ\nహారాలన్నీ అతని బావమరుదులు ఎలా\nనిర్వహిస్తున్నారు? కోసలరాజు రెండో\nభార్యకు ఇన్ని వేలమంది సోదరు\nలుండటం అసంభవం.\nగుణనిధిని పంపేసి, మహాసేనుడు\nఆలోచనలో పడ్డాడు. తాను తయారు\nచేసిన ప్రణాళికలు చాలా యోగ్యమయి\nనవి అని సంతోషించాడేగాని, వాటిని\nఅమలు జరిపే యోగ్యులను గురించి\nతాను ఆలోచించలేదు. తన ప్రణాళికలు\nఒక్క కోసలలో మాత్రమే సత్ఫలితాలు\nఇవ్వకపోవటానికి అధికారులలో ఏదో\nలోపం ఉండటమే కావచ్చునని ఇప్పు\nడాయనకు తోచింది. వెంటనే నమ్మకస్తు\nలైన ఇద్దరు చారులను ఆయన కోసల\nదేశానికి పంపాడు. వాళ్ళు చక్రవర్తికి\nకావలసిన సమాచారం సేకరించారు.\nగుణనిధి చెప్పినట్టుగానే, కోసల\nరాజ్యంలో ప్రజాపీడన విచ్చల విడిగా\nసాగుతున్నది. అధికారులు తమ అధి\nకారాన్ని దుర్వినియోగం చేస్తున్నారు.\nఅందుకు కారణం అధికారుల నియా\nమకం అర్హతలను బట్టి జరగకపోవటం.\nఉదాహ ర ణ కు, కోసల రాజ్యంలో\nసైన్యాధిపతిగా ఉన్న శూరసింహుడు\nఅనే వాడు ఎన్నడూ కత్తిపట్టి ఎరగడు.\nఅతని పరాక్రమమంతా అతని పేరులో\nమాత్రమే ఉన్నది. అతను రాజుగారి\nబావమరిది ! అందుకే కోసలదేశంలో\nఅర్హతలేకుండా, ఇతర కారణాల వల్ల\nఅధికారి అయిన ప్రతి ఒక్కడికీ ' రాజు\nగారి బావమరిది ' అన్న మాట వాడుక\nలోకి వచ్చింది.\nఇదంతా విన్న మహాసేనుడికి తను\nవిప్పు కలిగింది. కోసలరాజు తనకు బావ\nమరిది కావటం చేతనే కదా ఇంతకాలమూ\nకోసలదేశంలో తన ప్రణాళికలు విఫలం\nకావటానికి సరి అయిన కారణం విచా\nరించక, కోసలరాజు చెప్పిన సాకులు\nనమ్మి ఊరుకున్నాడు? ఇలాటి గుడ్డి\nనమ్మకం ప్రజలకు ఎంత హాని చేస్తున్నదో\nఇప్పుడు స్పష్టమయింది.\nమహాసేనుడు తగిన చర్యలు తీసు\nకుని, కోసలలో అనర్హులైన అధికారుల\nనందరినీ పదవుల నుంచి తొలిగించేశాడు.\nకొద్ది సంవత్సరాల కాలంలో కోసలదేశం\nసుభిక్షమయింది. తరవాత ఆయన\nఆ దేశంలో సంచారం చేసినప్పుడు\nగ్రామాలలో ప్రజలు, \"మా గ్రామాధికారి\nరాజుగారి బావమరిది కాడు లెండి !\nఅందుకే అందరమూ చల్లగా ఉన్నాం,”\nఅన్నారు.",
            "book_page_end": 32
        },
        {
            "title": "మారిన హరినాథ్",
            "book_page_start": 33,
            "pdf_page_start": 35,
            "pdf_page_end": 38,
            "author": "ఏ. సి. సర్కార్, ఐంద్రజాలికుడు",
            "genre": "నీతి కథ",
            "moral": "ప్రేమ, ఓర్పు, మరియు తెలివైన ప్రయోగాల ద్వారా మొండి స్వభావాన్ని మార్చవచ్చు.",
            "keywords": [
                "అల్లరి",
                "పాముకాటు",
                "పక్షిగూళ్ళు",
                "ఇంద్రజాలం",
                "గుడ్డులో ప్రాణం"
            ],
            "characters": [
                "దీనానాథ్",
                "హరినాథ్",
                "సోమనాథ్",
                "తాచుపాము"
            ],
            "locations": [
                "సురుపా గ్రామం",
                "మేఘనా నది తీరం"
            ],
            "content": "మేఘనా నదీ తీరాన సురుపా అనే\nగ్రామం చాలా అందమైనది. ఆ గ్రామంలో\nజలసమృద్ధి, ధాన్యసమృద్ధి మాత్రమే\nగాక, పుష్పాలూ, ఫలాలూ కూడా ప్రఖ్యా\nతంగా ఉండేవి. గ్రామస్థులు కష్టించి\nపని చేసేవారు; పుణ్యాత్ములు.\nగ్రామ పెద్ద దీనానాథ్ అరవై ఏళ్ళ\nవాడు. ఆయన తెలివి గలవాడూ, సజ్జ\nనుడూనూ. ఆయన స్వార్థంతో ఏ పనీ\nచేసి ఎరగడు, గ్రామం మంచికోరే ప్రతిపనీ\nచేసేవాడు. అందుచేత గ్రామస్థులందరికీ\nఆయన అంటే చాలా అభిమానం.\nదీనానాధుకు చాలా కాలం పిల్లలు\nలేరు. యాభయ్యో పడిలో ఆయనకు ఒక\nపిల్లవాడు కలిగాడు. వాడికి హరినాథ్\nఅని పేరు పెట్టుకున్నారు.\nహరినాథ్ వయసు పెరుగుతున్న కొద్దీ\nవాడి ఆకతాయితనం కూడా పెరిగింది.\nచదువు సంధ్యలలో వాడు చాలా చురు\nకైన వాడే. ఆరో ఏట వాణ్ణి గ్రామంలోని\nబడికి పంపితే, మొదటి నుంచీ వాడు\nతన తరగతిలో అందరికన్న ముందు\nఉంటూ వచ్చాడు. ఒకటి, రెండు సార్లు\nవిన్నది వాడు జ్ఞాపకం పెట్టుకో గలిగే\nవాడు. పుస్తకాలు కూడా ఏ మంత\nతిరగేసే వాడు కాడు.\nకాని రకరకాల అల్లరి సృష్టించి\nఆనందించటంలో వాడు ఘటికుడు.\nఎవరి తోటలోనో జొరబడి గడ్డుకాయలు\nకోసి, కొమ్మలు విరిచేవాడు. ఎవరి\nగొడ్డునో విప్పి, ఊరికి దూరంగా తరిమి,\nగొడ్డుగల వాళ్ళను హైరాన పెట్టేవాడు.\nవాడు పక్షులను బతకనిచ్చేవాడు కాడు;\nవాటిని వడిసెల రాళ్ళతో కొట్టి చంపే\nవాడు; చెట్లమీదికి ఎక్కి పక్షి గూళ్ళు\nలాగేసి, గుడ్లు నేలపాలు చేసేవాడు.\nగ్రామంలోని పెద్ద చెరువు వెంబడి\nఉండే మామిడి తోటలో పసుపుపచ్చ\nచిలకల మందలుండేవి. పసుపుపచ్చ\nచిలకలు చాలా అరుదైనవి. హరినాథ్\nదౌష్ట్యం మూలాన వాటికి వినాశం వచ్చి\nపడింది.. వాటి సంఖ్య తరిగి పోసాగింది.\nపసుపుపచ్చ చిలకలను పట్టుకుని అమ్మి\nజీవించే వాళ్ళకు పెద్ద బెడద వచ్చింది.\nఒక నాడు హరినాథ్ పక్షిగూడు కోసం\nఒక ఎత్తయిన తాటిచెట్టు ఎక్కాడు.\nవాడు పైకి చేరి, తాటిమట్టల మధ్య\nభద్రంగా కూర్చుని, గూడు కోసం చెయ్యి\nచాచేటప్పుడు పాము బుసకొట్టటం విని\nపించింది. వాడు చెయ్యి వెనక్కు\nతీస్తుండగానే తాచుపాము వాణ్ణి కాటు\nవేసింది. దాని విషం వెంటనే పని చేసే\nసరికి, హరినాథ్ స్పృహతప్పి, అంత\nఎత్తు నుంచీ కింద పడిపోయాడు. అయితే\nదిగువన ఉన్నది బురదనేల కావటం\nచేత వాడి ఎముకలన్నీ సున్నం కాలేదు;\nపాదంలో ఒక ఎముక మాత్రం విరిగింది.\nగ్రామంలో విష చికిత్స చేసే వైద్యుడు\nజాప్యం జరగకుండా చికిత్స చెయ్యటం\nచేత కుర్రవాడికి ప్రాణభయం తప్పింది.\nచాలా కాలం తరవాత వాడి విరిగిన\nఎముక మళ్ళీ కలుసుకున్నది.\nఅంతకు పూర్వం దీనానాథ్ తన\nకొడుకు అల్లరి మాన్పించటానికి ఎన్ని\nమార్గాలున్నాయో అన్నీ చేసి చూశాడు;\nహరినాథ్ను కొట్టాడు; తిట్టాడు, తిండి\nలేకుండా గదిలో బంధించాడు. కాని\nఇవన్నీ ని ష్ప్ర యోజన మయాయి.\nఈ సంఘటన జరిగాక తన కొడుకు\nఆకతాయితనం కట్టుకుంటుందని దీనానాథ్\nఆశపడ్డాడు. కాని అలా జరగలేదు.\nహరినాథ్ మిగిలిన అల్లరి అంతా మానే\nశాడు గాని పక్షి గుడ్ల కోసం చెట్లు\nఎక్కటం మానలేదు.\nఒక నాడు హరినాథ్ పెత్తండ్రి సోమ\nనాథ్ వాణ్ణి, '\" ఇంత క్రూరంగా ఎందుకు\nతయారయావురా? పక్షులను చంపటంలో\nనీకు సరదా ఏమిటి? వాటి ఉసురు\nతగలటం చేతే పాము నిన్ను కాటేసింది,\"\nఅన్నాడు.\n\"లేదు. పెదనాన్నా. నేనిప్పుడు పక్షు\nలను కొట్టటం లేదు. గుడ్లతో ఆడు\nకుంటాను, అంతే,'' అన్నాడు హరినాథ్.\n\"గుడ్లకు మాత్రం ప్రాణం లేదూ?\nనీ కాసంగతి తెలీదూ?\" అన్నాడు\nసోమనాథ్.\n'\" అన్నీ అబద్ధాలు, పెదనాన్నా. గుడ్లు\nగోలీల్లా గుంటాయి. పక్షులు వాటితో ఆడు\nకుంటాయి. మనం బాతుగుడ్లు తినటం\nలేదా? గుడ్లతో ఎందుకు ఆడుకో రాదూ?\nఅవి ఆట వస్తువులే!\" అన్నాడు హరినాథ్\nనవ్వుతూ.\n\" నిజంరా! గుడ్లకు ప్రాణం ఉన్నది,\"\nఅన్నాడు సోమనాథ్.\n\"లేదు, పెదనాన్నా. గుడ్లు కదులు\nతాయా? చప్పుడు చేస్తాయా? వాటిలో\nప్రాణం ఉన్న లక్షణాలేవీ లేవు. `గోలి\nకాయల్లో ఎంత ప్రాణం ఉందో గుడ్ల\nలోనూ అంతే ఉంది ! '' అన్నాడు\nహరినాథ్.\n“సరే, గుడ్లకు ప్రాణం ఉన్నదని\nచూపిస్తే, వాటిని చితపటమూ, మిగిలిన\nఅల్లరీ మానేస్తావా? మానేస్తానని మాట\nఇయ్యాలి.\" అన్నాడు సోమనాథ్.\n\" అలాగే మానేస్తాను. కాని గుడ్డులో\nప్రాణం ఉన్నట్టు నువు రుజువు\nచెయ్యాలి,'' అన్నాడు హరినాథ్.\n\"గుడ్డు దానంతట అదే కదులు\nతుందని ఇవాళ మధ్యాన్నం నీకు\nచూపిస్తాను. కాని, అల్లరి పనులు చెయ్య\nననీ, సరదా కోసం గుడ్లు పగలగొట్టననీ\nనువు ప్రమాణం చెయ్యాలి. రేపటి\nనుంచీ నువు పూర్తిగా బుద్ధిమంతుడివై\nపోవాలి. ఇందుకు ఒప్పుకుంటావా?\"\nఅన్నాడు సోమనాథ్.\n\" ప్రమాణం చేస్తాను. కాని ముందు\nనాకు గుడ్డులో ప్రాణం ఉన్నట్టు\nచూపించు,'' అన్నాడు హరినాథ్.\nఇంద్రజాలం తెలిసిన సోమనాధుడికి\nగుడ్డును కదిలేటట్టు చెయ్యటం కష్టమేమీ\nకాదు, ఆయన ఒక పసుపుపచ్చ చిలుక\nగుడ్డు సంపాదించి, దాని చివర చిన్న\nబెజ్జం పెట్టి, లోపలి పదార్థమంతా తీసేసి,\nగుడ్డులోపల శుభ్రంగా కడిగి ఎండ\nబెట్టాడు. తరవాత ఆ గుడ్డులోకి జాగ్రత్తగా\nఒక పురుగును ఎక్కించి, బెజ్జం మైనంతో\nపూడ్చేసి, లోపలి పురుగుకు ఊపిరి\nఆడటానికి సన్నని రంధ్రం మాత్రం\nచూపాడు.\nపెత్తండ్రి పిలిచే సరికి హరినాథ్ వచ్చి\nఒక కుర్చీ మీద కూర్చున్నాడు.\nపక్కనే ఉన్న బల్ల మీద సోమనాథ్\nతాను తయారు చేసిన గుడ్డును వుంచాడు.\nఒక్క నిమిషమైనా! గడవకుండానే గుడ్డు\nదొర్లసాగింది.\nచూశావా, హరినాథ్? గుడ్డు కదులు\nతున్నది! దానిలో ప్రాణం వున్నది.\"\nఅన్నాడు సోమనాథ్.\nహరినాథ్ తన కళ్ళతో చూసే దాన్ని\nకాదని ఎలా అనగలడు? తాను ఇక\nఎన్నడూ గుడ్డుకు హాని చెయ్యనని వాడు\nతన పెత్తండ్రి ఎదట దేవుడి మీద ఒట్టు\nపెట్టుకున్నాడు.\nఆ తరవాత హరినాథ్ పూర్తిగా మారి\nపోయాడు. వాడు క్రమంగా గ్రామాని\nకంతకూ ఆదర్శ బాలుడుగా తయా\nరయాడు. గ్రామస్థులు వాణ్ణి చూసి\nగర్వపడ్డారు.",
            "book_page_end": 36
        },
        {
            "title": "ప్రగల్భాలు",
            "book_page_start": 37,
            "pdf_page_start": 39,
            "pdf_page_end": 39,
            "author": "ఎన్. వీరభద్రస్వామి",
            "genre": "హాస్యం",
            "moral": "అసమర్థులు గొప్పలు చెప్పుకున్నా, దారిద్ర్యాన్ని దాటలేరు.",
            "keywords": [
                "ప్రయాణం",
                "బందిపోటు",
                "హాస్యం",
                "గుడ్డి",
                "దరిద్రుడు"
            ],
            "characters": [
                "గుడ్డివాడు",
                "బ్రహ్మ చెవిటివాడు",
                "కుంటివాడు",
                "అవిటివాడు",
                "నిష్ఠదరిద్రుడు",
                "దొంగలు"
            ],
            "locations": [
                "అరణ్యం"
            ],
            "content": "ఒక అరణ్యం కుండా అయిదుగురు ప్రయాణిస్తున్నారు. ఒకడు పుట్టుగుడ్డి. ఒకడికి బ్రహ్మ\nచెవుడు, ఒకడు రెండుకాళ్ళూ లేని కుంటి, ఒకడు రెండు చేతులూ లేని అవిటి, అయిదో\nవాడు గోచిగుడ్డ తప్ప లేని నిష్ఠదరిద్రుడు.\nఅకస్మాత్తుగా చెవిటివాడు ఆలకించినట్టు నటించి, \"దూరాన గుర్రపుడెక్కల చప్పుడవు\nతున్నది. బందిపోటు వస్తున్నట్టుంది,” అన్నాడు.\nవెంటనే గుడ్డివాడు, \" అదుగో, దుమ్ము కూడా ఆకాశంలోకి లేస్తున్నది,” అన్నాడు.\nగుడ్డివాడి భుజాల మీద ఉన్న కుంటివాడు, \"అయితే, కాలి సత్తువ కొద్దీ పరిగెత్తుదాం\nపట్టండి,” అన్నాడు.\n\" ఛీ, పారిపోవట మేమిట్రా? దొంగలతో బాహాబాహి పోట్లాడి వాళ్ళ అంతుతేలుద్దాం!”\nఅన్నాడు అవిటివాడు,\nఇదంతా వింటున్న నిష్ఠదరిద్రుడు, \" ఆ దొంగలు వచ్చి నన్ను నిలువుదోపిడీ చేసిన\nదాకా మీరంతా ఇలాగే కబుర్లు చెబుతూ ఉంటారు,” అన్నాడు.\n- ఎన్. వీరభద్రస్వామి",
            "book_page_end": 37
        },
        {
            "title": "బయటపడిన మోసం",
            "book_page_start": 38,
            "pdf_page_start": 40,
            "pdf_page_end": 42,
            "author": "ఆచంట సుధాకర్",
            "genre": "నీతి కథ",
            "moral": "మోసం చేసినవారు ఎప్పుడూ దొరికిపోతారు. నిజాయితీ, ధర్మం గెలుస్తాయి.",
            "keywords": [
                "వజ్రం",
                "మోసం",
                "న్యాయాధికారి",
                "దురాశ",
                "వ్యాపారం"
            ],
            "characters": [
                "శివశర్మ",
                "వీరిశెట్టి",
                "వీరిశెట్టి భార్య",
                "వజ్రాల వీరయ్య",
                "గ్రామాధికారి"
            ],
            "locations": [
                "గోపాలపురం",
                "పట్టణం"
            ],
            "content": "గోపాలపురంలో శివశర్మ అనే యువ\nకుడు ఉండేవాడు. వాడికి తల్లీ, తండ్రి\nఎవరూ లేరు. వాడి దగ్గిర తాతలకాలం\nనాటి వజ్రం ఒకటి ఉండేది. దాన్ని\nఎక్కడైనా తాకట్టుపెట్టి కొంత డబ్బు\nతీసుకుని, దాంతో ఏదన్నా వ్యాపారం\nచేసుకుందా మని శివశర్మ. వీరిశెట్టి అనే\nవాడి దగ్గిరికి వెళ్లి, అతని వద్ద ఆ వజ్రాన్ని\nతాకట్టుగా ఉంచి కొంత డబ్బు తీసు\nకున్నాడు.\nతరవాత శివశర్మ ఆ డబ్బుతో దూరాన\nవున్న పట్టణానికి పోయి సరుకులు\nకొనుక్కుని వచ్చి, పక్క ఊరి సంతలో\nవ్యాపారం సాగించాడు.\nవీరిశెట్టి వజ్రాల సంగతి కొంత\nతెలిసినవాడు. శివశర్మ తన వద్ద తాకట్టు\nఉంచిన వజ్రాన్ని పరీక్షించి అది చాలా\nవిలువైనదని రూఢి చేసుకుని, అతను\nదాన్ని తన భార్యకిచ్చి, భద్రంగా దాచ\nమన్నాడు.\nఅది వెలగల వజ్రం అని తెలుసుకొని\nవీరిశెట్టి భార్య. \"నకిలీ వజ్రాల వర్తకుల\nదగ్గిర ఇలాటిదే ఒకటి కొని ఉంచి, బాకీ\nచెల్లించేటప్పుడు ఆ శివశర్మకు దాన్ని ఇస్తే\nఇది మనకే ఉండిపోతుంది. ఆ పని\nచెయ్యండి,\" అన్నది.\nఅసలే దురాశాపరుడైన వీరి శెట్టికి\nఈ ఆలోచన బాగానచ్చింది. అతను నకిలీ\nవజ్రాల వర్తకుల దగ్గిర అలాటి వజ్రాన్నే\nకొని తెచ్చాడు.\nశివశర్మకు వ్యాపారంలో మంచి లాభం\nవచ్చింది. అతను డబ్బు తెచ్చి, వీరిశెట్టికి\nవడ్డీతో సహా చెల్లించాడు.\nవీరిశెట్టి డబ్బు ఒకటికి రెండు సార్లు\nలెక్క చూసుకుని, నకిలీ వజ్రాన్ని\nశివశర్మకు ఇచ్చి పంపాడు.\nశివశర్మ సంకోచించకుండా ఆ వజ్రాన్ని\nతన ఇంటికి తీసుకుపోయి, దాచిపెట్ట\nబోతూ పరీక్షగా చూస్తే, అతనికి ఈ వజ్రం\nతనది కాదేమోనని అనుమానం వచ్చింది.\nఅప్పు డతను, వీరిశెట్టి యిచ్చిన ఆ నకిలీ\nవజ్రాన్ని న్యాయాధికారి వద్దకు తీసుకు\nపోయి, జరిగినదంతా చెప్పి, అది తన\nవజ్రంలాగా లేదన్నాడు.\nన్యాయాధికారికి కూడా అది అసలు\nవజ్రం కాదేమో నని అనుమానం తగిలి,\nవజ్రాల వీరయ్య అనే నిపుణుణ్ణి పిలిపించి\nచూపిస్తే, అతను దాన్ని చేతిలో ఒక –\nమారు అటూయిటూ తిప్పి చూసి, \" వట్టి\nగాజు పెంకు.\" అన్నాడు.\nవీరిశెట్టి మోసం చేశాడని న్యాయాధి\nకారికి తెలిసిపోయింది. ఆయన అప్పటి\nకప్పుడే ఆలోచనచేసి, వీరిశెట్టి నుంచి\nఅసలు వజ్రం రాబట్టటానికి ఒక పథకం\nవేసి, దాన్ని వజ్రనిపుణుడికీ, శివశర్మకూ\nచెప్పి పంపేశాడు.\nశివశర్మ వీరిశెట్టి దగ్గిరికి వెళ్ళి.\n\" ఈ వజ్రం నాది కాదు. నా వజ్రం\nనా కిప్పించు.'\" అన్నాడు.\n\"నీ వజ్రమే నీ కిచ్చాను. నా దగ్గిర\nవజ్రాలేమన్నా పోసుకు కూర్చున్నానా.\nమార్చటానికి? నేనేం వజ్రాల వ్యాపారిని\nకాదు,'' అన్నాడు వీరిశెట్టి.\n\"అలా అయితే న్యాయాధికారి దగ్గిర\nతేల్చుకుందాం.\" అంటూ శివశర్మ\nవీరిశెట్టిని న్యాయాధికారి దగ్గిరికి తీసుకు\nపోయాడు.\nన్యాయాధికారి శివశర్మ ఫిర్యాదును\nకొత్తగా వింటున్నట్టు నటించి, \"మీరేమో\nఅతని వజ్రం అతని కిచ్చానంటున్నారు.\nశివశర్మ ఇది నకిలీ వజ్రమనీ, తనది\nకాదనీ అంటున్నాడు. అందుచేత\nవజ్రాల నిపుణుణ్ణి పిలిపించి దీన్ని పరీక్ష\nచేయిస్తే నిజం తేలిపోతుంది.\" అని\nవీరిశెట్టితో అన్నాడు.\nవజ్రాల నిపుణుడు చూస్తాడంటే\nవీరిశెట్టి భయపడి పోయాడు.\nబయటపడిడే తాను ఏ బొంకు బొంకి\nతప్పించుకుంటే బాగుంటుందో అతను\nఆలోచించసాగాడు.\nఇంతలో వజ్రాల నిపుణుడు వచ్చాడు.\nఅతను న్యాయాధికారి యిచ్చిన వజ్రాన్ని\nచాలాసేపు పరీక్షించి, ఆశ్చర్యం కన\nబరుస్తూ, \" ఇది నికరమైన వజ్రం. ఇలాటి\nవజ్రాలు, ఏ జమీందార్ల ఇళ్ళల్లోగాని\nవుండవు. చాలా ఖరీదైనది! '' అన్నాడు.\nవీరిశెట్టి ఈ మాట విని అంతులేని\nఆశ్చర్యం పొంది కూడా పైకి గంభీరంగా\nవున్నాడు.\nన్యాయాధికారి శివశర్మతో, \" వీరిశెట్టి\nలాటి నిజాయితీ పరులమీద ఇలాటి\nఫిర్యాదు చెయ్యటం చాలా తప్పు. నీ వజ్రం\nతీసుకుని నువు వెళ్ళవచ్చు.\" అని శ్రమ\nఇచ్చినందుకు వీరి శెట్టికి క్షమాపణ కూడా\nఇచ్చాడు.\nవీరిశెట్టి తన ఇంటికి తిరిగివస్తూ,\n\"నకిలీ వజ్రాన్ని ఆ నిపుణుడు మంచి\nవజ్రమని ఎలా చెప్పాడు? కొంపతీసి\nఅసలు వజ్రమే శివశర్మకు చేరిందా ఏం?\"\nఅని ఆందోళన పడ్డాడు.\nఅతను ఇంటికి వస్తూనే తన భార్యతో,\n\"కొంప ముణిగిందేవ్! నిద్ర మొహం\nదానా, రెండు వజ్రాలనూ అటూ ఇటూ\nమార్చి, చివరకు అసలు పజ్రమే శివ\nశర్మకు ఇచ్చినట్టున్నాం. నీ దగ్గిర ఉన్న\nవజ్రం ఇలా పట్టుకురా ! \" అన్నాడు.\nఈ మాట విని కంగారుపడి, వీరిశెట్టి\nభార్య దాచి ఉంచిన చోటునుంచి\nవజ్రాన్ని తెచ్చి భర్తకిస్తూ, కిటికీ కుండా\nలోపల జరుగుతున్న దంతా చూస్తున్న\nగ్రామాధి కారినీ, శివశర్మనూ చూసి\nకొయ్యబారిపోయింది.\nగ్రామాధికారి తలుపు తీయమని చెప్పి,\n\"అసలు వజ్రం బయట పెట్టటానికి\nఈ నాటకం ఆడవలిసి వచ్చింది.\"\nఅంటూ ఆ వజ్రాన్ని స్వాధీనం చేసుకుని\nశివశర్మకు ఇచ్చి. ఇలాటి మోసాలు చేసి\nనందుకు వీరిశెట్టికి జరిమానావేసి కఠి\nనంగా శిక్షించాడు.",
            "book_page_end": 40
        },
        {
            "title": "తలవిలువ",
            "book_page_start": 41,
            "pdf_page_start": 43,
            "pdf_page_end": 43,
            "author": "ఎం. కృష్ణమూర్తిరాజు",
            "genre": "నీతి కథ",
            "moral": "బౌద్ధభిక్షువు పాదాలకు నమస్కరించడం ద్వారా అశోకుడు చూపిన గౌరవం, ఒక మనిషి తలకంటే కూడా జ్ఞానానికే ఎక్కువ విలువ ఉందని నిరూపించింది.",
            "keywords": [
                "అశోకుడు",
                "మంత్రి",
                "బౌద్ధభిక్షువు",
                "గౌరవం",
                "విలు"
            ],
            "characters": [
                "అశోకచక్రవర్తి",
                "మంత్రి",
                "బౌద్ధ భిక్షువు"
            ],
            "locations": [],
            "content": "ఒకనాడు అశోకచక్రవర్తి తన మంత్రి మొదలైన వారితో పోతూండగా దారిలో ఒక బౌద్ధ\nభిక్షువు కనిపించాడు. అశోకుడు ఆ బౌద్ధభిక్షువు పాదాలకు తలవంచి నమస్కరించాడు.\nఅనంతరం మంత్రి అశోకుడితో, \"మహారాజా, మీరు దారిలో కనపడే ప్రతి సన్యాసి\nపాదాలకు తల వాల్చి నమస్కరించటం మర్యాదగా ఉండదు. ఇక ఎన్నడూ ఆ పని చెయ్య\nవద్దని ప్రార్ధన,” అన్నాడు.\nమర్నాడు అశోకుడు తన మంత్రికి ఒక మేక తలా, పులి తలా, చచ్చిపోయిన మనిషి\nతలా ఇచ్చి, వాటిని అమ్ముకు రమ్మన్నాడు. మంత్రి ఆ తలలను ఒక సేవకుడి చేత\nమోయించుకుని, అమ్మటానికి బయలుదేరాడు. మేకతల వెంటనే అమ్ముడయింది.\nతరవాత పులితలను కూడా ఎవరో ధనికులు గోడకు అలంకరణగా ఉంచటానికి కొన్నారు.\nకాని మనిషితలను కొన్నవారు లేరు. మనిషితలను వెంటబెట్టుకుని మంత్రి అశోకుడి వద్దకు\nతిరిగి వచ్చి, దాన్ని ఎవరూ కొనలేదని చెప్పాడు.\n\" చూశారా, మంత్రీ! మానవుడి శిరస్సుకు ఏమీ విలువ లేదు. అలాటి దాన్ని బౌద్ధ\nబిక్షువు పాదాలకు అంటిస్తే పోయే మర్యాద ఏమిటి?” అన్నాడు అశోకుడు.\n— ఎం. కృష్ణమూర్తిరాజు",
            "book_page_end": 41
        },
        {
            "title": "గండుపిల్లి కాపు",
            "book_page_start": 42,
            "pdf_page_start": 44,
            "pdf_page_end": 48,
            "author": "ఎం. కామేశ్వరరావు",
            "genre": "ఫాంటసీ కథ",
            "moral": "తొందరపడకుండా, సమస్యల మూల కారణాలను తెలుసుకుంటే, ఇతరులకు సహాయం చేయవచ్చు, ప్రమాదాలను తప్పించుకోవచ్చు.",
            "keywords": [
                "రాజకుమారులు",
                "వింతలు",
                "యోగిని",
                "శాపం",
                "గండుపిల్లి"
            ],
            "characters": [
                "రాజు",
                "నలుగురు రాజకుమారులు",
                "యోగిని",
                "గండుపిల్లి"
            ],
            "locations": [
                "అడవి",
                "కొండ",
                "నది ఒడ్డు"
            ],
            "content": "పూర్వం ఒక రాజుకు నలుగురు కొడు\nకులు ఉండేవారు. వాళ్ళు నలుగురూ\nఎప్పుడూ అంతఃపురంలోనే కాలక్షేపం\nచెయ్యటం రాజుకు నచ్చలేదు. కొత్త\nఅనుభవాలు కలిగితేనే గాని ప్రపంచ\nజ్ఞానం కలగదని ఆయన నమ్మకం.\nఅందుచేత ఒక రోజు రాత్రి, జట్లుగా\nచదరంగం ఆడుతున్న తన కొడుకులతో\n''అస్తమానమూ ఈ కోటలోనే కూర్చున్న\nనాకు ప్రపంచపు వింతలేవీ తెలియటం\nలేదు. మీరు నలుగురూ వెళ్ళి నాలుగు\nవింతలు చూసి, నాకు వచ్చి చెప్పండి.\nసంతోషిస్తాను,'' అన్నాడు.\nమర్నాడు చీకటితోనే నలుగురు రాజ\nకుమారులూ నాలుగు గుర్రాలెక్కి బయలు\nదేరారు. వాళ్లు నగరం దాటి అడవి చేర\nగానే పెద్దవాడు, “నలుగురమూ నాలుగు\nవైపులకు వెళ్ళి, కనబడిన వింతలు చూసి\nవచ్చి, నాన్నకి చెబుదాం,\" అని ఉత్తర\nదిక్కుగా వెళ్ళిపోయాడు.\nపెద్దవాడు వెళ్ళిపోయాక రెండోవాడికి\nఒక సందేహం వచ్చింది: ఒంటరిగా\nవెళ్ళిన అన్నకు ఏదయినా ప్రమాదం\nసంభవిస్తే, ఎవరు ఆదుకుంటారు? ఇలా\nఅనుకుని వాడు కూడా ఉత్తరంగానే\nబయలుదేరాడు.\nపెద్దవాళ్ళిద్దరూ ఉత్తరంగా వెళ్ళారు\nగదా అని మూడోవాడు కూడా అదే దారి\nపట్టాడు. వాడికి కొంచెం వెనకగా నాలుగో\nవాడు కూడా పెద్దవాళ్ళు ముగ్గురూ వెళ్లిన\nదారినే బయలుదేరాడు.\nపెద్దవాడు చీకటి పడేదాకా ప్రయా\nణించి ఒక నది ఒడ్డు చేరుకున్నాడు.\nనదిని ఆనుకుని ఒక కొండ ఉన్నది.\nఆ కొండ మీద ఒక పాడుపడిన ఇల్లు\nఉన్నది. పెద్దవాడు ఆ రాత్రి ఆ ఇంట్లో\nగడప నిశ్చయించి, గుర్రాన్ని కిందనే\nవదిలేసి, కొండ ఎక్కాడు.\nకొండ మీద ఉన్న పాడుబడిన ఇల్లు\nవిశాలంగానే ఉన్నది. ఇంటి గుమ్మంలో\nఒక నల్లటి గండుపిల్లి కూర్చుని ఉన్నది.\nఅది పెద్దవాణ్ణి చూసి వికృతంగా అరిచి,\nపక్కకు తప్పుకున్నది.\nపెద్దవాడు మూసి ఉన్న తలుపు\nచాలా సేపు తట్టిన మీదట, తలుపు ఓరగా\nతెరిచి, ఒక యోగిని తొంగి చూసింది.\nఆమె జుట్టు జడలు కట్టి ఉన్నది. ఆమె\nపైనుంచి కిందికి కాషాయరంగుగల అంగ\nరఖా ధరించింది. ఆమె మెడలో జిల్లేడు\nపూలదండ ఉన్నది. ఆమె కళ్ళు పిల్లి\nకళ్ళలాగా మెరుస్తున్నాయి.\n\"గాభరా పెట్టే గండుపిల్లి గుమ్మం\nలోనే కాపువేసింది. తలుపు మూసిరా!\"\nఅంటూ ఆమె లోపలికి వెళ్ళింది.\nపెద్దవాడు తలుపు మూసి లోపలికి\nవెళ్ళాడు. యోగిని గూట్లో ఉన్న ప్రమిద\nతీసి వెలిగించింది. ఆ గది కిటికీలో\nనుంచి ధారాళంగా గాలి వస్తున్నది.\nఎందుచేత నంటే, ఇల్లు కొండ\nఅంచున ఉన్నది; ఆ కిటికీ దిగువన\nప్రవహించే నది మీదికి ఉన్నది.\nతినడానికి ఏమైనా ఉన్నదా?\"\nఅని పెద్దవాడు యోగినిని అడిగాడు.\n\" చేపకూర కావాలా? చద్ది అన్నం\nకావాలా? \" అని యోగిని అడిగింది.\n“ చేప కూరే కావాలి,\" అన్నాడు\nపెద్దవాడు.\n\" అయితే ఆ చేపవు నువే కావాలి! '\nఅంటూ యోగిని తన మెడలోని జిల్లేడు\nపూల దండలో నుంచి ఒక పువ్వు తెంపి..\nపెద్దవాడి మీద విసిరింది.\nవెంటనే పెద్దవాడు చేపగా మారి, విల\nవిలా తన్నుకోసాగాడు. యోగిని భళ్ళున\nనవ్వి,\nచేపను తీసి మంచినీళ్ళ\nకుండలో వేసింది.\nఈ పాటికి రెండో వాడు కూడా నది\nఒడ్డుకు చేరాడు. అక్కడే పచ్చిక మేస్తూ\nపెద్దవాడి గుర్రం కనిపించింది; కొండ\nమీద ఇల్లు కనిపించింది. సంగతి\nగ్రహించి, వాడు కూడా తన గుర్రాన్ని\nకిందనే వదిలి, కొండ ఎక్కాడు.\nగండుపిల్లి రెండో వాణ్ణి చూడగానే\nవికృతంగా అరిచి పక్కకు తప్పుకున్నది.\nవాడు తలుపు తట్టేసరికి యోగిన తలుపు\nఓరగా తెరిచి, '' గాభరా పెట్టే గండు\nపిల్లి గుమ్మంలోనే కాపువేసింది. తలుపు\nమూసిరా,” అంటూ లోపలికి వెళ్ళింది.\nరెండోవాడు తలుపు మూసి లోపలికి\nవెళ్ళి, యోగినిని తిండిమాట అడిగాడు.\n\"వండడానికి కుండలో చేప ఉన్నది.\nవడ్డింపు వెండి పళ్ళెంలో చెయ్యనా?\nవిస్తరాకులో చేయనా?\" అని యోగిని\nఅడిగింది.\n\"వెండి పళ్ళెంలోనే చెయ్యి,\"\nఅన్నాడు రెండో వాడు.\n''అయితే ఆ వెండి పళ్ళెం నువ్వే\nకావాలి,'' అంటూ యోగిని మరొక\nజిల్లేడు పువ్వు తుంచి, వాడి మీద\nవిసిరింది. రెండో వాడు వెండిపళ్లెంగా\nమారిపోయాడు. యోగిని విరగబడి నవ్వు\nకున్నది.\nఇంతలో మళ్ళీ తలుపు చప్పు\nడయింది. యోగిని తలుపు తెరిచి, గండు\nపిల్లి సంగతి హెచ్చరించి, లోపలికి వచ్చే\nసింది. మూడోవాడు తలుపు మూసి వస్తూ,\nఆకలి మండి పోతున్నది.\" అన్నాడు.\n\"వండడానికి చేప ఉన్నది. తినడానికి\nవెండిపళ్ళెం ఉన్నది. పడుకోడానికి\nపట్టుపరుపు కావాలా? తుంగ చాప\nకావాలా?\" అని యోగిని వాణ్ణి అడిగింది.\n\"పట్టుపరుపే కావాలి.''\nఅన్నాడు\nమూడోవాడు యోగిని వాణ్ణి పట్టుపరుగా\nమార్చేసి, వంటపని ప్రారంభించటంలో\nనిమగ్నురాలయింది.\nఆఖరువాడు నది ఒడ్డున మేస్తున్న\nగుర్రాలనూ, కొండ మీది ఇంటినీ చూసి,\nతన అన్నలు అక్కడ ఉంటా రనుకుని\nకొండ ఎక్కాడు. గుమ్మంలో కూర్చుని\nఉన్న గండుపిల్లి వాణ్ణి చూసి భయం\nకరంగా అరిచి, పక్కకు తప్పుకున్నది.\nవాడు తలుపు తట్టగానే యోగిని వచ్చి\nతలుపు తెరిచింది.\nవాడు యోగినిని, \" మా అన్నలు\nముగ్గురు ఇక్కడికి వచ్చారు. కన\nబడరేం?\" అని అడిగాడు.\nఆ పాడు\nబడ్డ ఇంటినీ, ఆ యోగినినీ చూస్తూంటే\nవాడికి అనుమానం వేసింది.\nయోగిని మొహం చిట్లించి, \" దారే\nపోయే దానయ్యల సంగతి నాకేం తెలు\nస్తుంది? లోపలికి రావాలని ఉంటే\nతలుపు మూసిరా ! గుమ్మంలోనే గండు\nపిల్లి తిష్ఠ వేసింది, “ అని లోపలికివెళ్ళింది.\nనాలుగోవాడికి యోగిని ప్రవర్తన చూసి\nఅనుమానం మరింత అయింది. వాడు\nతన నడుముకు కట్టుకున్న పై బట్ట విప్పి,\nదానితో గండుపిల్లిని ఒడిసి పట్టు\nకుని చంకలో పెట్టుకుని, తలుపు మూసి\nలోపలికి వచ్చాడు.\nవాడు గదిలోకి రాగానే కుండలోని\nచేప ఎగిరెగిరి పడింది. కుండ పక్కనే\nఉన్న వెండిపళ్ళెం మీదా, పట్టుపరుపు\nమీదా జిల్లేడుపూలు కనిపించాయి. వాడి\nఅనుమానం మరింత అయింది.\nవాడు ఏమీ మాట్లాడకపోయేసరికి\nయోగిని, \"కుండలో చేప ఉన్నది,\nవండనా?\" అని అడిగింది.\n\" చేప ఎందుకు? చంకలో ఆహారం\nఉన్నది.\" అన్నాడు వాడు.\n“దాన్ని తినడానికి వెండిపళ్లెం అయినా\nకావాలా?\" అన్నది యోగిని కోపంగా.\n\"కబళం తిండికి వెండి పళ్లెం దేనికీ?”\nఅన్నాడు వాడు. యోగిని పిల్లి కళ్ళలో\nఎర్రజీర కనిపించింది.\n\"తిండి తిన్నాక కునుకు తియ్యటానికి\nపట్టుపరుపైనా కావాలా?\" అని అడి\nగింది ఆమె.\n“పచ్చిక మీద పడుకునే వాడికి పట్టు\nపరుపు దేనికీ?\" అన్నాడు నాలుగోవాడు.\nయోగిని పట్టలేని కోపంతో, '' మిగతా\nముగ్గురి కన్నా నువు పొగరు బోతువి.\nనీ పొగరు అణుస్తానుండు!\" అంటూ\nజిల్లేడుపువ్వు తెంపబోయింది.\nఅంతలో, నాలుగోవాడి చంకలో ఉన్న\nపిల్లి గది దద్దరిల్లేట్టు అరిచింది. ఆ అరుపు\nవినగానే యోగిని గడగడలాడి పోయింది.\nనాలుగోవాడు యోగిని మెడలోని జిల్లేడు\nపూల దండను తెంపేసి, తన చంకలో\nఉన్న పిల్లిని ఆమె మీదికి విసిరాడు.\nగండుపిల్లి ఆమె ముఖమంతా రక్కేసి,\nరెండు కళ్ళూ పీకేసింది. యోగిని ప్రాణ\nభయంతో పరిగెత్తి కిటికీ దాకా వెళ్ళి,\nఅనుకోకుండా కిటికీలో నుంచి, కొండ\nదిగువన ప్రవహించే నదిలో పడి కొట్టుకు\nపోయింది.\nనాలుగోవాడు, కింద పడి ఉన్న జిల్లేడు\nపూలదండను కూడా నదిలోకి విసిరి\nవేశాడు.\nమరుక్షణమే చేపా, వెండి పళ్లెమూ,\nపట్టుపరుపూ వాడి అన్నలుగా మారి\nపోయారు. \"చూసిన వింతలేచాలు, ఇంటికి\nతిరిగి పోదాం,\" అన్నాడు పెద్దవాడు.\nనాలుగోవాడికి గండుపిల్లి కోసం\nఅంతటా వెతికాడు. కాని దానిజాడ లేదు.\nరాజు తన కొడుకులు అంత త్వరగా\nతిరిగి రావటం చూసి ఆశ్చర్యపడి,\n\"అప్పుడే వచ్చారు. ఏమైనా వింతలు\nచూశారా?\" అని అడిగాడు.\n“మనిషి చేపగా మారటం అనుభవ\nపూర్వకంగా తెలుసుకున్నాను.'' అన్నాడు\nపెద్దవాడు.\n\"మనిషి వెండి పళ్ళెంగా మారటం\nనాకు అనుభవమయింది,\" అన్నాడు\nరెండోవాడు.\n'' మనిషి పట్టుపరుపు కావటం నేను\nపొందిన వింత అనుభవం,\" అన్నాడు\nమూడోవాడు.\n“ఒక చేపా, ఒక వెండి పళ్ళెమూ,\nఒక పట్టుపరుపూ నా అన్నలుగా మారటం\nనేను కళ్లారా చూశాను,\" అన్నాడు\nనాలుగోవాడు.\nరాజుగారు విషయం గ్రహించి, నాలుగో\nవాడి భుజాన్ని వాత్సల్యంతో తట్టాడు.",
            "book_page_end": 46
        },
        {
            "title": "విదూషకుడు",
            "book_page_start": 47,
            "pdf_page_start": 49,
            "pdf_page_end": 50,
            "author": "బాలనాగు సీతాదేవి",
            "genre": "నీతి కథ",
            "moral": "కోపం మనిషిని అనాలోచిత చర్యలకు పురికొల్పుతుంది. తెలివైన మాట, సమయస్ఫూర్తి ప్రమాదాన్ని తప్పిస్తాయి.",
            "keywords": [
                "రాజు",
                "కోపం",
                "విదూషకుడు",
                "ఉరిశిక్ష",
                "చదరంగం",
                "హాస్యం"
            ],
            "characters": [
                "చంద్రపాలుడు",
                "ఆనందుడు",
                "దళాధిపతి",
                "పాదరక్షల బంట్రోతు",
                "ఖైదీలు"
            ],
            "locations": [
                "కామందకం దేశం",
                "రాజభవనం"
            ],
            "content": "కామందకం అనే చిన్న దేశాన్ని చంద్ర\nపాలుడు అనే రాజు పాలించే వాడు.\nఆయన ఆస్థాన విదూషకుడైన ఆనందు\nడితో చదరంగం ఆడేవాడు. అందులో\nరాజే ఎప్పుడూ గెలుస్తూ ఉండేవాడు.\nఒకనాడు రాజు ఏదో పరధ్యానంలో\nఉండి చదరంగం ఆడుతూ విదూషకుడి\nచేతిలో ఓడిపోయాడు. ఆయన చదరంగం\nబల్లను ఒక్క తన్నుతన్ని, లేచివెళ్ళాడు.\nఆయన తిన్నగా స్నానగృహానికి\nవెళ్ళి తొందరపాటు లో గంగాళాన్ని\nతన్నాడు. కాలివేళ్ళు నలిగి బాధ\nపెట్టాయి. ఆ గంగాళాన్ని అక్కడపెట్టిన\nవాళ్ళను బంధించమని ఉత్తరువిచ్చాడు.\nస్నానం చేసి, రాజు దుస్తులు ధరించు\nకోవటానికి వచ్చాడు. రాజుగారు చొక్కా\nతొడుక్కుని విసురుగా పటకా బిగించు\nకోవటంలో ఆ పటకా కాస్తా తెగింది.\nఆయన తన దుస్తులు అమర్చే అధికారిని\nనిర్బంధించమన్నాడు.\nచాలాసేపుగా రాజుగారిలో క్షణ క్షణా\nనికీ పెరిగిపోతున్న కోపాన్ని చూసి పాద\nరక్షల బంట్రోతు వణికిపోతూ వచ్చి,\nరాజుగారి పాదరక్షలను ఆయన కాళ్ళ\nముందు పెట్టాడు. అయితే వాడు\nఆ కంగారులో కుడికాలి ముందు ఎడమ\nకాలి పాదరక్షా, ఎడమకాలి ముందు కుడి\nకాలి పాదరక్షా ఉంచాడు.\nఇదే సమయంలో అవతలి గదిలో\nవిదూషకుడు తాను రాజుగారిని చద\nరంగంలో ఓడించిన సంగతి గురించి\nగర్వంగా చెప్పుతూ ఉండటం వినిపిం\nచింది. రాజుగారి కోపం తారస్థాయి\nఅందుకున్నది. ఆయన దళాధిపతిని\nపిలిచి, పాదరక్షల బంట్రోతు నూ,\nవిదూషకుణ్ణి కూడా బంధించమన్నాడు.\nఅర ఘడియలో దళాధిపతి తాను\nబంధించిన నలుగురినీ తెచ్చి రాజు\nఎదట పెట్టాడు.\n\"వీళ్ళు నలుగురినీ రేపు ఉరి\nతీయించు.'\" అన్నాడు రాజు.\nకాని మర్నాడు ఉదయానికి రాజు\nగారి కోపం అంతా చప్పగా చల్లారి\nపోయింది. ఆయన నలుగురు ఖైదీలనూ\nతన వద్దకు రప్పించి, \" మిమ్మల్ని నలు\nగురినీ ఉరితీయించటం నాకు ఇష్టం\nలేదు. మీలో ఎవరైనా ఉరిశిక్ష పడటానికి\nముందుకు వచ్చేటట్టుంటే మిగిలిన\nముగ్గురినీ వదిలేస్తాను.\" అన్నాడు.\nవిదూషకుడు చప్పున ముందుకు వచ్చి.\n\"మహారాజా, వీళ్ళు ముగ్గురూ పెళ్ళాం\nపిల్లలు గలవాళ్ళు. నేనంటే ఒంటరిగాణ్ణి.\nనన్ను ఉరితీయించి, వీళ్ళను వది\nలెయ్యండి,\" అన్నాడు.\nరాజుగారు మిగిలిన ముగ్గురినీ వది\nలేసి, విదూషకుడితో, \" నువు ఎందు\nకని పెళ్లి చేసుకున్నావు కావు?\" అన్నాడు.\n\"మహారాజా, డబ్బు లేని నన్ను\nఎవరు చేసుకుంటారు? అయితే నా దొక్క\nమనవి. నాకు కర్మ చెయ్యటానికి, ఏటా\nనాకు శ్రాద్ధం పెట్టటానికీ ఒక కొడుకు\nపుట్టినదాకా శిక్ష వాయిదా వెయ్యండి.\"\nఅన్నాడు విదూషకుడు.\nరాజు తనలో నవ్వుకుని, విదూషకుడికి\nతన ఖర్చుతో పెళ్ళి జరిపించాడు.\nఏడాది గిర్రున తిరిగే సరికి విదూష\nకుడికి ఒక కొడుకు కలిగాడు.\nరాజుగారు విదూషకుడితో, “నీకిప్పుడు\nకొడుకు పుట్టాడు గదా, ఉరిశిక్ష అమలు\nచెయ్య మన్నావా?\" అన్నాడు.\n\"అది ఎలా కుదురుతుంది. మహా\nరాజా? ఐ\nనాడు వాళ్ళు ముగ్గురూ\nపెళ్ళాం, పిల్లలు గలవారని గదా వాళ్లను\nవదిలెయ్యటం జరిగింది ? ఇప్పుడు నేనూ\nపెళ్ళాం, పిల్లలు గల వాణ్ణి!\" అన్నాడు\nవిదూషకుడు.\nరాజు నవ్వి, '",
            "book_page_end": 48
        },
        {
            "title": "మహాభారతం",
            "book_page_start": 49,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణిక ధారావాహిక",
            "moral": "నిజమైన దానం, నిస్వార్థమైన త్యాగం గొప్ప పుణ్యాన్ని ఇస్తాయి. వానప్రస్థం ఆశ్రమధర్మం.",
            "keywords": [
                "మహాభారతం",
                "ధృతరాష్ట్రుడు",
                "పాండవులు",
                "వానప్రస్థం",
                "విదురుడు",
                "శ్రాద్ధం"
            ],
            "characters": [
                "ధర్మరాజు",
                "భీముడు",
                "అర్జునుడు",
                "సహదేవుడు",
                "ద్రౌపది",
                "కుంతి",
                "ధృతరాష్ట్రుడు",
                "గాంధారి",
                "విదురుడు",
                "సంజయుడు",
                "యుయుత్సుడు",
                "వ్యాసుడు",
                "ముంగిస",
                "బ్రాహ్మణుడు"
            ],
            "locations": [
                "కురుక్షేత్రం",
                "హస్తినాపురం",
                "గంగా తీరం",
                "యమునా నది",
                "ఆశ్రమం"
            ],
            "content": "ధర్మరాజూ, యాజ్ఞికులూ అడిగిన దానికి\nముంగిస ఇలా చెప్పింది:\n“నేను అబద్ధం చెప్పలేదు. ఈ యాగం\nపేలపిండి దానంతో సమం కాదు. ఇది\nనేను స్వయంగా చూసిన సంగతి. రాలిన\nగింజలు ఏరుకుని కురుక్షేత్రంలో నివసిం\nచిన మునీ, ఆయన భార్యా కొడుకూ,\nకోడలూ కూడా స్వర్గానికి వెళ్లారు. ఆయన\nవల్లనే నా శరీరంలో సగం భాగం బంగా\nరంగా మారిపోయింది.\n\"నేను చెప్పిన బ్రాహ్మణుడు తన\nభార్యతోనూ, కొడుకుతోనూ, కోడలితోనూ\nఉంఛవృత్తితో, పక్షులు జీవించినట్టుగా,\nజీవిస్తూ ఉండేవాడు. రోజుకు ఒక్కసారి\nవాళ్ళు ఆహారం తీసుకునేవారు.\n\" కరువు వచ్చింది. చెట్లూ చేమలూ\nమాడిపోయాయి. ఆ కుటుంబానికి రోజుకు\nఒక సారి తినే అవకాశం కూడా పోయింది.\nఒకనాటి మధ్యాన్నం తీక్షమైన ఎండలో\nకాలుతూ వాళ్ళు కొంత యవధాన్యం\nసంపాదించారు. దాన్ని వాళ్ళు పిండికొట్టి,\nనాలుగు ముద్దలు చేసి, నలుగురూ పంచు\nకుని తినబోతూండగా వాళ్ళ కుటీరానికి\nఒక బ్రాహ్మణుడు అతిథిగా వచ్చాడు.\n\"ఆకలి మీద వున్న ఆ బ్రాహ్మణుణ్ణి\nవాళ్ళు లోపలికి ఆహ్వానించి, అర్ఘ్యపాద్యా\nలిచ్చి, దర్భాసనం మీద కూర్చోబెట్టారు.\nగృహస్థు తన అతిథికి తనవంతు\nపేలపిండి ముద్ద ఇచ్చాడు. అతిథి\nదాని ఆరగించి ఇంకా ఆకలి తీరనట్టు\nకనబడ్డాడు. అప్పుడు బ్రాహ్మణుడి భార్య\nతనవంతు ఆహారం కూడా అతిథికి\nఇచ్చింది. ఆ అతిథి బ్రాహ్మణుడి కొడుకు\nవంతూ, కోడలివంతూ ఆహారం కూడా\nతిని, సంతోషించి, తాను యమధర్మ\nరాజునని తెలుపుకుని, అందరికీ స్వర్గ\nప్రాప్తి కలిగినట్టు చెప్పాడు.\n''అయ్య లా రా, అప్పుడు నేను\nనా బిలంలో నుంచి పైకి వచ్చాను.\nఆ పేలపిండి వాసన సోకటం చేతా,\nఅక్కడి నీటిలో తడవటం చేతా నా తలా,\nసగం శరీరమూ బంగారంగా మారి\nపోయాయి. ఇక్కడ గొప్ప యాగం\nజరుగుతున్నదని తెలిసి. నా మిగిలిన\nశరీరం కూడా బంగారం చేసుకుందామని\nఎంతో ఆశతో వచ్చాను. కాని నా ఆశ\nఫలించలేదు. ”\nఇలా చెప్పి ఆ ముంగిస అక్కడే\nఅదృశ్యమయింది.\nధర్మరాజు తన తమ్ములతో సహా రాజ్య\nపాలన చేస్తున్నాడు. ధృతరాష్ట్రుణ్ణి విదు\nరుడూ, సంజయుడూ, యుయుత్సుడూ,\nకృపుడూ కనిపెట్టుకుని ఉండేవారు.\nకుంతి ఎప్పుడూ గాంధారి వెంట ఉండేది.\nద్రౌపదీ, సుభద్రా, పాండవుల ఇతర\nభార్యలూ వారిద్దరినీ కనిపెట్టుకుని ఉండే\nవారు. వ్యాసుడు తరచుగా వచ్చి, కథలు\nచెప్పి పోతూండేవాడు. ఏ విషయంలో\nగాని ధర్మరాజు ధృతరాష్ట్రుడి మాటకు\nఎదురు చెప్పేవాడు కాడు; ఆయన ఏది\nకోరినా సమకూర్చేవాడు. గాంధారీ, ధృత\nరాష్ట్రులకు పుత్రవియోగం జ్ఞాపకం\nరాకుండా ఉండే విధంగా పాండవులు\nమ స లుకు నేవారు. భీముడు మాత్రం\nధృతరాష్ట్రు డంటే కసిగా ఉండేవాడు.\nధృతరాష్ట్రుడు దాన ధర్మాలు చేసే\nవాడు, బ్రాహ్మణులకు అగ్రహారాలిచ్చే\nవాడు. ఆయనకు అయిష్టంగా ప్రవర్తిం\nచిన వారిని శిక్షిస్తానని ధర్మరాజు తన\nకొలువు చేసేవారికి స్పష్టం చేశాడు.\nఒక్క ముక్కలో చెప్పాలంటే ధృత\nరాష్ట్రుడి కొడుకులు బతికి ఉంటే ఎలా\nజ రిగి పోయే దో, అలాగే జరుగుతూ\nవచ్చింది. గాంధారీ ధృతరాష్ట్రులు కూడా\nపాండవులను తమ కొడుకుల లాగే చూసు\nకునేవారు.\nఇలా పదిహేనేళ్ళు గడిచింది. ధృత\nరాష్ట్రుడికి గాని, గాంధారికి గాని ఏలోటూ\nలేకపోయినా, భీముడు అవకాశం దొరికి\nనప్పుడల్లా అనే శూలాల లాటి మాటలు\nఅప్పుడప్పుడూ వారి చెవిన పడి, బాధ\nకలిగేది. ఈ సంగతి ధర్మ రాజుకు\nతెలియదు.\nఒకనాడు ధృతరాష్ట్రుడు ధర్మరాజుతో,\n“నాయనా, ఇంతకాలమూ నన్ను ఎంతో\nబాగా చూశావు. ఎన్నో దానధర్మాలు\nచేశాను. క్షత్రియ ధర్మం అవలంబించి\nచనిపోయిన నా కొడుకులు ఉత్తమ\nలోకాలు పొందారు. వారికి నేను శ్రాద్ధాలు\nపెట్టాను. ఇక నా వల్ల వారికి జరగదగిన\nమేలు ఏమీలేదు. నాకు లాభించే పుణ్యం\nసంపాదించుకోవాలి. నువు సరేనంటే,\nవానప్రస్థం పోదామనుకుంటున్నాను.\nగాంధారి కూడా నా వెంట ఉంటుంది.\nనేను వనంలో ఉండే నిన్ను ఆశీర్వదిస్తూ\nఉంటాను,'' అన్నాడు.\nఅందుకు ధర్మరాజు ఒప్పుకోక, ''నువు\nవనంలో కష్టాలు పడుతుంటే నేను\nసుఖంగా రాజ్యం చెయ్యలేను. నువు\nఉపవాసాలు చేస్తూ, కటిక నేల మీద\nపడుకుంటే నన్నూ, నా తమ్ములనూ\nలోకం నిందించదా? నాకీ రాజ్యం వద్దు,\nభోగాలు వద్దు. రాజ్యం యుయుత్సుడి\nకిస్తాను.'' అన్నాడు.\n\"నాకు తపస్సు చేసుకోవాలని\nఉన్నది. మన వంశం వారికి వనవాసం\nపరిపాటే. నేను నీ దగ్గిర చాలాకాలం\nఉన్నాను. ముసలివాణ్ణి, నా వనవాసా\nనికి నువు ఒప్పుకోవచ్చు.\" అన్నాడు ధృత\nరాష్ట్రుడు. ఆయన వానప్రస్థం వెళ్ళాలని\nపట్టుబట్టటమే గాక, ధర్మరాజు అందుకు\nఒప్పుకోకపోతే భోజనం చెయ్యనన్నాడు.\nఆ సమయంలో వ్యాసుడు వచ్చి ధర్మ\nరాజుతో ధృతరాష్ట్రుణ్ణి వనానికి వెళ్ళ\nనియ్యమన్నాడు. అప్పుడు ధర్మరాజు\nసరేనని, ధృతరాష్ట్రుడి చేత భోజనం\nచేయించాడు.\nధృతరాష్ట్రుడు వనవాసం వెళ్లుతున్నట్టు\nతెలిసి, హస్తినాపురంలోని అన్ని వర్ణాల\nవారు ఆయనను చూడ వచ్చారు. ధృత\nరాష్ట్రుడు ప్రజలతో, \"నేనూ, గాంధారీ\nకలిసి వనవాసం పోబోతున్నాం. అందుకు\nమీరు అనుమతించాలి. దుర్యోధనుడి\nకంటె ధర్మరాజు బాగా పరిపాలిస్తున్నా\nడని నా నమ్మకం. ఈ భూమిని మొదట\nశంతనుడూ, తరవాత భీష్ముడూ, విచిత్ర\nవీర్యుడూ పాలించారు. నేను కూడా మీకు\nకొంత సేవ చేశాను. ఎలా చేశానో నాకు\nతెలియదు. అందులో ఏవైనా లోపా\nలుంటే క్షమించండి. మా దుర్యోధనుడు\nదుర్బుద్ధి అయి క్షత్రియ వినాశం తెచ్చి\nపెట్టాడు. అందులో నా దోషం కూడా లేక\nపోదు. అదంతా మరిచి పొమ్మని నేను\nమీకు చేతులు మోడ్చి వేడుకుంటున్నాను.\nఇక నుంచీ ధర్మరాజు మిమ్మల్ని పరిపా\nలిస్తాడు.\" అన్నాడు.\nఈ మాట విని పౌరజానపదుల ప్రతి\nనిధిగా ఒక బ్రాహ్మణుడు ధృతరాష్ట్రుడితో,\n“రాజా, నువు మా ఎడల ఎంతో మైత్రితో\nప్రవర్తించావు. మీ వంశం వారెవరూ\nమాకు ఎలాటి లోపమూ చెయ్యలేదు.\nదుర్యోధనుడు కూడా మాకు ఎలాటి\nద్రోహమూ చెయ్యలేదు. నువు వనవాసం\nవెళితే మేం చిరకాలం సంతాపం\nపొందుతాం. యుద్ధం తెచ్చి పెట్టినందుకు\nమేం దుర్యోధనుణ్ణి తప్పుపట్టం. కురు\nక్షయానికి దేవుడు తప్ప మరెవరూ కార\nకులు కారు. ధర్మరాజు సత్పురుషుడు.\nఆయన మమ్మల్ని వెయ్యి ఏళ్ళు పాలిం\nచాలని కోరుకుంటున్నాం.\" అన్నాడు.\nమర్నాడు ఉదయం విదురుడు ధర్మ\nరాజు వద్దకు వచ్చి, \" ధృతరాష్ట్రుడు\nకార్తీకమాసంలో వనవాసం పోతాడు.\nపోయేముందు ఆయన భీష్ముడికీ, సోమ\nదత్తుడికి, బాహ్లికుడికీ, తన కొడుకులకూ,\nద్రోణుడికీ, సైంధవుడికి, మి త్రు ల కూ\nశ్రాద్ధాలు పెడతాడు. అందుకు కొంత\nధనం కోరుతున్నాడు.\" అని చెప్పాడు.\nధనం ఇయ్యటానికి ధర్మరాజూ, అర్జు\nనుడూ సంతోషంగా ఒప్పుకున్నారు. కాని\nభీముడు. మా టా డ లేదు. అర్జునుడు\nఅతనితో, “నువు కూడా కొంత ధనం\nఇయ్యి. ధృతరాష్ట్రుడు వానప్రస్థం వెళ్ళ\nబోతూ, శ్రాద్ధాలకని మనని ధనం యాచి\nస్తున్నాడు. మనం ఒకప్పుడు ఆయనను\nరాజ్యం కోసం యాచించిన వాళ్ళమే\nకదా?\" అన్నాడు.\nదానికి భీముడు, \"భీష్ముడికీ, సోమ\nదత్తుడికీ, బాహ్లికుడికి. భూరిశ్రవుడికీ,\nద్రోణుడికీ, ఇతరులకూ శ్రాద్ధాలు చెయ్య\nటానికి డబ్బు ఇయ్యవచ్చు. కర్ణుడి కోసం\nకుంతి డబ్బు ఇస్తుంది. దుర్యోధనాదు\nలకు దేనికి? వాళ్ళు ఉత్తమ లోకాలకు\nపోకపోతేనేం? మనని పడరాని కష్టాలు\nపెట్టారే!\" అన్నాడు.\nధ ర్మ రా జు భీ ము డి తో, \" ఇక\nచాలించు!\" అని విదురుడితో,\n\"ఈ భీముడు బాధపడనవసరం లేదు.\nధృతరాష్ట్రుడు కోరిన ధనమంతా నేనే\nఇస్తాను,” అన్నాడు.\nతరవాత ధృతరాష్ట్రుడు పెద్ద ఎత్తున\nశ్రాద్ధయజ్ఞం చేసి, ధర్మరాజు చేత అంతు\nలేని దానాలు చేయించాడు. ఈ పని\nముగిసిన మర్నాడు ధృతరాష్ట్రుడు గాంధా\nరి తో సహా కార్తీకపూజ చేసి, నారబట్టలు\nధరించి వానప్రస్థం బయలుదేరాడు.\nఆయనకు ముందుగా అగ్నిహెూత్రాలు\nనడిచాయి. ఆయన వెంట కౌరవ,\nపాండవ స్త్రీలు బయలుదేరారు. ఆయన\nవెళ్ళిపోతున్నందుకు పాండవులు\nఏడ్చారు. కుంతి గాంధారిని చెయ్యి\nపట్టుకుని నడిపించింది. ద్రౌపదీ, సుభద్రా,\nపరీక్షిత్తుతో సహా ఉత్తరా, నగరంలోని\nస్త్రీలూ వెంట నడిచారు. విదురుడూ,\nసంజయుడూ ధృతరాష్ట్రుడితో బాటు వెళ్ళి\nటానికి అనుమతి పొందారు.\nధృతరాష్ట్రుడు నగర ద్వారం దాటి,\nయుయుత్సున్జీ, కృపుణ్ణి వెనక్కు తిరిగి\nవెళ్ళమన్నాడు. ఒకరొకరే వెనక్కు\nతగ్గారు. చివరకు ధర్మరాజు మాత్రమే\nమిగిలాడు. అతను కుంతితో, \" అమ్మా,\nనువు తిరిగి వెళ్ళు. నేను ఈ మహారాజు\nవెంట వెళతాను,\" అన్నాడు.\nకాని కుంతి గాంధారీ ధృతరాష్ట్రుల\nవెంట వెళ్ళ నిశ్చయించుకున్నది. ఆమె\nధర్మరాజుతో, “నాయనా. ఈ గాంధారీ\nధృతరాష్ట్రులు నా అత్తమామల లాటి\nవాళ్ళు. వీళ్ళను సేవిస్తూ, నేను కూడా\nతపస్సు చేసుకుంటాను.\" అన్నది.\nపాండవులందరూ ఆమెను వారించ\nజూశారు. కాని ఆమె వారి మాట విన\nలేదు. చేసేదిలేక పాండవులు ద్రౌపదితో\nసహా హస్తినాపురానికి తిరిగి వచ్చారు.\nధృతరాష్ట్రుడు సాయంకాలం దాకా\nనడిచి గంగాతీరాన ఒక చోట నిలిచాడు.\nబ్రాహ్మణులు అగ్నిహెూత్రాలు చేశారు.\nతరవాత విదురుడూ, సంజ యు డూ\nఆయనకూ, గాంధారికీ దర్భలతో పడకలు\nఏర్పాటు చేశారు.\nవిదురుడి సలహాపై ఆ గంగా తీరం\nలోనే ధృతరాష్ట్రుడికి పర్ణశాల ఏర్పా\nటయింది. అక్కడ కొద్దికాలం ఉండి,\nధృతరాష్ట్రుడు కురుక్షేత్రంలోని ఒక\nఆశ్రమం చేరాడు. అక్కడ శతయూపు\nడనే రాజర్షి ఉంటున్నాడు; ఆయన తన\nకొడుక్కు రాజ్యం అప్పగించి, వానప్రస్థం\nవచ్చేశాడు.\nధృతరాష్ట్రుడు తపశ్చర్యలు\nసాగించాడు. ఆయనను చూడటానికి ఎవ\nరైనా వచ్చినప్పుడు వారికి కుంతి సప\nర్యలు చేసేది. ధృతరాష్ట్రుడు తపస్సు\nచేసుకుంటూ, మధ్య మధ్య అనేక కథలు\nవింటూ ఉండేవాడు.\nధృతరాష్ట్రుడు వెళ్ళిపోవటంతో హస్తి\nనాపుర వాసులకు నగరం చిన్నబోయినట్టు\nతోచింది. వాళ్ళు ఎప్పుడూ ఆ ముసలి\nరాజును గురించే మాట్లాడుకోసాగారు. ఇక\nపాండవుల సంగతి వేరే చెప్పనవసరం\nలేదు. ధృతరాష్ట్రుడే గాక, తమ తల్లి\nఅయిన కుంతి కూడా వెళ్ళి పోవటంతో\nవాళ్ళు జీవచ్ఛవాలలాగా తయారయారు.\nఅందరికన్నా ముందు బయటపడిన\nవాడు సహదేవుడు. అతను కుంతిని\nచూడాలని తహతహలాడసాగాడు. ద్రౌపది\nకూడా ధర్మరాజుతో, 'ఆడవాళ్ళందరూ\nగాంధారీ ధృతరాష్ట్రులనూ, కుంతీదేవినీ\nచూడాలని కోరుతున్నారు.'' అన్నది.\nవెంటనే ధర్మరాజు ధృతరాష్ట్రుడి\nఆశ్రమానికి ప్రయాణం ఏర్పాటు చేశాడు.\nపౌరులు రాదలచుకుంటే రావచ్చునని\nఆయన ప్రకటించాడు.\nఒక మహా సేన బయలుదేరింది. రథాల\nమీదా, గుర్రాల మీదా, ఒంటెల మీదా,\nకాలినడకనా జనం బయలుదేరారు. ఆడ\nవాళ్ళు పల్లకిలలో ఎక్కి వెళ్లారు. యుయు\nత్సుడూ, ధౌమ్యుడూ మాత్రం రాజభవ\nనంలో ఉండిపోయారు.\nపాండవుల రాక తెలిసికొందరు ఆశ్రమ\nవాసులు వారిని చూడ వచ్చారు. ధర్మ\nరాజు వారిని, \"మా పెద్ద తండ్రి ధృత\nరాష్ట్రుడు ఎక్కడ? \" అని అడిగాడు.\nధృతరాష్ట్రుడు స్నానం చెయ్యటానికీ,\nపుష్పోదకాలు తీ సు కు రావ టానికీ\nయమునానదికి వెళ్లినట్టు వాళ్లు చెప్పారు.\nపాండవులు వాళ్ళు చెప్పిన మార్గంగా\nవెళ్ళి దూరాన ధృతరాష్ట్రుణ్ణి, గాంధారినీ,\nకుంతినీ చూశారు. సహదేవుడు వేగంగా\nపరిగెత్తివెళ్ళి. తల్లి కాళ్ళు పట్టుకుని\nఏడవ నారంభించాడు. ఆమె కూడా\nకన్నీరు కార్చుతూ. అతన్ని లేవనెత్తి,\nకౌగలించుకుని, సహదేవుడు వచ్చాడని\nగాంధారికి చెప్పింది. ఇంతలో ఆమెకు\nమిగిలిన పాండవులు కూడా కనిపించారు.\nతరవాత పాండవులూ, వారి భార్యలూ\nతన చుట్టూ కూచుని ఉంటే ధృతరాష్ట్రు\nడికి తాను మళ్ళీ హస్తినాపురంలో\nఉన్నట్టే అనిపించింది. ఆశ్రమంలో ఉండే\nమునులందరూ పాండవులను చూడ\nవచ్చారు. సంజయుడు వారిని విడి\nవిడిగా ఆ మునులకు పరిచయంచేశాడు.\nధర్మరాజు ధృతరాష్ట్రుణ్ణి కుశలప్రశ్నలు\nవేసి, విదురుడు కనపడటం లేదేం?\nఆయన ఎక్కడ? '' అని అడిగాడు.\n\"విదురుడు తిండి మాని, ఘోర\nతపస్సు చేసి కృశించాడు. అతను\nదిగంబరుడుగా వనంలో సంచారం చేస్తూ,\nఅప్పుడప్పుడూ కనిపిస్తున్నట్టు బ్రాహ్మ\nణులు చె బుతు న్నా రు.\" అన్నాడు\nధృతరాష్ట్రుడు.\nఆయన ఇలా అంటూండగానే దూరాన\nవిదురుడు ఆశ్రమానికి తిరిగివస్తూ కని\nపించాడు. ధర్మరాజు ఒంటరిగా విదు\nరుడి కేసి వెళ్ళాడు. విదురుడు కికా\nరణ్యం మధ్య కనబడుతూ, కనపడ\nకుండా పోతూ ఉండటం గమనించి\nధర్మరాజు, \"అయ్యా, విదురా! నీ కోసమే\nవస్తున్నాను.\" అని కేక పెట్టి ముందుకు\nపరిగెత్తాడు.\nవిదురుడు అరణ్యం మధ్య ఒక\nశూన్య ప్రదేశంలో నిలిచాడు. నేను\nధర్మ రాజును.” అంటూ ధర్మరాజు\nఆయనకు ఎదురుగా నిలబడ్డాడు.\nవిదురుడు దాదాపు గుర్తించ రానంతగా\nక్షీణించిపోయాడు. విదురుడు రెప్పవేయ\nకుండా ధర్మరాజు కేసి చూడసాగాడు.\nవిదురుడి అవయవాలు తన అవ\nయవాలతో చేరిపోతున్నట్టూ, విదురుడి\nప్రాణాలు తన ప్రాణాలతో ఐక్యమవు\nతున్నట్టూ ధర్మరాజుకు అనుభూతి\nకలిగింది.\nతరవాత కొద్ది సేపటికి విదురుడి శవం\nఒక చెట్టుకు చేరగిలబడి ధర్మరాజుకు\nకనిపించింది. ధర్మరాజు విదురుడి కళే\nబరానికి దహనసంస్కారం చేద్దామను\nకున్నాడు. కాని యతులకు దహన\nసంస్కారం లేదు. అందుచేత ఆ ప్రయ\nత్నంమాని ఆశ్రమానికి తిరిగివచ్చి.\nజరిగిన సంగతి అందరికీ తెలిపాడు.\nఅందరూ అమితంగా ఆశ్చర్యపడ్డారు.",
            "book_page_end": 56
        },
        {
            "title": "మిత్రభేదం",
            "book_page_start": 57,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "నీతి ధారావాహిక",
            "moral": "నమ్మకాన్ని ద్రోహం చేసే వారిని గుడ్డిగా విశ్వసించకూడదు.",
            "keywords": [
                "సాలెవాడు",
                "మిత్రభేదం",
                "యుద్ధం",
                "ద్రోహం",
                "కృతఘ్నుడు"
            ],
            "characters": [
                "సాలెవాడు",
                "సుప్రతివర్మ",
                "విక్రమసేనుడు",
                "శ్రీమన్నారాయణమూర్తి",
                "గరుత్మంతుడు",
                "దమనకం",
                "కరటకం",
                "పింగళకం",
                "సంజీవకం",
                "యజ్ఞదత్తుడు",
                "పులి",
                "కోతి",
                "పాము"
            ],
            "locations": [
                "వైకుంఠం",
                "అరణ్యం"
            ],
            "content": "సాలెవాడు మాత్రం రాజకుమార్తెకు\nమాటఇచ్చిన మరుక్షణం నుంచీ విచా\nరంలో ముణిగిపోయాడు. తాను ఏం\nచెయ్యాలి? గరుడవాహనం మీద తాను\nఎటైనా పారిపోవచ్చు. కాని తన ప్రియు\nరాలు తనకు దక్కదు. విక్రమసేనుడు\nతన మామను చంపి, సుదర్శనను ఎత్తుకు\nపోయి పెళ్ళి చేసుకుంటాడు. తాను\nయుద్ధం చేస్తే తన చావు తప్పదు. ప్రియు\nరాలి ఎడబాటు వల్ల కూడా తనకు చావే\nకలుగుతుంది. ఎలాగూ చావు తప్ప\nనప్పుడు ధైర్యంగా చావటమే వివేకం.\nతాను నారాయణమూర్తి వేషంలో యుద్ధా\nనికి పోతే శత్రువు భ్రమపడి, బెదిరి,\nపారిపోనూవచ్చు.\nసాలెవాడు ఇలా నిర్ణయించుకునేసరికి,\nఅసలు వైకుంఠంలో గరుత్మంతుడు\nశ్రీమన్నారాయణమూర్తి వారితో భూలో\nకంలో జరిగినదంతా చెప్పి. \"దేవా.\nనీ రూపం ధరించి తిరుగుతున్న ఈ సాలె\nవాడు యుద్ధంలో చస్తే ఇక మీకు పూజా\nపునస్కారాలుండవు. మీలో ప్రజలకు\nవిశ్వాసం పోతుంది. మరి ఏం చేస్తారో\nఆలోచించండి,\" అన్నాడు.\nదానికి నారాయణమూర్తివారు, \"పక్షి\nరాజా, అక్రమంగా కప్పాలు వసూలు\nచేస్తున్నందుకు విక్రమసేనుడు చావాలి.\nపై పెచ్చు, వాడు నా భక్తులైన రాజు\nవంశాన్ని నిర్మూలించ జూస్తున్నాడు. నేను\nసాలెవాణ్ణి ఆవహించి, వాడి చక్రంలో\nప్రవేశిస్తాను.\" అన్నాడు.\nతెల్లవారు ఝామునే సాలెవాడు రాజ\nకుమార్తె సహాయంతో యుద్ధసన్నద్ధు\nడైనాడు. రాజు కూడా తన సైన్యంతో\nసహా యుద్ధం చెయ్యటానికి నగరం వెలు\nవడ్డాడు. రెండు సేనలూ యుద్ధానికి తల\nపడ్డాయి. సాలెవాడు తన గరుడవాహనం\nమీద ఆకాశం మీదుగా ఎగురుతూ యుద్ధ\nరంగానికి వెళ్ళి, సేనలకు ఎగువగా\nగాలిలో నిలిచి, శంఖం పూరించాడు.\nశంఖనాదం విని పైకి చూసి శత్రు\nసేనలు, విష్ణుమూర్తే తమతో యుద్ధానికి\nవచ్చాడనుకుని బెదిరిపోయాయి. చాలా\nమంది పడిపోయారు. కొందరు మూర్ఛ\nపోయారు. కొందరు వెర్రిగా ఆకాశం\nకేసి చూస్తూ ఉండిపోయారు. ఆ సమ\nయంలో సాలెవాడు తన చక్రాన్ని విక్రమ\nసేనుడిపై విసిరాడు. అది విక్రమసేనుణ్ణి\nరెండుగా నరికి, సాలెవాడి చేతికి తిరిగి\nవచ్చింది. అతని సామంతులందరూ\nసాలెవాడి ముందు సాష్టాంగపడి, శరణు\nవేడారు.\n\" ఇక నుంచి మీరు సుప్రతివర్మకు\nలోబడి ఉండండి,\" అన్నాడు సాలెవాడు.\nఅందరూ అందుకు ఒప్పుకున్నారు.\nవిక్రమసేనుడి బలాలన్నీ సుప్రతివర్మ\nపరం అయాయి. అనంతరం సాలెవాడు\nశాశ్వతంగా రాజకుమార్తెతో సమ స్త\nసుఖాలూ అనుభవించాడు.\nదమనకం చెప్పిన సాలెవిష్ణువు కథ\nవిని కరటకం, \" సరే, నీ కంత నమ్మకం\nఉన్నది గనక, పింగళకం వద్దకు వెళ్ళి,\nనీ యుక్తి పారుతుందేమో చూడు.\nవిజయీ భవ! \" అన్నది.\nదమనకం పింగళకం వద్దకు వెళ్ళి,\nవంగి నమస్కరించి, పింగళకం అను\nమతితో కూర్చున్నది.\n\"నన్ను ఇంతకాలం చూడవచ్చావు\nకావేం?\" అని పింగళకం అడిగింది.\n\" ఏలినవారి క్షేమ భద్రతల దృష్ట్యా\nఒక అతి ముఖ్య విషయం మనవిచేయ\nటానికి ఇలా వచ్చాను. ఒక్కొక్కసారి,\nయజమానికి రుచించని మాటలు కూడా\nభృత్యులు మనసువిప్పి చెప్పవలసి\nఉంటుంది. రుచించని సత్యాలు చెప్పే\nధైర్యం విశ్వాసపాత్రులైన భృత్యులకే\nఉంటుంది,\" అన్నది దమనకం.\n\"ఏమిటి నువు చెప్పదలచిన సంగతి?\"\nఅని పింగళకం ఆసక్తితో అడిగింది.\n\"మహారాజా, ఏలినవారి ఆదరానికి\nపాత్రమైన సంజీవకం రాజద్రోహానికి ఒడి\nగట్టాడు. తమరిని చంపి, సింహాసనం\nచేజిక్కుంచుకునే ఎత్తుగడలను చాలా\nమందికి తెలిపాడు. ఇవాళే ఈ కుట్ర\nఅమలు జరుగుతుందట. ఆనువంశికంగా\nతమ కొలువు చేస్తున్న నా విధి గనక,\nతమర్ని హెచ్చరించటానికి వచ్చాను,”\nఅన్నది దమనకం.\nఈ వార్త విని పింగళకం అదిరి\nపోయింది. అది గమనించి దమనకం,\n\"మహారాజా, కదిలిన పంటిని పెరి\nకెయ్యాలి. వ్యాధిని అంకురంలోనే\nతుంచెయ్యాలి. శత్రువుగా తయారైన\nవాణ్ణి నాశనం చెయ్యాలి. పరిపాలన\nయావత్తూ ఈ ఎద్దుకు అప్పగించి, తమరు\nపెద్ద చిక్కులో పడ్డారు.'\" అన్నది.\n\" కాని, సంజీవకం ఉన్నట్టుండి\nనా కెందుకు ద్రోహం తలపెట్టాలి? నేను\nఅతనికి అసంతృప్తి కలిగించటానికి ఏమీ\nచెయ్యలేదే?\" అని పింగళకం అడిగింది.\n\"దుర్మార్గుడికి కారణాలు కావాలా,\nమహారాజా? అతను మొదటి నుంచీ\nద్రోహబుద్ధితోనే ఉన్నాడని అనుమానం.\nతమరూ. ఈ ఎద్దూ లాటి బలశాలులు\nఇద్దరికి ఈ అరణ్యంలో తావులేదు.\nఅతను కపటంగా తమ అనుగ్రహం\nసంపాదించి పెట్టిన చేతినే కరిచే\nఉద్దేశంలో ఉన్నాడు. మీరు కృతఘ్నుడి\nకథ విన లేదా?\" అన్నది దమనకం.\n\"ఏమిటా కథ ?\" అని పింగళకం\nఅడిగింది.\nదమనకం ఇలా చెప్పింది :\nకృతఘ్నుడి కథ\nయజ్ఞదత్తు డనే పనికిమాలిన దరిద్రు\nడికి గంపెడు పిల్లలు. ఒక రోజల్లా.\nఇంటిల్లిపాదీ పస్తులున్న మీదట యజ్ఞ\nదత్తుడి భార్య కోపంవచ్చి, “పనికిమాలిన\nకటికవాడా, నీ పిల్లలు ఆకలికి మాడటం\nకనబడటం లేదా? ఏమీ పట్టనట్టు\nచేతులు కట్టుకుని కూర్చున్నావేం?\nఎటైనా వెళ్ళి ఏమైనా సంపాదించి మరీ\nతిరిగిరా,\" అన్నది.\nఈ మాటకు నొచ్చుకుని ఆ బ్రాహ్మడు\nఇంటి నుంచి బయలుదేరాడు. చాలా\nదూరం వెళ్ళగా ఒక అడవి వచ్చింది.\nఅతనికి దాహంవేసి, నీటి కోసం వెతక\nసాగాడు. కీకారణ్యం మధ్య ఒక లోతైన\nగుంట కనిపించింది. దాని చుట్టూ గడ్డి\nఏపుగా పెరిగి ఉన్నది గాని, అందులో\nనీరు లేదు. యజ్ఞదత్తుడు అందులోకి\nతొంగిచూసే సరికి అతనికి ఒక పులీ,\nఒక కోతీ, ఒక పామూ, ఒక మనిషి\nకనిపించారు. గుంటలో వున్న వాళ్ళు\nఅతన్ని చూశారు.\nపులి యజ్ఞదత్తుడితో, \" మహాత్మా,\nప్రాణరక్షణను మించిన పుణ్యం లేదు.\nఅందు చేత నన్ను బయిటికి తీసి,\nనా వారిని కలుసుకునేటట్టు చెయ్యి, \"\nఅన్నది.\n\" నీ పేరు చెబితేనే ప్రాణులకు\nభయం కదా, నేను నిన్ను గుంట లోపలి\nనుంచి ఎలా పైకి తీయను?\" అన్నాడు\nయజ్ఞదత్తుడు.\n\" అయ్యా, ఏ పాపానికైనా ప్రాయ\nశ్చిత్తం ఉన్నదిగాని కృతఘ్నతకు పరి\nహారం లేదు. నా గురించి నువు భయ\nపడవలసిన పనిలేదు. ప్రాణాపాయస్థితిలో\nవున్న నన్ను జాలిదలచి పైకి తియ్యి.'' \nఅన్నది పులి.\nప్రాణరక్షణ యత్నంలో ప్రాణం\nపోయినా పుణ్యమే గదా అనుకు ని\nఆ బ్రాహ్మడు. వనలతలను బలమైన\nమోకుగా చేసి, దాని సహాయంతో పులిని\nపైకి లాగాడు.\n\" అయ్యా, నన్ను కూడా పైకి లాగు,\"\nఅని కోతి బతిమాలింది. పాము కూడా\nఅలాగే కోరింది. బ్రాహ్మడు ఆ రెంటినీ\nగుంట నుంచి పైకి లాగాడు.",
            "book_page_end": 60
        },
        {
            "title": "ప్రపంచపు వింతలు",
            "book_page_start": 61,
            "pdf_page_start": 63,
            "pdf_page_end": 63,
            "author": "చందమామ బృందం",
            "genre": "చారిత్రక వ్యాసం",
            "moral": "తెలియదు",
            "keywords": [
                "బాబిలోనియా",
                "మర్డుక్",
                "దేవాలయం",
                "శిథిలాలు",
                "పురావస్తువు"
            ],
            "characters": [],
            "locations": [
                "బాబిలోనియను సామ్రాజ్యం",
                "బాగ్దాదు"
            ],
            "content": "4000 ఏళ్ళ క్రితం బాబిలోనియనులు సామ్రాజ్యం స్థాపించారు. వారి దేవుడు \" మర్డుకొ”.\nబొమ్మలో ఉన్నది మర్డుక్ దేవాలయ అవశేషం. భూభాగానికి పైన గల కట్టడం నాశనమై పోయింది.\nఇది తవ్వకాలలో బయటపడిన భాగం. బాబిలోన్నగరం బాగ్దాదుకు దక్షిణంగా ఉండేది.",
            "book_page_end": 61
        }
    ],
    "statistics": {
        "total_stories": 15,
        "author_counts": {
            "చందమామ బృందం": 6,
            "కె. నాగేశ్వరరావు": 1,
            "ఆర్. కృష్ణావతారం": 1,
            "ఐ. బాలసుబ్రహ్మణ్యం": 1,
            "ఏ. సి. సర్కార్, ఐంద్రజాలికుడు": 1,
            "ఎన్. వీరభద్రస్వామి": 1,
            "ఆచంట సుధాకర్": 1,
            "ఎం. కృష్ణమూర్తిరాజు": 1,
            "ఎం. కామేశ్వరరావు": 1,
            "బాలనాగు సీతాదేవి": 1
        },
        "genre_counts": {
            "నీతి శ్లోకాలు": 1,
            "ఫాంటసీ ధారావాహిక": 1,
            "బేతాళ కథ": 1,
            "నీతి కథ": 6,
            "హాస్యం/బుద్ధి కుశలత": 1,
            "హాస్యం": 1,
            "ఫాంటసీ కథ": 1,
            "పౌరాణిక ధారావాహిక": 1,
            "నీతి ధారావాహిక": 1,
            "చారిత్రక వ్యాసం": 1
        }
    }
}