{
    "book_id": "చందమామ_1998_01",
    "stories": [
        {
            "title": "వార్తలు - విశేషాలు: వందసంవత్సరాల ఓటుహక్కు తరువాత ఒక మహిళాప్రధాని!",
            "book_page_start": 9,
            "pdf_page_start": 9,
            "pdf_page_end": 9,
            "author": "చందమామ బృందం",
            "genre": "చరిత్ర/సమకాలీన అంశాలు",
            "moral": "చారిత్రక పరిణామాలు, స్త్రీల రాజకీయ భాగస్వామ్యంపై అవగాహన.",
            "keywords": [
                "న్యూజీలాండ్",
                "జెన్నీషిప్లే",
                "మహిళా ప్రధాని",
                "రాజకీయాలు",
                "ఎన్నికలు"
            ],
            "characters": [
                "శ్రీమతి జెన్నీషిప్లే",
                "జిమ్ బోగ్లెర్",
                "విన్స్టన్ పీటర్స్",
                "శ్రీమతి హెలెన్ క్లార్క్"
            ],
            "locations": [
                "న్యూజీలాండు"
            ],
            "content": "న్యూజీలాండు తొలి మహిళా ప్రధానమంత్రిగా\nడిసెంబర్ 8వ తేదీ శ్రీమతి జెన్నీషిప్లే పదవీ\nప్రమాణ స్వీకారం చేశారు. ప్రపంచంలోనే మొట్ట\nమొదట అంటే 1893వ సం॥లోనే స్త్రీలకు\nఓటింగు హక్కు ఇచ్చిన స్వతంత్రదేశం న్యూజీ\nలాండు అన్న విషయం ఇక్కడ చెప్పుకోతగ్గ\nవిశేషం!\n1952వ సం||లో జన్మించిన జెన్నీఫర్, టీచర్స్\nడిగ్రీ పూర్తిచేసి 1972 నుంచి ×76 వరకు పాఠశాల\nఉపాధ్యాయురాలుగా ఉద్యోగం చేసింది. ఒక\nరైతును పెళ్ళాడి, వ్యవసా\nయంలో ఆయనకు సాయంగా\nనిలిచింది. కాని ఆమె దృష్టి\nఎప్పుడూ రాజకీయరంగంపైనే\nఉండేది.మిత్రుల ప్రోత్సాహంతో\nఆమె 1975వ సం॥లో నేష\nనల్ పార్టీలో సభ్యురాలుగా\nచేరి, పార్టీ కార్యక్రమాలలో\nఎంతో చురుకుగా పాల్గొని,\nపార్టీ అధ్యక్షుడు జిమ్ బోగ్లెర్\nదృష్టిని ఆకర్షించింది. ఆమె\nలోని నాయకత్వ లక్షణాలనూ.\nఉత్సాహాన్నీ చూసి బోగ్లెర్.\nఆమె మునుముందు అధికా\nరంలో తనకు ప్రత్యర్థికాగల\nదేమో అని కూడా అనుమా\nనించాడు. ఆ అనుమానం\n1997 ముగిసే నాటికి అక్ష\nరాలా నిజమయింది.\n1987వ సం||లో శ్రీమతి షిప్లే పార్లమెంటుకు\nఎన్నికయింది. 1990వ సం||లో న్యూజీలాండ్\nఫస్ట్ పార్టీతో పొత్తు కుదుర్చుకుని, నేషనల్ పార్టీ\nనాయకుడు బోగ్లెర్ ప్రధానమంత్రి అయ్యాడు.\nన్యూజీలాండ్ ఫస్ట్పర్టీ నాయకుడు విన్స్టన్ పీటర్స్\nఉపప్రధాని అయ్యాడు. బోగ్లెర్ శ్రీమతి షిప్లేను\nసంఘ సంక్షేమ మంత్రిగా నియమించాడు. ఆమె\nప్రజల విమర్శలకు గురైనప్పటికీ కొన్ని సంస్కరణ\nలను ప్రవేశ పెట్టింది. ఆ తరవాత ఆమె 1993వ\nసం॥లో ఆరోగ్యశాఖనూ, 1996వ సం||లో రవాణా\nశాఖనూ చేపట్టి, ఆయా శాఖలలోనూ సంస్కరణలు\nప్రవేశపెట్టింది. ఆమె పలుకుబడి తగ్గుముఖం పట్టి\nనప్పటికీ ఆమె దృష్టి అత్యున్నత పదవి మీదపడి,\nఅవకాశం కోసం కాచుకున్నది.\nబోగ్లెర్ విదేశ పర్యటనలో ఉన్నప్పుడు, ఆమె\nనేషనల్ పార్టీలోని మెజారిటీ ఎంపీల మద్దతు తన\nవైపుకు తిప్పుకున్నది. బోగ్లెర్ ప్రధానమంత్రి పదవికి\nరాజీనామా చేయాలని ఎంపీలు కోరారు. బోగ్లెర్\nరాజీనామా చేయక తప్పలేదు.\nజెన్నీషిప్లే న్యూజీలాండ్ ఫస్ట్ పార్టీతో మంత\nనాలు జరిపి పొత్తును దృఢపరుచుకుని, తాను\nప్రధాన మంత్రి పదవిని\nచేపట్టి, ఆ పార్టీ నాయ\nకుణ్ణి యధాప్రకారం\nఉపప్రధానిగా కొనసాగేలా\nచేసింది. మాజీ ప్రధాని\nబోగ్లెరు విదేశాంగ,\nవర్తకశాఖలను కేటాయిం\nచింది.\nనూతన ప్రధాని జెన్నీ\nషిప్లే ఐదుఅంశాల కార్య\nక్రమాన్ని ప్రకటించింది.\nకుటుంబ, సామాజిక\nవిలువలను పెంపొందిం\nచడం; ప్రస్తుతం వున్న\n120 సభ్యుల సంఖ్యను\nతగ్గించి, పార్లమెంటు\nవ్యయాన్ని అదుపుచే\nయడం; విద్యా-వైద్య\nరంగాల అభివృద్ధికి ప్రాముఖ్యత నివ్వడం; పన్నుల\nతగ్గింపు -అందులో ముఖ్యమైన అంశాలు.\n1999వ సం||లో న్యూజీలాండులో ఎన్నికలు\nజరుగనున్నాయి. ప్రస్తుత పరిస్థితులనుబట్టి, ప్రతి\nపక్షమైన లేబర్ పార్టీకే విజయావకాశాలు ఎక్కువ\nఅని పరిశీలకులు అభిప్రాయపడుతున్నారు.\nప్రతిపక్షానికి కూడా ఇప్పుడు శ్రీమతి హెలెన్ క్లార్క్\nఅనేమహిళనాయకత్వం వహిస్తున్నది. కాబట్టి ఏ\nపార్టీ అధికారంలోకి వచ్చినా, న్యూజీలాండులో\nమహిళా ప్రధానులు కొనసాగే అవకాశం వుందని\nపరిశీలకులు భావిస్తున్నారు!",
            "book_page_end": 9
        },
        {
            "title": "మంత్రగత్తె భోషాణం",
            "book_page_start": 10,
            "pdf_page_start": 10,
            "pdf_page_end": 15,
            "author": "మాచిరాజు కామేశ్వరరావు",
            "genre": "జానపద కథ",
            "moral": "వెర్రిగా కనిపించే అమాయకత్వం కొన్నిసార్లు దురాశతో కూడిన తెలివిని ఓడిస్తుంది.",
            "keywords": [
                "వెంగళప్ప",
                "మంత్రగత్తె",
                "భోషాణం",
                "వదినెలు",
                "అమాయకత్వం"
            ],
            "characters": [
                "వెంగళప్ప (వెంకటప్ప)",
                "మురహరి",
                "మరిడమ్మ (మంత్రాల మరిడమ్మ)",
                "స్వర్ణమంజరి",
                "పెద్దవదినె",
                "రెండవవదినె",
                "మూడవవదినె"
            ],
            "locations": [
                "అడవి",
                "గుడిసె",
                "వెంగళప్ప ఇల్లు"
            ],
            "content": "ముత్యాలవ్యాపారి మురహరికి నలుగురు\nకొడుకులు. పెద్దవాళ్ళు ముగ్గురూ తెలివ\nయినవాళ్ళు. వాళ్ళు తండ్రికి వ్యాపారంలో\nచేదోడువాదోడుగా వుండేవారు. ఆఖరివాడు\nవెంకటప్ప మందమతి. అందరూ వాడిని\nవెంకటప్ప అనడానికి బదులు, వెర్రి\nవెంగళప్ప అంటూ హేళన చేసేవారు. వాడికి\nఆపేరే స్థిరపడిపోయింది. చిన్నతనంలోనే\nతల్లిని పోగుట్టుకున్న వెంగళప్ప అంటే,\nమురహరికి పంచప్రాణాలు.\nపెద్దకొడుకులు ముగ్గురికీ పెళ్ళిళ్ళయి,\nకోడళ్ళు కాపరానికి వచ్చారు. మామగారు\nతమ భర్తల కన్నా వెంగళప్పను ప్రేమగా\nచూడడం వాళ్ళకు గిట్టేదికాదు.\nవెంగళప్పకు పెళ్ళిచేస్తే, అతడి ప్రవర్త\nనలో మార్పురావచ్చని మురహరి ఆశ.\nఅయితే, వెంగళప్పను గురించి ఆ చుట్టు\nపక్కల ఊళ్ళల్లో అంతా ఎరిగివుండడంతో,\nవాడికి పిల్లను ఇవ్వడానికి ఎవరూ ముందు\nకురాలేదు. వెంగళప్ప పెళ్ళిని గురించిన\nదిగులుతోనే, మురహరికళ్ళుమూశాడు.\nఆరోజునుంచీ వెంగళప్ప కష్టాలు ఆరం\nభమయ్యాయి. వాడి వదినెలు వాడిచేత\nఅడ్డమైన చాకిరీ చేయించేవాళ్ళు. అయితే,\nఏపనీసరిగా చేయడం చేతగాని వెంగళప్ప,\nఅప్పగించినపనులన్నీపాడుచేస్తూండేవాడు.\nఒకరోజు భర్తలు ఇంటలేని సమ\nయంలో, వెంగళప్ప వదినెలు ముగ్గురూ\nనడిమింట సమావేశమయ్యారు.\n“తిండికి తిమ్మరాజు, పనికిపోతురాజు!\nఈ వెంగళప్పశనిని బతికున్నన్నాళ్ళూతేరగా\nపోషించవలసిందేనా?” అన్నది పెద్దవదినె\nచేతులు తిప్పుతూ.\n“ఈవెర్రిమాలోకానికి పిల్లనిచ్చేదిక్కు\nలేదు. ఇక ఇల్లరికానికి ఏఊరుపంపిస్తాం?”\nఅంటూ మూతివిరిచింది రెండవవదినె.\n“ఆ ముసలాయన పోతూ పోతూ, ఈ\nతద్దినాన్నిమననెత్తిన పెట్టిపోయాడు!”అంటూ\nమెటికలు విరిచింది మూడవవదినె.\nఎలాగయినా వెంగళప్ప పీడ విరగడ\nచేసుకోవాలని, తోడికోడళ్ళు ముగ్గురూ\nకూడబలుక్కున్నారు.\nఅప్పటివరకూ పెరట్లోని కూరపాదు\nలకు, బావినీరు తోడిపోసిన వెంగళప్ప\nఆయాసపడుతూ వాళ్ళ దగ్గరకు వచ్చి,\n“ఆకలిగావుంది వదిన్లూ! అన్నంలోకి కంది\nపచ్చడీ, సొరకాయపులుసూ కావాలి,”\nఅన్నాడు.\nఆ మరుక్షణం ముగ్గురు వదినెలూ\nమూలుగుతూ, గదిలో చాపలు పరుచుకుని\nపడుకున్నారు. అదిచూసి వెంగళప్ప భయ\nపడిపోయి, “ఇంతలోనే మీకేమయింది?\nఒంట్లో బాగాలేదా? నాన్నలా చచ్చిపోతు\nన్నారా?\" అన్నాడు.\n“నాకు సుత్తెతో మోదుతున్నట్టుగా, తల\nబద్దలయ్యే నొప్పి! గోధుమరంగు తాచు\nపాముకోరలు పీకి నిప్పులోవేసి, ఆ పొగ\nపీలిస్తేనేగానీ ఈ నొప్పిపోదు,” అన్నది పెద్ద\nవదినె.\n“నాకు బండరాయి లోపలవున్నట్టుగా,\nఒకటే కడుపునొప్పి! పులిపాలల్లో వాము\nపొడి కలుపుకుని తాగితే తప్ప, ఈ బాధ\nతీరదు,” అన్నది రెండవవదినె.\n“నాకు ఇసకపోసుకున్నట్టుగా, కళ్ళల్లో\nఒకటే భగభగమంటలు! బ్రహ్మరాక్షసి\nకొమ్ము అరగదీసి, ఆ గంధం కాటుకలా\nపెట్టుకుంటేగానీ, ఈ మంటలు చల్లారవు,”\nఅన్నది మూడవవదినె.\nవెంగళప్ప, ఆ బాధలన్నీ తనకే వచ్చిన\nట్టుగా విలవిలలాడిపోతూ, “వదిన్లూ, డబ్బు\nలివ్వండి! బజారుకుపోయి మీకు కావలసి\nనవన్నీ తెస్తాను,” అన్నాడు.\n“అవి బజారులో దొరకవు; అడవిలో\nవుంటాయి! నీకు తెలుసుగా, మీ అన్నయ్య\nలకు ఊపిరిసలపని పని. వాళ్ళకు అడవి\nలోకివెళ్ళే తీరికలేదు. ఈ బాధలతో మేము\nచచ్చిపోవలసిందే!” అంటూ గట్టిగా మూల\nగసాగారు వదినెలు.\nజాలిగుండెల వెంగళప్ప, వాళ్ళ మూలు\nగులు వినలేక, “ఇప్పుడే నేను అడవికి\nవెళ్ళి, మీక్కావలసినవన్నీ తెస్తాను,”అంటూ\nబయల్దేరాడు.\nవాడటువెళ్ళగానే, లేచి కూర్చుంటూ,\n“ఈ రాత్రివెంగళప్పను తప్పక తాచు\nపాము కాటువేస్తుంది! “అంటూ ఆనంద\nపడి పోయింది పెద్దవదినె.\n“అది తప్పితే, పెద్దపులి పొట్టచీల్చడం\nఖాయం!\" అంటూ పొంగిపోయింది రెండో\nవదినె.\n“పైరెండూ కుదరకపోతే, ఏబ్రహ్మ రాక్షసో,\nఈ వెర్రిమాలోకాన్ని పట్టుకుని మింగె\nయ్యడం తథ్యం!\" అంటూ సంతోషపడి\nపోయింది. మూడవవదినె.\nవెంగళప్ప, గోధుమరంగుతాచు, పెద్ద\nపులి, బ్రహ్మరాక్షసిని వెతుకుతూ, అడవిలో\nకొంతదూరంపోయేసరికి, బాగా చీకటిపడి\nపోయింది. వాడు కొన్ని పాములనుచూసి\nతోకపట్టుకోబోయాడు కానీ, అవి గోధు\nమరంగులో లేకపోవడంతో ఆ ప్రయత్నం\nమానాడు. వాడు అడవిలో ఎంతదూరం\nవెళ్ళినా, నక్కలూ, కుందేళ్ళూ, కనిపిం\nచాయి కానీ, పులి జాడలేదు.\nవాడుఆకలితోనకనకలాడిపోతూ, “ఓసీ,\nబ్రహ్మరాక్షసీ! ఇటొచ్చి, నా కంటబడు!\".\nఅంటూ పెద్దగాకేకలు వెయ్యసాగాడు.\nఆ ప్రాంతాల, ఒక దిబ్బమీద గుడిసె\nవేసుకుని, తనకూతురితోపాటు నివసిస్తున్న\nమంత్రాల మరిడమ్మకు, ఆ కేకలు విని\nపించాయి. మరిడమ్మ గుడిసెలో దీపం\nవత్తి పెద్దదిచేసి, బయటకు వచ్చి, “ఎవడ్రా\nవాడు? అర్ధరాత్రివేళ మరిడమ్మ ఇంటికేసి\nరావడమేకాక, గావుకేకలా? ఆహాఁ, ఎన్ని\nగుండెలు!” అన్నది.\nవెంగళప్ప గుడ్డివెన్నెలకాంతిలో మరిడ\nమ్మనుచూసి, దిబ్బఎక్కి, “అత్తత్తా! ఈచుట్టు\nపక్కల గోధుమరంగు తాచుపాములూ,\nపెద్దపులులూ, రాక్షసులూ - ఇలాంటివేమీ\nలేవా?” అని అడిగాడు.\n“నువ్వనే ఆ మూడింటిపెట్టు, ఇదే\nమంత్రాలమరిడమ్మను నేనున్నాను! భళిరా,\nకుర్రకుంకా! ఇంత పొద్దుపోయి, ఆ\nఅంకమ్మ శివాలేమిట్రా?” అని ఆశ్చర్యంగా\nఅడిగింది.\nవెంగళప్ప, తన ముగ్గురువదినెలకూ\nవచ్చిన బాధలూ, అందుకు విరుగుళ్ళు\nకూడాచెప్పి, “వాళ్ళకు కావలసినవి తీసు\nకుని నేను వెంటనే వెళ్ళాలత్తా. పాపం,\nవాళ్ళుమాత్రం ఎంతసేపని బాధ భరించ\nగలరు చెప్పు!\" అన్నాడు.\nవాడు వెర్రిబాగులవాడనీ, వాడిని చంప\nడానికివాడివదినెలు, ఈపథకం వేశారనీ,\nమరిడమ్మకు అర్థమైపోయింది.\n“పుట్టు సాహసివిరా, అల్లుడూ! ఆకలితో\nవున్నట్టున్నావు. వెంటనే ఆకలి చల్లార్చక\nపోతే- సాహసం చల్లబడిపోతుంది. నాలుగు\nరొట్టెలుతిను,” అంటూ గుడిసెలోకిపోయి,\nఒక నులకమంచం తెచ్చి బయటవేసింది.\nతర్వాత మరిడమ్మ,ఒక కంచుపళ్ళెంలో\nనాలుగు జొన్నరొట్టెలూ, ఇంత పుట్ట\nకుక్కులకూరా వేసి తెచ్చి వెంగళప్ప\nకిచ్చింది. వాడు వాటిని ఆవురావురు\nమంటూ తిని, మరిడమ్మ ఇచ్చిన మంచీ\nనీళ్ళుతాగి, “అత్తమ్మా! అడవికోడి రుచి\nముందు, పూరికోడి బలాదూర్!” అన్నాడు\nచిటికెలు వేస్తూ.\nఆ మాటలకు మంత్రాల మరిడమ్మ\nపెద్దగా నవ్వి, “అల్లుడూ! అది కోడిమాంసం\nకాదు; పుట్టకుక్కులకూర. అందంలో\nరాచకన్నెలను కాదనిపించే, నాకూతురు\nస్వర్ణమంజరి వంట!” అన్నది.\nగుడిసె బయట జరుగుతున్న ఈసంభా\nషణవల్ల, నిద్రాభంగమైన స్వర్ణమంజరి,\n“ఏమే అమ్మా! మళ్ళీ నేపాళం నుంచి, నీ\nగురువేమైనాతగలడ్డాడా? నేర్చిన మంత్రాలు\nచాలవా? ఇప్పటికే మంత్రగత్తెకూతురు\nనని, ఎవరూ నన్నుపెళ్ళాడడానికి ముందు\nకురావడంలేదు. నీకడుపున పుట్టిన ఖర్మా\nనికి, ఇలా అడవిమనిషిలా చచ్చేదాకా, ఈ\nగుడిసెలోనే బతకాలి,” అన్నది పట్టరాని\nకోపంతో.\nమరిడమ్మ, కూతురుకేమీ జవాబివ్వ\nకుండా, “అల్లుడూ! తెల్లవారే దాకా, ఈ\nమంచంమీదే పడుకో. నీక్కావలసిన వస్తు\nవుల సంగతి రేపుచూద్దాం,” అని చేతిలోని\nమంత్రదండంతో గుడిసెచుట్టూ ఒకగీత\nగీయగానే, భగ్గుమంటూ ఒక అడుగుఎత్తు\nమంటలేచింది.\n“భయపడకల్లుడూ! నిప్పుచూస్తే ఏ\nమృగం కూడా ఇటుకేసి రాదు,” అంటూ\nమరిడమ్మ గుడిసెలోకి వెళ్ళిపోయింది.\nమరిడమ్మ అటువెళ్ళగానే వెంగళప్ప\nనిద్రలోకి జారుకున్నాడు. మళ్ళీ పడుకుని\nనిద్రపోయేందుకు ప్రయత్నిస్తున్న స్వర్ణమం\nజరితో మరిడమ్మ, “తర్వాత నిద్రపోదువు\nగాని, ముందుబయటపడుకునివున్న కుర్ర\nవాడు నీకు నచ్చాడో లేదో చెప్పు!” అన్నది.\nస్వర్ణమంజరి గుడిసె తలుపు తెరిచి\nబయటికి చూసింది. గుడ్డివెన్నెల వెలు\nగులో-దబ్బపండు ఛాయతో పుష్టిగావుండి,\nఆదమరిచి నిద్రపోతున్న వెంగళప్ప,\nఆమెకు ఎంతగానో నచ్చాడు. కూతురు\nసిగ్గుపడుతూ తలుపు మూసి లోపలకు\nరావడంచూసి, సంగతిగ్రహించిన మరి\nడమ్మ, “తెల్లవారగానే ఆకుర్రాడితో నీ పెళ్ళి\nజరిగిపోతుంది. మనిషి ఒట్టి అమాయ\nకుడైనా, చాలా బుద్ధిమంతుడు. మంచి\nతెలివైన ఆడపిల్లకు, అమాయకుడు భర్తగా\nదొరకడం, పూర్వజన్మపుణ్యం అంటాడు-\nమాగురువు నేపాళభట్టు!\" అంటూ పెద్దగా\nనవ్వింది.\nఆతర్వాత ఆమె, తెల్లవారుజామున\nఅడవికోళ్ళుకూయడం ప్రారంభించగానే,\nనిద్రపోతున్న వెంగళప్పను తట్టిలేపి,\n“అల్లుడూ! నాకూతురు స్వర్ణమంజరిని\nపెళ్ళిచేసుకుంటే, నువ్వడిగినవన్నీ కట్నంగా\nఇస్తాను,\" అన్నది.\nవదినెల ఆరోగ్యం బాగుపడితే అంతే\nచాలనుకుని, వెంగళప్ప, “ఇంతగా అడ\nగాలా, అత్తా! పెళ్ళేగదా, చేసేసుకుంటాను,”\nఅన్నాడు.\nమరిడమ్మ అప్పటికప్పుడు కొండదేవత\nగుడిలో గన్నేరు దండలు మార్పించి, ఆ\nఇద్దరికీ పెళ్ళి చేసేసింది. తర్వాత ఆమె,\nఒకపల్లెనుంచి ఎడ్లబండిని తీసుకువచ్చి,\nఅల్లుడూ, కూతురూ బండిఎక్కాక, గుడిసె\nలోంచి పాతభోషాణం ఒకటి తెచ్చి బండిలో\nపెట్టించి, వెంగళప్పతో, “అల్లుడా! మీవది\nనెలకు కట్నాలూ, కానుకలతోపాటు, వాళ్ళు\nకావాలన్నవికూడా, ఈ భోషాణంలో వున్న\nవనిచెప్పు,” అని సాగనంపింది.\nసాయంత్రానికి భార్యతో, ఇంటిముందు\nదిగాడు, వెంగళప్ప. ఆసరికి వాడు చచ్చి\nమామగారిని చేరి వుంటాడనుకున్నవాడి\nవదినెలు వాడు పసుపుబట్టలతో, బంగారపు\nబొమ్మలాంటి భార్యతో రావడంచూసి,\nవిస్తుపోయారు.\nబండివాడు భోషాణాన్ని లోపలిగదిలో\nపెట్టి వెళ్ళిపోయాడు. వెంగళప్పతో లోనికి\nరాబోతున్న స్వర్ణమంజరిని గుమ్మంలోనే\nవదినెలు అడ్డగించి, “లోపలికి అడుగు\nపెడితే కాళ్ళువిరగ్గొడతాం, ఎవత్తివేనువ్వు?\nఎర్రగా బుర్రగా కనబడగానే కానీ కట్నం\nలేకుండా, మా మరిదిని బుట్టలోవేసి తాళి\nకట్టించుకుంటావా?” అన్నారు.\n\"మీక్కావలసినవన్నీ, ఆ భోషాణంలో\nవున్నాయని, మా అత్త మీకు చెప్పమన్నది,”\nఅన్నాడు వెంగళప్ప. ఆ మాట వినగానే\nముగ్గురువదినెలూ, చావు తప్పించుకుని\nవెంగళప్ప అవన్నీ ఎలా తేగలిగాడబ్బా,\nఅనుకుంటూ ఆశ్చర్యపోయారు.\nముందుగా పెద్దవదినె గదిలోకిపోయి,\nఆత్రంగా భోషాణంమూతతెరిచింది. అంతే!\nలోపలినుంచి నిలువెత్తుగోధుమవన్నెత్రాచు\nబుస్సుమంటూ పడగెత్తింది. ఆమె కెవ్వు\nమనబోయి నిగ్రహించుకుని, భోషాణం\nమూతమూసి, గదిబయటకు వచ్చి, “ఇంకా\nగుమ్మంలోనే నిలబడిపోయారేం? లోపలికి\nరండి!” అంటూ వెంగళప్పనూ, స్వర్ణమంజ\nరిని లోపలికి ఆహ్వానించింది.\nఈసారి రెండవవదినె హడావిడిగా గది\nలోకివెళ్ళి, భోషాణం మూత తెరిచింది.\nలోపల కోరలుచాచి, పంజాలు ఝళిపిస్తూ\nభయంకరమైన పెద్దపులి. ఆమె మూర్ఛ\nపోబోయి తమాయించుకుని, గదినుంచి\nబయటికివచ్చి, “అలా నిలబడిపోయారేం,\nకూర్చోండి!” అంటూ వెంగళప్పకూ, వాడి\nభార్యకూ మంచం వాల్చింది.\nమూడవ వదినె దాదాపు పరుగుపెడుతూ\nగదిలోకివెళ్ళి, భోషాణంమూత ఎత్తింది.\nలోపల తలపై రెండుకొమ్ములతో, ఒంటి\nనిండా రోమాలతో, చింతమొద్దు లాంటి\nబ్రహ్మరాక్షసి కళ్ళు నులుపుకుంటూ ఆవులి\nస్తున్నది.\nఇది చూసి ఆమెకు పైప్రాణాలు పైనే\nపోయేంత పనై, పిచ్చిచూపులు చూస్తూ\nబయటికి వచ్చి, వెంగళప్పా, వాడి భార్యతో,\n\"భోజనం ఎప్పుడు చేశారో ఏమో! కాళ్ళు\nకడుక్కుని వస్తే, భోజనం వడ్డించేస్తాను,\nఅన్నది.\nముగ్గురు వదినెల చేతుల్లో ఏమీలేక\nపోవడం చూసి, వెంగళప్ప, \"మీబాధలు\nతగ్గిపోయినట్టున్నాయి. ఆభోషాణం, మా\nగదిలోనే వుంటుంది గదా! మా అత్త\nపంపిన వస్తువులు, మీకెప్పుడు అవసరం\nఅయితే, అప్పుడు తీసియిస్తాను,” అన్నాడు.\n“చిన్నపిల్లలు మీరు మాకిచ్చేదేమిటి!\nమేమే మిమ్మల్ని కంటికిరెప్పలా కాపాడు\nకుంటాం,” అన్నారు ముగ్గురు వదినెలూ\nఆప్యాయంగా.\nమరిడమ్మకు తెలుసు- గదిలో ఆ\nభోషాణం వున్నంతకాలం, ఆఇంట్లో వెంగ\nళప్పకూ, తనకూతురుకూ- ఆడింది ఆట,\nపాడింది పాటగా రోజులు గడిచిపోతా\nయని. నిజం, అక్షరాలా అలాగే జరిగింది.!",
            "book_page_end": 15
        },
        {
            "title": "వెయ్యినూటపదహార్లు",
            "book_page_start": 16,
            "pdf_page_start": 16,
            "pdf_page_end": 16,
            "author": "కోనే నాగవెంకట ఆంజనేయులు",
            "genre": "నీతి కథ",
            "moral": "తెలివిగా మాట్లాడటం, వాక్చాతుర్యం ద్వారా మనం కోరుకున్నదాని కంటే ఎక్కువ పొందవచ్చు.",
            "keywords": [
                "శంకరాచారి",
                "గౌతమసేనుడు",
                "అర్ధనారీశ్వరుడు",
                "శిల్పి",
                "వాక్చాతుర్యం"
            ],
            "characters": [
                "గౌతమసేనుడు (రాజు)",
                "శంకరాచారి (శిల్పి)",
                "మంత్రి"
            ],
            "locations": [
                "హేలాపురి",
                "సుగంధపురి"
            ],
            "content": "ఒకప్పుడు హేలాపురిని పాలించిన గౌతమసేనుడు గొప్పశివభక్తుడు, కళాపోషకుడు. రాజ్యంలో ఏ కళల్లో\nఅయినా కౌశలం వున్నవాళ్ళు, రాజును దర్శించి తగిన బహుమతీ సత్కారం పొందుతూండేవాళ్ళు.\nసుగంధపురిలో వుండే శంకరాచారి మంచి శిల్పి. తను చెక్కిన దేవతామూర్తులతో, శిల్పాలతో ఒక\nఅందమైన దేవాలయాన్ని నిర్మించాలన్నది అతడి జీవితాశయం. అయితే, ఇందుకు ఒకలక్షవరహాలయినా\nఖర్చవుతుంది.\nశంకరాచారి బాగా ఆలోచించి, అర్ధనారీశ్వరుడి శిల్పాన్ని నల్లరాతితో చెక్కి, దాన్ని తీసుకుని, రాజు\nగౌతమసేనుడి దగ్గరకు వెళ్ళాడు. అద్భుతమైన కళానైపుణ్యంతో మలచబడిన, ఆ శిల్పాన్ని చూసి రాజు\nముగ్ధుడై, “ఈ శిల్పికి వెయ్యిన్నూట పదహార్లు బహుమానంగా ఇవ్వండి!\" అని మంత్రిని ఆదేశించాడు.\nవెయ్యినూటపదహార్లు ఒక సంచీలో పోసి, వెండి పళ్ళెంలో పెట్టి, శంకరాచారికి బహుమానంగా ఇవ్వడా\nనికి తీసుకురాబడ్డాయి. ఇది చూసి శంకరాచారి నిరుత్సాహపడ్డాడు. తన కళానైపుణ్యానికి లక్షవరహాలన్నాకోరి\nఆలయం కట్టించాలనే ఆశతో వచ్చాడతను.\nఇప్పుడేం చేయాలా అని మధనపడుతున్న శంకరాచారి మనసులో, మెరుపులా ఒక ఆలోచన\nవచ్చింది. అతడు రాజుతో, \"మహారాజా! ఈ చిన్నమొత్తం కాక, తమరు ముందు అన్నవిధంగా, వెయ్యి\n- నూటపదహార్లు బహూకరించండి,\" అన్నాడు.\nరాజుకు వెంటనే శిల్పిమాటలు అర్థంకాలేదు. ఆయన కొద్దిసేపు మౌనంగావుండి, తర్వాత శంకరాచారి\nవాక్చాతుర్యానికి చిరునవ్వునవ్వి, మంత్రితో, “ఈ మహాశిల్పికి నేనింతకు ముందుచెప్పిన విధంగా,\nవెయ్యినూటపదహార్లు బహూకరించండి!\" అన్నాడు.\nఆవిధంగా శంకరాచారి, రాజునుంచి లక్షవరహాలకుమించిన ధనం సంపాయించి, తన జీవితాశయమైన\nదేవాలయాన్ని, అద్భుతమైన శిల్పాలతో నిర్మించాడు.",
            "book_page_end": 16
        },
        {
            "title": "సామ్రాట్ అశోక-13",
            "book_page_start": 17,
            "pdf_page_start": 17,
            "pdf_page_end": 24,
            "author": "చందమామ బృందం",
            "genre": "చారిత్రక నవల",
            "moral": "ధర్మబద్ధంగా పాలించిన చోట శాంతి, ప్రశాంతత ఉంటాయి. యుద్ధం కేవలం వినాశనాన్ని తెస్తుంది.",
            "keywords": [
                "అశోకుడు",
                "కళింగ యుద్ధం",
                "విదీశాదేవి",
                "దధీచి ముని",
                "త్యాగం"
            ],
            "characters": [
                "అశోకుడు (మహారాజు)",
                "విదీశాదేవి (మహారాణి)",
                "మహేంద్రుడు",
                "సంఘమిత్ర",
                "యశుడు",
                "దూత",
                "దధీచి ముని",
                "వృత్తాసురుడు"
            ],
            "locations": [
                "పాటలీపుత్రం",
                "ఉజ్జయిని",
                "కళింగ",
                "తోశాలి",
                "దయానది తీరం",
                "సువర్ణ ద్వీప సముదాయం"
            ],
            "content": "[తండ్రి బిందుసారుడి మరణవార్త అందగానే అశోకుడు ఉజ్జయిని నుంచి కొంత సైన్యంతో\nపాటలీపుత్రం చేరుకుని, తనను హతమార్చడానికి పూనుకున్న రాకుమారులను వధించి ముందుకు\nవెళ్ళాడు. తండ్రి చితికి నిప్పంటించిన తరవాత పెద్దలకోరిక ప్రకారం రాజ్యాధికారం చేపట్టాడు.\nతక్షశిలనుంచి క్రోధావేశంతో బయలుదేరిన సుశేముడు దురహంకారం కొద్దీ, రాజధాని నగరద్వారం\nదగ్గరే హతుడయ్యాడు. విదీశాదేవి అనుమతి మేరకు, పెద్దలకోరిక ప్రకారం ఒక రాకుమారిని\nవివాహమాడి అశోకుడు రాజ్యాభిషిక్తుడయ్యాడు. కొన్నాళ్ళ తరవాత మంత్రి, సేనాధిపతుల ప్రోద్బలంతో,\nకళింగపై దండెత్తడానికి పాటలీపుత్రంలో యుద్ధసన్నాహాలు ఆరంభమయ్యాయి. — తరవాత)\nపాటలీపుత్రం నుంచి ఉజ్జయినికి చేరు\nకున్న దూత, రాజభవనంలోని విదీశాదేవిని\nదర్శించి, \"మహారాణికి నమస్కారం!\"\nఅంటూ గౌరవంతో తలవంచి చేతులు\nజోడించాడు.\n“నన్నంత ఆడంబరంగా సంబోధించ\nవలసిన అవసరంలేదు, నాయనా! మీ\nరాజుగారు ప్రస్తుతం వివాహమాడిన అసం\nధిమిత్ర మాత్రమే అటువంటి గొప్ప\nగౌరవమర్యాదలకు అర్హమైనది!” అని\nదూతను మృదువుగా వారించింది విదీశా\nదేవి.\n“క్షమించాలి, మహారాణీ! రాజుగారు\nద్వితీయ వివాహం చేసుకున్నంత మాత్రాన\nతమరు మహారాణి కాకుండా పోరు.\nమిమ్ములనూ, మీ పిల్లలనూ రాజుగారు\nఅనుక్షణం తలచుకుంటున్నారు. తమరు\nఒకటికి రెండుసార్లు రాజుగారి ప్రాణాలను\nరక్షించిన విషయం ఆయన మరువలేక\nపోతున్నారు. తమరినీ, పిల్లలనూ చూడా\nలని తహతహ లాడుతున్నారు. త్వరలో\nరాజుగారు కళింగపై దండయాత్రకు\nబయలుదేరనున్నారు. ఎంతటి వీరులకైనా\nసరే, యుద్ధంలో జయాపజయాలు ఊహిం\nచలేనివి కదా! అందువల్ల తాను దండ\nయాత్రకు బయలుదేరేలోగా తమరినీ,\nపిల్లలనూ పాటలీపుత్రంలో స్థిరపడేలా\nచేయాలని రాజుగారు ఆశిస్తున్నారు!”\nఅన్నాడుదూత, అశోకుడు పంపిన లేఖను\nఆమెకు అందిస్తూ.\nఆ మాటలు వినగానే విదీశాదేవి\nప్రశాంత హృదయంలో విషాద మేఘాలు\nఅలముకున్నాయి. ఆమె వదనం విచార\nగ్రస్తమయింది. ఆ లేఖను ఆమె నెమ్మదిగా\nచదివింది. ఆ తరవాత ఆమె దృష్టి,\nదూరంగా ఒక చెట్టు కింద ప్రశాంతంగా\nకూర్చుని తాళపత్ర గ్రంథాలను పఠిస్తున్న\nతన పిల్లలు మహేంద్రుడు, సంఘమిత్రల\nమీదికి మళ్ళింది.\nతరవాత ఆమె దూతకేసి తిరిగి,\n“నాయనా! ఒకప్పుడు అలజడులు చెల\nరేగిన ఈ నగరంలో, శాంతి భద్రతలు\nనెలకొనడానికి కారణం నా భర్త. ఆయన\nఎంతో జాగ్రత్తగా ధర్మబద్దమైన చట్టాలను\nప్రవేశపెట్టి, వాటిని నియమబద్ధంగా\nఅమలు పరచడానికి, నిజాయితీ పరులైన\nఅధికారులను నియమించాడు. సమర్థవం\nతులైన ఆ అధికారుల కారణంగా ఈ\nప్రాంత ప్రజలతోపాటు నా పిల్లలు కూడా\nప్రశాంతంగా జీవిస్తున్నారు. సహజమైన\nదించగలం? క్షతగాత్రులైన స్త్రీపురుషులు\nప్రాణాలు వదులుతూ పెట్టే శాపనార్థాలు\nవిని భరించగలమా? యుద్ధం అన్ని\nవిధాలా అరిష్టదాయకం కదా? అందువల్ల,\nదండయాత్ర ఉద్దేశాన్ని విరమించుకున్నట్ట\nయితే, నేను పిల్లలతో రాజధానీ నగరానికి\nరాగలనని మీ మహారాజుకు నా మాటగా\nచెప్పు!\" అన్నది విదీశాదేవి ఎంతో గంభీ\nరంగా.\n“మహారాణీ! కరుణాపూరితమైన మీ\nసలహాకు ప్రత్యుత్తరమిచ్చే సావకాశం\nమహారాజుకు ఉంటుందో లేదో తెలి\nయదు. ఎందుకంటే, అప్పుడే దండయా\nత్రకు రంగం సిద్ధమయింది. జైత్రయాత్రకు\nబయలుదేరేముందు తమరిని ఒకసారి\nచూసి వెళ్ళడానికి రాజుగారు ఆశించి\nఉండవచ్చు!\" అన్నాడు దూత వినయంగా.\n“అది సాధ్యం కాగలదని నేను భావిం\nచడంలేదు. అయితే, ఇక్కడినుంచే మీ\nరాజుగారి క్షేమాన్ని కోరుకుంటున్నాను.\nదాపులనున్న ప్రశాంతమైన గుహలో\nకూర్చుని ప్రార్థిస్తాను. ఆ ప్రార్థన రాజుగారికి\nయుద్ధంలో విజయం చేకూరాలని కాదు;\nఆయన హృదయంలో వివేకం, విచక్షణా\nజ్ఞానం వికసించాలని! శాంతభావం ఉద\nయించాలని! నువ్వింత దూరం శ్రమపడి\nవచ్చినందుకు కృతజ్ఞతలు తెలియజేస్తు\nన్నాను!\" అన్నది విదీశాదేవి కరుణార్ధ\nనేత్రాలతో విచారంగా నవ్వుతూ.\nదూత చేతులెత్తి నమస్కరించి అక్కడి\nనుంచి బయలుదేరాడు.\nఅశోకుడు సాయంకాలవేళ, పడమటి\nకొండలలో అస్తమిస్తూన్న సూర్యణ్ణి చూస్తూ,\nపాటలీపుత్ర రాజభవనం ఉపరితలంలో\nపచార్లు చేస్తున్నాడు. కొంతసేపటికి\nయశుడు అక్కడికి వచ్చి అశోకుడికి\nనమస్కరించాడు. కాని అశోకుడు ఏమీ\nమాట్లాడలేదు. యశుడు ఆయన మౌనా\nనికి కారణం అడిగాడు. అశోకుడు గాఢంగా\nనిట్టూర్చి, “ఈరోజు ఒకదాని వెనక ఒకటిగా\nరెండు అశుభవార్తలను వినవలసి\nవచ్చింది!\" అన్నాడు.\n“ఏమిటవి?” అని అడిగాడు యశుడు.\n“కళింగ నుంచి మన గూఢచారులు\nతెచ్చిన వార్త మొదటిది! కళింగరాజు,\nవారసులు లేకుండా మరణించిన మాట\nవాస్తవమే. కాని, కళింగలోని ఇరవై ఒక్క\nపరగణాలను ఇరవై ఒక్కమంది అధికా |\nరులు ఉమ్మడిగా ఒక పాలకుడిలా\nఎంతో సమర్థవంతంగా పరిపాలిస్తున్నారు.\nవాళ్ళ ఐకమత్యం అభేద్యం అంటున్నారు!\nక్రమిశిక్షణకు పేరుగాంచిన వాళ్ళ సైన్యం\nచాలా శక్తివంతమైనది. ఇక వర్తకవ్యాపారా\nలంటావా? రాజు మరణానంతరం కూడా\nఏమాత్రం మందగించకుండా దినదినాభి\nవృద్ధి చెందుతున్నవి!\" అన్నాడు అశోకుడు\nకోపంగా..\n“సరే, రెండవ అశుభవార్త ఏమిటి?”\nఅని అడిగాడు యశుడు.\n“మీ గారాల చెల్లెలు విదీశాదేవి, పిల్లలు\nఅక్కడే ఆనందంగా ఉన్నారన్న సాకుతో,\nపాటలీపుత్రానికి రావడానికి నిరాకరిం\nచింది!\" అన్నాడు అశోకుడు.\n“మహారాజా! దానిని ఒకసాకు అని\nమీరెందుకు భావిస్తున్నారు? పిల్లలు అక్కడ\nనిజంగానే ఆనందంగా ఉన్నారు కదా!”\nఅని యశుడు కొంతసేపు ఆగి, ఆ\nతరవాత, “మహారాజు క్షమించాలి. నేను\nచెప్పబోయేది మీకు మూడవ దుర్వార్తగా\nఉండవచ్చు!\" అన్నాడు నెమ్మదిగా.\nఏమిటి అన్నట్టు కోపంగా చూశాడు\nఅశోకుడు.\n“మన వ్యాపారనౌకలు రకరకాల వస్తు\nవులతో సువర్ణ ద్వీప సముదాయానికి\nవెళ్ళిన విషయం తమరెరిగినదే. అయితే,\nజావా, సుమత్ర, బాలీమొదలైన ద్వీపాలలో\nమన వర్తకులు ఏ ఒక్క సరుకునూ\nఅమ్మలేకపోయారు! అక్కడి ప్రజలు\nకళింగ వర్తకుల నుంచి తప్ప, కొత్త వర్త\nకులు మరెవ్వరి దగ్గరా సరుకులు కొనడా\nనికి ఆసక్తి కనబరచడం లేదు. కళింగ\nవర్తకులు ఆ ద్వీపవాసులతో అంతటి\nసత్సంబంధాలు కలిగి ఉన్నారు!\" అన్నాడు\nయశుడు.\n“ఆ సత్సంబంధాలను తెగనరుకుదాం!\nకళింగను మనం పట్టుకున్న తరవాత,\nమనం అనుమతిస్తేనే కదా అక్కడ వర్తక\nవ్యాపారాలు కొనసాగగలవు? ఈ దుర్వార్త\nలన్నీ దండయాత్రకు బయలుదేరాలన్న\nనా సంకల్పాన్ని మరింత దృఢతరం\nచేస్తాయే తప్ప, ఏమాత్రం బలహీన\nపరచలేవు!\" అన్నాడు అశోకుడు పట్టరాని\nఆవేశంతో.\nఅశోకుడు తన బాధను, నిస్పృహను\nకప్పి పుచ్చుకోవడానికే అలా ఆవేశంతో\nమాట్లాడుతున్నాడని యశుడు గ్రహిం\nచాడు. అయితే ఆ తరవాత అతడేమీ\nమాట్లాడలేకపోయాడు. మౌనంగా\nఅక్కడినుంచి బయలుదేరాడు.\nదయానదీ తీరంలో వెలసిన అందమైన\nనగరం తోశాలి. నగరానికి ఆనుకునిచిన్న\nచిన్న కొండలు, చక్కటి ఉద్యాన వనాలు\nఉన్నాయి. దయానది సరస్వతీ నదిగా\nప్రసిద్ధిగాంచిందని పురాణాలు పేర్కొం\nటాయి. సరస్వతీ నదీతీరంలో దధీచి\nఅనే మునిపుంగవుడు నివసించేవాడు.\nఆ కాలంలోనే వృత్తాసురుడనే రాక్షసుడు\nవిజృంభించి, మానవులనూ, దేవతలనూ\nనానా విధాలుగా హింసించసాగాడు. వాణ్ణి\nహతమార్చడానికి ఇంద్రుడికి సాధ్యం\nకాలేదు. తపోసంపన్నుడైన దధీచి ముని\nఅస్థికలతో తయారైన వజ్రాయుధంతోనే\nవృత్తాసురుడికి మరణం సాధ్యమని\nఇంద్రుడికి ధ్యానంలో తెలియ వచ్చింది.\nఆయన ఆ విషయం దధీచికి తెలియ\nజెప్పాడు. పరోపకారమే పరమార్థంగా\nభావించి దధీచి, లోక కల్యాణం కాంక్షించి\nఇంద్రుడి కోరికను మన్నించి, ధ్యానంలో\nకూర్చుని ప్రాణత్యాగం చేశాడు. ఇంద్రుడు\nదధీచి వెన్నెముకను తన వజ్రాయుధంగా\nమలుచుకున్నాడు. ముని అస్థికల తపో\nబలంతో, వృత్తాసురుడు ఇంద్రుడి వజ్రా\nయుధానికి హతుడయ్యాడు. మానవుల,\nదేవతల బాధలు తొలగిపోయాయి.\nదధీచి త్యాగనిరతి, ఆయన పవిత్ర\nస్మృతి తోశాలి ప్రజలను ఆదర్శ మూర్తు\nలుగా తీర్చిదిద్దాయి. ఇతరులకు సాయ\nపడడానికి వాళ్ళెప్పుడూ వెనుకాడే వారు\nకారు. బ్రాహ్మణులు అధికసంఖ్యలో\nఉన్నప్పటికీ, అల్పసంఖ్యాకులుగా వున్న\nజైనులనూ, బౌద్ధులనూ సమానంగా\nగౌరవించేవారు. సుప్రసిద్ధ జైనముని\nఋషభనాధ్ తీర్థంకరుడు ఆ నగరానికి\nచెందినవాడే. తోశాలి ప్రజలు నగర\nమధ్యంలో బ్రహ్మాండమైన ఆయన శిలా\nవిగ్రహాన్ని ప్రతిష్ఠించారు. దానిని మూడు\nమతాలకు చెందిన వారూ పూజించేవారు.\nమౌర్యవంశానికి ముందు మగధను పాలిం\nచిన ఒక రాజు ఆ శిలావిగ్రహాన్ని, పాటలీ\nపుత్రానికి బలవంతంగా తరలించుకుని\nవెళ్ళాడు. పాటలీపుత్రం మీదికి దండెత్తి\nవెళ్ళి, తమ శిలావిగ్రహాన్ని వెనక్కు తీసుకు\nరావాలని కళింగ రాజులు రెండు మూడు\nసార్లు ప్రయత్నించారు. కాని జైనులు\nవారిని వారించారు. “సహనంలో, క్షమా\nగుణంలో మనం ఎదుటి వారికి ఆదర్శ\nప్రాయంగా నిలబడాలి. కళింగముని\nవిగ్రహం పాటలీపుత్రాన్ని అలంకరించ\nడంలో దోషమేమీ లేదు. మనం మరొక\nవిగ్రహాన్ని మన నగరంలో ప్రతిష్ఠించు\nకోవడమే భావ్యం!” అని రాజులకు నచ్చ\nజెప్పారు.\nకొత్త విగ్రహాన్ని ప్రతిష్ఠించే ప్రయత్నంలో\nఉన్నప్పుడే కట్టకడపటి కళింగ రాజుకు\nమరణం సంభవించింది!\nరాజు మరణానంతరం రాజ్యంలో శాంతి\nభద్రతలను కాపాడడంలోనూ, వర్తక వ్యాపా\nరాలను పెంచి, కళింగరాజ్య సంపదలను\nమరింత అభివృద్ధి పరచడంలోనూ పరగ\nణాల అధికారులు నిమగ్నులైపోయారు.\nఆసమయంలో హఠాత్తుగా ఒకనాడు\nకళింగ రాజ్య సరిహద్దు ప్రాంతాలలో\nమగధ సైనికులు పెద్ద సంఖ్యలో గుమి\nగూడుతున్నారని గూఢచారుల ద్వారా\nతెలిసి నాయకులు అమితాశ్చర్యం\nచెందారు. మగధ సేనలు మరెక్కడికైనా\nవెళుతూ, మార్గ మధ్యంలో తమ రాజ్యంకేసి\nవస్తున్నాయా? లేక వాటి గమ్యస్థానమే\nతమ రాజ్యమా? అని పాలకులు తీవ్రంగా\nఆలోచించసాగారు.\nఅంతలోనే మగధసేనలు భీకరమైన\nఉప్పెనలా కళింగరాజ్యంలోకి విజృంభించాయి. ఎదురైన అమాయక ప్రజలను\nహతమారుస్తూ, మార్గమధ్యంలోని ఇళ్ళను\nతగులబెడుతూ రాజధాని తోశాలి కేసి\nదూసుకు రాసాగాయి.\nఈవార్త అందగానే, “దుర్మార్గమైన ఈ\nదురాక్రమణను మనం ఎదుర్కోక తప్పదు.\nమగధసేనలను తిప్పికొట్టాలి!” అన్నాడు\nవృద్ధుడైన ఒకనాయకుడు.\nఅందుకు మిగిలిన నాయకులందరూ\nఅంగీకరించారు. హుటాహుటిగా వారివారి\nపరగణాలకు వెళ్ళి దురాక్రమణను తిప్పి\nకొట్టడానికి సిద్ధంకాసాగారు. కనీసం ఇంటి\nకొకరు సైన్యంలో చేరి రాజ్యాన్ని దురాక్ర\nమణ నుంచి కాపాడుకోవాలనీ, వాళ్ళం\nదరూ మరునాడే తోశాలి నగరం చేరుకో\nవాలనీ పట్టణాలలో, పల్లెలలో చాటింపు\nవేయించారు.\nఆ చాటింపు విన్న ప్రజలు మొదట\nఆందోళన చెందారు. ఆ తరవాత తమ\nఇళ్ళల్లో ఉన్న రకరకాల ఆయుధాలను\nచేతబట్టి రాజధాని కేసి బయలుదేరారు.\nతోశాలి నగరాన్ని వదులుకుంటే కళింగ\nరాజ్యాన్నే వదులుకోవలసి వస్తుంది. కాబట్టి\nరాజధానీనగరాన్ని ఎలాగైనా కాపాడుకోవా\nలన్న పట్టుదలతో పిన్నలూ, పెద్దలూ\nయువకులూ అనే తారతమ్యం లేకుండా\nతండోపతండాలుగా రాజధాని కేసి రాసా\nగారు.\nప్రశాంతంగా వున్న గ్రామాలనుంచి\nపురుషులందరూ వెళ్ళిపోవడంతో స్త్రీలలో\nఏడుపులూ, వేదనలూ, రోదనలూ చెలరే\nగాయి.\nరాజధానిని చేరిన సామాన్య యువకు\nలకు, తోశాలిలోని సైనికులు శత్రువులను\nఎదుర్కునే మెళకువలనునేర్పి, తగినశిక్షణ\nఇవ్వడం ప్రారంభించారు. - (ఇంకావుంది)",
            "book_page_end": 24
        },
        {
            "title": "ఒకగంట పాట",
            "book_page_start": 25,
            "pdf_page_start": 25,
            "pdf_page_end": 30,
            "author": "వసుంధర",
            "genre": "బేతాళ కథ",
            "moral": "నిజమైన కళాకారుడు ధనం కంటే కళకు, మంచి శ్రోతకు ఎక్కువ విలువ ఇస్తాడు.",
            "keywords": [
                "తుంబురుడు",
                "సంగీతం",
                "విక్రమార్కుడు",
                "బేతాళుడు",
                "ఉత్తమ శ్రోత"
            ],
            "characters": [
                "విక్రమార్కుడు (రాజా)",
                "బేతాళుడు",
                "తుంబురుడు (సంగీత విద్వాంసుడు)",
                "రాజు",
                "మంత్రి",
                "సునాధుడు"
            ],
            "locations": [
                "శ్మశానం",
                "రాజు ఆస్థానం",
                "స్వీకారపురం"
            ],
            "content": "పట్టువదలని విక్రమార్కుడు చెట్టు వద్దకు\nతిరిగివెళ్ళి, చెట్టుపైనుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు శవం\nలోని బేతాళుడు, “రాజా, మనుషులు\nతరచుగా లోనయ్యే శారీరకరుగ్మతలను,\nమరొక మనిషి తేలికగా గ్రహించ గలడు.\nకాని,దానికి తగినచికిత్స వైద్యుడికిమాత్రమే\nసాధ్యపడుతుంది. అయితే, మానసికమైన\nరుగ్మతలను తెలుసుకోవడం, మరొక\nమనిషికి సాధ్యపడేపనికాదు. ఎందువల్ల\nనంటే, మనిషి మనస్సు అతి సంక్లిష్టమైనది.\nప్రతిఒక్కడూ తన అనుభవాలూ, నమ్మకాల\nఆధారంతోనే మరొకణ్ణి అంచనావేస్తాడు.\nఒకడు తన అహంకారాన్నీ, చపలత్వాన్నీ\nఆత్మగౌరవం, ఇంగిత జ్ఞానంగా భావిస్తే,\nఎదుటివాడు వాటిని పచ్చి అహంకారమూ,\nవెర్రితనమూ అని దుయ్యబడతాడు. ఇదెం\nదుకు చెబుతున్నా నంటే-అతిభయంకర\nమైన ఈ రాత్రివేళ, శ్మశానంలో నువ్వు\nపడుతున్న పాట్లకు, అలాంటి అహంకారీ,\nచపలుడూ ఏమైనా కారణమా అన్న శంక\nకలుగుతున్నది. నీకు తగు హెచ్చరికగా\nవుండేందుకు తుంబురుడనే సంగీత\nవిద్వాంసుడి కథ చెబుతాను, శ్రమ తెలియ\nకుండా, విను,” అంటూ ఇలా చెప్పసాగాడు:\nఒకానొకప్పుడు తుంబురుడనే సంగీత\nవిద్వాంసుడుండేవాడు. ఆయన సంగీత\nసాధనకే తన జీవితాన్నంకితం చేశాడు.\nఆయనలో దైవభక్తి పొంగినప్పుడూ, ప్రకృతి\nదృశ్యం ఆకర్షించినప్పుడూ సంగీతం పుట్టు\nకొచ్చేది. ఆవిధంగా ఆయన ఎన్నో కొత్త\nపాటలు కల్పించాడు. ఆ పాటలను\nజనం ఇంటింటా పాడుకునేవారు.\nఆ దేశపు రాజు తుంబురుణ్ణి ఆస్థాన\nవిద్వాంసుడుగా వుండమనికోరాడు. అం\nదుకు తుంబురుడంగీకరించక, “రాజా,\nవిహారసమయాల్లో నాసంతోషంకోసం నేను\nఎంతసేపైనా పాడుకోగలను. అప్పుడు నా\nచుట్టూ మనుషులూ, పశుపక్ష్యాదులూ\nచేరి, నా పాట విన్నా నాకభ్యంతరంలేదు.\nకానీ కేవలం మనుషులమధ్య మనుషుల\nకోసమే పాడాలంటే, ఎక్కడా ఒక పూటకు\nమించివుండలేను; గంటకుమించి పాడ\nలేను. కాబట్టి, నేను ఆస్థానాలకు పరిమితం\nకాలేను,” అన్నాడు.\nఅప్పుడు రాజుతుంబురుణ్ణి, తన ఆస్థా\nనానికి వచ్చి ఒకగంటసేపైనా పాడమని\nబలవంతపెట్టాడు. తుంబురు డందుకు\nఅంగీకరించాడు.\nరాజు, మంత్రిని పిలిచి, “తుంబురుడనే\nమహాపండితుడు, మన ఆస్థానంలో పాట\nపాడడానికి వస్తున్నాడు. ఆయన ఒక్కగంట\nమాత్రమే పాడతానంటున్నాడు. మన ఏర్పా\nట్లెలావుండాలంటే, ఆయనకు శాశ్వతంగా\nఇక్కడ వుండిపోవాలనితోచేలావుండాలి,”\nఅని చెప్పాడు.\nతుంబురుడిగానానికి గొప్పగా ఏర్పాట్లు\nజరిగాయి. ఆయనకూర్చునేందుకు రత్న\nకంబళి పరిచారు. జారగిలబడేందుకు\nపట్టుదిండ్లు అమర్చారు. ఆయన పాడేట\nప్పుడు నర్తించడానికి అందమైన నలుగురు\nయువతులను ఎన్నికచేశారు. ఆగకుండా\nవింజామరలు వీయడానికిద్దరు దృఢకా\nయులను నియమించారు. ఆరోజు సభకు\nనగర ప్రముఖులందర్నీ పిలిచారు. పాట\nఆగినప్పుడల్లా కరతాళధ్వనులు మోగించా\nలని, సభికులను ముందుగానే హెచ్చరిం\nచారు. ఇక తినుబండారాలకూ, మధుర\nఫలరసాలకూ లోటేలేదు.\nఅన్నరోజుకు, అన్నప్రకారంతుంబురుడు\nవచ్చాడు. రాజతడిని పూలమాలలతో\nస్వయంగా సత్కరించి, తను చేసినఏర్పాట్ల\nగురించి చెప్పి, “ఇందులోఏమైనాలోటుంటే\nచెప్పండి, సరిదిద్దిస్తాను,” అన్నాడు.\nతుంబురుడునవ్వి, “సంగీత విద్వాంసు\nడికి కావలసిన ఏర్పాటు ఒక్కటే, ఉత్తమ\nశ్రోత!” అంటూ తనస్థానంలోకివెళ్ళికూర్చుని,\nసభికులనుద్దేశించి, “అయ్యలారా! నా\nపాటలు సంప్రదాయబద్ధమైనవి కాదు.\nనాస్వరాలు నాలోంచిపుట్టినవి. నేను పొర\nబాటుచేస్తే, నన్ను నేనే సవరించుకోవాలి.\nతప్ప- మీలో ఎవరికీ అర్థంకాదు. కాబట్టి,\nనా ఏకాగ్రతకు భంగంకలిగించని విధంగా\nనిశ్శబ్దాన్ని పాటించవలసిందిగా కోరుతు\nన్నాను. నేను ఒక్క గంటసేపు మాత్రమే\nపాట పాడతాను. సావధానులై వినగలరు,”\nఅంటూ ఆలాపన మొదలుపెట్టాడు.\nఅలా గంట గడిచింది. తుంబురుడు\nపాటఆపి, “అన్నప్రకారంగంటసేపుపాడాను.\nమరి నాకు సెలవిప్పించండి,” అంటూ\nలేచి నిలబడ్డాడు. ఆయన గానం అద్భు\nతంగావున్నదని, మరొకగంటసేపైనా కొనసా\nగించమని అందరూ ఆయనను కోరారు.\nతుంబురు డంగీకరించక, ఫలహారాలు,\nఫలరసాలు సేవించి, రాజిచ్చిన కానుకలం\nదుకుని, అక్కణ్ణించి వెళ్ళిపోయాడు. తమ\nఏర్పాట్లు తుంబురుడినాకర్షించ నందుకు\nరాజు నిరుత్సాహపడ్డాడు. ఆయన\nమంత్రితో, “ఈ తుంబురుడు మహావిద్వాం\nసుడనడంలో సందేహం లేదు. అయితే,\nఈయన మహానుభావుడా,అహంకార పూరి\nతుడా, చపలచిత్తుడా అన్నవిషయం మాత్రం\nనిర్ణయించలేకపోతున్నాను. ఈయన వెంట\nకొందరు చారుల్ని పంపి అనుసరించ\nమనండి. ఎక్కడైనా ఆయన ఒక గంటకు\nమించి పాడితే, నాకు తెలియపరచ\nమనండి,” అని చెప్పాడు.\nఅప్పటినుంచీ తుంబురుణ్ణి కొందరు\nచారులు వెంటాడుతూవచ్చారు.\nరాజాస్థానంలో తుంబురుడికి జరిగిన\nఘనసన్మానంగురించి దేశమంతటా తెలి\nసింది. ఆయనను తమ ఇంటికి పిలిపించి\nపాడించుకోవాలని భాగ్యవంతులెందరో\nతహతహలాడారు.తుంబురుడెవరు పిలి\nచినా కాదనేవాడు కాదు. అయితే, ఆయన\nఅన్నిచోట్లాకూడాగంటకుమించి పాడలేదు.\nతుంబురుడి చేత గంటకంటే ఎక్కువ\nసేపు పాడించాలని, ఎందరికో పట్టుదల\nకలిగింది. ఈ పట్టుదల చివరికేదశకుచేరు\nకున్నదంటే-ఏ ఇంట్లో తుంబురుడు గంట\nకంటే ఎక్కువసేపు పాడతాడో, ఆ ఇంటి\nవారికి రెండులక్షల వరహాలు బహుమా\nనంగా ఇచ్చి ఘనంగా సన్మానిస్తామని,\nకొందరు భాగ్యవంతులు ప్రకటన చేశారు.\nఆతర్వాత, తుంబురుడి వెంటపడేవారి\nసంఖ్య మరింతగా పెరిగింది. పేరు ప్రఖ్యా\nతులకోసం కొందరు భాగ్యవంతులాయన\nవెంటబడితే, పేదరికాన్ని మాపుకునేందుకు\nకొందరు బీదవారూ, ఆయన వెంటపడ\nసాగారు. ఆయన అందరిఇంటా పాటలు\nపాడేవాడు. అయితే, ఎక్కడాగంటకుమించి\nపాడేవాడు కాదు.\nఒకప్పుడు తుంబురుడు నిస్వార్థపరుడనీ,\nదయాశీలి అనీ జనం ఆయనను గురించి\nచెప్పుకునేవారు. ఏనిరుపేద ఇంట గంటకు\nమించిపాడినా, వాడిపేదరికం తీరిపోతుం\nదని తెలిసికూడా- తన నియమం సడలిం\nచుకోనితుంబురుడు అహంకారిఅనీ, చపల\nచిత్తుడనీ చెప్పుకోసాగారు.\nస్వీకారపురంలో సునాధుడనే పేదవాడు\nన్నాడు. అతడికి సంగీతమంటే ఎంతో\nమక్కువ. ఎన్నో పర్యాయాలతడు తుంబు\nరుణ్ణి అనుసరించి వెళ్ళి, ఏకాంతంలో\nఆయన పాడుకునే పాటలను విని\nవస్తూండేవాడు. తుంబురుడిలాంటి సంగీత\nవిద్వాంసుడు నభూతో నభవిష్యతి అని,\nఅతడు ఎందరికో చెబుతూండే వాడు.\nఅలాంటి విద్వాంసుణ్ణి అనుసరించి వెళ్ళాలి\nతప్ప, నాలుగు గోడలకూ పరిమితి\nచేయాలనుకోవడం అవివేకమూ, అన్యా\nయమూ అవుంతుందని కూడా అతడు\nఅనేవాడు.\nఇటీవల జనం తుంబురుణ్ణి అహంకారి\nఅనీ, చపలుడనీ అనుకోవడం తెలిసి సునా\nధుడెంతో బాధపడి, ఒకసారివెళ్ళి, ఆయ\nనను కలుసుకుని “మహానుభావా! మీదర్శ\nనమే నాకు అద్భుతానుభవం. మీ వంటి\nవాణ్ణి జనం అహంకారిఅనుకోవడం భరిం\nచలేకుండా వున్నాను. నా ఇంటికి వచ్చి\nపాటపాడి, మీపై అపవాదును తొలగించు\nకోవలసిందిగా కోరుతున్నాను,” అన్నాడు.\nతుంబురు డతడి వంక ఆప్యాయంగా\nచూసి, “ప్రజల పేదరికం తొలగించడం\nప్రభువు బాధ్యత. ఆ బాధ్యతను కొందరు\nసంఘసేవకులు స్వీకరించినా తప్పులేదు.\nఎవరైనా నన్ను అహంకారి అనుకుంటే,\nనేను చేయగలిగిందేమీలేదు. నేను నాకు\nచేతనైనదే చేయగలను, చేతగాని దాని\nకోసం అనవసర ప్రయత్నం చేయను. నీ\nఇంట కూడా గంటకుమించి పాడలేను.\nఅందుకిష్టమైతే నీ ఇంటికి రాగలను,”\nఅన్నాడు.\n“తమకు చేతనైనది చేయగలనన్నారు.\nఅదిచాలు నాకు,” అన్నాడు సునాధుడు\nవినయంగా. తుంబురుడు పాటపాడడానికి\nసునాధుడింటికి వెళ్ళాడు.\nసునాధుడు తనింటికి వేరేఎవర్నీ ఆహ్వా\nనించలేదు. ఇంట్లో ఏ ఆర్భాటాలూ చేయ\nలేదు. తుంబురుడికి ఉచితాసనం ఏర్పాటు\nచేశాడు. తనూ, కుటుంబం ఆయనఎదట\nకూర్చున్నారు.\nతంబురుడుపాట ప్రారంభించాడు.\nశ్రోతలు పరవశించివినసాగారు. సరిగ్గాగంట\nకాగానే, తుంబురుడు పాట ఆపి, \"గంట\nపూర్తయింది,” అన్నాడు.\nసునాధుడు వినయంగా, \"అయ్యా!\nగంటపూర్తయిందికానీ, పాటపూర్తికాలేదు\nకదా! పాటనుపూర్తిచేయకుండా మధ్యలోనే\nఆపడం న్యాయం కాదు,” అన్నాడు.\nతుంబురుడు అతడికేసి అబ్బురంగా\nచూసి, చిరునవ్వునవ్వి, తర్వాత ఏకధాటిగా\nమరొక రెండుగంటలసేపు పాడి, ఆఇంటి\nవారందర్నీ ఆనందింపజేశాడు.\nచారులద్వారా ఈ సంగతి తెలుసుకున్న\nరాజు, సునాధుడికి, భాగ్యవంతులచేత\nరెండు లక్షలవరహాలు కానుకగా ఇప్పించడ\nమేకాక, తనూ కానుకలిచ్చి సత్కరించాడు.\nబేతాళుడు ఈకథచెప్పి, “రాజా, తుంబు\nరుడి ప్రవర్తన ఏకరీతిగావున్నట్టు కనబడదు.\nరాజంతటి వాడు కోరినా ఆయన ఆస్థా\nనంలో గంటకు మించి పాడడానికి నిరా\nకరించాడు. ఇది అహంకారం, చపలత్వం\nఅని జనం అనుకున్నా లెక్కచేయలేదు.\nఅటువంటివాడు సునాధుడింట గంటకు\nపైబడి ఎందుకు పాడాడు? సునాధుడు\nపేదవాడు గనక, అతడికి భాగ్యవంతుల\nచేత రెండులక్షలవరహాలు కానుకగా ఇప్పిం\nచేందుకా? ఇదే నిజమైతే, ఆయన రాజు\nదగ్గర అహంకారం, సునాధుడిదగ్గర చప\nలత్వం ప్రదర్శించాడనుకోవలసి వస్తుంది\nకదా? ఈసందేహాలకు సమాధానం తెలిసి\nకూడా చెప్పకపోయావో, నీతల పగిలిపో\nతుంది,” అన్నాడు.\nదానికి విక్రమార్కుడు, “తుంబురుడి\nప్రవర్తన మొదటినుంచీ ఏకరీతిగానూ,\nసంగీతకళపట్ల ఆయనకున్న విశ్వాసాలకు\nఅనుగుణంగానూ వున్నదనడంలో సందే\nహానికి తావులేదు. రాజాస్థానంలో ఆయన\nపాడడానికి వెళ్ళినప్పుడు, రాజు ఆయనను\nతను చేసిన ఏర్పాట్లలో ఏమైనా లోపా\nలుంటే చెప్పమన్నప్పుడు; అందుకాయన\nసంగీత విద్వాంసుడికి కావలసింది ఉత్తమ\nశ్రోత, అన్నాడు. అలాంటి ఉత్తమ శ్రోత\nనాయన, సునాధుడిలో చూడగలిగాడు.\nఅంతకుముందు ఆయన ఒకగంటసేపు\nపాడి, గంటఅయింది అని పాడడం ఆపి\nనప్పుడు, మరొకగంటసేపు పాడమన్నవాళ్ళే\nతప్ప, పాటను మధ్యలో ఆపాడని ఎత్తి\nచూపినవాళ్ళులేరు. అంటే వాళ్ళు ఉత్తమ\nశ్రోతలుకారు; ఏదో మహావిద్వాంసుడు\nపాడుతున్నాడని చప్పట్లు చరిచి, అంతటితో\nసరిపెట్టుకునే వాళ్ళు. సునాధుడలాకాక,\nగంటపూర్తయినా, పాటపూర్తికాలేదు గదా-\nఅని తుంబురుణ్ణి ప్రశ్నించిన ఉత్తమశ్రోత,\nసంగీత ప్రియుడు. అది గ్రహించడంవల్లనే,\nతుంబురుడు మరి రెండుగంటలకాలం\nపాడి, అతణ్ణి ఆనందింపచేశాడు. ఇక,\nపేదవాడైన సునాధుడికి భాగ్యవంతులచేత\nరెండులక్షలవరహాల బహూకృతిఇప్పించే\nవిషయానికివస్తే- ఇలాంటి లౌకిక వ్యవ\nహారాలపట్ల ఆయనకున్న విశ్వాసం ఎలాం\nటిదో, ఆయన మాటల ద్వారానే తెలుసుకో\nవచ్చు. తను పేదల ఇళ్ళల్లో గంటకు\nమించిపాటపాడి, వాళ్ళందరికీలక్షలిప్పించి,\nవాళ్ళ పేదరికాన్ని తొలగించ చూడడం\nవెర్రితనమనిపించుకుంటుంది. అందుకే,\nప్రజల పేదరికం తొలగించడం ప్రభువు\nబాధ్యత, అన్నాడాయన. ఇదంతా తరచి\nచూసినప్పుడు తుంబురుడు నిస్సందేహంగా\nఏమాత్రం అహంభావీ, చపలుడూ కాదని\nఅర్థమవుతుంది,” అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహామాయమై,\nతిరిగి చెట్టెక్కాడు. — (కల్పితం)",
            "book_page_end": 30
        },
        {
            "title": "ఎత్తు పై ఎత్తు",
            "book_page_start": 31,
            "pdf_page_start": 31,
            "pdf_page_end": 32,
            "author": "ఇంద్రగంటి నరసింహమూర్తి",
            "genre": "రాజ కథ",
            "moral": "అధికారంలో ఉన్నవారు తమ విధి పట్ల శ్రద్ధ వహించాలి. తెలివైన వ్యూహాలు అహంకారాన్ని, మోసాన్ని ఓడించగలవు.",
            "keywords": [
                "రాజనర్తకి",
                "కాలు బెణకడం",
                "మంత్రి",
                "రాజు",
                "చదరంగం"
            ],
            "characters": [
                "మరాళదేశపు రాజు",
                "మంత్రి",
                "రాజనర్తకి",
                "రాజనర్తకి తల్లి"
            ],
            "locations": [
                "మరాళదేశపు రాజాస్థానం"
            ],
            "content": "మరాళదేశపు రాజనర్తకికి కాలుబెణికింది.\nపదిరోజులుగా ఆమె ఆస్థానానికి రాలేదు.\nరాజవైద్యుడి మందులు పట్టివ్వడంలేదు.\nరోజంతా రాజరికపు పనిభారంతో సతమత\nమయ్యే రాజుగారు, సాయంత్రం ఆమె\nనాట్యం చూసి సేద తేరుతూండేవాడు.\nదైనందిన కార్యక్రమంలో ఎంత చిన్న\nతేడా వచ్చినా ఆయనకు మనశ్శాంతి\nదూరమవుతుంది.\nక్రమంగా రాజుగారు రాచకార్యాలపైదృష్టి\nనిలపలేకపోవడం చూసి మంత్రి కళవెళ\nపడ్డాడు. రాజుగారు అంతగా రాజనర్తకి\nనాట్యానికి బానిస కావడం, ఆయనను\nఆశ్చర్యపరిచింది.\nమంత్రి, రాజనర్తకి ఆరోగ్య పరిస్థితి\nఎలా వున్నదీ స్వయంగా తెలుసుకుందా\nమని, ఆమె మందిరానికి బయల్దేరాడు.\nఆయన మందిరంలోకి అడుగుపెడుతూం\nడగానే లోపలమాటలు వినిపించి, గుమ్మం\nలోనే ఆగిపోయాడు.\nరాజనర్తకి, తల్లితో, “చూశావా, అమ్మా!\nకాలుబెణికిందనే వంకతో, పదిరోజుల\nపాటు నాట్యం మానేస్తే, రాజుగారికి నా\nవిలువ బాగా తెలిసొచ్చింది. నాకు అందిన\nసమాచారం ప్రకారం - రాజుగారీ రోజు\nసభక్కూడా వెళ్ళకుండా, తన విశ్రాంతి\nమందిరంలోనే ఉండిపోయారు. మరొక\nవారంరోజులపాటు ఇలా ఇంట ఉన్నా\nనంటే నేకోరినది తప్పకయిచ్చి తీరుతారు.\nచెప్పాగదా, నాకొక చిన్నసంస్థానానికి జమీం\nదారిణీని కావాలని వున్నది,” అంటున్నది.\nఅందుకు నర్తకితల్లి, “ఏమోనే\nఅమ్మాయ్! నేనూ వయసులో వుండగా .—\nఅక్కడా ఇక్కడా రాజాస్థానాల్లో నాట్యం\nచేసిన దాన్నే. మెచ్చి, ప్రభువులు ఏమిస్తే\nఅది తీసుకుని సంతోషించేదాన్ని. నేనే\nకాదు, చాలామంది నాట్యకత్తెలు అలాగే\nచేసేవారు. మా తరం గడిచిపోయింది.\nమీ తరం వాళ్ళకు కళమీదికంటే, ధనకన\nకాలమీద ఎక్కువ ప్రీతిలాగుంది!\" అంటూ\nఉస్సురుమన్నది.\nఆమాటలువిన్నమంత్రిసంగతిగ్రహించి,\nఅటునుంచి అటే వెనుదిరిగి, రాజుగారి\nవిశ్రాంతి మందిరానికి వెళ్ళి, “మహారాజా!\nరాజనర్తకిని పరిశీలించిన వైద్యులు, ఆమె\nకనీసం మరి రెండు, మూడు వారాలపాటు\nనాట్యం చేయగల స్థితిలో వుండదని\nచెపుతున్నారు. అందుకే సాయంవేళల్లో,\nమీ ఆనందానికీ, మనోల్లాసానికీ మరొక\nఏర్పాటు చేశాను,” అంటూ వెళ్ళి, గదిలో\nఒకమూల నున్న చదరంగం బల్ల తెచ్చి,\nఆయన ముందు పరిచాడు.\n“ఈ ఆట నాకు చేతకాదు గదా!\"\nఅన్నాడు రాజు నిరుత్సాహంగా.\n“నేను నేర్పుతాను, మహారాజా! ప్రయ\nత్నిస్తే నేర్వలేని విద్యేముంటుంది? మీవంటి\nమహారాజులు ఆడవలసిన ఆట ఇది.\nఎత్తులుపైఎత్తులు! మనిషి మేధకు మరింత\nశక్తీ, వన్నేతెచ్చే ఆటఇది!\" అంటూ మంత్రి,\nరాజుగారికి ఆసక్తికరంగా చదరంగం\nఆటలోని మెళకువలన్నీ వివరించాడు.\nనాలుగు రోజులు గడిచేసరికి, రాజుగా\nరికి ఈ చదరంగం ఆట అద్భుతమనిపిం\nచింది. మరొకవారం తిరిగేసరికి, ఆయనే\nమంత్రిని, “రండి, రండి, మహామంత్రీ!\nఒక ఎత్తు వేద్దాం,” అంటూ చదరంగం\nబల్లముందు కూర్చోసాగాడు.\nఇలా నెలరోజులు గడిచిపోయినై. రాజు\nగారు ఒకనాడు మంత్రితో, “మహామంత్రీ!\nరోజంతా రాచకార్యాలతో సతమతమ\nవుతూ, సాయం సమయాల్లో మెదడు\nపదునెక్కించే, ఇలాంటి చదరంగం ఆడు\nకునే మనకు, ఆనర్తకి బెడద ఎందుకు?\nఆమెకు తగిన బహుమానంఇచ్చి, ఆస్థానం\nనుంచి పంపెయ్యండి!\" అన్నాడు.\nఈ సంగతి విన్న రాజనర్తకి తల్లి విచా\nరంగా, కూతురుతో, “నేను ముందే\nహెచ్చరించాను. ఎంతో గౌరవంగా బతికే\nఈ రాజాస్థానం విడిచి, మరేదైనా రాజాస్థా\nనంలో నర్తకి పదవికోసం వెతుక్కోవాలి!\nఈ దుర్దశకు కారణం, నీ పొగరుబోతు\nతనం!\" అన్నది.",
            "book_page_end": 32
        },
        {
            "title": "సముద్రతీరప్రయాణాలు-27: పచ్చల దీవులలో",
            "book_page_start": 33,
            "pdf_page_start": 33,
            "pdf_page_end": 36,
            "author": "రచన: మీరానాయర్; చిత్రాలు: గౌతమ్సేన్",
            "genre": "భౌగోళిక/చారిత్రక వ్యాసం",
            "moral": "భారతదేశంలో గొప్ప భౌగోళిక, చారిత్రక వైవిధ్యం ఉంది, స్థానిక సంస్కృతులను గౌరవించాలి.",
            "keywords": [
                "అండమాన్",
                "నికోబార్ దీవులు",
                "సెల్యులార్ జైలు",
                "జారవాలు",
                "పోర్ట్ బ్లెయిర్"
            ],
            "characters": [
                "వీర్ సావర్కార్",
                "గణేష్ సావర్కార్",
                "ఆర్కిబాల్డ్ బ్లాయిర్",
                "స్థానిక తెగల ప్రజలు (జారవాలు, సెంటినిలీస్, ఓంజెస్, షాంపెన్స్)"
            ],
            "locations": [
                "అండమాన్ దీవులు (ఉత్తర, మధ్య, దక్షిణ, లిటిల్)",
                "నికోబార్ దీవులు (గ్రేట్ నికోబార్, కార్ నికోబార్)",
                "పోర్ట్ బ్లెయిర్",
                "బారెన్ దీవి",
                "నార్కొండామ్",
                "చిరియా టాపూ",
                "రాస్ ఐలండ్",
                "సుమత్రా"
            ],
            "content": "అండమాన్ దీవులను ఉత్తర అండమాన్, మధ్య అండమాన్, దక్షిణ\nఅండమాన్, లిటిల్ అండమాన్ అని నాలుగు ముఖ్యమైన భాగాలుగా చెప్పుకుంటారు.\nఉత్తర అండమాన్ సమీపంలోనే బారెన్, నార్కొండామ్ అనే జనసంచారం\nలేని దీవులు ఉన్నాయి. ఇవి అగ్నిపర్వతాలు బద్దలవడం వల్ల ఏర్పడ్డాయి.\nబారెన్ దీవిని అండమానువాసులు 'మోలాటార్చోనా' అంటే 'పొగదీవి' అని\nఅంటారు. సముద్ర మధ్యంనుంచి 608 మీ॥ ఎత్తుకు హఠాత్తుగా జ్వలించే\nఅగ్నిపర్వతం ఒక్కటే సజీవమైనది. దాదాపు 200 సంవత్సరాల విరామం తరవాత\nఅది 1991వ సం||లో బద్దలయింది. నార్కోండామ్ను ఏర్పరచిన అగ్నిపర్వతం\nచల్లారిపోయింది.\nఅండమాన్ దీవుల రాజధాని పోర్ట్ బ్లెయిర్ దక్షిణ అండమాన్లో ఉన్నది.\nఇక్కడ విమానాశ్రయం కూడా ఉన్నది. పోర్ట్ బ్లాయిర్ సమీపంలో వున్న హాడో\nహార్బరుకులోకి వచ్చే ఓడలలోని ప్రయాణీకులను సముద్రంలో ఎగిరిపడే\nడాల్ఫిన్స్ తమ చిత్రమైన చేష్టలతో అలరిస్తాయి.\nఆర్కిబాల్డ్ బ్లాయిర్ అనే బ్రిటిష్ సర్వేయర్ 1789వ సం||లో ఈస్టిండియా\nకంపెనీ దిగడానికి సరైన స్థావరంగా ఈ స్థలాన్ని ఎంపిక చేశాడు. ఆయన పేరు\nమీదుగానే ఈ పట్టణానికి పోర్ట్ బ్లాయిర్ అనే పేరు పెట్టారు.\nరెండవ ప్రపంచ యుద్ధ సమయంలో అంటే 1942వ సం|| ప్రాంతంలో\nజపాన్ వాళ్ళు ఈ దీవిని పట్టుకున్నారు. వాళ్ళు తమ స్వల్ప పరిపాలనా కాలంలో సముద్ర తీరంలో\nనిర్మించిన సిమెంటు ‘బంకర్లు' ఇంకా ఉన్నాయి. ఆ కాలంలో జపాన్ నుంచి తీసుకువచ్చిన ఫలాలు,\nపంటలు అండమాన్స్లో వ్యాపించి ఇంకా కొనసాగుతున్నాయి. ఈనాటికీ జపాను భాషను సరళంగా\nమాట్లాడే స్థానికులు పలువురు ఉన్నారు.\nవీర్ సావర్కార్\nవినాయక్ సావర్కార్, ఆయన సోదరుడు గణేష్ సావర్కార్\nమొదలైన విప్లవనాయకులను సెల్యులార్ జైలులో బంధించారు.\nస్వతంత్రం పొందాక మనదేశం నుంచి చాలామంది పోర్ట్ బ్లాయిర్కు వలసవెళ్ళి అక్కడే స్థిరపడ్డారు.\nఅటువంటి వారిలో బెంగాలీలు ప్రథమ స్థానంలోనూ, తమిళులు రెండవ స్థానంలోనూ ఉన్నారు.\nపోర్ట్ బ్లాయిర్ అనగానే గుర్తుకువచ్చేది అక్కడున్న సెల్యులార్ జెయిలు. ఇక్కడ 698 చిన్న చిన్న\nగదులతో ఒక పెద్ద జైలు ఉన్నది. అందులో ఒక్కటి కూడా పడక సదుపాయం గల విశాలమైన గదిలేదు.\nఈ జైలును 1886వ సం||లోనూ, 1906వ సం||లోనూ నేరస్థులను బంధించడానికి బ్రిటిష్ వాళ్ళు\nనిర్మించారు. ఆ తరవాత వాటిని స్వతంత్ర యోధులనూ, విప్లవవీరులనూ బంధించడానికి ఉపయో\nగించారు. ఈనాడు అదొక జాతీయ స్మారక చిహ్నంగా ఉంటున్నది.\nపోర్ట్ బ్లాయిర్ లోని 'చాత్తమ్ సామిల్స్' ఆసియా ఖండంలోనే అతి ప్రాచీనమైన 'సామిల్లు'గా\nప్రసిద్ధిగాంచింది. హాడో పట్టణంలోని ఈ సామిల్లు షోరూమ్లో ప్రపంచంలోని అత్యుత్తమమైన కలప\nచెక్కలు లభ్యమవుతున్నాయి.\nఒకప్పుడు బ్రిటిష్ పరిపాలనా కేంద్రమైన రాస్ఐలండ్, పోర్ట్ బ్లాయిర్కు కొన్ని కి.మీ. దూరంలో\nఉన్నది. ఒకప్పుడది భూకంపానికి లోనవడంతో ప్రజలు ఆ దీవిని వదిలిపెట్టారు.\n'చిరియా టాపూ' (పక్షులదీవి) పోర్ట్ బ్లాయిర్కు 26. కి.మీ. దూరంలో ఉన్నది. ఇది రకరకాల\nపక్షులకు నిలయంగా పర్యాటకులను అలరిస్తుంది. ఈ దీవిలో 'స్విఫ్ట్ గూళ్ళు' చాలా ఉన్నాయి.\nవీటిని సేకరించడానికి బర్మావంటి దేశాలనుంచి కూడా వస్తూంటారు. అయితే, వాళ్ళు ఈ గూళ్ళతో పాటు\nఇక్కడి స్థానికులను కూడా పట్టుకుపోయి బానిసలుగా విక్రయించేవారు. అందువల్ల కొత్తవాళ్ళను\nచూడగానే ఇక్కడి వారు హడలిపోయి హాని తలపెట్టడానికి పూనుకుంటారు.\nస్థానికులలో జారవాలు, సెంటినిలీస్ అనే ఆటవిక తెగలవాళ్ళు ముఖ్యులు. జారవాలు దక్షిణ,\n•మధ్య అండమాన్స్లో దాదాపు 200 మంది ఉన్నారు. రాతియుగపు మానవుల్లాగా వాళ్ళు ఇంకా\nవేటయే ప్రధాన వృత్తిగా జీవిస్తున్నారు. సెంటినిలిస్, ఉత్తర సెంటినల్ ఐలండులో\nనివసిస్తున్నారు. కొత్తవాళ్ళ నెవరినీ వాళ్ళు తమ దరిదాపులకు రానివ్వరు. ప్రపంచంలో ఈనాడు మానవ\nసమాజానికి దూరంగా మరీ ఏకాకులుగా జీవిస్తున్న\nతెగలలో వీళ్ళూ ఒకరు.\nలిటిల్ అండమాన్స్ ని దుగాంగ్ క్రీక్ లో\nనశించిపోతూన్న ఓంజెస్ తెగకు చెందిన\nవాళ్ళున్నారు. స్త్రీ పురుషులిరువురూ తలలు\nబోడులు చేయించుకుని, ముఖాన్నీ, శరీరాన్నీ,\nబంకమన్నుతో అలంకరించుకుంటారు. పీతల\nకాళ్ళతో తయారుచేసిన గొట్టాలతో పొగపీల్చడానికి\nవీళ్ళెంతో ఇష్టపడతారు.\nఇప్పుడు అండమాన్ స్థానికులు చాలా\nవరకు సంచార జీవనం వదిలిపెట్టి వ్యవసాయం\nచేసుకుంటున్నారు.\nజారవాలు, సెంటీనిస్, ఓంజెస్, అండ\nమాన్స్ ముఖ్యమైన ఈ నాలుగు తెగల ప్రజలూ\nనెగ్రిటో జాతికి చెందినవారు.\nఅండమాన్ దీవులను, నికోబార్ దీవుల\nనుంచి 'టెన్ డిగ్రీ చానెల్' అనే చాలా ఉధృతమైన\nకాలువ విడదీస్తున్నది. అండమాన్, నికోబార్\nదీవుల మధ్య దూరం కేవలం 195 కి.మీ.\nమాత్రమే. అయితే వీటి మధ్య సాంస్కృతికంగా\nఎటువంటి సామ్యమూ కనిపించదు. మొత్తం\n19 దీవులలో 12 దీవులలో మాత్రమే ప్రజలు\nనివసిస్తున్నారు. నికోబార్ దీవులలో చాలా పెద్దది\nగ్రేట్ నికోబార్. నాన్కారీ దీవి చాలా అభివృద్ధి\nచెందినది. అధిక జనసాంద్రత కలిగిన దీవి కార్\nనికోబార్,\nచిన్న చిన్న కొండలతో నిండిన కార్ నికోబార్\nదీవిలో మంగోలాయిడ్ జాతికి చెందిన నికోబారీ,\nషాంపెన్స్ తెగల ప్రజలు నివసిస్తున్నారు.\nదిబ్బలమీద గుంజలతో నిర్మించుకున్న గుమ్మటం\nలాంటి గుడిసెలలో వీళ్ళు నివసిస్తారు. నిచ్చెనల\nసాయంతో ఇళ్ళల్లోకి వెళతారు.\nదక్షిణ ప్రాంతంలో వున్న గ్రేట్నికోబార్లోలోని\nదట్టమైన అడవులలో షాంపెన్స్ నివసిస్తున్నారు. వీళ్ళకు తేనె అంటే మహా ఇష్టం. తేనెటీగల బారికి\nగురికాకుండా తేనె సేకరించండంలో వీళ్ళు సిద్ధహస్తులు. ఒకరకం మొక్క ఆకులను నోట్లో వేసుకుని\nబాగా నమిలి వాటి రసాన్ని ముఖానికీ చేతులకూ పూసుకుని తేనె తుట్టెల దగ్గరికి వెళతారు. ఆ తరవాత\nతేనె టీగలు వాళ్ళనేమీ చేయవు.\nగ్రేట్ నికోబార్ పశ్చిమ తీరంలో మేగాపోడ్ అనే చిన్నదీవి ఉన్నది. మేగాపోడ్ పక్షులు ఎక్కువగా\nఉండడం వల్ల దానికాపేరు వచ్చింది.\nనికోబార్ దీవుల దక్షిణాగ్ర బిందువును సిగ్మాలియన్ పాయింట్ అనీ ఇందిరా పాయింట్ అనీ అంటారు.\nఇండోనేసియా దీవి సుమత్రాకు ఇది 150 కి.మీ. దూరంలో ఉన్నది. ఈ దీవుల సమూహానికే కాకుండా\nఇది భారత దేశానికే దక్షిణాగ్ర బిందువు. మన సముద్రతీర ప్రయాణం కూడా ఇంతటితో పూర్తవుతుంది.",
            "book_page_end": 36
        },
        {
            "title": "విశాలుడి మతిమరుపు",
            "book_page_start": 37,
            "pdf_page_start": 37,
            "pdf_page_end": 40,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "సోమరితనం, నిర్లక్ష్యం మతిమరుపులాంటి సమస్యలకు కారణమవుతాయి. సరైన ప్రేరణ లేదా భయం తెలివైనవారిని సైతం తమ పూర్తి సామర్థ్యాన్ని ఉపయోగించుకునేలా చేస్తుంది.",
            "keywords": [
                "విశాలుడు",
                "మతిమరుపు",
                "సోమరితనం",
                "యోగి",
                "వైద్యవిధానం"
            ],
            "characters": [
                "విశాలుడు",
                "జగన్నాధుడు (తండ్రి)",
                "విశాలుడి తల్లి",
                "యోగి",
                "విశాలుడి అన్నలు"
            ],
            "locations": [
                "పెనుమూడి గ్రామం",
                "శివుడి గుడి"
            ],
            "content": "పెనుమూడి అనే గ్రామంలోవుండే జగన్నా\nధానికి నలుగురుకొడుకులు. వారిలో ఆఖరు\nవాడు విశాలుడు, పెద్దవాళ్ళు ముగ్గురూ\nకష్టపడి చదువుకుని, జీవితంలో స్థిర\nపడ్డారు. విశాలుడికి చదువు సరిగ్గా అబ్బ\nలేదు. అందుక్కారణం వాడి మతిమరుపు.\nఏమిచదివినా వెంటనే మర్చిపోవడం\nవిశాలుడి సహజగుణం. చదువే కాదు,\nఅన్ని విషయాల్లోనూ వాడి మతిమరుపు\nఅలాగే వుండేది. స్నేహితులతో ఆటలాడితే\nదొంగ ఎవరో మర్చిపోయేవాడు. ఆటల\nగొడవలో తిండిగురించి మర్చిపోయేవాడు.\nతిండి తిన్నాక ఆ విషయం మర్చిపోయే\nవాడు. పొరపాటున తల్లి మళ్ళీ పిలిస్తే,\nమళ్ళీ వెళ్ళి భోజనం చేసేవాడు. డబ్బులిచ్చి\nసంతకుపంపిస్తే, ఏమికొనాలో మర్చిపోయే\nవాడు. తోచినవి కొనితెచ్చి, ఏవి ఎంతక్కొ\nన్నాడో మరిచేవాడు.\nతల్లిదండ్రులకు విశాలుడి మతిమరుపు\nగురించి బెంగగావుండేది. వాళ్ళు వాడిని\nదగ్గరుండి శ్రద్ధగా చదివించారు. జ్ఞాపక\nశక్తి వృద్ధిపొందలేదు. తలకు నిమ్మనూనె\nమర్దన కూడా చేయించారు. మతిమరుపు\nపోలేదు. సరస్వతీలేహ్యం తినిపించారు.\nవాడిలో ఏవిధమైన మార్పూలేదు.\nఈవిధంగా, విశాలుడికి పదిహేను\nనిండాయి. తల్లిదండ్రులకు వాడి స్థితి\nచూసి మరింత బెంగపట్టుకున్నది.\nవిశాలుడి అన్నలు మంచివాళ్ళు. వాళ్ళు\nతల్లి దండ్రులతో, “మేము సుఖంగా\nవుంటున్నాం మనకున్న ఇరవై ఎకరాల\nఆస్తీ విశాలుడికే ఇచ్చేస్తాం. అందులో\nఒక్క ఎకరం కూడా వాటా అడక్కుండా,\nమేము స్వయంకృషితో బ్రతుకుతాం.\nమీరు దిగులు పడకండి!” అని ధైర్యం\nచెప్పారు.\nఅయితే, విశాలుడి తల్లిదండ్రులు\nమాత్రం, “మతిమరుపు మనిషికి ఎంత\nఆస్తివుంటే మాత్రం, ఏంలాభం? వాడిని\nమోసగించడం సులభం. మేమున్నంత\nకాలం ఫర్వాలేదుకానీ, ఆ తర్వాత మీరు\nమాత్రం ఎంతకాలమని వాడి బాగోగులు\nచూస్తారు? మీసంసారాలు పెద్దవవుతాయి.\nఎదిగిన పిల్లలు ఎవరి బ్రతుకులు వాళ్ళు\nబ్రతకాలితప్ప, ఇతరులమీద ఆధారపడ\nకూడదు,” అని పెద్ద కొడుకులవద్ద కళ్ళ\nనీళ్ళు పెట్టుకునేవారు.\nఇలావుండగా – ఆ గ్రామానికి యోగి\nఒకడు వచ్చాడు. ఆయన ఎటువంటి\nసమస్యనైనా పరిష్కరించగలడని తెలిసి,\nవిశాలుడి తల్లిదండ్రులాయనను దర్శించి,\nవిశాలుడి గురించి చెప్పుకున్నారు.\n“అబ్బాయి నొకసారి నావద్దకు తీసుకు\nరండి. వాడి మతిమరుపు తగ్గించే ఉపాయ\nముందో లేదో పరిశీలించి చెబుతాను,”\nఅన్నాడు యోగి.\nమర్నాడు విశాలుడు, తల్లిదండ్రులతో\nయోగివద్దకు వెళ్ళాడు. యోగి, విశాలుణ్ణి\nవెంటబెట్టుకుని, సమీపంలో వున్న ఒక\nపూలమొక్కవద్దకు వెళ్ళాడు. ఆ మొక్కకు\nపసుపురంగు పూలున్నాయి. కొమ్మలన్నీ\nముళ్ళతో నిండివున్నాయి.\nయోగి, విశాలుడితో, “మొత్తం పన్నెండు\nపూలుకోయి. ముళ్ళుగీరుకోకుండా జాగ్రత్త\nపడు. నీ మతిమరుపు తగ్గడానికి మంచి\nమందు చెబుతాను,” అన్నాడు.\nవిశాలుడు ఎనిమిది పూలుకోసి తెచ్చి\nయోగికిచ్చాడు. ఆయన ఎన్నిపూలు కోయ\nమన్నదీ వాడు మర్చిపోయాడు. జాగ్రత్తగా\nకోయకపోవడం వల్ల, వాడి చేతివేళ్ళకు\nముళ్ళుగీసుకుని కొద్దిగా రక్తం వచ్చింది.\n“అయ్యో, ముళ్ళుగీసుకున్నాయా? నేను\nచెప్పినా నువ్వు జాగ్రత్త తీసుకోక, పెద్ద\nప్రమాదంలో ఇరుక్కున్నావు. ఈ మొక్క\nముళ్ళకు కొసల్లో విషముంటుంది. అయితే,\nఅది వెంటనే తన ప్రభావం చూపించదు.\nసరైన వైద్యం జరక్కపోతే, ఏడాదిలోపల\nఏచిన్న జబ్బుచేసినా, నీ ప్రాణం పోతుంది,”\nఅన్నాడు యోగి.\nవిశాలుడు కలవరపడి, “ఈ విషయం\nతమరు నాకు ముందే చెప్పాల్సింది. మరి\nకాస్త జాగ్రత్తపడే వాడిని. అయినా నేను\nమతిమరుపు మనిషినని తెలిసుండీ, నా\nచేత పూలెందుకుకోయించారు?” అన్నాడు.\nయోగి చిన్నగా నవ్వి, “అవన్నీ ఇప్పుడ\nనవసరం. నేను నీకు పదిగుళికలిస్తాను.\nప్రతిరోజూ రెండుపూటలా భోజనంకాగానే,\nఒక్కొక్క గుళిక చొప్పున వేసుకోవాలి.\nఇప్పుడు ఎనిమిది పూలు కోశావు గదా,\nవీటిని సాయంత్రం శివుడి గుడిలో ఇవ్వు.\nఇలాగే మొత్తం అయిదురోజులు, రోజూ\nఎనిమిది పూలచొప్పున సాయంత్రాలు\nశివుడిగుడిలో ఇస్తూండు. ఇంకెప్పుడూ\nచేతికి ముళ్ళు గీరుకోకుండా జాగ్రత్తపడు.\nఒకవేళ గీరుకుంటే, వెంటనే వచ్చి నాకు\nచెప్పు. అందుకు విరుగుడు చాలా కష్టం,\"\nఅన్నాడు.\n“స్వామీ! నేనసలే మతిమరుపు మని\nషిని. ఇవన్నీ మాఅమ్మకు చెప్పండి,ఆమె\nచూసుకుంటుంది,” అన్నాడు విశాలుడు.\nయోగి అయిష్టంగా తలాడించి, “ఈ\nవిషయం నీకూ నాకూతప్ప, మూడో మని\nషికి తెలిస్తే, వైద్యవిధానం పని చెయ్యదు.\nఅన్నీ నువ్వే స్వయంగా చేసుకోవాలి.\nమరొకసారి నువ్వేం చేయాలో చెబుతాను.\nఆ తర్వాత ఏం చేయాలని నువ్వు కూడా\nఅడక్కూడదు, గుర్తుంచుకో!\" అన్నాడు.\nతర్వాత, ఆయన విశాలుణ్ణి వాడి తల్లి\nదండ్రులకు అప్పగించాడు. వాళ్ళు వెళ్ళి\nపోయారు.\nఆరోజుతో కలిపి సరిగ్గా అయిదురోజుల\nయ్యాక విశాలుడు, తల్లిదండ్రులను వెంట\nబెట్టుకుని వచ్చి, “స్వామీ! మీరు చెప్పిన\nవన్నీ ఒక్కటికూడా పొల్లుపోకుండా చేశాను.\nఇంకా ఏమిచేయవలసివుందో చెప్పి, నా\nభయాన్ని తగ్గించండి,” అన్నాడు.\n“ఇకఅందరికీతెలిసినాఫర్వాలేదు. నువ్వేం\nచేశావో, అన్నీ చెప్పు,” అన్నాడు యోగి.\n“ప్రతిరోజూ రెండుసార్లు భోజనం చేయ\nగానే, మీరిచ్చిన గుళికలు వేసుకునేవాణ్ణి.\nఅలా మొత్తం అయిదు రోజులూ చేశాను.\nరోజుకు ఎనిమిది చొప్పున పూలుకోసి,\nసాయంత్రాలు శివుడి గుడిలోయిస్తూ\nవచ్చాను. ఒక్కసారి కూడాచేతులకు ముళ్ళు\nగీరుకోనివ్వలేదు,\" అన్నాడు విశాలుడు.\n“ఆహాఁ! అయిదు రోజుల క్రితం, రెం\nడంటే రెండేసార్లు చెప్పిన విషయాలను\nఇంత బాగా గుర్తుంచుకుని అమలుపరి\nచాడు. మీ విశాలుడి మతిమరుపు పోయి\nనట్టే గదా!\" అన్నాడు యోగి.\nవిశాలుడి తల్లిదండ్రులాశ్చర్యపడి,\n“తమరు చెప్పింది నిజమే! ఏం గుళికలి\nచ్చారోకానీ, వాటిమహిమ వాడి మెదడుపై\nఅద్భుతంగా ప్రభావం చూపింది,” అన్నారు.\nయోగినవ్వి, “ఇందులో నా గుళికల\nప్రభావం ఏమీలేదు. అసలుతప్పంతామీలో\nవుంది. అందువల్లనే విశాలుడిలా తయా\nరయ్యాడు,” అన్నాడు.\nతర్వాత విశాలుడి తల్లిదండ్రులకు\nఅర్థంకావడానికి, ఆయన అసలు విష\nయాన్ని ఇలా వివరించాడు: “భగవంతుడు\nమనుషులందరికీ సమంగానేబుద్ధిని ప్రసా\nదించినా, కొందరు బద్ధకస్తులు దాన్ని సక్ర\nమంగా ఉపయోగించక, అన్నింటికీ ఇత\nరు లమీదనే ఆధారపడతారు. లేత వయ\nసులో, ఆ బద్ధకం వల్ల కలిగే హాని వారికి\nతెలియదు. ఆ వయసులో అన్నీ నిర్లక్ష్యం\nచేసి, అందుకు పెద్దయ్యాక విచారిస్తారు.\n“విశాలుడు తెలివైనవాడే కానీ బద్ధక\nస్తుడు. అందుకని మతిమరుపు అలవాటు\nచేసుకున్నాడు. మతిమరుపువాడికెవరూ\nఏపనీ చెప్పరు. మతిమరుపువాణ్ణి ఎవ్వరూ\nతప్పుపట్టారు. స్నేహితులు ఆటల్లో వాడిమీద\nజాలిపడుతున్నారు. ఆటల్లో ఓడిపోవడం\n. వల్ల, వాడికేంనష్టం అనిపించదు. అలాగే\nవాడికే అవసరాలున్నా అన్నలో, తండ్రో\nచూసుకుంటున్నారు. తల్లి వాడికి పిలిచి\nభోజనం పెడుతున్నది. మతిమరుపు తన\nప్రాణాలు తీయవచ్చునని భయంకలగ్గానే,\nవాడి జ్ఞాపకశక్తి అద్భుతంగా పనిచేసింది.\n“వాడిబుద్ధిలో లోపముందా?లేకబద్ధకం,\nనిర్లక్ష్యంతో మతిమరుపును కొనితెచ్చుకుం\nటున్నాడా, అన్నది పరీక్షించడానికే, నేను\nఈ అయిదురోజులు వాడిలోప్రాణభయాన్ని\nకలిగించాను. వాడికి జ్ఞాపకశక్తి లోపం\nలేదని తెలిసిందికాబట్టి, ఇకమీదట మతి\nమరుపు తొలగకపోతే, విశాలుడి వాటా\nమూడెకరాలపొలం కూడా, ముగ్గురన్న\nదమ్ములకూ ఇచ్చేసి, వీణ్ణి వాళ్ళ దయా\nధర్మ భిక్షంపై ఆధారపడి బ్రతకమనండి\nతప్ప- మొత్తం ఆస్తిఅంతా వీడికే ఇచ్చే\nపొరబాటు ఆలోచన చేయవద్దు.”\n“నావాటామూడెకరాలేమిటి? అయిదెక\nరాలుకదా!” అన్నాడు విశాలుడప్రయత్నంగా.\nయోగి చిటికెలువేస్తూ నవ్వి, విశాలుడి\nతల్లిదండ్రులతో, “మీ విశాలుడికి మీఆస్తి\nఎంతో, అందులో తన వాటా ఎంతో కూడా\nస్పష్టంగాగుర్తుంది. గమనించారా?” అన్నాడు.\nఆ తర్వాత విశాలుడిని మతిమరుపు\nబాధించలేదు.",
            "book_page_end": 40
        },
        {
            "title": "ఆంగ్లేయులను ఎదిరించిన యోధులు-5: పళస్సీరాజా కేరళవర్మ",
            "book_page_start": 41,
            "pdf_page_start": 41,
            "pdf_page_end": 44,
            "author": "రచన: మీరా ఉగ్రా; చిత్రాలు: గౌతమ్సేన్",
            "genre": "చారిత్రక కథ",
            "moral": "దేశం కోసం పోరాడే యోధుల త్యాగం చిరస్మరణీయం.",
            "keywords": [
                "పళస్సీరాజా కేరళవర్మ",
                "ఆంగ్లేయులు",
                "వైనాడు",
                "స్వాతంత్ర్య సమరం",
                "ఎడచెన్నకుంగాన్ నాయర్"
            ],
            "characters": [
                "పళస్సీరాజా కేరళవర్మ",
                "కణ్ణావత్ శంకరన్నంబియార్",
                "కల్నల్ ఆర్థర్ వెల్లెస్లీ",
                "ఎడచెన్నకుంగాన్ నాయర్",
                "కల్నల్ స్టీవెన్సన్",
                "కల్నల్ కీర్క్ పాట్రిక్",
                "శంకరన్ నాయర్",
                "థామస్ హార్వీబేబర్",
                "కేప్టన్ క్లాఫమ్",
                "కల్నల్ మెక్లూడ్"
            ],
            "locations": [
                "కోట్టయం సంస్థానం",
                "వైనాడు",
                "పళస్సీ",
                "మలబారు",
                "మైసూర్",
                "పనమరంకోట",
                "చిరక్కాల్ అడవులు"
            ],
            "content": "కేరళవర్మగా ప్రసిద్ధిగాంచిన పళస్సీరాజా\nకోట్టయం సంస్థానాధిపతుల వంశానికి చెందిన\nపాలకుడు. 1799వ సం||లో విచారకరమైన\nవార్త ఒకటి రాజధాని పళస్సీకి అందింది.\nఈస్ట్ఇండియా కంపెనీ\nఅధికారులు వైనాడులో పన్ను\nవసూలు చేస్తున్నారు. టిప్పుసుల్తాను\nమరణానంతరం ఆ హక్కు తమకే\nచెందుతుందని వాళ్ళు ప్రకటిం\nచారు.\nఅది నాశవం మీదే సాధ్యం!\nకణ్ణావత్శంకరన్నంబియార్!మనం\nవాళ్ళకు గుణపాఠం నేర్పాలి.\nరాజా, యుద్ధ సన్నాహాలు బ్రిటిష్ వారికి\nతెలిసింది. మలబారు - మైసూరు ప్రాంతాల\nప్రధాన సైనికాధికారిగా కల్నల్ ఆర్థర్\nవెల్లెస్లీని పంపారు.\nఅయితే, అప్పుడే వర్షాకాలం ఆరంభం కావడంతో ఆయన ముందుకు\nసాగలేకపోయాడు. రాజా సైనికులు అడ్డుపడి ఆయన్ను వేధించసాగారు.\nఆహాఁ! వానలూ, జలగలూ\nవాళ్ళనేమీ చేయలేకపోతున్నాయి.\nఅమితోత్సాహంతోపోరాడుతున్నారు!\n1802 అక్టోబర్ లో ఎడచెన్నకుంగాన్ నాయర్ నాయకత్వంలో\nపనమరంకోటను ముట్టడించారు.\nఆ తరవాత నాయర్ పుల్పాళ్ దేవాలయం\nవద్ద చేరి ప్రజలకు పిలుపునిచ్చాడు.\nభూమి పుత్రులారా! రండి!\nఏకం కండి! ఎక్కడినుంచో వచ్చి\nమనపై అధికారం చెలాయిస్తూన్న పర\nదేశీయులను తరుమగొట్టండి!\nఆయన పిలుపునందుకుని దాదాపు 3,000 మంది వచ్చారు. ఆ\nతరవాత ఎడచెన్ననాయర్ మైసూర్- మన్నటోడీ మార్గాన్నంతటినీ\nపట్టుకున్నాడు. ఇది బ్రిటిష్ వారిని కలవరపెట్టింది.\nమనం పూర్తిగా విడదీయబడ్డాం.\nఎటువంటి సరేఫరాలూలేవు. సైనికద\nలాలూ రావడం లేదు.\nఅవును. దూరప్రాంతాల\n\"నుంచి వచ్చే సైనిక దళాలకు అడ్డుపడే\nప్రమాదం వుంది. కాబట్టి మనం ఇక్కడే\nస్థానికులతో సాయుధ పోలీసు దళాలను,\nఏర్పాటు చేసుకోవాలి.\n1800 సెప్టెంబర్లో లెఫ్టినెంట్ కల్నల్ కీర్క్ పాట్రిక్ పై అధికారులకు ఇలా తెలియజేశాడు-\nఈ విషయంలో మనం ఎదుర్కొంటూన్న అతి\nజటిల సమస్య పళస్సీరాజా వ్యతిరేకత!\nఅతన్ని ఓడించామంటే మిగిలిన\nవన్నీ సర్దుకుంటాయి.... మనాథనాలో\nరాజా బలగం పెరగిపోతున్నది!...\n1801 మే నెలలో కల్నల్ స్టీవెన్సన్ నాయక\nత్వంలో పెద్దసైన్యం వైనాడు కోటను ముట్టడిం\nచాయి.\nవాళ్ళు కోటను\nముట్టడించారు. మనం వెంటనే\nకోటను ఖాళీ చేయాలి.\nరాజా, ఆయన అనుచరులు\nచిరక్కాల్ అడవులలో తలదాచుకున్నారు.\nఎడచెన్నా!\nఐదేళ్ళక్రితంలాగా\nమనం మళ్ళీ\nవాళ్ళను ఓడిం\nచగలం!\nఉభయ పక్షాలకూ మధ్య ఘర్షణలు కొనసాగాయి. కొన్ని\nనెలల తరవాత కంపెనీ సేనలు శంకరన్ నాయరూ,\nఆయన కుమారుణ్ణి పట్టుకుని ఉరితీశాయి.\nకల్నల్ మెక్లూడ్ నాయకత్వంలో కోల్కార్స్\nఅనే నూతన పోలీసుదళాలు నైపుణ్యాన్ని పెంచుకు\nన్నాయి. పళస్సీరాజా, అనేక యుద్ధాలలో ఓటమిని\nఎదుర్కోవలసి వచ్చింది. దళనాయకులు పట్టుబడి\nహతులయ్యారు. ఆఖరుగా 1805 నవంబర్ 30వ తేదీ\nథామస్ హార్వీబేబర్, కేప్టన్ క్లాఫమ్ పళస్సీరాజా\nకోసం అడవులలో గాలింపు చర్యలకు దిగారు.\nసాహెబ్!\nఇదిగో ఇక్కడ\nఆగు!\nరాజా, తన వేలి వజ్రపుటుంగరాన్ని తీసి\nమింగేశాడు!\nఆగు, అక్కడే!\nఅడుగుముందుకు వేయకు.\nనన్ను ముట్టుకోకు!\nమరునాడు ఆయన భౌతికకాయానికి\nరాజలాంఛనాలతో అంత్యక్రియలు\nజరిగాయి. కేరళ ప్రథమస్వాతంత్ర్య సమర\nయోధుణ్ణి శ్లాఘిస్తూ, బేబర్, కంపెనీ,\nఅధికారులకు నివేదికను పంపాడు.\nతిరుగుబాటుదారు అయినప్ప\nటికీ ఆయన దేశానికి సహజ\nనాయకుడు. పతనమైన శత్రువుగా\nకాకుండా ఆయన్ను సహజ పాల\nకుడిగా గుర్తించడమే న్యాయం!",
            "book_page_end": 44
        },
        {
            "title": "మహాభారతం-44: యుద్ధ ప్రయత్నాలు",
            "book_page_start": 45,
            "pdf_page_start": 45,
            "pdf_page_end": 51,
            "author": "చందమామ బృందం",
            "genre": "పురాణ కథ",
            "moral": "ధర్మం పక్షాన నిలబడాలి. తెలివైన వ్యూహాలు యుద్ధంలో విజయాన్ని నిర్ణయిస్తాయి.",
            "keywords": [
                "మహాభారతం",
                "యుద్ధ ప్రయత్నాలు",
                "కృష్ణుడు",
                "అర్జునుడు",
                "శల్యుడు"
            ],
            "characters": [
                "కృష్ణుడు",
                "అర్జునుడు",
                "దుర్యోధనుడు",
                "ధర్మరాజు",
                "విరాటుడు",
                "ద్రుపదుడు",
                "బలరాముడు",
                "శల్యుడు (మద్రదేశపు రాజు)",
                "ఇంద్రుడు",
                "వృత్రుడు"
            ],
            "locations": [
                "ఉపప్లావ్యం",
                "ద్వారక",
                "హస్తినాపురం",
                "మద్రదేశం"
            ],
            "content": "కృష్ణుడు ద్వారకకు బయలుదేరి వెళ్ళి\nపోగానే ఉపప్లావ్యంలో ధర్మరాజూ, విరా\nటుడూ, ఇతర రాజులూ యుద్ధప్రయత్నాలు\nప్రారంభించారు. మంత్రి, బంధు, మిత్రు\nలతో వెంటనేబయలుదేరి రమ్మని అందరు\nరాజులకూ విరాటుడూ, ద్రుపదుడూ కలిసి\nవార్తలు పంపారు. అలా వార్తలు అందిన\nరాజులు, పాండవుల మీది ప్రేమచేత\nనైతేనేమి, విరాట ద్రుపదులపట్ల గల\nగౌరవం చేతనైతేనేమి, ఉపప్లావ్యానికి\nరాసాగారు.\nఇక్కడ యుద్ధయత్నాలు సాగుతున్నట్టు\nతెలియగానే ధృతరాష్ట్రుడి కొడుకులు\nకూడా తమ తమ మిత్రులను పిలిపించ\nనారంభించారు. ఈవిధంగా, రానున్న\nకురుపాండవ యుద్ధానికిగాను దేశాలన్నిటా\nసంచలనం కలిగింది. పెద్ద పెద్ద సేనల\nనడకతో భూమి అదిరిపోయింది.\nఈ లోపల ద్రుపదుడు తన పురోహితుణ్ణి\nకౌరవుల వద్దకు రాయబారం పంపబోతూ,\n“నువ్వు ప్రజ్ఞావంతుడవు. ధృతరాష్ట్రుడు\nఎలాటివాడో, ధర్మరాజు ఎలాటివాడో నీకు\nబాగా తెలుసు. కౌరవులు పాండవులను\nఎలా మోసం చేశారో ధృతరాష్ట్రుడు ఎరు\nగును. విదురుడు వద్దంటున్నా వినక,\nతన కొడుకు కోరాడని ఆయన ధర్మ\nరాజును జూదం ఆడటానికి పిలిపించాడు.\nవాళ్ళు ఇప్పుడు పాండవులకు రాజ్యం\nఇవ్వకుండా ఉండటానికే నిశ్చయించు\nకుని ఉన్నారు. నువ్వు ధృతరాష్ట్రుడితో\nధర్మం చెప్పు. విదురుడు నీకు సహాయంగా\nమాట్లాడతాడు. నువ్వు పాండవుల మంచి\nతనమూ, దుర్యోధనుడి చెడ్డతనమూ నొక్కి\nచెప్పినట్టయితే వారిపక్షం వారు అధర్మం\nకోసం యుద్ధం చెయ్యటానికి వెనకాడు\nతారు. వారిలో ఈ విధంగా చీలిక తీసుకు\nరావటమే నీ ప్రధాన కర్తవ్యం. దుర్యోధనా\nదులవల్ల నీకు ఎలాటిభయమూఉండదు.\nనువ్వు దూతవేగాక, వయసులో చాలా పెద్ద\nవాడివి,” అని హెచ్చరించాడు.\nద్రుపదుడి పురోహితుడు తన శిష్య\nగణాన్ని వెంటబెట్టుకుని హస్తినాపురానికి\nబయలుదేరి వెళ్ళాడు.\nతరవాత పాండవులు ఇతర రాజుల\nవద్దకు దూతలను పంపారు గాని, కృష్ణుడి\nవద్దకు అర్జునుడు స్వయంగా బయలు\nదేరాడు. వేగులవాళ్ళ ద్వారా పాండవుల\nచర్యలన్నీ తెలుసుకుంటున్న దుర్యోధనుడు\nకొద్దిపాటి పరివారాన్ని వెంటబెట్టుకుని, తాను\nకూడా స్వయంగానే ద్వారకకు వెళ్ళాడు.\nఅర్జునుడూ, దుర్యోధనుడూ ఒకే రోజు\nద్వారకలో అడుగుపెట్టారు.\nఇద్దరూ కృష్ణుడి ఇల్లు చేరేసరికి కృష్ణుడు\nనిద్రపోతున్నాడు. కృష్ణుడి తలదిక్కుగాఒక\nఉత్తమాసనం ఉన్నది. దుర్యోధనుడుతిన్నగా\nవెళ్ళి అందులో కూర్చున్నాడు. దుర్యోధనుడి\nవెనకనే అక్కడికి ప్రవేశించిన అర్జునుడు\nచేతులు కట్టుకుని, కృష్ణుడి కాళ్ళ వద్ద\nనిలబడ్డాడు.\nమరికొంత సేపటికి కృష్ణుడు నిద్రలేస్తూ,\nతన కాళ్ళ వద్ద నిలబడి ఉన్న అర్జునుణ్ణి\nచూసి, తరవాత తన తల వైపున కూర్చుని\nఉన్న దుర్యోధనుణ్ణి చూశాడు. అతను\nఇద్దరితోనూ కుశలప్రశ్నలు చేసి, అతిథి\nసత్కారాలు పూర్తి చేసిన మీదట వారు\nవచ్చిన పని అడిగాడు.\nదుర్యోధనుడు చిరునవ్వు నవ్వుతూ,\n“కృష్ణా, మాకు జరగబోయే యుద్ధంలో\nనువ్వు నాపక్షాన ఉండి సహాయంచెయ్యాలి.\nనీకు నేనొకటి, అర్జునుడు ఒకటీ కాదు\nగద! ఇద్దరమూ నీకు ఒకేరకం బంధు\nవులం. అయినా, ముందుగా నేను నీవద్దకు\nవచ్చాను. అందుచేత నువ్వు నాకేసహాయం\nచెయ్యటం ధర్మం,\" అన్నాడు.\nదానికి కృష్ణుడు, “నువ్వు ముందే\nవచ్చావు గాని, నేను ముందు అర్జునుణ్ణి\nచూశాను. అందుచేత, నేను మీ ఇద్దరికీ\nసహాయంచేస్తాను. చిన్నవాడు గనక అర్జు\nనుడు ముందు కోరుకుంటాడు. నావంటి\nవారు యోధులు పదిలక్షలమంది ఉన్నారు.\nవారు ఒకపక్షం. నేను మరొకపక్షం. నేను\nమాత్రం యుద్ధంచెయ్యను, సలహాఇస్తాను.\nఅర్జునా, ఇందులో నువ్వు ఏ పక్షం కోరు\nకుంటావు?\" అని అడిగాడు.\nఅర్జునుడు కృష్ణుణ్ణి ఎంచుకున్నాడు.\nపది లక్షలమంది గోపాలయోధులను\nతీసుకోవటానికి దుర్యోధనుడు సంతోషంగా\nఒప్పుకున్నాడు. తరవాత అతను బలరా\nముడి వద్దకువెళ్ళి, యుద్ధంలో సహాయం\nచెయ్యమని కోరాడు.\nబలరాముడుదుర్యోధనుడితో, “నాయనా,\nవిరాటనగరంలో పెళ్ళికి వెళ్ళినప్పుడునేను\nమీ రెండు పక్షాలను సమానంగా చేసి\nమాట్లాడాను. కాని కృష్ణుడు నాతో ఏకీభ\nవించలేదు. ఏ పక్షానికీ సహాయం చెయ్య\nరాదని నేను అప్పుడే నిశ్చయించుకున్నాను.\nకాకపోయినా, నీకు ఒకరి సహాయంతో\nఏం పని? వెళ్ళి క్షాత్రధర్మంతో యుద్ధం\nచెయ్యి!” అన్నాడు.\nదుర్యోధనుడు పరమానంద భరితుడై,\nబలరాముణ్ణి గట్టిగా కౌగలించుకుని, తనకు\nవిజయం కలిగినట్టే భావించుకుని, కృత\nవర్మ వద్దకు వెళ్ళి, ఆయనను సహాయం\nఅడిగాడు. కృతవర్మ దుర్యోధనుడికి ఒక\nఅక్షౌహిణీ సేన ఇచ్చాడు. దుర్యోధనుడు\nఈవిధంగా తాను వచ్చిన పనిపూర్తి చేసు\nకుని హస్తినాపురానికి తిరిగివెళ్ళాడు.\nదుర్యోధనుడు వెళ్ళిపోగానే కృష్ణుడు\nఅర్జునుడితో, “నేను యుద్ధం చెయ్యనని\nచెప్పాను గదా, నన్నే కోరుకుని పెద్దసేనను\nఎందుకుపోగొట్టుకున్నావు?\" అనిఅడిగాడు.\nదానికి అర్జునుడు, “ఆ సేనను నువ్వు\nఒక్కడివే జయించగలవు. శత్రువులనం\nదరినీ నేనొక్కణ్ణి జయించగలను. నువ్వు\nయుద్ధంచేస్తే ఆ కీర్తి అంతా నీకే దక్కు\nతుందిగాని నాకేం మిగులుతుంది? నాకు\nకాస్త కీర్తికాంక్ష ఉండటం చేత, యుద్ధం\nచెయ్యని నిన్నే కోరుకున్నాను. నువ్వు నాకు\nఒక్క సహాయం చెయ్యాలి. నువ్వు నాకు\nరధసారధిగా ఉండాలి. ఈ కోరిక నాకు\nచాలా కాలంగా ఉన్నది. నువ్వు సారథిగా.\nఉంటే, ఈకౌరవ సైన్యాన్నేమిటి, సురా\nసురులు ఏకమై వచ్చినా జయించగలను.\nఅందుచేత నా ఈ కోరిక కాదనకుండా\nతీర్చు.” అన్నాడు.\n“నీ కోరిక తప్పకుండా తీర్చుతాను,”\nఅని కృష్ణుడు మాట ఇచ్చి, అర్జునుణ్ణి\nపంపేశాడు.\nమద్రదేశపు రాజూ, నకులసహదేవుల\nమేనమామా అయిన శల్యుడికి పాండవులు\nపంపిన దూత ద్వారా పిలుపు అందింది.\nఆయన పాండవులకు సహాయం చెయ్య\nటానికి ఒక అక్షౌహిణి సేననూ, మహారధు\nలైన తన కొడుకులనూ వెంటబెట్టుకుని\nబయలుదేరాడు. మద్రదేశపు దుస్తులూ,\nఅలంకారాలూ, వాహనాలూ, రధాలూ\nవిచిత్రంగా ఉండేవి. మహా పరాక్రమ\nవంతుడయిన శల్యుడు ఆ వింత సేనతో\nమజిలీలు చేసుకుంటూ పాండవులున్న\nచోటికి రాసాగాడు.\nశల్యుడు పాండవులకు సహాయం\nవెళుతున్న సంగతి చారుల వల్ల తెలుసు\nకుని దుర్యోధనుడు, తన మనుషులద్వారా\nశల్యుడు మజిలీ చేసినప్పుడల్లా సకల\nసదుపాయాలూ చేయించాడు. గుడారాలు\nవేయించి, వాటిని అలంకరింప జేశాడు;\nఅద్భుతమైన వంట ఏర్పాట్లూ, వినోదాలూ\nఅమర్చాడు. శల్యుడికి ప్రయాణం అమిత\nసుఖంగా జరిగింది. ఇదంతా తనకోసం\nధర్మరాజు చేయిస్తున్న ఏర్పాట్లేనని శల్యుడు\nఅనుకుని ఒకసారి, “నాకీ సదుపాయాలు\nచేయిస్తున్న వాళ్ళను తీసుకురండి. వారు\nకోరిన వరాలిస్తాను,” అన్నాడు.\nరహస్యంగా శల్యుడి వెంటనే ఉంటున్న\nదుర్యోధనుడు ముందుకు వచ్చాడు.\nశల్యుడు అతన్ని తగిన విధంగా సత్కరించి,\n“నాయనా, నీకేమి కావాలో చెప్పు, తప్పక\nఇస్తాను,” అన్నాడు.\nవెంటనే దుర్యోధనుడు, “రాజా, నాసైన్యా\nనికి నాయకుడివిగా ఉండు,” అన్నాడు.\nశల్యుడు అందుకు సమ్మతించి, “దుర్యో\nధనా, ఇప్పుడు నువ్వు మీ నగరానికి\nతిరిగి వెళ్ళు. నేను ధర్మరాజును చూడ\nవలసిన పని ఉన్నది. అతనితో మాట్లాడి\nనీ దగ్గరికి వస్తాను,” అన్నాడు.\n“ధర్మరాజును చూసి త్వరగా వచ్చెయ్యి.\nమా విజయం నీపైనే ఆధారపడి ఉన్నది,”\nఅని దుర్యోధనుడు శల్యుణ్ణి కౌగలించు\nకుని, హస్తినాపురానికి వెళ్ళిపోయాడు.\nతరవాత శల్యుడు ఉపప్లావ్యంలోని\nపాండవ సైనికశిబిరాన్ని చేరుకుని, ధర్మ\nరాజు నుంచి అతిథి సత్కారాలు పొంది,\nనకుల సహదేవులను కౌగలించుకుని,\nవారిని తన చెంత కూర్చోబెట్టుకుని,\nధర్మరాజుతో, “రాజా, క్షేమంగా వున్నావా?\nదైవానుగ్రహంవల్ల అరణ్యవాసం నుంచి\nబయటపడ్డావు. అంతకన్న దారుణమైన\nఅజ్ఞాతవాసం కూడా చేశావు. రాజ్యభ్రష్టుడికి\nకష్టాలు గాక సుఖాలు కలుగుతాయా?\nకౌరవులను యుద్ధంలో గెలిచి సుఖపడ\nతావులే. ఇంత జరిగాక నిన్నూ, నీతమ్ము\nలనూ సుఖంగా ఉండగా చూశాను.\nఅంతేచాలు,\" అన్నాడు.\nఆయన ధర్మరాజుతో, తాను, వచ్చే\nదారిలో దుర్యోధనుడు చేసిన అతిథి\nమర్యాదలూ, అతడికి సహాయపడతానని\nఎలా మాట ఇచ్చినదీ చెప్పాడు.\nఅంతా విని ధర్మరాజు, “మహారాజా,\nనువ్వు చేసిన పని మంచిదే. సంతోష\nపెట్టిన వాడి కోరిక తీర్చటం పెద్దవాళ్ళు\nచెయ్యదగినదే కదా! కాని నాకు కూడా\nఒక గొప్ప ఉపకారం చెయ్యాలి. నువ్వు\nయుద్ధరంగంలో కృష్ణుడితో సమానుడివి.\nకర్ణార్జునులకు యుద్ధం జరిగినప్పుడు\nనువ్వు కర్ణుడికి సారథ్యం చెయ్యవలసిన\nఅవసరం కలుగుతుంది. అందుకు సం\nదేహంలేదు. ఎందుకంటే అర్జునుడి సారథి\nఅయిన కృష్ణుడితో సమానుడు కౌరవ\nసేనలో మరొకడు ఉండడు. కర్ణుడికి\nసారథ్యం చేసేటప్పుడు అర్జునుణ్ణి రక్షించు,\nకర్ణుడికి ఉత్సాహ భంగం చెయ్యి. ఇదేనా\nప్రార్థన,” అన్నాడు.\nదానికి శల్యుడు, “నీకేమీ విచారంవద్దు.\nఅవకాశం వచ్చినప్పుడు దుర్మార్గుడైన\nకర్ణుడిసంగతి నేను చూస్తాను, అర్జునుడికి\nవిజయం కలిగేటట్టు చేస్తాను,” అన్నాడు.\nధర్మరాజు అనుభవించిన కష్టాలను\nగురించి ప్రస్తావించుతూ, దేవేంద్రుడంతటి\nవాడు అనుభవించిన కష్టాలను గురించి\nశల్యుడు ఈ విధంగా చెప్పాడు:\nత్వష్ట ప్రజాపతి ఇంద్రుడికి ద్రోహం\nతలపెట్టి, ఇంద్రుణ్ణి జయించగల విశ్వ\nరూపుడనే వాణ్ణి సృష్టించాడు. విశ్వరూపు\nడికి మూడు తలలు. ఈ మూడు తలల\nవాడు ఇంద్రపదవి కోసం తపస్సు ప్రారం\nభించాడు. వాడి తపస్సు ఫలిస్తుందని\nఇంద్రుడు భయపడి, ఆ విశ్వరూపుడి\nతపస్సుకు భంగం కలిగించమని అప్సరస\nలను పంపాడు. కాని వాళ్ళు విశ్వరూపుడి\nబుద్ధిని చలింపజేయలేకపోయారు.\nఅప్పుడు ఇంద్రుడు తానే వెళ్ళి విశ్వ\nరూపుణ్ణి వజ్రాయుధంతో కొట్టి చంపాడు.\nఅందువల్ల ఇంద్రుడికి భయం తీరిపో\nయింది గాని, త్వరలోనే అంతకన్న పెద్ద\nప్రమాదం అతనికి దాపరించింది.\nతన కొడుకును ఇంద్రుడు చంపాడని\nతెలిసి త్వష్ట మండిపడి, ఇంద్రుణ్ణి చంప\nగల వాణ్ణి, వృత్రుడు అనేవాణ్ణి సృష్టిం\nచాడు. ప్రళయకాల సూర్యుడిలాటి\nవృత్రుడు తండ్రి ఆజ్ఞమీద స్వర్గానికివెళ్ళి,\nఇంద్రుణ్ణి యుద్ధానికి పిలిచాడు. ఆయు\nధాలు లేని వృత్రుడు ఇంద్రుడి అస్త్రాలను\nలక్ష్యపెట్టక, అతన్ని పట్టుకుని మింగేశాడు.\nకాని వృత్రుడికి ఆవలింత వచ్చేసరికి\nఇంద్రుడు తిరిగి బయటపడి, వృత్రుడితో\nయుద్ధం మాని పారిపోయాడు.\nతరవాత ఇంద్రుడు దేవతలను వెంట\nబెట్టుకుని విష్ణువు వద్దకు వెళ్ళి, తనకు\nదాపురించిన కష్టాలు తెలిపి, వృత్తుణ్ణి\nచంపే ఉపాయం చెప్పమని వేడుకున్నాడు.\n\"వృత్రుడు ఇప్పుడు చావడు. వాడితో\nముందు సఖ్యం చేసుకో,” అని విష్ణువు\nఇంద్రుడికి సలహా ఇచ్చాడు. అప్పుడు\nమహర్షులు వెళ్ళి, వృత్రుడితో, “నువ్వు\nఇంద్రుణ్ణి జయించలేవు. ఇంద్రుడు నిన్ను\nజయించలేడు. మీరిద్దరూ సంధి చేసుకుని\nసౌఖ్యంగా ఉండండి,” అని చెప్పారు.\nవృత్రుడు వారి మాట విని ఇంద్రుడితో\nసంధిచేసుకుని, ఇంద్రుడంటే చాలాప్రేమ\nతోనూ, గౌరవంతోనూ ఉంటూ వచ్చాడు.\nకాని ఇంద్రుడు సమయంకోసం కాచుకుని\nఉండి, ఒకసాయంకాలం వృత్రుడు ఒంట\nరిగా సముద్రతీరాన విహరిస్తున్న సమ\nయంలో, తన వజ్రాయుధంతో చంపేశాడు.\nవిశ్వరూపుణ్ణి చంపినపాపమూ, వృత్రుణ్ణి\nచంపిన పాపమూచుట్టుకుని ఇంద్రుడు\nమతిచెడి, ఎవరికీ కనపడకుండా తిరగ\nసాగాడు. ఇంద్రుడిలా అయిపోగానే ఇంద్ర\nపదవికి మరొకరిని చూడవలసి వచ్చింది.\nమహర్షులు నహుషుడి వద్దకు వెళ్ళి,\nఆయనను ఇంద్రపదవి గ్రహించమనీ,\nమూడులోకాలూ ఏలమనీ వేడుకున్నారు.",
            "book_page_end": 51
        },
        {
            "title": "చందమామ కబుర్లు",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "సాధారణ జ్ఞానం/విశేషాలు",
            "moral": "చందమామ ప్రపంచంలోని వింతలు, విశేషాలను అందిస్తుంది.",
            "keywords": [
                "పాము బొమ్మ",
                "చైనీస్ డ్రాగన్",
                "ఫెయిరీక్వీన్",
                "ప్రపంచ పటం",
                "తేయాకు ధర"
            ],
            "characters": [
                "చందమామ బృందం"
            ],
            "locations": [
                "నార్వే",
                "సింగపూర్",
                "ఇండియా",
                "చైనా"
            ],
            "content": "చాలా పొడవైన ఆటవస్తువు\nపిల్లల ఆటవస్తువులు అనగానే మనకు\nటాయ్స్న్స్, రిమోట్కంట్రోల్తో నడిచే మోటారు\nకార్లు, రైళ్ళు గుర్తుకు వస్తాయి. ఏనుగు, ఎలుగుబంటి,\nపిల్లి, కుందేలు బొమ్మలు కూడా పిల్లల్ని బాగా\nఆకర్షిస్తాయి. పిల్లల ఆటవస్తువులలో చాలా పొడ\nవైనది ఏదో తెలుసా? 1994వ సం||లో 419మీ||.\nపొడవైన పాముబొమ్మను నార్వే విద్యార్థులు\nరూపొందించారు. మరి ఇప్పుడు సింగపూర్\nదానికన్నా పొడవాటి చైనీస్ డ్రాగన్ ను తయారు\nచేశారు. వికలాంగుల సంక్షేమ నిధి సేకరణ\nకోసం, సింగపూర్ ఎయిర్ లైన్స్ కోరికమేరకు,\nదీనిని తయారుచేశారు. 'జమ్ క్లిప్స్'తో తయారైన\nఅతిపొడవైన చెయిన్ కూడా సింగపూర్లోనే వుంది.\nపాత రైలుఇంజను\n95 సంవత్సరాలకు పూర్వం ఇండియాలో\nదానిని ప్రవేశపెట్టినప్పుడు ‘ఫెయిరీక్వీన్' అని పిలి\nచారు. రైలు పట్టాలపై నుంచి తొలగించాక దానిని\nఢిల్లీ నేషనల్ రైల్వే మ్యూజియంలో వుంచారు.\nఇప్పుడు దానిద్వారా విదేశమారకద్రవ్యాన్ని సంపా\nదించవచ్చా, అని మన రైల్వే మంత్రిత్వశాఖ ఆలో\nచించింది. ఇంజన్ను బాగుచేయించి మెరుగులు\nదిద్దింది. ఫట్టాలపైకి తెచ్చి దానికి రెండు పెట్టెలు\nతగిలించింది. ఒకపెట్టెలో 60 మంది ప్రయాణం\nచేయవచ్చు. రెండవ పెట్టెలో సరుకులు, సరంజా\nమాలు పెట్టుకోవచ్చు. అక్టోబర్ నెల మొదలు ఢిల్లీ\nనుంచి రాజస్థాన్లోని అల్వార్ వరకు రైలు రాకపోకలు\nఆరంభమయ్యాయి. వారానికి ఒకసారి ప్రకారం\n5నెలలు సాగుతుంది. దీనిలో ప్రయాణం చేయడానికి\n400 అమెరికన్ డాలర్లు (సుమారు 15,000 రూ॥)\nచెల్లించాలి. అల్వార్ చేరడానికి పట్టే ప్రయాణకాలం\n6 గంటలు. పర్యాటకులను అక్కణ్ణించి 'సరీస్కా\nవైల్డ్ లైప్ శాంక్చువరీకి' తీసుకువెళ్ళి, మర్నాడు\nతిరుగు ప్రయాణానికి రైలు దగ్గర దింపుతారు. ఈ\nపాతరైలు ఇంజన్నుతయారుచేసిన బ్రిటిష్ కంపెనీ\nఇప్పుడు లేదు. కాని ఇది ఇంకా కొంతకాలం పని\nచేయగలదని భావిస్తున్నారు.\nక్రీ.పూ. 4వ శతాబ్దానికి చెందిన ప్రపంచపటం\nముప్ఫైయేళ్ళ క్రితం రాగిరేకు మీద చెక్కబడిన\nప్రపంచ పటం ఒకటి చైనాలో బయటపడింది.\nఇది క్రీ.పూ. 340 సం|| నాటిదని ఇటీవల\nపురాతత్వ శాస్త్రజ్ఞులు కనుగొన్నారు. హెబీ పరగణా,\nపింగ్ఇన్ ప్రాంతానికి చెందిన 2,300 సం||లకు\nపూర్వం నాటిదైన ఈ ప్రపంచ పటమే చాలా\nప్రాచీనమైనదని భావిస్తున్నారు. ఇందులోని కొలతలు\nనిర్దుష్టంగా ఉన్నాయి. అక్షాంశ, రేఖాంశ రేఖలు\nమాత్రం కనిపించడంలేదు.\nరికార్డు తేయాకు ధర!\nనీరసంగా ఉన్నప్పుడు వేడిగా కప్పు టీ తీసుకుంటే\nహుషారు పుట్టుకొస్తుంది. మామూలుగా ఇవాళ\n1కిలో తేయాకు ధర 100 నుంచి 150 రూ॥ వరకు\nఉంది. డార్జిలింగ్ లో పండిన ప్రత్యేక తేయాకును\nఇటీవల కలకత్తాలో వేలంపాటకు పెట్టారు. అది\n1కిలో 2,700 రూపాయల వరకు పలికింది!",
            "book_page_end": 52
        },
        {
            "title": "చందమామ అనుబంధం-111: మనదేశపు అందచందాలు: పుష్కర్ మేళా",
            "book_page_start": 53,
            "pdf_page_start": 53,
            "pdf_page_end": 54,
            "author": "చందమామ బృందం",
            "genre": "సాంస్కృతిక వ్యాసం",
            "moral": "భారతదేశంలోని సాంస్కృతిక వైభవాలను, స్థానిక కళలను తెలుసుకోవడం.",
            "keywords": [
                "పుష్కర్ మేళా",
                "ఒంటెల సంత",
                "రాజస్థాన్",
                "కార్తీక పూర్ణిమ",
                "కళాకృతులు"
            ],
            "characters": [
                "పర్యాటకులు",
                "స్థానిక ప్రజలు",
                "కళాకారులు"
            ],
            "locations": [
                "పుష్కర్ (రాజస్థాన్)"
            ],
            "content": "పుష్కర్ రాజస్థాన్\nలోని చిన్న పట్టణం.\nదేవాలయాలకు అది\nప్రసిద్ధి గాంచింది.\nప్రపంచంలో అతి\nపెద్ద ఒంటెల సంత\nయేటా అక్కడ\nజరుగుతూంది .\nకార్తీక పూర్ణిమకు\nపదిరోజులముందు,\nఒంటెలు బారులు\nబారులుగా అక్కడికి\nచేరుకుంటాయి.\nఒంటెలను అలంక\nరించి ప్రదర్శనకు\nఉంచుతారు. భారీ\nఎత్తున ఒంటెల\nక్రయవిక్రయాలు జరుగుతాయి. ఒంటెల పరుగుపందాలు కూడా జరుపుతారు.\nఅల్లికలు గల స్లిప్పర్లు, వాల్ హేంగింగ్స్, చిత్రాలు, రకరకాల ఆభరణాలు పర్యాటకులను\nవిశేషంగా ఆకర్షిస్తాయి. సూక్ష్మమైన పనితనంతో నిండిన కొయ్య శిల్పాలకూ, తివాసీలకూ,\nమట్టిపాత్రలకూ, పూసలకూ కూడా ఈ సంత పేరుగాంచింది. ఒంటెల చర్మంతో తయారుచేసి\nఎరుపు, బంగారం, పచ్చరంగులలో పెయింట్ చేయబడిన సీసాలు, ల్యాంప్టేషేడ్స్ చాలా\nఆకర్షణీయంగా వుంటాయి. యంత్రాల సాయం లేకుండా చేత్తో తయారుచేసే అందమైన\nవస్తువులు ఇవి. మన కళాకారుల అద్భుతమైన పనితనానికి ఇవి సాక్ష్యాలు. కళావినోదాలపట్ల\nఆసక్తిగలవారికోసం - బొమ్మలాటలు, నాటకాలు, పాటలు, నాట్యాల ప్రదర్శనలు ఏర్పాటు\nచేస్తారు.",
            "book_page_end": 54
        }
    ],
    "statistics": {
        "total_stories": 12,
        "author_counts": {
            "చందమామ బృందం": 5,
            "మాచిరాజు కామేశ్వరరావు": 1,
            "కోనే నాగవెంకట ఆంజనేయులు": 1,
            "వసుంధర": 1,
            "ఇంద్రగంటి నరసింహమూర్తి": 1,
            "రచన: మీరానాయర్; చిత్రాలు: గౌతమ్సేన్": 1,
            "జొన్నలగడ్డ రామలక్ష్మి": 1,
            "రచన: మీరా ఉగ్రా; చిత్రాలు: గౌతమ్సేన్": 1
        },
        "genre_counts": {
            "చరిత్ర/సమకాలీన అంశాలు": 1,
            "జానపద కథ": 1,
            "నీతి కథ": 2,
            "చారిత్రక నవల": 1,
            "బేతాళ కథ": 1,
            "రాజ కథ": 1,
            "భౌగోళిక/చారిత్రక వ్యాసం": 1,
            "చారిత్రక కథ": 1,
            "పురాణ కథ": 1,
            "సాధారణ జ్ఞానం/విశేషాలు": 1,
            "సాంస్కృతిక వ్యాసం": 1
        }
    }
}